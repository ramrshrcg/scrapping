शीर्षक,विवरण
जनयुद्धको सम्झना धुम्बाराहीमा,"तत्कालीन माओवादीले संसदीय शासन व्यवस्थाविरुद्ध २०५२ फागुन १ गतेबाट सशस्त्र संघर्ष थालेको थियो । त्यसक्रममा झन्डै १७ हजारको मृत्यु, करिब १५ सय बेपत्ता र ८० हजार विस्थापित भए । तत्कालीन राजाको निरंकुश शासनविरुद्ध २०६२ मा ७ राजनीतिक दलसँग सहकार्य गर्दै माओवादी २०६२६३ सालको जनआन्दोलनमा सहभागी भयो । त्यही जनआन्दोलनको सफलतापछि २०६३ मंसिर ५ मा शान्ति सम्झौता गर्दै माओवादी शान्तिपूर्ण राजनीतिको बाटोमा आयो । त्यसपछि माओवादी धार चिराचिरामा विभाजित भयो । मोहन वैद्य र नेत्रविक्रम चन्द नेतृत्वको धार बाँंकी नै छ । पुष्पकमल दाहाल नेतृत्वको माओवादी धारले भने गतवर्ष एमालेसँग एकता गर्यो, जुन अझै पूरा हुन बाँकी नै छ ।"
सुन काण्डमा थप दुई न्यायाधीश तानिए,"साढे ३३ किलो सुन तस्करी क्रममा भएको हत्या तथा ३८ क्विन्टल सुन तस्करीमा जिल्लाले पुर्पक्ष थुनामा राख्न आदेश दिएका अधिकांशलाई उच्च अदालतले धमाधम रिहा गरेको थियो । सुन भरियाको हकमा भने जिल्लाकै आदेश सदर गरेको थियो । उच्च अदालतले निलम्बित एसएसपी लोहनी, पूर्वडीआईजी निरौला, एसपी खनाल र डीएसपी प्रजित केसीलाई साधारण तारेखमा छाडेको थियो । त्यसैगरी व्यापारी सञ्जय खेतान भनिने प्रभात अग्रवाल, रामकुमार तिवारी र गोरेका सहयोगी मदन सिलवाललाई तारेखमा छाडिएको थियो । न्यायाधीशद्वय नागेन्द्रलाभ कर्ण र सारङ्गा सुवेदीको संयुक्त इजलासले लोहनीलाई साधारण तारेखमा छाडेर मुद्दाको कारबाही अगाडि बढाउन आदेश दिएको थियो । उनीसँगै पुर्पक्ष थुनामा रहेका डीएसपी सञ्जयबहादुर राउतसहित १० जनाको हकमा जिल्लाको निर्णय सदर गरेको थियो । उच्चले जिल्लाबाट साधारण तारेखमा छुटेका अमर थापामगर र ५ हजार धरौटीमा छुटेका कृष्ण खडकालाई पुन: थुनामा राख्न आदेश दिएको थियो । त्यसैगरी सुनका भरिया भनिएका नरेन्द्र कार्की, मोहन काफ्ले, मदन घिमिरे, लाक्पा शेर्पा र राजनकुमारको हकमा जिल्लाको आदेर्श सदर गरेको थियो ।"
वागवानीका एन्टिभाइरस,"कृषि प्रधान मुलुक भनेर रट लगाइए पनि कृषिको औद्योगीकरणका लागि हुनुपर्ने वैज्ञानिक शोध र अनुसन्धानमा नेपाल निकै पछि परेको रञ्जित स्विकार्छन् । हामी नयाँ प्रविधि भित्र्याउने कुरा गर्छौं तर प्रविधिका लागि त पहिले वैज्ञानिक शोध हुनुपर्यो नि विज्ञान भएपछि बल्ल प्रविधि आउँछ, उनी भन्छन्, हामीलाई उपयोगी हुने प्रविधिका लागि पहिले त अन्वेषण हुनुपर्यो । हामीले अनुसन्धान र विकासमा कति लगानी गरेका छौँ ? यिनै प्रश्नहरूको जवाफमा सम्भवत: नेपाल विज्ञान प्रविधिको क्षेत्रमा अघि बढ्न नसक्नुका कारणहरू फेला पर्न सक्छन् ।"
प्रहरी विधेयक संघीयताविरोधी,"सच्याउने काम सदनको : गृहमन्त्री थापागृहमन्त्री रामबहादुर थापाले विधेयक संविधानको धारा २६८ अनुसार प्रस्तुत गरिएको उल्लेख गर्दै सरकारको नियत संघीयताविरोधी नरहेको बताएका छन् । सांसदहरूले उठाएका प्रश्नको जवाफ दिँदै उनले भने, सरकारले विधेयक ल्याउने आफ्नो दायित्व पूरा गरेको छ । कस्तो प्रहरी ऐन बनाउने भन्ने निर्णय यसै सदनले गर्ने हो । उनले विधेयक राष्ट्रिय सुरक्षासँग जोडिएको उल्लेख गर्दै कानुनले राष्ट्रिय एकताको सुदृढीकरण गर्न सक्छ कि सक्दैन भन्ने कुरालाई ध्यानमा राखेर पेस गरिएको बताए । देशमा खुला सीमा छ । यस्तो अवस्थामा शान्तिसुरक्षा, एकता, स्वाधीनता रक्षा गर्ने सवाल कानुनी रूपमा दिनुपर्ने हुन्छ । देशमा विखण्डनकारी सल्बलाइरहेका छन् । यसलाई पनि ध्यान दिनुपर्ने हुन्छ । यस्तो अवस्थामा कस्तो कानुन बनाउने भन्ने हुन्छ उनले भने, प्रहरीको मूल दायित्व मुलुकमा शान्तिसुरक्षा कायम गर्ने हो । यसैअनुसार विधेयक ल्याइएको हो । उनले सीडीओ संघको प्रतिनिधि हुने भएकाले प्रदेश र केन्द्र दुवैतिर समन्वय गर्ने उल्लेख गर्दै प्रदेश प्रहरीलाई प्रदेश सरकारले नै परिचालन गर्ने र अन्तरविरोध हुने प्रस्ताव नगरिएको बताए ।"
दुर्घटना न्यूनीकरणका लागि ऐन संशोधन माग,ऐन संशोधन गर्दै छौं : मन्त्री महासेठ भौतिक पूर्वाधार तथा यातायातमन्त्री रघुवीर महासेठले छलफलमा सांसदले उठाएका विषयमा सरकार सकारात्मक रहेको बताए । दाङमा विद्यार्थी चढेको बस दुर्घटनापछि सडक सुरक्षा कायम गर्न कार्यदल नै गठन गरिएको र त्यसको प्रतिवेदनका आधारमा सरकारले कदम चाल्ने उनको भनाइ छ । यातायात व्यवस्था ऐन संशोधन गर्न कानुन मन्त्रालयमा रायका लागि पठाइसकेको र राष्ट्रिय यातायात नीति बनाउन छलफल जारी रहेको मन्त्रीले जानकारी दिए । राजमार्ग दायाँबायाँ मदिरा बिक्रीवितरण गर्न नपाउने कानुनसमेत प्रस्ताव गरिएको महासेठले बताए । उनका अनुसार पछिल्लो समय बनेको सडकमा फुटपाथ अनिवार्य गरिएको छ । चक्रपथमा पनि पर्याप्त जेब्राक्रस र ओभरहेड ब्रिज बनाउन लागिएको छ ।
नेता अधिकारीको स्वास्थ्यमा सुधार,काठमाडौं (कास) नेकपाका नेता एवं पूर्वउपप्रधानमन्त्री भरतमोहन अधिकारीको स्वास्थ्यमा केही सुधार आएको छ । झन्डै एक महिनादेखि मेडिसिटी अस्पतालमा उपचार गराएर गत साता हयाम्स अस्पतालमा ट्रान्सफर भएका अधिकारीलाई मंगलबार आईसीयूबाट बाहिर निकालिएको छ । अधिकारी निकट युवा संघका नेता महेश विष्टका अनुसार उनी बोल्न र पत्रपत्रिका पढ्न सक्ने भएका छन् । ८२ वर्षीय अधिकारीको श्वासप्रश्वासमा समस्या भएपछि एक महिनादेखि अस्पतालमै उपचार भइरहेको छ ।
प्रिन्सिपललाई उपस्थित गराउन माग,"समितिले तत्काल विद्यालयका प्रत्येक कक्षाकोठामा सीसी क्यामरा राख्न र विद्यार्थीलाई परामर्शका निम्ति काउन्सिलरको व्यवस्था गर्न सुझाव दिएको छ । विद्यालयका प्रमुख प्रिन्सिपल हुन् भने त्यो पद खाली छ, छानबिन समितिका सदस्य तथा अभिभावक संघका पूर्वअध्यक्ष सुप्रभात भण्डारीले भने, विद्यालयको अस्तित्वमाथि संकट आएको अवस्थामा प्रिन्सिपल उपस्थित नहुनु गैरजिम्मेवारी हो । त्यसैले उपस्थित हुनुपर्छ र तत्काल कक्षाकोठामा सीसी क्यामरा र काउन्सिलको व्यवस्था गर्न सुझाव दिएका छौं । उक्त विद्यालयका पूर्वछात्राले यौन दुव्र्यवहारको आरोप लगाएका शिक्षक बोधराज त्रिपाठीले विष सेवन गरेपछि भैँसेपाटीस्थित मेडिसिटी अस्पताल भर्ना गरिएको छ । त्रिपाठीलाई आईसीयूमा राखेर उपचार भइरहेकाले छानबिन समितिले भेट गर्न नपाएको संयोजक श्रेष्ठले बताए । हामी छानबिनकै क्रममा छौं, वडाध्यक्ष श्रेष्ठले भने, आरोपित शिक्षक, आरोप लगाउने विद्यार्थी, अभिभावक, विद्यालय व्यवस्थापन तथा प्रशासनलगायत सबै पक्षलाई भेटघाट गर्न अझै बाँकी छ । यसैबीच राष्ट्रिय मानव अधिकार आयोगले उक्त विद्यालयलाई प्रकाशित समाचारबारे सात दिनभित्र विवरण उल्लेख गरी पठाउन पत्राचार गरेको छ । उक्त विद्यालय २०५२ देखि निजी गुठीअन्तर्गत सञ्चालन हुँदै आएको छ ।"
मोबाइलमै स्कुलको निगरानी,"विद्यालयमै कन्ट्रोल रुम छ । तर वडाध्यक्षका साथै प्रअ र एक जना शिक्षकको मोबाइल फोनमा पनि सीसीटीभीको फुटेज हेर्न मिल्छ । डिल्लीराम डोटेल विद्यालय व्यवस्थापन समितिमा शिक्षकको प्रतिनिधित्व गर्छन् । उनको मोबाइलमा सीसीटीभीको फुटेज जान्छ । आज बिहानैको कुरा हो, उहाँले फोन गर्नुभयो । भएको के रहेछ भन्दा कक्षा १० को कोचिङ क्लास छ । १७ जना आउनुपर्नेमा नौ जना मात्रै आएछन्, प्रअ पौडेलले भने ।विद्यालयदेखि दुई किमि पर घर भएका शिक्षक डोटेलले मोबाइलबाटै यो दृश्य देखेर चासो दिएका थिए । प्रअ पौडेलको घर विद्यालयबाट साढे पाँच किलो मिटर टाढा छ । एक दिन मोबाइलबाट हेर्दा बिदाको दिनमा चौरमा मान्छेहरू देखिए । अपरिचित मान्छेहरू रातमा पनि स्कुल छिरेर केही गर्ने हुन कि भन्ने डर छ । त्यसैले बेलाबेलामा उनी राति पनि मोबाइल हेर्छन् । विद्यालयको सुरक्षाका लागि र पढाइका लागि पनि यो प्रविधि महत्त्वपूर्ण देखियो, प्रअ पौडेलले भने ।"
सडक सुधार धमाधम,"अब जस्तोसुकै झरी र पानीमा पनि दोरम्बा गाउँपालिकाका प्रमुख सडकहरू अवरुद्ध हुँदैनन्, प्रमुख प्रशासकीय अधिकृत विनोद कोइरालाले भने, त्यसका लागि दिगो र भरपर्दो काम गरिरहेका छौं । सडक निर्माणको कार्यमा प्राविधिकका अतिरिक्त गाउँपालिकाका पदाधिकारीहरूले समेत हरेक दिन जस्तो अनुगमन कार्य गरिरहेका छन् । सोलिङ कमजोर भयो भने भोलिका दिनमा पनि पहिलेकै जस्तो सास्ती हुन्छ, वर्षामा हिँड्नैपर्छ, कोइराला भन्छन्, त्यसो हुन नदिनका लागि प्रभावकारी अनुगमन मार्फत गुणस्तरमा जोड दिएका हौं । जिल्लाकै दुर्गम गौश्वारामा गत वर्ष केही दिनमात्रै बस सञ्चालन भएपछि बन्द भएको पीडा अब कहिल्यै फेरि आउन नदिन प्रयासरत रहेको मोक्तानले बताए । अब गौश्वारा सहज भएको छ, अध्यक्ष मोक्तान भन्छन् ।"
"छन् ३९ पोखरी, छैन स्याहार","जावलाखेल र इयुलाख्या पोखरी पाटन मूलत: वर्षातको पानी संकलन गरेर सिँचाइ गर्न बनाइएका पोखरी हुन् । उनका अनुसार बस्ती बीचमा बनाइएका पोखरी सामान्यतया मध्यम आकारका छन् । घरायसी पानी, आगलागी निभाउनका लागि उपयोग गरिन्छ । ठूलो वर्षात्मा जल भण्डारको काम गर्छ । पाटनमा पिम्बहाल, खपिंछे, पूर्णचण्डी पोखरी, काठमाडौंमा खेचा, पाको पोखरी र भक्तपुरमा क्वाथदों, सलां गणेश र नागपोखरी जलभण्डार गर्ने उद्देश्यले बनाइएका पोखरी हुन् ।बस्तीका पुछारमा बनाइएका पोखरी बाढी रोक्न र पहिरोबाट जोगाउन, हाँस र गाईबस्तु पाल्नेलाई लक्षित गरेर बनाइएका हुन् । फोहोर सफा गर्न पनि यही पोखरीको प्रयोग हुन्छ । च्यासल, गुइता, लुंखुसी, लिंगलगायत पोखरी पुछारमा बनाउनुको कारण यही हो । ललितपुर महानगरपालिका सामाजिक विकास समिति संयोजक २४ नम्बर वडाध्यक्ष दिनेश कार्कीले पानी प्रणालीसम्बन्धी नीति निर्माण गरी कार्यान्वयनमा ल्याइने बताए । यसका लागि योजनाका साथ अगाडि बढ्छौं, उनले भने । राजकुलो पहिलो चरणमा भारतीय दूतावासको आर्थिक सहयोगमा चापागाउँसम्म पुनर्निर्माण भइसकेको छ । दोस्रो चरणमा पाटनसम्म ल्याउने योजना मात्र अलपत्रमा परेको हो । कुलो नचलेपछि सहरका मात्र नभई काँठ क्षेत्रका अधिकांश मल्लकालीन पोखरी, ढुंगेधारा र इनारहरू सुकिसकेका छन् । पानी भएका पोखरीमा पानी फेर्न नपाउँदा दुर्गन्ध बढेको छ । राजकुलोमा नल्लुखोलाको पानी पनि मिसिन्छ । नल्लुको बाँध भत्किएको छ । राजकुलोबाट लेले खोलाको पानी मात्र चापागाउँसम्म आउने गरेको छ । सुनाकोठी, ढोलाहिटी, खुमल्टार, सातदोबाटो, लगनखेल, जावलाखेल, पुल्चोक र कुपन्डोलसम्मको कुलो भत्केर जाम छ । कतै मिचिसकेको छ । करिब २५ किलोमिटर लम्बाइ भएको कुलोमा ०४७ सम्म १६ जना कुलो हेर्ने कर्मचारी थिए । ठेचो र चापागाउँ साबिक गाविसबाट तलब दिई राखेका दुई जना कर्मचारीले साधारण मर्मत मात्र गर्दै आएका छन् । ललितपुर महानगरपालिकाका मेयर चिरीबाबु महर्जनले पोखरी संरक्षण गर्न चालु आर्थिक वर्षमा एक करोड ५८ लाख रुपैयाँ बजेट विनियोजित गरेको बताए ।"
अधिकार नखोस्न बादी समुदायको आग्रह,"सरकारबाट समितिलाई उपलब्ध बजेटको प्रयोग गरी समुदायका यौनकर्मीलाई यो व्यवसायबाट छुटाएर उद्योगमा आधारित व्यवसायमा लगाइएको थियो । झोला, मुढा, कपडा बनाउने काममा लाग्दै गरेका उनीहरू फेरि पनि यौन व्यवसायमा फर्किनुपर्ने अवस्था आउला भनेर चिन्तित छन् । यौन व्यवसायमा लाग्न बाध्य महिला एचआईभी लगायत यौनरोगको जोखिममा छन् । जीविकोपार्जनकै लागि यौन व्यवसायका लागि भारतसम्म पुग्न बाध्य भइरहेको निर्देशक नेपाली बताउँछन् । उनी भन्छन्, यो समुदायलाई उत्पादनमूलक काममा लगाउन राज्यले आफैं गरेको पहल आफैं उल्ट्याउँदै छ, यौन व्यवसायबाट सृजित पुराना समस्या समाधान नहुँदै अब नयाँ थपिन्छन् । कैलाली, बझाङ र बर्दियाका केही गाउँमा अझै यौन व्यवसाय गरेरै जीवन निर्वाह गर्न बाध्य छन्, बादी महिला । नयाँ संरचनामा समितिलाई यथावत् राखी यसलाई अझ अधिकार सम्पन्न गर्न बादीहरूको माग छ ।"
चोरी आरोपमा दुई पक्राउ,काठमाडौं (कास) प्रहरीले चोरीका सामानसहित दुई जनालाई नियन्त्रणमा लिएको छ । बाराका १७ वर्षीय रूपेश यादव र ३१ वर्षका रैजयाल अन्सारीलाई प्रहरी प्रभाग बुढानीलकण्ठको टोलीले पक्राउ गरेको हो । उनीहरूले बुढानीलकण्ठ नगरपालिकास्थित रेखा तिवारीको घरमा रंगरोगनको काम गरिरहेका थिए ।
दुर्घटनामा मृत्यु,काठमाडौं (कास) मोटरसाइकल अनियन्त्रित भई भएको दुर्घटनामा एक युवकको ज्यान गएको छ । मृत्यु हुनेमा गौरीघाट मैजुबहालका २४ वर्षीय पारस थपलिया छन् । मंगलबार बिहान गौरीघाटको सडकमा उनले चलाएको बा६८प १०७३ नम्बरको मोटरसाइकल अनियन्त्रित भई सडकमा पछारिन पुगेको थियो ।
कलेज चलाउने चाँगुको निर्णय,भक्तपुर (रासस) चाँगुनारायण नगरपालिकाले विवादित चाँगुनारायण इन्जिनियरिङ कलेज आफैंले सञ्चालन गर्ने निर्णय गरेको छ । विभिन्न विधेयक पारित गर्दै मंगलबार सम्पन्न चाँगुनारायण नगरपालिकाको चौथो नगरसभाले उक्त कलेज नगरपालिकाले नै सञ्चालन गर्ने गरी कार्ययोजना समेत पारित गरेको नगरपालिकाका प्रमुख सोमप्रसाद मिश्रले जानकारी दिए ।
राष्ट्रहितको पक्षमा निर्णय,"संसदीय समितिले दुई छुट्टाछुट्टै प्रकरणमा दुइटा स्वागतयोग्य निर्णय गरेको छ । संसदीय समितिले एनसेलले विगत १२ पटक खरिद बिक्री गरेको सेयरमा पुँजीगत लाभकर वा अन्य कर तिरेको छछैन ? सो कुरा हेरी ७ दिनभित्र संसदीय समितिलाई जानकारी दिनु भन्ने निर्णय गरेको छ । अर्को आजसम्म नेपाल दूरसञ्चार प्राधिकरणलाई तिर्नुपर्ने राजस्व वा सेवा शुल्क कसले, कति तिर्न बाँकी छ ? १ महिनाभित्र नतिरेमा कुनै पनि सेवा विस्तारको काम गर्न नदिनु भन्ने छ । दुबै संसदीय निर्णय राष्ट्रहितमा छन् । तर संसदीय समितिलाई सरकार, सरकारी निकाय र प्राधिकरणले कत्तिको मान्ने हुन् ? व्यवहारमा समितिका निर्णय सरकारले नमानेका कैयौं उदाहरण छन् । ओली सरकारले संसदीय समितिका निर्णय कत्तिको पालन गर्छ ? त्यसैमा संसदीय समितिहरूको सफलताअसफलता भर पर्नेछ । सरकारले यी दुबै निर्णय तत्काल कार्यान्वयनको चरणमा लानुपर्छ । गोपाल देवकोटा, जोरपाटी, काठमाडौं"
विज्ञानको चमत्कार,"माघ २९ गतेको महिनावारी सुकेको ४ वर्षपछि जुम्ल्याहा भन्ने खबर पढ्दा अचम्म लाग्यो । नेपालमा कुल विवाहित महिलामध्ये लगभग १५ प्रतिशतमा बाँझोपन रहेको अनुमान गरिएको अवस्थामा ५४ वर्षको आमाले टेस्टट्युब प्रविधिबाट २ जना बच्चा जन्म दिइन्, अनि बच्चा र आमा स्वस्थ रहेकोले अरु बच्चा नभएका आमाहरूलाई ठूलो प्रोत्साहन मिलेको छ । विज्ञानको यो चमत्कारले मानिसका गुमेका र हराएका खुसी पुन:स्थापित गर्न सक्छ । केपी अधिकारी, भैँसेपाटी, ललितपुर"
डोजर आतंकबाट बच्ने निर्णय,"१ करोडभन्दा कम बजेट लागतका सडक आयोजनामा डोजरको प्रयोग गर्न नपाइने सरकारको पछिल्लो निर्णय स्वागतयोग्य छ । स्थानीय सरकार गठनपछि सडक निर्माणमा उत्साहजनक वृद्धिले दुर्गमको पहुँच सुगमसम्म भएको सुखद परिणाम देखापर्न थालेको भए पनि वातवरणीय जोखिमको मूल्यांकन नगराई निर्माण गरिएका कतिपय सडकले प्राकृतिक मूल सुकाइ खानेपानीको समस्या सिर्जना गरेको छ । पहिरो गएका छन् । उब्जाउ खेतलाई बन्जरमा बदलिएको छ । मूल कारण सडक निर्माणमा भारिभरकम मेसिनरीको जथाभावी प्रयोग गर्नु हो । अहिलेको सरकारी निर्णयले क्षतिबाट राहत दिलाउनुका साथै स्थानीय बेरोजगारीलाई कम गराउन सहयोग गर्नेछ । यसको सही कार्यान्वयनको लागि सरकारी अनुगमन र निरीक्षण जरुरी छ । महेन्द्रसिंह बम, टिकापुर१, कैलाली"
परिपक्व कूटनीति आवश्यक,"अहिले नेपाल एकातिर चीनको महत्त्वाकांक्षी योजना बीआरआईको पक्षमा छ भने अर्कोतिर अमेरिकाको नेतृत्वमा भारत, जापान, अष्ट्रेलियासँग मिलेर इन्डोप्यासिफिक रणनीतिक योजनामा सहभागी हुनेनहुने दोधारमा देखिन्छ । तर मुलुकभित्र यसबारे समान धारणा छैन । सञ्जीव पौड्याल, मेची नपा२, झापा"
दाइजो जिम्मेवार,"माघ २८ गते प्रकाशित रीता साहको बेटी अभियान कसलाई ? पढेंँ । उनले विभिन्न तथ्यांकसाथ योजना मूल्यांकन गरेकी छन् । प्रदेश सरकारले यिनै तथ्यांकको अध्ययन अनुसार योजना कार्यान्वयन गर्नुपर्छ । गाउँमा बच्ची भ्रूणहत्या कम हुन्छ वा अविवाहित अवस्थामा हुने गर्छ ? बढी भ्रूणहत्या सहरी, शिक्षित वर्गमा नै हुन्छ । फेरि एउटै व्यक्तिले बढी छोरी भएको खण्डमा भ्रूणहत्या गर्छन् । दाइजो उन्मूलन भइदियो भने कुनै बच्चीको भ्रूणहत्या हुने छैन । यसको विकल्पमा प्रेमविवाह हुनसक्छ । तर आजभोलि त्यसमा पनि अभिभावकले विवाह सम्पन्न गरेर दाइजो दिन्छन्, लिन्छन् । दाइजोले विकराल रूप लिँदै गएको छ । आजभोलि पहाडी समुदायमा पनि दाइजो लिनेदिने सरिसकेको छ । सबै मिलेर यो सामाजिक कुसंस्कार हटाउन जाग्नुपर्छ । डा शिवशंकर यादव, छपकैया, वीरगन्ज"
पठनपाठन प्रभावित छैन,"माघ २८ गते विद्यार्थी आनन्दोलनले पढाइ ठप्प समाचार छापिएको पाएँ । विभिन्न विषयमा असन्तुष्टि जनाउँदै आन्दोलन चलेको छ । समाचारमा लेखिए बमोजिम छात्रवृत्ति, मेस सञ्चालन, अनुदान र आर्थिक स्रोतमा भएको दुरुपयोग छानबिन लगायत विषयलाई लिएर हामी विद्यार्थी अझै पनि एकताबद्ध भएर आन्दोलनरत छौं । तर समाचारको शीर्षकप्रति भने चित्त बुझेन । हामी अन्दोलित छौं । माग पुरा नभएसम्म अनदोलन चलिरहन्छ । विद्यार्थी आन्दोलित भए पनि पठनपाठन नियमित रूपले सञ्चालन भइरहेको छ । राजेश बास्तोला, साउथ एसियन युनिभर्सिटी, नयाँदिल्ली"
स्याल हुइयाँभित्र कुण्ठित साहित्य,"सामुदायिक विद्यालयबाट उत्तीर्ण भएका छिटफुट व्यक्ति बाहेक निजी विद्यालयमा पढ्नेहरूको साहित्यमा योगदान शून्यप्राय: देखिन्छ । उदाहरणका लागि एसईई उत्तीर्ण गर्ने कतिपय विद्यार्थी नेपालीमा १ देखि १०० सम्म गन्नसमेत सक्दैनन् र धेरैलाई साहित्यको अर्थ थाहा पनि छैन । यसको परिणाम अब देखिँंदैछ । पछिल्लो समय भारतको जयपुरमा विश्वकै ठूलो साहित्यिक कुम्भमेला सञ्चालन हुँदा नेपाली आख्यानकारको रचनामा विचार र विस्मय नभेटिनु, अन्य लेखकमा विविध नेपाली आयाम भेट्न नसक्नु, तथ्यभन्दा आवेश ज्यादा देखिनु, दुई देश बीचको सम्बन्ध सशक्त ढंगबाट प्रस्तुत हुन नसक्नु जस्ता विषयलाई ह्रासोन्मुख साहित्यको प्रतिविम्ब मान्न सकिन्छ । राष्ट्रभाषा, मातृभाषालाई पश्चिमको भाषिक औपनिवेशिक पञ्जाबाट छुटकारा नदिलाएसम्म नेपाली साहित्यको कदम डगमगाइरहनेछ । भुवनेश्वर शर्मा, चन्द्रागिरि२, काठमाडौं"
धरमर रेडियो,"यी तीनवटै विकल्पमा जानु सहज छैन । असम्भव पनि छैन । खालि यसको नेतृत्व लिने भरपर्दो संस्था वा निकाय चाहिएको छ । अस्पष्टता, अन्योल र प्रतिकूलताका बीच धेरै रेडियो र तिनका अगुवा वा कार्यरत जनशक्तिले गरेको महत्त्वपूर्ण उपलब्धी, सिकाइ र देशभरका ८ सयभन्दा बढी रेडियोमा भएको झन्डै तीन अर्ब रुपैयाँ लगानी रक्षाका लागि यथास्थिति अनुकूल देखिँदैन । भाषिक, सांस्कृतिक विविधतासहित समग्रमा नेपाललाई सूचनामा जोड्ने रेडियोको दुई दशकको लगानी जोगाउन सम्बद्धहरूले यथाशीघ्र चिन्ता र पहल लिन जरुरी छ । यी बाहेक अरु पनि विकल्प हुन सक्छन् । निरन्तर छलफल र संवादबाट अरु धेरै उपाय सुझिन सक्छन् । तालुकदार मन्त्रालय, रेडियोहरूका छाता संस्था र रेडियो सञ्चालक स्वयं नयांँ विकल्पको खोजीमा नजुटेसम्म एफएम रेडियोको भविष्यले फराकिलो बाटो र सही गति समाउन सक्ने देखिँदैन । आज फेब्रुअरी १३ तारिखमा विश्व रेडियो दिवस मनाउंँदै गर्दा केही नयाँ विकल्पमा चिन्तन गर्न सकियो भने दिवस मनाउनुको सार्थकता रहन सक्छ । लेखक रेडियो पत्रकार हुन् ।"
भ्रष्टाचारको जग निर्वाचन,यसरी नयाँ प्रणालीबाट निर्वाचन गर्न सकियो भने कम खर्चिलो हुन्छ । यसबाट राजनीतिक भ्रष्टाचार न्युन हुन सक्छ ।लेखक पूर्वनिर्वाचन आयुक्त हुन् ।
सिस्नेघारीका चौपायालाई आहारा र उपचार,वडा ८ का अध्यक्ष भीमबहादुर बोगटीले अहिले सिस्नेघारी र ४ को कुन्ठीगथाई गौशालामा राखिएका चौपाया एक ठाउँमा ल्याएको बताए ।
वडाध्यक्ष थुनामा,"परासी (कास) बलात्कार आरोपी तनहँुका एक वडाध्यक्षलाई नवलपुर जिल्ला अदालतले पुर्पक्षका लागि थुनामा राख्न आदेश दिएको छ । घिरिङ गाउँपालिका ४, तनहुँका वडाध्यक्ष झकबहादुर कुमाललाई सोमबार अदालतले थुनामा राख्न आदेश गरेपछि चितवन कारागार चलान गरिएको प्रहरी उपरीक्षक रमेश थापाले जानकारी दिए । संघीयतापछिको नयाँ जिल्ला भएकाले पूर्वी नवलपरासीमा कारागार छैन । त्यसैले प्रहरीले कुमाललाई चितवन कारागार पठाएको हो । वडाध्यक्ष कुमालले पूर्वी नवलपरासीको बौंदीकाली २ जंगलमा आफ्नै वडाकी एक महिलालाई करणी गरेको आरोपमा गत वैशाख ३० मा जिल्ला प्रहरी कार्यालय पूर्वी नवलपरासीमा उजुरी परेको थियो । गत वैशाख २५ मा भएको भनिएको घटनाको उजुरी परेपछि पक्राउ पर्नबाट जोगिन उनी लुकेका थिए । सोमबार बिहान उनले आत्मसमर्पण गरेपछि प्रहरीले अदालतमा उपस्थित गराएको हो ।"
न ज्यान रह्यो न राहत पाइयो,"राहत दिने आश्वासनमा नेताहरूले झूटो बोलेको उनी बताउँछन् । पीडितको नाममा आएको राहत पहँुचवालाले आफ्नो नियन्त्रणमा लिएको उनको भनाइ छ । राहतका लागि सयौं पटक फाराम भरियो । तर राहत त आफ्नै अगाडि राजनीतिक दलका नेताहरूले लिएको देख्छौं । यहाँ बोल्न नसक्नेको कोही नहुने रहेछ, गोपालले भने, जति आउँछन्, घटनाको बारे सोध्छन् । हाम्रा पप्डाहरूमाथि खेलबाड गर्छन् । आश्वासन मात्रै दिन्छन् । जनयुद्धकै ठूलो क्षति र माओवादीको सफल आक्रमणको रूपमा लिएको अछाम आक्रमण एउटा इतिहास बनेको छ । त्यही घटनाले क्षति भएको जनधनको अवस्थाको बारे फेरि कहिल्यै चासो दिएन । अझै पनि युद्धको भय उस्तै छ । घटनाबारे सत्य तथ्य छानबिन गरी दोषीलाई कारबाही र पीडितलाई न्यायको अपेक्षा गर्न भने घाइतेहरूले छाडेका छैनन् ।"
अर्पणको घर पूरा,"धेरै तयारी गरेर दिनरात नभनी छायांकन सकेका हौं, फिल्मकी निर्मात्री शर्मिला पाण्डेले भनिन्, यो फिल्मले दर्शकलाई मनोरञ्जन मात्र नदिई हरर कथामा बनेका नेपाली फिल्मले दर्शकलाई तर्साउन सक्दैनन् भन्ने आरोपलाई झुटो साबित गराउनेछ । त्यसो त यसअघि अर्पणले नै निर्देशन गरेको हरर फिल्म सुनकेशरी ले दर्शकहरूमा डर कम हाँसो बढी आएको गुनासो थियो । फिल्मका प्रस्तुतकर्तामध्येका दीपेन्द्र के खनालले भने यो फिल्मले दर्शकलाई तर्साउने नै दाबी गरे ।"
दिल्लीको होटलमा आगलागी,दिल्लीका मुख्यमन्त्री अरविन्द केजरीवाल बिहानै घटनास्थल पुगेका थिए । उनले दिल्ली सरकारका तर्फबाट मृतकका परिवारलाई ५ लाख भारुका दरले सहयोग गर्ने घोषणा गरे । भारतीय प्रधानमन्त्री नरेन्द्र मोदीले सामाजिक सञ्जाल टवीटरमार्फत दु:ख व्यक्त गरेका छन् । भारतीय सञ्चारमाध्यमका अनुसार प्रारम्भिक छानबिनमा होटलले सुरक्षा मापदण्डमा लापरबाही गरेको पाइएको छ । होटलले ४ तलाको मात्र अनुमति लिएर पनि ६ तलासम्म निर्माण गरेको खुलेको छ । करिब २५ वर्षअघि बनेको भवनको छैटौं तलामा होटलको भान्सा थियो । घटनास्थल पुगेका दिल्लीका मन्त्री सत्येन्द्र जैनले सुरक्षा मापदण्ड उल्लंघनलगायत छानबिन गर्न निर्देशन दिएको भारतीय सञ्चारमाध्यमले जनाएका छन् ।
भाग्यले बाँचियो,हामी यसअघि दिल्ली आउँदा पनि त्यही होटलमा बस्दै आएकाले त्यहाँका सबैलाई चिनेका थियौं । केही बेरपछि आएको हाइड्रोलिक दमकलको बकेटमा बसेर तल झरियो । त्यो नयाँ दमकल आउन ५ मिनेट मात्र ढिला भएको भए बाँच्ने सम्भावना थिएन । हामी तल आइपुग्दा चौथो तलाबाटै धूवाँको मुस्लो निस्कन थालेको थियो । पछि कोठामा जाँदा सामान जलिसकेका थिए । धन्न पासपोर्ट र पर्स जोगियो । ती नेपाली म्यानेजर दाइ नै भगवान भएर आए । भाग्यले बाँचियो । (उमंगसँगको कुराकानीमा आधारित)
अमेरिकी संघीय निकायमा खर्च जुट्यो,गत डिसेम्बर २३ देखि ३५ दिनसम्म चलेको अमेरिकी इतिहासकै लामो खर्चबन्दीका कारण अमेरिकी अर्थतन्त्रमा ११ अर्ब डलर घाटा भएको अनुमान गरिएको छ ।
ट्रम्पविरुद्ध मडुरो आक्रामक,"विपक्षी नेता गुआइडो मडुरोबाट सत्ता आफ्नो हातमा ल्याउन चाहन्छन् । उनले आफ्नो नेतृत्वमा सरकार गठन गरी चुनाव गर्ने बताउँदै आएका छन् । राष्ट्रपति मडुरोको पक्षमा उभिएका रुस, चीन लगायतले भने अमेरिका तथा युरोपेली संघले अनावश्यक हस्तक्षेप गरेको भन्दै विरोध गर्दै आएका छन् । गतवर्ष भएको विवादास्पद चुनावमार्फत राष्ट्रपतिमा निर्वाचित मडुरोले जनवरी १० मा दोस्रो कार्यकालका लागि शपथ लिएपछि भेनेजुएलामा विरोध प्रदर्शन चर्केको हो । मडुरोले चुनावमा धाँधली गरेको विपक्षीको आरोप छ । मडुरोको शासनकालमा भेनेजुएलामा भएको मुद्रास्फिति, खाद्यपदार्थ तथा औषधिको अभावका कारण करिब ३० लाख मानिसले भेनेजुएला छाडिसकेका छन् । यसअघि भेनेजुएलाको सर्वोच्च अदालतले विपक्षी नेता गुआइडोलाई देश छाड्न र आफ्नो बैंक खाता सञ्चालनमा रोक लगाएपछि अमेरिका उनको बचाउमा उत्रेको थियो । त्यसलगत्तै अमेरिकी राष्ट्रिय सुरक्षा सल्लाहकार जोन बोल्टनले गुआइडोमाथि कुनै पनि हानि गरे अमेरिका चुप नलाग्ने चेतावनी दिएका थिए ।"
"ट्वीट छैन, फलोअर पौने २ लाख","राफल विमान खरिद प्रकरण, किसान समस्या, सीबीआई प्रकरणलगायतका मुद्दालाई मोदी सरकारविरुद्ध प्रचार प्रसार गर्न कंग्रेसले सामाजिक सञ्जालको मञ्चलाई व्यापक रूपमा प्रयोग गर्दै आएको छ । विश्लेषकहरूले हालै ५ राज्यमा भएको विधानसभा चुनावमा कंग्रेसको उत्साहजनक प्रदर्शन र भाजपाको नमिठो हारका पछाडि कंग्रेसको आक्रामक सामाजिक सञ्जाल परिचालनको योगदान समेत भनेका छन् । त्यही भएर नै कंग्रेसले आगामी लोकसभा चुनावलाई मध्यनजर गर्दै नवनियुक्त महासचिव प्रियंका गान्धीको लोकप्रिय छविलाई सामाजिक सन्जालमार्फत् दोहन गर्ने रणनीति बुनेको प्रस्ट हुन्छ ।"
रूख जोगाएर पैदल मार्ग,"(सुर्खेत)  बीचमा ७ मिटरको कालोपत्रे सडक । दुईतिर डेढडेढ मिटरको पैदलमार्ग (फुटपाथ), जहाँ लस्करै रूख । फुटपाथभन्दा बाहिर दुवैतिर ३ दशमलव ७५ मिटर चौडा सडक । सुर्खेत उपत्यकाको मेरुदण्ड मानिएको सडकको चित्र हो यो । करिब ४ दशकअघि रोपिएका रूख जोगाउन वीरेन्द्रनगर नगरपालिकाले यस्तो जुक्ति निकालेको हो । फोरलेनको हटलाइन सडक पनि बनाउनु छ, अर्कोतिर रूख पनि जोगाउनु छ, वीरेन्द्रनगर नगरपालिका प्रमुख देवकुमार सुवेदीले भने, त्यसैले हामीले रूख संरक्षणका लागि बीचमा फुटपाथ राखेर सडक निर्माण गर्ने उपाय निकालेका हौं । वीरेन्द्रनगरलाई ग्रिन सहर बनाउन पुराना रूख संरक्षण गर्न लागिएको उनले बताए । कालुञ्चोकदेखि गणेशचोकसम्म २९ सय मिटर लामो सडकमा करिब डेढ सय रूख छन् । ज्याग्रेन्डा, काँगियो सल्ला र कल्की जातका यी रूख वीरेन्द्रनगरको गुरुयोजना बनेपछि ३० को दशकमा रोपिएका हुन् । रूख निकै अग्ला छन् । कतिपयले छोटो आयु भएका यी रूख काट्न सल्लाह पनि नदिएका होइनन् । तर, नगरपालिका र सुर्खेत उपत्यका नगर विकास समिति रूख नकाटेरै सडक बनाउने निष्कर्षमा पुगे । बरु ती रूखलाई छाँटेर एकै आकार र स्वरूपका बनाउने तयारी छ । सहरी विकास तथा भवन निर्माण विभागको सघन सहरी विकास कार्यक्रमअन्तर्गत पहिलो चरणमा कालुञ्चोकगणेशचोक खण्ड निर्माण हुन थालेको हो । आशिषश्याम एन्ड शंकर जेभीले गत असोज १ मा सम्झौता गरेको यो सडक स्थानीय स्तरमा हाम्रो निर्माण सेवाले बनाइरहेको छ । विभागका इन्जिनियर चन्द्र खडकाका अनुसार पहिलो चरणको काम सम्पन्न गर्न ७ करोड ४३ लाखमा सम्झौता भएको छ । असारसम्म निर्माण सम्पन्न हुने गरी काम भइरहेको उनले बताए । रूखले कुनै व्यवधान गरेको छैन, उनले भने, जरुरी भयो भने वन कार्यालयसँगको समन्वयमा बढीमा २३ रूख काट्नुपर्ने हुनसक्छ । सहरी विकास विभाग, नगरपालिका र नगर विकास समितिले रूख नकाट्ने निर्णय गर्नुको अर्को कारण हो प्रक्रियागत जटिलता । रूख काट्न वातावरणीय प्रभाव मूल्यांकन (आईईई) गर्नुपर्ने हुन्छ । यसका लागि कम्तीमा ४ महिना लाग्छ । अर्कोतिर, रूख काटेर त्यहाँ नयाँ रोप्न र हुर्काउन करिब १ दशक लाग्न सक्छ । विभागका अनुसार पहिलो चरणमा बीचको ७ मिटर (दुई लेन) सडक र रूख भएको क्षेत्रलाई संरक्षण गर्दै डेढडेढ मिटरको फुटपाथ निर्माण गरिनेछ । फुटपाथमा टायल बिछयाइनेछ । फोरलेनका लागि नालालगायत पूर्वाधार निर्माणको काम पनि पहिलो चरणमै हुनेछ । त्यसपछि दोस्रो चरणमा दुवैतिर ३ दशमलव ७५ मिटरको ११ लेन सडक बन्नेछ । इन्जिनियर खडकाले दोस्रो चरणको काम गर्न अध्ययन भइरहेको बताए ।"
एक महिनामा ९१ हजार पर्यटक,बोर्डका अनुसार सन् २०१८ मा त्रिभुवन अन्तर्राष्ट्रिय विमानस्थलबाट ९ लाख ६९ हजार २ सय ८७ र स्थलमार्गबाट २ लाख ३ हजार ७ सय ८५ जना विदेशी नेपाल आएका थिए । नेपालले आउने वर्ष भ्रमण वर्ष २०२० मनाउने घोषणा गरिसकेको छ । यसको उद्देश्य २० लाख पर्यटक नेपाल ल्याउने रहेको छ ।
साना उद्योगलाई सघाउँछौं : राजदूतहरू,कुल गार्हस्थ उत्पादनमा औद्योगिक क्षेत्रको योगदानमध्ये ९० प्रतिशत हिस्सा साना उद्योगहरूको रहेको जानकारी दिँदै कुल औद्योगिक रोजगारीको ७५ प्रतिशत रोजगारी र कुल औद्योगिक निर्यातको ८० प्रतिशत निर्यात यसै क्षेत्रबाट भएको जारी विज्ञप्तिमा छ ।
स्प्राइटको ब्रान्ड एम्बेसडर,काठमाडौं (कास) स्प्राइटले अभिनेता अनमोल केसीलाई ब्रान्ड एम्बेसडरमा नियुक्त गरेको छ । आकर्षक र प्रभावशाली लुक र व्यक्तित्वका धनी नेपाली कलाकार अनमोलले स्प्राइटसँग सहकार्य गरी नेपालका लागि पदोन्नतिमा सहयोग गर्ने जारी विज्ञप्तिमा छ ।
इन्भेस्टमेन्ट प्रोफेसनल संस्था खुल्यो,"काठमाडौं (कास) नेपालका समग्र वित्तीय विश्लेषकहरूको संस्था एसोसियसन अफ इन्भेस्टमेन्ट प्रोफेसनल नेपालको स्थापना भएको छ । संस्थाको औपचारिक उद्घाटन तथा क्रियाशील चार्टर फाइनान्सियल एनालिस्ट (सीएफए) हरूको सम्मेलन अगामी फागुन ३ गते राजधानीमा हुने भएको छ । सम्मेलनमा चार्टर फाइनान्सियल एनालिस्टको क्षेत्रका सक्रिय स्वदेशी तथा विदेशी विज्ञहरू, यसमा अध्ययरत विद्यार्थीहरू, यस क्षेत्रसँग सम्बन्धित नियामक निकाय धितोपत्र बोर्डका प्रतिनिधिहरूका साथै बिमा, बैंकिङ, मर्चेन्ट बैंकिङ क्षेत्रका प्रतिनिधिसहित १ सय ३० जनाको सहभागिता रहने जारी विज्ञप्तिमा छ ।"
विद्यालय हस्तान्तरण,"काठमाडौं (कास) टाटा ट्रस्ट र सिपर्दियन सहायता संस्थाले पुनर्निर्माण गरेको विद्यालय सिन्धुपाल्चोकमा आयोजित कार्यक्रममा हस्तान्तरण गरेको छ । सिन्धुपाल्चोकस्थित शारदा उच्च माविको भवन हतान्तरण गरिएको जारी विज्ञप्तिमा छ । सन् २०१५ मा गएको भुइँचालोबाट उक्त स्कुलको भवन, कक्षाकोठा, विज्ञान प्रयोगशालालगायतका भौतिक संरचनामा क्षति पुगेको थियो । नेपालका लागि भारतीय राजदूत मन्जिभसिंह पुरीले स्कुलको उद्घाटन गरेका थिए ।"
उड अन्तर्राष्ट्रिय प्रदर्शनी हुने,काठमाडौं (कास) मिडिया स्पेस सोलुसन्स र फयुचरेक्स ट्रेड फेयर र इभेन्टले राजधानीमा नेपाल उड अन्तर्राष्ट्रिय प्रदर्शनी २०१९ गर्ने भएको छ । प्रदर्शनीको यो पाँचौं संस्करण राजधानीको भृकुटीमण्डपमा फागुन ३ देखि तीन दिनका लागि हुने जारी विज्ञप्तिमा छ । प्रदर्शनीमा विभिन्न देशका २ सयभन्दा बढी ब्रान्डका १ सय २० भन्दा बढी स्टल रहने जनाइएको छ ।
सानिमा र भीपी इंकबीच सम्झौता,काठमाडौं (कास) सानिमा बैंक लिमिटेड र भीपी इंकबीच दक्षिण कोरियानेपाल रेमिटयान्स सेवा सम्झौता भई सञ्चालनमा आएको छ । सम्झौताअन्तर्गत सानिमा बैंकको रेमिटयान्स सेवा सानिमा एक्सप्रेसमार्फत दक्षिण कोरियाबाट पठाएको रकम नेपालभरि १० हजारभन्दा बढी आधिकारिक प्रतिनिधिमार्फत भुक्तानी लिन सकिने विज्ञप्तिमा छ ।
कामनाले सहुलियत कर्जा दिने,"काठमाडौं (कास) कामना सेवा विकास बैंकले न्यून आय भएका सय घरपरिवारलाई सुरक्षित घर निर्माणका लागि सहुलियत दरमा कर्जा प्रवाह गर्ने भएको छ । यसका लागि कामना सेवा बैंक, पोखरामहानगरपालिका र लुमन्ती आवासका लागि सहयोग समूहको सहकार्यमा पोखरा हानगरभित्रका घरपरिवारलाई उक्त कर्जा प्रवाह गर्नेबारे त्रिपक्षीय सम्झौता भएको विज्ञप्तिमा छ ।"
बैंकको नाफा ३९ प्रतिशतले बढयो,नाम रकम राष्ट्रिय वाणिज्य २ अर्ब ४० करोड नबिल २ अर्ब १७ करोड नेपाल इन्भेस्टमेन्ट १ अर्ब ९७ करोड नेपाल बैंक १ अर्ब ६६ करोडएनआइसी एसिया १ अर्ब ५१ करोड
बसाइँसराइको चापले खेतीयोग्य जमिन घट्दै,"गाविस कायम रहेको अवस्थामा जग्गाको मूल्य प्रतिकट्ठा पाँच लाख थियो, अहिले ३० लाख रुपैयाँसम्म पर्छ, स्थानीयबासी तीर्थराज ओझाले भने, खेतीयोग्य जग्गा सकिन लागे पनि बसोबासका लागि जग्गा खोजी गर्नेको संख्यामा कमी छैन । गोदावरी नगरपालिका कार्यालयका इन्जिनियर जानकी बडेला कार्यालयमा नक्सा दर्ता र पास गराई प्रक्रिया पूरा गरेर घर संरचना निर्माण गर्नेको संख्या त्यति धेरै नभए पनि नक्सा पास नगराई घर निर्माण गर्नेको संख्या बढी भएको बताए । नगर क्षेत्रमा आव ०७४७५ मा २९२ घरको नक्सा दर्ता गरिएकामा चालु वर्षको हालसम्ममा १८० घरको नक्सा दर्ता गरिएको छ । गोदावरीलाई राजधानी बनाउने निर्णयले पहाडबाट तराईमा बसाइँसराइ गर्ने क्रम रोकिएको छैन । गोदावरी क्षेत्रबाहेक कैलालीको पूर्वपश्चिम राजमार्ग आसपासका अन्य क्षेत्रमा जग्गा खरिद गर्नेको संख्या बढेको छ । खेत घडेरीमा परिणत हुँदा खाद्यान्न संकट निम्तिने खतरा छ, प्रदेशसभा सदस्य भरतबहादुर खड्काले भने, समयमै बसाइँसराइको चाप रोक्न ठोस योजना आवश्यक छ ।"
आयोजक धरान सेमिफाइनलमा,"डेलहाउसका प्रशिक्षक सुप्रिय दास गुप्ताले नयाँ खेलाडी भएकाले टिम सेट नहुँदा हार बेहोर्नुपरेको बताए । उनले भने, कोलकातामा प्रिमियर लिग र सुपर लिग खेले पनि दुई वर्षयता अहिले अधिकांस नयाँ खेलाडी छन् । भर्खरदेखि उनीहरू ठूला प्रतियोगिताको अभ्यासमा रहेका छन् । त्यसैले गोल खाएपछि खेलमा फर्कन गाह्रो भयो ।बुधबार क्वाटरफाइनलमा एपीएफ क्लब र डफिन्स क्यामरुनबीच प्रतिस्पर्धा हुनेछ ।"
चौथो भोजपुर ट्रेल फागुन ४ मा,"यसमा डेढ सयभन्दा बढी खेलाडीको सहभागिता रहने प्रायोजक रिमाचुङ एजुकेसन एन्ड स्पोर्टस एकेडेमी भोजपुरले जनाएको छ । दौडमा विदेशी ७, राजधानीबाट ३०, धरानबाट ८, झापाबाट ७, पोखराबाट ५, खोटाङबाट ३, संखुवासभाबाट ६ र जिल्लाभित्रका एक सय २० भन्दा बढी खेलाडीले भाग लिने जनाइएको छ । प्रोत्साहनका लागि यू१२ तर्फ ३ किमि दूरी तथा यू१६ तर्फ ८ किमि दूरीमा दौड गराइने एकेडेमीका अध्यक्ष पावीहाङ राईले जनाए ।दौडका लागि पौवादुङ्मा गाउँपालिकाले ३ लाख आर्थिक सहयोग दिएको छ । अल्ट्रा धाविका मीराको योगदानको सम्मान गर्दै उनकै नाममा बहुउद्देश्यीय रंगशाला निर्माण गर्नका साथै सामुदायिक भवनसमेत बनाइने तयारीमा रहेको गाउँपालिका अध्यक्ष किरण राईले बताए । उनले भने, मीराको सम्मानसँगै खेल क्षेत्रको विकासका लागि आउँदो गाउँसभाबाट योजना बनाएर काम गर्ने तयारीमा छौं ।"
दुवै खेल बराबर,सातदोबाटोस्थित एन्फा कम्प्लेक्समा भएको दोस्रो खेलमा समूह ए का झम्सिखेल युथ र नयाँबस्ती क्लबले गोलरहित बराबरी खेलेर अंक बाँडेका छन् ।
न्यु डायमन्ड र एपीएफ भिड्ने,"पर्वत (कास) न्यु डायमन्ड एकेडेमी र एपीएफ क्लब पर्वतको कुश्मामा भइरहेको तेस्रो दिदीबहिनी कप राष्ट्रिय महिला भलिबलको फाइनल पुगेका छन् । फाइनल बुधबार हुनेछ । मंगलबार सेमिफाइनलमा न्यु डायमन्डले त्रिभुवन आर्मी क्लबलाई ३२ को प्रतिस्पर्धात्मक सेटमा हरायो । आर्मीले सुरुआती दुई सेट २५१७, २६२४ ले आफ्नो पक्षमा पारे पनि त्यसपछि लय गुमायो । डायमन्डले उत्कृष्ट पुनरागमन गरेर २५१८, २५२२, १७१५ ले सेट आफ्नो पक्षमा पार्दै फाइनल यात्रा तय गर्यो । आर्मीका निरुता ठगुन्ना, शान्ति थारु र मनीषा खाँडले उत्कृष्ट प्रदर्शन गरेका थिए भने डायमन्डकी प्रतिभा मालीले जित यात्रा रोक्न महत्त्वपूर्ण भूमिका खेलिन्् । आर्मीले मंगलबारै गण्डकी प्रदेशलाई २५२२, २५१८, २५२२ को सोझो सेटमा हराउँदै अन्तिम चार तय गरेको थियो । अर्को सेमिफाइनलमा साबिक विजेता एपीएफले विभागीय प्रतिद्वन्द्वी पुलिसलाई २५१४, २५१६, २५१८ को सोझो सेटमा हरायो । रेडियो दिदीबहिनी एफएम ९५२ मेघाहर्जको नवौं वार्षिकोत्सव अवसरमा आयोजना गरेको प्रतियोगिता विजेताले २ लाख र उपविजेताले १ लाख रुपैयाँ प्राप्त गर्नेछन् ।"
ठमेलको पोखरा यात्रा,"काठमाडौं (कास) ठमेल युनाइटेड स्पोर्टसले पोखरामा हुने तेस्रो कुँवर ब्रदर्श एन्ड सन्स राष्ट्रिय भेट्रान बास्केटबलमा भाग लिने भएको छ । पोखरा जाने टोलीलाई मंगलबार बिदाइ गरिएको छ । ठमेल युनाइटेड टोलीको कप्तानी अर्जुनलाल प्रधानले गर्नेछन् । खेलाडीमा प्रशान्त ताम्राकार, विपिन कपाली, कर्मा गुरुङ, विपेन्द्र महर्जन, अनिल महर्जन, विनोद गुरुङ, ओमचन्द्र घले, नरेन्द्र श्रेष्ठ र शैलेश श्रेष्ठ छन् । प्रशिक्षकमा फणिन्द्र श्रेष्ठ र व्यवस्थापकमा सन्जिवमान प्रधान छन् । फागुन २ देखि ४ सम्म हुने प्रतियोगितामा ८ टिमले भाग लिने जनाइएको छ । विजेताले ५५ हजार ५ सय ५५ र उपविजेताले ३३ हजार ३ सय ३३ रुपैयाँ जित्नेछन् । ठमेल युनाइटेड उपाधि ह्याट्रिक गर्ने दाउमा छ ।"
विश्वविजेता गोर्डनको निधन,"विश्वकपको फाइनलमा पश्चिम जर्मनीविरुद्ध ४२ को जित निकाल्ने क्रममा ह्याट्रिक पूरा गरेका जियोफ हस्र्टले ट्वीटरमार्फत आफ्नो टिममेटको निधनप्रति श्रद्धाञ्जली व्यक्त गरेका छन् । गोर्डनको निधनको खबरले निकै दु:खी छु, उनी महान्मध्येका एक थिए, ७७ वर्षीय हस्र्टले ट्वीट गरेका छन् । सन् १९६६ मा इंग्ल्यान्डमै भएको विश्वकपमा गोर्डनले इंग्लिस टोलीका लागि सबै खेल खेलेका थिए । सन् १९७० को विश्वकप समूह चरणमा ब्राजिलका महान् खेलाडी पेलेलाई गोल गर्नबाट रोकेर सनसनी मच्चाएका थिए । त्यस खेल भलै ब्राजिलले १० ले जित्यो, इंग्लिस गोलरक्षक गोर्डनको खुबै प्रशंसा भएको थियो । गोर्डनको क्लब करिअर स्ट्रोक सिटी र लेस्टरको आसपास नै घुम्यो । सन् १९५९ देखि १९६७ सम्म लेस्टरबाट खेलेका उनले १९६७ देखि १९७३ सम्म स्ट्रोकबाट व्यावसायिक फुटबल खेले ।"
मेयर कप फुटबल हुँदै,भोजपुर (कास) जिल्ला फुटबल संघ भोजपुरले भोजपुर नगरपालिकाको प्रायोजनमा दोस्रो मेयर कप खुला पुरुष फुटबल प्रतियोगिता गर्ने भएको छ । फागुन १७ देखि २४ सम्म हुने प्रतियोगितामा जिल्लाभित्र र बाहिरका खेलाडीले भाग लिने संघका कोषाध्यक्ष विनम श्रेष्ठले बताए । विजेताले २ लाख र उपविजेताले १ लाख रुपैयाँ पुरस्कार पाउने छन् । ८ लाख अनुमानित बजेट रहेको प्रतियोगितालाई नगरपालिकाले ६ लाख उपलब्ध गराउने छ ।
कल्याणले जिते पर्वतीय दौड,"पोखरा (कास) पोखराको अर्मलामा मंगलबार आयोजित छैटांै संस्करणको पर्वतीय दौडमा गोरखाका कल्याण बानियाँ च्याम्पियन भएका छन् । १० किलोमिटर पहाडी बाटोको दुरी उनले ४४ मिनेट १७ सेकेन्डमा पूरा गरेका थिए । ४४ मिनेट ३८ सेकेन्डमा पूरा गरेका ओखलढुंगाका सुवास कार्की दोस्रो र ४४ मिनेट ५६ सेकेन्डमा पूरा गरेका रुकुमका राज बुढा तेस्रो भए । दुर्गा युवा क्लबको आयोजनामा भएको प्रतियोगितामा पहिलो, दोस्रो र तेस्रो हुनेले क्रमश: १५, १० र ५ हजार रुपैयाँ पुरस्कार प्राप्त गरे ।"
थम र हिमांशु फाइनलमा,काठमाडौं (कास) देउराली क्लबका थम राना र हिमांशु श्रेष्ठको जोडी नवौं बबिन स्मृति ब्याडमिन्टनको फाइनल पुगेको छ । फाइनलमा उनीहरूको जोडीले तीनचुली ब्याडमिन्टन क्लबका अभिषेक गुरुङ र आकाश छन्त्यालको जोडीसँग प्रतिस्पर्धा गर्नेछ ।
अर्किड विजयी,काठमाडौं (कास) आयोजक अर्किड पुपिल स्कुलले चौथो अर्किड कप जुनियर छात्र फुटबलमा मंगलबार नेपाल तारालाई ४३ गोलले हराएको छ । अर्किडका योगेश विष्टले २ र ललित पुनमगर र शीतल कार्कीले ११ गोल गरे । नेपाल ताराका भुवन श्रेष्ठले २ र आशिष ढकालले १ गोल गरे । अक्षरिकाले अंकुरलाई २१ ले हरायो । अक्षरिकाका सन्देश चापागाईं र रोहन मगरले गोल गरे । अंकुरका भुवन उज्ज्वल खतिवडाले एक गोल फर्काए ।
स्वप्न बाटिका सफल,काठमाडौं (कास) स्वप्न बाटिका तेस्रो भानु विन्टर कप बास्केटबलको सिनियर गल्र्सतर्फ मंगलबार सेमिफाइनल पुगेको छ । वाटिकाले बाल मन्दिरलाई १८१० स्कोरले हरायो । विल्सन एकेडेमीले सिद्धार्थ बनस्थलीलाई २०१२ ले हरायो । सिनियर ब्वाइजमा आयोजक भानुभक्तले काठमाडौं भ्यालीलाई ४२१६ ले हरायो । भानुभक्तका आशिष बस्नेतले २३ स्कोर जोडे ।
एसले ब्रिटिससँग खेल्ने,"काठमाडौं (कास) आठौं एस कप अन्तर ए लेभल ब्वाइज बास्केटबल प्रतियोगिताको सेमिफाइनलमा आयोजक एसले द ब्रिटिस मोडेलसँग र डिफेन्डिङ च्याम्पियन मल्पीले नामीसँग खेल्नेछन् । मंगलबार नामीले ग्लोबललाई ४५२७, एसले रातो बंगलालाई ३७२६, ब्रिटिसले चेल्सीलाई ४१३१ र मल्पीले काष्ठमण्डपलाई ६७४० स्कोरले हराए ।"
दीक्षा र अमितलाई स्वर्ण,काठमाडौं (कास) सीसीआरसीका अमित बनेपाली र दीक्षा तामाङले चौथो हिसान उपत्यकाव्यापी खेलकुद सप्ताहअन्तर्गत टेबलटेनिसमा स्वर्ण जितेका छन् । ब्वाइज सिंगल्समा अमितले सीसीआरसीकै विजय तामाङ र गल्र्समा दीक्षाले आफ्नै टिमकी अनुष्का प्रसाईंलाई हराए । ब्वाइज डबल्समा गोल्डेनगेटका रजनीश पौडेल र शुभम् थापा तथा गल्र्स डबल्समा सीसीआरसीका दीक्षा र अनुष्काको जोडीले सफलता पाए ।
भेट्रान फुटबल हुने,काठमाडौं (कास) मदन भण्डारी स्पोर्ट्स एकेडेमी क्षेत्र नम्बर ४ को आयोजनामा प्रथम मदन भण्डारी स्मृति भेट्रान फुटबल फागुन ७११ सम्म हुने भएको छ । मोफसलका ४ सहित १६ टिमको सहभागिता रहने आयोजकका अध्यक्ष शुभ शर्माले जनाए । विजेताले १ लाख र उपविजेताले ५० हजार जित्नेछन् ।

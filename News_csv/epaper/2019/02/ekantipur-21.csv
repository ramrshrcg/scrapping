शीर्षक,विवरण
संवैधानिक परिषद्का सिफारिस बारम्बार विवादित,"निर्वाचन आयोगका आयुक्त ईश्वरीप्रसाद पौडेलले समानुपातिक उम्मेदवारको बन्दसूचीमा रहेको व्यक्ति संवैधानिक पदाधिकारी हुन अयोग्य हुने बताए । उम्मेदवारको बन्दसूचीमा कसैको नाम छ र सिफारिस गर्ने दलले त्यो उम्मेदवारको नाम हटाउन लेखिपठाएपछि पनि आयोगले निर्णय गरेर हटाएको छैन भने त्यो व्यक्तिलाई कुनै पनि निकायमा नियुक्ति दिन मिल्दैन, उनले भने, संवैधानिक पदाधिकारीमा सिफारिस गरिएको छ भने अयोग्य मानिन्छ । दलले आफ्नो उम्मेदवार भएको सिफारिस गरेपछि त्यही दलको सदस्य हुने उनले बताए । बन्दसूचीबाट त्यस्ता व्यक्तिको नाम झिकेपछि मात्रै सदस्य त्यागेको भन्न पाइन्छ, सूचीमा नाम छ भने संवैधानिक आयोगमा सिफारिस गर्न मिल्दैन, उनले भने ।"
अन्सारीको दुईथरी जन्ममिति,सुरुमा लिएको नागरिकताको मितिअनुसार अन्सारीलाई आयोगको अध्यक्ष हुन उमेरले समेत रोक्छ । प्रशासनको ढड्डामा भएको मितिलाई आधार मान्ने हो भने अन्सारी ३८ वर्षको मात्रै भए । आयोगको अध्यक्ष हुन ४५ वर्ष पूरा भएको हुनुपर्छ । उनले सुरुमा नागरिकता लिँदाको ठेगाना काठमाडौं महानगरपालिका१९ लेखिएको छ । परिषद्मा पेस गरेको नागरिकतामा भने उनको ठेगाना काठमाडौं महानगरपालिका९ लेखिएको छ ।
संसद्मै च्यातियो नियमावली,"वाइडबडीका भ्रष्टाचारीलाई कारबाही माग सांसद प्रदीप यादवले वाइडबडी खरिदमा अनियमितता गर्नेलाई कारबाही माग गरेका छन् । अख्तियार दुरुपयोग अनुसन्धान आयोगका आयुक्त राजनारायण पाठकलाई आर्थिक अनियमितताका आधारमा तीव्रतासाथ कारबाही अघि बढे पनि वाइडबडी प्रकरणमा ढिलाइ भएको भन्दै विरोध गरे । वाइडबडीमा सरकार किन चुप ? उनले भने । दुर्गा पौडेलले अमेरिकाले भेनेजुएलाको आन्तरिक मामिलामा हस्तक्षेप गरेको भन्दै यसविरुद्ध सरकार बोल्नुपर्ने बताइन् । खगराज अधिकारीले फेवातालको जमिन अतिक्रमण सम्बन्धमा सर्वोच्च अदालतले गरेको आदेश कार्यान्वयन हुनुपर्ने बताए । लक्ष्मणलाल कर्णले सरकारले संविधान संशोधन, मधेस आन्दोलनका क्रममा लगाइएका मुद्दा फिर्ता लिनेजस्ता सहमति कार्यान्वयन नगरेको गुनासो गरे । रेनुका गुरुङले यूएन मिसनमा जाँदा सेनाको पदअनुसार पारिश्रमिकबाट असमानतापूर्वक सैनिक कल्याणकारी कोषमा जम्मा हुने गरेको गुनासो गरिन् ।"
टोलपिच्छे कृषक पाठशाला,"उत्पादन बढाएर बजारीकरण गर्न र विषादीमुक्त उत्पादनका लागि पाठशाला प्रभावकारी मात्र होइन, वरदानै सावित भएको कृषक बताउँछन् । जिल्लाभरिमा ८० वटा कृषक पाठशाला स्थापना गरिएका छन्, कृषिप्रसार अधिकृत टेकबहादुर विष्टले भने, साँच्चिकै कृषक पाठशाला अनुमान गरेभन्दा निकै बढी फलदायी भएका छन् । सामाजिक विकासमा समेत पाठशालाले प्रभावकारी भूमिका निर्वाह गरिरहेको उनले बताए । कृषकलाई आवश्यक पर्ने हरेक सामग्री पाठशालामा पाउन सकिन्छ, उनले भने । बर्सेनि ४ लाखको तरकारी बिक्री गर्ने कृषक अहिले ७ लाखसम्मको तरकारी बेच्न थालेका थालेका छन् ।"
सहायक डिन साह यौन दुर्व्यवहार आरोपमा पक्राउ,काठमाडौं (कास) त्रिभुवन विश्वविद्यालय शिक्षाशास्त्र संकायका सहायक डिन बौबालाल साहलाई छात्रामाथि यौन दुर्व्यवहार गरेको आरोपमा प्रहरीले बुधबार पक्राउ गरेको छ । त्रिवि परिसर कीर्तिपुरबाट परीक्षा नियन्त्रण कार्यालय बल्खु जाने बाटोमा बुधबार दिउँसो २० वर्षीया छात्रालाई उनले दुर्व्यवहार गरेको आरोप छ । बर्दिया घर भएकी छात्रा शैक्षिक प्रमाणपत्रसम्बन्धी काम लिएर विश्वविद्यालय आएकी थिइन् । प्रमाणपत्र लिने फ्रक्रिया सोध्ने त्रममा साहले संवेदनशील अंग समातेर दुर्व्यवहार गरेको उनले बताइन् । जबर्जस्ती करणी गर्ने उद्देश्यले एकान्तमा दुर्व्यवहार गरेको छात्राले डिन कार्यालयलाई दिएको उजुरीमा उल्लेख छ । छात्रालाई यौन दुर्व्यवहार गरेको भन्दै विद्यार्थीले सहायक डिन साहलाई मोसो दलेका थिए । लगत्तै प्रहरी वृत्त कालिमाटीले उनलाई नियन्त्रणमा लिएको हो । त्रिविले उनलाई बुधबारै निलम्बन गरेको छ ।
एकीकृत राष्ट्रिय शिक्षा ऐन ल्याइँदै,"काठमाडौं (कास) सरकारले बालविकास कक्षादेखि उच्च शिक्षा समेट्ने गरी एकीकृत राष्ट्रिय शिक्षा ऐन ल्याउने भएको छ । संघीय संरचनाअनुसार शिक्षा क्षेत्रमा संघ, प्रदेश र स्थानीय तहको कार्यविभाजनसहित ऐन जारी गरिने मस्यौदामा उल्लेख छ । रायका लागि अर्थ र कानुन मन्त्रालय पुगेको मस्यौदामा तीनै तहका सरकारका साझा सूची पनि उल्लेख छन् । ऐन जारी भएपछि शिक्षा ऐन २०२८, विश्वविद्यालय अनुदान आयोग ऐन, प्राविधिक शिक्षा तथा व्यावसायिक तालिम परिषद् (सीटीईभीटी) ऐन र छात्रवृत्ति ऐन २०२१ विस्थापित हुनेछन् । शिक्षक सेवा आयोग र राष्ट्रिय परीक्षा बोर्ड पनि पुनः संरचना गरिने भएको छ ।"
७ सचिवको सरुवा,"काठमाडौं (कास) सरकारले ७ सचिवको सरुवा गरेको छ । मन्त्रिपरिषद्को मंगलबारको बैठकले संस्कृति, पर्यटन तथा नागरिक उड्डयन मन्त्रालयका सचिव कृष्णप्रसाद देवकोटालाई युवा तथा खेलकुद मन्त्रालयमा, युवा तथा खेलकुदका मोहनकृष्ण सापकोटालाई पर्यटनमा, प्रधानमन्त्री कार्यालयका रेश्मीराज पाण्डेलाई रक्षामा, खानेपानी तथा सरसफाइ मन्त्रालयका गजेन्द्र ठाकुरलाई ट्रस्ट कार्यालयमा, प्रधानमन्त्री कार्यालयकै दीपेन्द्रनाथ शर्मालाई खानेपानी मन्त्रालयमा र रक्षाका विष्णु लम्साललाई प्रधानमन्त्री कार्यालयमा सारिएको छ । कामु सचिव सूर्यप्रसाद गौतमलाई सचिवमा बढुवा गरी महालेखा नियन्त्रकको कार्यालयमा पदस्थापन गरिएको छ ।"
नेपाली अध्ययनरत कलेजको दर्ता रद्द,सिसाका अध्यक्ष विजय सापकोटाले विद्यार्थीको समस्या सुनुवाइको प्रक्रिया सुरु भइसकेको बताए । उनले विद्यार्थीलाई पूर्ण रूपमा न्याय दिन लागिपरेको बताए । एनआरएन अस्ट्रेलियाले पनि विज्ञप्ति निकालेर विद्यार्थीलाई न्याय दिनुपर्ने माग गरेको छ । पीडित विद्यार्थीले शैक्षिक परामर्शदाताले आफूहरूलाई आउनुअघि पर्याप्त जानकारी नदिएको गुनासो गरेका छन् । उनीहरूले आफ्नो हजारौं डलर खर्च भइसकेकाले अब के गर्ने दोधारमा परेको बताएका छन् ।
पराजुली र लोकमानलाई कारबाही गर्न माग,"उनले गण्डकी मेडिकल कलेजका आन्दोलनरत विद्यार्थीको माग पूरा गर्न, अभिव्यक्ति स्वतन्त्रता तथा शान्तिपूर्ण प्रदर्शनमाथि अंकुश लगाउने गरी ल्याइएको शान्तिसुरक्षा विधेयक र सामाजिक सञ्जालसम्बन्धी विधेयक सच्याउन माग गरेका छन् । उनले सरकारसित १५ औं अनशनक्रममा भएको सम्झौता कार्यान्वयन गर्नसमेत माग गरेका छन् ।"
कांग्रेस कोइराला परिवारको बपौती होइन,"थर कोइराला छ भन्दैमा कांग्रेस पार्टीको सभापति बन्न पाउनैपर्छ भनेर भन्न पाइन्छ, बुधबार कार्यकर्तालाई सम्बोधन गर्दै देउवाले भने, कोइराला थर हुँदैमा सभापति नै बन्न पाउनुपर्छ भन्ने तर्क नाजायज हो । बीपी र गिरिजाप्रसाद कोइरालाको योगदान भए पनि उनका छोराभतिजाको पार्टीमा कुनै योगदान नरहेको दाबी देउवाको थियो । पार्टीमा केही योगदान नगर्नेहरू कार्यकर्ताबीच जथाभावी बोल्दै हिँडेकामा देउवाले आक्रोश पोखे । मण्डलेहरूले मेरो टाउको फुटाउँदा, म जेल बस्दा शेखर कहाँ थिए ? उनले प्रश्न गरे, कुनै योगदान नै नगर्ने अनि अहिले कोइराला थर भयो भन्दैमा पार्टी सभापति बन्नुपर्ने । जथाभावी बोल्दै हिँड्नेलाई पार्टीले कारबाहीसमेत गर्ने उनले चेतावनी दिए । पर्साका अधिकांश नेताले अन्तरघातकै कारण निर्वाचन हारेको गुनासो गरेका थिए । अनुशासन र अन्तरघातकै कारण विगतको निर्वाचनमा कांग्रेस पराजित भएकाले त्यस्तालाई कारबाही गरी पार्टीलाई सुदृढ बनाउने देउवाले दाबी गरे । अन्तरघाती र अनुशासनहीनलाई कारबाही नगरेसम्म पार्टी अब अगाडि बढ्न सक्दैन, उनले भने, अराजकलाई कारबाही गर्ने बेला आएको छ ।"
मेलम्चीमा आउजाउ गाह्रो,"सडक निर्माणका क्रममा जताततै भत्काएपनि तोकिएको समयमा काम पूरा नगर्दा आउजाउमा कठिनाई उत्पन्न भएको छ । पानी परे हिलो, घाम लागे धुलो सडक पार गर्ने कठिन, स्थानीय गुनासो गर्दै आएका छन् । सडक निर्माणमा संलग्न स्वछन्द निर्माण सेवाका मुख्य निर्माण व्यवसायी जयराम लामिछानेले आफूले कामको रकम भुक्तनी नपाएको गुनासो गरेका छन् । सडक निर्माणको सम्झौतापछि सडक कार्यालय प्रमुखहरू तीन जना फेरिएका छन् । लामिछाने भन्छन,प्रक्रियागत ढिलासुस्ती पनि त्यतिकै छ । मेलम्ची खानेपानी आयोजनाको प्रमुख प्रवेश मार्ग उक्त सडकमा दैनिक ५ सय भन्दा बढी टिपर सञ्चालन हुँदै आएको छ । उक्त आयोजनाले डेढ दशक अघि पनि कालोपत्रेका सोही खण्डमा लागि करोडों रुपियाँ खर्चेको थियो । उक्त सडकमा यातायातको अत्याधिक चापका कारण प्रयोगमै नआई भत्किएको थियो । उक्त सडकमा ओपेक फण्डबाट प्राप्त रकम खर्चिएको थियो । अहिले सोही सडकको चौडा र कालोपत्रे गर्न शुरु गरिएको हो । निर्माण लागत ९० करोड छ । उक्त रकम मध्ये एडिबीले ८८ र सरकारले १२ प्रतिशतमा रकम व्यहोर्नेगरी साझेदारी रुपमा निर्माण शुरु गरिएको हो । मेलम्ची सडक आयोजनाका प्रमुख बेलबहादुर भूजेलले भने प्रक्रियागत ढिलाई भएको स्विकारेका छन् । समस्या समानका लागि छलफलमा र्छौ, भूजेलले भने । उनी भक्तपुर सडक डिभिजन कार्यालय प्रमुख हुन् । दैनिक सयौं गाडी गुड्ने र यात्रुको चाप रहेको सडकको अवस्था कहिल्यै सुधार भएन, मेलम्चीका जगनाथ चालिसेले भने, सामान्य वर्षाद्मा पनि यातायात सञ्चालन गर्न कठिन हुने गर्छ । इन्द्रावतीमा माक्र दर्जन त्रसर उद्योग छन् । नदिजन्यवस्तु बोकेर उद्योगले प्रयोग गर्ने सवारी साधनले सडक सवैभन्दा धेरै विगारेको स्थानीयको भनाईछ । पछिल्लो समयम मेलम्ची वासाईसर्ने क्रम बढेको छ । जिल्लाको झण्डै आधाभूभागका वासिन्दा यही सडक भएर राजधानी आउजाउ गर्छन् ।"
प्रकृति संरक्षण कोषमा मन्त्रीकै खटनपटन,कोषको सदस्यसचिवका लागि वन मन्त्रालयका पूर्वसचिवदेखि पार्टीका कार्यकर्तासम्मले रुचि देखाएका छन् ।
सुरक्षित प्रसूति गराउने बढे,"अस्पतालमा प्रसूतिसँगै अस्पतालमा थाइराइड, पत्थरी, एपेन्डिसाइटजस्ता रोगहरूको शल्यक्रिया पनि हुन थालेको छ । अस्पतालको सेवावाट सेवाग्राहीहरू सन्तुष्ट हुँदै आएका छन । सेवाग्राहीलाई गुणस्तरीय सेवा प्रदान गर्ने लक्ष्यका साथ विभिन्न सेवाहरू थप गर्दै अस्पताल अगाडि बढेको अस्पतालका प्रमुख डा प्रवीण श्रेष्ठले बताए ।"
मातृभाषाप्रतिको बुझाइ उल्टो,"मातृभाषा बचाउनुपर्छ भन्दै आएका छौं, यसबारे संविधान तथा नीतिले स्पष्ट पारेको छ, मातृभाषा शिक्षाबारे कार्यपत्र प्रस्तुत गर्दै भाषाविद् अमृत योन्जन तामाङले भने, नीतिगत रूपमा स्पष्ट भए पनि व्यवहारमा सकारात्मक पहल हुन सकेको छैन । बालबालिकालाई मातृभाषामा पढाउनु सबैभन्दा प्रभावकारी हुने उनले बताए । शिक्षाविद् सुसन आचार्यले अंग्रेजीप्रतिको मोह बढेकाले नेपालीलगायत मुलुकका मातृभाषा कमजोर बनेको बताइन् । मातृझाषालाई सिधै कक्षाकोठा र अतिरिक्त त्रियाकलापमा जोडिनुपर्छ, उनले भनिन्, सम्बन्धित मातृभाषा समुदायका संघसंस्थाले प्रशिक्षण दिन जरुरी छ । भाषाशास्त्री दुबिनन्द ढकाल र कर्णाखर खतिवडाले सरकारी कामकाजमा मातृभाषाको प्रयोग शीर्षक कार्यपत्र प्रस्तुत गरेका थिए । उक्त कार्यपत्रमाथि चर्चा गर्दै भाषाशास्त्री नोवलकिशोर राईले तथ्यांकमा १ सय २३ भाषा उल्लेख भए पनि लगभग १ सय भाषा मात्र रहेको बताए । सरकारले दोस्रो भाषाका रूपमा स्थानीय भाषा सिक्न, जान्न चाहने मान्छेलाई प्रोत्साहन दिनुपर्छ, उनले भने । पालिका, अदालतमा तत्कालै दोभाषेको व्यवस्था गर्नुपर्ने उनले बताए । अनुसन्धाता कान्छी महर्जनले मातृभाषा साहित्यमा नारी हस्ताक्षर विषयक कार्यपत्र प्रस्तुत गरेकी थिइन् ।"
गाउँपालिकाले चलायो मिल,"करिब २५ लाखको लागतमा स्थापना गरिएको चिरान मिलले स्थानीय उपभोक्ताहरूको काठ सस्तो मुल्यमा चिरान गरेर पालिकाका वासिन्दालालाई राहत पुर्याउने गाउँपालिकाको ठम्याई छ । काठको मुल्य भन्दा चिरानको मूल्य दोब्बर तेब्बर भएकाले स्थानीयवासीले पीडा भोग्दै आएका छन मनहरी गाउँपालिकाका अध्यक्ष एकराज उप्रेतीले भने,उक्त पीडालाई न्युनिकरण गर्न गाउँपालिका भित्रनै साझेदारीमा चिरान मिल संचालन गरेका हौ ।संघीय सरकारको नीति पनि यस्तै रहेकाले त्यही अनुसार संचालन गरेका हौ उनले थपे । उपभोक्ताले सम्वन्धित सामुदायिक वनवाट एक सय ५० रुपैया क्युफिटमा काठ पाउछन । त्यसलाई ढुवानी र कटानी गर्दा प्रति क्युफिट करिब ३ सय रुपैया पर्न जान्छ । चिरान गर्न भारतीय मिस्त्रीहरूले प्रति क्युफिट ६ सय रुपैयासम्म लिने गर्छन । जस्ले गर्दा गाउँपालिकाका वासिन्दाहरूले घर वनाउनलाई काठ प्रयोग गर्न अत्यन्त महगो परेकाले साझेदारीमा गाउँपालिकामा चिरान मिल स्थापना गरेको गापा अध्यक्ष उप्रेतीले वताए । चिरान मिलले काठ चिरान गरेको मूल्य वढीमा प्रतिक्युफिट सय रुपैया लिन सक्छ अझ त्यो भन्दा कम हुन्छ वढी हुदैन उनले भने ।"
वडा थप्न माग,"रसुवा (रासस) भौगोलिक विकटताका कारण ग्रामीणवासीको सेवा प्रवाह चुस्त दुरुस्त हुन नसकेको भन्दै कालिका गाउापालिकाले वडा थप गर्ने प्रस्ताव गरेको छ । गाउापालिकाका अध्यक्ष सीतादेवी पौडेल अधिकारीका अनुसार वडा नं १ को राम्चे र वडा नं ५ को जिवजिवे क्षेत्रको भूभाग तथा वडा नं ४ को धुसेनी, रूप्सेपानी, घडेरीडाडा, भदौरे क्षेत्रमा साविक कायम वडा सिमानालाई परिमार्जन गरी दुई वडा थप गर्न हालै सम्पन्न गाउापालिकाको चौथो गाउा परिषद्बाट प्रस्ताव पारित गरिएको छ । प्रस्तावित वडा क्षेत्रमा भएको प्राकृतिक स्रोत, सेवाग्राहीको सहजता, जनसंखयासमेत विषेशज्ञद्वारा स्थलगत अध्ययन एवं रेखाङ्कन गराई वडा थप गर्ने व्यवस्थाको लागि प्रदेश सरकारमार्फत केन्ऽीय सरकारसमक्ष अनुरोध गरिएको उहााले बताउनुभयो । प्रस्तावित वडा थपको स्वीकृत हुनसके राम्चेका बासिन्दाले ठूलो राहत मिल्ने त्यस क्षेत्रका बासिन्दाले अपेक्षा राखेका छन् । गाउापालिकाको चौथो परिषद्ले वडा थपको अलावा स्वास्थ्य सेवा व्यवस्थित गर्न र एकीकृत सम्पत्ति करमा समेत कायम गरी समयसापेक्ष सहज तथा सुलभ बनाएको छ । स्वास्थ्य कार्यालयको स्वामित्वमा रहेको एड्रा नामक भवनमा शल्यक्रियसहितको प्रसूति सेवाको व्यवस्थापन गर्न रु २७ लाख बजेट विनियोजन गर्दै सेवा सञ्चालन गराउन स्वीकृतको लागि प्रदेश सरकारमार्फत केन्द्र सरकारसँग आग्रह गरेको गाउापालिकाले जनाएको छ ।"
स्वीकृतिबिना जग्गा प्लानिङ,"नगरपालिकाले भने स्वीकृति बिना प्राकृतिक संरचनाको ख्याल नगरी बनेको प्लानिङलाई मान्यता नदिने जनाएको छ । अव्यवस्थित प्लटिङ क्षेत्रमा घरबाटोको सिफारिस हुँदैन, चाँगुनारायण नगरप्रमुख सोमप्रसाद मिश्रले भने । अव्यवस्थित रुपमा स्वीकृति नै नलिई प्लानिङ भएको जग्गा खरिद नगर्न नगरप्रमुख मिश्रले अनुरोध गरेका छन् ।"
टिपरको ठक्करबाट मृत्यु,मोटरसाइकललाई ठक्कर दिने टिपर र टिपर चालक सिराहा धनगढीमाई नगरपालिका १४ का ३५ वर्षीय विनोद लामालाई नियन्त्रणमा लिई कारबाही प्रक्रिया थालेको प्रहरीले जनाएको छ । मृतकको शव पोस्टमार्टमको लागि भक्तपुर अस्पताल दूधपाटीमा राखिएको डीएसपी शर्माले बताए ।
कलेज फोटोग्राफीमा प्रधान विजयी,काठमाडौं (कास) द ब्रिटिस कलेजले आयोजना गरेको अन्तर कलेज फोटोग्राफी प्रतियोगितामा ट्राभल थिमतर्फ एभरेस्ट फिल्म एकेडमीका विजयबर प्रधान विजयी भएका छन् । त्यसैगरी स्पोर्ट्सतर्फ आईएसएमटी कलेजका राजु महर्जन र कलेज लाइफतर्फ काठमाडौं विश्वविद्यालय स्कुल अफ एजुकेसनका आयुष चित्रकारले पुरस्कार जितेका छन् । तीन विधामा फोटोग्राफी प्रतियोगिता गरिएको थियो । विजयीलाई कलेजका प्रिन्सिपल जोय फोस्टर एलिसले पुरस्कार प्रदान गरेका थिए ।
ज्येष्ठ नागरिकलाई स्वास्थ्य सेवा,"ललितपुर (रासस) ज्येष्ठ नागरिक घुम्ती शिविरबाट नगरपालिकाभित्रका ७०० ज्येष्ठ नागरिकले निःशुल्क स्वास्थ्य सेवा लिएका छन् । गत पुस ७ गतेदेखि शुरु शिविरबाट गोदामचौर, विशङ्खुनारायण, गोदावरी, बडिखेल, लेले, डुकुछाप र छम्पीका ज्येष्ठ नागरिकले सेवा लिइसकेका छन् । गोदावरी नगरपालिकाले चलाएको शिविर टोलटोलमै गएर सेवा प्रदान गरेको नगरपालिकाका प्रमुख गजेन्द्र महर्जनले जानकारी दिए । शिविर नगरपालिकाभित्रका सबै वडामा सञ्चालन गरिने उनले बताए ।"
बालिका सुरक्षाका प्रश्न,"पीडितको राज्य संयन्त्रसित पहुँच छैन । समाजमा दुर्व्यवहारको संस्कृति व्याप्त छ । शिक्षासँगै जोडिन्छ यौन सचेतना । प्रदेश२ सरकारले बेटी बचाऔं, बेटी पढाऔं सञ्चालन गरेको छ । यस सँगसँगै बलात्कारविरुद्धको अभियान पनि जोड्नुपर्छ । बालिकाको भ्रूण हत्या रोक्नुजत्तिकै चुनौती जन्मिसकेका छोरीहरूको सुरक्षाको छ ।"
अख्तियारको परीक्षण,"पीडितको राज्य संयन्त्रसित पहुँच छैन । समाजमा दुर्व्यवहारको संस्कृति व्याप्त छ । शिक्षासँगै जोडिन्छ यौन सचेतना । प्रदेश२ सरकारले बेटी बचाऔं, बेटी पढाऔं सञ्चालन गरेको छ । यस सँगसँगै बलात्कारविरुद्धको अभियान पनि जोड्नुपर्छ । बालिकाको भ्रूण हत्या रोक्नुजत्तिकै चुनौती जन्मिसकेका छोरीहरूको सुरक्षाको छ ।"
कलालाई फैलिन देऊ,"भ्रष्टाचार, बेथिति, अनियमितता, अन्याय, अत्याचार, अराजकताको जालो फैलिरहेका बेला पशुपति शर्माको लुट्न सके लुट कान्छा बोलको गीतले सडक तथा सदन तातेको छ । अधिकांश जनताको मन जित्न सफल भए पनि सरकार र तिनका भ्रातृसंगठनको मन कुँडिनु स्वाभाविक हो तर गायक शर्माले जनताका मनमा उब्जेका प्रश्न, प्रतिप्रश्नलाई गीतमार्फत छर्लंग हुने गरी उजागर गरेको यथार्थ हो । गीतभित्र गायक शर्माले वाइडबडी काण्ड, सुनकाण्ड, सरकारको तलब खाने डाक्टर निजी क्लिनिकमा काम गर्ने, सुब्बा वा सोसरह हुँदै अकूत सम्पत्ति कमाउने, सडकमा ट्राफिक बत्ती नहुनु र सिट्ठी फुक्दा ट्राफिकलाई जनताले नमान्नु, भ्रष्टाचार नियन्त्रण नहुनु, भ्रष्टलाई कारबाहीको साटो सहज उन्मुक्ति दिनु, हत्याहिंसा मौलाउनुजस्ता कुरीतिलाई व्यंग्यात्मक शैलीमा प्रस्ट पारेका छन् । कुनै पनि स्वतन्त्र कलाकारको सिर्जनाको मर्ममाथि राजनीतिक प्रहार र हत्या गर्नु कति उचित होला ? खबरदारी गर्न पाउनु कलाकारलगायत सम्पूर्ण जनताको स्वतन्त्र अधिकार हो । कलाकारको सिर्जनामाथि रोक लगाउनु र बन्देज गर्नु लोकतन्त्रको मर्मविपरीत हो । रवीनकुमार घिमिरे, वैत्यश्वर६, दोलखा"
आशा र निराशाको दोसाँध,"कान्तिपुर पब्लिकेसन्सले २६ औं वार्षिकोत्सवमा प्रकाशन गरेको तन्नेरी विशेष भित्रका प्रत्येक आलेखका आआफ्नै विशेषता छन् । ब्रो हाउ क्यान आई हेल्प यु ?, गंगालालको छातीमा तीन गोली, नेपाली नालन्दा कहिले ?, लेखकहरूको लस्कर, टेलिजेनिक लिडरको खाँचो, नेतृत्वको दौड, उदाउँदो मधेस, अड्डामा आकर्षण, प्रवास पौरख, तन्नेरी निर्यात, संसद्मा नयाँ पुस्ता, युथ भिजन, धुन र ताल, बोल्ड एन्ड ब्युटिफुल बाट अर्थपूर्ण निष्कर्ष निस्कने देखिन्छ । अहिलेका युवामा आशा, उमंग, उत्तेजना प्रचुर मात्रामा देखिए पनि राज्यले उनीहरूको व्यवस्थापनमा ध्यान दिएको पाइँदैन । गलत शिक्षण प्रणाली र हिंसाग्रस्त समाजमा हुर्कनुपर्दा कतिपय तन्नेरी अभिभावकबाट टाढिने, पश्चिमी संस्कारलाई सर्वस्व ठान्न थालेपछि प्रेमालापमा आतुर देखिने, समाजप्रति असहिष्णु बन्ने गरेको यथार्थलाई नजरअन्दाज गर्न सकिँदैन । अधिकांश युवा रोजगारीका लागि विदेश पलायन भएसँगै मुलुकको कृषि क्षेत्र, कलकारखाना धाराशायी बनेको छ । विदेशबाट सिकेका ज्ञान, सीपको सदुपयोग मुलुकभित्र हुन थालेपछि उद्यमशीलताको झझल्को पाउन थालिएको छ । देशको माया भएका पौरखी युवाले सरकारी अड्डामा नोकरी पाएपछि दैनिक कार्यलाई गतिशील बनाएको, कतिपय तन्नेरीले मौलिक बाजागाजा, कला, संस्कृतिलाई लोप हुन नदिएको, सामाजिक सञ्जालमार्फत युवतीहरू पहिरनप्रवर्द्धनमा तल्लीन देखिएको, युवा मधेसको परिवर्तनमा दत्तचित्त रहेको, नयाँ पुस्ताका सांसदले प्रत्येक बैठकलाई महत्त्व दिँदै तर्कसंगत प्रस्तुतिमा पछि नपरेको सन्दर्भ सकारात्मक छन् । यद्यपि नेपोलियन, सिद्धार्थ गौतम, कार्ल मार्क्स, पृथ्वीनारायण शाहजस्ताले युगान्तकारी सोच, गतिविधि प्रदर्शन गर्दाको सन्दर्भविपरीत अहिले कतिपय युवा समृद्धिको चिन्तन मननभन्दा नेताको लहैलहैमा लाग्ने, पैसाको बलमा सांसद बन्न खोज्ने, सामाजिक जीवनको मर्म बिर्संदै साहित्यकार बन्न दौड लगाउने विषय निराशाजनक देखिन्छन् । भारतको विहारस्थित विश्वकै पुरानो नालन्दा विश्वविद्यालयको योगदान अतुलनीय बनिरहँदा नेपालमा यस्ता प्राज्ञिक स्थलमाथि विध्वंस मच्चिरहनुले मुलुकको भविष्य अन्योलग्रस्त बनेको तर्क यथार्थपरक छ । सत्ताधारीसमेतले विश्वविद्यालयहरूलाई थला पारेको अवस्थामा युवाको सामूहिक प्रयासबाट यिनीहरूको प्रवर्द्धन हुन सके मात्र जनताको भलो हुनेछ ।भुवनेश्वर शर्मा, चन्द्रागिरि२, काठमाडौं"
बिल्ला लाग्ला,"डागोविनद केसी र जीवन क्षत्रीको दण्डहीनताको दलदल मा उनीहरूका विचार सही भए पनि यसले दुवै लेखकप्रति कांग्रेसी भएको बिल्ला सत्तरूढ दलले लगाउनेछ । डा केसीको अन्तिम अनशनमा यही बिल्ला भिराएर सरकारले उनको माग नमानेको धेरै दिन भएको छैन । लेखकद्वयले प्रधानमन्त्री केपी शर्मा ओली र प्रचण्डको विकल्प नै खोजी गरेका छन् । नेकपा पार्टीमा लोकतान्त्रिक सत्ता सम्हाल्न कोही इमानदार छैनन् । सबै ओली र प्रचण्डका छाया मात्र छन् । विश्वसनीयताको गहिरो समस्या छ । लोकतन्त्रको अस्थिपञ्जर मात्र खडा छ । त्यसलाई हृष्टपुष्ट बनाउनै बाँकी छ । लोकतन्त्र आए पनि पार्टीभित्र राजतन्त्र कायम छ । संवैधानिक अंगहरू कुनै स्वतन्त्र छैनन् । अख्तियार स्वयं घूसखोर भएको छ । इमानदार न्यायाधीशलाई महाअभियोगको प्रस्ताव गर्ने यो मुलुक । पानीजहाज, रेल र मोनोरेलको सपनामा बेरोजगारी बढेको पत्तै छैन । खाडीको गर्मीमा काम गर्ने नेपालीका लास आउन बन्द भएको छैन । जनताको कर र रेमिट्यान्सबाट केही नेता मात्र मोटाएका छन् । यसैकारण नेतृत्वको विकल्प खोजी हुन थालेको हो । डा शिवशंकर यादव, छपकैया, वीरगन्ज"
मधेसमा छोरीको सकस,"कतिपयका त छोरी जन्मेपछि श्रीमान्, सासू, ससुरा सुटुक्क अस्पतालबाट भाग्ने गरेका छन् । त्यसकारण मधेसी समाजमा सर्वप्रथम कुण्ठित सोचलाई बदल्नुपर्छ । सोच परिर्वतन गर्न दाइजोप्रथा, बालविवाह, महिला हिंसालाई निरुत्साहित गर्न महिलाहरू नै सक्रिय हुनुपर्छ । जति पनि महिला हिंसाका घटना वा उत्पीडन सार्वजनिक भएका छन्, तिनको मुख्य दोषी नै महिला हुने गरेका छन् । दाइजो, बालविवाह तथा बोक्सी प्रथामा महिलाको सक्रिय सहभागिता हुनाले सर्वप्रथम महिलाको सोचमै परिर्वतन गर्नुपर्छ अनि मात्र समाज परिर्वतन हुन्छ । यही समस्यालाई नजिकबाट केलाउँदै प्रदेश नं २ का मुख्यमन्त्री लालबाबु राउतले बेटी पढाऊ, बेटी बचाऊ अभियान सञ्चालन गरेका छन् । छोरी जन्मिएपछि १ लाखको बिमा गर्ने कार्यक्रम घोषणा गरेका छन् । यो अभियान लैंगिक विभेदविरुद्ध मधेसी समाजलाई चोटिलो जवाफ हो तर अभियानसँगसँगै समाज परिर्वतन गर्न महिलालाई सामाजिक अभियान्ताका रूपमा गाउँगाउँमा परिचालन गर्नु आवश्यक छ । प्रमोद पौडेल, वीरगन्ज११, श्रीपुर"
निर्जन द्वीप होइन प्रदेश २,"प्रदेश २ लाई लामो यात्रा तय गर्नु छ । संघीयताको भविष्य यहाँ सुरक्षित छ र यही कारणले पनि राष्ट्रिय र अन्तर्राष्ट्रिय शक्तिहरूको रुचि जनकपुरको सत्तामाथि छ । अहिलेको संवैधानिक ढाँचाभित्र बसेर पनि आफ्नो अस्मिताको बोध जनकपुरले नै काठमाडौंलाई गराउन सक्छ । त्यसैले कतिपयले अहिलेको असमाञ्जस्य परिस्थितिका लागि प्रदेश २ का हर्ताकर्तालाई हतारे आलोचना गर्नुको कुनै तुक छैन भनेर बताउँछन् । बरु देश जोड्ने प्रादेशिक अधिकारको प्रश्नमा गम्भीर छलफल आवश्यक छ । बलियो प्रदेशको खोजी भनेको शक्तिहीन केन्द्र स्थापना गर्नु होइन । तसर्थ प्रदेश २ ले तयार पार्न चाहेको नयाँ मधेसले आउँदो पुस्तालाई के कति मात्रामा सुविस्ता, समुन्नति र स्वतन्त्रता दिन सक्छ, त्यसैमा प्रदेश २ सरकारका सम्पूर्ण प्रयासको सार्थकता र संघीय लोकतान्त्रिक नेपालको भविष्य सुरक्षित छ । प्रदेश २ आफैंमा एउटा निर्जनद्वीप होइन ।"
कथनी र करनी,"छोरी पढाऔं, छोरी बचाऔं नारा लगाउनुअघि दाइजो एवं तिलक प्रथारूपी क्यान्सरको उपचार गर्न अत्यन्त जरुरी छ । अन्यथा यस प्रकारका नाराले केही व्यक्ति एवं संस्थालाई सञ्चार माध्यममा परिचित गराउनका साथै क्षणिक रूपमा लोकप्रिय बनाउनेबाहेक अरू केही हुनेवाला छैन । समस्याचाहिँ ज्युँकात्युँ रहने पक्का छ ।"
मातृभाषा सशक्तीकरण कहिले ?,"नेपाल परिवर्तनका क्रममा छ । विगतका भूलहरूबाट सिकेर रूपान्तरणमा पुग्ने आकांक्षा हो भने संयुक्त राष्ट्रसंघको आदर्श वाक्यको मर्म र भावनालाई बुझौं । समृद्धि, शान्ति, विकास र मेलमिलापको गन्तव्यमा पुग्न नेपालका आदिवासी जनजाति र तिनका मातृभाषा अर्थपूर्ण छन् भन्ने स्वीकार गरौं । अब पनि धुर्त्याइँ र कपटी व्यवहार चल्दैन । फगत मीठा सन्देशमा लोभ्याउने काम छैन ।"
संघीयताको कम्पन काठमाडौंमा देखिँदै छ,तथ्यांकमा प्रगति भए पनि जनताका दैनिक जीवनसँग जोडिने काममा चाहिं किन प्रगाति नभएको हो ?प्रणालीलाई पुनःसंगठित गर्न बाँकी छ । तीन तहको संरचना पूर्ण रूपमा बनिसकेको छैन । बनिबनाउ संरचना भए रिजल्ट छिटो खोज्दा हुन्थ्यो । नयाँ संरचनाका लागि कानुन पनि चाहियो ।
लिच्छवि को थिए ?,"दर्शनशास्त्री डा भक्त राईले पूर्वीय सभ्यतासँग मुन्धुम जोडिएको बताउँदै थपे, नेपालमा पूर्वीय दर्शनको बहस हुँदा नौ वटा दर्शनको मात्र उल्लेख गरिन्छ । श्रुति र स्मृति परम्पराले निर्देशित मुन्धुम फरक दर्शन हो । मुन्दुममा पनि पाँच चिन्तन छन् । भाषाशास्त्री प्रा नोवलकिशोर राईले किरात राई जातिको परम्परागत ज्ञान, सीप, कला, भाषा, संस्कृति लोपोन्मुख रहेको औँल्याए । अर्का भाषाशास्त्री प्रा टंक न्यौपानेले किरात जातिले आफ्नोपन जोगाउन एकढिक्का हुनैपर्ने बताए । आयोजक संस्थाका कुलपति जयकुमार राईले किरात इतिहास, भाषा, संस्कृतिको पुनःउत्थानको प्रयास जारी रहने सुनाए ।"
सहिददेखि सिद्धिचरणसम्म,"बलभद्र कुँवर, मदन भण्डारी, पुष्पलाललगायतका सालिक पनि उनले बनाइरहेका छन् । सालिक बनाउनु अरू काम जस्तो छिटो छैन । वर्षमा ३४ वटा मात्रै बनाउन सकिन्छ, राजुले भने । उनीहरू खास गरी ढलौटको मूर्ति बनाउँछन् । नेपालमा ढुंगा र धातुको मूर्ति बनाउने फरक मूर्तिकारहरू छन् । तर राजुहरूले हजुरबुवाकै पालादेखि ढलौटको मूर्ति बनाउने गरेका हुन् । ढलौटको मूर्ति बनाउनलाई पहिले माटो र मैनको मूर्ति बनाउनुपर्छ । त्यसपछि ढलौट पगालेर मैनको फ्रेममा हालेपछि मूर्ति तयार हुन्छ । मूर्ति तयार भइसकेपछि बाहिरबाट आवश्यक रंगले लेप गरेर सिँगारिन्छ । ढलौटको मूर्ति अरू मूर्तिभन्दा बलियो हुने गर्छ ।"
अब सम्झनामा नेपाली साहित्यको इन्साइक्लोपेडिया,"साहित्य अन्वेषणकै लागि २०७१ को जगदम्बाश्रीबाट सम्मानित रेग्मीका अतीतका पाना, खोजीनीति, महाकवि देवकोटाका भूमिका र निबन्ध, नेपाली कविताका भूमिका, दृष्टि र दृष्टिकोण, साहित्यिक पत्रकापरिताको संक्षिप्त ग्रन्ध कोष, खोजीमेली लगायतका पुस्तक प्रकाशित छन् । अब उहाँले जीवनभर लाएर संकलन र अध्ययन गर्नुभएका सामग्रीको संरक्षण र सदुपयोग कसरी हुन्छ ? घिमिरेले भने, यो ठूलो चिन्ताको विषय बनेको छ ।"
नृत्यमा बुद्धकथा,"कलाकारहरूले नृत्यका साथसाथै एक्सन, थ्रिलरसहित बुद्धको जीवनी प्रस्तुत गरेका थिए । एउटा दृश्यमा राजारूपी सिद्धार्थ गौतम ज्ञानको खोजीमा दरबार त्यागी तपस्या गर्न भौंतारिन्छन् । बिस्तारै सेतो पर्दा मञ्चमा सर्दैसर्दै आउँछ र राजारूपी सिद्धार्थ गौतमलाई लिएर गई गेरु वस्त्रधारी गौतम बुद्ध छोडेर जान्छ । यो दृश्यले धेरैजसो दर्शकश्रोताको मन जितेको थियो ।"
अफगान शान्ति वार्ताबारे छलफल,"उक्त कार्यालयले दिएको जानकारीअनुसार भेटका क्रममा अफगानिस्तान र अमेरिकाबीचको सम्बन्ध, शान्ति प्रक्रिया र त्यसका कारण उत्पन्न परिस्थितिका साथै अमेरिकी सेनाले अफगान सेनालाई गर्ने सुरक्षा सहयोगका बारेमा पनि कुराकानी भएको थियो । पछिल्लो समयमा अफगान शान्ति प्रक्रियाबारेमा तयारी भइरहेको बताइएको छ ।"
महासंघको विधान अधिवेशन पोखरामा,"आचार्यका अनुसार विधान संशोधनसँगै श्रमजीवी पक्रकारको हकअधिकारका लागि सशत्त रूपमा लाग्ने, स्वरोजगारमूलक मिडियाको संरक्षणका लागि राज्यले नीति ल्याउनुपर्ने, प्रेस स्वतन्त्रताविरोधी कानुनको विरोध र प्रेस स्वतन्त्रताको मापदण्डको परिभाषालगायत क्षेत्रमा पनि यो सभाले एउटा सन्देश दिने बताए । अहिले प्रकाशन र प्रसारण भएका समाचार सामग्रीको आत्मसमीक्षासमेत गरिने उनले जनाए । समाचार सामग्रीको स्वनियम गर्न हामी तयार छौं, सरकारले गरिरहनुपर्दैन, उनले भने, शाखालाई पनि बलियो बनाउने र सञ्चार क्षेत्रको समस्या र समाधानका विषयमा गहन बहस हुने विश्वास लिएका छौं ।"
वडाध्यक्षबाटै कुटिइन् महिला,"वडाध्यक्षको कुटाइपछि जयपुरीको स्थानीय मेडिकलमा उपचार गरिएको थियो । वडाध्यक्षमाथि कारबाही हुनुपर्ने मागसहित इलाका प्रहरी तकसेरामा छलफल गर्न खोज्दा वडाध्यक्षले नमानेपछि पीडित पक्षले जिल्ला प्रशासन, प्रहरी तथा महिला सञ्जालमा निवेदन दिएका छन् । निवेदन दिएको २ दिनसम्म पनि छलफलका लागि प्रशासन तथा प्रहरी तयार नभएको लक्ष्मणले गुनासो गरे । हामी आफैं पीडित भएका छौं, उनले भने, तैपनि, न्यायका लागि छलफल नै हुँदैन । वडाध्यक्ष जयकुमारले भने जयपुरीमाथि कुटपिट नगरेको बताए । छलफलका क्रममा आफूमाथि नै आक्रमण हुन थालेपछि आफू भाग्न खोज्दा महिला लडेर घाइते भएको उनको दाबी छ ।"
भारतले लाइसेन्स नदिादा नेपालीको साढे ३ अर्ब जोखिममा,"संघका पूर्वअध्यक्ष घिमिरेका अनुसार भारतीय विस्फोटक अधिनियम १८८४ अनुसार सन् १९८८ देखि १९९८ सम्ममा नेपालको कोसी, नेपाल ग्यास र लुम्बिनी ग्यासले नेपाली नम्बर प्लेटको बुलेट सञ्चालनसम्बन्धी अनुमतिपत्र लिएको संघको दाबी छ ।"
चार क्षेत्रका आयोजनालाई हेजिङ सुविधा,आर्थिक वर्ष ०६९७० मा ५२ अर्ब रुपैयाँ प्रत्यक्ष विदेशी लगानी (एफडीआई) आएको थियो । राष्ट्र बैंकले ती कम्पनीमा विदेशबाट लगानीका रूपमा आएको ऋण र सञ्चित रकम (कोष) लाई जोडेर लगानीमा रहेको विदेशी लगानी (आउट स्टयान्डिङ एफडीआई) गणना गरेको जनाएको छ ।
गण्डकीमा सय वटा पर्यटकीय गन्तव्य,"प्रदेश सरकारले ९ वटा साहसिक खेलकुदका पर्यटकीय गन्तव्य बताउने तयारीमा समेत जुटेको जनाएको छ । खेलकुदका माध्ययमबाट पर्यटन प्रवर्द्धन गर्न साहसिक खेललाई आन्तरिक रूपमा छनोट गरी छलफल अघि सारेको छ । अल्ट्रालाइट, र्याफटिङ, बन्जीजम्प, जिप फ्लायर, हट एयर बेलुन, प्याराग्लाइडिङ, क्यानोनिङ, पोनी ट्रेक, घोडाचढी र स्कीलाई साहसिक खेलका रूपमा लिएर गन्तव्यका रूपमा अगाडि बढाइने भएको छ । यसका लागि सरोकारवालासँग छलफल गरिने र टुंगोमा पुग्ने मन्त्री लम्सालले बताए ।"
लामा कन्स्ट्रक्सनको धरौटी जफत,"भवनको थिएटर भित्र चिकित्साशास्त्रका विद्यार्थी र अनुसन्धानकर्मीका लागि एयरकन्डिसन, मल्टिमिडिया साउन्ड सिस्टम भएको आधुनिक कक्षा कोठा, सेमिनार हल, प्रयोगशाला, लाइब्रेरी, सर्भर कन्ट्रोल, प्रोजेक्टर र साउन्ड प्रुफयुक्त शैक्षिक भवन निर्माण गरिएको बताइएको थियो । उक्त भवनमा दुई सय विद्यार्थी क्षमताको एनाटोमी, फिजियोलोजी, बायोकेमिस्ट्री, माइक्रो बायोलोजी, प्याथोलोजी, फर्माकोलोजी र फरेन्सिक ल्याबको समेत व्यवस्था गरिएको प्रतिष्ठानले जनाएको थियो ।"
एडीबीले बी पावरसँग सहकार्य गर्ने,"यसमा ऊर्जा क्षेत्र, सार्वजनिक एजेन्सी, प्राविधिक विश्वविद्यालय, महिला इन्जिनियर र विद्यार्थीहरू सामेल थिए । दुईदिने उक्त सम्मेलन विश्व बैंक र एडीबीको सहआयोजनामा सम्पन्न भयो । पर्याप्त र राम्रा जागिर पाउन महिलाले झेल्ने गरेका समस्या समाधान गर्ने हाम्रो दीर्घकालीन प्रतिबद्धतासँग बी पावरको उद्देश्य मेल खान्छ, एडीबीका प्रिन्सिपल सोसल डेभलपमेन्ट स्पेसलिस्ट फ्रान्सेस्को टर्नियरीले भने, सबै क्षेत्रमा यो लागू हुने भए पनि ऊर्जातिर अझ चुनौतीपूर्ण देखिन्छ । दक्षिण एसियामा ऊर्जा पहुँच र पूर्वाधार विकासको अवस्था नाजुक रहेको र त्यसमा पनि महिलाको सीप र सम्भावनाले थोरै मात्र स्थान पाएको एडीबीको ठहर छ । सुखी, समावेशी, लचिलो र दिगो विकासको लक्ष्य प्राप्तिका लागि आफू प्रतिबद्ध रहेको एडीबीले जनाएको छ ।"
किक्स बजारमा,"काठमाडौं (कास) पायोनियर मोटो कर्पले निसानको गाडी किक्स बजारमा ल्याएको छ । किक्सले ग्राहकलाई विशेष सुविधासहित आरामदायी सेवा दिने पायोनियरको दाबी छ । फराकिलो भित्री भाग र स्टाइलिस लुक्सको चर्चा हुँदै आएको छ । सुरक्षाको हिसाबले बलियो मानिएको यो गाडी इन्ट्री लेभलमा ४७ लाख ९९ हजार र टप लेभलको ५९ लाख ९९ हजार रुपैयाँ पर्छ । यसमा ८ इन्चको टच स्क्रिन हुनुका साथै एलईडी प्रोजेक्टरको हेड ल्याम्प, अटोमेटिक क्लाइमेट कन्ट्रोल, कुल र इलुमिनेटेड ग्लोभ बक्स, क्रुज कन्ट्रोल, भ्वाइस रिकग्निसन, स्मार्ट कार्डजस्ता आधुनिक सुविधा छन् । यो एसयूभी गाडी हो ।"
ग्लोबल आईएमईको ऋणपत्र निष्कासन,काठमाडौं (कास) ग्लोबल आईएमई बैंकले १०२५ प्रतिशत ब्याजदरसहितको ऋणपत्र निष्कासन गरेको छ । सीआस्वाको माध्यमबाट फागुन १५ देखि १९ गतेसम्म खरिद गर्न सकिने गरी १५ लाख कित्ता ऋणपत्र निष्कासन गरिएको हो । पाँच वर्षमा परिपक्क हुने कुल १५ लाख कित्ता ऋणपत्रमध्ये ५ लाख ९७ हजार कित्ताका लागि सर्वसाधारणले आवेदन दिन सक्नेछन् । ३ हजार कित्ता सामूहिक लगानी कोषका लागि र बाँकी ९ लाख कित्ता संस्थागत लगानीकर्ताका लागि छुट्याइएको छ ।
सुबिसुको शाखा भैरहवामा,काठमाडौं (कास) सुबिसु केबलनेटले भैरहवाको मिलनचोकमा नयाँ शाखा विस्तार गरेको छ । यसबाट सुबिसुले भैरहवा र वरिपरिका ग्राहकलाई इन्टरनेट सेवा प्रदान गर्नेछ । नयाँ प्रविधिसहितको गुणस्तरीय र तीव्र गतिको एफटीटीएच इन्टरनेट तथा क्लियर टीभी सेवा प्रदान गर्ने विज्ञप्तिमा जनाइएको छ ।
पावर हाउस चोकमा एनआईसी एसिया,"काठमाडौं (कास) एनआईसी एसियाले पोखरा महानगरपालिका २९ को पावर हाउस चोकमा नयाँ शाखा खोलेको छ । यसका कुल २७७ शाखा कार्यालय, २८९ एटीएम, ३९ वटा एक्स्टेन्सन काउन्टर एवं २३ वटा शाखारहित बैंकिङ इकाई छन् ।"
माछापुच्छ्र्रे र चिरायुको सम्झौता,काठमाडौं (कास) माछापुच्छ्रे बैंक र चिरायु नेसनल अस्पताल तथा मेडिकल इन्स्टिच्युटबीच सम्झौता भएको छ । माछापुच्छ्रेका ग्राहकले चिरायुका सेवामा १५ प्रतिशतसम्मको छुट पाउनेछन् । डेबिट अथवा क्रेडिट कार्ड प्रयोग छुट सुविधा लिन सक्नेछन् ।
सन नेपालसँग सम्झौता,काठमाडौं (कास) कामना सेवा विकास बैंक र सन नेपाल लाइफ इन्स्योरेन्स कम्पनीबीच सम्झौता भएको छ । बैंकका ग्राहकहरूले मुलुकभर फैलिएको ६४ वटै शाखाबाट सन नेपालको जीवन बिमा पोलिसी खरिद गर्न सक्नेछन् ।
खल्तीको स्मार्ट छोरी,"काठमाडौं (कास) खल्ती डिजिटल वालेटले स्मार्ट छोरी अभियान सुरु गरेको छ । देशव्यापी रूपमा सञ्चालित यस अभियानले किशोरी र महिलाहरूमाझ पुगेर उनीहरूको जीवन र समुदायमा परिवर्तन ल्याउने लक्ष्य राखेको जनाएको छ । डिजिटल सीपको अभावमा महिला पछाडि परेको भन्दै यस अभियानले तिनलाई जीवन उपयोगी सीप प्रदान गरी क्षमता अभिवृद्धि गर्ने र सशक्तीकरणमा टेवा पुर्याउने जारी विज्ञप्तिमा छ । स्मार्ट छोरी खल्ती एप ईलर्निङ प्लाटफर्म हो । यसबाट डिजिटल भुक्तानी, अनलाइन सुरक्षा र वित्त व्यस्थापन लगायत कुरा सिक्न सकिनेछ ।"
उच्च भन्सारले निकासीमा समस्या,"बालुवा, गिट्टी, सिमेन्ट, केही मात्रामा केमिकल र प्रशोधित पानीको मिश्रण गरी उद्योगबाट उत्पादित ब्लक, टायल्स र इँटा सडक, ठूला भवन र अपार्टमेन्ट, पार्किङ तथा कम्पाउन्ड, सडक किनाराका पेटी निर्माणमा प्रयोग हुन्छ । शतप्रतिशत स्वदेशी कच्चा पदार्थमा आधारित उद्योग भएको सञ्चालकको दाबी छ । भारतको गोरखपुर, कानपुर, लखनउ, बनारसलगायत उत्तरप्रदेश र बिहारका ठूला ठेकेदार कम्पनीले हाम्रो उत्पादित सामग्री उपलब्ध गराइदिन सम्पर्क गरेका छन्, उनले भने, भारत सरकारले आफ्नो देशमा यसको आयात हुँदा मार्बल र ग्रिनाइटसरह मूल्यांकन कायम गर्दा लागत मूल्य महँगो पर्ने भएकाले निकासी गर्न सकिएको छैन ।"
पर्यटकको रोजाइमा जैविक खाद्यवस्तु,"जिल्लामा उत्पादन हुने जैविक वस्तुको जिल्लाभित्र र बाहिरका बजारमा माग बढ्दै गए पनि यसको उत्पादन भने बिस्तारै घट्दै गएको छ । जैविक खाद्यान्न, तरकारी तथा फलफूलको माग बढे पनि उत्पादन घटेको विज्ञ देवकोटाले बताए । कृषि ज्ञान केन्द्रका अनुसार खेतीयोग्य जमिनमा अव्यवस्थित सहरीकरण र जलवायु परिवर्तन बढ्दै जानु, बालीचक्र फेरिनु तथा पछिल्लो पुस्ताको कृषिप्रतिको मोह घट्नुका कारण प्रांगारिक उत्पादन घट्दै गएको हो ।"
अमेरिकाको ऋण २ सय २० खर्ब,अमेरिकी राष्ट्रपति बिल क्लिन्टनको कार्यकालमा चार वर्षसम्म अमेरिकी बजेट सकारात्मक देखिएको थियो । इराक युद्धताका राष्ट्रपति जर्ज बुसको कार्यकालमा बजेट घाटा हुन थालेको हो । डेमोक््रयाटिक पार्टीका तर्फबाट राष्ट्रपति भएका बाराक ओबामाको कार्यकालमा सन् २००८ को विश्वव्यापी वित्तीय संकटका कारण ठूलो चुनौती खडा भएको थियो । उक्त संकटका कारण सरकारी खर्च बढाउनुपरेका कारण वित्तीय असन्तुलन देखापरेको थियो ।
छोरीलाई मासिक भत्ता,"अहिले छोरीका नाममा खोलिएको बचत खाताबाट भविष्यमा उनीहरूमाथि आइपर्ने आर्थिक समस्या समाधान गर्न सहयोग पुग्ने गाउँपालिकाको विश्वास छ । आर्थिक रूपमा सबल भए छोरीको शिक्षामा सहयोग पुग्ने र महिला हिंसामा समेत कमी गर्नका लागि यो कार्यक्रमले महत्त्वपूर्ण सहयोग गर्ने मानव अधिकार रक्षक सञ्जालकी जिल्ला अध्यक्ष पार्वता आचार्यले बताइन् । छोरा नै चाहिन्छ भन्नेका लागि कार्यक्रमले राम्रो सन्देश दिएको छ, उनले भनिन्, यो छोरीलाई पनि राज्यले सम्मान गर्छ भन्ने उदाहरण हो ।"
१०२ वर्षीया आमै,"नागरिकतामा १०२ वर्ष लेखिए पनि आफ्नो उमेर त्यसभन्दा बढी भएको जोनैयाको दाबी छ । पुरानो नागरिकता सडेपछि उनले बर्दिया जिल्ला प्रशासनबाट प्रतिलिपि निकालेकी हुन् । आफू १२२ वर्ष भए पनि प्रतिलिपि लिन जाँदा यति धेरै उमेर कहाँ हुन्छ भनेर कर्मचारीले घटाइदिएको उनले सुनाइन् । मेरो खास उमेर १२२ वर्ष भयो । यति धेरै कोही बाँच्छ भन्दै उनीहरूले घटाइदिए, जोनैयाको गुनासो छ, मेरो उमेर बढी हुँदा उनीहरूको टाउको किन दुख्यो कुन्नि ? श्रीमान् बितिसके । तर, छोराछोरीको मायाले आफूलाई बाँच्ने सहारा दिएको उनले बताइन् । नाति, पनाति, खनाति पाएर उनी दंग छिन् । उनी आफू बाँचुन्जेलसम्म काम गरेर खाने बताउँछिन् । होइन हातगोडा चलेसम्म अरूको भरमा किन बाँच्ने ? उनले भनिन् ।"
कुहिँदै करोडौंका काठ,"कैलाली जिससका उपप्रमुख ललित साउदले भने, भन्सारले अवैध रूपमा आयातित सामान तुरुन्त लिलाम गर्छ । लिलाम हुँदा सामान काम लागिहाल्छ तर काठ लिलाम नगर्नु गलत हो ।"
झापाको हार,"झापाका प्रशिक्षक प्रवेश कटुवालले शारीरिक रूपमा बलिया खेलाडीको तीव्र गतिको प्रदर्शनले आफ्ना खेलाडी दबाबमा परेको बताए । सुरुआतमा हामीले लय समात्दै प्रतिस्पर्धामा उत्रन खोजे पनि विस्तारै खेलाडी थाकेकाले दबाबमा परेको उनले बताए । सहिद स्मृति कप र जिल्ला लिगमा खेलाडी बाँडिदा एउटै गोल फर्काउन सकेनौं, उनले भने, प्रतिस्पर्धाका लागि थप तयारी र व्यवस्थापन गर्नुपर्ने छ । क्यामरुनी टोलीका कप्तान जो एन्गोलाले शक्ति र सन्तुलन मिलाएर खेलेकाले जित पाएको बताए । पहिलो हाफ प्रतिस्पर्धात्मक रह्यो । दोस्रो हाफमा रणनीति र पोजिसन चेन्ज गर्यौं, उनले भने, जसले फराकिलो जित निकाल्न सहयोग पुर्यायो । डफिन्सले यो सिजन पोखरा कप र बुढासुब्बा गोल्डकप जितेको छ । तिलोत्तमासमेत उपाधि उचाल्ने योजनासहित आएका हौं, कप्तान एन्गोलाले भने । टोलीले फागुन १० मा आयोजक लाली रूपन्देही११ सँग सेमिफाइनल खेल्नेछ । बिहीबार मनाङ मर्स्याङदी र च्यासल युथ क्लबबीच प्रतिस्पर्धा हुनेछ ।"
सहिद कप ट्रफी चाँदीको हुने,"चैत दोस्रो सातादेखि जनकपुरको रंगभूमि मैदान बाह्रविघामा हुने तेस्रो सहिद कप टी२० को तयारी सुरु भएको आयोजक कमिटीका संयोजक रुपेश सिंहले बताए । नेपाल र भारतका गरी १० टोलीको सहभागिता रहने छ । त्यसमा चार भारतीय टिम हुनेछ । नेपालबाट प्रदेश १, प्रदेश २ बाट आयोजक जनकपुर र वीरगन्ज, प्रदेश ३, प्रदेश ४ र प्रदेश ५ टोलीले भाग लिने छन् । भारतको पटना, दरभंगा, मुजफरपुर र कानपुरका टोली सहभागी रहने सिंहले बताए । विजेताले २ लाख ११ हजार र उपविजेताले १ लाख ५ हजार रुपैयाँ प्राप्त गर्नेछन् । म्यान अफ द सिरिजले २१ हजार र म्यान अफ द म्याचले २ हजार १ सय रुपैयाँ पुरस्कार पाउने छन् ।"
खुमलटारको पहिलो जित,काठमाडौं (कास) खुमलटार युथ क्लबले सहिद स्मारक बी डिभिजन लिगमा पहिलो जित पाएको छ । खुमलटारले पुल्चोक स्पोर्ट्स क्लबलाई ३१ ले हरायो । १५ औं मिनेटमा टीकाराज गुरुङले पुल्चोकलाई अग्रता दिलाए । २८ औं मिनेटमा खुमलटारका निरन श्रेष्ठले उत्कृष्ट गोलमार्फत खेल बराबरीमा ल्याए । दोस्रो हाफमा खुमलटारले दुई गोल थप्यो । ५४ औं मिनेटमा आशिक परियार र इन्ज्युरी समयमा सविन केसीले गोल गरे । समूह बी मा खुमलटारको यो पहिलो जित हो । समूह ए मा बुधबारै सातदोबाटो युथ र आरसीटीबीचको खेल गोलरहित बराबरीमा टुंगियो ।
आर्मीलाई उपाधि,काठमाडौं (कास) आर्मीले शंकरदेव कप खुला पुरुष बास्केटबलको उपाधि जितेको छ । शंकरदेव क्याम्पसमा सम्पन्न फाइनलमा आर्मीले बूढानीलकण्ठलाई ६८६० स्कोरले हरायो । आर्मीका आशिष बस्नेतले १८ स्कोर जोडे । आर्मीले ४० हजार र बूढानीलकण्ठले २० हजार रुपैयाँ पुरस्कार पाए । आर्मीका आशिष उत्कृष्ट घोषित भए । शंकरदेव ए का सौरभ श्रेष्ठ सर्वाधिक स्कोरकर्ता बने ।
भारोत्तोलन खेलाडी छनोट,"बागलुङ (कास) आठौं राष्ट्रिय खेलकुदका लागि भारोत्तोलनको छनोट प्रतिस्पर्धामा गण्डकी प्रदेशबाट ९ खेलाडी छानिएका छन् । बागलुङमा बुधबार सम्पन्न प्रतियोगितामा ९ खेलाडीले स्वर्ण जितेका छन् । स्वर्ण जितेकाले आसन्न राष्ट्रिय खेलकुद प्रतियोगितामा भाग लिन पाउने छन् । महिलातर्फ बागलुङकी मनकुमारी राना, कास्कीका रिमामाया गुरुङ, मनीषा श्रेष्ठ र पुनम परियारले स्वर्ण जितेका छन् । पुरुषतर्फ कास्कीका भोजबहादुर भुजेल, भरत बैदार श्रेष्ठ, रजत देवाजु, नवलपुरका अभिषेक पौडेल, कास्कीकै धनबहादुर झाँक्री र पुस्कल थापाले स्वर्ण जितेका थिए । जिल्ला खेलकुद विकास समितिका अध्यक्ष धनबहादुर परियारले छनोटका लागि विभिन्न खेललाई फरक फरक जिल्लामा बाँडेर आयोजना भइरहेको बताए । आईटीएफ तेक्वान्दोमा बागलुङका १७ खेलाडी छानिए ।"
अत्तरिया उपाधि नजिक,"ब्याटिङ योजना बनाइएअनुसार त्यसलाई मैदानमा उतार्न सकेनौं । बलिङ त राम्रै भयो । अंकितको रनआउटले पनि खेल लय परिवर्तन भयो । हामीले सकारात्मक भएर नै खेल्न खोजेका थियौं, तर पावर प्लेको राम्रो सदुपयोग गर्न सकेनौं, ज्ञानेन्द्रले भने, यो विकेटमा स्पिनरहरू आइसकेपछि रन बनाउन गाह्रो हुन्छ, त्यसैले पावर प्ले निकै महत्त्वपूर्ण हुन्छ । १ सय ११ रन हामीले पछ्याउन सक्नुपर्ने हो, विजय स्कोर नभए पनि चुनौतीपूर्ण स्कोर हो । केही ब्याट्सम्यानले व्यक्तिगत रूपमा अझ राम्रो गर्न सक्थे । तर रोकेर खेलेर पनि यहा जित्न गाह्रो छ ।"
रोहित फेरि पर्सिजाबाट खेल्ने,२०१६ जनवरीमा मलेसियाली पहिलो डिभिजन क्लब टिटिममा आबद्ध भए पनि घुँडाको शल्यक्रियाका कारण करिब एक वर्ष मैदानबाहिरै रहेपछि उनले मनाङ मर्स्याङदी क्लबबाट केही नकआउट प्रतियोगिता खेल्दै पुनरागमन गरेका थिए । उनी २०१७ जनवरीमा फेरि पर्सिजा पुगेका हुन् । उनकै उत्कृष्ट लयसँगै पर्सिजा १७ वर्षपछि लिग च्याम्पियन भयो । फेरि अर्को सिजनका लागि उनी जकार्ता यात्रामा निस्कँदै छन् ।
कायकमा विक्रम च्याम्पियन,बिहीबार र्याफ्टिङ विधातर्फ स्लालोम र डाउन रिभर रेस हुनेछ । र्याफ्टिङ र कायक विधामा पहिलो हुनेलाई अन्तर्राष्ट्रिय प्रतियोगितामा सहभागिताको अवसर दिइने जनाइएको छ ।
सूर्योदयलाई सातखाल्डे कप,विजेता सूर्योदयले १ लाख ५ हजार र उपविजेता रेडहर्सले ५२ हजार रुपैयाँ पुरस्कार पाए । सूर्योदयका कुशल गुरुङ उत्कृष्ट खेलाडी घोषित भए । नेपाल तरुण दलले आयोजना गरेको प्रतियोगितामा प्रदेश १ का ८ टोलीको सहभागिता थियो । इलामको सन्दकपुर गाउँपालिकास्थित देउराली बजारमा २०१९ सालमा नेपाली कांग्रेसका ७ कार्यकर्तालाई आफैं चिहान खन्न लगाएर तत्कालीन पञ्चायती शासकले गोली हानेर हत्या गरेको घटनाको स्मृतिमा प्रतियोगिता गरिएको हो ।
दुवै खेल गोलविहीन,"यसैबीच च्याम्पियन्स लिगमा स्वारेजले पछिल्लो १६ अवे खेलमा गोल गर्न सकेका छैनन् । सन् २०१५ मा समूह चरणको खेलमा रोमाविरुद्ध बराबरी खेल्दा गोल गरेका स्वारेजले अवे खेलमा गोल गर्न नसकेको कुल २४ घण्टा भइसकेको छ । उनले गोलको अवसर सिर्जना गर्न नसकेकोमा हामी चिन्तित अवश्य छौं । तर उनी अरुका लागि पनि अवसर सिर्जना गरिदिन्छन् र हमेशा विपक्षीका लागि टाउको दुखाइ बन्ने गर्छन्, आफ्ना ३२ वर्षे स्ट्राइकरको प्रतिरक्षा गर्दै बार्सिलोनाका प्रशिक्षक अर्नेस्टो भाल्भर्डेले भने । स्वारेजले जारी सिजन १६ गोल गरेका छन् । तर बार्सिलोनाको पछिल्ला ८ खेलमा मात्र एक गोल गरेका छन् । सम्भवतः उनले आगामी खेलका लागि गोल गर्ने क्षमता संचित गरेका छन्, भाल्भर्डेले थपे । पहिलो लेगको नतिजाले बार्सिलोनालाई चिन्तित बनाएको छ । प्रतियोगितामा रहिरहन उसले उत्कृष्ट पुनरागमन गर्नुपर्नेछ । मंगलबार बार्सिलोनाले २४ प्रहार गरेकोमा मात्र ५ पोस्टलक्षित थियो ।"

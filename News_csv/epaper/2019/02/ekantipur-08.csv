शीर्षक,विवरण
भेनेजुएलाले नेकपामा दुई धार,पार्टीभित्र सामूहिक नेतृत्व गर्नेभन्दा पनि आफ्नो अधिकार र शक्ति प्रयोग गर्ने खालको प्रवृत्ति हावी हँदा यस्तो असहज खालको दृश्य देखा परेको उनको बुझाइ छ । नेकपाभित्र पूर्वएमाले र पूर्वमाओवादी धार छ । त्यसभित्र पनि नेतापिच्छेका समूह छन् । भेनेजुएलाका विषयमा ती समूह पनि आफूनिकट नेताको बचाउ गर्ने शैलीमा लागेका छन् । पूर्वमाओवादी पक्षले दाहालको वक्तव्यलाई बचाउ गर्न खोज्छ भने ओली पक्षको समूह दाहालले अलि कच्चा काम गरेको धारणा राख्छ । प्रधानमन्त्री स्वदेशमा नभएका बेला दाहालले सरकारलाई अप्ठेरो पार्न वक्तव्य जारी गरेको हो कि भन्ने आशंका ओली पक्षको छ । यो आशंकालाई ओली नभएका बेला वरिष्ठ नेताहरूको ललितपुरमा भएको एउटा बैठकले बल दिएको आरोप लाग्दै आएको छ तर उक्त बैठक भेनेजुएलाका विषयमा वक्तव्य दिन नभई पार्टी एकता टुंग्याउने सम्बन्धमा केन्द्रित रहेको प्रवक्ता नारायणकाजी श्रेष्ठ दाबी गर्दै आएका छन् ।
कार्यदलमा पनि विवाद,"सहमति खोज्न कार्यदलको सघन बैठक नबसेको भन्दै उनीहरूले दिइएको जिम्मेवारी पूरा गरेर मात्र प्रतिवेदन बुझाउनुपर्ने धारणा राखेका थिए । संयोजक थापा भने सचिवालयको निर्देशनअनुसार जे जस्तो अवस्था छ, त्यही रिपोर्ट गर्नुपर्छ भन्ने पक्षमा छन् । थापाले जबर्जस्ती प्रतिवेदन अघि बढाए अन्य सदस्यले छुट्टै प्रतिवेदन तयार गर्ने चेतावनी दिएपछि कार्यदल बैठक शुक्रबार पनि बस्ने भएको छ । नेकपाभित्र तल्लो तहको एकीकरण नहुँदा संगठनहरू अलपत्र छन् ।"
सुरक्षा समिति तीन तहका,"प्रजिअ अध्यक्षताको उक्त समितिमा नेपाली सेना, नेपाल प्रहरी, सशस्त्र प्रहरी बल र राष्ट्रिय अनुसन्धान विभागको जिल्लास्थित प्रमुख सदस्य र सहायक प्रजिअ सदस्यसचिव हुने व्यवस्था छ । जिल्ला तहको शान्तिसुरक्षा व्यवस्थापन, सूचना संकलन, विश्लेषण र सुरक्षा व्यवस्थाका लागि सुरक्षा निकाय परिचालनको सम्पूर्ण अधिकार जिल्ला सुरक्षा समितिलाई दिइएको छ ।"
फैसला पाठपछि एनसेलको कर निर्धारण,"अर्को कर निर्धारण प्रक्रिया नरोकिनेसर्वोच्चले १२ औं बिक्री प्रकरणको करका विषयमा स्पष्ट पारिदिए पनि ठूला करदाता कार्यालयले एनसेलमाथि कर निर्धारणका लागि अघि बढाइएको अर्को प्रक्रिया पनि नरोकिने भएको छ । आयकर ऐनको दफा ५७ अनुसार कार्यालयले एनसेलको सम्पत्ति र दायित्व लेखापरीक्षण गरी अर्को कर निर्धारणको प्रक्रिया अघि बढाइसकेको छ । त्यसका लागि परामर्श दिन ठूला करदाता कार्यालयले प्रस्ताव आह्वान गरेको थियो । प्रस्तावमा दुई विदेशी कम्पनीले इच्छा देखाए पनि अयोग्य भएकाले छनोट हुन सकेनन् । यो कामका लागि अर्को सूचना जारी गरिएको थियो, कोही पनि इच्छुक देखिएनन्, ठूला करदाता प्रमुख शर्माले भने । अब कर अधिकृतले नै परीक्षण गरी निर्धारण गर्न सकिने अधिकार छ । अहिले सर्वोच्चले गरेको फैसला र हामीले अघि बढाएको सम्पत्ति र दायित्वको लेखापरीक्षण गरी कर असुली गर्ने विषय फरक फरक हो, उनले भने, यो अर्को दफा प्रयोग गरेर लगाइने कर हो । सर्वोच्चको फैसलाले यो विषयलाई छँुदैन । यस आधारमा एनसेलले सर्वोच्चको आदेशअनुसारको कर र डीडीए गरिसकेपछि अर्को कर पनि बुझाउनुपर्नेछ ।"
म्यानमार हुँदै इराक लान खोजिएका नेपालीको उद्धार,नेपाल सरकारले भारत हुँदै तेस्रो मुलुक जान नो अब्जेक्सन लेटर (एनओसी) अनिवार्य गरेपछि पछिल्लो समय मानव तस्करहरूले नेपालीहरूलाई गैरकानुनी रूपमा विदेश पठाउन भारतका साना सहरबाट उठाउनेदेखि नक्कली एनओसी बनाउनेलगायत उपाय अपनाउन थालेका थिए । यो घटनासँगै वैदेशिक रोजगारीको गिरोहले नेपालीहरूलाई गैरकानुनी रूपमा विदेश पठाउन नयाँ गन्तव्य प्रयोग गर्न थालेको तथ्य पनि बाहिर आएको छ । यसका अतिरिक्त यो घटनाले मानव तस्करीको सञ्जालले नेपालीहरूलाई पछिल्लो समय सडक मार्गबाट समेत तेस्रो मुलुक पठाउने गरेको तथ्य बाहिर ल्याएको छ ।
दिल्लीमा अवतरण हुन नसकी फिर्ता,नजिकैको वैकल्पिक विमानस्थल लखनऊमा निगमको कार्यालय र ग्राउन्ड हयान्डलिङ एजेन्ट नभएकाले काठमाडौं फर्किएको प्रवक्ता कोइरालाले बताए ।
"मेलम्चीको ठेक्का तोडियो, धरौटी जफत हुने","सरकारले नयाँ वर्षमा काठमाडौंमा पानी ल्याइपुर्याउने योजनासाथ काम अघि बढाइरहेको थियो । तर, आफू आर्थिक रूपमा टाट पल्टेको घोषणा गर्दै सीएमसी इटाली फर्केपछि ठप्प छ । सुरुङको फाइनल फिनिसिङलगायत काममा अन्योल छ । मेलम्चीको २७ किमि सुरुङ छिचोलिइसकेको छ । सुरुङमध्ये २ किमिमा फाइनल फिनिसिङ (पिच गर्ने), तिनमध्ये २ वटा भेन्टिलेसन सफ्ट निर्माण, हाइड्रो मेकानिकल जडानलगायत काम बाँकी छ ।"
प्रतिबद्धताबाट हटे देउवा,"केन्द्रीय कार्यसमितिमा बिहीबार करिब दुई दर्जन सदस्यले धारणा राखेका थिए । उनीहरूले संवैधानिक परिषद्मा विपक्षी दलका नेतालाई नबोलाइएको, नेविसंघको वर्तमान कार्यसमितिलाई अधिवेशनका लागि थप समय दिने कि तदर्थ समिति बनाउने, पार्टी विधान, राजनीतिक र आर्थिक प्रस्तावलगायत विषय उठाएका थिए ।"
पीडकका नाम सार्वजनिक गरिँदै,"तीमध्ये ३६ सय घटनामाथि छानबिन गरी एकसरो प्रतिवेदन तयार पारिसेका थियौं, आयोगका एक अधिकारी भन्छन्, तर अध्यक्षले नै राजीनामा दिएर हिँडेपछि त्यो सार्वजनिक हुने स्थिति गुज्रिएको छ किनभने अध्यक्षले मात्रै बैठक बोलाउने कानुनी व्यवस्था छ । उनी नै नभएपछि बैठक बोलाउने मान्छेसम्म पनि छैन अब ।सरकारले चैत मसान्तपछि दुवै आयोगमा नयाँ पदाधिकारी चयन गर्नेछ । उजुरी र अनुसन्धानको वैधानिकता भने निरन्तर रहने कानुन मन्त्रालयले जनाएको छ ।"
यौन दुव्र्यवहार छानबिन गर्न समिति,"त्यसरी छात्रामाथि यौन हिंसा गर्ने शिक्षकमाथि कारबाही हुनुपर्छ, एक अभिभावकले भने, तर, वर्षांैसम्म त्यस्ता शिक्षकलाई कारबाही गरिएन । अहिले एकाएक आएर एकपछि अर्को शिक्षकलाई यौन दुव्र्यवहारको आरोप लगाउनु गम्भीर विषय हो । शैक्षिक संस्था सबैको साझा भएकाले शिक्षकको दुश्चरित्रका कारण विद्यालय बिगार्न नहुने ती अभिभावकको कथन छ । प्रतिक्रिया लिन खोज्दा भाइस प्रिन्सिपल सिटौला सम्पर्कमा आउन चाहिनन् ।"
मासिँदै झिँगटीका घर,"२०७२ सालको भूकम्पपछि निजी आवास निर्माणका लागि अनुदान दिएको राष्ट्रिय पुनर्निर्माण प्राधिकरणले गह्रौं छाना भएका घरलाई मापदण्डबाहिर राख्यो । जस्तापाता या सोहीबमोजिम हलुका सामग्री भन्दा बाहेकका ढुंगा, टायल र झिँगटीका छाना लगाइएका घर मापदण्डमा नपर्ने नियम ल्याएपछि जिल्ला नै जस्तामय बनेको हो । टायल र ढुंगाभन्दा पनि झिँगटी गह्रौं हुन्छ । बाक्लो माटो राखेर त्यसमाथि छाइने झिँगटी धेरै बोझिलो हुने भएकाले भूकम्प आउँदा घर लड्ने सम्भावना ज्यादा हुन्छ । ढुंगामाटोको जोडाइमा बनेका घरमा त्यस्तो छानो सुरक्षाका हिसाबले उपयुक्त नहुने प्राविधिकहरूले सल्लाह दिने गर्छन् ।"
किसान अझै बिर्ता पीडित,"जग्गाको स्वामित्व लिनका लागि पीडित किसानहरूले विगत १२ वर्षदेखि संघर्ष गरिरहेका छन् । अझै पनि समस्या समाधान हुन नसकेकोमा किसानहरू चिन्तित छन् । देशमा गणतन्त्र आउँदासमेत आफूले खनजोत गरेको जग्गाको स्वामित्व लिनका लागि संघर्ष गर्नुपरेकोमा किसानहरूले दुखेसो पोखेका छन् । सरकारले किसानको पक्षमा उचित निर्णय गर्न नसकेको गुनासो उनीहरूको छ । किसानले न्याय नपाउन्जेल संघर्ष गरिरहने जिल्ला भूमि अधिकार मञ्च रसुवाका पूर्वअध्यक्ष चित्रकुमारी न्यौपानेले बताइन् । आफूले जोतभोग, माया र संरक्षण गरेको जमिनको स्वामित्व लिनका लागि किसानहरू लडाइँ लडिरहन्छन्, उनले भनिन् । जिल्लामा रहेको भूमिसम्बन्धी समस्याको समाधान गर्न जिल्ला भूमि अधिकार मञ्च रसुवाले प्रमुख जिल्ला अधिकारीमार्फत प्रधानमन्त्री तथा प्रदेश ३ का मुख्य मन्त्रीलाई मागपत्र पेस गरेका छन्"
विश्वरूपाअघि कंक्रिट,"गुरुयोजना बन्दै गरेको अवस्थामा धमाधम काम बढाउनुले कोषको नियतमा वैद्यले शंका गरे । महानगर वडा ६ का अध्यक्ष अध्यक्ष दिनेश डंगोलका अनुसार कंक्रिट झिकेर सच्याउन पत्राचार गर्दा पनि कोषले श्लेष्मान्तकमा कंक्रिटको बाटो बनाएकामा आपत्ति जनाए । श्लेष्मान्तक जंगलमाझको विश्वरूपा मन्दिरअगाडि बालुवा, गिटी, सिमेन्टको वाक वे बनाइएको छ । करीव तीन करोड रुपैयाँ खर्चेर बनाएको मृगस्थलीमा पर्यटक घुम्ने बाटोलाई कसरी सच्याउने भनेर सोचिराखेको ढकालले दाबी गरे ।"
बाल क्यान्सर विशेषज्ञ कम,"नेपालमा विशेष गरी रगतसँग सम्बन्धित (एलल), ल्युकोमिया आँखाको र मिर्गाैला क्यान्सर रोगबाट बालबालिका बढी पीडित हुने गरेका छन् । जनसंख्याअनुसार बिरामीको चाप बढिहाले देशका अस्पतालमा उपलब्ध भौतिक स्रोतसाधन र जनशक्तिले धान्न सक्ने अवस्था नभएको चिकित्सक बताउँछन् । नेपाल मेडिकल काउन्सिलमा बाल क्यान्सरका ७ विशेषज्ञ मात्रै दर्ता छन् । बाल क्यान्सर रोग विशेषज्ञ डा कैलाश शाहको अनुभवमा दुई दशकअघि नेपालमा बाल क्यान्सर रोग उपचारको सफल दर निकै कम थियो । जनचेतनाले उपचार दर बढे पनि त्यो निकै कम मात्रामा भएको उनी बताउँछन् । उनी भन्छन्, कतिपयले क्यान्सर पहिचान भएपछि पनि उपचार गराउँदैनन्, दुर्गमका बिरामीलाई राजधानीमा बसेर उपचार गर्नै अप्ठ्यारो छ, यहाँको बस्नेखाने खर्च अभाव उनीहरूको बाधक बनेको छ । कम्तीमा अञ्चल अस्पतालसम्म सेवा पुर्याउन सके दुर्गमका बिरामीले उपचार अभावमा ज्यान गुमाउने थिएनन् भन्ने उनको भनाइ छ । सरकारले बाल क्यान्सर विशेषज्ञ उत्पादन गरी सेवा विस्तार गर्नुपर्ने बताउँदै उनले थपे, सेवा फराकिलो नभएकै कारण अधिकांश बिरामी रोग छिप्पिएको अवस्थामा अस्पताल आउँछन्, रोग छिप्पिएपछि क्यान्सर टाउको, छातीलगायत अन्य भागमा फैलिएको हुन्छ, निको पार्न हामीलाई गाह्रै पर्छ ।"
जबरजस्ती चन्दा उठाउने पक्राउ,"काठमाडौं,जबरजस्ती चन्दा उठाएको आरोपमा प्रहरीले बुढानीलकण्ठ नगरपालिका८ हात्तीगौंडाबाट एक जनालाई पक्राउ गरेको छ । महानगरीय प्रहरी प्रभाग बुढानीलकण्ठबाट खटिएको प्रहरी टोलीले जबरजस्ती चन्दा उठाउँदै गरेको अवस्थामा भोजपुर घर भई कीर्तिपुर नयाँबजार बस्ने ३० वर्षीय मनोज श्रेष्ठलाई नियन्त्रणमा लिएको जनाएको छ ।"
राजस्व छली ल्याएको कपडासहित पक्राउ,"काठमाडौं, महानगरीय प्रहरी प्रभाग कोटेश्वरले राजस्व छली ल्याएका कपडासहित तीन जनालाई पक्राउ गरेको छ । बुधबार राति प्रहरीले चेकजाँच गर्ने क्रममा जडीबुटीस्थित बा १७ च ३३६८ नम्बरको सवारीसाधनमा विभिन्न कपडाहरूसहित भारत विहारका अरविन्द कुमार गुप्ता, सवारी चालक धादिङका धनबहादुर मगर र सहचालक मोरङका मिलन राईलाई पक्राउ गरेको हो । चेकजाँचको क्रममा उनीहरूले पेस गरेका कागजपत्रहरू शंकास्पद अवस्थामा रहेकाले पक्राउ गरेको प्रहरीले जनाएको छ ।"
महर्जनको अध्यक्षतामा समिति,"ललितपुर, नेपाल सार्वजनिक यातायात केन्द्रीय समन्वय समिति अन्तर्गत ललितपुर जिल्लामा मनोज महर्जनको अध्यक्षतामा ७ सदस्यीय समिति गठन भएको छ । समितिको सचिवमा नारायण पोखरेल, कोषाध्यक्षमा मनकुमार सापकोटा, सदस्यमा कृष्ण महर्जन, श्रीहरि कोइराला, सलकुमार श्रेष्ठ र नारायण खड्का छन् । सरकारले सिन्डिकेट खारेज गरेपछि यातायात व्यवसायीलाई मर्यादित, भरपर्दो, सुविधा सम्पन्न बनाउने उद्देश्यले यातायात व्यवसायीको भेलाबाट मुलुकभर समिति गठन गर्ने प्रक्रियाअन्तर्गत समिति गठन भएको हो ।"
गेस्ट हाउस सञ्चालक सहित ६ पक्राउ,"भक्तपुर,महानगरीय प्रहरी वृत्त जगातीले गेस्ट हाउस सञ्चालकसहित ६ जनालाई पक्राउ गरेको छ । सूर्यविनायक नगरपालिका८ आदर्श स्थित पार्वती भन्ने गोमा गोतामेले सञ्चालन गरेको कस्तूरी चमेना गृह गेस्ट हाउसमा वेश्यावृत्ति गराएको आरोपमा गोतामेसहित ६ जनालाई पक्राउ गरेको प्रहरीले जनाएको छ । प्रहरीले खानतलासी गर्दा उक्त गेस्ट हाउसमा अनैतिक क्रियाकलाप गरिरहेको अवस्थामा चार महिला तथा एक पुरुषलाई नियन्त्रणमा लिएको भक्तपुर प्रहरी प्रवक्ता डीएसपी रेवतीरमण पोखरेलले बताए ।"
निर्वाचित तानाशाहीका लक्षण,"प्रतिपक्षले सरकार अधिनायकवादी भएको आरोप लगाएको छ, आशंका जनतामाझ पनि बढ्दो छ । सरकारले क्रमश: संस्थाहरूको अवमूल्यन गरिरहेको, अभिव्यक्ति स्वतन्त्रतालाई अर्घेलो ठानिरहेको तथा उत्तरदायी हुनुपर्छ भन्ने मान्यता अस्वीकार गर्ने पथ अवलम्बन गरिरहेको छ । निर्वाचित वैधता पर्याप्त छ भन्ने ठानिरहेको छ । ख्याल रहोस्, भेनेजुएलामा पनि लामो समयदेखि शासकीय प्रवृत्ति यस्तैयस्तै भएकाले वर्तमान दुर्दशा निम्तिएको हो ।"
विष्णाको व्यथा,"विष्णा जस्तै यो देशमा कैयन दु:खी, पीडित, घरबारविहीन, अशक्त र अपाङ्गता भएका व्यक्ति छन् । ती सबैलाई सरकारले समेटोस् । कोहीले पनि एकछाक खान नपाएर खुला आकाशमा मृत्युवरण गरेको समाचार सुन्न नपरोस् । सरकार छ भन्ने आभास सबैले गर्न पाऔं । प्रकाश भण्डारी, गैंडाकोट, नवलपुर"
"दमकमा टावर हैन, अस्पताल","खाँदबारीमा प्रसव बेथाले च्यापेकी महिला उपचार नपाएर मृत्युवरण गर्न पुग्छिन् । संखुवासभाको मान्छेलाई चोट लाग्यो भने हेलिकप्टरमा राखेर काठमाडौं लानुपर्छ । १८ तले भ्युटावरले स्थानीयलाई के राहत दिन्छ ? ज्यान बचाउन ठूलो कि भ्युटावरमा चढ्न ? अहिलेको आवश्यकता १८ तले भ्युटावर होइन, सुविधा सम्पन्न अस्पताल हो । लाखौं बिमारीले आफ्नो ज्यान बचाउन सुविधा सम्पन्न अस्पताल बनाइदिए नागरिकले प्रधानमन्त्रीलाई कहिल्यै बिर्सिंदैनन् । प्रधानमन्त्रीज्यू, तपाईको पनि उपचार सम्भव हुने खालको अस्पताल दमकमा बनाइदिनुहोस् । गोविन्द विक, कपन, काठमाडौं"
सर्वोच्चको साख,"एनसेलको १२ औं पटकको बिक्रेता टेलियासोनेरासँंग पँुंजीगत लाभकर उठाउनुपर्ने भन्ने सन्दर्भको बहस सर्वोच्च अदालतमा लामो समयदेखि चल्दै आएको थियो । बिक्री पश्चात टेलियासोनेरा नेपालबाट गइसकेको अवस्थामा पुंँजीगत लाभकर उसैको टाउकोमा थोपर्न खोजिएको थियो । प्रधानन्यायाधीश चोलेन्द्रशमशेर राणाको विवेकशील निर्णयले अर्बाैं पँुंजीगत लाभकर सरकारी ढुकुटीमा फर्किने अवस्था आएको छ । यो फैसलाले आम नागरिकको मनमा न्यायको पक्षमा विश्वासले बलियो जरो गाडेको छ । भ्रष्टाचार तथा बलात्कारका मुद्दाका फाइलमाथि धुलो जमेर बसेका छन् । अकुत सम्पत्ति आर्जन गरेका मिसिल तामेलीमा छन् । जनसरोकारका मुद्दाहरूको छिनोफानो भएका छैनन् । यस्तै प्रकृतिका मुद्दालाई फास्ट ट्रयाकबाट चाँडोचाँडो फैसला गरी सर्वोच्चको साख जोगाउनु आवश्यक छ । प्रमोद पौडेल, वीरगन्ज ११, श्रीपुरएनसेलको लाभकर आजियटा र एनसेलबाटै असुल गर्नुपर्ने सर्वोच्च अदालतको फैसला स्वागतयोग्य छ । एनसेलको यो मुद्दामा पूर्व प्राधानन्यायाधीश, न्यायाधीशमात्रै होइन, ठूला राजनीतिक दलका उपल्लो तहका नेताले विवादास्पद भूमिका देखिएको थियो । सरकारले यो कर असुलउपर गरे मुलुकको समृद्ध बनाउन थोरै भए पनि सहयोग पुग्छ । सरकारले यो कर जतिसक्दो छिटो उठाउनुपर्छ । सामान्य कम्पनी किनबेच हुँदा लिनुतिर्नुपर्ने दायित्व हक हस्तान्तरण भएपछि लिने कम्पनीकै हुनजाने सर्वमान्य सिद्धान्तलाई समेत लत्याएर एनसेलको लाभकरलाई विवादास्पद बनाइएको थियो । यसमा विगतका सर्वोच्चका निर्णयकर्ता, विगतका सरकार, नेताहरू जिम्मेवार छन् । मुलुकलाई टाट पल्टाएर आफ्नो स्वार्थ अनुकूल काम गराउन खोज्नेलाई कारबाहीको दायरामा ल्याउन जरुरी छ । यज्ञराज न्यौपाने, पेप्सिकोला, काठमाडौं"
एचआईभी संक्रमितको उपचार कसले गर्ने ?,"म स्वास्थ्यसेवामा रहँदा करिब तीन वर्ष राष्ट्रिय एड्स तथा यौनरोग नियन्त्रण केन्द्रमा कार्यरत थिएँ । २०५१५२ तिर मुलुकमा एचआईभीएड्सको स्थिति विकराल थियो । यसको उपचार व्यवस्था थिएन, परीक्षण केन्द्र पनि निकै कम थिए । अचेल यौनरोगएचआईभीएड्समा आधुनिक प्रविधिबाट परीक्षण, परामर्श र उपचारसमेत हुँदै आएको छ । मुलुकका अधिकांश स्वास्थ्यकर्मीलाई एचआईभीएड्स संक्रमितको उपचार, स्याहार गर्दा उत्पन्न हुनसक्ने जोखिम तथा संक्रमणबाट अपनाउनुपर्ने सावधानीबारे थुप्रै तालिमसमेत प्रदान गरिएको छ । हातमा पञ्जा, सुरक्षित, एकपटक मात्र प्रयोग गरिने नयाँ सुई, एकपटक प्रयोग गरिएका छाला छेड्नेचिर्ने औजारलाई निर्मलीकरण गरेर प्रयोग गरिँदा एचआईभी कसरी सर्छ र ? चिकित्सा शिक्षा अध्ययन गरेका व्यक्तिलाई एचआईभीबारे ज्ञान नभएको कसरी अजमाउने ? त्यसो भए अब एचआईभी संक्रमितलाई कसले उपचार गर्छ ? स्वास्थ्यकर्मीले एचआईभी संक्रमितलाई उपचारमा भेदभाव गर्ने, उनीहरूको इच्छा र भावनासित खेलवाड गर्दै आफ्नो हुकुमी शासन लाद्ने कि बरु मायाममता गरी समयमै परीक्षण, परामर्श र उपचारसल्लाह दिने ? गंगाराज अर्याल, पाणिनि८, अर्घाखाँची"
ब्रेक्जिट सम्झौता परिवर्तन नहुने,"सत्तारूढ कन्जरभेटिभ दलका नेता डेभिड लिडिङटनले टस्कको प्रतिक्रिया अनुपयुक्त भएको प्रतिक्रिया दिएका छन् । टस्कको प्रतिक्रियाले बेलायती प्रधानमन्त्री र युरोपेली नेताबीचको संवेदनशील वार्ता प्रभावित हुने टस्कको भनाइ छ । यसअघि बेलायती सांसदहरूले प्रधानमन्त्री टेरेजा मेलाई ब्रेक्जिट सम्झौताबारे ईयूसँग फेरि वार्ता सुरु गर्न सरकारलाई म्यान्डेट दिन आग्रह गरेकी थिइन् । सरकारको समेत समर्थन रहेको सत्तारूढ कन्जरभेटिभ दलका सांसद ग्राहम ब्राडीको प्रस्ताव ३१७ मतसहित पारित भएको थियो । विपक्षमा ३०१ सांसदहरू उभिएका थिए । जनवरी १५ मा बेलायती संसद्ले प्रधानमन्त्री मेको ब्रेक्जिटबारेको मस्यौदा सम्झौता भारी बहुमतले अस्वीकार गरेको थियो । ब्रेक्जिट समयसीमा सकिन २ महिनाभन्दा कम समय बाँकी छ । बेलायत बिनासहमति (नो डिल) ईयूबाट बाहिरिए ठूलो आर्थिक संकट उत्पन्न हुने अधिकांश ईयू समर्थक तथा व्यवसायीको दाबी छ । यद्यपि, ईयू विरोधीले उक्त त्रासबाट हतोत्साही हुन नपर्ने बताउने गर्छन् ।"
किन जन्माएको भन्दै आमाबाबुलाई मुद्दा,"ती तस्बिरहरूमा निकै धेरै मानिसहरूले प्रतिक्रिया दिएका छन् । त्यसमध्ये अधिकांश नकारात्मक छन् । कतिपयले उनलाई आत्महत्या गर भन्ने सुझावसमेत दिएका छन् । तर उनी भने आफूले सस्तो प्रचारका लागि नभई यस्तो विचार आम मानिसहरूमा पैदा होस् भन्नका लागि उक्त निर्णय लिएको बताउँछन् । मानिसहरूलाई बच्चा नजन्माउनुहोस् भन्नका लागि यो सबैभन्दा सजिलो उपाय हो, उनले भने ।"
कुन्देलिङ गुम्बामा भृकुटी र चिनियाँ राजकुमारी,"अनि मूर्ति बोल्छ २०७२ को भूकम्पअघि नै यो लिच्छविकालीन गुम्बाको जनस्तरबाटै जीर्णोद्धार सुरु भएको थियो । भूकम्पले गुम्बाको पछाडि भित्ता नराम्रोसँग भत्काइदियो । त्यसलाई पनि उठाएर अहिले नयाँ भित्ते चित्रसहित गुम्बाको भित्री र बाहिरी सजावट चिटिक्क पारिएको छ । कान्छा सगरमाथा आरोही शम्भुका तामाङका अनुसार जीर्णोद्धार क्रममा ह्रिस्याङगो सेवा समाजको भूमिका पनि महत्त्वपूर्ण रह्यो । समाजमार्फत नै भारतीय दूतावासले अहिले गुम्बा परिसरमा लामाका लागि आवासीय भवन र शौचालय मात्रै हैन, गुम्बाको आँगनमै ढुंगा बिछ्याएर कलात्मक बनाइदिएको छ । बौद्ध परम्परामा कुनै पनि सम्पदा या मूर्तिहरू निर्माणपुनर्निर्माणपछि प्राणप्रतिष्ठा गर्ने (ह्राप्ने) चलन छ । अहिलेसम्म यी चित्र र मूर्ति निर्जीव छन्, प्राण भरिएको छैन । केही महिनामै र्हाप्ने पूजा हुन्छ, बुद्धले भने, त्यसपछि यी चित्र र मूर्ति जीवित भएको मानिनेछ । अनि भगवान्जस्तै उनीहरू बोल्ने विश्वास गरिन्छ ।"
चट्ट देखिन जुम्बा डान्स,"एरोबिक्स र फिटनेस धाउँदा वाक्क बनेकाका लागि पनि जुम्बाले मन तानेको छ । नाच्ने रुचि भएकाका लागि दोहोरो प्लेटफर्म हुनसक्छ । जुम्बा डान्स गरिरहेकी अमरपथकी मन्जु थापाले भनिन्, नाच्न पनि जानिने शरीर पनि फिट हुने भएकाले यता लागें ।"
एल्बिनको समय,"लेखनाथ,गायक एल्बिन थापा मगरको नयाँ गीत समय म्युजिक भिडियोसहित आएको छ । गीतमा शब्द र संगीत पनि उनकै छ । एरेन्ज विनोद रसाइलीले गरेका छन् । पोखराका सुन्दर दृश्य समावेश गरेर बनाइएको म्युजिक भिडियोमा पोखरा घुम्न आएका जोडीको प्रेमलाई देखाइएको छ । फलानो क्रिएसनले निर्माण गरेको म्युजिक भिडियोको छायांकन एवं निर्देशन सरोज अधिकारीले गरेका हुन् । भिडियोमा मनोजकुमार शेरचन र मेलिसा खतिवडाले अभिनय गरेका छन् ।"
सञ्चारकर्मीको सचेतनामूलक गीत,"लेखनाथ,सञ्चारकर्मी प्रभु अधिकारीको प्रस्तुतिमा गीतकार मन क्षेत्रीको सामाजिक चेतनामूलक गीत हामी नउठे को उठ्छ ? को अडियो तथा म्युजिक भिडियो सार्वजनिक भएको छ । गीतमा नरजंग गुरुङले संगीत गरेका छन् । रामभक्त जोजिजु, ईतु जोजिजु, अजुदा थापा, योगेश काजी, आशिष दास, नरजंग गुरुङ, मनोज गुरुङ लगायत कलाकारको स्वर छ । म्युजिक भिडियोको निर्देशन सञ्चारकर्मी अपिल त्रिपाठी, छायांकन सरोज अधिकारी र सम्पादन निशान घिमिरेले गरेका हुन् । गीतमा पोखरालाई सुन्दर र सफा राख्न सबैले आआफ्नो ठाउँबाट भूमिका खेल्नुपर्ने सन्देश छ ।"
पानीका लागि जग्गा खरिद,केउरेनीपानी खानेपानी तथा सरसफाइ योजना समिति अध्यक्ष जितेन्द्र श्रेष्ठका अनुसार नगरपालिकाका करिब १५ सय परिवार लाभान्वित हुनेगरी ७० हजार लिटर क्षमताको ट्याङ्की बन्दै छ । यता नगरपालिकाले भने खानेपानीका लागि कुनै ठोस निर्णय गरेको छैन । नगरपालिकाले खानेपानीलाई प्राथमिकतामा राखे पनि भौतिक योजना निर्माणका लागि विस्तारै लैजाने नगरप्रमुख वीरबल राई बताउँछन् ।
"लेकतिर हिउँ, बेंसीमा झरी","पहाडमा झरीसुर्खेत, दैलेख, जाजरकोट, कालीकोटलगायत क्षेत्रमा बिहीबार बिहानैदेखि झरी परेको छ । अग्ला पहाडी बस्तीमा हिमपातसमेत भएको छ । झरी पर्दा दिनभर सर्वसाधारणका काम प्रभावित बने । एकछिन पानी पर्छ, फेरि रोकिन्छ, वीरेन्द्रनगरका प्रेमबहादुर मस्र्याङीले भने, बाहिर गएर के गर्नु, त्यही भएर घरमै बसेको छु । चिसोले बजार सुनसान छ । ज्याला मजदुरी गरी जीविकोपार्जन गर्नेलाई सास्ती भएको छ । उनीहरूले बिहीबार दिनभर काम गर्न पाएनन् । आजको ढयाडी (ज्याला) नपाइने भयो, घर निर्माणमा संलग्न वीरेन्द्रनगर ८ का भीमबहादुर थापाले भने, हामीजस्ता काम गरी खानेलाई त लामो भरी पर्यो भने बाँच्नै गाह्रो हुन्छ ।राजबहादुर शाही (मुगु), विष्णुलाल बुढा (डोल्पा) र जयबहादुर रोकाया (हुम्ला)"
घर र कार्यालयमै थुनिए,"मुस्ताङमा यात्रु अलपत्रत्यसैगरी मुस्ताङभर बाक्लो हिमपात भएको छ । हिमपातका कारण नदीबाहेक सबै भूभागमा हिउँ जमेकाले हिमाल जस्तै देखिएको छ । बालुवाका पहाड, बाटो, खेत र घरहरू सेताम्मे हिउँले ढाकिएका छन् । लोमन्थाङ पनि बाक्लो हिउँले छोपिएको छ । जोमसोम विमानस्थलको धावनमार्गमा बाक्लो हिउँ जमेकाले पोखराजोमसोम उडान पनि अवरुद्ध छ । बेनीजोमसोम सडकको मुस्ताङ खण्डकको घासाजोमसोममुक्तिनाथसमेत सबै सडक हिउँले ढाकिएकाले सवारी चल्न सक्ने अवस्था छैन ।"
बलात्कार आरोपमा वडाध्यक्ष थुनामा,"२७ वर्षीया महिलाको उजुरीपछि पक्राउ परेका उनको थुनछेकको बहसपछि जिल्ला न्यायाधीश दीपक ढकालको इजलासले गत बुधबार पुर्पक्षका लागि थुनामा राख्ने आदेश दिएको हो । जाहेरवाली र मौका घटना विवरणका व्यक्तिलाई बकपत्रका लागि बोलाउने काम भइरहेको छ, न्यायाधीश ढकालले भने, त्यसका लागि सरकारी वकिल र प्रहरीलाई जाहेरीवालीलाई झिकाउन निर्देशन दिएको छु । पीडितले गत मंसिर ६ मा वडाध्यक्ष रेग्मीले आफूलाई बलात्कार गरेको निवेदन इलाका प्रहरी कार्यालयमा दिएकी थिइन् । आफूविरुद्ध उजुरी परेको थाहा पाएर लुकेका उनले माघ ७ मा जिल्ला प्रहरी कार्यालयमा आत्मसमर्पण गरेका थिए ।"
विदेशी लगानीको जोखिम सुरक्षण,"विदेशी लगानीका लागि मात्रै होइन, स्वदेशी लगानीमा बन्ने आयोजनाका लागि पनि जोखिम व्यवस्थापन गर्ने नीति सरकारको हुनुपर्छ, उनले भने ।राष्ट्र बैंकको तथ्यांकअनुसार चालु आर्थिक वर्षको पहिलो पाँच महिनामा प्रत्यक्ष वैदेशिक लगानीका रूपमा ६ अर्ब ७८ करोड भित्रिएको छ । अघिल्लो आर्थिक वर्षको सोही अवधिमा प्रत्यक्ष वैदेशिक लगानी ११ अर्ब १२ करोड भित्रिएको थियो । पूर्वाधारका विभिन्न आयोजनामा वैदेशिक लगानी भित्र्याउने उद्देश्यसहित आगामी चैत १५ र १६ गते काठमाडौंमा लगानी सम्मेलन आयोजना गर्दै छ । सम्मेलनको पूर्वसन्ध्यामा सरकारले वैदेशिक लगानीलाई सहज गर्ने भन्दै विभिन्न कानुन संशोधनलाई प्राथमिकतामा राखेको छ ।"
साल्ट ट्रेडिङलाई ५ करोड विलम्ब शुल्क,"बन्दरगाहमा मालसामान भित्रिएको पाँच दिनसम्म आयातकर्तालाई मालसामानको कुनै शुल्क लाग्दैन । त्यसपछि ५ देखि १० दिनसम्म दैनिक ७७ रुपैयाँ प्रतिटन (भ्याटबाहेक) गोदाम शुल्क लाग्छ । ११ दिनदेखि २० दिनसम्म प्रतिटन ९९ रुपैयाँ (भ्याटबाहेक) र २१ दिनभन्दा माथि प्रतिटन १ सय ५७ रुपैयाँको दरले (भ्याटबाहेक) शुल्क लाग्ने जनाएको छ । अभाव र कार्टेलिङको अवस्थामा सरकारको उपस्थित मजबुत बनाउन चिनी खरिद गरिएको हो, उनले भने, सरकारको निर्णयले साल्ट नै समस्यामा पर्यो । हाल साल्टसँग छ हजार टन चिनी मौज्दात छ ।"
पूर्वाधार विकास बैंकलाई अनुमति,विदेशी साझेदरका रूपमा विदेशी बैंक वा वित्तीय संस्थाको संयुक्त लगानीमा समेत यस्तो बैंक स्थापना हुन सक्नेछ । यसरी स्थापना हुने बैंकमा विदेशी लगानीकर्ताले न्यूनतम २० प्रतिशतदेखि अधिकतम ८५ प्रतिशतसम्म सेयर लगानी गर्न सक्नेछ । ८५ प्रतिशतसम्म सेयर वैदेशिक लगानी हुने यस्तो बैंकले सर्वसाधारणलाई न्यूनतम १५ प्रतिशत सेयर छुटयाउनुपर्ने व्यवस्था छ । ५० प्रतिशतसम्म मात्र वैदेशिक लगानी रहेको पूर्वाधार विकास बैंकले सर्वसाधारणलाई कम्तीमा ३० प्रतिशत सेयर छुटयाउनुपर्नेछ । गैरआवासीय नेपालीले पूर्वाधार विकास बैंकमा लगानी गर्ने रकम नियमसंगत तरिकाले कुनै बैंक वा वित्तीय संस्थामार्फत विप्रेषणको माध्यमबाट मुलुक भित्र्याउनुपर्ने व्यवस्था नीतिमा छ ।
भारतमा घटयो ब्याजदर,आजको निर्णयसँगै आरबीआई कसिलो मौद्रिक नीतिको आफ्नो पूर्व अडानबाट समेत पछि हटेको छ । दासका पूर्ववर्तीहरू रघुराम राजन र उर्जित पटेलले ब्याजदर घटाउन चौतर्फी दबाब परे पनि टसमस भएका थिएनन् । त्यही अडानका कारण नरेन्द्र मोदी नेतृत्वको सरकार र आरबीआईबीचको सम्बन्ध सहज बन्न सकेको थिएन । कतिपय विश्लेषहरू गत महिना पूर्वगर्भनर पटेलले पदबाट आकस्मिक राजीनामा दिनुलाई त्यही असहज सम्बन्धको उत्कर्षका रूपमा समेत अथ्र्याएका छन् ।
उद्योगीद्वारा सरकारको ध्यानाकर्षण,बैंकको यस्तो खालको गतिविधि कायम रहे प्रदेश ५ ले लिएको औद्योगिक नीति र आर्थिक लक्ष्य प्राप्तिमा समेत प्रतिकूल प्रभाव पर्ने निश्चित रहेको भन्दै उद्योगी व्यवसायीले समस्या समाधानका लागि पहल गरिदिन सरकारको ध्यानाकर्षण गराएका हुन् ।
९० प्रतिशत अम्रिसो भारत निर्यात,लेटाङका लोकबहादुर लिम्बु र विराटनगरका मनोज साहले पनि संयुक्त रूपमा अम्रिसोको व्यापार गर्दै आएका छन् । उनीहरूले यस वर्ष तीन हजार क्विन्टल अम्रिसो खरिद गर्ने बताए ।
ड्रिम कार कन्टेस्टको बिजेता घोषणा,"काठमाडौं,युनाइटेड ट्रेडर्स सिन्डिकेटले टोयोटा ड्रिम कार कन्टेस्ट को विजेताको नाम सार्वजनिक गर्नुका साथै पुरस्कार समारोहको आयोजना गरेको छ । गत नोभेम्बरदेखि फेब्रुअरीसम्म सञ्चालित प्रतियोगितामा नौ सयभन्दा बढीको सहभागिता थियो । प्रतियोगितामा प्रवेश भएकामध्ये हरेक चरणका तीन उत्कृष्ट बिजेता छनोट गरिने जनाएको छ । उनीहरूले जापानमा हुन गइरहेको विश्व प्रतियोगितामा सहभागी हुन पाउनेछन् ।"
भेनसका निर्माण सामग्री नेपालमा,"काठमाडौं,भारतीय ब्रान्ड भेनसका सम्पूर्ण उत्पादन नेपाली बजारमा उपलब्ध हुने भएको छ । परिना इन्टरनेसनलले भेनसका कंक्रिट स्टेसनरी ब्याचिङ प्लान्ट, १२ घन मिटरदेखि १२० घन मिटरसम्मका प्लानेटरी टाइप, मिनि मोबाइल ब्याचिङ प्लान्ट, डिवाटरिङ इक्विप्मेन्ट, सीसी रोडका लागि कंक्रिट पेभर तथा सेल्फ लोडिङ कंक्रिट मिक्सिङ प्लान्टहरू नेपाली उपभोक्तामाझ ल्याउन लागेको हो । यी मेसिन औद्योगिक प्रतिष्ठान, पुल, सडक, हाइड्रो पावर, फ्लाइओभर, होटल, हस्पिटलजस्ता निर्माण क्षेत्रमा उपयोगी हुन्छन् ।"
महालक्ष्मीको कारोबार सुरु हुने,"काठमाडौं, महालक्ष्मी लाइफ इन्स्योरेन्सले माघ २७ देखि कारोबार सञ्चालन गर्ने भएको छ । त्योसँगै कम्पनीले बिमा समितिबाट स्वीकृति लिएअनुरूप महालक्ष्मी डबल सावधिक बिमा, लगानी फिर्ता म्यादी बिमा र महालक्ष्मी सावधिक बिमा योजना बिक्री गर्ने विज्ञप्तिमा छ । कम्पनीले बिमा समितिबाट १३ वटा शाखा कार्यालयको स्वीकृति लिएको छ ।"
अजोड र सुमेरुबीच सम्झौता,"काठमाडौं,अजोड इन्स्योरेन्स र सुमेरु हस्पिटलबीच नगदरहित उपचार सेवासम्बन्धी सम्झौता भएको छ । अजोडबाट औषधोपचार बिमा लेख लिएका ग्राहकहरूले हस्पिटलमा उपचार गराउँदा नगदरहित उपचार सेवा उपयोग गर्न सक्नेछन् । स्वास्थ बिमाबारे सचेतना वृद्धि गर्ने उद्देश्यले सम्झौता गरेको अजोडले जनाएको छ ।"
पल्सर राइड मेनिया,"काठमाडौं, एचएच बजाजले बाइक राइडिङ इभेन्ट पल्सर राइड मेनिया आयोजना गरेको छ । कार्यक्रममा पोखराका पल्सर राइडरले भाग लिएको जारी विज्ञप्तिमा छ । कार्यक्रममा १५ जना राइडर रहेको जनाइएको छ । एचएच बजाजले हरेक महिना यस्तो कार्यक्रम गर्ने भएको छ ।"
सानिमाका शाखा,"काठमाडौं,सानिमा बैंकले काठमाडौंको कान्तिपथ र भक्तपुरको गट्ठाघरमा शाखा खोलेको छ । सानिमाका कुल ७६ वटा शाखा सञ्जाल र ७२ वटा एटीएम छन् ।"
जयराम हलेसी सडक जोखिमपूर्ण,ठेकेदारको लापरबाहीका कारण कालोपत्रे चाँडै उप्किएपछि सवारी साधन हिँड्नै मुस्किल पर्नेगरी खाल्डाखुल्डी बनेको वडा नम्बर ३ च्यास्मिटारका वडाध्यक्ष भलाराज राईले बताए । हलेसी तुवाचुङ नगरपालिकाभित्र पर्ने जयरामहलेसी सडक राजधानीलगायतका सहर आउजाउ गर्ने एक मात्र प्रमुख मार्ग हो । ग्रामीण क्षेत्रका सडकमा धूलो नियन्त्रणका लागि लगाइने ओटासिल नै बाँकी नरहेपछि गाडीभित्रै धूलो छिर्ने गरेको यात्रुको गुनासो छ । ०७१ मा ठेक्का लगाएर जयरामदेखि च्यास्मिटारसम्म तथा बडहरे र दुर्छिमको केही भागमा मर्मत गरिए पनि बीचका अन्य खण्डमा ठूलाठूला खाल्डो यथावत् छ ।
व्यापार घाटामा भारतको चासो,"२०६६ कात्तिकमा संशोधनसहित पुनरावलोकन भएको नेपालभारत वाणिज्य सन्धि २०७३ कात्तिकमा नवीकरण भएको थियो । वाणिज्य सन्धि सातसात वर्षमा नवीकरण हुँदा संशोधन गर्दै जाने अभ्यास भए पनि बीचमा राजनीतिक संवादमा आएको समस्या अहिले हटेको उनले बताए । हामीसँग मुख्य एजेन्डा हाम्रा कृषि उत्पादन भारतीय बजारमा पठाउँदा सजिलो हुनुपर्यो, व्यापार घाटामा सुधार, व्यापारिक उत्पादनका लागि पूर्वाधार सुधारका कुरा पनि छन्, उनले भने, यो बैठकमा उठेका एजेन्डामा हामी दुवै पक्षले आआफ्ना स्टेक होल्डरमा लगेर केके गर्न सकिन्छ भनेर पुन: छलफमा बस्छौं ।नेपालको बढदो व्यापार घाटा कसरी कम गराउन सकिन्छ भन्नेमा भारतीय पक्ष गम्भीर रहेको पाइएको उनले बताए ।"
कोलकाता हडतालले राजस्वमा असर,ढुवानी व्यवसायी र एजेन्टको आन्दोलनका कारण कोलकाता बन्दरगाहमा चार सयभन्दा बढी कन्टेनर थुप्रिएका छन् । वीरगन्जस्थित सिर्सिया सुक्खा बन्दरगाहबाट फिर्ता गएका आधा दर्जन बढी र्याकमा रहेका कन्टेनर समयमा अनलोड हुन पाएनन् । कतिपय रेल बाटोमै रोकिए । हडतालको प्रभाव यहाँका दुवै भन्सारको राजस्व असुलीमा पर्न गयो ।
कृषिमा ३३ प्रतिशत बजेट,"पलाँताको थिर्पु, फागोटी, पुलाहा, पनेरा, दुर्सी, उखाडी र जाफे जिउलोमा धान खेती हुन्छ । अन्य ठाउँमा वर्षमा कोदो खेती हुन्छ । हिउँदे सिजनमा भने जौ र गहुँ छर्ने गरिन्छ । यहाँको लेकाली भेकमा स्याउ, सिमी र आलु उत्पादन हुने गर्छ ।"
युवतीको उद्धार,"सुनसरी,एक युवकका साथ लागेर भारत जाँदै गरेकी विराटनगरकी एक युवतीलाई सशस्त्र प्रहरी बल बोर्डर आउट पोस्ट भण्टाबारीले रोकेको छ । कोसी गाउँपालिका ८ चारकुने नाकाबाट ती युवतीलाई रोकी सशस्त्रले नेपाल प्रहरीलाई बुझाएको हो । मास्क लगाएर सीमा काटै गर्दा सशस्त्र प्रहरीका जवानले जोडी युवायुवतीलाई सोधपुछ गरेका थिए । सोधपुछमा बिहे गर्नका लागि आफूहरू भारत जान लगेको युवतीले प्रहरीलाई बयान दिएकी थिइन् । सप्तरीको खडक नगरपालिका ६ का २१ वर्षीय अलिम अन्सारीलाई नियन्त्रणमा लिएको बीओपी भण्टाबारीका सशस्त्र प्रहरी निरीक्षक सुरेन्द्र भण्डारीले बताए । अन्सारीले युवतीलाई देहव्यापारमा संलग्न गराउन बिक्री गर्ने उद्देश्यले भण्टाबारीको नाका हुँदै भारततर्फ बेच्न लैजाँदै गरेको हुन सक्ने शंका सशस्त्र प्रहरीले गरेको छ ।"
अस्पतालको भार एक्लो डाक्टरमा,"अस्पतालले भोगिरहेको समस्यालाई स्थानीय जनप्रतिनिधि र राजनीतिक दलले महसुस गर्न नसक्दासमेत समस्या झन् लम्बिइरहेको अस्पतालको भनाइ छ । आफ्नातर्फबाट पर्याप्त पहल गरे पनि राजनीतिक दबाब नपुग्दा डाक्टर आउन नसकेको पोखरेलको भनाइ छ । स्थानीय तहका जनप्रतिनिधि र यहाँका सांसदमन्त्रीको ध्यान नपुगेजस्तो छ, उनले भने, यसको मार यहाँका जनताले खेपिरहेका छन् ।"
सडक बढाउन स्थानीय जागे,"उनले सवारी दुर्घटनामा परी गाउँलेले ज्यान गुमाउन थालेपछि सडक फराकिलो बनाउनेतिर अग्रसर भएको बताए । उक्त सडकमा दैनिक तीन सयभन्दा बढी ठूला सवारी चल्ने गरेको अस्थायी ट्राफिक प्रहरी गौरादहले जनाएको छ । उक्त सडक दुई दशकअघि निर्माण भएको हो । त्यो बेलाको सवारी चापका हिसाबले यो सडक ठीकै थियो, उपभोक्ता समिति सचिव मात्रिका भट्टराईले भने, दस वर्षयता सवारी चाप निकै बढेको छ । यसले दुर्घटना पनि बढाएको छ ।"
सेमिफाइनलमा प्रदेश र क्लब टोली,"फाइनल पुग्नका लागि नमुनादीपले अर्को स्थानीय क्लब शान्तिदीपसँग खेल्नेछ । क्वाटरफाइनलमा शान्तिदीपले कर्णाली प्रदेशलाई २५१५, २५१२, २५१३ को सेटमा हराएको हो ।गण्डकी प्रदेशले प्रदेश २ लाई २५१९, २५१६, २५१४ को सोझो सेटमा हराउँदै सेमिफाइनलमा प्रदेश १ सँगको भेट पक्का गर्यो । प्रदेश १ ले प्याराडाइज युथ क्लबलाई २५२१, २५२१, २५२३ ले हरायो । दुवै सेमिफाइनल शुक्रबार हुनेछ ।"
बुढासुब्बा गोल्डकप तयारी पूरा,क्लबका महासचिव प्रताप तामाङले रंगशालामा नयाँ माटो थपेर हरियो घाँस रोप्ने कार्य पूरा भएकाले स्तरीय मैदान तयारी भएको बताए । प्रतियोगिताको उद्घाटन राखेपका सदस्यसचिव केशव विष्टले गर्ने र समापन मुख्यमन्त्री शेरधन राईले गर्नेछन् । रंगशालामा तीनतिर करिब ७ हजार दर्शक क्षमताको पक्की प्यारापिट निर्माण भएको छ ।
सिटी शीर्षस्थानमा,"लुकास भाज्क्वेजले छैटौं मिनेटमै रियललाई अग्रता दिलाए । तर भाल्भेर्डेको टिमले दोस्रो लेगमा राम्रो स्थानमा रहने अघिल्ला प्रतिस्पर्धालाई फेरि निरन्तरता दियो । म्याल्कोमले ५७ औं मिनेटमा बराबरीका लागि गोल गरे । सिजन लामो छ, बार्सिलोनाका जेरार्ड पिकेले भने, हामी दोस्रो लेग जित्ने प्रयास गर्नेछौं । तर त्यसअघि धेरै प्रतिस्पर्धा गर्नुपर्नेछ । लिग र च्याम्पियन्स लिग नै महत्त्वपूर्ण हुने छन् । हामी फाइनल पुग्ने प्रयास गर्नेछौं ।"
शृंखला जित जीवनकै प्रेरणा,"शृंखलामा मन केसी चौधरीको ब्याटिङ प्रदर्शन उत्कृष्ट रह्यो । उनले दुई खेलमा अर्धशतक प्रहार गरिन् । पहिलो अन्तर्राष्ट्रिय खेल भएकाले उनले अर्धशतक बनाउने कीर्तिमान आफ्नो नाममा लेखाइन् । बी२ क्याटगोरीतर्फ मन शृंखलाकै उत्कृष्ट खेलाडी चुनिइन् । सुरुमा डर लागेको थियो कि पहिलोपल्ट बाहिर गएका थियौं । विपक्षीबारे केही जानकारी थिएन । तर, हामीले राम्रो खेल्न सक्यौं, मनले भनिन्, हामीले आफैंलाई विश्वास गरेका थियौं कि नदेख्नेहरूले ट्रफी जितेर देख्नेहरूलाई देखाउने र यो लक्ष्यमा सफलता हासिल गर्न पाउँदा खुसी छौं । मनले तेस्रोमा ५८ र पाँचौं खेलमा ८१ रनको इनिङ्स खेलेकी थिइन् । उनले तीन इनिङ्समा १ सय ६४ रन बनाएकी थिइन् ।"
बी डिभिजन लिग आजदेखि,उद्घाटन खेलमा शुक्रबार सातदोबाटोस्थित एन्फा कम्प्लेक्स मैदानमा झम्सिखेल र ब्वाइज युनियनबीच हुनेछ । विजेताले ८ लाख र उपविजेताले ५ लाख रुपैयाँ पाउने छन् । तेस्रो र चौथो हुने टिमले क्रमश: ३ र २ लाख पाउनेछन् । विधागततर्फ उत्कृष्ट ५ खेलाडी र प्रशिक्षकले जनही २५ हजार रुपैयाँ पुरस्कार पाउनेछन् । करिब १ करोड ५० लाख बजेटको लिगका सबै टिमले ७ लाख तयारी खर्च पाउँछन् । रेलिगेसन व्यवस्था नभए पनि पुछारका दुई टिमलाई अर्को वर्ष १ अंक कारबाही गरिनेछ भने तयारी खर्चवापतको ५० हजार रुपैयाँ खोसिने छ ।
वर्षा बाधक,यसैबीच वर्षाकै कारण आईटीएफ यू१८ टेनिस च्याम्पियनसिपका खेल पनि बिथोलिएको छ ।
पुनम र सरस्वती भिड्ने,सोही तौलमा आर्मीका दीपक श्रेष्ठले प्रदेश ४ का अनिल थापामगर र प्रदेश ३ का दिवेश भूमिलालले प्रदेश ७ का वीरेन्द्रबहादुर शाहीलाई हराए । ८१ केजी तौलमा आर्मीका रवि सुनारले वाकओभर पाए । प्रदेश ५ का केशर खत्रीले एपीएफका गोकुल गुरुङलाई हराउँदै अन्तिम ४ मा स्थान बनाए ।
नगेन्द्र र खगेन्द्रको जोडी च्याम्पियन,"मुसीकोट नगरपालिका १, खलंगाको बालमन्दिरमा सम्पन्न प्रतियोगितामा नगेन्द्रले ५० हजार रुपैयाँ हात पारे । उपविजेता जनक र राजुको जोडीले ३० हजार रुपैयाँ पाएका छन् । सेमिफाइनल पुगेका दाङका टीकाजंग ओली र सुनील ओली तथा सुर्खेतका युवराज गुरुङ र छपेन्द्र लामिछानेको जोडीले १०१० हजार पाए । दाङका सुनील ओली उत्कृष्ट खेलाडी घोषित भए । जिल्ला ब्याटमिन्टन संघ रुकुम पश्चिमद्वारा आयोजित प्रतियोगितामा कर्णाली प्रदेश र प्रदेश ५ का विभिन्न जिल्लाका ३७ टोलीले प्रतिस्पर्धा गरेका थिए । पुरस्कार राशिको आधारमा प्रतियोगिता कर्णाली प्रदेशकै ठूलो रहेको जिल्ला ब्याटमिन्टन संघका अध्यक्ष अनिल बुढामगरले बताए ।"
अर्किड कप अर्को साता,"काठमाडौं,अर्किड स्कुलको आयोजनामा चौथो अर्किड कप अन्तरस्कुल जुनियर फुटबल अर्को साता हुने भएको छ । ४० ब्वाइज टिमको सहभागिता रहने प्रतियोगिता नकआउटका आधारमा मंगलबार सुरु हुनेछ । विजेताले २० हजार, उपविजेताले १५ हजार, तेस्रोले १० हजार र चौथो हुनेले ५ हजार रुपैयाँ पुरस्कार पाउने अर्किडले जनाएको छ । साबिक विजेता नेक्सस दोस्रो संस्करणको पनि च्याम्पियन हो । पहिलो संस्करण बेस्ट ग्रुपले जितेको थियो । फाइनल फागुन १० मा हुनेछ ।"
सडक दौड शनिबार,"काठमाडौं,टाइम्स कलेजले दोस्रो सडक दौड प्रतियोगिता शनिबार गर्ने भएको छ । दौडमा ब्वाइजगल्र्स गरी करिब २ सयको सहभागिता रहने जनाइएको छ । टाइम्सका प्रिन्सिपल शंकरप्रसाद गैरेका अनुसार ब्वाइज र गल्र्स दुवैमा ५ किमि दूरीमा प्रतिस्पर्धा हुनेछ । दुवैमा शीर्ष तीन स्थानका विजेताले क्रमश: १५, १० र ५ हजार रुपैयाँ पुरस्कार पाउने छन् । पहिलो संस्करणमा ब्वाइजतर्फ अजितकुमार यादव र गल्र्समा हुमी बुढामगर विजेता भएका थिए ।"
एग्रोभेट विजयी,"विराटनगर, एग्रोभेट क्रिकेट क्लबले बिहीबार जिल्लास्तरीय ए डिभिजन क्रिकेट लिगमा इन्द्रेणी क्लबलाई २ विकेटले पराजित गरेको छ । टस जितेर ब्याटिङ गरेको इन्द्रेणी २२४ ओभरमा ५९ रनर्मै सीमित रह्यो । आशिष श्रेष्ठले २० रनको योगदान गरे । इन्द्रेणी सस्तैमा समेटिँदा एग्रोभेटका मुकेश यादवले ११ रन खर्चेर ३ र लालबहादुर शर्माले ८ रन खर्चेर २ विकेट झारे । सामान्य लक्ष्य पार गर्दा एग्रोभेटले १८२ ओभरमा ८ विकेट गुमाएको थियो । लालबहादुर शर्माले नटआउट १३ रन जोडे । उनी म्यान अफ द म्याच भए । एग्रोभेटले कठिन जित दर्ता गर्दा इन्द्रेणीका श्रवण किस्कुले २२ रन खर्चेर ४ र आशिष श्रेष्ठले ३३ रन दिएर २ विकेट झारे । प्रतियोगिता क्रिकेट संघ मोरङ र लायन्स क्लब अफ विराटनगर योङ हर्टले आयोजना गरेका हुन् ।"
ट्वीट इडिट हुने,"ट्वीटरका संस्थापक ज्याक डोर्सीले एक अन्तर्वार्ताका क्रममा ५ देखि ३० सेकेन्डभित्रमा ट्वीटर इडिट गर्न सकिने फिचर निर्माणका लागि सोचिरहेको बताएका छन् । तर, उनका अनुसार, पहिलोपटक गरिएको ट्वीट पनि अन्य प्रयोगकर्ताले हेर्न मिल्नेछ । अन्तर्वार्तामा डोर्सीले ट्वीट मोबाइलको एसएमएसजस्तै होस् भन्ने आधारमा तयार भएकाले हालसम्म इडिट फिचर नराखेको बताएका छन् । ट्वीटरले पछिल्लोपटक आफ्नो एल्गोरिदममा धेरै परिवर्तन गरेको छ । भर्खरै मात्र ट्वीटरको माथिल्लो भागमा फेसबुकको स्टोरिजजस्तै समाचारहरू देखिने खालको फिचर परीक्षण भइरहेको सार्वजनिक भयो ।"
जीमेलमा नयाँ फिचर,यो फिचर अनुसार प्रयोगकर्ताले कुनै इमेललाई पिन गरेर सधैं माथि राख्न सक्छन् । यो फिचर ट्वीटर र फेसबुक पेजमा पनि छ जसमा प्रयोगकर्ताले कुनै पोस्टलाई पिन गरेर सबैभन्दा माथि राख्न सक्छन् । जिमेलले एन्ड्रोइड एपमा यो फिचरको परीक्षण गरिरहेको छ । परीक्षणको क्रममा यो फिचर देखेका एक प्रयोगकर्ताले स्क्रिनसट सार्वजनिक गरेपछि नयाँ फिचरबारेको खबर बाहिरिएको हो ।
एप्पलले माग्यो माफी,यो समस्या अहिले आफ्नो सर्भरमा समाधान भएको र प्रयोगकर्तालाई यसै साता नयाँ अपडेट दिइने एप्पलले जनाएको छ । यही समस्याका कारण गत सोमबार केही बेर फेसटाइमको सेवा बन्द गरिएको थियो । एप्पलले फेसटाइम प्रयोगकर्तालाई यो समस्या समाधानका लागि यसै साता सार्वजनिक हुने अपडेट लिन सुझाव दिएको छ ।
ब्याकस्ट्रिट ब्वाइजको पुनरागमन,"डीएनए आपैंमा भने ब्यान्डको सातौं स्टुडियो एल्बम हो । रिलिज भएको दिन पनि भर्खरै भने हुन्छ, २५ जनवरी । एल्बमका प्रमुख गीतहरू डन्ट गो ब्रेकिङ माइ हार्ट्स, चान्सेस र नो प्लेस अहिले खुबै लोकप्रिय भएका छन् । ब्यान्डले आफ्नो टुर भने मे महिनाबाट सुरु गर्दैछ र पहिलो गन्तव्य रहेको छ, पोर्चुगलको लिस्वन । एल्बममा कुल १२ गीत छन् । टुरका क्रममा ब्यान्ड अझ चर्चामा रहनेछ र एल्बम फेरि बिक्रीमा अगाडि पर्नेछ । यो ब्यान्डको महान्् पुनरागमन नै हुनेछ । हिमेश"

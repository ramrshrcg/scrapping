शीर्षक,विवरण
थुनाबाट ह्वाट्सएपमा किताब,"बोचानीले आफ्नो फोनबाट हिरासतभित्रै चौका, प्लिज टेल अस द टाइम शीर्षकको डकुमेन्ट्रीसमेत बनाएका थिए । गत वर्ष अमेरिका मानुस र नाउरु टापुका थुनुवा केन्द्रका केही शरणार्थीलाई पुन:स्थापना गर्न सहमत भएको थियो । त्यसयता सयभन्दा बढी शरणार्थी पुन:स्थापित भए पनि बोचानी भने अन्तर्वार्ता दिएर उम्कने दिनको पर्खाइमा छन् । बोचानीलाई पपुवा न्युगिनीले शरण दिएको भए पनि उनी त्यहाँ बस्न इच्छुक छैनन् । पत्रकारिताका कारण सरकारको आँखी भएपछि इरानबाट भागेँ, बोचानीले भने, इरानमै जेल पर्ने डरले भागेँ तर अस्ट्रेलियाले छोडेन ।"
पानी जहाज चलाउन रोडम्याप तयार,"नेपालमा पानीजहाज चलाउन सरकारले गत माघमा पानीजहाज कार्यालय खोल्ने निर्णय गरिसकेको छ । उक्त कार्यालय भौतिक पूर्वाधार तथा यातायात मन्त्रालयअन्तर्गत रहनेछ । मन्त्रालयका प्रवक्ता शिवहरि सापकोटाले राजपत्रमा सूचना निक्लिएपछि औपचारिक रूपमा कार्यालय स्थापना गरिने जानकारी दिए । नेपाल पानीजहाज कार्यालय का लागि १६ कर्मचारी रहने गरी संघीय मामिला तथा सामान्य प्रशासन मन्त्रालयबाट संगठन तथा व्यवस्थापन संरचना (ओएन्डएम) स्वीकृत भइसकेको छ । उक्त कार्यालयको प्रमुख मेकानिकल इन्जिनियर (सहसचिव) रहने व्यवस्था छ भने कार्यालयमा १६ जना कर्मचारी रहनेछन् । पानीजहाज कार्यालय एकान्तकुनास्थित यातायात कार्यालयकै संरचनामा खडा गर्ने तयारी भइरहेको छ । राजपत्रमा सूचना आउनेबित्तिकै कार्यालय खोलिनेछ, सापकोटाले भने ।"
पत्रकार थापा पुरस्कृत,"नोना कोइराला स्मृति सामाजिक सम्मान तोरणमानसिंह प्रधान, राधाप्रसाद घिमिरे, बन्नी नेपाल, गोपाल शर्मा, नारायण अर्याल र मीना गिरीलाई प्रदान गरे । उनीहरूलाई प्रदेश प्रमुख तुम्बाहाङले दोसल्ला ओढाएर कदरपत्र प्रदान गरी सम्मान गरेका थिए । प्रतिष्ठानका संरक्षक तथा कांग्रेसका केन्द्रीय सदस्य शेखर कोइरालाले संस्कार र नैतिकता भएका व्यक्तिले सफल राजनीतिज्ञ बन्नसक्ने बताए । उनले अहिलेका सरकारले न राजनीतिक संस्कार न नैतिकता देखाएको आरोप लगाए ।"
गोर्खाली पक्राउ,"मलका व्यापारी सुष्मा महरा, मुनीन्द्र बस्नेत, अजिता सिटौला, दिलबहादुर थापाको पसलमा जबरजस्ती ताला लगाएर विगत ३ महिनादेखि अनधिकृत कब्जा जमाई डर, धाकधम्की दिने गरेका थिए । गोर्खाली राजन लिम्बूलाई रोयल डिस्कोमा तरबारले हानेर हत्या गरेको अभियोगमा १० वर्ष कैद सजाय भोगेका व्यक्ति हुन् ।"
भेनेजुएलाबारेका दुवै विज्ञप्ति राष्ट्रिय स्वार्थविपरीत : कांग्रेस,"तत्कालीन देउवा सरकारले जारी गरेको चिकित्सा शिक्षा अध्यादेशअनुरूप नै वर्तमान सरकारले डा गोविन्द केसीसँग सम्झौता गरेको हो, कांग्रेसले भनेको छ, पछि तोडमोड गरी अध्यादेश र सम्झौताविपरीत जबरजस्ती संसद्बाट पास गरेको विधेयकलाई अध्यादेश एवं सम्झौताबमोजिम सच्याउन कांग्रेस निरन्तर लागिरहनेछ ।"
अघि बढेन १४ पुलको काम,"सडक आयोजनाका इन्जिनियर शिव खनालका अनुसार जलवीरे, मौरी, खानी र दासढुंगा पुलको निर्माण धमाधम भइरहेको छ । समग्रमा पुल निर्माणको काम ५५ प्रतिशत सकिएको छ, उनले भने, जलवीरेमा भने निर्माण प्रगति ३४ प्रतिशत मात्र छ । यो खण्ड भएर दैनिक सानाठूला करिब १० हजार सवारीसाधन ओहोरदोहोर गर्छन् । सबै पुल निर्माण गर्न १ अर्ब बजेट लाग्ने अनुमान गरिएको छ ।"
बालिकाको बलात्कारपछि हत्या छिमेकीबाटै,उनले अब पनि यस क्षेत्रका लागूऔषध प्रयोगकर्ताको अखडा हटाउन प्रहरीले लापरबाही गरे आन्दोलनमा उत्रिन बाध्य हुने स्थानीयले चेतावनी दिएका छन् । प्रहरी उपरीक्षक केसीले उक्त क्षेत्रलगायत महानगर क्षेत्रस्थित लागूऔषध प्रयोगकर्ताको सबै अखडामा गम्भीरतापूर्वक निगरानी गर्न मातहतका प्रहरी इकाईहरूलाई निर्देशन दिइसकेको बताए । उनले आफूले पनि यस्ता क्षेत्रहरूको निगरानी गर्ने प्रतिबद्धता जनाए ।
प्रधानाध्यापकविरुद्ध भ्रष्टाचार मुद्दा,"काठमाडौं,अख्तियार दुरुपयोग अनुसन्धान आयोगले जनता माध्यमिक विद्यालय सिराहाका प्रधानाध्यापक मोहम्मद सनाउल्लाह खाँविरुद्ध विशेष अदालतमा आइतबार भ्रष्टाचार मुद्दा दायर गरेको छ । उनले विद्यालय भवन निर्माणका क्रममा १० लाख १८ हजार ६ सय ७० रुपैयाँ भ्रष्टाचार गरेको अख्तियारको दाबी छ । अख्तियारले विद्यालय भवन निर्माणको कार्य प्राविधिक लगतअनुसार नगरेको, छात्रवृत्ति वितरण तथा पाठ्यपुस्तक वितरण नगरेको, शौचालय मर्मतसम्भार जस्ता धेरै कार्यमा आर्थिक हिनामिना गरेको उजुरीपछि अध्ययन अघि बढाएको थियो ।"
सडक सञ्जालमा जोडियो उत्तरी धादिङ,"सदरमुकामबाट कम्तीमा ३ दिनको पैदल दूरी लाग्ने तिब्बतसँग जोडिएका विकट तामाङ बस्तीलाई सदरमुकामसम्म जोड्ने सडक निर्माण योजना सञ्चालन भएको अढाई दशक बितेको छ । दुवैतर्फको सडक योजना सम्पन्न भएपश्चात् स्थानीलाई पनि दैनिक जीवनयापनमा सहज हुने देखिएको छ । सेर्तुङको हिन्दुङ गाउँका तेक्चा तामाङले भने, धेरै बाली उब्जनी नहुने गाउँमा बजारबाट खाद्यान्न बोकेरै खानुपर्छ । भारी बोकेर अनि खच्चडबाट बोकाएर नुन, तेल र खाद्यान्न लैजाने गरिएको थियो, आफ्नै खच्चड नहुनेहरू २३ दिन लगाएर दार्खाफेदीसम्म भारी बोक्न जाने बाध्यता अब हट्ने भएको छ ।"
पुलका सामग्रीसहित ट्रक नियन्त्रणमा,"जापान सरकारको सहयोगमा निर्माण भएको उक्त पुलको तथ्यांक जिल्लाका कुनै पनि निकायमा छैन । डिभिजन सडक कार्यालय खुर्कोट, जिल्ला समन्वय समिति र सडक विभागको पुल महाशाखामा समेत उक्त पुलको तथ्यांक छैन । स्थानीय विकास मन्त्रालयको डोलीडार विभागमार्फत जापानी नागरिकको सहयोगमा निर्माण भएको उक्त पुल सम्बन्धित निकायलाई हस्तान्तरण नभई बगेको हो । निर्माण भएको २ वर्षमै बाढीले उक्त पुल बगाएको थियो ।"
फेला पर्यो साढे चार लाख,"बीपी राजमार्गको शान्तिनगर चोकमा ओर्लिएर झोला सडक किनारमै राखी सानी छोरीलाई बान्ता गराउन लाग्दा राजधानी जानका लागि सवारीसाधन कुरेर बसेका दुधौली नगरपालिकाका पञ्चे तामाङसँग हतारमा सवारीसाधनमा उक्लँदा साटिएको थियो । झोला दुवैको उस्तै रहेकाले साटिएको प्रहरीको ठम्याइ छ । विदेश लामो समय काम गरेर फर्किएका श्रेष्ठले जग्गा किनेको रकम बुझाउन राजधानीको बैंकबाट नगदै झिकेर ल्याएका थिए । झोला साटिएर कुन गाडीमा अर्का यात्रु चढे, थाहै थिएन, प्रहरीको सक्रियतामा माया मारेको रकम फिर्ता पाए खुसीले गद्गद् भएको श्रेष्ठले प्रहरी परिसरमा सुनाए ।"
सोनाम ल्होसारमा बिदा,"हेटौंडा,तामाङ समुदायको बाहुल्य रहेको प्रदेश ३ मा प्रदेश सरकारले २८५५ औं सोनाम ल्होसारको अवसरमा मंगलबार सार्वजनिक बिदा गरेको छ । माघ ९ गतेको निर्णयअनुुसार बिदा दिएको आन्तरिक मामिला तथा कानुन मन्त्रालयले जनाएको छ । ल्होसारको अवसरमा सार्वजनिक बिदा दिनुपर्ने भन्दै नेपाल तामाङ घेदुङ संघसहितका संघसंस्थाले मुख्यमन्त्री डोरमणि पौडेललाई ज्ञापनपत्रसमेत बुझाएका थिए । उनीहरूले गणतन्त्र नेपालमा सबै जात, धर्मलाई सम्मान हुनुपर्ने र उनीहरूको महत्त्वपूर्ण चाडपर्वलाई राज्यले सम्मान गर्नुपर्ने मागसमेत राखेका थिए ।"
पर्यटन प्रवद्र्धनार्थ भिडियो प्रतियोगिता,"हेटौंडा, कलाकार, आरोही र पत्रकारको एक समूहले देशभरका पर्यटकीय क्षेत्रको प्रवद्र्धन गर्ने उद्देश्यले वृत्तचित्रात्मक भिडियो प्रतियोगिता आयोजना गरेको छ । देशभरबाट जोकसैले ५ मिनेट हाराहारीको भिडियो निर्माण गरेर पहिचान नभएका तर पर्यटकीय सम्भावना बोकेका क्षेत्रको प्रचारात्मक सामग्री तयार पारेर प्रतिस्पर्धामा सहभागी हुन सकिने आयोजक वि विल राइज फाउन्डेसन ले जनाएको छ । फाउन्डेसनले अप्रिलको अन्त्यसम्म भिडियो सामग्री पठाउन सकिने व्यवस्था गरेको छ । यस्तै सामाजिक सञ्जालमा कमेन्ट र लाइकका आधारमा पनि पिपुल्स च्वाइस अवार्ड प्रदान गरिनेछ । दुवै विधामा ११ लाख नगद रहनेछ । यस्तै नेपाल फिल्म एकेडेमीबाट २ लाख रुपैयाँ बराबरको छात्रवृत्तिसमेत प्रदान गरिने बरालले बताए । प्रतियोगितामा उपविजेताले ५० हजार रुपैयाँ र तृतीय हुनेले २५ हजार रुपैयाँ पाउनेछन् ।"
ऐतिहासिक दुईपोखरी पुनर्निर्माण सुरु,नगरपालिकाले दुईपोखरी क्षेत्रलाई सांस्कृतिक क्षेत्रका रूपमा विकास गर्ने र नगरको प्राचीन एवं ऐतिहासिक संस्कृतिको प्रदर्शनस्थल निर्माण गर्ने लक्ष्य लिएको नगरप्रमुख श्रेष्ठ बताउँछन् । इनायटोलदेखि दिगुभैरव मन्दिरसम्म पैदलमार्ग निर्माण गरी ठूला सवारी निषेध गर्नेसमेत उनले बताए । खेलमैदानका रूपमा परिणत दुईपोखरीमा बिस्का: (बिस्केट जात्रा) सम्ममा पानी भरिसक्ने लक्ष्य नगरपालिकाको रहेको जनाएको छ ।
सरकारी सेवा दिन घुम्ती शिविर,"शिविरमा सेनाको पहलमा हुने स्वास्थ्य परीक्षणमा जनरल फिजिसियनका साथै स्त्रीरोग, नाक, कान, घाँटी, बालरोग, हाडजोर्नी र छालारोगको विशेषज्ञद्वारा उपचार गरिने वीरदल गणका प्रमुख सेनानी शिव पौडेलले बताए ।"
काष्ठमण्डपको काहिंल्यु,"सम्पदा निर्माण सजिलो हुँदैन । निर्माण सामग्री सजिलै पाइँदैन । झन्झट हुन्छ भनेर सहज पहुँचका सामग्रीमा लोभिनु हुँदैन । काष्ठमण्डप पुनर्निर्माण सुरु स्वागतयोग्य हो, सम्पन्न हुँदासम्म केहीमा पनि सम्झौता नहोस् ।"
द्वन्द्वोत्तर न्यायमा विदेशी चासो,:
नागरिक आन्दोलन नमरोस्,"डा केसीजस्ता अभियन्तालाई कुनै राजनीतिक कित्तामा आबद्ध गराइनुहुन्न । चिकित्सा क्षेत्रमात्रै होइन, शुसासन र सामाजिक न्यायका निम्ति डा केसीहरू अग्रणी अभियन्ताका रूपमा रहिरहनुपर्छ । डा ढुण्डीराज पौडेल, काठमाडौं"
सार्वजनिक सम्पत्ति सबैको,"राष्ट्रिय सम्पत्तिको जगेर्ना र संरक्षण गर्ने दायित्व र जिम्मेवारी हामी सबै नेपालीको हो । सरकारी सम्पत्ति सत्तारूढ दलको मात्रै हो भनेर सडकमा गुडिरहेका गाडीमा तोडफोड र आगजनी गर्नु गलत र निन्दनीय कार्य हो । कोही कसैले जोरजबर्जस्ती कुदाएको भए आगजनीको सट्टा चाबी कब्जामा लिएर गाडी नियन्त्रणमा लिन सकिन्थ्यो वा कुनै एउटा टायरको हावा खोलेर नियन्त्रणमा लिन सकिने सजिलो उपाय थियो । राजनीति बदला र प्रतिशोधको भावनाले होइन, जनताले रुचाउने खालको मात्रै गरौं । यज्ञराज न्यौपाने, पेप्सिकोला, काठमाडौँ"
धुर्मुससुन्तलीलाई साथ,"पछिल्लो समय क्रिकेटमा धेरै आशा जागेको छ । धुर्मुससुन्तली जस्तालाई आम जनता, स्थानीय निकाय तथा खेलकुदप्रेमी वा शुभेच्छुकले उनको अभियानलाई यथासम्भव सहयोग गरौं । हामीकहाँ ५ हजारको खर्च प्रायोजन गरेर ५० हजारको विज्ञापन गरी समाजसेवी बन्ने, सम्मान थाप्ने व्यक्ति तथा संस्थाको कमी छैन । यहाँ लाखौं र करोडौंको योगदान दिए पनि कुनै पुरस्कार नपाएर आफ्नो अभियान र कर्ममा निष्ठापूर्वक लाग्ने थोरै छन् । त्यही भएर ती जनजनका मनमा छन् । चाकडी र चाप्लुसी गर्नेहरू उही पुरस्कार थापेको बेलामात्र नाम सुनिने हो । नि:स्वार्थी अभियन्तालाई सबैले दिल खोलेर सहयोग गरौं । श्रीकृष्ण राजवंशी, सुनकोसी३, सिन्धुली"
कूटनीतिक सम्बन्ध नबिगारौं,"अमेरिकाले भेनेजुएलामा गरेको राजनीतिक हस्तक्षेप विरुद्ध नेकपाका अध्यक्ष प्रचण्डले बोलेर अमेरिकासँग कूटनीतिक सम्बन्ध चिसिएको छ । नेकपाका अध्यक्षलाई अमेरिकासँग सम्बन्ध बिग्रेर केही फरक नपर्न सक्छ । तर मुलुकलाई समस्या पर्छ । माओवादीले अमेरिकालाई पहिलादेखि नै साम्राज्यवादी र भारतलाई विस्तारवादी भन्दै आएको हो । शान्ति प्रक्रियामा आएपछि माओवादीको शैली फेरिएला भन्ने लागेको थियो । नुनदेखि सुनसम्म अरूको भर पर्नुपर्ने हामी तटस्थ बसे भइहाल्थ्यो, किन बीचमा प्वाक्क बोल्नुपर्यो ? प्रचण्डले जे बोले पनि सरकारले अमेरिकालाई नचिढ्याओस् । पुरुषोत्तम घिमिरे, जोरपाटी, काठमाडौं"
अयोग्य शिक्षककै भर,"२०४८ सालमा एक शैक्षिक सत्र काम गरेको शिक्षक स्वत: स्थायी हुने नियमको फाइदा उठाएर स्वत: स्थायी भएका कतिपय अयोग्य शिक्षकहरू साठी वर्ष नपुगुन्जेल जागिर खाइरहने मनस्थितिमा छन् । तीमध्ये कति त योग्यता नभए पनि वरिष्ठताका आधारमा प्रअ भएर विद्यालय हाँकिरहेका छन् । कठोर निर्णय गर्न नसकिएको यो स्थितिमा विद्यार्थीले समय सुहाउँदो गुणस्तरीय शिक्षा पाउलान् भन्नेमा आशावादी हुन सकिँंदैन । इन्द्रकुमार श्रेष्ठ, सरस्वती मावि खानीभञ्ज्याङ, ओखलढुंगा"
निगम टाट पार्ने को ?,"अनियमितताले कसैको हित गर्दैन । सरकारी, निजी, गैरसरकारी वा अन्य सामाजिक क्षेत्रमा अनियमितता गर्ने र सार्वजनिक स्रोतसाधन हिनामिना वा दुरुपयोग गर्नेलाई समयमै कारबाही गरिएन भने विकृति र विसंगति प्रोत्साहित हुन्छ । अन्तत: शासन व्यवस्था धरापमा पर्न सक्छ ।राजाको प्रत्यक्ष नेतृत्वमा सञ्चालित ३० वर्षे पन्चायती शासन व्यवस्था ढल्यो । अनियमितता बढ्दै गए गणतान्त्रिक शासन व्यवस्थाले पञ्चायतको जस्तो स्थिति व्यहोर्नुपर्ने अवस्था आउन सक्छ । बेलायतमा सन १६४९ मा राजा चाल्र्स प्रथमलाई मृत्युदण्ड दिएपछि गणतन्त्रात्मक शासन व्यवस्था चलेको थियो । त्यसले शासनमा परिवर्तन, सुधार, शुद्धता र स्थिरता ल्याउन नसक्दा ११ वर्षपछि राजतन्त्र पुन:स्थापित भयो । बेलायतमा संवैधानिक राजतन्त्र पुन:स्थापित हुुनुका मूल कारण शासन सञ्चालनमा शुद्धता ल्याउन नसक्नु र अनियमितता रोक्न नसक्नु तथा व्यक्तिको लहडमा शासन सञ्चालन गर्न खोज्नु थिए । बंगलादेश, पाकिस्तान, मलेसिया, ब्राजिल, दक्षिण अफ्रिका र दक्षिण कोरियाका कार्यकारी प्रमुखले भोगिरहेको कारबाहीसम्बन्धी घटनाले पनि अनियमिततालाई प्रोत्साहन दिने वा समर्थन गर्ने शासकको पतन छिट्टै हुन्छ भन्ने पुष्टि गर्छन् ।लेखक संसदका पूर्वसचिव हुन् ।"
निर्माण व्यवसायी संघमा जीसी,"म्याग्दी, निर्माण व्यवसायी संघ म्याग्दीको १० औं अधिवेशनबाट नारायण जीसी पुन:अध्यक्षमा निर्वाचित भएका छन् । पूर्वअध्यक्षसहित असन्तुष्ट पक्ष निर्वाचन प्रक्रियामा सहभागी नभएपछि निर्वाचन समितिले जीसीको नेतृत्वमा १७ सदस्यीय कार्यसमितिलाई निर्विरोध घोषणा गरेको हो । संघको वरिष्ठ उपाध्यक्षमा विपिन खड्का, उपाध्यक्षद्वय मनोज कार्की, तमबहादुर चोचांगी, महासचिवमा अमृत श्रेष्ठ, सचिव दिनेश केसी र कोषाध्यक्षमा प्रकाश बानियाँ चयन भएका छन् । संघको विधानअनुसार प्रकाशित निर्वाचन कार्यतालिकामा आवश्यकमात्र उम्मेदवारी परेकाले निर्विरोध निर्वाचित घोषणा गरिएको प्रमुख निर्वाचन आयुक्त ठहरबहादुर भण्डारीले बताए । शनिबार दुवै पक्षले एकअर्काको अस्तित्व अस्वीकार गरेपछि आइतबार बिहान निर्वाचन कार्यक्रम तय भएको थियो ।"
दुर्घटनामा २ को मृत्यु,"हेटौंडा, वाग्मती गाउँपालिकामा शनिबार भएको ट्याक्टर दुर्घटनामा २ जनाको मृत्यु भएको छ भने ५ घाइते भएका छन् । धरानचतरा हुँदै सिन्धुलीतर्फ जाँदै गरेको ना६त ४४२ नम्बरको ट्याक्टर अनियन्त्रित भई झुरझुरेनजिक दुर्घटना भएको हो । दुर्घटनामा सिन्धुलीका ५२ वर्षीय हेमकुमार श्रेष्ठ र बखतबहादुर राईको मृत्यु भएको हो । श्रेष्ठको घटनास्थलमै र राईको उपचारका क्रममा हेटौंडास्थित चुरेहिल अस्पतालमा मृत्यु भएको प्रहरीले जनाएको छ ।"
भीर छिचोल्दै विद्यालय,"सहिदभूमि गाउँपालिकाको साप्तिनटार, त्रिवेणीका साथै चौबीसे गाउँपालिकाको फलामेटारस्थित आँपखोलाघाटमा पनि पुल बन्ने क्रममा रहेको भण्डारीले जनाए । अखुवाटार, सदामटार, भैंसेघाटमा पनि झोलुंगे पुल बनाउने प्रक्रिया अघि बढाउने बताए ।"
बिनाइजाजत इँटा उद्योग छ्यासछ्यास्ती,"प्रमुख जिल्ला अधिकारी वेदप्रसाद खरेलले सबै कानुन बन्ने तयारीमा रहेकाले अनुगमन र कारबाहीको प्रक्रिया रोकिएको बताए । अहिले पनि बागलुङ, पर्वत र म्याग्दीमा वार्षिक १ करोडभन्दा बढी इँटा खपत भइरहेको छ । तीमध्ये आधाजसो तराई र भारतबाट आउने गर्छ । गैरकानुनी रूपमा सञ्चालित उद्योगबाट जिल्लाका सरकारी कार्यालयले समेत निर्माण सामग्रीको रूपमा इँटा खरिद गर्दै आएका छन् ।"
ज्याद्रै बस्यो दिल,"निर्माता अविरल थापाले नेपाली फिल्ममा मौलिकता भएन भन्ने गुनासो भइरहेका बेला बुलबुल ले भिन्न स्वाद दिने ठोकुवा गरे । ज्याद्रै बस्यो दिल का शब्द मनिकला पौडेलले संकलन गरेकी हुन् । उदगम परियारको संगीत र रजिना रिमालको स्वर यसमा सुन्न सकिन्छ । फिल्ममा स्वस्तिमासँगै मुकुन भुसाल, जोयस पाण्डे, लक्ष्मी बर्देवा, दीपक क्षेत्री, एलिना कार्की, सृष्टि भट्टराईलगायतको अभिनय छ । फिल्म आउँदो फागुन ३ देखि मुुलुकभर प्रदर्शन हुँदै छ ।"
शास्त्रीय संगीत प्रतियोगिता,ताल वादनमा अञ्चल घिमिरे पहिलो भए ।विजेताहरूलाई पुरस्कार आउँदो पूर्णिमाको कार्यक्रमसँगै प्रदान गरिने संगीताश्रमका सल्लाहकार शेषनारायण श्रेष्ठले जनाए । किरातेश्वरमा प्रत्येक पूर्णिमामा शास्त्रीय संगीतको कार्यक्रम हुँदै आएको छ ।
प्रकृति र वन्यजन्तुका पक्षमा,"प्रदर्शनीमा रागिनी उपाध्याय, सुदर्शनविक्रम राणा, सुनिता राणा, राजन पन्त, जस्मिन राजभण्डारी, सुरेम देशार, इशान परियार, सविता डंगोल, संगीता घिमिरे, प्रधी राणा, ग्रेवी भिन्सेन्ट, पल्भी बर्ग र भिल्मा लोट्टा पेन्टिलक्यानेनका चित्रकला छन् । दि आर्ट क्लब नेपालको संयोजनमा रिलिफ फन्ड फर वाइल्डलाइफ भिक्टिमले गरेको प्रदर्शनी तीन दिनसम्म चल्नेछ ।"
पौडेलका नियात्रा,"काठमाडौं,साहित्यकार नरेन्द्रराज पौडेल नियात्रा संग्रहसहित आएका छन् । आकाशको डर डिकुरा पब्लिकेसनले छापेको हो ।संग्रहमा २० नियात्रा छन् । ६९ वर्षीय पूर्वप्रशासकले पछिल्लो पुस्तकमा स्थानीय विकास अधिकारी हुँदा गरेको देशविदेश भ्रमणको वृत्तान्त रोचकघोचक पारामा उल्लेख गरेका छन् । यो संग्रहका रचनामा यात्रानुभूतिसँगै जीवनानुभूति र देशप्रेमका भाव पाइने अर्का निबन्धकार श्रीओम श्रेष्ठ रोदन ले बताएका छन् । पौडेलका यसअघि सीडीओको १७ वर्ष सहित कथा, कविता, हास्यव्यंग्य, निबन्ध, समालोचनालगायत गरी डेढ दर्जनभन्दा बढी कृति प्रकाशित छन् ।"
नेहा मिस गोरखा,"गोरखा,मिस गोरखा सिजन २ को उपाधि नेहा श्रेष्ठले जितेकी छन् । यहाँ शनिबार भएको फाइनलमा उनले १३ प्रतिस्पर्धीलाई पछि पार्दै उपाधिसँगै ५० हजार रुपैयाँ पुरस्कार प्राप्त गरिन् । आयोजक सौन्दर्यकला व्यवसायी संघले उनलाई एयरहोस्टेस पढ्नका लागि छात्रवृत्तिसमेत उपलब्ध गराउने भएको छ । फस्र्ट रनरअप बनेकी किरण घलेले ३० हजार, सेकेन्ड रनरअप प्रीति थापाले २० हजार र थर्ड रनरअप प्रीति गैरेले १० हजार रुपैयाँ प्राप्त गरे ।"
बजेटको विरोधमा राहुल,भारतीय अर्थतन्त्र अनुगमन केन्द्र (सीएमआई) को हालैको तथ्यांकअनुसार भारतले गत वर्ष मात्र १ करोड १० लाख रोजगारी गुमाएको उल्लेख छ । गतसाता भारतीय केन्द्रीय बैंकका पूर्वगभर्नर रघुराम रञ्जनले भारतमा श्रम र भूमिसम्बन्धी कानुनलाई केही लचिलो बनाउनुपर्ने बताएका थिए ।
जब आमाले दुई छोरा झुन्ड्याएर आत्महत्या गरिन्,"भ्यानका अंकलले निकै बेरसम्म कराएको सुने पनि म बाहिर निस्किनँ, उनले भने, त्यसपछि घरमै आउनुभयो अनि हामीलाई देखेर हल्ला गर्दै गाउँलेलाई बोलाउनुभयो । गाउँलेले उनलाई बाहिर निकालेका थिए ।उनलाई हजुरबुबा बैजनाथले कहिले कसैको चिया पसल त कहिले कुनै चोकमा राखेर दिनहुँ माग्न हिँड्छन् र साँझ फर्कंदा लिएर जान्छन् । निशानलाई पढ्ने इच्छा छ तर अवस्थाले विद्यालय जान नपाएको उनले बुझेका छन् । हजुरबुबाको कमाइले पेट पाल्नै पनि अपुग हुन्छ, उनले भने, विद्यालय जान पाएको छैन ।"
भारतीय उखु भित्र्याउन उद्योगीको माग,"उद्योगीहरूकै पहलमा सरकारले चिनी आयातमा बन्देज गरेको छ । अहिले पुन: चिनी उद्योगले उखु आयातका लागि प्रस्ताव गरेको हो । २० वर्षदेखि भारतबाट उखु आयात गर्दै आएका उद्योगले अनुदान पनि लगिरहेका छन् । विगतका वर्षमा भ्याट फिर्ता पनि लगेका छन्, मन्त्रालयका एक अधिकारीले भने । हिमालय सुगर मिल नेपाल चिनी उद्योग संघका अध्यक्ष शशिकान्त अग्रवालको हो । अग्रवालले स्वदेशमा अभाव हुँदा भारतबाट आयात गर्ने गरिएको बाए । सीमा नजिकै पर्ने भएकाले स्वदेशमा अभाव हँुदा त्यहीँबाट आयात हुन्छ । आयात नहँुदा पनि समस्या पर्दैन, अध्यक्ष अग्रवालले भने, नेपाली उखु खरिद गर्ने ग्यारेन्टी गरेका छांै । भारतीय किसानको उखु रोकिएपछि समस्या परेको अग्रवालले बताए । भारतीय किसानले काठमाडौंस्थित भारतीय दूतावासलाई यसबारे जानकारी गराएको उनले बताए । भारतीय दूतावासले पनि मन्त्रालयलाई फोन गरेर आयात गर्न स्वीकृति दिन अनुरोध गरेको उनले बताए । उन्नत जातको बीउका लागि पनि भारतबाट आयात गर्नुपर्छ, उनले भने ।"
मेलम्ची ठेक्का तोडियो,"उनका अनुसार गेट जडान, एक भेन्ट सफ्ट, अनुगमन संयन्त्र जडान र पाइप फिटिङ जडान बाँकी रहेको छ । काम त धेरै बाँकी छैन, मन्त्रालयका प्रवक्ता शंकरप्रसाद सुवेदीले भने, कुनै प्रतिक्रिया नदिएपछि औपचारिक रूपमा ठेक्का भंगसरह नै हो । आर्थिक रूपमा टाट पल्टेको घोषणा गर्दै सीएमसीले डेढ महिना काम गर्न नसक्ने घोषणा गरेको थियो ।"
हुलाकी सडक अभिभावकविहीन,"समिति सदस्य प्रभु साहले आयोजना प्रमुख अनुठालाल पटेलसँग योजनाअन्तर्गतका ठेक्काको स्टिमेट रकम र ठेक्का मिति माग गर्दा पेस गर्न सकेनन् । योजनाको प्रगति सम्बन्धमा समितिलाई जानकारी गराउने क्रममा प्रमुख पटेलले भने, ठेक्का माथिबाटै लगाउने भएकाले मसँग विवरण छैन, सडकको मुआब्जा र पुल निर्माणको काम मात्र मैले हेर्ने हो । साहले पछिल्लो समय ठेक्का लगाएपछि धेरै समय बिताएर सम्झौता गर्ने परिपाटी देखिएकाले ठेक्का मिति पनि माग गरिएको बताए ।"
दोर्दीको बिजुली अर्को वर्ष,प्रसारण लाइनको चिन्ताआयोजनाले एक वर्षभित्रै विद्युत् उत्पादन गर्ने प्रक्षेपण गरे पनि प्रसारण लाइनको चिन्ता छ । नेपाल विद्युत् प्राधिकरणले उदीपुर सबस्टेसनमा जोड्ने गरी ढोडेनीको कीर्तिपुरमा सबस्टेसन निर्माण थालेको छ । १३२ केभीको दोर्दी करिडोर प्रसारण लाइन निर्माण कार्य मन्द गतिमा भइरहेको भन्दै प्रवद्र्धकले चिन्ता व्यक्त गरेको छ । आयोजना आफैंले विद्युत् गृहदेखि पावर हाउससम्म १३२ केभीकै साढे ३ किलोमिटरको प्रसारण लाइन निर्माणको तयारी गरेको छ ।
क्यान इन्फोटेकमा चार लाखले गरे अवलोकन,"सुबिसु क्यान इन्फोटेक २०१९ इन एसोसिएसन विथ ईसेवा नाम दिइएको मेलामा सूचना तथा सञ्चार क्षेत्रका नौला प्रविधि र उपकरणका साथै नयाँनयाँ सफ्टवेयर, सुरक्षा उपकरण र नेपाली प्राविधिकले विकास गरेका प्रविधि प्रदर्शनीमा राखिएका थिए । क्यान इन्फोटेक समापनपछि ेक्यान महासंघका अध्यक्ष हेमन्त चौरसियाले नेपाली प्रविधिको उत्पादनमा भएको वृद्धिसँगै सूचना प्रविधि मेलाको औचित्य थप प्रभावकारी बन्दै गएको बताए ।"
बजारमा अर्गानिक इन्डिया,"काठमाडौं, विभिन्न स्वादका चियापत्ती बेच्दै आएको अर्गानिक इन्डिया का उत्पादन नेपाली बजारमा पाइने भएको छ । चियाबाट बजार सुरु गरे पनि बिस्तारै अन्य उत्पादनसमेत नेपाली बजारमा ल्याउने अर्गानिक इन्डियाका महाप्रबन्धक गुरप्रित सिंहले बताएका छन् । यसका उत्पादन भाटभटेनी र अन्य मार्टमा किन्न पाइने विज्ञप्तिमा उल्लेख छ ।"
एनसेलले ल्यायो गज्जबको डेटा,"काठमाडौं, एनसेलले ल्याएको गज्जबको डेटा प्याक मार्फत ग्राहकले आफ्नो आवश्यकताअनुसार ७५ एमबीदेखि ३ जीबीसम्मका विभिन्न प्याक सुचारु गर्न सक्नेछन् । ७५, २००, ५०० एमबी डाटा प्याकका लागि क्रमश: १५, ३५, ७५ रुपैयाँ शुल्क लाग्छ । यसमा कर जोडिनेछ । धेरै डेटा भोलुम प्रयोग गर्ने ग्राहकले एक महिनाको समय सीमा रहेको तीन जीबी डेटा प्याक ४५३३० रुपैयाँमा लिन सक्नेछन् । ग्राहकले एस्ट्रिक्स १७१२३ हयास डायल गरी प्राप्त निर्देशनअनुसार गज्जबको प्याकहरू सुचारु गर्न सक्नेछन् ।"
भृकुटीमण्डपमा सुज ग्यालरी,"काठमाडौं, सुज ग्यालरीको पहिलो सो रुम भृकुटीमण्डपमा खुलेको छ । नेपालका ख्यातिप्राप्त नेपाली ब्रान्डका जुत्ता तथा चप्पल एउटै स्थानबाट किन्न पाइनेछ । आइतबार ग्यालरीको उद्घाटन गर्दै नेपाल चेम्बरर्स अफ कमर्सका राजेशकाजी श्रेष्ठले नेपाली जुत्ताको गुणस्तरसँगै प्रतिस्पर्धासमेत बढिरहेको बताए । यस्तो बेला ग्राहकको सुविधाका लागि व्यवसायीहरू एकजुट हुनु राम्रो कुरा भएको उनको भनाइ थियो । ग्यालरीलाई काठमाडौं बाहिर पनि लग्ने ग्यालरीका अध्यक्ष भीमलाल गौतमले बताए । बीएफ डियर हिल, क्रसरोड, कोसेली, म्याजिक, रोयल सुज, रन सुजजस्ता स्थानीय ब्रान्डका जुत्ता चप्पल एकै छानामुनि पाइने भएका छन् ।"
टिच फर नेपालसँग सम्झौता,"काठमाडौं,जनता बैंक र टिच फर नेपालबीच शैक्षिक गुणस्तर अभिवृद्धि कार्यक्रमका लागि सहकार्य सम्झौता भएको छ । बैंकले आफ्नो संस्थागत सामाजिक उत्तरदायित्व कोषबाट टिच फर नेपाललाई वार्षिक ५ लाख प्रदान गर्नेछ । टिच फर नेपालले विद्यालयहरूमा प्रशिक्षार्थी शिक्षक खटाउँदै आएको छ । सिन्धुपाल्चोक, ललितपुर, धनुषा, लमजुङ, दाङ र पर्साको ग्रामीण क्षेत्रका ५१ विद्यालयमा ११० जना फेलो शिक्षक छन् ।"
सिटिजन्स बैंकमा फिनाकल भर्सन,"काठमाडौं, सिटिजन्स बैंकको कोर बैंकिङ र ईबैंकिङ सफ्टवेयर फिनाकल भर्सन १०२१८ मा प्रतिस्थापन भएको छ । हाल प्रयोगमा रहेको पुमरी आईभी प्लस हटाएर फिनाकल भर्सन प्रयोग गर्न लागिएको हो । विश्वका करिब ४५ वटा मुलुकमा यो अत्याधुनिक प्रविधिको प्रयोग गरिएको छ भने नेपालका अन्य वाणिज्य बैंकहरूले पनि यो उपयोग गर्दै आएका छन् । फिनाकलबाट बैंकका सुविधाहरू सुरक्षित, छिटो, छरितो, चुस्त र दुरुस्त हुने जारी विज्ञप्तिमा छ ।"
विवेश बने म्यानहन्ट नेपाल,"काठमाडौं,प्रोस्टाइल म्यानहन्ट इन्टरनेसनल नेपाल २०१९ को उपाधि विवेश श्रेष्ठले जितेका छन् । डाबर नेपाल तथा ग्रुप अफ इभेन्ट एन्टरटेनर्सको सहकार्यमा आयोजना गरिएको प्रतियोगितामा विवेशले १ लाख रुपैयाँ र स्कुटर पुरस्कार पाएका छन्् । प्रतियोगितामा प्रशान्तजंग शाह मिस्टर इन्टरनेसल नेपाल चुनिए भने आर्यन सिटौलाले मिस्टर ग्लोबल नेपालको उपाधि पाए । रवि चन्द, सञ्जय चन्द, अनिश महर्जन, समिर प्रधान गुरुङ र अस्मित दाहालले पनि विधागत उपाधि हात पारे ।"
जापानमा श्रमिक अभाव,मन्त्रालयका अनुसार अघिल्लो महिनाको तुलनामा ० दशमलव १ प्रशितले बेरोजगारी दर घटेर २ दशमलव ४ प्रतिशत भएको छ । जापानको अर्थतन्त्र गत वर्ष सेप्टेम्बरअघिका केही महिना केही सुस्त देखिए पनि हाल निकै सुधार भएको छ । पटकपटकको प्राकृतिक प्रकोपका कारण उपभोग्य वस्तुको खरिद र निर्यात दुवैमा असर परेको थियो । विश्लेषकहरूले भने विश्व अर्थतन्त्रमै सुधार आएका कारण गत वर्षको अन्तिममा अर्थतन्त्रमा सुधार भएको बताएका छन् ।
श्रीलंकाले माग्यो चीनसँग ऋण,राष्ट्रपति मैत्रीपाला सिरिसेनाको सरकारले विपक्षी महिन्दा राजापाक्षले मुलुकलाई चिनियाँ ऋणको जालोमा पारेको आरोप लगाउँदै आएको छ । आर्थिक दबाब झेल्दै आएको वर्तमान सरकारले पुन: चीनसँग ठूलो परिमाणमा ऋण लिन लागेको छ ।
सार्वजनिक स्थलमा पासवर्ड बिना वाइफाई बन्देज,सेवा प्रदायकले आफ्नो डाटाबेसमा संग्रह गर्ने यस्ता विवरणबाट व्यक्तिगत गोपनीयता भंग नहोस् भन्नका हेतु इन्स्कि्रप्ट गर्नुपर्ने मापदण्डमा उल्लेख गरिएको छ ।
भैरहवामा रोकिएन ब्याजको विरोध,वाणिज्य बैंकले १४ देखि १५ प्रतिशतसम्म र विकास बैंकले १६७५ प्रतिशतसम्म ब्याज लिने गरेको प्रमाण रहेको व्यवसायीले गरे । व्यावसायिक लगानीबापत ८ देखि ९ प्रतिशतसम्म ब्याजदर कायम गरिनुपर्ने माग उनीहरूको छ । बैंकहरूले केही वर्षअघि २३ प्रतिशत ब्याजदरमा लिएको निक्षेपलाई ८९ प्रतिशत ब्याजमा लगानी गरेको र बजारमा नगदको अभाव हुन थालेपछि १०११ प्रतिशतमा निक्षेप लिएको देखाउँदै १५ प्रतिशतमा लगानी गर्न थालेको छन् ।
रेस्टुरेन्ट मजदुरद्वारा प्रदर्शन,"रेबानले गत सोमबारदेखि लागू हुने गरी रेस्टुरेन्ट र बारमा लिइँदै आएको सेवा शुल्क खारेज गरिसकेको छ । सेवा शुल्क खारेजसँगै प्रतिष्ठानका मजदुरहरूमा पर्न जाने आंशिक असरलाई मध्यनजर गर्दै श्रम ऐनअनुसार न्यूनतम तलब भत्ता कार्यान्वयनमा पहल गर्ने जनाएको छ । यसै विषयमा शुक्रबार सर्वोच्च अदालतले सरकारलाई कारण देखाऊ आदेश पनि जारी गरेको छ । रेबानले २०६४ देखि लगाइँदै आएको १० प्रतिशत सर्भिस चार्जमा उपभोक्ताको विरोध र असन्तुष्टिका कारण हटाएको उल्लेख गर्दै काठमाडौं, पोखरा र चितवनका व्यवसायीहरूको भेलाबाट हटाइएको जनाएको छ ।"
जहाज खरिद विवादले व्यवसायी चिन्तित,"राष्ट्रिय ध्वजावाहक विमान हुनु भनेको गौरवको विषय र पर्यटन व्यवसायीहरूका लागि आशा, भरोसा र उत्साह भएको जनाउँदै उनीहरूले भनेका छन्, लामो समयको अन्तरालपछि बल्लतल्ल भित्रिएको जहाजले पर्यटन क्षेत्रमा उत्साह पलाएसँगै निगममा विमान सञ्चालनमा देखिएको गतिरोधले निराशाको बादल छाएको छ । एकैदिन अन्तर्राष्ट्रिय र आन्तरिक उडानमा १० वटासम्म विमान ग्राउन्डेड हुनु दुर्भाग्य भएको जनाउँदै विज्ञप्तिमा भनिएको छ, जहाजहरू उड्न नदिने, विभिन्न वहाना गरी निगमलाई निसाना बनाउनु देशकै लागि दुर्भाग्य हो ।"
जमिनको कित्ताकाट नगर्ने निर्णय,"फर्किएला सुन्दरता ?वीरेन्द्रनगर सहरको नक्सा सुन्दर भए पनि भौतिक रूपमा कुरूप हुँदै जानुको प्रमुख कारण दक्षिणी क्षेत्रमा भएको प्लटिङ र अव्यवस्थित घर निर्माण नै हो । २०६५ यता यो क्रम ह्वात्तै बढेको छ । नगरपालिकाको पछिल्लो तथ्यांक केलाउने हो भने खेतीयोग्य जमिन कसरी कंक्रिटमय बन्दै छ भन्ने स्पष्ट हुन्छ । नगरपालिकाका इन्जिनियर किशोर कँडेलका अनुसार आव ०७४७५ मा ८ सय ३१ घरको नक्सापास भएकामा यो संख्या सबैभन्दा बढी दक्षिणी क्षेत्रमा पर्ने वडा ३, ९, १० र ११ मा छ । उक्त क्षेत्रमा करिब ६ सय घर निर्माणका लागि नक्सापास भएको उनले बताए । सरकारले स्पष्ट नीति नबनाउँदा खेतीयोग्य जमिन जथाभावी प्लटिङ भए, नगपालिकाले पनि घर बनाउने स्वीकृति दियो, उनी भन्छन्, यसकै परिणामस्वरूप गुरुयोजनाविपरीत खेतमा धमाधम घर ठडिन थाले, सुन्दर सहर कुरूप बन्दै गयो । नगरपालिकाको पछिल्लो निर्णयले कुरूप बन्दै गएको वीरेन्द्रनगरलाई व्यवस्थित र सुन्दर सहर बनाउन टेवा पुग्ने उनले बताए ।"
बुद्ध तालको बिजोग,तालतलैया सुक्ने र अतिक्रमणमा परेपछि रामग्राम नगरपालिकाले यसलाई पार्क र पिकनिक स्थलका रूपमा विकास गर्ने लक्ष्य लिएको छ । रामग्राम नगरपालिका प्रमुख नरेन्द्रकुमार गुप्ताले यस क्षेत्रलाई बुद्ध सर्किटसँग जोडेर प्रचारप्रसार गरिने बताए ।
मालपोतका सुब्बा घूससहित पक्राउ,मुचुल्का गर्न उनले घूस मागेको उजुरीका आधारमा सुरुदेखि नै घटनास्थल पुगेको अख्तियार टोलीले उनलाई पक्राउ गरेको हो ।
लीलाराम मावि फाइनलमा,शीतलनगर खेलमैदानमा लीलारामका बलर चम्किँदा सहज जित हासिल गर्न सफल भयो । लीलारामका रमेश कुर्मीले ७ विकेट लिए । टस जितेको लीलारामका ब्याट्सम्यानले ३३२ ओभरमा १ सय २१ रनको योगफल तयार गरे । लीलारामका भीम भण्डारीले ६६ बलमा ३४ तथा शरद रायले ११ बलमा २१ रन जोडे । नवज्योतिका अनुप न्यौपानेले ७ ओभर बलिङ गर्दै ११ रन खर्चेर सानदार ६ विकेट लिए । मध्यम लक्ष्य पछ्याएको नवज्योति १९३ ओभरमा ४१ रनमा समेटियो । नवज्योतिका आयुष बलालले २१ बलमा १० रनबाहेक अन्यले दोहोरो अंक जोड्न सकेनन् । लीलारामका रमेश कुर्मीले ६३ ओभर बलिङ गर्दै ७ विकेट लिए । उनी खेलका म्यान अफ द म्याच घोषित भए ।
रुकुममा ब्याडमिन्टन,"ब्याडमिन्टनप्रति बढ्दै गइरहेको आकर्षणको सम्मान तथा खेलमार्फत पर्यटनको प्रवद्र्धनका लागि प्रतियोगिता आयोजना गरिएको आयोजक जिल्ला ब्याडमिन्टन संघका अध्यक्ष अनिल बुढामगरले बताए । आइतबार बिहान मुसीकोट नगरपालिका प्रमुख देवीलाल गौतमले प्रतियोगिताको उद्घाटन गरे । विजेताले ५० हजार, दोस्रोले ३० हजार रुपैयाँ प्राप्त गर्नेछन् । सेमिफाइनलमा पुग्ने दुई टिमलाई १०१० हजार नगदका साथमा मेडल र प्रमाणपत्र प्रदान गरिने संघले जनाएको छ । यो पुरस्कार राशि कर्णाली प्रदेशकै ठूलो भएको आयोजकको दाबी छ । प्रतियोगिता माघ २६ सम्म चल्नेछ ।"
नेत्रहीन क्रिकेट शृंखला नेपाललाई,"यस्तै पाकिस्तानकी कप्तान रबिअ शेहजादीले लगातार तीन खेल हारे पनि शृंखलाबाट धेरै सिकेको बताइन् । भलै हामीले शृंखला गुमायौं, अन्य धेरै कुरा सिक्ने अवसर पायौं । थोरै समयको तयारीका बावजुत हामीले राम्रो खेल्यौं । अब अर्कोपटक नेपालसँग खेल्दा कडा चुनौती दिनेछौं ।चौथो खेलमा नेपालका लागि सर्वाधिक ४२ रन बनाएकी विमला राई प्लेअर अफ द म्याच घोषित भइन् । उनले १५ हजार पाकिस्तानी रुपैयाँ हात पारिन् ।"
नेपाललाई पहिलो ट्वान्टी२० अन्तर्राष्ट्रिय शृंखला,"पारसले आफ्ना खेलाडीलाई अझै राम्रो गर्न सुझाए । हामी एकदिवसीय अन्तर्राष्ट्रियको स्तर कायम राख्न सफल भयौं । तर अझै लामो बाटो तयार गर्नुछ र मलाई आशा छ हामी यस्तो प्रदर्शन गर्न सक्छौं, पारसले भने, आत्मविश्वास र एकताको नमुना प्रस्तुत गर्दै हामी घर फर्कंदैछौं । आसन्न ट्वान्टी२० छनोटसँगै यो वर्ष हाम्रा लागि महत्त्वपूर्ण छ ।"
छब्बीस सेकेन्डमै ढल्यो थ्रीस्टार,"एपीएफका प्रशिक्षक राजेन्द्र तामाङले थ्रीस्टारलाई जित्न निकै गाह्रो भएको बताए । थ्रीस्टार जत्तिको बलियो टिमलाई पराजित गर्न पाएकामा खुसी छौं, उनले भने, एक गोल नै हाम्रा लागि सरप्राइज जस्तै भयो । थ्रीस्टारका प्रशिक्षक मेघराज केसीले थुप्रै अवसर पाउँदा पनि गोल गर्नबाट चुक्नुपरेको प्रतिक्रिया दिए । एपीएफका युवा खेलाडीको प्रदर्शन राम्रो रह्यो, उनले भने, थ्रीस्टार जत्तिको टिमलाई ९० मिनेट रोक्नु नै ठूलो कुरा हो । उनले लगातारको प्रतियोगिताले खेलाडीमा थकान, इन्जुरीलगायत समस्याले सोचेजस्तो प्रदर्शन गर्न नसकेको जनाए । कास्की जिल्ला फुटबल संघको आयोजनामा भइरहेको प्रतियोगितामा सोमबार दोस्रो क्वाटरफाइनल खेल क्यामरुनी क्लब डफिन्स टिम फेमिली र नेपाल आर्मीबीच हुँदैछ ।"
खेलाडी र प्रशिक्षक मनोनयन,"काँकडभिट्टा,नेपाल खेलकुद पत्रकार मञ्च झापा शाखाले आउँदो माघ २६ गते बिर्तामोडमा आयोजना गर्ने झापा स्पोटर््स अवार्डको दोस्रो संस्करणका लागि विभिन्न खेल विधाका १२ खेलाडी र प्रशिक्षकको मनोनयन सार्वजनिक गरेको छ । मञ्चले आइतबार बिर्तामोडमा पत्रकार सम्मेलन गरी खेलाडी मनोनयन सार्वजनिक गरेको हो । वर्ष उत्कृष्ट खेलाडी (पुरुष) तर्फ विशाल राई बी (फुटबल), अनन्त तामाड (फुटबल) र नवयुग श्रेष्ठ (फुटबल) मनोनयनमा परेका छन् । विशाल अघिल्लो वर्षको अवार्ड विजेता हुन् । त्यस्तै वर्ष उत्कृष्ट महिला खेलाडीका लागि देविका खड्का (जुडो), एस्तर राई (कराँते) र एन्जिला सुब्बा (फुटबल) को नाम मनोनयन गरिएको अध्यक्ष रमेश समदर्शी राईले जनाए । युवा वर्ष खेलाडीमा यो वर्ष सविता कार्की र प्रकाश दनुवार (एथलेटिक्स) तथा सम्झना (फुटबल) को नाम मनोनयन गरिएको छ । वर्ष उत्कृष्ट प्रशिक्षकमा गंगा खड्का (जुडो), बिरु श्रेष्ठ (क्रिकेट) र डम्बर लिम्बू (बक्सिड) छन् । यो वर्ष खेलकुदका दीर्घसेवीलाई लाइफटाइम एचिभमेन्ट समेत प्रदान गरिनेछ । यसको राशि ३५ हजार नगद छ । वर्ष युवा खेलाडी र उत्कृष्ट प्रशिक्षकले जनही २५२५ हजार पाउनेछन् । सबै नगद पुरस्कार एन्फाका उपाध्यक्ष पंकजविक्रम नेम्वाडले दिवंगत भाइ पूर्वफुटबलर आशिषविक्रम नेम्वाडको सम्झनामा प्रदान गर्न लागेका हुन् । वर्ष उत्कृष्ट खेलाडीले यस वर्ष मोटरसाइकल पुरस्कार पाउनेछन् । यो पुरस्कार झापा ११ फुटबल क्लबका अध्यक्ष जलकुमार गुरुडले सौजन्य गरेका हुन् । कोषाध्यक्ष बुद्ध तामाडले यो वर्षदेखि झापासहित, इलाम, पाँचथर र ताप्लेजुङ जिल्लाका खेलाडी र प्रशिक्षकलाई अवार्डमा समेटिएको जनाए ।"
भूपेन्द्र च्यम्पियन,"काँकडभिट्टा,दमकका भूपेन्द्र निरौला जिल्लास्तरीय बुद्धिचाल च्याम्पियन भएका छन् । नेपाल बहुउद्देश्यीय सहकारी संस्था झापा (एनएमसी) ले आयोजना गरेको झापा जिल्लास्तरीय खुला रेटिङ बुद्धिचाल प्रतियोगिताको उपाधि आइतबार उनले जिते । आइतबार सम्पन्न सातौं चरणको खेल सम्पन्न हुँदा साढे ६ अंकसहित भूपेन्द्र झापा च्याम्पियन बन्दै १५ हजार रुपैयाँ जिते । पूर्वनेपाल च्याम्पियनसमेत रहेका भूपेन्द्र क्यान्डिडेट मास्टर्स (सीएम) पनि हुन् । उनको रेटिड १ हजार ८ सय ८३ छ । यसैगरी ६ अंकसहित प्रकाश नेपाल दोस्रो भए । उनले नगद १० हजार जिते । राजन सुवेदी साढे ५ अंकसहित तेस्रो भए । उनले नगद ८ हजार जिते । ५ अंकसहित शीर्ष चौथो स्थानमा रहे लोकसागर साम्बा । उनले नगद ६ हजार जिते । पाँचांै भए प्रदीप थापा । उनले नगद ५ हजार जिते । थापाले ५ अंक प्राप्त गरेका थिए । यसैगरी ५० वर्षमाथिका भेट्रान पुरुष खेलाडी बलिमान तामाङ साढे ४ अंकसहित तथा महिलातर्फ राधिका सुब्बा ४ अंकसहित प्रथम भए । १७ वर्षमुनिका खेलाडीमध्ये मिसन दाहाल ४ अंकसहित विजयी भए । उनले १ हजार ५ सय र प्रमाणपत्र जिते । कक्षा ११ सम्मका विद्यार्थीबीचको खेलमा सिञ्चन बस्नेत प्रथम र रोहनराज श्रेष्ठ दोस्रो भए । समान ४ ४ अंक बटुले । उत्कृष्ट अनरेटेडको उपाधि साढे ४ अंकसहित मोहन तामाङले जिते । उदीयमान खेलाडी प्रीतिमा आचार्य बनिन् । उत्कृष्ट महिला खेलाडीमा पुनम प्रसार्इं घोषित भइन् ।"
जिल्लास्तरीय ए डिभिजन क्रिकेट,"विराटनगर,दशकपछि आइतबार मोरङमा जिल्लास्तरीय ए डिभिजन क्रिकेट लिग प्रतियोगिता सुरु भएको छ । उद्घाटन खेलमा विनायक क्रिकेट क्लबले विजयी सुरुवात गर्यो । उसले इन्द्रेणी क्रिकेट क्लबलाई ४ विकेटले पराजित गरेको हो । टस जितेर ब्याटिङ गरेको इन्द्रेणीलाई विनायकका विशाल मण्डल, अमित मण्डल र अमित रोयको कसिलो बलिङले ३० ओभर ३ बलमा धराशायी बनाउँदै १ सय १ रनमा सीमित गर्यो । म्यान अफ द म्याच विशालले ७३ ओभरमा ३ ओभर मेडन राख्दै ११ रन खर्चेर ३ विकेट झारे । अमितले ८ ओभरमा २१ रन खर्चेर ३ विकेट र रोयले ६ ओभरमा २५ रन दिएर २ ब्याट्सम्यानलाई पेभेलियन फर्काए । इन्द्रेणीका आशिष श्रेष्ठले ४१ बल खेल्दै ४ चौका मद्दतामा ३८ रन योगदान गरे । सलमान शेख र रितेश रौनियारले समान ११ रन जोडे । विनायकले २३ ओभरमा ६ विकेट गुमाउँदै लक्ष्य पार गर्यो । कालीचरण यादवले ३६ बलमा ३ चौका सहयोगमा २९ रन बनाए । बिरु मण्डलले २६ बलमा २ चौकासहित १७ र आतुतोष झाले ३४ बलमा १ चौकासहित १९ रन जोडे । इन्द्रेणीका आशिष श्रेष्ठले ९ ओभरमा ४० रन खर्चेर ३ विकेट र श्रवण किस्कुले ७ ओभरमा १८ रन खर्चेर २ विकेट झारे ।"
खेलकुदमा मन्त्रीको उत्कृष्ट प्रदर्शन,"पुरुष सांसदहरूतर्फ डबल ब्याडमिन्टनमा मन्त्रीद्वय ज्ञानेन्द्र यादव र विजय यादवको समूह प्रथम, राज्यमन्त्री योगेन्द्र यादव र कांग्रेस संसदीय दलका नेता रामसरोज यादवको समूह द्वितीय तथा सांसदहरू उपेन्द्र महतो र शैलेन्द्र साहको समूह तृतीय भए । महिलातर्फ सांसदहरूको एकल ब्याडमिन्टनमा सांसद रिना यादव प्रथम, सांसद किरणकुमारी यादव द्वितीय र सांसद करिमा वेगम तथा चमेलीदेवी दास तृतीय भए ।"

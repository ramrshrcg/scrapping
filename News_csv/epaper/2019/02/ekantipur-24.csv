शीर्षक,विवरण
शिक्षामा स्थानीय तहको अधिकार खोसिँदै,"शिक्षा सचिव खगराज बरालले देशभरका शिक्षकका लागि एउटै मापदण्ड तोक्ने प्रयास मात्र गरिएको बताए । स्थानीय तहले आफैं नियुक्ति गर्ने शिक्षकका हकमा आफ्नै मापदण्ड बनाउन सक्छन्, उनले भने, शिक्षक महासंघको माग पूरा गरेको हैन, हामीले नै यस्तै गर्न खोजेको हो । उनले घुमाउरो पारामा शिक्षकहरूको दायित्व र जिम्मेवारी संघीय सरकारले नै लिन लागेको जनाए । निजामती कर्मचारी पनि संघ, प्रदेश र स्थानीय तहका छन्, शिक्षक पनि त्यसै गरी व्यवस्था गर्न सकिन्छ, उनले भने, हस्तक्षेप गर्न लागेको होइन, संघीय सरकारले आफ्नो दायित्व पूरा गर्न मात्र खोजेको हो ।"
सुरक्षा चुनौती,"आगजनी बागलुङको मूलपानी, निसीखोला र गल्कोटका ३ टावर रौतहटको चन्द्रपुर, गैंडाटारस्थित टावर पोखरा चन्द्रकालिका डाँडास्थित टावर काभ्रेको कोसीपारि भुम्लुस्थित टावर रूपन्देहीको गैंडहवा गाउँपालिका सूर्यपुरको टावर पूर्वी नवलपरासीको मध्यविन्दु नगरपालिकास्थित टावर कञ्चनपुरको शुक्लाफाँटा नगरपालिकास्थित टावर म्याग्दीका ४ र अछामको १ टावर"
वामपन्थी अगुवा श्रेष्ठको निधन,"दर्जनौं मौलिक मार्क्सवादी कृति र अनुदित मार्क्सवादी दर्शन साहित्य रचना गरेका श्रेष्ठको कार्ल मार्क्स ः व्यक्तित्व र कृतित्व, ऐतिहासिक भौतिकवाद, अतिरिक्त मूल्यको सिद्धान्त लगायत दर्जनौं कृति प्रकाशित छन् । नेपाल कम्युनिष्ट पार्टी (क्रान्तिकारी माओवादी) का महासचिव मोहन वैद्यले विज्ञप्ति प्रकाशित गरी श्रेष्ठको निधनले कम्युनिस्ट आन्दोलनमा गम्भीर क्षति पुगेको उल्लेख गरेका छन् ।"
राप्रपाका १४ जनाले पार्टी छाडे,"चन्द राप्रपाकै वरिष्ठ नेता पूर्वप्रधानमन्त्री लोकेन्द्रबहादुर चन्दका छोरा हुन् । पार्टी छाड्ने अन्यमा सहायक महामन्त्री भरत पाठक, कार्यसम्पादन समितिका सदस्यहरू प्रह्लाद साह, भरत गिरी र दिनेश श्रेष्ठ, पूर्वसहायक महामन्त्री गोविन्द खनियाँ, केन्द्रीय सदस्यहरू सानुकाजी हेक्का, चिरागमानसिंह कुँवर, रीता पोखरेल, सुन्दर खडका, गणेशबहादुर विष्ट, गजेन्द्रबहादुर सिंह, बिन्दा गिरी, भरतबहादुर चन्द, गोपाल दाहाल, गणेश चन्द, मुकुन्द कार्की र पूर्ण चौलागाईं छन् । पार्टीका संस्थापक दुई वरिष्ठ नेता पशुपतिशमशेर राणा र प्रकाशचन्द्र लोहनीले नेतृत्व गरेको राप्रपाका दुई घटकबीच एकताबाट बनेको राप्रपा (संयुक्त) प्रति नेताकार्यकर्तार् आकर्षित भएका छन् । उनीहरू एकीकृत राप्रपामा प्रवेश गर्ने स्रोतले जनाएको छ । चन्दसहितका नेताले विज्ञप्तिमा आफूहरू लामो समयदेखि एकता प्रक्रियामा संलग्न रहेको उल्लेख गर्दै त्यसको संकेत दिएका छन् ।"
टावर आगजनीले सेवा अवरुद्ध,यसैगरी शुक्रबार राति नै अछामको ढकारी गाउँपालिका ३ मा रहेको एनसेल टावरमा पनि आगजनी गरिएको छ । आगजनीबाट केही तार जलेको प्रहरीले जनाएको छ । जिल्ला प्रहरी प्रमुख (डीएसपी) जनकबहादुर शाहीका अनुसार प्रारम्भिक अनुसन्धानबाट नेक्रवित्रम चन्द नेतृत्वको माओवादी कार्यकर्ताबाट आगजनी भएको देखिन्छ । आगजनीपछि यस क्षेत्रमा एनसेल सेवा अवरुद्ध भएको छ ।
अराजकता नियन्त्रण गर,"कांग्रेस नेता रामशरण महतले जलस्रोत, कृषि र पर्यटनको माध्यमबाट समृद्धितर्फ जान सकिने बताए ।"
कर्मचारी समायोजन सुस्त,"सामान्य प्रशासन मन्त्रालयले समायोजनका लागि गत पुस ११ गतेदेखि माघ २ गतेसम्म अनलाइन फाराम भर्ने समयसीमा तोकेको थियो । सरकारले संघमा ४७ हजार ९ सय २०, प्रदेशमा २२ हजार ७ सय ५५ र स्थानीय तहमा ६७ हजार ५ सय ३ निजामती कर्मचारी रहने गरी दरबन्दी कायम गरेको छ ।"
साहमाथि थप पाँच दिन अनुसन्धान,काठमाडौं (कास) महानगरीय प्रहरी वृत्त कीर्तिपुरले छात्रामाथि यौन दुर्व्यवहार आरोपमा पक्राउ परेका त्रिभुवन विश्वविद्यालय शिक्षाशास्त्र संकायका निलम्बित सहायक डिन बौबालाल साहमाथि प्रहरीले थप पाँच दिन अनुसन्धान गर्ने भएको छ । पीडितका बाबुले दर्ता गरेको जाहेरीका आधारमा बुधबार पक्राउ गरिएका साहमाथि अनुसन्धान गर्न जिल्ला अदालतबाट पाँच दिन म्याद थपिएको प्रहरी निरीक्षक हरिशरण भट्टले जानकारी दिए । त्रिविले साहलाई बुधबार नै निलम्बन गरिसकेको छ । बर्दिया घर भएकी १६ वर्षीया किशोरीलाई उनले त्रिवि परिसर कीर्तिपुरबाट परीक्षा नियन्त्रण कार्यालय बल्खु जाने बाटामा सोही दिन दिउँसो यौन दुर्व्यवहार गरेको आरोप छ ।
४ गैंडा निकुञ्जमा सारिए,"सुस्ताबाट बाढीले बगाएको गैंडालाई उद्धार गरी कसारा क्षेत्रमा छाडिएको थियो । निकुञ्जको पूर्वी सेक्टरमा भन्दा पश्चिम सेक्टरमा गैंडा धेरै भेटिएको छ, उनले भने, त्रिवेणीभन्दा माथि रहेको गैंडालाई पूर्वी क्षेत्रमा सार्ने योजना बनाएका छौँ । यस वर्ष हुने गैंडा गणनापश्चात विभाग र प्राविधिकको सल्लाहअनुसार गैंडा सारिने उनले जनाए । राष्ट्रिय प्रकृति संरक्षण कोषका निमित्त कार्यालय प्रमुख रामकुमार अर्यालले बाढीका कारण पूर्वी क्षेत्रबाट गैंडा बगेकाले पश्चिममा बढेको बताए । उपयुक्त बासस्थान भएका कारण चितवन राष्ट्रिय निकुञ्जमा गैंडाको संख्या वृद्धि भइरहेको उल्लेख गर्दै उनले घाँसेमैदान व्यवस्थापन र पानीका स्रोत बढाउन आवश्यक रहेको बताए । बासस्थानका हिसाबले भारतको काजिरंगापछि चितवन एसियाकै दोस्रो ठूलो संरक्षित क्षेत्र मानिन्छ ।"
संस्कृतको सम्झना,रेशमलाल श्रेष्ठलाई चितवनवासीले असल शिक्षकका रूपमा नै चिन्दै आएका छन् । बन्दीपुरको वर्णनदेखि आफ्नो जीवनसँग जोडिएका महत्त्वपूर्ण विषयहरू समेटेका कारण पुस्तक शिक्षकको कथाजस्तो मात्रै नभएर रुचिकर लाग्ने साहित्यिक कृति बनेको सरस्वती रिजालले टिप्पणी गरिन् । श्रेष्ठ गीतहरू रचना पनि गर्छन् । उनले रेडियो नेपालमा लोकगीत गाएको पनि पुस्तक पढ्दा थाहा हुन्छ ।
७ ठाउँमा अझै पहिरोको जोखिम,आयोजना कार्यालयका अनुसार अहिलेसम्म ४१४ वटा ठूला पहिरो गएको छ । आयोजना सुरु भएयता गएका यी पहिरोका कारणले मात्रै ५९६ घण्टा बाटो अवरुद्ध भएको सूचना अधिकारी खनालले जानकारी दिए ।
थाहा आँखा केन्द्रमा शल्यक्रिया सुरु,ऊक्त आँखा केन्द्रमा शनिबारदेखि मोतियाबिन्दुको शल्यत्रिया सुरु गरिएको छ । आइतबारसम्म ५० जना मोतियाबिन्दुका रोगी निःशुल्क रूपमा शल्यक्रिया गरिने हेटौंडा सामुदायिक आँखा अस्पतालका वरिष्ठ प्रशासकीय अधिकृत श्रेष्ठले बताए । थाहा नपास्थित आँखा केन्द्र र सामुदायिक आँखा अस्पताल हेटांैंडाले नगरका विभिन्न वडामा निःशुल्क आँखा शिविर सञ्चालन गरेको थियो । उक्त शिविरमा फेला परेका मोतियाबिन्दुका रोगीहरूलाई केन्द्रमा ल्याएर शल्यक्रिया गरिएको हो । गाउँमा नै आँखाको मोतियाबिन्दुको अप्रेसन गर्न पाएकोमा थाहा नगरपालिका१० का जगतबहादुर वलले खुसी व्यक्त गरे । उनको दाहिने आँखाको मोतियाबिन्दुको शल्यक्रिया शनिबार गरिएको छ ।
९८ स्थानीय तहको नाम र केन्द्र परिवर्तन,"यस्तै, बझाङको काडा गाउँपालिकाको नाम साइपाल, डोटीको बोगटान गाउँपालिकाको नाम बोगटान फुडिसल, सायल गाउँपालिकाको केन्द्र ओमनगरमा राखिएको छ । बाजुराको पाण्डवगुफा गाउँपालिकाको नाम जगन्नाथ र केन्द्र जुड्डी, स्वामीकार्तिक गाउँपालिकाको नाम स्वामीकार्तिक खापर र केन्द्र वाइ, छेडेदह गाउँपालिकाको नाम खप्तड छेडेदह कायम गरिएको छ । हिमाली गाउँपालिकाको केन्द्र बाधु धुलाचौर तोकिएको छ ।"
नाट्यश्वरी पार्क बन्ने,नगरपालिकाले चालू आर्थिक वर्ष ०७५७६ मा शंखधरचोक गुरुयोजना कार्यान्वयन शीर्षकमा ५० लाख रुपैयाँ र शंखधरचोक हनुमन्ते सडक सुधार शीर्षक गरी ५० लाख रुपैयाँ गरी १ करोड रुपैयाँ बजेट विनियोजन गरेको जनाएको छ ।
बसको ठक्करले शिक्षकको मृत्यु,लमजुङ सुन्दरबजार नगरपालिका ४ धारापानी घर भई हाल वनस्थली बस्ने घाइते न्यौपानेको उपचारका क्रममा ग्रिनसिटी अस्पताल वसुन्धरामा मृत्यु भएको महानगरीय ट्राफिक प्रहरी वृत्त नया बसपार्कका प्रमुख झलकबहादुर थापामगरले जानकारी दिए । नेपाल मोडल माध्यमिक विद्यालय वसुन्धराका अध्यक्षसमेत रहेका मृतक न्यौपानेले साउथ वेर्स्टन कलेज वसुन्धरामा भौतिक विज्ञान तथा गणित विषयमा लामो समयदेखि शिक्षण गर्दै आएका थिए । दुर्घटना गराउने बस र चालक रामेछापका २३ वर्षीय मेखबहादुर कार्कीलाई प्रहरीले नियन्त्रणमा लिएको छ ।
२८ वटा चोरीका मोबाइलसहित चार पक्राउ,उनका अनुसार कपन तेन्जिङ चोकमा रहेको कोनिका इलेक्ट्रोनिक पसल सञ्चालन गरी बस्ने गोपाल राईको पसलको सटर फोरेर उनीहरूले मोबाइल लगायत सामान चोरेका थिए । पक्राउ गरिएका उनीहरूलाई प्रहरीले चोरी शीर्षकमा मुद्दा दर्ता गरेको छ । पक्राउ परेका सबै बालबालिका भएकाले उनीहरूलाई बाल निगरानी कक्षमा राखी थप अनुसन्धान भइरहेको प्रहरीले जनाएको छ ।
सामाजिक सञ्जालमा संकुचन !,"आफ्ना कुरा पोस्ट गर्छन्, राजनीतिक सञ्चार स्थापित हुन्छ । सूचना प्रविधिले कैयौं युवालाई स्वरोजगारी दिएको छ । यो विधेयक ती युवामाझ पनि छलफल अपेक्षित छ ।नेपालमा कैयौं फेसबुक प्रयोगकर्ता ग्रामीण महिला र निरक्षर छन् तर उनीहरूले सहजतासाथ एप्स डाउनलोड गरेका छन् । जानीनजानी कैयौं पोस्ट लाइक र सेयर गर्छन् । विधेयकले त्यसलाई निरुत्साहित नगरोस्, रोक नलगाओस् ।"
मजदुरको सुरक्षा सवाल,"वीर अस्पतालको सर्जिकल भवन निर्माणमा खटिएका दुई कामदारले ठेकेदारको लापरबाहीका कारण ज्यान गुमाउन पुगेका छन् । बिहीबार बेलुका करिब ७ः३० बजे लिफ्ट ओभरलोड हुँदा लिफ्टको तार चुँडिई ४ तला माथिबाट खसेर सप्तरीका कमदारको कलिलै उमेरमा निधन हुन पुग्यो । यस खबरले निर्माणाधीन भवनमा कार्यरत कामदारहरूले सुरक्षाबारे आवश्यक तालिम लिएर मात्र काम गर्नुपर्ने देखिन्छ । निर्माण व्यवसायीहरूले कामदारलाई सुरक्षासम्बन्धी विशेष तालिम दिएर मात्र काममा खटाउनुपर्छ । निर्माण क्रममा प्रयोग हुने यन्त्रहरूको भारवहन क्षमता सञ्चालन तरिका सिकाउनुपर्छ । गरिबीले पिल्सिएका मजदुरहरू जोखिम मोलेर काम गर्ने हुनाले बिमा, औषधि उपचार खर्चको व्यवस्था निर्माण व्यवसायीले मिलाउनुपर्छ । सुरक्षासम्बन्धी ऐनकानुन व्यवहारमा लागू गर्नु अपरिहार्य छ । वीर अस्पतालको सर्जिकल भवनको ठेक्का लिएको शर्मा एन्ड शर्मा कम्पनीले निधन भएकालाई उचित क्षतिपूर्ति दिने र घाइतेको उपचार खर्च बेहोर्नुपर्छ ।एचपी अधिकारी, रत्ननगर नपा१६, चितवन"
क्रान्तिनायक त्रिभुवन कि बीपी ?,"फागुन ११ गते २००७ सालको क्रान्तिलाई केन्द्रमा राखेर अभि सुवेदीले आफ्ना विचार प्रस्तुत गर्नुभएको रहेछ । त्यो क्रान्तिको नायक बीपी कोइरालालाई मान्नुभएको हुनाले केही तथ्य लेखकसँग राख्न चाहन्छु । त्यो भनिएको क्रान्ति बीपीको दल वा कांग्रेसको तर्फबाट भएको हो कि त्यसको आधारशिला प्रजापरिषद् र राजा त्रिभुवनको भूमिकाले तयार पारेको थियो ? विश्वमा कुनै एक राजाको उदाहरण लेखकले दिन सक्नुहुन्छ आफू नै राजा भएको मुलुकमा राजा नै कुनै दलको सदस्य भएको ? पछि गणेशमान सिंह पनि प्रजापरिषद्को सदस्य भएकाले उनलाई पनि राणा सरकारले जेलमा राख्यो तर उनी भाग्न सफल भए । २००७ साल कात्तिक अन्त्यमा राजा त्रिभुवन परिवारसाथ प्रजातन्त्रको स्थापना निम्ति भारतीय दूतावासमा शरण लिएर भारत पुग्दा त्यहाँ छरिएर रहेका राणाविरोधीहरूलाई एकीकृत गरी २००७ सालको क्रान्ति सुरु गरिएको सत्य किन पचाउन सकिन्न ?डिल्लीराम खनाल, दमक, झापा"
मेरो अभिव्यक्ति होइन,"कान्तिपुरमा प्रकाशित भारतीय बसलाई चिनियाँ प्रमाणित नगर्दा सरुवा समाचारप्रति मेरो ध्यानाकर्षण भएको छ । मैले माननीय मन्त्रीज्यूसमेतको उपस्थितिमा संस्कृति, पर्यटन तथा नागरिक उड्डयन मन्क्रालयमा आयोजित बिदाइ कार्यत्रममा राष्ट्रसेवकका रूपमा मलाई सरकारले जुन जिम्मेवारी प्रदान गर्छ, त्यसलाई सहर्ष निर्वाह गर्नुपर्छ भन्ने मान्यता अभिव्यक्त गरेको थिएँ । यसप्रति म जहिले पनि दृढ रहन्छु । यस मन्क्रालयमा सचिवको जिम्मेवारी सम्हाल्ने त्रममा राष्ट्रिय गौरवका आयोजनामा भएको प्रगतिप्रति सन्तोष र गर्व महसुस गरेको छु । आसन्न साफ गेम्सको पूर्वसन्ध्यामा मैले युवा तथा खेलकुद मन्त्रालयमा सचिवको जिम्मेवारी प्राप्त गरेकामा यसलाई एक विशेष अवसर तथा अहम् जिम्मेवारीका रूपमा लिएको छु । बिजुली बसको सन्दर्भमा मलाई कहीँकतैबाट कुनै प्रकारको दबाब नभएको र बिजुली बस नेपालको सन्दर्भमा उपयुक्त सवारीसाधन भएको यथार्थ पुनः दोहोर्याउँदै प्रकाशित समाचारमा मेरो आशय वा अभिव्यक्तिको प्रतिनिधित्व नभएको स्पष्ट पार्न चाहन्छु ।कृष्णप्रसाद देवकोटा, सचिव, युवा तथा खेलकुद मन्त्रालय, काठमाडौं"
सामाजिक समस्या,"धनुषाको मिथिला नगरपालिका३ हरिहरपुर मगरटोलकी ११ वर्षीया रेश्मा (दुतिया) रसाइलीको बलात्कारपछि हत्या घटनाले यस्ता घटनाप्रति हाम्रो समाज कति सचेत छ भन्ने प्रतिबिम्बित भएको छ । बालिकाहरू सामाजिक रूपले कति सुरक्षित छन् भन्ने यस घटनाले देखाएको छ । आर्थिक रूपमा विपन्न बालिकाको परिवारले आफन्तकामा गईहोली भन्ने अनुमान गरेर बस्नु नै गलत देखिन्छ । समाजमा बालिकाप्रति बलात्कारका घटना बढिरहेको अवस्थामा अभिभावहरू सचेत हुनुपर्ने हो तर यस किसिमका घटनाप्रति अभिभावक त्यति सचेत भएको पाइएन । गरिबीको फाइदा समाजका बदमासहरूले उठाइरहेका छन् । बालिका बलात्कार तथा हत्याका घटना बढ्नुमा सरकारको संवेदनशीलतामा समेत प्रश्न उठेको छ । सरकारले एउटा हत्यारा समातेको हुँदैन, अर्को घटना भइसक्छ । यसको गतिलो उदाहरण निर्मला पन्तको हत्यारा पत्ता लगाउन ढिला गर्नुलाई लिन सकिन्छ । सरकारले बलात्कारी तथा हत्यारालाई कानुनी दायरामा ल्याई दण्डित गर्न ढिलाइ गरेकाले एकपछि अर्को आपराधिक घटना भइरहेका छन् । गोविन्द बिक, कपन, काठमाडौं"
अपसकुनको संकेत,"अनियमिततामा मुछिने, कारबाही नहुने समाचार संवेदनशील छ । यस समाचारले कानुनी राजको उपहास सरकारबाट कसरी भएको छ, त्यसबारे प्रस्ट पारेको छ । अनियमिततामा मुछिएकालाई राज्यले राजीनामाको बहानामा कारबाही नगर्ने परिपाटी भविष्यका लागि अपसकुनको संकेत हो । यसले राष्ट्रलाई बर्बाद पार्छ । राष्ट्रको समृद्धि एकादेशको कथा बन्न पुग्छ । अनियमिततामा मुछिएर राजीनामा दिँदैमा उन्मुक्ति दिने परिपाटी बनाउन हुँदैन । यस्तो प्रवृत्ति वृद्धि हुँदै गएमा दण्डहीनताले प्रश्रय पाउँछ । दण्डहीनता कानुनी शासनको एक नम्बर शत्रु हो । राजीनामा दिएपछि छानबिन गरी कारबाही चलाएमा दण्डहीनता घट्दै जान्छ । दण्डहीनता घट्नु राज्य बलियो भई कानुनी शासनको अवधारणाले मूर्तरूप पाउनु हो । जनअपेक्षा छ ।महेन्द्रमान श्रेष्ठ ॅव्यथित, पोखरा"
सामाजिक सञ्जालमा अंकुश,"फागुन ११ गते प्रकाशित सामाजिक सञ्जालमा अंकुश समाचारले दुःखी गरायो किनभने इन्टरनेट र सूचना प्रविधि क्षेत्रलाई नियमन गर्न तयार गरिएको भने पनि सामाजिक सञ्जाल र सञ्चालकलाई नियन्त्रण गर्ने उद्देश्य लिई सरकारले सामाजिक सञ्जाल सञ्चालन गर्न चाहने व्यक्तिले सूचना प्रविधि विभागमा दर्ता हुनुपर्ने प्रावधानसहितको विधेयक ल्याएको छ । सामाजिक सञ्जालमा विज्ञापनबापत बर्सेनि ठूलो रकम बाहिरिएको, सरकारलाई प्राप्त हुने राजस्व गुमेको र आपराधिक गतिविधि नियन्त्रण गर्ने भनिए पनि सरकारमातहत दर्ता हुन नआए सामाजिक सञ्जाल बन्द गराउने नियत रहेको तर्क आइरहेका छन् तर नेपालमा १ करोडजति प्रयोगकर्ता भएको, सञ्जालको बजार नभएको, फाइदा पनि नहुने र कारोबार नभएको फेसबुक, गुगलजस्ता सामाजिक सञ्जाल कम्पनी आफ्नै मापदण्डबमोजिम चल्ने हुँदा नेपालको कानुनअनुसार आफूलाई परिमार्जन गर्न तयार हुँदैनन् । सरकारले तोकेको व्यक्ति वा निकायलाई असीमित अधिकार दिएर सूचना प्रविधि विभागले कानुनबमोजिम दर्ता हुन नआएमा र सरकारको विरोधमा कुनै सामग्री लेख्ने सामाजिक सञ्जाल कम्पनीलाई जुनसुकै समय प्रतिबन्ध लगाउन सक्छ । यसै कानुनलाई टेकेर सरकारका कामकारबाहीप्रति विरोध वा पृष्ठपोषणलाई ऐनविरुद्ध भएको अर्थ लगाई हटाउन सक्छ भन्ने तर्क आएका छन् । उता अदालतबाटै पुष्टि भएका विवरणको माग भएमा मात्रै आफ्नो नीतिविरुद्ध नभएमा फेसबुकसहितका सामाजिक सञ्जालले दिन सक्छन् तर ऐनको दफा ९२ ले भने सरकारी निकायलाई आफ्ना देशका सामाजिक सञ्जाल प्रयोगकर्ताको नियन्त्रण गर्ने बदनियत हो भने कसुर ठहरिने प्रावधानको परिभाषा स्पष्ट नभएको, के कसो गरेमा जिस्क्याउने, होच्याउने, हतोत्साहित, अपमान ठहर्ने भन्ने परिभाषा स्पष्ट छैन । केवल सरकार वा शक्तिशालीलाई चित्त नबुझे आफ्नो हितानुसार कानुनी परिभाषा गरी ५ वर्षसम्म कैद र १० लाख जरिवाना वा दुवै हुन सक्ने प्रावधान छ । जबकि मुलुकी संहिताले भने अपहरणजस्तो जघन्य अपराधमा १० वर्षसम्म कैद वा १ लाख जरिवाना तोकेको छ । सामान्य बोलेको वा अभिव्यक्त गरेकै आधारमा कसैलाई पनि फौजदारी अभियोग लगाउन नपाउने तर्कसहित कानुनविदले कानुनी भाषा र व्यवस्थाप्रति असन्तुष्टि जनाएका छन् । एकजना गायकले बिग्रेको देश र सरकारको शासकीय अवस्थाबारे गीत गाउँदैमा कायर सरकारले अनावश्यक कानुन ल्याएर सामाजिक सञ्जालप्रति आक्रमण गर्न खोज्नु लोकतन्त्रकै उपहास हो । मुलुकमा भ्रष्टाचार व्याप्त भएको, बिग्रँदो शासन व्यवस्थाबारे गायक मात्र नभई हामी एमालेका संगठित सदस्यको पृष्ठपोषणले प्रमाणित गरेका छैनन् र ? हिजो राम्रा कामबाट थालनी गरेको सरकारको प्रशंसा गर्ने हातले आज बिग्रेका कामप्रति विरोध गरिएका हरफलाई पृष्ठपोषणका रूपमा लिई सही काम गर्नु बुद्धिमानी होइन र ? गीत, सामाजिक सञ्जाललाई अंकुश लगाउन सम्भव छ र ? के विरोध गरे भने सञ्चार माध्यमलाई नै अंकुश लगाउन वा बन्द गर्न सकिएला ?गंगाराज अर्याल, पाणिनि८, पाली, अर्घाखाँचीसूचना प्रविधिसम्बन्धी विधेयकमाथि संसद्मा भइरहेको छलफलअनुसार विधेयकका कतिपय दफामा कमजोरी भेटिएका छन् । विधेयकको दफा ८३ र ८५ ले साइबर बुलिङलाई लगाएको प्रतिबन्धसम्बन्धी दफा स्पष्ट नहुँदा आफूखुसी परिभाषित गर्न सकिने अवस्था हुनुका साथै त्यसमा प्रस्तावित सजाय पनि प्रचलित कानुनको दाँजोमा कडा छ । तोकिएको अवधिभित्र सामाजिक सञ्जालले सूचना प्रविधि विभागमा दर्ता हुनुपर्ने भनी राखिएको दफा ९१ अनुसार कुनै पनि प्रचलित र लोकप्रिय सामाजिक सञ्जाल कम्पनी नेपालमा लाभको आकर्षण नरहेकाले दर्ता हुन आउनेवाला छैनन् । दर्ता नभएका सामाजिक सञ्जाललाई सरकारले आफ्नो अनुकूलताअनुसार जहिले पनि बन्द गर्न सक्छ । दफा ९२ अनुसार सरकारले चाहेका बेला सम्प्रेषित वा सम्प्रेषण गर्न लागेको विषयवस्तु हटाउन निर्देशन दिन सक्नेछ । प्रयोगकर्ताको गोप्य सूचना बुझाउनुपर्नेजस्ता प्रावधानले सरकारलाई स्वेच्छाचारी बनाई अभिव्यक्ति स्वतन्त्रतालाई अंकुश लगाउनेखालको विधेयक आउनु दुर्भाग्य हो । मौलिक हक कुण्ठित नहुने गरी आवश्यक सुधारसहितको सूचना प्रविधिसम्बन्धी विधेयक पारित होस् ।महेन्द्रसिंह बम, टीकापुर१, कैलालीसंसद्मा जे विधेयक प्रस्तुत भए पनि किन विवादित नै हुन्छ ? कुनै गृहकार्य नगरी, कुनै विशेषज्ञसँगको रायसल्लाह नलिई, कतै छलफल नगराई, कुनै लेखनदासलाई तयार पार्न लगाएर, कुस्ताकुस्ती गर्दै जसले ठूलो स्वरमा हुन्छ भन्न सक्छ, त्यसैका पक्षमा पास गर्ने काइदा ठीक भएन । देशलाई पुस्तौंपुस्तासम्म असर पार्ने यस्ता ऐनकानुनलाई हाटबजारमा लिलामी गरेको जस्तो गर्नु हुँदैन । लोकतन्त्रमा विधायिकाको काम के हो ? सर्वत्र छलफल गराएर, दीर्घकालीन उपयोगका विधेयक तयार पारेर, कार्यान्वयन गर्न लगाउने कि ? कार्यकारिणीले जे ल्यायो, त्यसैमा हुन्छ ठोक्ने ? त्यसो भए यस्तो खर्चिलो विधायिकाको के काम ? शुक्रराज आचार्य, कीर्तिपुर, काठमाडौं"
प्रदेशसभा सदस्य वलीको अन्त्येष्टि,"माघ २४ गते घोराहीबाट लमहीतर्फ जाँदै गरेको ना५ख ५५२९ नम्बरको बस र बुटवलबाट घोराहीतर्फ आउँदै गरेको वली सवार बा१८च ६८३६ को कार घोराही उपमहानगरपालिका ३, मसोटखोलानजिक ठोक्किँदा दुर्घटना भएको थियो । घटनामा वली सख्त घाइते भएका थिए ।"
रेडपान्डाको छालासहित पक्राउ,"अनुसन्धानपछि हाब्रेको छाला र पक्राउ परेका व्यक्तिलाई डिभिजन वन कार्यालय पठाइने प्रहरीले जनाएको छ । संकटापन्न वन्यजन्तु तथा वनस्पतिको अन्तर्राष्ट्रिय व्यापार नियन्त्रण ऐन, २०७३ अनुसार अनुमतिबिना ओसारपसार, बिक्री गरेको पाइए कारबाही हुन्छ । त्यसमा संलग्नले वन्यजन्तु कसुरको मात्राअनुसार ५ देखि १५ वर्षसम्म कैद र ५ देखि १० लाख रुपैयाँसम्म जरिवाना वा दुवै सजाय हुन सक्ने कानुनी व्यवस्था छ । अभियुक्त विकमाथि डिभिजन वन कार्यालयले अनुसन्धान गर्नेछ । डिभिजन वनको हिरासत नभएकाले प्रहरीकै हिरासतबाटै अनुसन्धान गरिने डिभिजनल वन अधिकृत मुकुन्दप्रसाद अधिकारीले बताए ।"
बढी रकम सडकमै,"उनले कार्यालयकै गाडी भएकाले चालु वर्षमा नगरभित्र ७० किमि सडक ग्राभेल गरेको बताए । हामी आफ्नै गाडी लगाएर नगरभित्रको विकास निर्माणको काम गर्ने गरेका छौं, खतिवडाले भने, इन्धन शीर्षकमा बजेट हेर्दा ठूलोजस्तो लागे पनि विकास निर्माणको हिसाबले त्यो आवश्यक र स्वाभाविक छ । उनले नगरको विकासमा सहजता अपनाउन गत वर्षको अन्तिमतिर करिब साढे ३ करोड लागतमा विकास निर्माणमा आवश्यक गाडी खरिद गरेको बताए । बिर्तामोड उद्योग वाणिज्य संघ अध्यक्ष कुमार भट्टराई १ वर्षका लागि इन्धनमा मात्र यति ठूलो बजेट अस्वाभाविक भएको बताउँछन् । उनले विकास निर्माणका लागि इन्धन आवश्यक भए पनि एउटै शीर्षकमा ठूलो मात्रामा बजेट विनियोजन गर्दा दुरुपयोग हुन सक्ने आशंका गरे । विकासका लागि इन्धन जरुरी छ । तर अस्वाभाविक रूपमा बजेट विनियोजन गर्दा दुरुपयोग हुने सक्ने सम्भावना रहन्छ, उनले भने, विशेषगरी यसतर्फ जनप्रतिनिधि सचेत र पारदर्शी हुन जरुरी छ । कुम्भराज राई (ओखलढुंगा), आनन्द गौतम (ताप्लेजुङ), अर्जुन राजवंशी (झापा)"
कथाहरूको उत्सव,"शनिबारे बहसमा चीनका राष्ट्रपति सी जिन पिङले अघि सारेको बेल्ट एन्ड रोड विचारमा आधारित रहेर यस क्षेत्रबीच फिल्म निर्माणमा सहकार्य कसरी गर्न सकिन्छ भन्ने विषयमा चीनको बेजिङ फिल्म एकेडेमीका प्रोफेसर ल्याङ स्याओ, भारतका फिल्मकर्मी प्रेमेन्द्र मजुमदार, बंगलादेशका निर्देशक एवं अभिनेता इश्तियाक जिको उपस्थित भए । बहसको सहजीकरण सञ्चारकर्मी अरुणदेव भट्टले गरेका थिए । बहसमा बेल्ट एन्ड रोडअन्तर्गत पर्ने देशहरूबीच सहकार्यमा फिल्म निर्माण गर्दा एकअर्का देशका कलाकार, प्राविधिकहरू प्रयोग गर्दा लाभान्वित हुने धारणा राखिएको थियो भने चीनका फिल्म र टीभी सिरियलहरू नेपालीमा स्वरांकन भई देखाइएको परिप्रेक्ष्यमा नेपाली फिल्म र सिरियललाई पनि स्वरांकन गरी अरू देशमा देखाउने बाटो खोलिनुपर्नेमा जोड दिइएको थियो । महोत्सवको चौथो दिन आइतबार अभिनेता सुनील थापाको संघर्षका कथासहित विशेष कार्यक्रमको रूपमा कथा वाचनसमेत रहेको छ ।"
डिक्राको देउडा,"डिक्राको नाजुक हालतबारे थाहा पाएपछि नाचघरको कार्यक्रमा उपस्थित विभिन्न स्रष्टा र संगीकर्मी उनलाई आर्थिक सहयोग गर्न एकजुट भएका थिए । गीतकार बुलु मुकारुङ, कवि श्यामल, लीलाराम गिरी लगायतले जनही पाँच हजार प्रदान गर्ने बताए । गीतकार हर्क साउदले डिक्राको सम्पूर्ण उपचार खर्च बेहोर्ने वाचा गरे भने शोभा थापाले उनको नयाँ म्युजिक भिडियोका लागि लगानी गर्ने बताइन् । डिक्रा दिदीको स्वरलाई डिजिटलमा परिवर्तन गर्नुपर्छ अब, श्यामलले भने, म उहाँको स्वरको पारखी हुँ । डिक्राजस्ता थुप्रै स्रष्टा एक्सपोजर नपाएर हराइरहेका छन् ।"
उज्जैन पुग्यो नेपाली चित्रकला,प्रदर्शनीकै बीच नेपाल र भारतका चित्रकारहरूबीच कार्यशाला समेत सम्पन्न भएको र त्यस क्रममा निर्मित कलाकृति पनि केही समय भित्र नै प्रदर्शनीमा राखिने बताइएको छ ।
बौद्धनाथमा स्रष्टा र सिर्जना,सौन्दर्य या पहिचान अर्थ लाग्ने जेसुम शब्द तामाङ साहित्यबाट आएको भए पनि यसले समग्रमा नेपाली राष्ट्रिय संस्कृतिको प्रतीकात्मक अर्थ दिने अभियान संयोजक लामाले बताइन् ।
जानी नजानी को ट्रेलर,"निर्देशक अधिकारीले फिल्ममा व्यवसायी युवापुस्ताबीचको प्रेमलाई उठान गरेको बताए । उनले विगत आठ वर्षअघिदेखि आफू र सामीप्यराज तिमिल्सिना स्क्रिप्ट तयार पार्नमा खर्चिएको उल्लेख गरे । मनीषले सक्दो राम्रो काम गरेको बताइरहँदा निरिशाले आफ्नो पहिलो फिल्म भएकोले पनि निकै उत्साहित रहेको बताइन् । फिल्मको कथा, पटकथा र संवाद सामीप्यराजले लेखेका हुन् । रोशनी इन्टरटेन्मेनटको ब्यानरमा निर्मित फिल्मकी प्रस्तुतकर्ता रोशनी केसी हुन् । मोदनाथ खनाल र सागर काजी मालीको निर्माण रहेको छ ।"
मेघालाई लभ स्टेसन को साथ,"काठमाडौं (कास) पछिल्लो समय कलाकर्मीहरू सामाजिक कार्यमा समेत सक्रिय हुन थालेका छन् । फिल्म लभ स्टेसन को टोलीले हालै भक्तपुर पुगे, करेन्टबाट दुई हात गुमाएकी मेघा घिमिरेलाई भेट्न । अभिनेता प्रदीप खड्का, अभिनेत्री जसिता गुरुङ, निर्माता गोविन्द शाही, संगीतकार एलिस कार्कीसहितको टोलीले मेघालाई १ लाख रुपैयाँ सहयोग गरे । कलाकार शिशिर भण्डारीले जम्मा गरेर ४ लाख रुपैयाँ पनि अभिनेता प्रदीप खडकाले प्रदान गरे । दुवै हात गुमाएकी मोरङकी मेघाको आर्टिफिसियल हातका लागि सहयोग जुटदै गरेको लभ स्टेसन का निर्माता शाहीले बताए । उज्ज्वल घिमिरेको निर्देशन रहेको लभ स्टेसन आउँदो चैत २२ मा रिलिज हुँदै छ ।"
टोखा साहित्य महोत्सव,"काठमाडौं (कास) टोखा नगरपालिका र त्रियोग माविले शनिबार एकदिने टोखा साहित्य महोत्सव गरेका छन् । महोत्सवमा विद्यार्थीहरूले ओखलमा चिउरा कुट्ने, हाँडीमा मकै भुट्नेदेखि तान बुन्नेसम्मका मौलिक तथा परम्परागत कलासमेत प्रदर्शन गरेका थिए भने विभिन्न विद्यालयका प्रतिभाले साहित्यिक सिर्जना सुनाए । पाका साहित्यकार दुर्गालाल श्रेष्ठले यस्ता साहित्यिक महोत्सवले बालबालिकामा साहित्यप्रति झुकाव बढ्ने दाबी गरे । त्रियोगका कार्यकारी निर्देशक अजित लामाले बालबालिकाहरूको सिर्जनात्मक विकासका लागि महोत्सव गरिएको बताए । स्रष्टा नयनराज पाण्डे, दीपा बोहोरा, त्रैलोक्य बजगार्इं, सञ्जीवीनी योञ्जन, रोचक दाहाल, लोकनाथ गुरागार्इं, वासुदेव अधिकारीलगायतले बाल साहित्य सिर्जनाबारे प्रकाश पारेको महोत्सवमा कथा र कविता वाचन, खेल तथा मनोरञ्जनात्मक प्रतिस्पर्धा, कार्यशाला, बहस, स्थानीय सांस्कृतिक गतिविधिसमेत गरिएको थियो । प्राचार्य निलाद्री परियालका अनुसार महोसत्वमा २८ भन्दा बढी विद्यालयको सहभागिता थियो । महोत्सवमा ब्रिटिस काउन्सिल, स्पोकन वर्डस, वन्यजन्तु संरक्षण नेपाल, बाल कला संग्रहालय तथा स्थानीय संघसंस्थाको समेत सहभागिता थियो । महोत्सवले बालबालिकाको प्रतिभा पहिचानमा समेत सघाउ पुर्याएको टोखा नगरपालिकाका प्रतिनिधि मधुसूदन पाण्डेले दाबी गरे ।"
शर्मालाई किराती,"काठमाडौं (कास) यस वर्षको जसराज किराती प्रतिभा पुरस्कार दाङकी लेखक तथा समालोचक बिन्दु शर्मालाई प्रदान गरेको छ । जसराज किराती प्रतिभा प्रतिष्ठानले गरेको समारोहमा नेपाल प्रज्ञाप्रतिष्ठानका कुलपति गंगाप्रसाद उप्रेतीले शर्मालाई माला, ताम्रपत्र र ५० हजार रुपैयाँ हस्तान्तरण गरे । कविता, निबन्ध, कथा तथा समालोचनाका माध्यमबाट नेपाली साहित्यका क्षेत्रमा उल्लेखनीय योगदान दिएबापत् शर्मालाई पुरस्कृत गर्ने निर्णय गरिएको प्रतिष्ठानका संस्थापक अध्यक्ष रक्ष राईले बताए ।नेपाली प्रतिभा प्रतिष्ठान बेलायतका पूर्वअध्यक्ष तथा साहित्यकार दयाकृष्ण राई, कवि श्रवण मुकारुङ, गीतकार टीका चाम्लिङका साथै कवि जसराज किरातीले पुरस्कार र स्रष्टाबारे बोलेका थिए । पुरस्कृत प्रतिभाबारे भने भक्त राईले प्रकाश पारेका थिए । शर्माका गीतिनाट्य परम्परामा राष्ट्रकवि घिमिरे, आधारभूत नेपाली समालोचना, भीमनिधि तिवारी ः सिर्जना र धरातल, आदिकवि भानुभक्त ः समसामयिक आँकलन, विश्वेश्वर कोइराला ः समीक्षा र सम्झना, नेपाली समालोचनाका नवीन आयाम समालोचना र समसामयिक प्रगतिवादी नेपाली कथा सम्पादनलगायतका कृति प्रकाशित छन् ।"
विषाक्त रक्सीले असममा ८४ को मृत्यु,"असमका मुख्य मन्त्री सर्वानन्द सोनोवालले घटनाबारे अनुसन्धान गर्न आदेश दिइसकेको जनाएका छन् । राज्य प्रहरीले घटनामा दोषी भएको आशंकामा एकलाई नियन्क्रणमा लिएको जनाएको छ । त्यसैगरी, विषात्त रक्सीको बेचबिखन रोक्न नसकेको भन्दै दुई अधिकरीलाई निलम्बन गरिएको छ । भारतमा विषाक्त मदिरा सेवनका कारण हरेक वर्ष सयौंको मृत्यु हुने गरेको छ । गैरकानुनी रुपमा उत्पादन हुने त्यस्ता रक्सी ब्रान्डेडको तुलनामा निकै सस्तो हुने भएकाले निम्न आयस्तर भएकाले पिउने गरेका छन् ।"
शान्तिका लागि सीमा बन्द,भेनेजुएलाका नागरिकलाई खाद्यान्न र औषधिको अभाव भएपछि विभिन्न देशले सहायता सामग्री पठाउने प्रयास गरेका हुन् । संयुक्त राष्ट्रसंघका अनुसार भेनेजुएलामा संकट चुलिएसगै ३२ लाखभन्दा बढी मानिसले खाद्यान्न र औषधिको खोजीमा देश छाडिसकेका छन् । राष्ट्रपति मडुरोले देशमा संकट नभएको दाबी गर्दै आएका छन् । उनले मानवीय सहायता सामग्रीका नाममा अमेरिकाले आफ्नो देशमाथि सैनिक हस्तक्षेपको षड्यन्त्र गरिरहेको बताउने गरेका छन् । एक विवादास्पद निर्वाचनपछि राष्ट्रपतिको दोस्रो कार्यकाल सुरु गरेका मडुरोविरुद्ध देशव्यापी रूपमा विरोध प्रदर्शन जारी छ । सन् २०१३ देखि सत्तामा रहेका मडुरोले जनतालाई आवश्यक राहत वितरण गर्न आफू तयार रहेको बताउने गरेका छन् ।
ब्रेक्जिट समयसीमा सार्न चेतावनी,बेलायत आगामी मार्च २९ का दिन ईयूबाट बहिर्गमन हुने कार्यतालिका छ । तर प्रधानमन्त्री मेले इयुबाट पारित गराएको सम्झौतामा सांसदको समर्थन जुटाउन असफल भएकी थिइन् । सांसदहरूले बुधबार हुने छलफलमा ब्रेक्जिट सम्झौतामाथिको संशोधनमा सहमति जनाउने अपेक्षा गरिएको छ । प्रधानमन्त्री मेले बिनासम्झौता बेलायत ईयूबाट नबाहिरिने भन्दै सांसदहरूलाई मनाउन लागिपरेकी छन् । ब्रेक्जिट विपक्षीहरूले बेलायत बिनासम्झौता युरोपेली संघबाट बाहिरिए बेलायतको अर्थतन्त्रमा नकारात्मक असर पर्ने दाबी गर्दै आएका छन् । उनीहरूले ब्रेक्जिटबारे पुनः जनमतसंग्रहको माग गर्दै आएका छन् ।
जंगल स्याहार्दै,"कर्ण भने कर्मचारीको अभावमा काम गर्न कठिन भएको बताउँछन् । एउटा इलाकामा एक जनाका दरले पुग्ने गरी अधिकृत पनि छैनन्, उनले भने, कर्मचारी आउँदै आउँदैनन्, आए पनि बस्दैनन्, त्यसैले काम गर्न कठिन छ । जिल्लामा १ सय १२ सामुदायिक वन छन् । विश्व वन्यजन्तु कोषको सहयोगमा सञ्चालित आयोजना ताप्लेजुङ, तेह्रथुम र संखुवासभाका १३ स्थानीय तहलाई समेटेर सञ्चालित छ ।"
राउटेलाई जागिर,"राउटेका मखिया सूर्यनारायण शाहीले संघसंस्थाको सहयोगले आफूहरूमा धेरै परिवर्तन आएको बताए । हामीले खानपानमा पनि सुधार ल्याइरहेका छौं, उनले भने, एउटै समाज भए पनि सबै फरकफरक स्वभावका भएकाले परिवर्तन हुन समय लाग्छ नै ।"
पत्रकार महासंघमा अब प्रत्यक्ष निर्वाचन,"प्रजातन्त्रका लागि अभिव्यक्ति स्वतन्त्रतापोखरा अभिव्यक्ति स्वतन्त्रता नभई शासन प्रणाली प्रजातान्त्रिक हुन नसक्ने कांग्रेस सभापति तथा पूर्वप्रधानमन्त्री शेरबहादुर देउवाले बताएका छन् । प्रेस युनियन कास्कीको शनिबार पोखरामा भएको नवौं जिल्ला अधिवेशनलाई सम्बोधन गर्दै उनले जनताको बोल्ने, लेख्ने र विचार गर्ने अधिकारमाथि अंकुश लगाउन नहुने भनाइ राखे । अहिलेको सरकारले स्वतन्त्र प्रेसकै अधिकारमाथि हस्तक्षेप गर्ने कानुन ल्याएर प्रेस स्वतन्त्रता कुण्ठित गर्न खोजेको छ, उनले भने, कांग्रेस त्यसको विपक्षमा छ । प्रजातन्त्रमा वाक् स्वतन्त्रता, लेखन स्वतन्त्रता र विचारको स्वतन्त्रता हुनुपर्छ । कार्यक्रममा युनियनको कास्की शाखाले पत्रकार कवीर राना र समीरजंग शाहलाई पुरस्कृत गरेको थियो ।"
कमजोर पासवर्डले वित्तीय क्षेत्र जोखिममा,"सुरक्षाका लागि आफ्नो एकाउन्टहरू सार्वजनिक वा निःशुल्क वाइफाई भएको स्थानमा नखोल्न पनि प्रतिवेदनमा सुझाव दिइएको छ । एउटा एकाउन्टका लागि प्रयोग गरिएको पासवर्ड अर्को एकाउन्टमा राख्नु हुन्न, प्रतिवेदनमा भनिएको छ, हरेक एकाउन्टका लागि फरकफरक र बलियो पासवर्ड राख्नुपर्छ ।"
खेती गर्न मन लाग्यो,"युवाहरूमा देशभित्रै केही गरौं भन्ने भावनाभन्दा पनि विदेश गएर पैसा कमाउने भन्नेमा ध्यान केन्द्रित भएको उनको आरोप छ । जमिन आफ्नै छ, श्रम शक्ति पनि छ । मेहनत गरेका छैनौं । खाडी जान मिहिनेत गरिरहेका छौं, उनले भने । बालकोटका श्यामसुन्दर बस्नेतको ६ करोडको लगानीमा गठ्ठाघरमा ८ रोपनी जग्गामा यो तरकारी बजार सञ्चालनमा ल्याएको हो । १ सय ३० वटा सटर र १ सय ५० सटर रहेको यो बजारमा तरकारी, फलफूल, जिउँदो माछा, मासु होलसेल र खुद्रा बिक्री सुरु भएको छ । कृषिमन्क्री चत्रपाणि खनालले कालीमाटी बजारको विकल्पका रूपमा सयौं यस्ता बजारको आवश्यक रहेको बताए ।"
एकै गाउँबाट १० करोडको अदुवा,"कटारी क्षेत्रको अदुवा भारतको नक्सलबारी हुदै भारतमा निर्यात गर्ने गरेको व्यावसायी विलटेश्वर साहले बताए । अदुवा उत्पादन भए पनि गुणस्तरीय नहुँदा निर्यातमा समस्या छ, व्यवसायी साहले भने, किसानले राम्रो मूल्य लिए पनि गुणस्तरीय अदुवा दिन नसक्दा भन्सार प्रक्रिया झन्झटिलो छ । भारतीय भन्सार नाकाबाट धुलाई नगरेको (नपखालेको) अदुवा पास नहुँदा समस्या भएको उनले बताए । साहका अनुसार कटारी क्षेत्रमा उत्पादित अदुवा भारतसँगै काठमाडौं, पोखरा र स्थानीय बजारमा बिक्री हुने गरेको छ । भारत र स्थानीय बजारमा राम्रो माग भएको नै किसानले यो वर्ष १० करोडभन्दा बढीको अदुवा बिक्री गरिसकेको उनले बताए । अदुवा उत्पादक किसानले भने बाँदरबाट अन्न जोगाउन अदुवा खेती गरेजस्तै मात्र गरेर उत्पादनमा ध्यान दिन नसक्दा आगामी दिन समस्या हुन सक्ने देखिन्छ । त्यसका लागि किसानले बेलैमा सोच्नुपर्ने व्यवसायी बताउँछन् ।"
उत्पादन गर्ने किसान फाइदा लिने बिचौलिया,स्थानीय किसानले केही दिनयता जिल्लाका विभिन्न नाकाबाट अवैध रूपमा आयात भइरहेको ५ क्विन्टलभन्दा बढी कुखुरा नियन्त्रणमा लिएर प्रहरीलाई बुझाएका छन् । दोधारा र चाँदनीको झोलुंगे पुलबाट मात्रै ३ क्विन्टल कुखुरा बरामद गरेर नष्ट गरिएको धामीले जानकारी दिए । यसैगरी अन्य नाकाबाट पनि कुखुरा र अण्डा बरामद भएको उनले बताए । कुखुरा तथा अण्डा उत्पादक किसान संघले बिक्रीलाई सहज बनाउन तथ्यांक संकलन र अनुगमन गर्ने भएको छ । तदर्थ समितिले शनिबार तथ्यांक समिति र अनुगमन समिति गठन गरेको छ । दुवै समितिले वास्तविक कुखुरा उत्पादक किसान र अहिले उत्पादन भइरहेका कुखुराको तथ्यांक संकलन गर्नेछ । तथ्यांक संकलन भएपछि जिल्लाभरि उत्पादन हुने कुखुरा एकद्वार प्र्रणालीबाट बिक्रि गर्ने तयारी भईरहेको अध्यक्ष भट्टले बताए ।
कारोबार ६७५ घट्यो,"यो साता किसान माइक्रोफाइनान्स वित्तीय संस्था र सेन्चुरी कमर्सियल बैंकको हकप्रद सेयर सूचीकृत भए । यसैगरी साइन रेसुङ्गा डेभलपमेन्ट बैंक, चिलिमे हाइड्रोपावर र एनआईसी एसिया बैंकको बोनस सेयर सूचीकृत भएको नेप्सेले जनाएको छ । उक्त अवधिमा घलेम्दी हाइड्रोपावरको प्राथमिक सेयर सूचीकृत भएको छ । यस साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रहरूको कुनै पनि कारोबार भएन ।"
बर्दिया खाद्यान्न उत्पादनमा अब्बल,"भूमिव्यवस्था, कृषि तथा सहकारी मन्त्रालय प्रदेश ५ का योजना तथा अनुगमन महाशाखा प्रमुख विनोद घिमिरेले खाद्यान्न उत्पादनमा कमजोर रहेका जिल्लालाई अगाडि बढाउन किसान सहयोग र प्रविधिमा समेत लगानी गर्ने योजना बनाएको बताए ।"
बेलायतीलाई लगानी गर्न आह्वान,"डोल्मा इम्प्याक्ट फन्डका संस्थापक तथा प्रमुख कार्यकारी टिम गोचरले आफ्नो कम्पनीले ब्रिटिस तथा अन्य लगानीकर्ताहरूबाट रकम संकलन गरी नेपालमा ९ वटा परियोजना सञ्चालन गरिरहेको र झन्डै चार हजारलाई रोजगारी दिएको बताए । बेलायत नेपाल च्याम्बर अफ कमर्सका अध्यक्ष राजन कँडेलले नेपाल लगानीका लागि खुला रहेको, प्रतिस्पर्धा न्यून रहेको र उच्च मुनाफाका अवसरहरू रहेको बताए । उनले विदेशी लगानीकर्ताहरूलाई नेपाली साझेदारहरूसँग मिलेर काम गर्दा सजिलो हुने सुझाव पनि दिए । छलफल सत्रको सञ्चालन वन टु वाच कम्पनीका प्रबन्ध निर्देशक सुमन जोशीले गरेका थिए ।"
माल्टोजिङ बजारमा,काठमाडौं (कास) चौधरी ग्रुपले आफ्नो पछिल्लो उत्पादन माल्टोजिङ सार्वजनिक गरको छ । कम्पनीले यो उत्पादन गुणस्तरीय रहेको र शनिबारबाटै बजारमा उपलब्ध हुने जारी विज्ञप्तिमा छ । यसमा मल्टी भिटामिन र मिनरल्सको सम्मिश्रण गरिएको हुनाले यसको प्रयोगले नेपालको कुपोषणको समस्या केही हदसम्म अन्त्य हुने विश्वास कम्पनीको छ । हाललाई क्लासिक माल्ट र चोकोलेटको स्वादमा यो बजारमा ल्याएको जनाएको छ ।
महिन्द्रा उदयमा नयाँ सवारी साधन,"काठमाडौं (कास) राजधानीमा शुक्रबार सुरु महिन्द्रा उदय नामक प्रदर्शनीमा महिन्द्राले ६ वटा नयाँ सवारी साधन अनावरण गरेको छ । कम्पनीले नेपाली बजारमा बिक्री वितरण गर्दै आएको विभिन्न ३० भन्दा बढी मोडलका उत्पादनहरूलाई प्रदर्शनीमा राखेको जारी विज्ञप्तिमा छ । महिन्द्राको बहुप्रतीक्षित एसयूभी एक्सयूभी ३००, नयाँ एमपीभी मराजो, महिन्द्राको नयाँ ट्याक्टर जिभो २४५ र युभो ४१५ तथा मन्द्रिाको हेभी कमर्सियल भेहिकलहरू फ्युरियो तथा ब्लेजो २५ ट्रक साथै नयाँ ग्रेडर जी ७५ को सार्वजनिक गरेका जनाएको छ ।"
नेपालजाइका अल्मुनाईमा भुसाल,"काठमाडौं (कास) नेपालजाइका अल्मुनाई एसोसिएसन (जान) को अध्यक्षमा रामचन्द्र भुसाल पुनः निर्वाचित भएका छन् । जानको शुक्रबार सम्पन्न अधिवेशनले उपाध्यक्षमा केदार पौडेल, महासचिवमा शान्तिलक्ष्मी शाक्य, कोषाध्यक्षमा विभाकालिका श्रेष्ठ, सचिवमा किरण रूपाखेती र सहकोषाध्यक्षमा दुर्गाप्रसाद भुसाललाई चयन गरेको जारी विज्ञप्तिमा छ । त्यसैगरी सदस्यहरूमा बुद्धिनारायण श्रेष्ठ, सुशीलकुमार भट्टचन, रोशन बज्राचार्य, गोमादेवी पौडेल, रामेश्वरप्रसाद कलवार र उमा श्रेष्ठ निर्वाचित भएको संस्थाले जनायो ।"
अडानको बैठक,"काठमाडौं (कास) नेपाल अडिटर्स एसोसिएसन (अडान) को केन्द्रीय कार्य समितिको बैठक सम्पन्न भएको छ । बैठकले देशभरबाट लेखापरीक्षकको प्रतिनिधित्व गर्ने केन्द्रीय पदाधिकारी तथा सदस्यले संघीयता कार्यान्वयनसँगै संघ, प्रदेश र स्थानीय तहले निर्माण गर्ने केही कानुनमा लेखापरीक्षक शब्द लेखिनुपर्नेमा लेखापरीक्षकले लिने डिग्री (सीए) उल्लेख गरेको पाइएकाले सो हटाउन माग गरेको छ ।"
अत्तरियाको च्याम्पियन शैली,सर्वाधिक रन बनाउने खेलाडीको सूचीमा शीर्ष ३ स्थानमा अत्तरियाकै खेलाडी थिए । कप्तान दीपेन्द्रले १ सय ६७ र जयकिसन कोल्सावालाले १ सय ५९ रन बनाए । १० विकेट पनि लिएका दीपेन्द्रलाई मोस्ट भ्यालुएबल खेलाडीको पुरस्कार दिइएको थियो । उनलाई त्यसवापत गोल्डस्टारद्वारा प्रायोजित गोल्डेन बुट प्रदान गरिएको थियो । अत्तरियाकै भुवन कार्की सर्वाधिक १४ विकेट लिँदै उत्कृष्ट बलर बने । उनले १ लाख रुपैयाँ पाए ।
एपीएफसँग मनाङ स्तब्ध,"एपीएफ प्रशिक्षक रत्नकाजी महर्जन आफ्ना खेलाडीको टिम गेमका कारण जित पाएको बताए । हाम्रो खेलाडी कोही पनि व्यक्तिगत स्वार्थ लिएर खेलेनन्, उनले भने, खेलाडीको कडा मिहिनेत नै जितको कारण हो । उनले टिममा हाल जुनियर खेलाडीलाई मौका दिइरहेको बताए । मनाङका प्रशिक्षक तोपे फुजाले मनाङको खेल ट्र्याकमा नभएकाले निरन्तर हार बेहोर्नुपरेको प्रतिक्रिया दिए । उनले खेलमा एट्याकिङ मात्रै खेल्ने र डिफेन्समा नझर्ने गर्दा गोल खानुपरेको सुनाए । हामीले राम्रै खेलेका हौं, उनले भने, पाएका अवसर सदुपयोग गर्न सकेनौं । आइतबार क्वाटरफाइनलमा हिमालयन शेर्पा र त्रिभुवन आर्मीबीच प्रतिस्पर्धा गर्नेछ ।"
सुर्खेत र सल्यान विजयी,"राष्ट्रिय खेलकुदमा कर्णाली प्रदेशबाट २ सय ४५ पुरुष र १ सय ७६ महिला खेलाडी सहभागी हुने संयोजक शाहीले जनाए । प्रदेशस्तरीय खेलकुदका लागि सुर्खेत, सल्यान, जाजरकोट, दैलेख, कञ्चनपुर र दाङ जिल्लालाई छनोट गरिएको छ । सुर्खेतमा आवश्यक रिङसहितको पूर्वाधार नभएकाले उसुको दाङ र बक्सिङको कञ्चनपुर जिल्लामा छनोट गरिएको छ । प्रदेशस्तरीय खलकुदका लागि युवा तथा खेलकुद मन्त्रालयले १ करोड ८९ लाख रुपैयाँ रकम विनियोजन गरेको छ ।"
श्रमशील च्याम्पियन,काठमाडौं (कास) श्रमशील विद्यापीठले चौथो अर्किड कप जुनियर छात्र फुटबलको उपाधि जितेको छ । शनिबार आयोजक अर्किड स्कुलको मैदानमा सम्पन्न फाइनलमा श्रमशीलले टाइमलाइनलाई ३० ले हरायो । श्रमशीलका रोशन लिम्बुले २ र सुनील कटवालले १ गोल गरे । श्रमशीलले सुरुआती संस्करणदेखि सहभागिता जनाए पनि पहिलोपल्ट च्याम्पियन बनेको हो । नेक्सस दुईपल्ट च्याम्पियन भएको छ । तेस्रो स्थानमा विनायकले एकलव्यलाई १० ले हरायो । विनायकले १० हजार पायो । एकलब्यलाई ५ हजार नगद पुरस्कार प्रदान गरियो । श्रमशीलका रोशन लिम्बु प्रतियोगिताकै उत्कृष्ट खेलाडी घोषित भए । विनायकका युवराज गोर्खाली उत्कृष्ट गोलरक्षक चुनिए । ५ गोल गरेका श्रमशीलका प्रकाश बस्नेत सर्वाधिक गोलकर्ता बने । ग्लोबल पब्लिकले फेयर प्ले ट्रफी जित्यो । श्रमशीलले २० हजार र टाइमलाइनले १५ हजार रुपैयाँ पुरस्कार पाए ।
टी बर्गरलाई उपाधि,काठमाडौं (कास) टी बर्गर प्रथम मदन भण्डारी स्मृति भेट्रान फुटबलमा शनिबार विजेता बनेको छ । चावहिलस्थित गणेशस्थान फुटबल मैदानमा टी बर्गरले एसएनकेसी लाहुरेलाई १० गोलले हरायो । टी बर्गरका रविन व्यञ्जनकारले निर्णायक गोल गरे । विजेताका जयराम केसी म्यान अफ द म्याच बने । टी बर्गरले १ लाख र लाहुरेले ५० हजार पुरस्कार पाए । लाहुरेका रवि राई उत्कृष्ट खेलाडी चुनिए । गोलरक्षकमा प्रदीप तण्डुकार र डिफेन्समा नरेश थापा उत्कृष्ट चुनिए । दुवै टी बर्गरका हुन् ।
कसरी हटाउने सानाका तनाव ?,"तनाव वा चिन्ताको सामू आत्मसमर्पण गर्ने होइन, कुनै न कुनै दिन कसो सफल नहोइला भन्ने सिकाउनुपर्छ । निश्चय पनि मिहिनेत चाहिन्छ नै, काम वा पढाइप्रतिको लगाव हुनुपर्छ भन्ने मनन गराउनुपर्छ । र, बालबालिकामा कुनै समस्या आइपर्यो भने अभिभावकले त्यसमा अधिक एवं अनावश्यक प्रतिक्रिया जनाउनु हुँदैन । बालबालिकामा अधिकजसो तनाव पढाइ, लेखाइ खनि परीक्षाकै हुन्छ । विद्यालयमा भोलि पढाइ हुने आजै एकपटक पढ्न वा अभ्यास गर्न लगाउने, समयमै गृहकार्य गर्न लगाउने, पुस्तकका पाठहरू सारांशमा नोट बन्न लगाउने, दिनहुँ पढाइ, लेखाइ नियमित गरेको खण्डमा सफलता हात लाग्छ भन्ने बोध गराउनुपर्छ । बालबालिकालाई घरमा समय दिनुपर्छ । अभिभावक आफू घर फर्किंदा बाहिरको मुडअनुसार बालबालिकालाई व्यवहार गर्नु हुँदैन । जतिसुकै समय अभाव भए पनि, एक क्षणका लागि भए पनि तिनीहरू जस्तै सानै बनेर तिनीहरूकै स्तरअनुसार खेलिदिनुपर्छ । यी कार्य सानोजस्तो लागे पनि बालबालिकाको तनाव, डर हटाउनका लागि महत्त्वपूर्ण हुन्छन् ।"
घरबाटै सिकौं नेतृत्व क्षमता,"घरभित्र वा बाहिर कुनै समस्या समाधान गर्न मानिसबीच सहमति गराउनुपर्ने हुन्छ । यस्तो क्षमता सफलतापूर्वक सामुदायिक समस्या हल गर्ने नेतृत्वका लागि समेत आवश्यक हुन्छ । यदि समस्या हल गर्न सकिन्न भने, हामी आफूलाई लागेको उपयुक्त समाधान के हो भन्नेबारे सुझाव मात्रै पनि दिन सक्छौं । सही सुझाव दिनु पनि सफल नेतृत्वको संकेत हो । नेतृत्व लिन अघि सर्दा सकेसम्म गल्ती नहोस् भन्नेमा चाहिँ एकदमै सजग रहनुपर्छ । किनभने कुनै व्यक्तिले गल्ती गर्दा उसले मात्र दुःख पाउन सक्छ । तर नेतृत्वले गल्ती गर्दा सिंगो समूहले दुःख पाउँछ ।(साइकलोजी टुडे डटकमबाट अनुबादित)"
रमाइलो यात्रा,"एन्जल अधिकारी, कक्षा१०नेक्सस इन्टरनेसनल एकेडेमी, काठमाण्डौ"
खुल्दुली,"बाटोमा एभान्जोलिनाले आमासँग कमिलाबारे धेरै कुरा सिकिन् । घरमा पुगेर पनि बाबासँग उनले कमिलाबारे धेरै प्रश्नहरू सोधिन् । बाबाले पनि कमिलाबारे एउटा आफूले पढेको रमाइलो कथा सुनाउनुभयो । एभान्जोलिनाको बाबाले पनि छोरीले बारीमा गएर कमिलाको बारेमा धेरै कुरा जानेकोमा धन्यवाद दिनुभयो । त्यस दिनबाट उसले विद्यालय बिदा भएको दिन कैले बारीमा जानु र नयाँनयाँ कुरा सिक्नु भन्ने लाग्न थाल्यो । उनले बाबासँग भनिन्, बाबा प्रकृति पनि हाम्रा लागि खुल्ला गुरु रहेछ हगि हामीले धेरै कुरा गुरुहरूबाट मात्र हैन प्रकृतिबाट पनि सिक्न सक्ने रहेछौं, होइन त ? बाबाले भन्नुभयो, हो नि, प्रकृति पनि हाम्रो ठूलो गुरु हो । सिक्न खोज्नेलाई प्रकृति पनि एउटा खुल्ला विश्वविद्यालय नै हो ।"

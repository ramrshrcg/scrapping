शीर्षक,विवरण
बयलगाडा चढेर सगरमाथा पुगिन्न,"शान्ति, समृद्धितर्फ डोर्याउन आवश्यक सुशासन मुलुकमा विकसित हुन नसकेको, बलियो सरकार भएका बेला भ्रष्टाचार नियन्त्रण नभएको, लगानीका अवसर नबढेको, बाह्य लगानीकर्ता आकर्षित र शान्तिसुरक्षा कायम गर्न नसकेको कांग्रेसले औंल्याएको छ । निर्मला पन्तको बलात्कार र हत्या घटनाका दोषी पक्राउ गर्न नसकेको, बिना प्रतिस्पर्धा बुढीगण्डकी जलविद्युत् आयोजना चाइनिज कम्पनीलाई दिएर राष्ट्रघाती काम गरेको, वाइडबडी जहाज खरिद प्रकरणमा अर्बौं भ्रष्टाचार हुँदासमेत छानबिन प्रक्रिया अघि नबढाएको, चिकित्सा शिक्षा सुधारका लागि गोविन्द केसीसँगको सम्झौता तोडेको भन्दै कांग्रेसले यी मुद्दालाई पनि सरकारको असफलतासँग जोडेको छ । उसले मधेसको असन्तुष्टिलाई सम्बोधन गर्न संविधान संशोधनमा तदारुकता नदेखाएको, भेनेजुयला प्रकरणमा कूटनीतिक परिपक्वता देखाउन नसकेको, प्रमुख प्रतिपक्ष दलको नेताको अनुपस्थितिमा संवैधानिक परिषदको बैठक बसेर संवैधानिक निकायका प्रमुखको नियुक्ति गरिएको विषयसमेत उठाएको छ ।"
घूससहित नगरपालिकाका इन्जिनियर पक्राउ,काठमाडौं (कास) अख्तियारले आइतबार कञ्चनपुर बेलौरी नगरपालिकाका इन्जिनियर हृदयराज बजगाईंलाई ६० हजार रुपैयाँ घूससहित पक्राउ गरेको छ । बेलौरी नगरपालिकामा कलभर्ट निर्माण सकिएको ठेक्काको अन्तिम बिल फरफारक गर्ने क्रममा लिएको घूससहित उनलाई पक्राउ गरिएको हो । अख्तियारले जिल्ला मालपोत कार्यालय सप्तरीका नायब सुब्बा रामनारायण शर्मा र कम्प्युटर अपरेटर राजेशकुमार साहलाई समेत आइतबार नै मोही जग्गाको बाँडफाँट गरी स्रेस्ता कायम गराइदिन लिएको घूससहित पक्राउ गरेको छ ।
सहसचिव समायोजन आजदेखि,काठमाडौं (कास) स्वास्थ्यसेवाका एघारौं तहका कर्मचारीसहितका सहसचिवले सोमबारदेखि समायोजन पत्र पाउने भएका छन् । सरकारले ६६२ सहसचिवको समायोजन गर्ने निर्णय लिएको थियो । तीमध्ये प्राविधिक १ सय २ सहसचिवको प्रदेश र प्रदेशअन्तर्गतका कार्यालयमा समायोजन गरिएको छ । ५६ सचिव (विशिष्ट श्रेणी) ले माघमै समायोजन पत्र पाइसकेको संघीय मामिला तथा सामान्य प्रशासन मन्त्रालयका सचिव दिनेशकुमार थपलियाले बताए ।
बनेनन् विपन्न दलितका घर,संघीय संरचनाअनुसार पुराना कार्यालय खारेजी र नयाँ स्थापनाको चरणमा रहेकाले अब फरक ढंगले छनोट भएकै स्थानमा कार्यक्रम कार्यान्वयन गरिने उनले बताए । भूमे गाउँपालिकाले पनि पहिलो चरणको कामबाहेक थप काम हुन नसकेको जनाएको छ । गाउँपालिका अध्यक्ष रामसुर बुढा मगरले बस्ती छनोटबाहेक थप काम नभएको बताए ।
धरानमा यायोक्खा राईको अधिवेशन,"यायोक्खा केन्द्रीय अध्यक्ष तिलक राईले यायोक्खाको छैटौं महाधिवेशनले ऐतिहासिक किरात भूमिलाई किरात प्रदेश हुनुपर्ने राजनीतिक मुद्दा पारित गरेको बताए । त्यसयता अनवरण संघर्षमा छौं, पत्रकार सम्मेलनमा राईले भने, मुलुक संघीय लोकतान्त्रिक गणतन्त्र घोषणा भएर संविधान कार्यान्वयनमा आइसकेको स्थितिमा हाम्रा माग बेवास्ता गरिएको स्थिति छैन । त्यसैले दसौं महाधिवेशनको एकमात्र लक्ष्य प्रदेश १ को नाम किरात प्रदेश हुनुपर्छ भन्ने छ । २०४७ सालमा स्थापित यायोक्खा किरात राई जातिको एकमात्र सामाजिक छाता संस्था हो ।"
टेलिकम भवनबाट खसेर मृत्यु,काठमाडौं (कास) राजधानीको बबरमहलस्थित नेपाल टेलिकम भवनको सातौं तलाबाट खसेर एक कामदारको मृत्यु भएको छ । टेलिकममा करारमा कार्यरत भारत उत्तर प्रदेशका वसन्त राठौर आइतबार दिउँसो टावर मर्मत गर्ने क्रममा खसेका थिए । उनको घटनास्थलमै मृत्यु भएको प्रहरीले जनाएको छ ।
मुग्लिनको नयाँ पुल वैशाखदेखि,"पानीको सतहदेखि सय मिटरभन्दा अग्लो, ११ मिटर चौडाइ र १ सय ६० मिटर लम्बाइको नयाँ पुल तयार भएर सञ्चालनमा आएपछि हालको जीर्ण पुललाई विस्थापित गर्नेनगर्नेबारे सडक विभागबाट जानकारी नआएको सडक डिभिजन कार्यालय दमौलीका प्रमुख विष्णु काफ्लेले बताए । निर्माणाधीन पुल डबल लेनको हो । नयाँ पुल पृथ्वी राजमार्गको मेरुदण्ड बन्ने छ, उनले भने, यो पुलले राष्ट्रिय राजमार्गको सुरक्षा चासोमा पनि कमी गराउने छ ।"
दुई अध्यक्षको सुनुवाइ मंगलबार,समितिले अन्सारीविरुद्ध उजुरी दिने चार उजुरीकर्तासित मंगलबार छलफल गर्ने भएको छ । उजुरीमा अन्सारीको शैक्षिक योग्यता नक्कली रहेको दाबी गरिएको छ । उजुरीकर्तासितको छलफलपछि अन्सारीसहित तीन अध्यक्षको नाममा सुनुवाइ गर्ने दिन तय गरिने जानकारी समितिको सचिवालयले दिएको छ ।
न्यायाधीशमाथि छानबिन कार्यदलको म्याद थपियो,"परिषद्ले दोस्रो चरणमा मुख्य न्यायाधीश कुलरत्न भुर्तेल, न्यायाधीशद्वय जनक पाण्डे र साधुराम सापकोटालाई परिषद्मा तानेको थियो । कार्यदलको छानबिन नसकिँदासम्म उनीहरूलाई न्यायपरिषद्मै हाजिर गराइनेछ ।"
तीन महिनामा खुल्छ,"तर, नाका खोल्ने सुरसार स्पष्ट हुन सकेन, अब केही सुरसार देखिन्छ, भोटेकोसी गाउँपालिका प्रमुख राजकुमार पौडेलले भने । अब सबै कुराको डायरी टिपोटसहित मन्त्रीको नेतृत्व टोलीले निर्देशन गरी नाका खुलाउन पहलकदमी लिएकाले नाका खुल्नेमा स्थानीय आशावादी रहेको उनले प्रष्ट्याए । नाका नखुल्दा युवा बिदेसिए, आयआर्जन शून्यमा पुग्यो, उनले भने । अन्तिम चरणमा पुगेको बन्दरगाहबाहेक सीमाको अन्य पूर्वाधार बलियो बनाइएको छैन । भूकम्पपछि हालसम्म बन्द रहेको तातोपानी नाका नचल्दा सीमाको जनजीवन कष्टकर बन्दै गइरहेको छ ।"
जीर्ण बन्दै पासाङल्हामु मार्ग,"(रसुवा)  पासाङल्हामु सडक खण्ड मर्मत सम्भार नहुँदा दिन दिनै जीर्ण हुँदै गएको छ । रसुवा जिल्लाको स्याउबारीदेखि धुन्चे हुँदै स्याफ्रुसम्मको सडक खण्ड जीर्ण हुँदै गएको छ । कालोपत्रे भत्किएर बनेको खाल्टाखुल्टी नपुरिँदा र पहिरो गएको ठाउँहरूमा स्तरोन्नति नहुँदा सडक जीर्ण बनेको हो । भूकम्पका कारण तातोपानी नाका बन्द भएपछि तत्कालका लागि चीनसँगको प्रमुख व्यापारिक नाका रसुवागढी पुग्ने सडक यही नै हो । भूकम्पले तातोपानी नाका बन्द भएपछि चीनबाट हुने धेरैजसो आयात ०७२ मंसिरदेखि यही नाकाबाट हुँदै आएको छ । भारतले नाकाबन्दी गर्दा पासाङल्हामु मार्ग स्तरोन्नति गर्ने विषयमा पनि निकै चर्चा चलेको थियो । नाकाबन्दीको बेला चीन सरकारले दिएको अनुदानको तेल यही मार्ग हुँदै काठमाडौं पुगेको हो । नाकाबन्दीताका भूकम्पका कारण बन्द भएको रसुवागढी नाका खोल्न र पासाङल्हामु मार्ग स्तरोन्नति गर्ने भन्दै मन्त्रीहरू नाकासम्म पुगेका थिए । सडक स्तरोन्नति गर्ने र ठाउँठाउँमा गाढीलाई साइड दिनका लागि तत्काल पासिङ जोन बनाउने सरकारले योजना समेत सार्वजनिक गरेको थियो । नाका त सञ्चालनमा आयो तर सडकको अवस्था भने जस्ताको तस्तै छ । सरकारले त्यति बेला गरेको सडक स्तरोन्नति गर्ने घोषणा अहिलेसम्म कार्यान्वयन हुन सकेको छैन । यो सडकमा दैनिक सयौं सवारीसाधन आवतजावत हुने गरेको छ । पासाङल्हामु मार्ग सिंगल लेनको कच्ची सडक हो । साँघुरो कच्ची सडक त्यसमाथि भूकम्प र ठाउँठाउँमा गएको पहिरोको कारण तहसनहस भएको छ । सडक मर्मत तथा सुधारमा सम्बन्धित निकायले चासो नदिँदा सडक जीर्ण बन्दै गएको छ । उक्त सडक सदरमुकाम जोड्ने सडक पनि हो । सडक जीर्ण हुँदै गएपछि यो खण्डको यात्रा निकै जोखिमपूर्ण बनेको छ । साँघुरो सडक ठाउँठाउँमा गाडीलाई साइड दिनका लागि पासिङ जोन नहुँदा चालकहरूले अनेकौं समस्या झेल्नुपरेको छ । सडकको बीच बाटोमै पुगेर ट्रक तथा कन्टेनरहरू बिग्रन्छन्, साइड दिने ठाउँ हुँदैन घण्टौंसम्म जाम हुने गरेको छ । ठाउँठाउँमा परेको खाल्टाखुल्टीले यात्रा जोखिम रहेको कन्टेनर चालक रामशरण आचार्यले बताए । खाल्टाखुल्टी नपुरिँदा स्याउ बोकेको कन्टेनर कोल्टिएर दुर्घटना हुने गरेको छ, उनले भने । वर्षातको समयमा त पासाङल्हामु मार्गको यात्रा झनै कठिन हुने गरेको छ । वर्षातमा मूलखर्क सडकखण्ड हिलाम्मे हुने गर्छ । हिलोमा दिनहँु सवारीसाधन बाटोमै फसेर सडक अवरुद्ध हुने गरेको छ । सडकमा फसेका सवारीसाधनहरूलाई यात्रु र चालकहरूले डोरीले तानेर निकाल्नुपर्ने अवस्था आउँछ । सडक हिलाम्मे हुन्छ र खाली गाढी उकालोमा चढ्न सक्दैन, चालकहरू गुनासो गर्छन् । सडकको दयनीय अवस्थाको कारण यात्रुहरूले पनि समस्या झेल्नुपरेको छ । सवारी चालकहरू मर्कामा पर्ने गरेका छन् । पासाङल्हामु मार्गको स्याउबारी, राम्चे, ग्राङ र मूलखर्क, खोपाङको भीर, सानो भार्कु लगायत धेरै ठाउँमा पहिरोको समस्या छ । साँघुरो भीरको बाटोबाट गाडी चलाउनुपर्दा ज्यानकै बाजी थाप्नुपर्छ, चालक राजकुमार वाइबाले बताए । यो सडकमा खाल्टाखुल्टी धेरै छन्, उनले भने । सडक बोर्ड अन्तर्गत विनियोजित भएको रकमबाट नियमित मर्मत गर्ने काम मात्र भइरहेको सडक डिभिजन कार्यालय नुवाकोटका प्रमुख निरज शाक्यले बताए । पासाङल्हामु मार्गका लागि पर्याप्त मात्रामा बजेट नआएकाले ठूलाखाले मर्मत हुन सकेको छैन, उनले भने । अहिले स्याउबारीदेखि धुन्चे सडक खण्डमा ढलान गर्ने काम भइरहेको शाक्यले बताए ।"
हेटौंडामा ओपाल सेवा,"आँखाको नली बन्द भएर निरन्तर आँसु बगिरहने समस्याका बिरामीलाई शल्यक्रिया गर्न सकिने डा होमबहादुर गुरुङले बताए । उनका अनुसार जन्मजात वा उमेरका कारणले परेला लत्रेर दृष्टिमा समस्या हुने गर्छ । त्यस्तो समस्या भएका बिरामीलाई शल्यक्रियामार्फत परेला माथि तान्न सकिन्छ, उनले भने । बिरामीलाई आँखा उपचारसम्बन्धी जानकारी दिने कार्यक्रमअनुसार ओपाल सेवा सुरु गरिएको अस्पताल प्रमुख डा सुनील थकालीले बताए ।"
एनसीसीएस र हिबिकुबीच सम्झौता,सम्झौताअनुसार हिबिकुले एनसीसीएसमा अध्ययनरत विद्यार्थीहरूका लागि जापानी भाषाको कक्षा सञ्चालन गर्नेछ भने कलेजले कम्पनीको प्रोजेक्टमा रही इन्टर्नसिप गराउनुपर्नेछ । त्यसपछि हिबिकुले अन्तर्वार्ता लिई एन फोर लेभल उत्तीर्ण गरेका विद्यार्थी छनोट गरी जापान लैजानेछ । यसका लागि हिबिकुका तर्फबाट नेपाल प्रतिनिधिमा आईजीसी टेक्नोलोजी रहेको छ ।
फर्निचरबाट चोरेर काठ बिक्री,"प्रहरीले लागूऔषध ओसारपसारमा प्रयोग गरिएको बा५ख १०६४ नम्बर माइक्रो बस, मियाले प्रयोग गर्ने गरेको प्रदेश ३००१ प ६५५४ नम्बर मोटरसाइकल, डाइलेक्सडीसी (१०० एमएल) १ सय ७१ थान र नेट्राभेट१० नामक ट्याबलेट १ हजार २ सय ७५ थान लागूऔषध बरामद गरिएको छ । त्यस्तै, सडकमा हिँडिरहेकालाई लुटपाट गर्ने एक जनालाई प्रहरीले पक्राउ गरेको छ । काभ्रे, तिमालका अविरल तामाङ पक्राउ परेको महानगरीय प्रहरी परिसर भक्तपुरले जनाएको छ । उनको साथबाट प्रहरीले बा६८प ८८९८ नम्बरको स्कुटर, मोबाइल एक थान, ४ हजार ५० रुपैयाँ नगद, चोरीमा प्रयोग गरिएका औजार ३ थान, विभिन्न बैंकका एटीएम कार्डलगायत बरामद गरिएको छ ।"
आदेश अटेर गरी भवन निर्माण,"तला नथप्न पुरातत्त्व विभाग र जिल्ला प्रशासन कार्यालयले दिएको लिखित निर्देशन पनि एसोसिएटसले अवज्ञा गरिरहेको छ ।सर्वाेच्च अदालत फैसला कार्यान्वयन निर्देशनालयले फैसला आइनसकेको जानकारी दिएको छ । फैसला आइपुगेको छैन, निर्देशनालयका महानिर्देशक हरिराज कार्कीले भने, बुझेर कारबाहीका लागि पत्राचार गर्छाैं । विश्व सम्पदा क्षेत्रमा गैरकानुनी निर्माण हुँदा सम्पदा सूचीबाट हटने खतरा भएको भन्दै संरक्षणविदले चिन्ता जाहेर गरेका छन् । अस्ट्रियाको भियनामा तोकिएको उचाइभन्दा बढी उचाइको व्यापारिक भवन बनाउँदा भियनालाई खतराको सूचीमा राखिएको छ, युनेस्कोको सल्लाहकार संस्था इकोमस नेपालका अध्यक्ष काई वाई जे भन्छन्, त्यही खतरा यो व्यापारिक कम्प्लेक्सले गर्दा पनि देखियो । यसलाई सच्याइएन भने भोलिका दिनमा भियनाको नियति बेहोर्नुपर्छ ।"
प्रहरीलाई घूस दिने दुई पक्राउ,काठमाडौं (कास) प्रहरीलाई घूस दिन खोज्दा दुई टिपरचालक प्रहरी नियन्त्रणमा परेका छन् । पक्राउ पर्नेमा मकवानपुर घर भएका २३ वर्षीय ओमबहादुर कार्की र २४ वर्षीय लख्खे पन्त छन् । कार्की र पन्तले चलाएको बा४ख ६८४५ र बा३ख ६५६८ नम्बरको टिपर जाँच गर्ने क्रममा आवश्यक कागजपत्र नभेटिएपछि प्रहरीलाई मिलाइदिन भन्दै उनीहरूले घूस दिन खोजेका थिए । शुक्रबार राति बल्खुस्थित सडकमा खटिएका प्रहरीलाई उनीहरूले ५ सय रुपैयाँ दिन खोज्दा पक्राउ गरिएको हो ।
प्रदेशमा परराष्ट्रको उपस्थिति,संघीयताको एकवर्षे अनुभवका आधारमा अन्तर्राष्ट्रिय अभ्यास समेतलाई ध्यानमा राख्दै परराष्ट्र मन्त्रालयले प्रदेशहरूसँग समन्वय गर्ने क्षमता विकास गर्न स्थायी प्रणाली निर्माण गर्नुपर्ने देखिन्छ । देश भित्रका हरेक औपचारिक कूटनीतिक गतिविधिको संस्थागत स्मरण हुनुपर्ने थिति बसाल्ने जिम्मा परराष्ट्र मन्त्रालयकै हो । हाम्रा अनुभव नै नीति निर्माणका वास्तविक पाठशाला हुन् ।
घिसिङको देन,"फागुन ४ गते कान्तिपुरमा प्रकाशित उज्यालोका अभियन्ता समाचारले आम नेपालीलाई छोएको हुनुपर्छ । लोडसेडिङ बढेर दिनको १८ घन्टाको लोडसेडिङ पुगेको थियो । घिसिङ विद्युत प्राधिकरणमा आइसकेपछि जनता लोडसेडिङको समस्याबाट मुक्त भएका छन् । रामेछापको विकट गाउँमा जन्मेका घिसिङले नेपाल उज्यालो बनाएका छन् । यो काममा उनले धेरै चुनौती सामना गर्नुपर्यो । तर देशले उनलाई अति माया गरेको छ । देशमा कुलमान जस्ता साहसिक र इमानदार सन्तान अरु दुईचारजना भइदिने हो भने नेपालमा सबै क्षेत्रमा उज्यालो आउँथ्यो कि केपी अधिकारी, भैंसेपाटी, ललितपुर"
स्काउटमा बेथिति,"केही समयअघि युवा स्काउटले आन्दोलन गरे, केही परिवर्तन आए जस्तो पनि भयो । तर ती पनि आआफ्नो स्वार्थमा अल्झेर फुटे । यस्तैगरी चल्दै जाने हो भने नेपाल स्काउटमा पदाधिकारी, स्काउट मास्टर अनि नेताकर्याकर्तामात्र बाँकी रहनेछन् । बालबालिका, किशोरकिशोरी र युवाका लागि भन्ने र बजेट त्यही अनुसार माग्ने तर उनीहरूको कार्यक्रममा ध्यान नदिने हो भने कति दिन निजी विद्यालयका अभिभावकले स्काउटलाई धान्ने हो ? अर्पण कार्की, स्काउट मास्टररोभर लिडर"
सबैलाई सुरक्षा भत्ता,"संविधानको धारा ४१ मा ज्येष्ठ नागरिकलाई राज्यबाट सामाजिक सुरक्षाको समान हक हुनेछ भनिएको छ । समानुपातिक समावेशी सिद्धान्तका आधारमा राज्यका निकायमा सहभागिताको हक हुनेछ पनि भनिएको छ । तर समाजिक सुरक्षा भत्तामा विभेद गरिएको देखिन्छ । प्रत्येक ७० वर्ष उमेरका ज्येष्ठ नागरिकले समान रूपले भत्ता पाउनुपर्छ । निवृत्तिभरण तथा सामाजिक सुरक्षा भत्ता दुई फरक विषय हुन् । पेन्सन पाउने निवृत्त व्यक्तिलाई सामाजिक सुरक्षा भत्ता नदिनु न्यायको सिद्धान्त विपरीत हुन्छ । निवृत्तिभरण व्यक्तिले कुनै निकायमा सेवा गरेको आधारमा निवृत्त भएपछि पाउने जीवन निर्वाह वृत्ति हो । सामाजिक सुरक्षा भत्ता कानुनले तोकेको उमेर लिङ्ग वा वर्गभित्र पर्ने हरेक नागरिकले पाउने रकम हो । पेन्सन पाइरहेको व्यक्तिलाई सामाजिक सुरक्षा भत्ता लिने वा नलिने भनेर रोज्ने अधिकार दिनुपर्छ, नकि भत्ताबाट बञ्चित गर्ने । भुल्न नहुने तथ्य के हो भने सरकारी कर्मचारी र शिक्षकले सामाजिक सुरक्षा करको रूपमा तलबको एक प्रतिशत रकम हरेक महिना भुक्तान गरिरहेका हुन्छन् । जुन सामाजिक सुरक्षा भत्ता लगायतमै गरिने खर्चको लागि लिइएको हो । विश्वमा सामाजिक सुरक्षा भत्ता र पेन्सनलाई छुट्टाछुट्टै रूपमा व्यवस्थापन गर्ने गरिएको छ । न्हुछेरत्न बुद्धाचार्य, भक्तपुर"
सरकारको समीक्षा,"केपी शर्मा ओलीले सरकार चलाएको १ वर्ष पुरा भएको छ । सरकारबाट जनताले निकै अपेक्षा गरेका थिए । जनताले प्रत्यक्ष महसुस गर्ने काम निकै कम भए । अर्थतन्त्रका धेरैजसो सूचकांक नकारात्मक देखिए । केही क्षेत्रमा भने काम भएका पनि छन् । राम्रा काम१ प्रधानमन्त्री रोजगार कार्यक्रम अन्तर्गत बेरोजगारहरूको रोस्टर तयार गरी रोजगारी दिने तयारी । कम्तीमा सय दिनको रोजगारीको ग्यारेन्टी । २ विदेशमा सीप सिकेर आएका युवालाई स्वदेशमै उद्यमी बनाउने उद्देश्यका साथ सहुलियत कर्जा दिने योजना ।३ श्रमिकहरूलाई राहत दिन मजदुर सामाजिक सुरक्षा कोषको थालनी । ४ वैदेशिक रोजगारी अनुमतिपत्र ७ प्रदेशबाटै हुने व्यवस्था । ५ भैरहवा, पोखरामा एयरपोर्ट निर्माणमा तीव्रता । फास्ट ट्रयाक निर्माणमा तीव्रता र रेलवेको डीपीआर बनाउने भूमिका । ६ भारतले हटाउन नमानेको विराटनगरको भारतीय फिल्ड अफिस हटाउनु । निलाम्बर आचार्य, उदयराज पाण्डेजस्ता सक्षम र इमानदार व्यक्तिहरूलाई राजदूत बनाउनु ।७ अख्तियारलाई सक्रिय बनाउन भूमिका खेल्नु, खराब न्यायाधीशहरूलाई कारबाही गर्न न्यायपरिषदलाई झकझकाउनु ।नराम्रा काम१ विदेशी लगानीकर्तालाई विश्वासमा लिन नसक्दा वैदेशिक लगानी १० अर्बले घट्नु । महँगी बढ्नु । भारतसँंगको व्यापार घाटा चुलिनु ।२ पुँजी बजारलाई नकारात्मक रूपमा हेर्दा र पुँजीगत लाभकर हचुवाको भरमा वृद्धि गरिँदा १६ लाख जनताको ७ खर्ब पुँजी गुम्नु । ३ बैंकहरूको ब्याजदर वृद्धि हुँदा औद्योगिक वातावरण बिग्रनु । ४ आत्मनिर्भरताका योजना कागजमै सीमित हुनु । चीनबाट रेल र तेल ल्याउने अनि नेपाललाई ६ महिनासम्म पुग्ने इन्धन भण्डार क्षमता बढाउने कुरा अगाडि नबढ्नु । ५ मेलम्ची र अपर तामाकोशीलाई समयमै पूर्णता दिन असमर्थ हुनु । ६ झापा, चितवनमा धेरै योजना थुपार्नु । ७ राजधानीको धुलो, धुवाँ र खाल्टाखुल्टी जस्ताको तस्तै हुनु । ८ वाइड बडी विमानमा भएको अनियमितता, अख्तियार आयुक्त राजनारायण पाठकले गरेको भ्रष्टाचार, न्यायाधीशहरू गोपाल पराजुली, दीपकराज जोशीहरूले गरेका विवादास्पद फैसला छानबिन र कारबाही गर्ने भूमिका खेल्न नसक्नु । गोपाल देवकोटा, गोकर्णेश्वर, काठमाडांै"
रोजगारी कार्यक्रममा शंका,"सरकारले प्रधानमन्त्री रोजगार कार्यक्रम घोषणा गरेर केही गर्ने प्रयत्न गरेको छ । चरम बेरोजगारी र महँगीको मारमा परेका जनतामा केही उत्साह भर्ने कामका रूपमा यसलाई लिन सकिन्छ । सरकारको यो योजनालाई सुरुमै आलोचना भने गरिहाल्न मिल्दैन । तर यो वास्तविक बेरोजगारसम्म पुग्नेमा भन्ने आशंका गर्न सकिन्छ । यो योजनामा नक्कली बेरोजगारको हालिमुहाली हुनसक्छ । नातावादको छायामा परेर वास्तविक बेरोजगार लाभान्वित नहुन सक्छन् । यो योजनालाई प्रभाकारी बनाउन सरकारसँगै कर्मचारीतन्त्रको पनि ठूलो हात हुनेछ । अशोक तिमल्सिना, ढुंखर्क, काभ्रेपलाञ्चोक"
"सानालाई ऐन, ठूलालाई चैन","उच्च ओहदाका पदाधिकारी वा संवैधानिक अंकका पदाधिकारीले जस्तोसुकै भ्रष्टाचार, अनियमिततता गरे पनि पहुँचको आधारमा मद्दा सामसुम पारिन्छ र अहिलेसम्म पारिँदै आएको छ । कारबाही हुने डर वा अर्कै कारणले पदबाट राजीनामा गरी ढुक्कसंँग बस्ने मनोवृत्ति देखिएको छ । राजीनामा दिँदा अनियमितता गरेका मुद्दा कसैले पनि नकोट्याउने हुँदा राजीनामा दिने प्रचलन बढ्दै गएको छ । राजनारायण पाठक यतिखेर एउटा उदाहरण बनेका छन् । तर तिनलाई कारबाही गर्ने कसले ? यो प्रश्न चौतर्फी उठ्न थालको छ । पछिल्ला अनियमितताका मुद्दा सामसुम पारेजस्तै पाठकको मुद्दा पनि सामसुम पारिनेछ भन्ने आमनागरिकमा कोतुहल हुनु स्वाभाविक हो । सामान्य व्यापारीले भ्याटको कागजात, खरिदबिक्री तथा स्टकलाई दुरुस्त राख्न नसक्दा आन्तरिक राजस्व कार्यालय, राजस्व अनुसन्धान कार्यालय वा अख्तियारले दिनसम्म दु:ख दिने गरेको छ । के हामीले चाहेको लोकतन्त्र यही हो ? सानालाई ऐन, ठूलालाई चेन । अनियमितता गर्ने जोसुकै होस्, चाहे सामान्य व्यक्ति होस् वा उच्च ओहदाका व्यक्ति । सबैलाई समान व्यवहार गरिनुपर्छ, समान दृष्टिले हेरिनुपर्छ, अनि मुद्दा अनुसार कारबाही गरिनुपर्छ । अनिमात्र लोकतन्त्रको अनुभूति गर्न पाउँछौं । प्रमोद पौडेल, वीरगन्ज ११, श्रीपुरउच्च पदमा आसिन नेपालका व्यक्तिहरू पदीय शक्तिको आडमा अनियमितता गर्ने र आफ्नो कर्तुत सार्वजनिक भएपछि पदबाट राजीनामा गरी उन्मुक्ति पाउने संस्कार बसेको छ । संविधान जारी भएपछि अनियमितता र विवादमा मुछिएका संवैधानिक पदाधिकारीमाथि कुनै कारबाही हुने गरेको छैन । भिडियो प्रकरणमा मुछिएर राजीनामा दिएका अख्तियार आयुक्त राजनारायण पाठकमाथि पनि कुनै करबाही नहुने देखिन्छ । ७८ लाख घुस लिएको भिडियो सार्वजनिक भएपछि पनि सरकारले कारबाही प्रक्रिया अघि नबढाउनु विडम्बनापूर्ण छ । त्यस ठाउँमा सर्वसाधारण थिए भने प्रहरी प्रशासन लगाएर भ्रष्टाचार मुद्दा दायर भैसक्यो । कानुनी राज्यको आभास जनतालाई दिने हो भने सरकारले पाठकमाथि भ्रष्टाचार मुद्दा तत्काल अघि बढाउनुपर्छ । कानुन सबैका लागि बराबर हो, कानुनले विभेद गर्दैन भन्ने महसुस सर्वसाधारणलाई गराउनुपर्छ । एचपी अधिकारी, रत्ननगर, चितवन"
ज्येष्ठ नागरिकलाई सहारा,"जनसंख्याको आठ प्रतिशतभन्दा केही बढीमात्र भए पनि ज्येष्ठ नागरिक अमूल्य ज्ञान र अनुभवको स्रोत हुन् । ज्येष्ठ नागरिकका सम्बन्धमा भएका कानुनी व्यवस्थालाई प्रभावकारी रूपमा कार्यान्वयन गर्ने हो । उनीहरू सुखीमात्रै हुने छैनन्, समाजका महत्त्वपूर्ण योगदानकर्ता समेत हुनेछन् ।"
कर्णालीको तटबन्ध भत्किँदै,"तटबन्ध नहँुदा कर्णाली र मोहना नदी किनारका बासिन्दा सुरक्षित स्थानमा बसाइँ सर्दै आएका थिए । अरू गाउँमा जनसंख्या बढ्दै गए पनि बाढी प्रभावित यहाँका गाउँमा भने जनसंख्या घट्दै आएको थियो । बर्सेनि आउने बाढीका कारण यहाँको धनजनको क्षति हुँदै आएकामा अब त्यो खतरा कम भएको जमरा कुलो जल उपभोक्ता समिति अध्यक्ष लालवीर चौधरीले बताए । उनले भने, बाढीले बालीनालीका साथै मान्छेको ज्यान पनि जोखिममा थियो, अब त्यो कम भएको छ ।"
बहुमूल्य शालिग्राम चोरी,"शालिग्राम शिलाभित्र सुन र हीराजस्ता बहुमूल्य धातु भेटिने विश्वास गरिन्छ । शालिग्रामलाई हिन्दु धर्मावलम्बीले विष्णुको अवतारका रूपमा पनि पूजाआजा गर्छन् । भारतका विभिन्न सहरमा शालिग्राम शिला महँगो मूल्यमा बिक्री हुन्छ । चोरिएका शिलाको मूल्य १० लाखभन्दा बढी हुन सक्ने मोदीवेणीधामका अध्यक्ष केशवदास बैरागीले बताए । पर्वतका प्रहरी प्रमुख डीएसपी भुवनेश्वर तिवारीले घटना थाहा भएलगत्तै सक्रियतापूर्वक चोरको खोजी भइरहेको बताए । चोरले लगेको दानपेटिका सदरमुकाम आउने सडकको सिँढीमा भेटियो । चोरहरू सदरमुकामतर्फ आएको हुन सक्छ, उनले भने । सदरमुकामका विभिन्न स्थानमा सीसीटीभी क्यामेरा जडान गरिएका छन् । त्यसका फुटेज पनि हेरेर अनुसन्धान तीव्र पारिएको उनले बताए । रित्तो दानपेटिका, ताला फुटाउन प्रयोग गरिएको हतौडी र ह्याक्सो ब्लेडलगायत फेला परेको छ ।"
पप्पुले बनाएन पुल,"गाउँपालिकालाई पृथ्वीराजमार्गसँग सडक सञ्जालले जोडे स्थानीयलाई लाभ पुग्ने सुनारले बताए । पुल नहुँदा गोरखातर्फका किसान आफ्ना कृषि उपज डोकामा बोकेर बिक्री गर्न पृथ्वीराजमार्गसम्म पुग्नुपर्छ । पुल निर्माण सम्पन्न भए गण्डकी गाउँपालिकाको ताङलीचोक, मकैसिङ र भुम्लीचोक साथै सहिद लखन गाउँपालिकाका बासिन्दा लाभान्वित हुनेछन् ।"
दस रुपैयाँमै साडी !,"प्रहरीका अनुसार एक महिलाले भागदौडका क्रममा ५ तोलाको सुनको सिक्री, ६ हजार नगद र डेबिट कार्ड हराएको भन्दै निवेदन दिएकी छन् । प्रहरीले घटनाबारे छानबिन सुरु गरिसकेको जनाएको छ ।ठूलो संख्यामा महिला र किशोरीहरू साडी खरिद गर्न भेला भएका थिए । सस्तो मूल्यमा साडी बिक्री भइरहेको थाहा पाउनासाथ एकाएक भीड बढेको र भागदौडको अवस्था सिर्जना भएको प्रहरीको भनाइ छ । भारतीय सञ्चारमाध्यमका अनुसार सस्तो मूल्यमा साडी बिक्री सुरु भएपछि सपिङ मलमा करिब १० हजार महिला तथा किशोरीहरू पुगेका थिए ।"
"मेरो गाउँ, मेरो भिडियो च्यालेन्ज",छानिएकामध्ये १० वटा भिडियोबीच प्रतिस्पर्धा हुनेछ । उत्कृष्ट भिडियोले १ लाख रुपैयाँ नगद पाउनेछ । दोस्रोले ५० हजार र तेस्रोले २५ हजार पाउनेछन् । पब्लिक च्वाइसमा परेको अर्को भिडियोलाई पनि १ लाख रुपैयाँ पुरस्कार दिइनेछ ।
कला साहित्य उत्सव,"यस्तै प्रत्युष वन्त, नारायण वाग्ले, शिव गाउँले, सञ्जीव उप्रेती, आहुति, खगेन्द्र प्रसाईं, राजेन्द्र महर्जन, जेबी विश्वकर्मा, युग पाठक, पुण्यप्रसाद खरेल, भास्कर गौतम, विष्णु सापकोटा, झलक सुवेदी, महेन्द्र पी लामा, सुधीर शर्मा, अखिलेश उपाध्याय, राम कार्की, बसन्त बस्नेत, संगीत श्रोता, दीपक सापकोटा, अभय श्रेष्ठ, विनोदविक्रम केसी, सीके लाल, खगेन्द्र संग्रौला, प्रदीप गिरि, अनुभव अजित, डा विश्व पौडेल आउनेछन् । उत्सवमा पुस्तक मेला, देही आर्टको कला प्रदर्शनीका साथै परिवर्तन थिएटरले तयार पारेको बिटुलो आख्यान नाटक मञ्चन हुनेछ । संयोजक तिम्सिनाका अनुसार स्ल्याम्प पोयट्री, कविता, गजल वाचनसमेत हुनेछ ।"
विद्यालयलाई डेढ करोडको छात्रावास,"मुलुककै सांकेतिक भाषाका पहिलो बहिरा शिक्षक भानुभक्त आचार्यले बहिरा विद्यार्थीका लागि राज्य संवेदनशील हुन नसकिरहेका बेला धरानमा बहिरा बालबालिकाका लगि अवासीय छात्रावाससहितको शैक्षिक संस्था बामे सर्दै गरेको बताए । उनले भने, बहिरा बालबालिकालाई उचित शिक्षा र सीप सिकाएर आर्थिक रूपमा आत्मनिर्भर बनाउन सके अभिभावक, समाज र राज्यको भार बन्दैनन् ।"
महाधिवेशन समयमै हुनुपर्छ,"कांग्रेसले संसद्मा प्रभावकारी भूमिका खेल्न नसकेको भन्दै नेता पौडेलले चिन्ता व्यक्त गरे । संसद्मा कांग्रेस सांसदको भूमिका प्रभावकारी भएन, उनले भने, जति हुनुपर्ने निकै कम भयो । म संसदीय दलको नेता हुँदा संसद्मा उठाएको विषयवस्तु परिणाममा पुर्याउँदा प्रचण्डले राजीनामा दिनुपरेको थियो । वर्तमान संसदीय दलका नेता देउवाले संसद्मा विषयवस्तुमा उठान गरे पनि परिणाममुखी हुन नसकेको पौडेलको कथन थियो । भ्रष्टाचारविरुद्ध पार्टी सदनदेखि सडकसम्म दह्रो भएर उभिनुपर्ने आवश्यकता उनले औंल्याएका छन् ।"
"अवसर कुर्ने होइन, सिर्जना गरौं","नयाँ नेपालमा केही पनि नयाँ छैन । खासगरी युवाहरूका लागि त केही पनि नयाँ छैन, उनले भनिन्, अहिले भर्खरै युवा स्वरोजगार कार्यक्रमको घोषणा भएको छ । त्योबाहेक अरू के नै छ त ? टुटललाई सरकारले प्रतिबन्ध लगाउने तयारी गरेको प्रति व्यंग गर्दै मिस नेपाल शृंखला खतिवडाले भने युवाले गर्न खोज्ने हरेक नयाँ काम साथ दिनेभन्दा व्यवधान खडा गर्नेहरूको जमात धेरै हुने तर्क राखेकी थिइन् । एकातर्फ सरकार सूचना प्रविधिको अधिकतम प्रयोग गरेर देश विकासमा लाग्नुपर्नेमा जोड दिन्छ र अर्कोतर्फ युवाहरूले सुरु गरेका नयाँ कार्यलाई बन्द गर्नतर्फ लाग्छ, उनले व्यंग्य गर्दै भनिन्, आजको प्रविधि प्रयोग गरेर सुरु गरेको कामलाई नियमन गर्न भने ३० वर्ष पुरानो कानुन हुन्छ । यस्तोमा कसरी नयाँ कामको थालनी गर्ने ? ट्रेसिङ नेपालका संस्थापक लेक्स लिम्बूले विदेशमा अध्ययन गरेर ज्ञान र सीप सिकेर नेपाल फर्किएका वा फर्कन चाहने युवाहरूले जागिर खोज्नुभन्दा पनि अरूलाई जागिर दिने गरी नयाँ केही गर्नुपर्नेमा जोड दिएका थिए ।"
तयारी पोसाक निर्यात बढयो,"आर्थिक वर्ष ०७४७५ को प्रथम चौमासिकको तुलनामा आव ०७५७६ को सोही अवधिमा निर्यात ८ दशमलव २ प्रतिशतले वृद्धि भई २ अर्ब २१ करोड रुपैयाँ पुगेकाले केही आशा पलाएको उनले बताए । सन् २००२ अघि नेपालमा तयारी पोसाकको बजार र निर्यात राम्रो भए पनि विभिन्न कारणले उद्योग बन्द भएर समस्या आएको हो । हाल दुई हजारभन्दा बढी सिलाइका उपकरण त्यसै थन्किएका छन् । ती उपकरणलाई सञ्चालनमा ल्याउन सरकारको सहयोगको खाँचो रहेको उनले बताए । नेपाली सेना, नेपाल प्रहरी, सशस्त्र प्रहरीको पोसाक स्वदेशभित्रै उत्पादन गरिए ती उपकरण पुन: सञ्चालनमा आउन सक्ने व्यवसायीहरू बताउँछन् । योसँगै आवश्यक कच्चा पदार्थ स्वदेशमै उत्पादन गर्नेतर्फ पनि व्यवसायीहरूले सरकारको ध्यानाकर्षण गराएका छन् । सन् १९८० को दशकमा नेपालमा तयारी पोसाक उद्योग सञ्चालनमा आएको हो । सन् १९९० को दशकमा पुग्दा एक हजार बढी उद्योग सञ्चालनमा आएको तथ्यांकमा उल्लेख छ । त्यो बेला निर्यात ३ सय ८९ लाख डलरसम्म पुगेकामा सन् २००३ पछि भने बिस्तारै उद्योग खस्कन गई हाल ५ हजार ५५ को हाराहारी उद्योगमा सीमित छ ।"
औद्योगिक लगानी आकर्षित गर्दै हुलाकी राजमार्ग,भारतबाट कच्चा पदार्थ आयातका लागि सीमा नाका नजिकै रहेकाले पनि सबैको रोजाइमा यो क्षेत्र पर्न थालेको हो । करिडोरमै खोलिएको अग्रवालको श्री स्टिल उद्योगमा मात्रै ४ अर्बभन्दा बढीको लगानी छ ।
कृषि विकास बैंकले ब्याजदर घटायो,काठमाडौं (कास) कृषि विकास बैंकले साविक कर्जाको ब्याजदरमा एक प्रतिशत घटाएको छ । माघ २८ मा बैंकको सञ्चालक समितिले फागुन १ देखि लागू हुने गरी उक्त निर्णय गरेको जारी विज्ञप्तिमा छ । बैंकले निक्षेपको ब्याजदरमा निक्षेपकर्ताहरू लाभान्वित हुने गरी साविकको ब्याजदरमा १५ प्रतिशत थप हुने गरी वृद्धि गरेको जनाएको छ ।
स्मार्टको सेवा ४५ जिल्लामा,"काठमाडौं (कास) स्मार्ट टेली कम्युनिकेसनले आफ्नो नेटवर्क ४५ जिल्लामा विस्तार गरेको छ । काठमाडौं, ललितपुर, भक्तपुर, काभ्रे, पोखरा, नेपालगन्ज, वीरगन्ज, विराटनगरलगायत नेपालका आधिकांश प्रमुख सहरमा स्मार्टको सेवा उपलब्ध हुँदै आएको जारी विज्ञप्तिमा छ । यो विस्तारसँगै कम्पनीको फोजी सेवा अब १९ जिल्लामा, टुजी सेवा २६ जिल्लामा पुगेको जनाएको छ । कम्पनीका अनुसार स्मार्टको फोजी सेवा काठमाडौं, ललितपुर, भक्तपुर, काभ्रे, कास्की, नवलपरासी, बाँके, दाङ, कैलाली, बर्दिया, कञ्चनपुर, पर्सा, धनुषा, चितवन, सप्तरी, सिराहा, मोरङ, झापा र सुनसरी पुगिसकेको छ ।"
गरिमाका एकै दिन छ शाखा थप,"काठमाडौं (कास) गरिमा विकास बैंकले आइतबार एकै चोटि ६ वटा नयाँ शाखा सञ्चालनमा ल्याएको छ । बैंकले चितवनको टाँडी, कञ्चनपुरको महेन्द्रनगर, नुवाकोटको बट्टार, लमजुङको बेंसीसहर, बाँकेको चप्परगढी र सुर्खेतको वीरेन्द्रनगरमा शाखा थपेको जारी विज्ञप्तिमा छ । गरिमाको हाल देशभर ७२ शाखा कार्यालय सञ्चालनमा रहेको जनाइएको छ ।"
बिमा सम्झौता,"काठमाडौं (कास) सन नेपाल लाइफ इन्स्योरेन्स र कञ्चन डेभलपमेन्ट बैंकबीच बिमा सम्झौता भएको छ । यस सम्झौताअन्तगत कञ्चन डेभलपमेन्ट बैंकका ग्राहकहरूले बिमा शुल्क भुक्तानी गर्न, बिमा लेख लिन तथा बिमा दाबी भुक्तानी सहज रूपमा सन नेपाल लाइफबाट प्राप्त गर्न सक्ने जारी विज्ञप्तिमा छ । यसैगरी सन नेपाल लाइफ इन्स्योरेन्स र कामना सेवा विकास बैंकबीच पनि बिमा सम्झौता भएको छ ।"
व्यापार मेला हुने,"काठमाडौं (कास) नेपाली स्थानीय घरेलु तथा साना उद्योगका उत्पादनको प्रवद्र्घन र बजारीकरण गर्ने उद्देश्यले १५ औं अन्तर्राष्ट्रिय औद्योगिक व्यापार मेला तथा घरेलु उद्योग महोत्सव २०७५ राजधानीमा आयोजना हुने भएको छ । नेपाली वस्तु प्रयोग गरौं, नेपाली भएकामा गर्व गरौं र मेहनत, सिर्जना, उत्पादन र वस्तु मैरै नेपालको भन्ने नाराका साथ आगामी फागुन २३ देखि आयोजना हुन लागेको आयोजकले जनाएको छ । दुई सय वटा स्टल रहने प्रदर्शनीमा नेपालका सबै प्रदेश र जिल्लाका उद्यमीहरू, उपयुक्त प्रविधि प्रयोगकर्ताहरू र भारत, पाकिस्तान, बंगलादेशलगायत सार्क मुलुक तथा चीनको सहभागिता रहने जनाइएको छ ।"
डेलिबेरेसन फर दि नेक्स्ड डिकेड कार्यक्रम,काठमाडौं (कास) नेसनल बैंकिङ इन्स्टिच्युटले आइतबार राजधानीमा डेलिबेरेसन फर दि नेक्स्ट डिकेड विषयक कन्क्लेभ आयोजना गरेको छ । संस्था स्थापनाको १० वर्ष पुगेको अवसरमा आयोजित सम्मेलनमा देशभरिबाट विभिन्न बैंकिङ तथा वित्तीय संस्थालगायत अन्य संस्थाका करिब दुई सयभन्दा बढीको सहभागिता रहेको जारी विज्ञप्तिमा छ । नेपाल सरकार तथा एसियन विकास बैंकको सहयोगमा नेपाल राष्ट्र बैंक तथा अन्य बैंक वित्तीय संस्थाहरूको संयुक्त लगानीमा नेसनल बैंकिङ इन्स्टिच्युट स्थापना भएको हो ।
तयारी पोसाक उद्योग संघमा अर्याल,"काठमाडौं (कास) नेपाल तयारी पोसाक संघको २७ औं वार्षिक साधारणसभाले चण्डीप्रसाद अर्यालको अध्यक्षतामा ११ सदस्यीय नयाँ कार्य समिति चयन गरेको छ । समितिको उपाध्यक्षमा इमानसिं लामा, भूपेन्द्रकुमार बस्नेत, महासचिवमा अशोककुमार अग्रवाल, सहसचिवमा पशुपतिदेव पाण्डे र कोषाध्यक्षमा सञ्जयकुमार अग्रवाल चयन भएको विज्ञप्तिमा छ ।"
भाषाशास्त्री पोख्रेल अस्पताल भर्ना,"विराटनगर (कास) भाषाशास्त्री बालकृष्ण पोख्रेललाई स्थानीय श्री हस्पिटलको आईसीयूमा भर्ना गरिएको छ । स्पार्क अस्पतालमा फिजियोथेरापी गराइरहेका बेला शनिबार अचानक पल्स घटेपछि उनलाई आईसीयू पुर्याइएको हो । उनको स्वास्थ्य अवस्थामा सामान्य सुधार आए पनि उमेर र स्वास्थ्यका कारण खतरामुक्त नरहेको डा ओकार अहमदले बताए । स्वास्थ्य अहिले स्टेबल छ, डा अहमदले भने, तर खतरामुक्तचाहिँ हुनुहुन्न । पोख्रेललाई माघ ६ गते मस्तिष्कघात भएपछि नर्भिक अस्पताल भर्ना गरिएको थियो । छोरा मुनाल पोख्रेलका अनुसार मस्तिष्कघातका कारण शरीरको देब्रे पाटो चल्न छाडेपछि १० दिनदेखि विराटनगरको स्पार्क अस्पतालमा फिजियोथेरापी गराउँदै आएका थिए ।"
घोषणापत्रअनुसार काम हुन्छ,"सोही कार्यक्रममा गाईघाटस्थित भगवती मन्दिर परिसरको साक्षर स्तम्भको समेत अनावरण गरिएको थियो । जिल्ला अनौपचारिक शिक्षा समितिका अनुसार साक्षर जिल्ला घोषणाका लागि १५ देखि ६० वर्ष उमेर समूहका ९५ प्रतिशतले आफू र परिवारको नाम लेख्न, हस्ताक्षर गर्न, सामान्य हिसाबकिताब राख्न सक्नुपर्ने हुन्छ ।"
रुकुम र कालिकोट च्याम्पियन,"विजेतालाई कर्णाली प्रदेशका सामाजिक विकासमन्त्री दल रावल, योजनामन्त्री प्रकाश ज्वालालगायतले पुरस्कृत गरे । मन्त्री ज्वालाले कर्णाली क्षेत्रको खेलकुद विकासमा लगानी गर्न प्रदेश सरकार तयार रहेको बताए । अर्का मन्त्री रावलले कर्णाली प्रदेशलाई खेलकुदको क्षेत्रबाट पहिचान गराउन भौतिक संरचना निर्माणमा तीव्रता दिइने जनाए । उनका अनुसार अर्को वर्षदेखि अन्तर प्रदेशस्तरीय खेलकुद प्रतियोगिता हुनेछ । प्रतियोगिता गर्न करिब ५५ लाख रुपैयाँ खर्च भएको जनाइएको छ ।"
विज्ञान र विवेक विजेता,"विजेतालाई १०, उपविजेतालाई ७ र तेस्रो हुनेलाई ५ हजार रुपैयाँ पुरस्कार प्रदान गरियो । उत्कृट जोडीका रूपमा खिम र विकासलाई जिल्ला ब्याडमिन्टन संघका अध्यक्ष वसन्त बज्राचार्यले मायाको चिनोसहित पुरस्कृत गरे । विजेता खेलाडीलाई वडा २ कार्यालयले रनिङ सिल्डसहित नगर परिक्रमा गराएको थियो ।"
रियलको अप्रत्यासित हार,त्यसको १० मिनेटपछि सानदार गोलमार्फत जिरोनाले खेलमा अप्रत्यासित अग्रता लियो । एन्टोनी लुजानेको सशक्त प्रहार म्याड्रिडका गोलरक्षक थियावट कोर्टवाले पन्च गरेर बचाए । तर रिबाउन्ड बलमा पोर्टुले उत्कृष्ट गोल गरे ।
एपीएफलाई उपाधि,"गोरखपुर स्पोर्ट्स क्लब तेस्रो भएको छ । विजेताले १ लाख ११ हजार १ सय ११, उपविजेताले ५१ हजार १ सय १ र तेस्रोले २५ हजार १ सय १ रुपैयाँ पुरस्कार पाए ।"
ठमेललाई भेट्रान्स बास्केटबल,विजेताले ५५ हजार ५ सय ५५ र उपविजेताले ३३ हजार ३ सय ३३ रूपैयाँ पुरस्कार पाए । आयोजकका रविन शाही उत्कृष्ट खेलाडी र ठमेलका कर्मा गुरुङले बेस्ट स्कोरर घोषित भए । स्पर्धामा ४० वर्ष माथि उमेरका खेलाडीको ६ टिमले भाग लिएका थिए ।
होराइजन फाइनलमा,"विराटनगर (कास) होराइजन एकेडेमी ए डिभिजन क्रिकेट प्रतियोगिताको फाइनल पुगेको छ । आइतबार उसले विनायक क्रिकेट क्लबलाई १ सय ३५ रनले हरायो । बैजनाथपुर क्रिकेट मैदानमा टस जितेर ब्याटिङ गरेको होराइजनले ४८५ ओभरमा ५ विकेट गुमाएर २ सय रन बनायो । अश्विनी कामले ३२, रेवतीरमण यादवले २७ र उत्सव बरालले २२ रन जोडे । विनायकका कालीचरण यादव, अमित रोय र सुमन मण्डलले २२ विकेट झारे । जवाफमा २ सय १ रनको लक्ष्य पछ्याएको विनायक २०५ ओभरमा ६५ रनमै समेटियो । सद्धान्त साहले २१ र विशाल मण्डलले १५ रन जोडे । हेराइजनका दीपेश कँडेलले २५ रन खर्चेर ५ विकेट झारे । उनी म्यान अफ द म्याच भए । सोमबार गुराँस क्रिकेट क्लब र एग्रोभेटबीच दोस्रो सेमिफाइनल हुनेछ ।"
गोकर्णेश्वर च्याम्पियन,काठमाडौं (कास) नेपालको गोकर्णेश्वर डोजो ११ औं कानाजावा कप कराँतेमा आइतबार टिम च्याम्पियन बनेको छ । गोकर्णेश्वरले २१ स्वर्ण जित्यो । दोस्रो भएको भारतले ७ स्वर्ण र तेस्रो स्थानको नेपालको श्री चामुण्डा माविले ५ स्वर्ण जिते । नेपाल सोतोकान कराते संघ (एसकेआईएफ) द्वारा आयोजित प्रतियोगिताको पुरुषमा सत्यनारायण मुरिया र महिलामा रेनी ज्याकोब उत्कृष्ट खेलाडी घोषित भए । दुवै भारतीय हुन् ।
साइपाल विजयी,"काठमाडौं (कास) साइपाल एकेडेमीले चौथो हिसान उपत्यकाव्यापी खेलकुद सप्ताहअन्तर्गत गल्र्स बास्केटबलमा आइतबार जेभियर कलेजलाई २६२५ स्कोरले पराजित गरेको छ । ब्वाइज बास्केटबलमा गोल्डेनगेटले मोर्गनलाई ६६४६, जेभियरले ऋत एकेडेमीलाई ३८२५ र एन्जल्स हर्टले प्रिमियरलाई २५१८ स्कोरले हराए ।"
मदन स्मृति फुटबलको तयारी,काठमाडौं (कास) मदन भण्डारी स्पोर्ट्स एकेडेमी काठमाडौं क्षेत्र ४ को आयोजनामा हुने प्रथम मदन भण्डारी स्मृति भेट्रान फुटबलको तयारी पूरा भएको छ । आयोजकका अध्यक्ष शुभ शर्माले मंगलबार सुरु हुने प्रतियोगिताको तयारी पूरा भएको आइतबार पत्रकार सम्मेलनमा जनकारी गराए । प्रतियोगितामामा २० टिमको सहभागिता रहने छ । त्यसमा चार मोफसलका छन् । विजेताले १ लाख र उपविजेताले ५० हजार रुपैयाँ पुरस्कार पाउने छन् ।
अक्षरिका र श्रमशील सफल,"काठमाडौं (कास) अक्षरिका र श्रमशील चौथो अर्किड कप जुनियर छात्र फुटबलको प्रिक्वाटरफाइनलमा पुगेका छन् । अक्षरिकाले एम्सलाई ५२ ले पराजित गर्दा अनिश पुन मगरले ह्याट्रिक गरे । श्रमशीलले किड्सलाई २० ले हरायो । करियर, विनायक र अभिषेक ज्ञानमन्दिर (एजीएम) पनि आफ्नो खेल जित्दै प्रिक्वाटरफाइनलमा पुगे ।"
ग्लोबलको जित,काठमाडौं (कास) ग्लोबल र एडभान्स दोस्रो माफ अन्तरस्कुल छात्र भलिबलको क्वाटरफाइनल पुगेका छन् । आइतबार ग्लोबलले नेपाल मेगा र नोबेललाई समान २० को सोझो सेटमा हरायो । एड्भान्सले नोबेलमाथि २० कै सेटमा सफलता पायो । क्याम्ब्रिज र जगत मन्दिर पनि क्वाटरफाइनल पुगे ।

शीर्षक,विवरण
सामाजिक सञ्जालमा जथाभावी लेखे ५ वर्ष जेल,"त्यस्तै सरकारी डाटा केन्द्र, सरकारी नेटवर्क, इमेल प्रणाली तथा विद्युतीय भुक्तानी प्रणाली सञ्चालन गर्न राष्ट्रिय सूचना प्रविधि केन्द्रको समेत अवधारणा अघि सारिएको छ ।"
समाजराजनीति विधाको कान्तिपुर आइकन घोषणा,काठमाडौं (कास) कान्तिपुर मिडिया गु्रपको गैरनाफामूलक कल्याणकारी संस्था कान्तिपुर फाउन्डेसनले समाजराजनीति विधाको कान्तिपुर आइकन बिहीबार घोषणा गरेको छ । उक्त विधाको आइकन समाजसेवामा उल्लेखनीय योगदान पुर्याएका धुर्मुससुन्तली जोडीलाई प्रदान गरिने भएको छ । चार विधामा प्रदान गरिने आइकनमध्ये बुधबार विज्ञानअन्वेषण तर्फको आइकन वागवानी विज्ञ मुकुन्द रञ्जितलाई प्रदान गर्ने घोषणा गरिएको थियो । बाँकी दुई विधा सिर्जनाकला र अर्थउद्यम का आइकन शुक्रबार र शनिबार घोषणा गरिनेछन् । जनही ५ लाख रुपैयाँ बराबरको स्वर्ण पदकसहितको उक्त सम्मान फागुन ६ गते काठमाडौंमा हुने विशेष समारोहमा राष्ट्रपति विद्यादेवी भण्डारीबाट प्रदान हुने फाउन्डेसनले जनाएको छ ।
तेलमा हालीमुहाली,"(बाँकेबाट ठाकुरसिंह थारू, दाङबाट दुर्गालाल केसी, प्यूठानबाट गिरुप्रसाद भण्डारी, कपिलवस्तुबाट मनोज पौडेल र पाल्पाबाट माधव अर्याल)"
बेरोजगारको आवेदन चैतदेखि,"नयाँ अभ्यास : प्रधानमन्त्रीप्रधानमन्त्री केपी ओलीले न्यूनतम रोजगारी दिने गरी ल्याइएको प्रधानमन्त्री रोजगार कार्यक्रम नेपालका लागि नयाँ अभ्यासको सुरुवात भएको बताएका छन् । यो ऐतिहासिक दूरगामी महत्त्व राख्ने कदम हो, घोषणासभामा उनले भने, नेपाली युवाशक्ति अब बिनाज्याला बस्नु पर्दैन । यो कार्यक्रमले सरकार थप एक कदम अगाडि बढेको उनले बताए । सरकारले दिनैपिच्छे नयाँनयाँ कुरा ल्याएको छ । सरकार अगाडि बढेको बढ्यै छ, उनले भने, हिजोभन्दा आज हामी फेरि एक कदम अगाडि बढेका छौं । आजभन्दा भोलि फेरि एक कदम अगाडि बढ्छौं । ओलीले फागुन १ गतेलाई रोजगारी दिवसका रूपमा मनाउनेसमेत बताए । श्रम, रोजगार तथा सामाजिक सुरक्षामन्त्री गोकर्ण विष्टले सरकारी, निजी र सहकारी क्षेत्रसमेतको सहभागितामा आन्तरिक रोजगारीका अवसर सिर्जना गरी बेरोजगारी अन्त्य गर्ने उद्देश्य राखिएको बताए ।"
पाँच वर्षभित्र सबै करिडोरमा सडक,"उनका अनुसार दायाँबायाँ ८८ मिटर कालोपत्रे सडक, फुटपाथसहित बगैंचा निर्माण गरिनेछ । २ दशमलव ७ किमि हनुमन्ते करिडोर निर्माणका लागि ६९ करोड ७० लाख रुपैयाँ छुट्याएको उनले बताए । उपत्यका ट्राफिक महाशाखा प्रमुख वसन्त पन्तले करिडोर विस्तार भए ट्राफिक जाममा कमी आउने बताए । करिडोरलाई वैकल्पिक बाटोका रूपमा प्रयोग गर्न सकिन्छ, उनले भने, यसले ट्राफिक जाम कम हुन्छ ।"
सुनसान लिपिङ बजार,"बर्खाको त्रास बर्खे पहिरोले ध्वस्त बनाएको लिपिङ जोड्ने पुरानो मोटरेबल पुल कटेपछिको कुनाको घरमा दुई परिवार बस्ने गरेका छन् । क्षतिग्रस्त बजारभन्दा परको कोदारी बजारमा भने बाक्लो बस्ती बसिसकेको छ । प्रहरी चेक पोस्टदेखि कोदारी बजारसम्म बस्ती बढे पनि आउँदो बर्खाको त्रास कायमै छ । बर्खा कता कुम्लो बोकेर भाग्नुपर्ने हो, थाहा छैन, कोदारी बजारका पदम तामाङले भने । दुई सय परिवारको बसोबास रहेको तातोपानीमा बर्खाको त्रास कायम उस्तै छ । ०७२ असारको बर्खे भोटेकोसी बाढीले कटानमा पार्दा सीमाको लिपिङ बजारमा ७६ घर पूर्ण रूपमा क्षति पुगेको थियो ।"
अस्पतालमा नक्कली सीआईबी,"माघ २४ मा आफूमाथि दुव्र्यवहार भएको अस्पतालका चिकित्सक डा कृष्णसागर शर्माले प्रशासनलाई जानकारी गराएका छन् । उनी अस्पतालको बालक्यान्सर युनिटका कन्सल्ट्यान्ट हुन् । उक्त दिन दुई अपरिचित युवाहरू वार्डमा आएर ओपीडी किन नगएको भनेर वातावरण नै त्रसित हुने गरी होहल्ला गरेको डा शर्माले अस्पताल प्रशासनलाई जानकारी गराएका छन् ।पछि कोठामा लगेर उनीहरूले आफू प्रहरीको केन्द्रीय अनुसन्धान ब्युरो (सीआईबी)बाट अनुसन्धानका लागि आएको हो भने । यहाँको अस्पतालमा विकृति मौलाएको र त्यसलाई रोक्न अस्पताल प्रशासनले र जिल्लाको प्रहरी प्रशासनले समेत नसेकेको भन्दै मलाई कारबाहीको धम्की दिए, डाशर्माले भने । उनीहरूले एमालेका केटाहरू लगाएर अस्पतालका कार्यकारी निर्देशकलाई किन थर्काएको समेत भनेको डा शर्माले बताए ।"
भ्रष्टाचारको अवस्था,"राजनीतिक दलका नेताहरू लोकतन्त्र र पारदर्शितालाई अंँगालेको दाबी गर्छन् । तर उनीहरूको आर्थिक पारदर्शिताको स्थिति प्राय: शुन्य छ । भ्रष्टाचार नियन्त्रणका लागि अख्तियार दुरुपयोग अनुसन्धान आयोगले कामको जिम्मा लिएर अलपत्र पार्ने ठेकेदारहरूको गहन अनुसन्धानमा बढाएको सक्रियता सकारात्मक देखिन्छ । अख्यितार नै सक्रिय नभई भ्रष्टाचार रोकिन्न । संजीव पौड्याल, बाहुनडाँगी, झापा"
संघीयताको स्वाद,"यो सत्य हो, केन्द्र सरकारले प्रदेश सरकारलाई अधिकार सम्पन्न बनाउन चाहँदैन । संघीय संसदमा सरकारले ल्याएको प्रहरी सम्बन्धी विधेयकले प्रदेश सरकारलाई निकम्मा बनाउनेछ । प्रदेश सरकारभन्दा माथि प्रमुख जिल्ला अधिकारीलाई राखेर प्रदेशको कुनै पनि कामकारबाहीको रिमोट कन्ट्रोल केन्द्र सरकारले राख्दा चौतर्फी विरोध हुनुका साथै संघीयता नै धरापमा पर्ने सर्वत्र चर्चाको छ । प्रमोद पौडेल, वीरगन्ज११, श्रीपुर"
कानुनीराजको आशा पलायो,"सुन काण्डका दुई न्यायाधीश तानिए कान्तिपुरमा प्रकाशित समाचार पढेपछि केही लेख्न मन लाग्यो । कुनै पनि विकसित मुलुकबारे नियाल्दा त्यहाँ कानुन सर्वोपरी रहेको र कानुनको वर्खिलाप गर्ने राष्ट्रपति, प्रधानमन्त्री नै किन नहुन्, कठघरामा उभ्याइने गरेका उदाहरण प्रशस्तै छन् । हुनेखाने, ठूला र सरकारी उच्च ओहदामा रहेकालाई कानुन नलाग्ने, लागे पनि सहजै उम्कने, तर तल्लो निकायमा काम गर्ने कार्यालयका सहयोगी, मुखिया, खरिदारलाई भनौं वा शक्ति र पहुँच बाहिरका मानिसलाई २५ हजारका पासो थापेर मिडियामा प्रकाशित गराउँदै न्यायिक विचलनमा कारबाही गर्न अख्तियारी पाएकाहरूले शिर ठाडो पार्नु दिवास्वप्न मात्रै हो । अहिले जुन न्यायिक निकायमाथि जनताले वाह वाह भन्न थालेका छन्, कानुनको परिपालना अब हुनथालेछ भनी अनुमान लगाउन सकिन्छ । अहिले चर्को बहसभित्र परेको र कानुनी कठघरामा उभ्याउन नसकी भित्रभित्रै जरा गाडिसकेको ३३ किलो सुन कसुर तथा एनसेल प्रकरणमा सतिसालझैं कानुन उभिइदिने हो भने न्यायिक विचलन तथा करछलीका प्रकरणमा आर्थिक अनुशासन कायम हुनपुगी मुलुकले समृद्धिको दिशानिर्देश गर्नेछ । विशेषत: सर्वोच्च अदालतको प्रमुखका रूपमा चोलेन्द्र शमशेरको नियुक्ति भएपश्चात् पहिला आदेश नै आफ्नै घरभित्रैबाट थालिएको देखिएको छ । यसले मुलुक कानुनीराजको दिशातिर फर्केको अनुभूति हुनथालेको छ । श्यामसुन्दर कुइँकेल, हाँडीगाउँ, काठमाडौं"
शान्तिपूर्ण प्रदर्शनमा रोक,"संविधानले सर्वसाधारणलाई शान्तिपूर्वक भेला हुने स्वतन्त्रता दिएको छ । स्वतन्त्रताको हक सम्बन्धी धारा १७ को व्यवस्थामा कुनै पनि व्यक्तिलाई वैयक्तिक स्वतन्त्रताबाट वञ्चित नगरिने कुरा लेखिएको छ । यसको बेवास्ता गर्दै प्रमुख जिल्ला अधिकारीले प्रदर्शन तथा भेला हुनुपूर्व नै रोक्न सक्ने विषय उल्लेख गरिएको विधेयक संसदमा दर्ता भएको समाचारले दु:ख लाग्यो । लोकतान्त्रिक राज्यव्यवस्था भएका मुलुकहरूमा कुनै पनि व्यक्तिले आफूलाई चित्त नबुझेको विषयबारे सरकारले सुनिदेओस् भनी शान्तिपूर्ण भेला भएर आफ्ना जायज माग राख्न पाउने अभ्यास पाइन्छ । संविधानले दिएको व्यक्तिको स्वतन्त्रताको हक कुण्ठित गर्ने अधिकार कसैलाई पनि हुँदैन । सार्वजनिक हितका लागि आफ्ना जायज माग सरकार समक्ष राख्ने एउटा माध्यम हो प्रदर्शन । यसको मतलब जुलुसका नाममा भाला, हतियार बोकी उशृङ्खल रूपमा ढुङ्गा वर्षाउने, आगो लगाउने लगायतका कार्यलाई गैरन्यायिक भन्न सकिन्छ । त्यस किसिमका भेला, प्रदर्शन रोक्नु सरकारको दायित्व हो । सर्वव्यापी हितका लागि जायज माग राखी शान्तिपूर्वक प्रदर्शन गरेर आफ्ना आवाज दिन पाउनुपर्छ । यसमा कसैले पनि रोकेर रोक्न सकिन्न । गोविन्द विक, कपन, काठमाडौं"
पिचले क्याम्पाचौर डुबानमा,"बालकुमारी कलेजदेखि बालकुमारी मावि हुँदै बालकुमारी कन्या स्कुल चोकसम्म सहरी विकास परियोजनाले सडक बनाउने जग्गाको स्वामित्वको विषयमा सोधखोज नै नगरी बजेट स्वीकृत गरेको छ । सो परियोजनाले केवल सडकलाई मात्र ध्यानमा राखेर रकम विनियोजन गरेको छ भने सडक वरपरको क्षेत्रलाई भने बेवास्ता गरेको छ । सडकको लागि निर्मित उपभोक्ता समिति, ठेकेदार र महानगरका प्रविधिकहरू पनि वरपरका क्षेत्रमा पर्नसक्ने असरबारे चासो देखाइरहेका छन् । विद्यालयलाई उक्त सडकको सन्दर्भमा बेवास्था गरिएको छ । जग्गा विद्यालयको हो, तर उपभोक्ता समितिमा विद्यालयलाई संलग्न गराइएको छैन । बारम्बार विद्यालयले महानगरसँंग सडकको सन्दर्भमा गरेको अनुरोध लत्याइएको छ । सडक निर्माणको कुनै पनि कार्यमा विद्यालयलाई सहभागी गराइएको छैन । भोलि हुने दुर्घटनाको विषयमा हामीले पहिल्यै सचेत हुने बानी बसाल्नुपर्छ । त्यसैले योजना बनाउने उपभोक्ता समिति, नक्सांकन गर्ने प्राविधिक र बजेट विनियोजन गर्ने सहरी विकास परियोजनाका प्रमुखहरूले सडकलाई अन्तिम रूप दिँदासमेत विद्यालयलाई बेवास्था गर्नु गलत हो । जबर्जस्ती विद्यालयको जग्गा खोसेर ऊसित सहमति नगरी सडक बनाउनु भुल हुनेछ । दीपक प्रधान, नारायणगढ, चितवन"
नारायणहिटीमा नेकपाको रजाइँ,"श्रीपाली बस्न्यात धौकल सिंहको नारायणहिटी दरबार र वरपरका जगा तत्कालीन सरकारले खोसेर लिएको प्रमाण छ । सो जग्गा २०६३ सालपछि नेपाल ट्रस्टमा राखियो । हाल दरबारमार्गबाट केसर महल जाने मोडको नेपाल ट्रस्ट कार्यालय रहेको स्थान मा ६७ तले ठूलो भवन बन्दैछ । यो जगा नेपालीको हो । किन सबैले थाहा नपाइकन पूर्वएमाले समर्थित मान्छेलाई भाडामा घर बनाउन दिएको हो ? यस्तो महत्त्वपूर्ण स्थानमा नेपालको इज्जत बढाउने अरु कार्यका लागि यसको जग्गा उपयोग गर्न सकिन्थ्यो । सार्वजनिक सूचना नदिइकन ओली सरकारले लुकाएर एउटा व्यक्तिलाई दिने निर्णय गर्नु घाती काम हो । यो जग्गासँग हामी श्रीपाली बस्न्यात परिवार, वीरशमशेर राणाका परिवार र नेपालका राजाहरूको पनि अंश छ । के नेकपाले जे पायो, त्यही गर्न मिल्छ ? नेपाल ट्रस्टको जग्गा नेकपाको पेवा होइन । यस्तो काम तुरुन्त बन्द गरियोस् । प्रेमसिंह बस्न्यात, बाँसबारी, काठमाडौं"
राजनीतिमा अल्फा प्रवृत्ति,"व्यक्तिगत सफलता र उपलब्धिको कुनै सीमा छैन । हामीसँग त्यसको लागि न पर्याप्त समय छ, न क्षमता । रविन्द्रनाथ टैगोरले मृत्युशैय्यामा रुँदै भनेका थिए, यो संसारमा धेरै कुरा छन्, तर मनुष्यको टोकरी भगवानको भन्दा ज्यादै सानो छ । यो संसारको दुई हजार वर्षको इतिहासमात्र हेर्ने हो भने यो अवधिमा धेरै शासक, विद्वान र कलाकार आए होलान्, तर हामी मुस्किलले १०१२ जनालाई मात्र सम्झिन सक्छौं । स्वार्थ र सुविधाका आधारमा राजनीतिक दलहरू फुट्ने र जुट्ने परम्पराले हाम्रो प्रजातन्त्र पटकपटक सङ्कटमा पर्दैछ । दलभित्र र बाहिरको मल्लयुद्धले राजनीतिप्रति विश्वास घट्दै गएको छ । संसारका धेरैजसो राष्ट्रले बाह्य मुलुकसँग स्वतन्त्रताको लडाइँ लडे । हाम्रो लडाइँ आन्तरिक छ । कुनै बेला सामन्तवादको नाममा त कुनै बेला प्रजातन्त्रको । लडाइँ आफ्नै बन्धुबान्धवसँग छ । बहुदलीय प्रतिस्पर्धी शासन व्यवस्थाको मर्म हामीले बुझ्न सकेनौं कि प्रतिस्पर्धी मात्र भनेको हो, लडाइँ गर्ने भनेकै होइन । प्रतिस्पर्धी जनहितका लागि कसले बढी गर्न सक्ने भनेर हो । त्यसो त अहिलेको प्रजातान्त्रिक प्रणालीमा ओलम्पियस (ग्रिक) फिलोसोफीको ठूलो प्रभाव छ । जसको मुख्य उद्देश्य प्रथम हुने (अल्फा प्रवृत्ति) हो । यो प्रतिस्पर्धी परम्परा अनुसार सबै कुरा एउटै जीवनमा प्राप्त गर्नुपर्छ । जीवनको सफलता सबै उपलब्धिसँग (सम टोटल अफ दी एचिभमेन्ट) सँग जोडिनाले उपलब्धिका लागि जे पनि गर्ने प्रवृत्ति हावी भएको छ । त्यही भएर होला, जति विद्वान भए पनि प्रतिस्पर्धा लडाइँमा रूपान्तरण हुने र समाज पछाडि परिरहने । यस्तो अवस्था कायमै रहे राजनीतिले नागरिकको विश्वास जित्न अप्ठ्यारो हुनेछ ।"
कित्ताकाटले उब्जाएको प्रश्न,"२०६९ सालमा भूमिनीति बनेको थियो । ६ वर्षसम्म कानुन नआएको नभ्याएर होइन । यसलाई आउन नदिन विभिन्न शक्ति चलमलाइरहेका छन् । यो ऐन आए भूउपयोगका सम्बन्धमा संघ, प्रदेश र स्थानीय तहमा परिषद एवं कार्यान्वयन समिति बन्छन् । तीनै तहको भूउपयोग योजना तर्जुमा भई कार्यान्वयनमा आउँछ । स्थानीय तहले थप जिम्मेवारी पाउँछन् । तसर्थ किञ्चित ढिला नगरी भूउपयोग ऐन ल्याउनुपर्छ । भूमि अड्डाहरूलाई अरु निकायजस्तै जतिसक्दो छिटो स्थानीय तह मातहतमा लैजानुपर्छ । यो कार्य एकैचोटी देशभर गर्न नसकिने भए नमुनाका रूपमा केही स्थानीय तहमा अभ्यास गर्नुपर्छ ।"
छोरीलाई स्वस्थानी सुनाऔं,"मलाई सम्झना छ, म सानाी छँदा गोमाको पीडा र विभेदकारी मान्यताप्रति मनमनै रिस उठ्थ्यो । तर मेरी छोरीजस्तै आक्रोशित हुन भने डराउँथेँ । कलेज पढ्ने भएपछि वधुशिक्षाको उपदेश, सहनशिला सुशीला र इन्दिराको उत्पीडनले आक्रोशित हुनथालेँ । साहित्यका माध्यमबाट जतिजति समाजको चित्र र महिलाको अवस्था बुझ्दै गएँ, ममा विद्रोह र परिवर्तनकारी भाव जागृत हुँदै गयो, पहिचनाको खोजी प्रबल बन्दै गयो । स्वस्थानीको कथा पनि एउटा साहित्य हो । यसले धार्मिकपौराणिक मिथकहरूका माध्यमद्वारा समाज दर्शन गराइरहेको छ । मिथकहरू अपव्याख्या हुने, कर्मकाण्डीय पद्धतिको आरम्भपश्चात् लैङ्गिक विभेदले बढावा पाउने आदिका कारण पौराणिकधार्मिक कथाहरू अलोकप्रिय बन्दै गएका देखिन्छन् । यस्ता कथाहरूमा देखिएका विरोधाभाष, अत्यधिक शृङ्गारिकता तथा पूर्वाग्रहका प्रसङ्गमा परिमार्जन गरी यिनीहरूलाई प्रसारमा ल्याइनुपर्छ । यसले नयाँ पुस्तामा आध्यात्मिक आस्था, नैतिक शिक्षा तथा उत्पीडन विरुद्ध चेतना जागृत गराउन सक्छ ।"
गण्डकी मेडिकल कलेजका विद्यार्थी आन्दोलित,"दुई सातादेखि आन्दोलित सन् २०१५ देखि २०१८ सम्मको ब्याचका विद्यार्थी पदाधिकारीका कार्यकक्ष र कक्षामा तालाबन्दी गरी कलेज परिसरमा धर्नामा बसेका छन् । विद्यार्थीको आन्दोलनपछि कलेजको अस्पतालमा आकस्मिकबाहेकका सेवा बन्द छन् । कलेज प्रशासनले मंगलबार आन्दोलनरत विद्यार्थीमध्येबाट ७ जनालाई वार्ताका लागि भन्दै करिब ३० किमि परको लुम्लेस्थित देउराली रिसोर्टमा लगेको थियो । अनित सिन्हा, प्रवीन गौतम, सुशील सुवेदी, परिवर्तन भाट, प्रेमदेव जोशी, रवीना मिश्र र विप्लव खत्रीलाई लगिएको थियो भने व्यवस्थापनका तर्फबाट प्रिन्सिपल रवीन्द्रप्रसाद श्रेष्ठ, सीईओ कृष्ण घिमिरे, अधिकृतहरू युवराज शर्मा, दिनेश पौडेल र कृष्ण पौडेल पुगेका थिए । धर्नामा बसेका विद्यार्थीले बुधबार पत्रकार सम्मेलन गर्दै अपहरणको शैलीमा लगेर दबाब दिन खोजे मान्न नसकिने बताएका छन् । वार्ताका नाममा कलेज प्रशासनले ६७ जना विद्यार्थीलाई एकान्तमा लैजानु तर मुख्य मुद्दामा छलफल नगर्नु यो कुन तरिका हो ? विद्यार्थी रविना मिश्रले भनिन्, वार्ता जिल्ला प्रशासनमा हुनुपर्छ । सबैका अगाडि हुनुपर्छ ।"
१० महिनापछि भेटिइन् बालिका,उनीहरूले उनलाई प्रहरीमा बुझाइदिएका थिए । प्रहरीले सरकारी तहबाट सञ्चालित कोचविहारको बालिका आवास गृहमा पठाइदिएको थियो ।
सुदूरपश्चिममा नेकपाभित्र अन्तरकलह,"हाल सुदूरपश्चिम नेकपाभित्र प्रस्ट रूपमा २ समूहमा नेता कार्यकर्ता विभाजित देखिएका छन् । एकथरी कार्यकर्ता प्रदेश इन्चार्ज भीम रावलतर्फ देखिएका छन् भने अर्कोथरी कार्यकर्ता प्रदेश अध्यक्ष कर्ण थापातिर देखिएका छन् । स्थायी कमिटी सदस्य लेखराज भट्ट, सहइन्चार्ज जोशी, प्रदेश सांसद अधिकांश रावल निकट देखिएका छन् । यसको असर प्रदेश सरकार, प्रदेश सांसद र स्थानीय तहका नेता कार्यकर्तासम्म देखिएको छ । तल्लो तहसम्म पार्टी एकताको काम पूरा नभएकै अवस्थामा शीर्ष नेताबीच उत्पन्न विवादले निराश बनाएको पार्टीका कार्यकर्ता बताउँछन् ।"
एकल निर्णय हाबी,"जनयुद्ध दिवस मनाउनेनमनाउनेबारे नेकपाभित्र देखिएको विवादबारे सञ्चारकर्मीको जिज्ञासामा उनले भने, यस्ता निर्णय कमिटीको बैठकबाट गर्नुपर्ने हो । एकल निर्णयको कारण संशय बढ्छ । नेता नेपालले आफूहरू जनयुद्ध दिवस नभई जनयुद्ध र जनआन्दोलनका सहिदलाई श्रद्धाञ्जली दिन कार्यक्रमको आयोजना गर्न लागेको बताए । नेकपाका दुई अध्यक्षका कारण पार्टी विभाजनतर्फ अग्रसर भएको जिज्ञासामा उनले भने, पार्टीभित्रको बहस, छलफलले पार्टी विभाजित होइन अझ संगठित भएको छ । पार्टी एक ढिक्का राख्न म छँदै छु नि ।"
विधान विवादमा पछि हटे देउवा,राजनीतिक प्रस्ताव परिमार्जनसहित प्रस्तुतबैठकमा उपसभापति विमलेन्द्र निधिले महासमिति बैठकमा आएका सुझाव समेटी परिमार्जनसहितको राजनीतिक प्रस्ताव प्रस्तुत गरेका छन् । महासमिति बैठकले परिमार्जनसहित केन्द्रीय कार्यसमितिबाट जारी गर्ने गरी सबै प्रस्ताव पारित गरेको थियो । राजनीतिक प्रस्तावमा धर्मनिरपेक्षतालाई विशिष्ट उपलब्धि भनेर चित्रण गरिएको प्रति अधिकांश सदस्यले महासमिति बैठकमा असन्तुष्टि जनाएपछि त्यसमा परिमार्जन गरिएको छ । परिमार्जनमा विशिष्ट शब्द निकाल्दै धर्मनिरपेक्षतालाई परिवर्तनको उपलब्धिका रूपमा मात्रै स्वीकार गरिएको छ । संविधानमै धर्मनिरपेक्षता हटाउन महासमितिका ७ सयभन्दा बढी सदस्यले हस्ताक्षरसमेत गरेका थिए । त्यसलाई लिएर केन्द्रीय कार्यसमिति बैठकमा पनि लामो बहस भएको थियो । जनआन्दोलनको बलमा संसद् पुन:स्थापनाको पृष्ठभूमिलाई समेत प्रस्तावमा समावेश गरिएको छ । यसअघि यो प्रसंग उल्लेख थिएन ।
८ जनाविरुद्ध भ्रष्टाचार मुद्दा,"काठमाडौं (कास) अख्तियार दुरुपयोग अनुसन्धान आयोगले साढे सात करोड रुपैयाँभन्दा बढी राजस्व चुहावट गरेको अभियोगमा भन्सार अधिकृतसहित ८ जनाविरुद्ध बुधबार विशेष अदालतमा मुद्दा दायर गरेको छ । मिलेमतोमा भन्सार प्रज्ञापनपत्रमा मालवस्तुको गलत घोषणा गरी ७ करोड ५९ लाख ६३ हजार १ सय ९० रुपैयाँ राजस्व चुहावट गरेको अभियोगमा उनीहरूविरुद्ध भ्रष्टाचार मुद्दा दायर गरिएको अख्यितारले जनाएको छ । मुद्दा दायर गरिएकामा रसुवा भन्सार कार्यालयका भन्सार अधिकृत पवित्रकुमार खडका, नायब सुब्बा धिरजकुमार थापा, मितेरी इन्टरनेसनल ट्रेडर्सका प्रोप्राइटर सुमन श्रेष्ठ र रञ्जन त्रिपाठी, लाङटाङ ट्रेड कन्सर्नका प्रोप्राइटर धनबहादुर तामाङ, आकाश श्रेष्ठ, निरञ्जन त्रिपाठी र डम्बरबहादुर श्रेष्ठ छन् ।"
अन्सारीविरुद्ध दुई उजुरी,काठमाडौं (कास) मुस्लिम आयोगका प्रस्तावित अध्यक्ष समिम अन्सारीको शैक्षिक योग्यताको प्रमाणपत्र नक्कली रहेको दाबी गर्दै संघीय संसदो संसदीय सुनुवाइ समितिमा उजुरी परेको छ । अन्सारीको भारतीय शैक्षिक योग्यताको प्रमाणपत्र नक्कली रहेकाले यस्ता व्यक्तिलाई नियुक्त गर्न नहुने जिकिर गर्दै उजुरी परेको छ संसद सचिवालय स्रोतले भन्यो । त्रिभुवन विश्वविद्यालयले अन्सारीको भारतीय कलेजको शैक्षिक प्रमाणपत्रलाई मान्यता दिएको छ । संवैधानिक परिषद्ले समितिमा पठाएको पत्रमा अन्सारीको प्रमाणपत्रलाई त्रिविले समकक्षता प्रदान गरेको पत्रसमेत राखेको छ । विगतका गतिविधिले अन्सारी संवैधानिक आयोगको अध्यक्ष हुने हैसियत नराख्ने व्यक्ति भएको जिकिर गर्दै अर्को उजुरीसमेत परेको छ ।
न्यायाधीशमाथि छानबिन गर्न अख्तियारको पत्र,काठमाडौं (कास) अख्तियारले काठमाडौं जिल्ला अदालतका न्यायाधीश बाबुकाजी बानियाँमाथि घूस प्रकरणमा अनुसन्धान गरी कारबाही गर्न न्यायपरिषद् सचिवालयलाई पत्र पठाएको छ । सवारी ज्यान मुद्दा सहज गराइदिने भन्दै सेवाग्राहीसँग लिएको घूससहित पक्राउ परेका नायब सुब्बा भोलानाथ चालिसेले न्यायाधीश बानियाँकै सल्लाह र सहमतिमा घूस लिएको बयान दिएपछि अख्तियारले न्यायपरिषद्लाई पत्र पठाएको हो । अख्तियारद्वारा जारी विज्ञप्तिमा बानियाँमाथि अनुसन्धान गर्न प्रमाणसहित पत्र पठाइएको उल्लेख छ ।
पार्टीभित्र समस्या सिर्जना गर्ने कोसिस थामिसक्नु छैन,"प्रधानमन्त्री ओलीले अन्तर्राष्ट्रिय सम्बन्ध बिगार्ने कोसिससमेत भइरहेको बताए । सार्वभौमिकता, स्वाधीनता र स्वतन्त्रताको कुरा गर्दा कोप्रति लक्षित छ भन्दै आउँछन्, उनले भने, नेपालको सुस्पष्ट विदेश नीति छ । परराष्ट्र सम्बन्धका उपयुक्त आधारका साथ अन्तर्राष्ट्रिय मञ्च र छिमेकीसँग समान व्यवहार गरिरहेको छ । कसैका विरुद्ध कुनै कार्ड खेल्ने छैन । दुनियाँमा हाम्रो कोही शत्रु छैन । सबै मित्र छन् ।"
समृद्धिको जिम्मा कम्युनिस्टको काँधमा : दाहाल,"नेकपाले पार्टी एकीकरणपछि पहिलोपटक जनयुद्ध को सम्झनामा कार्यक्रम गरेको हो । पार्टी कार्यालय धुम्बाराहीमा आयोजित कार्यक्रममा तत्कालीन एमाले पक्षधर पनि बराबरी सहभागी भए । एकताअघि तत्कालीन एमालेहरूले माओवादी जनयुद्ध लाई स्विकार्दैनथे । कार्यक्रममा प्रधानमन्त्री तथा अध्यक्ष केपी ओली अनुपस्थित रहे पनि सुवास नेम्वाङ, विष्णु पौडेललगायतका नेकपाका अधिकांश नेताकार्यकर्ता सहभागी थिए ।"
कम्पनी रजिस्ट्रार र उपरजिस्ट्रारमाथि हातपात,"उद्योग मन्त्रालयअन्तर्गतको निजामती कर्मचारीको आधिकारिक ट्रेड युनियनले जारी गरेको विज्ञप्तिअनुसार खड्का र आचार्यले अपशब्द प्रयोग गर्दै बुधबार कार्यालय परिसरमा हातपात गरेका थिए । गैरकानुनी काम गरिदिनुपर्यो भनेर कानुन व्यवसायीले धम्क्याए, नगरेपछि कुटाइ खायौं, उपरजिस्ट्रार बेल्बासेले भने । कर्मचारीले हातपात गर्नेलाई कारबाही माग गर्दै सेवा बन्द गरिएको लिखित जानकारी उद्योग मन्त्रालयमा दिएका छन् । कानुनी कारबाही नभएसम्म र सुरक्षाको पूर्ण प्रत्याभूति नभएसम्मका लागि कार्यालयका सम्पूर्ण कामकारबाही बन्द रहने व्यहोरा अनुरोध छ, मन्त्रालयका सचिवलाई पठाइएको पत्रमा भनिएको छ ।"
कफीगफ स्वादमा कोरियाना,"इन्टरनेटमार्फत थुप्रै डट कम, किताब यात्रा डट कम र सस्तो बुक डट कम जुनसुकैमा गएर यसको अर्डर गर्ने हो भने पाठकले दिएको ठेगानामै पुस्तक उपलब्ध हुने बताइएको छ । यस्तो सेवा मुलुकका सबैजसो प्रमुख सहरहरूमा उपलब्ध हुने र त्यसबाहेक यसलाई संसारभरि अमेजनमार्फत पनि उपलब्ध गराइसकिएको नेपालयले विज्ञप्तिमा जनाएको छ ।"
भ्यालेन्टाइन्स डेलाई रोमान्टिक छु,"केही महिना नबित्दै पिरिम नलाउने बाट राम्रो रेस्पोन्स पाएपछि नयाँ सिर्जनातिर लाग्ने प्रेरणा मिलेको हो, आशिषले भने, अहिले पनि यो गीतमा दिनहुँ अढाई लाख भ्युअर्स थपिइरहेका छन् । नयाँ गीत रोमान्टिक छु भने नृत्यपरक र युगल छ । युवाहरूको प्रेममा केन्द्रित भएकोले नयाँ गीतबाट झन् बढी रेस्पोन्स आउनेप्रति उनले आशा प्रकट गरे । यो गीतमा अर्जुन पोखरेलले संगीत भरेका हुन् भने गीत रचना नृपेश उप्रेतीको हो ।"
मैदारो ल्याउँदै भूपिन,काठमाडौं (कास) कविता र निबन्धमा पहिचान बनाएका भूपिनको पहिलो उपन्यास मैदारो आउँदै छ । बुधबार उपन्यासको आवरण सार्वजनिक गरिएको छ । उपन्यासमा यथार्थवादी सामाजिक विषयवस्तुलाई कल्पना र बिम्बात्मक रूपमा प्रस्तुत गरिएको प्रकाशक बुकहिलले विज्ञप्तिमा जनाएको छ । अँधेरी गाउँ बाट सुरु हुने उपन्यासले उजेली गाउँहरू को खोजी गर्ने दाबी गरिएको छ ।
गजल सन्ध्यामा घनश्याम र ज्ञानु,घनश्याम परिश्रमीले आधा दर्जन गजल सुनाए । उनको गजलमा माया प्रेमको भावनादेखि परिवर्तनको चाहना झल्किरहेको थियो । उनले गजलमार्फत नै राजनीतिक र सामाजिक विसंगतिमाथि व्यंग्य कसिरहेका थिए । गजलकार ज्ञानुका गजलमा राष्ट्रप्रेम झल्किएको थियो ।
फिलिपिन्समा पत्रकार पक्राउ,को हुन् रेस्सा ?पत्रकार रेस्साले र्याप्लर स्थापना गर्नुअघि सीएनएनमा लामो समय काम गरेकी थिइन् । सुरुमा उनी सीएनएनको मनिला ब्युरो प्रमुख भएकामा पछि जकार्ता सरुवा गरिएको थियो । उनी दक्षिणपूर्वी एसियामा आतंकवादसम्बन्धी रिपोर्टिङ गरेर पनि चर्चामा आएकी थिइन् । उनलाई अमेरिकी टाइम पत्रिकाले सन् २०१८ को वर्ष व्यक्ति घोषणा गरेको थियो ।
साउदी युवराज भारत आउने,"नयाँदिल्ली (एएफपी) साउदी अरबका युवराज मोहम्मद बिन सलमान दुई दिने औपचारिक भ्रमणका लागि भारत आउने भएका छन् । भारतीय प्रधानमन्त्री नरेन्द्र मोदीको निमन्त्रणामा हुन लागेको भ्रमण यही फेब्रुअरी १९ देखि सुरु हुने अधिकारीले जनाएका छन् । सलमान नेतृत्वको उच्चस्तरीय भ्रमण टोलीमा मन्त्री, उच्च सरकारी अधिकारी, उच्चस्तरीय व्यवसायीलगायत सहभागी हुने भएका छन् । भ्रमणका क्रममा सलमानले भारतीय प्रधानमन्त्री मोदीसँग दुईपक्षीय हित र आपसी सम्बन्धका बारेमा छलफल गर्ने तालिका छ । त्यसैगरी उनले राष्ट्रपति रामनाथ कोबिन्द र उपराष्ट्रपति एम बैंकेया नायडुलाई पनि भेट्ने कार्यक्रम रहेको विदेश मन्त्रालयद्वारा जारी वक्तव्यमा उल्लेख छ । सन् २०१६ को अप्रिलमा भएको प्रधानमन्त्री मोदीको साउदी भ्रमणपछि युवराज सलमानले पनि भारत भ्रमण गर्न लागेका हुन् । भारतको भ्रमणअघि सलमानले पाकिस्तानको पनि दुई दिने भ्रमण गर्ने कार्यक्रम छ । उनी यही फेब्रुअरी १६ का दिन पाकिस्तानको इस्लामावाद जाने कार्यक्रम तय भएको अधिकारीले जनाएका छन् ।"
पूर्वराष्ट्रपतिमाथि सम्पत्ति शुद्धीकरण मुद्दा,मनिला (एजेन्सी) माल्दिभ्सका पूर्व राष्ट्रपति अब्दुल्लाह यामिनमाथि सम्पत्ति शुद्धीकरण अभियोगमा मुद्दा दायर गरिएको छ । उनीमाथि राज्यकोषबाट १० लाख डलर लिएको आरोप लगाइएको छ । यसलाई माल्दिभ्सकै इतिहासमा सर्वाधिक ठूलो भ्रष्टाचार काण्ड मानिएको छ । यो अभियोग प्रमाणित भएमा १५ वर्षसम्मको जेल सजाय हुन सक्ने महान्यायाधिवक्ता कार्यालयका प्रवक्ताले जनाएका छन् । गत वर्षको राष्ट्रपति निर्वाचनमा पराजित ५९ वर्षीय यामिनले आफूमाथि लागेको आरोप अस्वीकार गर्दै आएका छन् । उनको कार्यकालमा भाडामा दिइएको टापुबाट माल्दिभ्स पर्यटन बोर्डमा प्राप्त ७ करोड ९० लाख डलर व्यक्तिगत खातामा राखेको र राजनीतिज्ञलाई घूस दिन प्रयोग गरेको आरोप लगाइएको छ । उक्त रकम २०१५ को अक्टोबरमा यामिनको माल्दिभ्स इस्लामिक बैंकस्थित व्यक्तिगत खातामा जम्मा गरिएको छ । पूर्वराष्ट्रपति यामिनमाथि सम्पत्ति शुद्धीकरणको अर्को पनि मुद्दा छ । २०१८ को सेप्टेम्बरमा भएको राष्ट्रपति निर्वाचनको एक दिनअघि उनले १५ लाख डलर प्राप्त गरेका थिए । गत डिसेम्बरमा उनको बैंक खाता रोक्का गर्नुका साथै ६० लाख अमेरिकी डलर कब्जामा लिइएको थियो ।
भ्यागुताको नयाँ प्रजाति,नयाँदिल्ली (एजेन्सी) भारतीय अनुसन्धानकर्ताहरूले भ्यागुताको नयाँ प्रजाति फेला पारेका छन्। जैविक विविधताका लागि प्रसिद्ध दक्षिणी भारतको वेस्टर्न घाटमा भ्यागुताको नयाँ प्रजाति फेला परेको हो । दिल्ली विश्वविद्यालयकी पीएचडीकी छात्रा सोनाली गर्ग र उनका सुपरभाइजर एसडी बिजुले सानो मुख भएको नयाँ भ्यागुता पत्ता लगाएका हुन् । भ्यागुताको नाम मिस्टिसिलस राखिएको छ ।
खारेज गरिएका कर लिंदै स्थानीय तह,मन्त्रालयको निर्देशनबारे गाउँपालिकालाई अहिलेसम्म कुनै जानकारी नभएको प्रवक्ता नेपालीले दाबी गरे । मन्त्रालयको निर्देशनपछि पनि जिल्लाका तीनवटै स्थानीय तहले प्रत्येक सवारीसाधनबाट २० देखि ५० रुपैयाँसम्म कर उठाउँदै आएका छन् ।प्रदेश तथा स्थानीय करसम्बन्धी विषयमा अध्ययन गरी प्रतिवेदन पेस गर्न सरकारले गत साउन २९ मा एक समिति गठन गरेको थियो । समितिको प्रतिवेदन कार्यान्वयन गर्ने निर्णय १७ मंसिरको मन्त्रिपरिषद् बैठकले गरेको थियो । मन्त्रिपरिषद्को निर्णयकै आधारमा अर्थ मन्त्रालयले तयार गरेको कार्यान्वयन कार्ययोजना प्राप्त भएपछि संघीय मामिला मन्त्रालयले निर्देशन पठाएको जनाएको छ । मन्त्रालयको निर्देशनपछि पनि प्रदेश र स्थानीय तहले विभिन्न बहानामा कर लिएकोप्रति यातायात व्यवसायीले आपत्ति जनाएका छन् ।
कुष्ठरोगीको एकान्तबास,"स्थानीय स्वास्थ्य चौकीका इन्चार्ज सिनियर अहेब बच्चन चौधरीले आफूले स्वास्थ्य चौकीको जिम्मेवारी सम्हालेको १५ वर्ष भएको र सुरुजलाई आफूले त्यतिबेलैदेखि यहाँ छाप्रो बनाएर बसेको देख्दै आएको बताए । हामीले सुरुदेखि उहाँलाई औषधि मूलो गर्ने प्रयास नगरेका होइनौं, कुष्ठरोगकै औषधि पनि खानुस् भनेकै हौं, चौधरीले भने, तर अज्ञानता र हठका कारण उहाँले औषधि खानुभएन, विस्तारै हातखुट्टाका औंला गुमाउँदै जानुभयो ।"
घर न घाटका भयौं,"अधिकांश पूर्वलडाकु सडकमा अलपत्र परिरहेको पूर्वबटालियन कमान्डर घोराही६, खिरटियाका खिमबहादुर चौधरी बताउँछन् । हिजोका सपनाविपरीत नेताहरू पैसा र पहुँचका पछि लागेको उनको गुनासो छ । धेरै लडाकुको जीवनमा निराशा छ । कति विदेश पलायन भए, कति मजदुरी गर्दै जीवन पालेका छन्, उनले भने, नेताहरूले उपयोग गरे, हामीलाई अलपत्र छोडे । जनयुद्धको मर्म अनुसार नेताहरू चल्न सकेनन् । जिल्लामा ३ हजार पूर्वलडाकु फर्केकामा अहिले आधाजति कामको खोजीमा विभिन्न ठाउँमा भौंतारिइरहेको उनले बताए । चौधरीले अहिले भैंसी र कुखुरा पाल्दै तरकारी खेती गरिरहेका छन् ।"
गोली र खोकाले बल्झाउँछ पीडा,"द्वन्द्वका बेला सेना पाँच दिनसम्म गाउँमा बंकर बनाएर बस्यो । खच्चडमा ल्याइएका हतियार, गोलीगठ्ठा, बम गाउँकै खेत, करेसाबरीमा राख्यो । स्थानीय ढाकादेवी योगी उतिबेला लुकाइएका लडाइँमा प्रयोग हुने वस्तु अहिले देखिने गरेको बताउँछिन् । सेनाले घरभित्रै एलएमजी फिट गरेर राख्यो, आँगनभरि बन्दुक, गोलीगठ्ठा फिजायो, उनले भनिन्, अहिले पनि ती दिन सम्झिँदा आङै सिरिङ्ग हुन्छ । अहिले पनि कतै ठूलो आवाजमा केही पडकियो भने बम हो कि भन्ने त्रासले सताउने गरेको उनले बताइन् । भिडन्तका बेला ज्यान बचाउन जंगलतिर गए पनि फर्किंदा घर ध्वस्त भएको घटनाले अहिले पनि पिरोल्ने गरेको उनको भनाइ छ । गुराँसेवासीलाई शान्ति प्रक्रियापछि भिडन्तको घटना होला भन्ने त लाग्दैन । तर खेतबारीमा काम गर्न भने डर लाग्छ । बारीमा फलफूल, तरकारी, अन्न लगाएका छौं, बारम्बार खन्न गइरहनुपर्छ, स्थानीय ललिता कुँवरले भनिन्, कतै बम पड्किने हो कि भनेर डर लागिरहन्छ । २०५९ जेठ २९ गते भएको भिडन्तमा काठको ढोका छेडेर आएको बन्दुकको गोली लागेर सँगै बसेका ससुराको मृत्यु भएको उनले बताइन् ।"
सहर पसेका नेताले गाउँ बिर्सिए,"उनीहरूले कम्युनिस्ट आन्दोलन र जनआन्दोलनका सहिदको गुणगान बढी गाए । माओवादीबाट नेकपामा सामेल भएकाले जनयुद्धलाई बिर्सन नहुने र तत्कालीन युद्धको उपलब्धि गणतन्त्र भएको दाबी गरे ।जनयुद्ध शब्द उच्चारण गर्न हामीले हिच्किचाउने अवस्था अब रहेन । नेकपाका प्रदेशस्तरीय नेता बाबुराम गौतमले भने, महान् जनयुद्धको हिस्सेदार तत्कालीन माओवादी मात्र होइन । एमाले पनि हो । एमाले नभएको भए माओवादी आन्दोलन बलियो हुन्नथ्यो । माओवादी आन्दोलनमा सामेल हुने अधिकांश नेता कार्यकर्ता एमालेबाटै समाहित भएको समेत उनले बताए ।अब हामी एकै ठाउँ उभिएपछि हाम्रो नारा साझा भए । विकल्प खोज्न मिल्दै मिल्दैन । विकल्प खोज्नका लागि कि त एक ठाउँ उभिनै भएन, नेता गौतमले थपे । उनी तत्कालीन माओवादी केन्द्रका नेता हुन् । नेकपाका केन्द्रीय सदस्य तथा प्रतिनिधिसभा सांसद यज्ञराज सुनुवारले देशलाई समृद्ध बनाउन सकेमात्र सहिदको सपना साकार हुने बताए । त्यसका लागि पार्टीभित्रका नेता कार्यकर्ता एकबद्ध हुनु जरुरी रहेको बताए । द्वन्द्वका बेला माओवादीले हत्या गरेका एमाले नेता पनि सहिद भएको नेताहरूको तर्क थियो ।"
पञ्चेश्वरको प्रारूप फेर्न प्रस्ताव,"तेस्रो पक्ष जुनसुकै संस्थाको संलग्ना भए पनि भारतको प्रभाव भइहाल्छ । त्यतिबेला तेस्रो पक्षले भनेको समेत नेपालले नमान्ने भन्ने हुन सक्छ, उनले भने । साथै पञ्चेश्वरलाई अघि बढाएको खण्डमा नेपालको बार्गेनिङ पावर बढ्ने, त्यो भयो भने कोसी उच्च बाँध ओझेलमा पर्ने बुझेर पनि मन्त्री गडकरीको धारणा आएको हुन सक्ने पनि ती अधिकारीको छ ।सन्धिको मर्मअनुसार डीपीआरमा सहमति नगर्ने र अनि विभिन्न फर्मुला अघि सार्ने यो बुझिनसक्नुको कुरा हो, ती अधिकारीले आश्चर्य व्यक्त गर्दै भने । गडकरीले नयाँ फर्मुला अघि सारेकै पृष्ठभूमिमा उच्चस्तरीय प्राविधिक समितिको तेस्रो बैठक फेब्रुअरीको अन्तिम साता काठमाडौंमा बस्दै छ ।"
मेलम्चीको धरौटी लिन टोली चीनमा,आयोजनाले २०६९ असोज ९ गते चिनियाँ ठेकेदारले सन्तोषजनक काम नगरेको भन्दै ठेक्का सम्झौता रद्द गरेको थियो । आफूसँगको ठेक्का तोडिएपछि चिनियाँ कम्पनीले बैंक अफ काठमाडौंलाई काउन्टर ग्यारेन्टीको भुक्तानी तिर्न नपर्ने भन्दै मुद्दा दायर गरेको थियो । चीनको अदालतले चिनियाँ ठेकेदारको पक्षमा फैसला गरेपछि बैंक अफ काठमाडौंले भ्याकेट गराएको हो ।
मुसुरोले धानेको बंगलादेश व्यापार,"आर्थिक वर्ष २०७१७२ देखि नेपालले बर्सेनि व्यापार घाटा व्यहोर्दै आएको छ । २०७२७३ अघि नेपाली व्यापार बर्सेनि नाफामा थियो । नेपाली वस्तुहरू घटदै जाने र बंगालदेशी वस्तु थपिँदै जाने कारणले आयात अकासिँदै गएको देखिन्छ । अब दालको भरमा मात्रै बंगलादेशसँगको व्यापार चल्नेवाला छैन, बंगलादेशस्थित कार्यवाहक नेपाली राजदूत धनबहादुर ओलीले भने, नेपाली वस्तुको उत्पादन र प्रवद्र्धनमा सरकार गम्भीर हुन जरुरी छ ।"
रसुवागढी हुँदै डेढ अर्बको स्याउ,"उक्त नाकाबाट आयात भएका कृषिजन्य वस्तुहरूमा स्याउ, नास्पाति, बकुल्ला भोटे चिया, चम्पा पिठो, खुर्सानीको धूलो, बदाम, च्याउ, गुन्द्रक, सुकेको आरुबखडा, बोडी, कफी, तरकारीका बीउहरू, ओखर, दालचिनी, सुकेको बयर, लसुन, किसमिस, अदुवा, जिरा, जिम्बु, चामल, टिमुरलगायत छन् । निर्यात भएका वस्तुमा बेसार, खुर्सानी, मैदा, चिया, च्याउ, कफी, मसला, दाल, मेथी, भटमास, तिल, चिउरा, कोदो, सस्र्युं, नरिवल, लप्सीको क्यान्डीलगायतका वस्तुहरू रहेको रसुवा भन्सार कार्यालयका सूचना अधिकारी भूपेन्द्र कार्कीले बताए ।"
२४ हजारमा कोलकाता उडान,"काठमाडौं (कास) बुद्ध एयरले काठमाडौंकोलकाताको दोहोरो उडान २४ हजारमा गर्ने भएको छ । नव वर्ष २०७६ वैशाखदेखि हुने आफ्नो दोस्रो अन्तर्राष्ट्रिय उडानबारे विज्ञप्ति जारी गर्दै बुद्धले यस्तो घोषणा गरेको हो । उसले सबै तयारी अन्तिम चरणमा पुगेको जनाएको छ । यसले सुरुमा साताको तीन दिन सोमबार, बुधबार र शुक्रबार उडान सञ्चालन गर्ने भनेको छ । काठमाडौंबाट बिहान ८ बजे र कोलकाताबाट स्थानीय समय १०:३० बजे उडान हुनेछ । कोलकातामा बुद्धले एटीआर ७२ विमानबाट उडान गर्नेछ । हाल यसले भारतको वाराणसीमा सातामा सोमबार र शुक्रबार उडान भरिरहेको छ ।"
लाइसेन्सको जानकारी एसएमएसबाटै,विभागका लागि स्प्यारो एसएमएसले यो सेवा तयार पारेको हो । मंगलबार विभागका महानिर्देशक लावन्यकुमार ढकाल र स्प्यारो एसएमएसका प्रबन्ध निर्देशक अरविन्द साहले विभाग कार्यालयमा भएको एक कार्यक्रमकाबीच सेवा सुरु गरेका हुन् ।लिखित परीक्षाको नतिजा थाहा पाउन मोबाइलको म्यासेज बक्समा डब्लूटी लेखेर स्पेस छाडी आफ्नो निवेदनको नम्बर टाइप गरी ३३००१ मा एसएमएस गर्न सकिने विभागले जनाएको छ । स्मार्ट लाइसेन्स प्रिन्ट भए नभएको थाहा पाउन सोही नम्बरमा एलसी टाइप गरी एक स्पेस छाडेर निवेदन नम्बर टाइप गरी एसएमएस गर्न सकिने विभागले जनाएको छ । नेपालमा चार वर्ष पहिले कागजी अनुमतिपत्र हटाएर स्मार्ट चालक अनुमतिपत्रको वितरण थालिएको थियो ।
चिनीको पैठारी रोक्न माग,उद्योगी र किसानबीच मूल्य विवादले उद्योगीहरूले उखु क्रसिङ सुरु नगरेपछि सरकारले न्यूनतम मूल्य तोकेको थियो । उखु किसानलाई राहत दिन मन्त्रिपरिषदको बैठकले पुसमा न्यूनतम समर्थन मूल्य ४ सय ७१ (सरकारी अनुदानबाहेक) तोकेको थियो । अधिकांश उद्योगीले सरकारी मूल्य कार्यान्वयन गरेका छैनन् । मूल्यकै कारण पश्चिमभन्दा पूर्वमा प्रतिकिलो साढे ९ रुपैयाँ लागत खर्च बढी भएको जनाएको छ । फरकफरक मूल्यमा खरिद गरिएको उखुको चिनी बजारमा आउँदा चिनीको मूल्य मनोमानी हुने संघको दाबी छ ।
नेप्से ७ अंकले घटयो,कारोबारमा आएका ११ समूहमध्ये उत्पादन तथा प्रशोधनबाहेक सबै समूहको परिसूचक घटेपछि समग्र नेप्से घटेको हो । बुधबार बजारमा २३ करोड ८८ लाख रुपैयाँ बराबरको सेयर कारोबार भएको छ । मंगलबारको तुलनामा कारोबार रकम करिब २३ प्रतिशतले बढेको हो । मंगलबार १९ करोड ४१ लाख रुपैयाँ बराबरको सेयर कारोबार भएको थियो ।
नार्कले वैज्ञानिक तान्न सकेन,"कृषिका क्षेत्रमा नयाँ अध्ययन र अनुसन्धान गर्ने संस्थामा जनशक्ति रिक्त भएका ठाउँमा पूर्ति नभएपछि कार्यक्रम प्रभावित हुने सम्भावना बढेको उनले बताए । उनले भने, नार्कको सेवाप्रति किन युवा वैज्ञानिक आकर्षित हुन सकेको छैनन्, यसतर्फ अध्ययन र अनुसन्धान गरी सोही अनुरूपको कार्यक्रम तथा योजना ल्याउनुपर्ने खाँचो छ ।"
विद्युत् आयोजनालाई एक खर्ब उठाइने,"मन्त्रालयले सर्वसाधारणले आफ्नो प्रतिबद्धताको १० प्रतिशत रकम विभिन्न बैंक, मनी ट्रान्सफरबाट पनि लगानी गर्न सक्ने गरी अवधारणा अघि बढाएको थियो । मन्त्रालयले वैशाख २५ गते श्वेतपत्र जारी गर्दै तीन हजार मेगावाट क्षमताका विभिन्न आयोजनामा सर्वसाधारणबाट लगानी जुटाउने घोषणा गरेको थियो । चालु आर्थिक वर्षको बजेटमा पनि यही अभियानलाई समेटिएको थियो । सर्वसाधारणको लगानी जुटाउनका लागि मन्त्रालयले छ महिनायता कानुनी र प्राविधिक तयारी गरेको मन्त्री पुनले जानकारी दिए ।"
बंगलादेशसँग पीपीए चाँडै,"जीएमआरले भारतीय निकाय एनभीभीएनमार्फत माथिल्लो कर्णालीबाट उत्पादत हुने ५ सय मेगावाट विद्युत् बंगलादेश बिक्रीका लागि बंगलादेशसँग समझदारी गरिसकेको भए पनि विद्युत्को मूल्य दरमा सहमति हुन बाँकी छ ।पत्रकार सम्मेलनमा बोल्दै ऊर्जामन्त्री पुनले एनभीभीएनले अरुण तेस्रोबाट नेपालले नि:शुल्क प्राप्त गर्ने विद्युत् पनि बंगलादेशलाई बिक्री गर्न प्रस्ताव गरेको बताए । हामी सहमत भए काठमाडौंमा हुने लगानी सम्मेलनताका नै यसको सम्झौता गर्ने एनभीभीएनको प्रस्ताव छ, उनले भने, यसले नेपालमा उत्पादित विद्युतको क्षेत्रीय बजारमा माग भएको संकेत गर्छ । माथिल्लो अरुण र दूधकोसी विद्युत् आयोजनाबाट उत्पादन गर्न सकिने करिब १ हजार ५ सय मेगावाट विद्युत् खरिदको समझदारी गर्न पनि एनभीभीएन इच्छुक भएको पुनले दाबी गरे ।"
तोकिएको समयमा जापान उडान हुन सकेन,"निगमले उडान अनुमतिका लागि जापान सिभिल एभिएसन ब्युरो (जेक्याब) लाई पत्राचार गरेको तर अनुमति नपाएको जनाएको छ । हामीले जापान पठाएका डकुमेन्टको समीक्षा भइरहेको छ, निगमका प्रवक्ता नवराज कोइरालाले भने, अनुमति पर्खिरहेका छौं ।जापानले निगमलाई उडान अनुमति दिइसकेको छैन । उसले उडान अनुमति दिनुअघि आफ्ना प्राविधिकहरू पठाई निगमको विमान सञ्चालन क्षमतालगायतका विषयमा अडिट गर्छ । निरीक्षण गर्न आउँछु भनेको खबर निगममा आएको रहेछ तर हामीलाई कुनै खबर आइसकेको छैन, प्राधिकरणका अधिकारीले भने ।"
प्रदेशमा परियोजना बैंक बन्ने,सार्क उद्योग वाणिज्य महासंघका उपाध्यक्ष ढुण्डिराज ढकालले उद्योग वाणिज्य महासंघसँग तत्कालीन सरकारले गरेको समझदारीअनुसार कृषिमा एक गाउँ एक उत्पादन कार्यक्रम प्रभावकारी भएको बताए । अहिले प्रदेश सरकारसँग महासंघले गरिरहेको एक स्थानीय तह एक उद्यम पनि सफल हुने विश्वास व्यक्त गरे ।
काठमाडौंको जित निरन्तर,"काठमाडौंका कप्तान ज्ञानेन्द्र दुई खेल जितेपछि प्लेअफमा पुग्ने सम्भावना बने पनि रनरेट हेर्दा अझै गाह्रो भएको बताउँछन् । हामीले अरु खेल पनि जित्नुपर्छ । दुई खेल जितेपछि लक्ष्य शीर्ष ४ भन्दा पनि शीर्ष २ मा पुग्नेतिर जान्छ । विकेटको कन्डिसन अलिकति गाह्रो भएकाले केही भन्न सकिने स्थिति छैन, उनले भने, सबै राम्रो टोली छन्, जसले राम्रो खेल्छ उसैले नै जित्ने हो ।"
एपीएफ पराजित,"एपीएफका प्रशिक्षक रत्नकाजी महर्जनले दाउफिन्ससँग हारको बदला लिन असफल भएको बताए । उनले भने, प्रयत्न गरेका थियौं । तर प्राप्त अवसर सदुपयोग गर्न सकेनौं । दोस्रो गोल डिफेन्सको कमजोरीमा खाइयो ।दाउफिन्सका प्रशिक्षक औरेल इनामेले पहिलो हाफ निकै कठिन भएको बताए । उनले भने, दोस्रो हाफको २० मिनेटपछि खेलाडीहरू फर्ममा फर्केकाले नतिजा आफ्नो पक्षमा पारेका हौं ।"
विदेशी खेलाडीकै वर्चस्व,"पुरुष डबल्सतर्फ मलेसियाका जियान क्योङ र फिलिपिन्सका जोस एन्टोनियो ट्रियाको जोडी तथा जापानका जेनी इनो र केइजु मियाकेको जोडी विजयी भएका छन् । महिलातर्फ चीनका ली यी लियु र इटोङ झाङले नेपालकी अभिलाषा विष्ट र श्रीलंकाकी अन्जलिका कुरेरालाई ६०, ६० ले, चीनका युछुन लुओ र जियु झाङको जोडीले भारतकी अमिक किरण र हंगेरीकी अन्ना लाजोसको जोडीलाई ६२, ६२ ले पराजित गर्दै सेमिफाइनल प्रवेश गरेका छन् ।"
भीमबहादुरले जिते गुरिल्ला म्याराथन,"विजेताले ६० हजार, उपविजेताले ४५ हजार, तेस्रो हुनले ३५ हजार र चौथो भएकाले १० हजार रुपैयाँ पुरस्कार पाए । दसौंसम्मका खेलाडीलाई पुरस्कृत गरिएको थियो । म्याराथनमा रुकुम पश्चिमसहित गोरखा, प्युठान, रोल्पाका ६१ धावक सहभागी थिए । सानीभेरी गाउँपालिका कार्यालय सिम्लीबाट सुरु दौड मौराखारा, चाख्लीमेला, रिम्ना दोभान, जाजरकोटको रिम्ना हुँदै सिम्लीमै पुगेर टुंगिएको थियो ।"
एनआरएन खेलाडीले खेल्न पाउने,काठमाडौं (कास) प्रदेश ५ को विभिन्न स्थानमा हुने आठौं राष्ट्रिय खेलकुदमा एनआरएन खेलाडीको सहभागिता निश्चित भएको छ । त्यसका लागि राष्ट्रिय खेलकुद परिषद् (राखेप) का सदस्यसचिव केशवकुमार विष्ट र एनआरएनएका अध्यक्ष भवन भट्टबीच बुधबार सम्झौतापत्रमा हस्ताक्षर भएको छ । एनआरएनएको आधिकारिक प्रतिनिधिको सिफारिसमा मात्र एनआरएन खेलाडीले आठौं राष्ट्रिय खेलकुदमा सहभागिता जनाउन पाउने छन् । सुविधाको हकमा नेपालमा रहँदा प्रतियोगिता अवधिभर अन्य खेलाडीलाई दिइने सुविधासरह एनआरएन खेलाडीलाई उपलब्ध गराइने छ । सम्बन्धित देशबाट आतेजाते खर्च राखेपले बेहोर्ने छैन । राष्ट्रिय खेलकुदमा एनआरएन खेलाडी पहिलोपल्ट सहभागी हुन लागेको हो । एनआरएन खेलाडीले व्यक्तिगत स्पर्धामा सहभागिता जनाउन पाउने छन् ।
संयुक्त युवा विजयी,रूपन्देही (कास) सहिद स्मृति कप खुला नकआउट फुटबलको बुधबार उद्घाटन खेलमा संयुक्त युवा क्लब पत्थरगन्ज विजयी भएको छ । रामनगर मैदानमा संयुक्तले भैरव स्पोर्टस क्लब नवलपरासीलाई सडनडेथमा हराएको थियो । निर्धारित समयमा दुवैबाट ११ गोलको बराबरी भएपछि खेल पेनाल्टी शुटआउटमा धकेलिएको थियो । सुरुआती ५५ पेनाल्टी पनि बराबरी भएपछि खेल सडनडेथमा गएको हो ।
वडा १७ र १४ च्याम्पियन,"हेटौंडा (कास) उपमेयर कप वडास्तरीय भलिबल प्रतियोगिताको पुरुषतर्फको उपाधि वडा नम्बर १७ ले जितेको छ । महिलातर्फ वडा नम्बर १४ च्याम्पियन भयो । केशवलाल स्मृति प्रतिष्ठान नेपाल र जिल्ला खेलकुद विकास समिति मकवानपुरको संयुक्त तत्वावधानमा आयोजित प्रतियोगिताको बुधबार फाइनलमा पुरुषतर्फ वडा १७ ले वडा १२ लाई २५२३, २५२३, १८२५, २५१७ को सेटमा पराजित गरेको थियो । विजेताले ५० हजार र उपविजेताले २५ हजार रुपैयाँ जिते । महिलातर्फ वडा १४ ले फाइनलमा वडा ९ लाई २५१२, २५१७, २६२४ को सोझो सेटमा हरायो । विजेताले ५० हजार र उपविजेताले २५ हजार पाए । महिलातर्फ वडा ११ की प्रज्ञा रानामगर, वडा १९ की सुजिता थापा, वडा ९ की सश्लेखा अर्याल, वडा ९ की आयुषा सिंह आफ्नो विधामा र प्रशिक्षकमा वडा १४ का सुरेश रुम्बा उत्कृष्ट घोषित भए । सर्वोत्कृष्ट खेलाडी वडा १४ की सरिना चौलागाईं भइन् । पुरुषतर्फ वडा १७ का सुमन नेपाल, वडा ११ का निर्मल सापकोटा, वडा ११ का पुष्प मैनाली, वडा १२ का बुद्धि दंगाल आफ्नो विधामा र प्रशिक्षकमा वडा १७ का कलम बिँडारी उत्कृष्ट घोषित भए । वडा १७ का विवेक माझी पुरुषतर्फ सर्वोत्कृष्ट खेलाडी भए । सर्वोत्कृष्टले जनही ५ हजार पुरस्कार पाए ।"
भानुभक्तलाई सफलता,"काठमाडौं (कास) आयोजक भानुभक्त मेमोरियल स्कुल तेस्रो भानु विन्टर कप बास्केटबलको सिनियर ब्वाइजतर्फ सेमिफाइनल पुगेको छ । भानुभक्तले रिलायन्सलाई २८१४ स्कोरले हरायो । भानुभक्तका आशिष बस्नेतले १२ स्कोर जोडे । विल्सन एकेडेमी, पिपुल्स एकेडेमी र हिमाली पनि सेमिफाइनलमा पुगे । विल्सनले एचएचसीएलाई ६०५४ ले हरायो । विल्सनका पेम्बा शेर्पाले ३८ स्कोर गरे । पिपुल्सले नेपालयमाथि ४२१४ को जित रच्यो । पिपुल्सका एजे घलेले १३ स्कोर बटुले । जेनिथविरुद्ध हिमाली ४४२० ले विजयी भयो । करण नेपालीले २५ स्कोर जोडे ।"
मल्पी र एस भिड्ने,काठमाडौं (कास) डिफेन्डिङ च्याम्पियन मल्पी र आयोजक एस बुधबार आठौं एस कप अन्तर ए लेभल ब्वाइज बास्केटबल प्रतियोगिताको फाइनल पुगेका छन् । सेमिफाइनलमा मल्पीले नामीलाई ६४४४ स्कोरले हरायो । मल्पीको जितमा आयुश लामाले १६ स्कोर गरे । तेजिन्ङ जिग्मेको २० स्कोरमा एसले द ब्रिटिस मोडेललाई ६५६४ को अन्तरले हरायो । फाइनल बिहीबार हुनेछ ।
बहादुरीपूर्ण यात्रा,हिरो गोल्डकपनेपाल ३० इरानम्यानमार २० भारत
नेपाल र भारत फेरि भिड्ने,"दोस्रो चरणको छनोट अप्रिल २६३०, २०१९ मा म्यानमारमा हुनेछ । पहिलो खेलमा अस्ट्रेलियाको सामना गर्ने नेपालले उज्वेकिस्तान र म्यानमारविरुद्ध खेल्नेछ । समूह बी मा दक्षिण कोरिया, भियतनाम (आयोजक), इरान र लेबनान छन् ।"
युनाइटेडलाई धक्का,रोमा पनि अगाडिरोम किशोर खेलाडी निकोलो जानिओलोले सनसनीपूर्ण प्रदर्शन गर्दै दुई गोल गरेपछि रोमाले पनि अन्तिम १६ को पहिलो लेगमा पोर्टोमाथि २१ को सफलता हात पार्यो । ओलम्पिक रंगशालामा भएको खेलमा १९ वर्षीय निकोलोले च्याम्पियन्स लिगमा आफ्नो पहिलो गोल ७० औं मनेटमा गरेका थिए । उनले त्यसको ६ मिनेटपछि अर्को गोल थपे । यो वर्षको युरोपेली क्लब फुटबलको शीर्ष प्रतियागितामा पोर्टोले पहिलो हार बेहोरेको हो । एड्रियन लोपेजले ७९ औं मिनेटमा गरेको गोलले दोस्रो लेगमा महत्त्वपूर्ण भूमिका निर्वाह गर्नसक्छ । दोस्रो लेग पोर्टोको घरेलु मैदानमा मे ६ मा हुनेछ ।

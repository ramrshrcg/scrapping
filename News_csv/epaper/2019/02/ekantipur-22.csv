शीर्षक,विवरण
भारतीय बसलाई चिनियाँ प्रमाणित नगर्दा सरुवा !,गत वर्ष माघमा देवकोटालाई सार्वजनिक खरिद अनुगमन कार्यालयबाट पर्यटन मन्त्रालयमा सरुवा गरी ल्याइएको थियो । उनीअघि महेश्वर न्यौपाने पर्यटन सचिव थिए । सचिव न्यौपानेले दबाब नमान्दा तीन महिनामै उनको सरुवा भएको थियो । त्यसताका तत्कालीन पर्यटनमन्त्री जितेन्द्रनारायण देवले नागरिक उड्डयन प्राधिकरणको महानिर्देशक फेर्न दबाब दिएका थिए । मन्त्रालयका सहसचिवलाई महानिर्देशकका रूपमा पठाउन सचिव न्यौपानेले नमानेपछि तीन महिनामै उनको सरुवा सार्वजनिक खरिद अनुगमन कार्यालयमा भएको थियो । देवकोटालाई त्यहाँबाट पर्यटनमा ल्याइएको थियो ।
सुनकाण्डको शंकास्पद आदेश न्यायपरिषद् मौन,"अर्का आरोपित राजकुमार ढकालको बयानले समेत श्यामकृष्ण श्रेष्ठ तस्करीको प्रमुख सूत्रधार भएको खुल्छ । ढकालले बयान क्रममा सुन तस्करीका बेला सामान आएको सूचनापछि श्रीनारायण यादव र श्यामकृष्ण श्रेष्ठ चेकिङमा बस्थे र सामान पास भएपछि जान्थे भनेका छन् । उनले तस्करीका क्रममा ५ लाख ६० हजार बुझेको समेत बताएका छन् । अर्का आरोपित श्रीनारायण यादवले समेत राजकुमार ढकाल र श्यामकृष्ण श्रेष्ठले दिलबन्धु थापाबाट रकम लिइरहने उल्लेख गर्दै भनेका छन्, कतिपटक लिए, थाहा छैन ।"
एडल्ट साइट खोल्न सरकारी इमेल,"सन् २०१७ मा नेपालका २५ वटा होस्टमा यस्तो कमजोरी भएको भए पनि अहिले बढेर ३० वटा पुगेको प्रतिवेदनमा जनाइएको छ । नेपालमा साइबर सुरक्षाको अवस्थाबारे जानकारी दिने उद्देश्यले अघिल्लो वर्ष पनि यस्तै प्रतिवेदन सार्वजनिक गरेका थियौं, अनुसन्धानमा संलग्न नेपालले भने, तर प्रतिवेदनमा औंल्याइएको सुरक्षा जोखिमबारे कसैले ध्यान दिएको देखिएन । थ्रेटनिक्सले सार्वजनिक गरेको प्रतिवेदनमा सन् २०१८ मा डट जीओभी डट एनपी डोमेनका १ सय २८ वटा सरकारी वेबसाइटमा ह्याकरले पहुँच पाएका थिए । सन् २०१७ मा १ सय २८ वटा सरकारी वेबसाइटमा ह्याकरले पहुँच पाएका थिए । एनपी डोमेनमा दर्ता भएका ४ सय ३४ वटा वेबसाइटमा ह्याकरले पहुँच पाएको प्रतिवेदनमा जनाइएको छ ।"
नेम्बाङले बुझाए पाठकको घूस भिडियो,"काठमाडौं (कास) सत्तारूढ नेकपा संसदीय दलका उपनेता सुवास नेम्बाङले अख्तियार दुरुपयोग अनुसन्धान आयोगका तत्कालीन आयुक्त राजनारायण पाठकले घूस लिएको भिडियो बिहीबार अनुसन्धान टोलीलाई बुझाएका छन् । प्रमुख आयुक्त नवीन घिमिरेको आग्रहमा उनले भिडियो दिएका हुन् । पाठकलाई महाअभियोग लगाउन राखिएको भिडियो अख्तियारका अनुसन्धान अधिकृतलाई हस्तान्तरण गरें, नेम्बाङले संवाददाताहरूसँग भने । नेम्बाङले आफ्नो चस्मा राख्ने बट्टाबाट झिकेर भिडियो भएको पेनड्राइभ अनुसन्धान अधिकृतलाई बुझाएका थिए । सार्वजनिक संस्थाका रूपमा दर्ता भएको भक्तपुरको चाँगुनारायणस्थित नेपाल इन्जिनियरिङ कलेजलाई सञ्चालक लम्बोदर न्यौपाने समूहको निजी स्वामित्वको बनाउने गरी मुद्दा मिलाउन पाठकले ७८ लाख रुपैयाँ घूस लिएका लिए । घूससम्बन्धी भिडियो सार्वजनिक भएपछि पाठकले राजीनामा दिएका थिए ।"
१८ अस्पताल केन्द्रमातहत,"काठमाडौं (कास) मन्त्रिपरिषद्को बुधबारको बैठकले कोसी अञ्चल अस्पताल विराटनगर, नारायणी उपक्षेत्रीय अस्पताल वीरगन्ज, भरतपुर अस्पताल चितवन, भेरी अञ्चल अस्पताल नेपालगन्ज र डडेलधुरा उपक्षेत्रीय अस्पताललाई केन्द्रमातहत राख्ने निर्णय गरेको छ । सरकारका प्रवक्ता एवं सञ्चारमन्त्री गोकुल बाँस्कोटाले विशेषज्ञ सेवा प्रदान गर्न ती अस्पतालको केन्द्रबाटै व्यवस्थापन गर्ने निर्णय भएको जनाए । सरकारले यसअघि १३ ठूला अस्पताललाई केन्द्रमातहत राख्ने निर्णय गरिसकेको छ । पाँचथर, इलाम, उदयपुर र डोटीमा एकएक वटा मेडिकल कलेज खोल्ने प्रक्रिया पनि अघि बढाइएको छ ।"
अस्ट्रियाली विदेशमन्त्री भेटघाटमा,"काठमाडौं (कास) अस्ट्रियाली विदेशमन्त्री करिन नेइस्ल बिहीबार काठमाडौं आएकी छन् । परराष्ट्रमन्त्रीमन्त्री प्रदीप ज्ञवाली र करिनबीच शुक्रबार औपचारिक छलफल हुनेछ । छलफलमा आपसी लगानी प्रवर्द्धन, सहकार्य र अरू दुईपक्षीय हितका विषय समावेश हुने परराष्ट्र मन्त्रालयले जनाएको छ । चारदिने नेपाल भ्रमणमा रहेका बेलायती रक्षा उपराज्यमन्त्री मार्क लङकास्टरले बिहीबार सेनापति पूर्णचन्द्र थापासँग भेटघाट गरेका छन् । उनले राष्ट्रपति विद्यादेवी भण्डारी, प्रधानमन्त्री केपी ओली, उपप्रधान तथा रक्षामन्त्री ईश्वर पोखरेल र मन्त्री ज्ञवालीलाई पनि भेट्नेछन् ।"
समाज कल्याणका ५ पदाधिकारी बर्खास्त,"काठमाडौं (कास) सरकारले समाज कल्याण परिषद्का उपाध्यक्ष नीलमणि बराल, कोषाध्यक्ष वीरबहादुर ठगुन्ना, सदस्यहरू कुञ्जकुमार झा, गोकर्ण भट्ट र सदस्यसचिव डिल्लीप्रसाद भट्टलाई बर्खास्त गरेको छ । बदनियत र कानुनविपरीत काम गरेकाले उनीहरूलाई बर्खास्त गरेको सरकारका प्रवक्ता सञ्चार तथा सूचना प्रविधिमन्त्री गोकुल बाँस्कोटाले जनाए । परिषद्का अनियमितताबारे थप अनुसन्धान र कारबाही गर्न त्यससम्बन्धी प्रतिवेदनको प्रतिलिपि अख्तियारमा पठाउने निर्णयसमेत गरेको छ ।"
प्रमाण नष्ट गर्नेमाथि कारबाही भएन,"जाहेरीमा मुलुकी फौजदारी संहिताको दफा ८९, ९२, ९३ र ९९ अनुसार डिल्लीराज विष्टलगायतलाई कारबाही हुनुपर्ने उल्लेख छ । यी दफामा अनुसन्धान अधिकारीले बदनियतपूर्वक अनुसन्धान गरे, प्रमाण नष्ट गरे वा निर्दोषलाई अभियोजन गरे दण्डभागी हुने व्यवस्था छ । प्रहरीले भने उजुरी पर्दैमा पक्राउ नै गर्नुपर्छ भन्ने नभएकाले उनीहरूलाई खुला राखेरै अनुसन्धान अघि बढेको जनाएको छ । उजुरी आइसकेपछि अनुसन्धान अधिकृतले अभियुक्तहरूलाई थुनामा राखेर वा खुलै राखी अनुसन्धान सुरु गर्छ, प्रहरी प्रवक्ता उत्तमराज सुवेदीले भने, थुन्नेनथुन्ने अधिकार अनुसन्धान अधिकृतसँग हुन्छ, अभियुक्त भाग्दैनन् भन्ने लागे थुनिरहनु पर्दैन । निर्मला घटनासँग सम्बन्धित अभियुक्त प्रहरीहरू भाग्न सक्ने अवस्था नभएकाले थुन्नु आवश्यक नरहेको उनले बताए ।"
बस्नै सकेन कांग्रेस बैठक,"पार्टीका तल्ला कमिटीबाट निरन्तर उठिरहेको, महासमिति बैठकमा पनि अत्यधिक बहमुत सदस्यले उठाएका मुद्दा र विरोधमा आवाज नउठेको, सभापति र वरिष्ठ नेताले प्रतिबद्धता जनाएकाले स्वतः प्रतिनिधिको प्रावधान हटाउनुपर्छ भन्ने हाम्रो अडान हो, केन्द्रीय सदस्य अर्जुननरसिंह केसीले भने ।"
कोइरालामाथि किन खनिए देउवा ?,"पार्टीमा क्रियाशील तीनै कोइरालालाई पाँच दिनअघि वीरगन्जमै जीपी कोइराला फाउन्डेसनले एउटै मञ्चमा राखेको थियो । महामन्त्री शशांक, शेखर र सुजाताले कोइराला परिवार एकढिक्का भएको सन्देश दिँदै देउवाको कार्यशैलीको विरोध गरेका थिए । आफूमाथि विरोध भएपछि त्यही ठाउँमा आवेशमै सभापतिले विरोध गर्नुभएको हो, उहाँको स्वभाव र आनीबानी त्यस्तै छ, देउवानिकट एक केन्द्रीय सदस्यले भने, आफ्नो विरोध खप्न नसक्ने र तत्कालै प्रतिक्रिया जनाउने बानीका कारण त्यस्तो अभिव्यक्ति आएको हुन सक्छ ।"
सामाजिक सञ्जाल व्यवस्थित गर्न विधेयक,"बाँस्कोटाले कुनै पनि नगारिकको अधिकार कुण्ठित हुने कानुन सरकारले नबनाउने उल्लेख गर्दै फेसबुक, टवीटरजस्ता सामाजिक सञ्जालमा फेक आइडी बनाएर भ्रम सिर्जना गर्ने, आत्महत्याको स्थिति आउन बाध्य पार्ने, जातीय सदभाव र लैंगिक सदभाव कायम हुन नदिने विषयमा कडाइ गर्न लागिएको बताए ।"
कार्यदलको सुझावमाथि छलफल,प्रवक्ता नारायणकाजी श्रेष्ठले कार्यदलका सुझावमाथि छलफल सुरु भएको बताए । बैठकमा कार्यदलले पूर्ण प्रतिवेदन बुझाउन एक साता समय मागेको सदस्य योगेश भट्टराईले जानकारी दिए ।
चरेससहित ४ पक्राउ,"काठमाडौं (रासस) महानगरीय प्रहरी वृत्त दरबारमार्गले २१ किलो चरेससहित चार जनालाई पक्राउ गरेको छ । वृत्तको टोलीले झोलामा बोकेर हिँडिरहेको अवस्थामा उक्त चरेससहित मकवानफुरका रामकुमार मोक्तान, रमेशकुमार मोत्तान, सुकराम गोले र राजेन्द्र गोलेलाई बिहीबार साँझ पक्राउ गरेको हो । महानगरीय प्रहरी परिसर काठमाडौंका प्रवक्ता होविन्द्र बोगटीले शंकास्पद रूपमा झोलामा बोकेर हिँडिरहेको अवस्थामा उनीहरूलाई पक्राउ गरेको जानकारी दिए ।"
८ हजार हेक्टर वन सखाप,"प्रदेशका उद्योग, पर्यटन, वन तथा वातावरण मन्त्री अरुण नेफालले अतिक्रमित वनक्षेत्र सरकार मातहत ल्याइने बताए । अतित्रमणको अवस्थाबारे थप जानकारी लिँदै छौं, उनले भने । मन्त्री नेपालका अनुसार अतिक्रमण विशेष गरी दुई किसिमले भएको देखिन्छ बाध्यतावश र उद्यमव्यवसाय गर्ने प्रयोजनले । बाढी, पहिरोलगायतले विस्थापित भएकाहरू वनक्षेत्रमा आएर बसेका छन् । होटल, रिसोर्ट, उद्योगलगायतले पनि वनक्षेक्रमै संरचना बनाएका छन् । अतित्रमित वन प्रदेश सरकारले मात्रै आफ्नो मातहत ल्याउन नसक्ने भएकाले संघीय सरकारसँग पहल गर्ने मन्त्री नेपालले बताए । प्रादेशिक वन ऐन बन्दै छ, त्यसपछि वन अतिक्रमण हटाउनेछौं, उनले भने । उक्त ऐन अहिले संसदमा दर्ता भएको छ ।"
जग्गा नछुट्याई पार्क,"नगरपालिकाका प्रवक्ता विदुर सापकोटाले नगरले एक वडा, एक पार्क नीति लिएको बताए । त्यसअनुरुप वडा नं ४ र ५ साथै तारकेश्वर धाम निर्माणको योजना बनाइएको उनले जानकारी दिए । प्रदेशले बनाउन थालेको लोकतान्त्रिक पार्क जग्गा विवाद सुल्झाएपछि मात्र निर्माण गरिने उनले बताए । जग्गा नापीनक्सामा विवाद भएपछि तारबार गर्ने र साम्य गरेपछि मात्र निर्माण गर्ने कुरा थियो । अहिल्यै काम थालिएको भए मलाई जानकारी भएन, सापकोटाले भने । उनका अनुसार नगरले सार्वजनिक जग्गा संरक्षणका लागि २५ लाख रुपैयाँ छुट्याएको छ । पछि बस्ती बसेको धेरैजसो ठाउँमा जग्गा अतिक्रमण भएको र नगरले रोक्न नसकेको उनले स्वीकारे । पार्क निर्माण चैत २५ सम्म सक्नुपर्ने निर्माणस्थलमा उल्लेख छ । बोगटीले पोल हटाउने, डीपीआर बनाउनेलगायत काममा ५ लाख रुपैयाँ खर्च भइसकेको जानकारी दिए ।"
श्रीमहल जगैदेखि भत्काइने,"पुरातत्त्व विभागका अधिकृत प्रकाश खड्काले डोलीडारले यसअघि नै भवनको स्वरूप बिगारिसकेको बताए । उनका अनुसार मर्मतका नाममा प्राचीन वास्तुकला मेटाइएका छन् । आधुनिक निर्माण सामग्री प्रयोग गरेर तला थपिएका छन् । बेलाबेला आधुनिक निर्माण सामग्री प्रयोग गरिएको देखिएको छ, अध्ययनपछि खड्काले बुझाएको प्रतिवेदनमा उल्लेख छ, स्थानीय विकास मन्त्रालय सरेपछि भवनको मर्मतसम्भार तथा सजावट व्यवस्थापनमा करिब ५ करोड रुपैयाँ खर्च भएको स्थानीय पूर्वाधार तथा कृषि सडक विभागले जनाएको छ ।पुरातत्त्व विभागले भने भवन भत्काउन अनुमति नदिएको दाबी गरेको छ । म आएपछि पुरातात्त्विक स्थल मासिने गरी कहीं कतै अनुमति दिएको छैन, विभागका कामु महानिर्देशक दामोदर गौतमले भने, पहिला के भएको रहेछ, बुझ्छु ।"
बन्ने भयो ख्वपः अस्पताल,"करिब १० रोपनी क्षेत्रफलमा निर्माण हुन लागेको ख्वपः अस्पतालमा आकस्मिक सेवा, एक्सरे, सिटीस्क्यान, अल्ट्रासाउन्ड, एमआरआई, प्याथोलजी प्रयोगशाला, प्रसूति सेवा विभाग, शल्यक्रिया विभाग, सघन उपचार विभाग सञ्चालन गरिने नगरपालिकाले जनाएको छ । त्यस्तै, शवगृह, बैठककक्ष, १ सय ५० जना क्षमताको सभाकक्ष, बेसमेन्ट पार्किङ बनाइने नगरप्रमुख श्रेष्ठले बताए । पाँचतले अस्पताल भवन निर्माणका लागि ३९ करोड लागत इस्टमेट डिजाइन तयार भएको नगरपालिकाको भनाइ छ । उक्त अस्पताल भवन नगरपालिकाले कुनै ठेक्का प्रक्रियाबाट नभई अमानतमा बनाउन लागेको ख्वपः अस्पताल निर्माण समिति सदस्य भक्तपुर नगरपालिका ९ का वडाध्यक्ष रवीन्द्र ज्याख्वले बताए । यसअघि नगरपालिकाले तीन स्थानमा जनस्वास्थ्य केन्द्र सञ्चालन गर्दै आएको छ । भक्तपुर नगरपालिका ९ च्याम्हासिंहस्थित ८ शय्याको आकस्मिक कक्षसहितको जनस्वास्थ्य केन्द्र सञ्चालित छ भने भगवतीस्थान र ब्यासीमा केन्द्र सञ्चालित छ । च्याम्हासिंहस्थित जनस्वास्थ्य केन्द्रमा स्त्री, बाल, हाडजोर्नीर्, दन्त, आँखा, चर्मरोग, छाला, नाककानघाँटी, मानसिक रोग सेवा सञ्चालित छन् भने, फिजियोथेरापी, ल्याब, अल्ट्रासाउन्ड, एक्सरे सेवा सुविधा भएको ज्याख्वले बताए । दैनिक ३० नियमित र १६ विशेषज्ञ डाक्टरले ओपीडी सेवा सञ्चालन गर्दै आएको जनाएको छ । जनस्वास्थ्य केन्द्रबाट दैनिक तीन सयभन्दा बढी बिरामीले स्वास्थ्य सेवा पाउँदै आएका छन् । ८ शय्याको आकस्मिक कक्ष सञ्चालन भएपछि काभ्रेदेखिका बिरामी जनस्वास्थ्य केन्द्रमा उपचार गर्न आउने नगरपालिकाले जनाएको छ । त्यसैगरी, जापानी चिकित्सकको सहकार्यमा नगरपालिकाले ख्वपः अस्पताल निर्माण स्थलको उत्तरतर्फ छाती पुनर्स्थापना केन्द्र सञ्चालन तयारी गरेको छ । दम तथा श्वासप्रश्वाससम्बन्धी समस्या भएका लागि छाती पुनर्स्थापना केन्द्र स्थापना गरिने ज्याख्वले बताए । गत आर्थिक वर्षदेखि भक्तपुर नगरपालिकाले १० वटै वडामा घरघरमा नर्सिङ सेवा सञ्चालन गर्दै आएको छ ।"
रणनीति बनाउँदै साना दल,"संवैधानिक व्यवस्था अनुसार प्रतिनिधिसभामा प्रत्यक्षतर्फ १ सिट जित्ने र ३ प्रतिशत मत ल्याउने दलमात्रै राष्ट्रिय दलमा गनिनेछ । संसद्मा नेकपा, नेपाली कांग्रेस, राजपा र संघीय समाजवादी फोरममात्र छन् । संवैधानिक व्यवस्था अनुसार चारवटा मात्रै दल भए पनि यसभन्दा पहिले धेरै राजनीतिक दल स्थापित भएका थिए । विभिन्न नाम गरेका राप्रपा, त्यस्तै फरकफरक नामका माओवादी, नयाँशक्ति नेपाल, विवेकशील साझा पार्टी भावी रणनीति तयार पार्दै विभिन्न खालका कार्यक्रममा लागिपरेका छन् । गएको चुनावमा राष्ट्रिय दलको हिस्सा लिन नसकेपछि आगामी चुनावका लागि बलियो आधार बनाउन भन्दै साना दल राष्ट्रिय अभियानमा जुट्न थालेका छन् । नयाँशक्ति पार्टी नेपालले जनसंवाद यात्रा थालनी गरेको छ । नेकपा (क्रान्तिकारीमाओवादी) र राप्रपा पनि गाउँ पसेका छन् । पार्टी एकताको अभियानलाई गाउँगाउँ पुर्याउने भन्दै आएको सत्तासीन नेकपाको एकता प्रक्रिया लथालिङ्ग भएपछि अभियान अलपत्र परेको छ । सुजन देवकोटा, पालुङटार४, गोरखा"
सभ्य नागरिक बन्ने कि !,"हामी आफैले वातावरण प्रदूषित बनाइरहेका छौं । यसको लेखाजोखा हामीलाई छैन । चुरोट तान्छौं, खोल सडकमा फुत्त फाल्छौं, खैनी खान्छौं, सकिएको खोल सडकमै फाल्छौं, पानी किनेर खाली बोतल सडकमै फाल्छौं, चाउचाउ खान्छौं, खोल सडकमै फाल्छौं, हरियो मकै खान्छौं, खोया सडकमै फाल्छौं । पराग, गुट्का खान्छौं, खोल सडकमै फाल्छौं । काम नलाग्ने कागज छ भने सडकमै फाल्छौं । सुन्तला खान्छौं, बोक्रा सडकमा, बदाम खान्छौं, बोत्रा सडकमा, कोला खान्छौं, बोक्रा सडकमा, कुरकुरे खान्छौं, खोल सडकमा । यसले वातावरणमा पारेको गम्भीर असर हामीलाई पत्तै हुँदैन । सडकमा दिनहुँ हजारौं मान्छेको लस्कर चलिरहेको हुन्छ । एक जनाले एकपटक फालेको फोहोरले नै प्रदूषण हुन्छ भन्ने कहिले बुझ्ने ? प्रदूषणमुक्त सडक, प्रदूषणमुक्त गाउँ, टोलछिमेक, बनाउन आजैबाट आआफ्नो स्थानमा रहेर सभ्य बन्ने अभ्यास गरौं । गोविन्द विक, कपन, काठमाडौं"
राष्ट्रिय पोसाक आवश्यक,"हरेक राष्ट्रको आफ्नो राष्ट्रिय पोसाक हुन्छ । उसको पहिचान नै पोसाक हो । यो व्यक्ति यो राष्ट्रको रहेछ भनेर थाहा पाउन राष्ट्रिय पोसाकको ठूलो महत्त्व हुन्छ । हामीले भने परिवर्तनको नाममा राष्ट्रिय पोसाक भुल्यौं । प्रधानमन्त्री, मन्त्री तथा अन्य व्यक्तित्वले राष्ट्रिय पोसाकको महत्त्व नै बुझेनन् । कतिपय प्रधानमन्त्री तथा मन्त्रीहरूले राष्ट्रिय पोसाकबिना नै सपथ लिएको दृश्य हामीले देखेका छौं । त्यो दोष दौरासुरुवाल नलगाउनेको होइन । जिम्मेवारहरूको हो । राष्ट्रिय पोसाकको विषयमा संविधानमा नै उल्लेख हुनुपर्थ्यो । त्यो हुनसकेको छैन । राष्ट्रिय पोसाक लगाएर सानो हुने होइन । त्यसले आफ्नो उचाइ झन् बढाउँछ । हरेक औपचारिक कार्यक्रममा जाँदा राष्ट्रिय पोसाक अनिवार्य लगाउने नियम बन्नुपर्छ । अपवादमा नेपालमात्र एउटा यस्तो राष्ट्र हो, जहाँ राष्ट्रिय पोसाकको महत्त्व छैन । लोकतान्त्रिक गणतन्त्र आउनु अघि हाम्रो राष्ट्रिय पोसाक दौरासुरुवाल, टोपी र चौबन्दी चोली थियो । लोकतान्त्रिक गणतन्त्र आएसँगै राष्ट्रिय पोसाकको विषयमा बिभिन्न खाले टिकाटिप्पणी हुनथाले । राष्ट्रिय पोसाक नै हटाइयो । यो साह्रै नराम्रो काम भयो । पुरुषोत्तम घिमिरे, जोरपाटी, काठमाडौं"
कैफियत सचिवमा कि मन्त्रीमा ?,"मन्त्री मगरले भने ठेकेदारलाई खुसी पारे मेलम्ची आयोजनाले छिटै पूर्णता पाउने दाबी गरेकी छन् । जसको कुनै ग्यारेन्टी नभएको सचिव ठाकुरले बताए । ओली सरकार शून्य भ्रष्टाचार र सुशासनको कुरा गर्छ । तर उनकै सरकारको पालामा सचिवले मन्त्रीमाथि यति गम्भीर आरोप लाउँछन् । यति हुँदा पनि सरकार मौन बस्ने र कुनै छानबिन नहुने हो भने ओली र प्रचण्डको नियतमाथि शंका गर्नुपर्ने हुन्छ । प्रचण्डको बुहारी भइन् भन्दैमा बिना मगरले गर्ने हरेक अनियमित काममा आँखा चिम्लिने र छानबिन नगर्ने हो भने ओलीको शून्य भ्रष्टाचारको दाबीमा कुनै विश्वास नगर्दा हुन्छ । होइन, जनताले विश्वास गरुन् भन्ने प्रधानमन्त्री चाहन्छन् भने यथाशीघ्र यस प्रकरणमा छानबिन गरी दोषीलाई कारबाही गर्न सक्नुपर्छ । गोपाल देवकोटा, गोकर्णेश्वर८, काठमाडौं ओली सरकारले भ्रष्टाचारमा शून्य सहनशीलता सरकारको पहिलो एजेन्डा बताइरहँदा दिनप्रतिदिन भ्रष्टाचारका नयाँनयाँ प्रकरण बाहिर आइरहेका छन् । वाइड बडीदेखि अख्तियार आयुक्तसम्म, सुनकाण्ड तस्करीको सेटिङदेखि एनसेल करछलीसम्म भ्रष्टाचार भएको प्रमाणसहित बाहिर आइरहँदा सरकार कारबाहीको बाटोमा निरीह देखिएको छ । सरकारलाई काम गर्न कसले रोकेको छ ? भ्रष्टाचार दिनप्रतिदिन मौलाउँदै जाँदा आम नागरिकमा निराशासँगै सरकारफ्रति आक्रोश बढ्दै गइरहेको छ । सरकार शत्तिशाली हुँदाहुँदै पनि कार्यान्वयन पक्ष कमजोर बन्दै गइरहेको छ । प्रधानमन्त्रीदेखि सञ्चारमन्त्रीसम्म उखानटुक्कामै व्यस्त देखिन्छन् । सरकारले समृद्धिको यात्रामा मुलुकलाई लैजाने हो भने भ्रष्टाचारको अन्त्य हुनु आवश्यक छ । हरेक निकायमा कानुनको पालनासंँगै राष्ट्र सबैभन्दा पहिले भन्ने मूल मन्त्रलाई आत्मसात गर्दै काम नगर्ने हो भने आमनागरिक विकल्प खोजीतर्फ लाग्ने निश्चित छ । रामकृष्ण बराल, जोरपाटी, काठमाडौं"
करभित्र बहुराष्ट्रिय कम्पनी,"आयकर कानुन अनुसार लाभकरको प्रसंग उठेपछि र एनसेल करछली प्रकरण चर्चामा आएपछि अन्य विदेशी व्यवसायीले लाभकर तिर्न थालेका छन् । केही महिना अगाडिमात्र एक भारतीय कम्पनीले लाभकर तिरेको जानकारी आएको छ । यसर्थ अब बहुराष्ट्रीय कम्पनी करको दायरामा आएका छन् । यसले सरकारको आर्थिक समृद्धिलाई मुलुकभित्रका साना करदाताउपर मात्र निर्भर रहनुपर्ने अवस्था अन्त्य भएको छ । यस वर्ष माघसम्मको राजस्व संकलन गत वर्षको तुलनामा २४ प्रतिशतले बढेर ४ खर्ब ११ अर्ब रुपैयाँ पुगेको छ । यसरी राजस्व बढ्नुमा नेपाल सरकारले चालु बजेटले पैठारी महसुलमा गरेको वृद्धि, कर फर्स्योट आयोग खारेजीका लागि संसद्मा पेस भएको प्रस्तावले व्यवसायीमा परेको प्रभाव, भ्याट फिर्ता प्रणाली अन्त्य र अन्य कर सुधार प्रणालीको हात छ । विगतमा सबैभन्दा ठूलो करदाता सूर्य टोबाकोको बेरुजु सम्बन्धमा अदालतबाट हारेपछि महालेखाका ठूला राजस्व सम्बन्धी बेरुजुहरू औचित्यहीन बनेका थिए । एनसेलको लाभकर सम्बन्धमा सर्वोच्चबाट हालै जारी परमादेशले मुलुकको राजस्व अभिवृद्धिलाई मार्गप्रशस्त गरेको छ । यसले राजस्व चुहावट रोक्न ठूलो योगदान पुर्याउँछ । लेखक पूर्वकार्यवाहक महालेखापरीक्षक हुन् ।"
मातृभाषाको सम्मानमा,"तीन मातृभाषी स्रष्टा पुरस्कृतयही अवसरमा तीन मातृभाषी स्रष्टा पुरस्कृत भएका छन् । मगर भाषाका लेखक सञ्जोग लाफा मगर, बान्तावा भाषाका चन्द्रकुमार राई हतुवाली र दुमी भाषाका तेजमान राईलाई आदिवासी जनजाति उत्थान राष्ट्रिय प्रतिष्ठानले जनही २५ हजार रुपैयाँसहितको मातृभाषा सेवा पुरस्कार प्रदान गर्यो ।"
आचार्यको संस्मरण,"काठमाडौं (कास) कांग्रेस नेता नरहरि आचार्य संस्मरणात्मक पुस्तकसहित आउने भएका छन् । गणतन्त्रको यात्रा ः बन्दी वृत्तान्त चैत पहिलो साता बजारमा आउनेछ । २०६१ मा राजा ज्ञानेन्द्रले सत्ता हत्याएपछि धेरै नेताकार्यकर्तासँगै बन्दी बनाइएका आचार्यले त्यही बेला गरेको टिपोर्टलाई पुस्तकाकार दिएको प्रकाशक सांग्रिलाले विज्ञप्तिमा जनाएको छ । राजा ज्ञानेन्द्रको कु पछि नेपाली राजनीतिको कोर्स परिवर्तन भयो, आचार्यले भनेका छन्, माघ २१ गते मलाई पनि बन्दी बनाइयो । म बन्दी रहेको त्यही कालखण्डले नै नेपालमा गणतन्त्रको आगमनलाई थप सुनिश्चित गर्यो र परिवर्तनको आधार तयार गर्यो । खास गरी गणतन्त्रको यात्रामा म हिँडेको बाटोका प्रसंग र सन्दर्भहरू पुस्तकमा स्मृतिका रूपमा समेटेको छु ।"
बाल साहित्य महोत्सव हुने,"काठमाडौं (कास) कीर्तिपुर बाल साहित्य महोत्सवको दोस्रो संस्करण फागुन १८ मा हुने भएको छ । एकदिने महोत्सव पठन संस्कृति विकास गर्ने उद्देश्यले गर्न लागेको आयोजकले जनाएका छन् ।महोत्सवमा सांगीतिक प्रस्तुति, काव्य गोष्ठी, नाटक मञ्चन र कार्यशाला, पुस्तक प्रदर्शनी, विमोचन र परिचर्चार्सहित दुई दर्जनभन्दा बढी कार्यक्रम हुनेछन् । साथै पत्रकारिता तथा लेखनका क्षेत्रमा स्थापित व्यक्तित्वहरूसँग बालबालिकाहरूको माझमा सम्पादक शीर्षक अन्तरक्रिया हुनेछ । फेस पेन्टिङ, सांस्कृतिक सामग्रीहरूको प्रदर्शनी र खानाका स्टलहरू पनि चलिरहनेछन् ।कीर्तिपुर नगरपालिका, कथालय, बाल कला संग्रहालय र शिल्पी थिएटरले आयोजना गर्न लागेको महोत्सवमा वाङ्मय शताब्दीपुरुष सत्यमोहन जोशीलाई सम्मानसमेत गरिनेछ ।"
किम रेल चढेर भियतनाम जाने,जापानी तथा दक्षिण कोरियाली सञ्चारमाध्यमका अनुसार किम हरियो र पहेंलो रंगको रेल चढेर भियतनामको सीमाक्षेत्रको सहर दोङ दाङ पुग्नेछन् । त्यहाँबाट पुग्न १७० किलोमिटर टाढाको वार्तास्थलसम्म पुग्न किमले कार चढ्ने जनाइएको छ । किमलाई आफ्नो रेल चढेर उत्तर कोरियाली राजधानी प्योङयाङबाट बेइजिङ पुग्न लगभग २४ घण्टा लाग्नेछ । बेइजिङबाट हनोई पुग्न किमको रेललाई करिब दुई दिन लाग्नेछ । उनको रेल बढीमा १६० किलोमिटर प्रतिघण्टाको गतिमा गुड्ने बताइएको छ ।
पत्रकार महासंघको विधान सभा सुरु,आन्तरिक पर्यटन वर्ष घोषणा साधारणसभा उद्घाटन अवसरमा गण्डकी प्रदेश सरकारले आन्तरिक पर्यटन वर्ष २०१९ घोषणा गरेको छ । मुख्यमन्त्री पृथ्वीसुब्बा गुरुङले पर्यटन वर्षको घोषणा गर्दै यस वर्षभर करिब १५ लाख आन्तरिक पर्यटक भित्र्याउने उद्घोष गरे ।नेपाल सरकारले सन् २०२० लाई नेपाल भ्रमण वर्ष घोषणासँग मेल खानेगरी समृद्धिको मेरुदण्ड पर्यटन विकासका लागि गण्डकी सरकारले आन्तरिक पर्यटन वर्ष मनाउन लागेको हो ।
हत्या आरोपी १० वर्षपछि पक्राउ,साँवा हत्यापछि चतुरमान भागेर भारतको सिक्किम गएका थिए । त्यसपछि सिक्किम र नेपाल आउजाउ गरिरहेका उनलाई पोखरामा फर्निचरमा काम गरेको थाहा पाएपछि पक्राउ गरेको प्रहरीले जनायो । साँवाका श्रीमती र दुई छोराछोरी छन् । श्रीमती भने वैदेशिक रोजगारीमा खाडी मुलुकमा रहेको उनले बताए । घटनाका दिन उनीहरू मिक्वाखोला २ खोक्लिङमा लागेको रामनवमी मेलामा मादक पदार्थ सेवन गरेर आएका थिए । नशाकै सुरमा हत्या गरेको उनले प्रहरीलाई बताएका छन् ।
खाद्यले बोराको पैसा नलिने,"व्यवस्थापनले बोराको मूल्य नलिने जनाए पनि निर्णय भएको तीनचार दिन बित्दा पनि परिपत्र भएको छैन । समयमै परिपत्र नहुँदा अहिले पनि बढी मूल्य तिर्न बाध्य भएको संस्थानका अधिकारीहरू बताउँछन् । निर्णय भएको तीनचार दिन भइसक्यो । आलटाल भइरहेको छ, ती अधिकारीले भने, माइन्युट भए पनि डिपोमा पठाउनकै लागि तयार भइसकेको छैन । प्रवक्ता सापकोटाले परिपत्रबारे आफूलाई जानकारी नभएको बताए । उनले ढिलाइ गर्न नहुने बताए । शुल्क हटाउने निर्णय भएको छ । निर्णय भएपछि तत्काल कार्यान्वयन हुनुपर्छ, उनले भने, परिपत्रबारे सम्बन्धित शाखामा बुझेर जानकारी गराउँला । संस्थान स्थापना भएदेखि नै बोराको मूल्य लिने गरिएको कर्मचारीहरू बताउँछन् । संस्थानले सबैभन्दा बढी हुम्लाडोल्पालगायत कर्णाली र प्रदेश ७ का दुर्गम जिल्लामा चामल बिक्री गर्छ । हाल संस्थानका सदरमुकामबाहेक ५९ डिपो र २६ शाखा कार्यालय छन् ।"
श्रम ऐन कार्यान्वयनमा जोड,"अन्तर्राष्ट्रिय श्रम संगठनको सहयोगमा महासंघले छलफल आयोजना गरेको हो । छलफलमा श्रम ऐन र सामाजिक सुरक्षा ऐनको विषयमा चर्चा गरेका थिए । कार्यक्रममा बोल्दै महासंघ अध्यक्ष भवानी राणाले रोजगारदाहरू असर श्रम सम्बन्ध विकास गर्न प्रतिबद्ध रहेको बताइन् । महासंघ उपाध्यक्ष चन्द्र ढकालले श्रम ऐन, नियम र सामाजिक सुरक्षा योजनाको कार्यान्वयनमा स्थानीय र प्रदेश उद्योग वाणिज्य संघको महत्त्वपूर्ण भूमिका रहने बताए ।"
श्रीस्टिल टीएमटी छड बजारमा,"काठमाडौं (कास) केडिया अर्गनाइजेसन, सिद्धार्थ ग्रुप तथा उमा ग्रुप अफ इन्डस्ट्रिजको संयुक्त लगानीमा श्रीस्टिल टीएमटी उत्पादन सुरु भएको छ । यसमा प्रयुक्त स्टिल एफई ५०० जापानी प्रविधिबाट स्वचालित प्लान्टमा उत्पादन हुने गरेको दाबी कम्पनीको छ । नेपाल भूकम्पीय जोखिमका दृष्टिकोणले संवेदनशील क्षेत्रका रूपमा रहेको र विश्वमा सबैभन्दा बढी भूकम्प आइरहने देश जापानमा निर्मित यो प्रविधि पहिलो पटक श्रीस्टिल्सले नेपालमा भित्र्याएको दाबी गरिएको छ । कम्पनीले बजार प्रवर्द्धनका लागि ८ को दम अभियान र सिद्ध प्रविधिको शक्ति नाराका बजारमा ल्याएको हो ।"
चौधरी फाउन्डेसनको सहयोग,"काठमाडौं (कास) चौधरी फाउन्डेसनले पाँच सयभन्दा बढीलाई कृत्रिम हातखुट्टा वितरण गरेको छ । फाउन्डेसनद्वारा सञ्चालित कृत्रिम हातखुट्टा जडान शिविरमा उक्त सहयोग गरिएको हो । उसले भगवान् महावीर विकलांग सहायता समिति र भारतीय दूतावाससँगको सहकार्यमा नेपालमा कृक्रिम खुट्टा वितरण गर्ने कार्यत्रम सञ्चालनमा आएको जनाएको छ । पहिलो चरणमा काठमाडौंको नर्भिक अस्पतालमा पुस २७ देखि ३० सम्म ५९ जना लाभान्वित भए भने दोस्रो चरणमा नवलपुरको गैंडाकोटस्थित सहज सामुदायिक अस्पतालमा माघ ३ देखि सञ्चालित शिविरबाट थप ४ सय ६१ जना लाभान्वित भएका थिए । तीमध्ये ४ सय ३५ जनाले कृत्रिम खुट्टा, ५२ जनाले कृत्रिम हात र २१ जनाले क्यालिपरको सेवा लिएको फाउन्डेसनले जनाएको छ ।"
महिन्द्रा उदय आज,"काठमाडौं (कास) महिन्द्राले राजधानीमा आजबाट महिन्द्रा उदय बृहत् अटो प्रदर्शनी सुरु गर्दै छ । । फागुन १२ सम्म चल्ने प्रदर्शनीमा कम्पनीका ५ वटा नयाँ मोडलहरू सार्वजनिक गर्ने कार्यक्रम रहेको जारी विज्ञप्तिमा छ । महिन्द्राका लागि नेपालका वितरक अग्नि इन्कर्पोरेट, एमभी दुगड, स्वराज पार्टनर र महिन्द्रा एन्ड महिन्द्राको संयुक्त आयोजना रहेको यो प्रदर्शनीमा कम्पनीका ३० भन्दा बढी उत्पादन सोकेस हुने जनाएको छ ।"
जगदम्बाको भाइबरसँग सहकार्य,काठमाडौं (कास) जगदम्बा मोटर्सले भाइबरसग सहकार्य गरेको छ । भाइबरले जगदम्बा मोटर्स ब्रान्डको टीभीएसका कस्टुमाइज स्टिकर प्याकहरू सार्वजनिक गरेको जारी विज्ञप्तिमा छ । अडियन्सहरूले भाइबरमा रहेको लभ एट फस्ट राइड नामक स्टिकर डाउनलोड गरेर टीभीएस एनटर्क स्कुटर जित्नुका साथै थुप्रै रमाइला र आकर्षक उपहारहरू प्राप्त गर्न सक्ने जनाइएको छ ।
बैंकका शाखा थप,"काठमाडौं (कास) ज्योति विकास बैंकले एकै दिन पाँच नयाँ शाखा सञ्चालनमा ल्याएको छ । बैंकले सञ्चालनमा ल्याएका शाखाहरूमा भक्तपुरको बोडे, काभ्रेको बनेपा, काठमाडौंको साँखु, कीर्तिपुरको नयाँ बजार र बलम्बु रहेको विज्ञप्तिमा छ । त्यस्तै सिद्घार्थ बैंकले भरतपुर र गैंडाकोटमा शाखा थपेको छ । सबै क्षेत्र र वर्गसम्म बैंकिङ सेवाको पहुँच पुर्याउने उद्देश्यले बैंकले हाल देशभर १ सय ३९ वटा शाखा (३ एक्सटेन्सन काउन्टरसहित), ९९ शाखारहित बैंकिङ सेवा, १ सय ५० एटीएम र १२ सयभन्दा बढी पीओएस मेसिनमार्फत सेवा प्रदान गर्दै आएको विज्ञप्तिमा छ । यसैगरी कामना सेवा विकास बैंकले प्रदेश २ को सप्तरीस्थित महुली गाउँपालिकामा शाखा सञ्चालनमा ल्याएको छ । यो बैंकको ६५ औं शाखा रहेको जारी विज्ञप्तिमा छ ।"
बिमा सम्झौता,काठमाडौं (कास) नेपाल क्रेडिट एन्ड कमर्स बैंक र नेको इन्स्योरेन्स लिमिटेडबीच बिमा सेवा प्रदान गर्नेसम्बन्धी सम्झौता भएको छ । सम्झौताअनुसार एनसीसी बैंकको कर्पोरेट तथा विभिन्न शाखा कार्यालयहरूबाट बैंकका ग्राहकहरूले नेको इन्स्योरेन्स लिमिटेडले प्रदान गर्ने निर्जीवन बिमासम्बन्धी सेवा सुविधाहरू प्राप्त गर्न सक्ने विज्ञप्तिमा छ ।
कुसुमहापुरे प्रसारण लाइन सुरु,यो विद्युत् लाइन विस्तारले दाङमा कम भोल्टेज र लोडसेडिङको समस्या समाधान भएको कुसुमहापुरे १३२ केभी प्रसारण लाइन आयोजना प्रमुख मनोजकुमार चौधरीले बताए ।
महिला उद्यमशीलता सम्मेलन हुने,"महिलासँग अहिले लगानीका लागि हातमा पैसा छ, उनले भनिन्, रेमिट्यान्सबाट आएको त्यो पैसा उनीहरूले उद्यममा लगाउन सक्छन् । यो बेला उनीहरूलाई प्रोत्साहन गर्न सके महिला उद्यमशीलताले हामीकहाँ राम्रो उचाइ लिन्छ । विगत पाँच वर्षदेखि सम्मेलन आयोजना गर्दै आएको मञ्चले क्षेत्रीयस्तरमा पनि कार्यक्रम गर्ने रहर पालेको माथेमाले बताइन् । सन् २०१३ मा हामीसँग एक जना मात्रै महिला उद्यमी हुनुहुन्थ्यो, मञ्चका अध्यक्ष अजय श्रेष्ठले भने, सम्मेलन गर्दै जाँदा अहिले संख्या बढेको छ । समारोहमा दुई सय सहभागी उपस्थित हुने मञ्चको अपेक्षा छ । सम्मेलनको साझेदार संस्था रहेको लक्ष्मी बैंकले उक्त अवसरमा महिला उद्यमीका लागि विशेष कर्जा स्किमको अनावरण गर्ने योजना रहेको जानकारी दिइयो । पाँचौं शृंखलासम्म आइपुग्दा सम्मेलनमा सहभागीको संख्या बढेको माथेमाले बताइन् ।"
छोरीको शिक्षालाई बैंक खाता,"प्रदेश २ का मुख्यमन्त्री लालबाबु राउतले अभियानले प्रदेशका छोरीहरूको शिक्षामा ठूलो भूमिका खेल्ने बताए । प्रदेश २ मा जन्मिने हरेक छोरी, लखपति भएर जन्मिनेछन्, उनले भने, शिक्षा र स्वास्थ्यका क्षेत्रमा प्रदेश २ अरू सबै प्रदेशभन्दा पछि छ, यो अभियानले मधेसी समाजमा विद्यमान छोरा र छोरीबीच विभेदको अन्त्य गर्नेछ । प्रदेश सरकारले मुख्यमन्त्री बेटी पढाउ बेटी बचाउन अभियानअन्तर्गत छोरी शिक्षा बिमा कार्यक्रमका लागि प्रभु बैंक लिमिटेडसँग सम्झौता गरेको छ । बैंकसँग गरिएको सम्झौताअनुसार प्रदेश सरकारले प्रदेश २ मा जन्मिने छोरीहरूको नाममा बैंक खाता खोल्ने र उक्त खातामा प्रिमियर रकमबापत १३ हजार ६ सय ४६ रुपैयाँ जम्मा गर्नेछ । २० वर्षपछि ती छोरीले बिमाबापतको एक लाख रुपैयाँ र त्यसमा बैंकले आफनो तर्फबाट थप गरेर दिने २५ हजार गरी १ लाख २५ हजरा रुपैयाँ पाउनेछन् । पहिलो चरणमा प्रदेशका ८ वटै जिल्लामा एकएकवटा गरी कुल आठवटा पालिकामा माक्र छोरी शिक्षा बिमा कार्यत्रम लागू गरिएको घोषणा प्रदेश सरकारले गरेको थियो ।"
कालीकोटमा ३५ एचआईभी संक्रमित,"३५ जना संक्रमित भएको पत्ता लागे पनि एक जनामात्र खुलेका छन् । कर्णाली प्लसका अध्यक्षसहित कार्यर्समिति पदाधिकारी पनि समाजको तिरस्कारको डरले खुल्न सकेका छैनन् । बिहीबारको समन्वय बैठकको पुस्तिकामा अध्यक्षता गुमाने विश्वकर्मा लेखिए पनि बैठकमा देखिएनन् । अरू समाजको डरले खुल्न नसकेको एचआईझी संक्रमितका लागि त्रियाशील कर्णाली प्लसका कार्यक्रम संयोजक दीपकबहादुर शाहीले बताए । एचआईभी संक्रमितको संख्या अरू बढ्न सक्ने अनुमान उनको छ । धेरैजसो रगत परीक्षण गर्न डराउँछन्, शाहीले भने, भारत जाने र आउनेको अनिवार्य परीक्षण व्यवस्था गर्नुपर्छ ।शाहीले कर्णाली प्लस संस्था मार्फत संक्रमितका लागि सहयोग जुटाइरहेका छन् ।"
उपचार नपाएको घाइतेको गुनासो,"डाक्टरले हातमा धेरै छर्रा छ भनेका छन्, घाइते चेतन भट्टले भने, कुनै बेला त हात हल्लाउनै सकिँदैन, डाक्टरले दुखेपछि मात्रै आउनु भनेका छन् । चेतन आफूले अहिले दोस्रो जुनी पाएको महसुस गर्छन् । भदौ ८ गते प्रहरीको गोली लागेर १ जनाको मृत्यु भएको थियो । अधिकांश सञ्चारमाध्यममा चेतनकै खबर आइरहेको थियो । उनी आफैंले समेत अनलाइनमा आफ्नो मृत्युको खबर पढेका थिए । घाइते भएर उपचारका लागि धनगढी लगिरहेका बेलामात्रै उनले उक्त खबर थाहा पाएका हुन् । उनले सुरुमा एकपटक आउने, जाने र उपचार खर्च जिल्ला प्रशासनबाट बुझे पनि त्यसपछि सबै आफ्नै खर्चले उपचार भइरहेको बताए । निर्मला घटनाको दोस्रो दिन साउन ११ गते भीमदत्त नगरपालिका कार्यालयअघि लाठीचार्जबाट घाइते वेदकोट नगरपालिका १ का सुरेन्द्र देउवाले पनि उपचार नपाएको बताए ।"
राहदानी फारममा झन्झट,मोरङका सहायक प्रजिअ उमेश पाण्डेले इलाका प्रशासन रंगेलीका प्रशासकीय अधिकृत जयप्रकाश बस्नेतको तत्कालै ध्यानाकर्षण गराएका छन् । सेवाग्राहीले दुःख पाइरहेको हुनाले मापदण्ड नपुर्याई फारम भरेर पठाउने पसलेलाई बोलाएर सम्झाउन उनले आदेश दिएका छन् । बिग्रेर पुनः सुरुदेखि फारम भर्दा थप ३५ दिन कुर्नुपर्ने हुनाले सेवाग्राहीलाई निकै मर्का पर्ने गरेको छ । जिल्ला प्रशासनमा दैनिक औसत ४० जनाले राहदानी लिने र २० भन्दा बढीले काठमाडौंबाट निकाल्ने गरी द्रुत सिफारिस लिने गरेको फाँटका अधिकृत कोइरालाले बताए ।
महिला खेलाडी पुरस्कृत,"कर्णाली प्रदेश सरकारले गरेको सर्वाधिक पुरस्कार राशिको प्रतियोगितामा कालीकोट प्रथम भएपछि जिल्लामा विभिन्न संघसंस्था, राजनीतिक दलका भ्रातृ संगठन र स्थानीय तहले खेलाडीलाई सम्मान गरिरहेका छन् ।कर्णालीका १० वटै जिल्लाको सहभागिता रहेको प्रतियोगितामा प्रथम हुन सफल कालीकोटका चेलीलाई यसअघि कालीकोट युथ क्लब, तरुण दल, जिल्लास्थित खेलाडीहरूले सम्मान गरेका थिए । पहिलोपटक कर्णाली प्रदेशमा प्रथम भएका महिला भलिबल खेलाडीलाई मान्म बजारमा नागरिक अभिनन्दन गर्दै खेल क्षेत्रको विकासका लागि तिलागुफा नगरले पर्याप्त बजेट विनियोजन गर्ने नगर विकास समिति अध्यक्ष महेन्द्रबहादुर शाहीले बताए ।"
नयाँबस्तीको जित,एन्फा कम्प्लेक्स मैदान सातदोबाटोमा भएको खेलमा भगवतीविरुद्ध जित हासिल गर्दा नयाँबस्तीले दुवै हाफमा ११ गोल गर्यो । २२ औं मिनेटमा साजन राईले गोल गरेपछि नयाँबस्तीले अग्रता बनायो । सनीकुमार चौधरीले ६५ औं मिनेटमा गोल गरी नयाँबस्तीलाई २० को जित निश्चित गराए । बिहीबारै अग्रता जोगाउन नसक्दा भगवतीले अंक बाँडेको हो । आशबहादुर गुरुङले ११ औं र कार्लोस बखारियाले ३३ औं मिनेटमा गरेको गोलमार्फत पहिलो हाफमा भगवतीले २० को अग्रता बनायो । दोस्रो हाफमा बाँसबारीले ६७ औं मिनेटमा महेन्द्र कार्की र अन्तिम मिनेटमा दिनेश कार्कीको गोलबाट खेल बराबरी गर्यो ।
एथलेटिक्स खेलाडी छनोट,"काठमाडौं (कास) आठौं राष्ट्रिय खेलकुदमा भाग लिने प्रदेश ३ का एथलेटिक्स खेलाडी छनोट भएका छन् । १५ पुरुष र १२ महिला खेलाडी छनोट भए । पुरुषमा ललितपुरका खिलबहादुर कार्की, काठमाडौंका धर्म महर्जन, ललितपुरका विकास ठकुरी, चितवनका भुवन महतो, अमृत, पिताम्बर महतो, ललित रावत, जन्नुराम चौधरी, काभ्रेका दीपक गुरुङ, मकवानपुरका सन्तराम माझी, छिरिङ लामा थिङ, भक्तपुरका ईश्वरचन्द्र बस्नेत, सिन्धुलीका देवबहादुर खड्का, सुवास थापा र नुवाकोटका सनम राई छन् । महिलामा नुवाकोटका रन्जिता राई, पूजा राई र जनम बस्ती, काठमाडौंका सन्तोषी श्रेष्ठ, मेलिना श्रेष्ठ र सरु खवास, मकवानपुरकी शर्मिला श्रेष्ठ, काभ्रेकी स्मृति श्रेष्ठ, भक्तपुरकी श्रेयस्का सिल्पकार र स्वागता खाइजु, ललितपुरकी काजल विष्ट र चितवनकी सजिना लामिछाने छन् ।"
श्रमशील सेमिफाइनलमा,काठमाडौं (कास) श्रमशील विद्यापीठ चौथो अर्किड कप जुनियर छात्र फुटबलमा बिहीबार करियरलाई १० ले पराजित गर्दै सेमिफाइनल पुगेको छ । प्रकाश बस्नेतले विजयी गोल गरे । एकलव्य र विनायक पनि सेमिफाइनल पुगेका छन् ।
नमुनालाई सफलता,"काठमाडौं (कास) रूपन्देहीको नमुना युवा क्लब प्रथम मदन भण्डारी स्मृति भेट्रान फुटबलको सेमिफाइनल पुगेको छ । नमुनाले बिहीबार आयोजक मदन भण्डारी स्पोर्ट्स एकेडेमी काठमाडौं क्षेत्र ४ कमिटी बी लाई १० ले पराजित गर्यो । तीर्थबहादुर याक्सोले गोल गरे ।टी बर्गर, कीर्तिपुर भेट्रान र एसएनके लाहुरे पनि सेमिफाइनल पुगेका छन् ।"
अन्तिम ओभरको रोमाञ्च,"देब्रेहाते मध्यम गतिका बलर ललितले ४ ओभरमा २८ रन खर्चेर ४ विकेट लिए । एकै ओभरमा आरिफ, रोहित र सिद्धान्तलाई आउट गरेका पुनीत मेहराले कुल ४ ओभर बलिङ गर्दै २६ रन खर्चे । पहिलो दुई ओभर नै विकेट मेडन फालेका वसन्तले ४ ओभरमा ७ रनमात्र खर्चे । यो स्थितिमा खेल हार्दा हाम्रो टिम सबै दुःखी छौं । तर यो खेलबाट सिक्नुपर्ने धेरै छ । जति चाँडो सिकियो भविष्यमा त्यति राम्रो हुन्छ । नामले भन्दा पनि आफ्नो क्षमताले खेल्ने हो । नामले अव खेल्न सकिँदैन । जसले प्रदर्शन गर्न सक्छ त्यही नै राम्रो खेलाडी हो, वसन्तले भने, हामीले राम्रो प्रदर्शन गर्न सकेनौं । खेलाडीहरू सबै राम्रा नै थिए । खेल अन्तिम ओभरसम्म हाम्रै हातमा थियो । लक्ष्य नजिक पुगौं र २३ बल बाँकी रहँदा मौका लिउँला भन्ने थियो । मैदानमा हाम्रो धेरै गल्ती भएका थिए । महेन्द्रनगरले पनि राम्रो खेलेको हो ।"
दबासको बलिङ प्रतिबन्ध,भारतीय यी खेलाडीले काठमाडौंबाट सर्वाधिक ६ विकेट लिएका छन् । यसबाहेक १ सय ५३ रन पनि बनाएका छन् । काठमाडौंले शुक्रबार दोस्रो क्वालिफायरमा महेन्द्रनगर युनाइटेडको सामना गर्दै छ ।
च्यासलको सनसनी,च्यासलका गोलकिपर दिनेश थापामगर म्यान अफ द म्याच बने । विजेता च्यासलले शनिबार नेपाल पुलिस क्लबसँग खेल्नेछ । यसअघि सीएमजी संकटालाई २० ले पराजित गरेर च्यासल क्वाटरफाइनलमा पुगेको थियो । शुक्रबार आयोजक लाली रूपन्देही११ र क्यामरुनी टोली डफिन्स फुटबल क्लबबीच पहिलो सेमिफाइनल हुँदै छ । आयोजकले यसअघि सुनसरी११ लाई सडनडेथमा हराएको हो । डफिन्सले भने झापा११ लाई ५० ले पराजित गरी सेमिफाइनल तय गरेको थियो ।
सिटीको संघर्षपूर्ण जित,"अहिलेसम्म हामी अर्को चरणमा पुगिसकेका छैनौं, एट्लेटिकोका प्रशिक्षक डिएगो सिमोनीले भने, हामीले अझै अर्को खेल खेल्नु छ र हामीलाई थाहा छ त्यो निकै कठिन खेल हुनेछ ।भाग्यवश हामीले तेस्रो गोल खाएनौं, युभेन्ट्सका प्रशिक्षक मासिमिलानो एलेग्रीले भने, किनभने २० को नतिजामा हामी फर्कन सक्छौं, हाम्रो खेल सकिएको छैन । कुनै पनि टिमका लागि अन्तिम १६ मा हार बेहोर्नु अकल्पनीय हुन्छ । एट्लेटिकोका लागि त अझै बढी । किनभने उनीहरूलाई थाहा छ कि जुन १ मा प्रतियोगिताको फाइनल यहीं हुनेछ, उनीहरूको आफ्नै मैदानमा । युभेन्टसले युरोपको मुख्य प्रतियोगिता उपाधिका लागि २३ वर्षदेखि प्रतीक्षा गरिरहेको छ । यसपल्ट च्याम्पियन्स लिग इतिहासकै सबैभन्दा प्रभावशाली खेलाडीको साथमा उनीहरूको आत्मविश्वास बढेको छ ।"
रोबोटिक्स: क्लबदेखि देशसम्म,:
हिप हप नै प्रिय,"चार्ट्समा हेर्नुपर्छ, अहिले हिप हप संगीतकै वर्चस्व हुन थालेको छ । त्यसैले त अहिले सबैभन्दा लोकप्रिय को छ भन्दा त्यसको उत्तर हुने गर्छ, ड्रेक र केन्ड्रिक लमार जस्ता कलाकार । प्रविधिले पनि हिप हिपलाई मद्दत नै गरेको छ । सुरुमा अमेरिकातिर गीत सुन्ने सबैभन्दा ठूलो माध्यम रेडियो नै हुने गर्थ्यो । त्यति बेला रेडियोले हिप हपलाई महत्त्व नै दिएन । अहिले माध्यम फेरिएको छ, यु ट्युबदेखि स्पोटिफाईजस्ता स्ट्रिमिङ चल्छ, अचेल । यसमा त्यही सुन्ने हो, जुन आफूलाई मन पर्छ । अहिले धेरैलाई हिप हप नै प्यारो भएको छ । हिमेश"

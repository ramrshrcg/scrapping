शीर्षक,विवरण
जोशीले दिए राजीनामा,काठमाडौं (कास) सर्वोच्चका वरिष्ठतम न्यायाधीश दीपकराज जोशीले मंगलबार राजीनामा दिएका छन् । संसदीय सुनुवाइ समितिबाट प्रधानन्यायाधीशमा अस्वीकृत उनी आफूभन्दा दुई वर्ष कनिष्ठ चोलेन्द्रशमशेर जबरा प्रधानन्यायाधीश हुँदासमेत काम गरिरहेका थिए । जबरा प्रधानन्यायाधीश भएलगत्तै उनलाई सबै जिम्मेवारीबाट मुक्त गरिएको थियो । समितिले जोशीलाई सर्वोच्चको न्यायाधीशमा समेत कायम रहन कठिन हुने गरी आरोप लगाएको थियो । विवादमा आएका जोशीले राजीनामा नदिएका भए २०७६ असोज २३ मा अवकाश पाउने थिए ।
अस्ट्रियाली विदेशमन्त्री बिहीबार आउँदै,"काठमाडौं (कास) अस्ट्रियाली विदेशमन्त्री करिन नेइस्ल बिहीबार काठमाडौं आउँदै छिन् । परराष्ट्रमन्त्री प्रदीप ज्ञवाली र करिनबीच शुक्रबार औपचारिक छलफल हुनेछ । छलफलमा आपसी लगानी प्रवद्र्धन, सहकार्य र अरू दुईपक्षीय हितका विषय समावेश हुने परराष्ट्र मन्त्रालयले जनाएको छ । नेपालको ठूलो दाता समूहमध्येको एक युरोपियन युनियनअन्तर्गतको काउन्सिलको अध्यक्षता गत वर्षदेखि अस्ट्रियाले गरिरहेको छ ।"
पिकअप खस्दा ३ को मृत्यु,बागलुङ (कास) बागलुङको जैमिनी नगरपालिका८ छिस्तीमा पिकअप दुर्घटना हुँदा ३ जनाको मृत्यु हुनाका साथै ९ घाइते भएका छन् । ध१ज ७९१ नम्बरको पिकअप भीरमा खसेको वडाध्यक्ष विजय अधिकारीले बताए । मृतकहरूको मंगलबार अबेरसम्म सनाखत भएको छैन । जनकल्याण माविको वार्षिकोत्सव सकेर घर फर्केका विद्यार्थी र अभिभावक चढेको पिकअप दुर्घटनामा परेको हो ।
बालिकालाई बलात्कारपछि जलाइएको दाबी,"मगर टोलमा विवाह सकिएपछि नाच्दै गरेकी रेश्मालाई नजिकैको किराना पसलबाट राति ८ बजे फ्रुटी र चाउचाउ दिएर फकाएको देखिन्छ, एसपी खनालले भने, बोल्नै नसक्ने बालिकालाई फकाएर बलात्कारपछि हत्या भएको छ, हत्याको प्रमाण नष्ट गर्न शव जलाएको अनुसन्धानमा देखिएको छ । लागूऔषध सेवन गरेका मगरले बलात्कारको प्रमाण नष्ट गर्ने उद्देश्यले हत्या गरेको देखिएको एसपी खनालले बताए । उनका अनुसार आपराधिक पृष्ठभूमिका मगरले औंठाछाप (फिङ्गर प्रिन्ट) लुकाउन बालिकालाई जलाएका थिए । अपराध गरेपछि राति सुत्न घर गएका मगर शनिबार स्थानीयसँगै शव हेर्न घटनास्थल पुगेका थिए । तर खोजी सुरु भएपछि उनी मोबाइल स्विच अफ गरी लुकीछिपी बस्न थालेका थिए । भारततर्फ भाग्ने तयारीमा रहेका उनलाई जिल्ला प्रहरी कार्यालय धनुषा र प्रदेश प्रहरीको संयुक्त टोलीले आइतबार सीमावर्ती विदेह नगरपालिका२ स्थित दुहवी गाउँबाट पक्राउ गरेको थियो । आफूलाई हाम्ली डन भन्दै आएका निरज लागूऔषधका दुव्र्यसनी र आपराधिक पृष्ठभूमिका रहेको खरेलले बताए"
१८ जनाविरुद्ध भ्रष्टाचार मुद्दा,"उपभोक्ता समितिका अध्यक्ष इन्द्रबहादुर भण्डारीसहित समितिका ४ पदाधिकारी र ठेकेदार विनोद केसीविरुद्ध समेत भ्रष्टाचार मुद्दा दायर गरिएको छ । उनीहरूले १५ लाख रुपैयाँको योजनामा ५ लाखको मात्र पोल गाडेर १० लाख रुपैयाँ हिनामिना गरेको अख्तियारले उल्लेख गरेको छ । यस्तै, अख्तियारले जग्गा किनबेचमा राजस्व छलेको आरोपमा जिल्ला मालपोत कार्यालय सुनसरीका नापी सर्वेक्षक अमरकुमार झा र जग्गाधनीसहित तीन जनाविरुद्ध पनि मुद्दा दायर गरेको छ ।"
वर्ष दिनभित्रै पश्चिम सेती,"प्रधानमन्त्रीले मंगलबार नै ३१ वर्षअघि सुरु भएको डोटीको सहजपुरबोगटान सडकको पुन: शिलान्यास गरेका छन् । उक्त सडकको शिलान्यास २०४४ सालमा तत्कालीन जिल्ला पञ्चायत सभापति भरतबहादुर खडकाले गरेका थिए । बोगटान सडक ३ वर्षभित्र निर्माण सम्पन्न हुने प्रधानमन्त्री ओलीले बताएका छन् । त्यस क्रममा उनले रोजगारी, विद्युतीकरणका लागि स्थानीय बासिन्दालाई चिन्ता नगर्न आश्वासन दिए । गत वर्ष असोजमा टेन्डर आहवान गरिएको बोगटान सडकमा अहिले काम सुरु भएको छ । सो सडक नेपालभारत सरकारबीच २०७१ सालमा गरिएको सम्झौताअनुसार एक्जिम बैंकमार्फत प्राप्त रकममध्येबाट बनाउन लागिएको सडक सुधार तथा विकास आयोजनाका निर्देशक सुशीलबाबु ढकालले जानकारी दिए ।"
२१ वर्षमा ४ बच्चा,"बालविवाह गर्नु हुँदैन भन्नेको संख्या गाउँमा थोरै छ । परापूर्वकालदेखि चल्दै आएको प्रचलन छोडनु हँुदैन भनेर दुधे बालबालिकाको विवाह गर्ने गरेको चेपाङ संघ मकवानपुरका अध्यक्ष खेम चेपाङले बताए । जिल्लाको पश्चिमी क्षेत्रमा पर्ने चेपाङ बाहुल्य रहेको काँकडा, राक्सिराङ, खैराङ, भार्ता, कालिकाटार, सरिखेत र डाँडाखर्कका ८६ प्रतिशत चेपाङको बालविवाह हुने गरेको एक सर्वेक्षणले देखाएको छ ।"
कलामा काम देखाउन सुझाव,"महासंघका अध्यक्ष सुरेन्द्रभाइ शाक्यले काउन्सिले हस्तकलाको नगरीको घोषणा गरे अनुरूप ठोस काम गर्नुपर्नेमा जोड दिए । हस्तकला व्यवसायीले भोग्नुपरिरहेको समस्या समाधान गर्दै लैजानुपर्छ, उनले भने ।"
छाया कम्प्लेक्स विवाद  गलत प्रचार गरियो : कम्पनी,"यी अदालतको फैसलामा त्रुटि छ भनेर आफूहरूलाई सर्वाेच्चले निस्सा दिएको गुठियार एवं अभियन्ता भागवत नरसिंह प्रधान बताउँछन् । सर्वाेच्चमा मुद्दा परेको छ, उनी भन्छन्, यसको अन्तिम व्याख्या अदालतले गर्छ । हामीले भन्दा भन्दै, मुद्दा पर्दा पर्दै जबरजस्ती भवन बनाइयो । ठमेलेको सिंह सार्थबाहु गुठीको नाममा भएको पाखरी १९७७ सालमा केशर शमशेरले आफ्नो कम्पाउन्डभित्र पारेका थिए । कम्पाउन्डमा पारेबापत् वर्षमा १ सय २५ रुपैयाँ दिने सहमति भएको थियो । यही पोखरी २०२७ सालमा सुकाएर केशर शमशेरका छोरा केयुरले खेत रोपेका थिए । २०३९ सालमा उनले मोही दर्ता गरेका थिए । पोखरीमा मोहियानी हक नलाग्ने भन्दै गुठीले समेत रैतानी बदर गरिदिएको थियो । राजगुठी व्यक्तिको नाममा दर्ता हुनै सक्दैन, गुठी संस्थानका प्रवक्ता सरोज थपलिया भन्छन्, दर्ता भएको रहेछ भने पनि ५० वर्षपछिसम्म पनि दर्ता खारेज हुन सक्ने व्यवस्था छ ।"
रक्तदान गरेर आन्दोलन,"विभेदकारी ऐनमा संशोधन नभए कडा आन्दोलनमा उत्रिने चिकित्सककले चेतावनी दिएका छन् । सामूहिक बिदामा बस्ने, सामूहिक राजीनामा दिने, आकस्मिकबाहेक सबै सेवा ठप्प पारेर आन्दोलनमा उत्रिने उनीहरूले बताएका छन् । डा पाण्डेले भने, उपाय केही नपाएपछि हामीले यस्तो अप्रिय निर्णय लिन बाध्य भएका हौं । यस्तै अवस्था रहे चिकित्सक सरकारी सेवामा आउन छाड्छन् । चिकित्सकको मनोबल गिराउने खालका ऐन नियमले स्वास्थ्य क्षेत्र नै धरासायी बन्न सक्ने भएकाले ऐन सच्याएर मात्रै पास गर्नुपर्ने उनले बताए । सरकारी चिकित्सक आन्दोलित भए पनि अहिलेसम्म अस्पतालको सेवामा भने असर परेको छैन । देशभर एक हजार ४ सयको हाराहारीमा सरकारी चिकित्सक छन् ।"
रोहित किन रैता बन्छ ?,"नेताहरू भन्छन्, सरकार बलियो छ । स्थिर छ । हामीलाई बलियो हैन, राम्रो सरकार चाहिएको हो । हामीलाई रैता, जुग्लु र युग्लाहरूको पनि स्वामित्व भएको गतिशील राजनीति चाहिएको हो । जनमुखी लोकतन्त्र चाहिएको हो । गहिरो लोकतन्त्र चाहिएको हो । जहाँ पैसा नभए पनि रैता रोहित बन्न स्वतन्त्र होस् । उसको वकिल बन्ने सपना नमरोस् । सरकारको एक वर्षमा सिंहदरबारभित्र मस्ती भयो होला । तर रैताहरूको बस्तीमा आशाको उज्यालो दृष्टिगोचर भएन । रैताहरू जुन दिन रोहित बन्लान्, सरकार सफल होला ।"
उदेकलाग्दो आचरण,"पाठकको मुद्दामा भ्रष्टाचार गर्ने र गराउनेको नियत अध्ययन गर्ने हो भने पदीय आचरण र मर्यादा विपरीत भ्रष्ट आचरण उदाङ्गो भएको छ । पाठक ६ वर्षका लागि आयुक्तमात्र भएका होइनन्, उनी २०३९ सालदेखि न्यायक्षेत्रमा कार्यरत र सेवानिवृत्त राष्ट्रसेवक हुन् । यो घटनाले उनको सेवा अवधिको व्यवहार, आचरण कस्तो थियो होला ? सम्मानित पदीय जिम्मेवारी पुरा गरेर अवकाश प्राप्त उच्च ओहदाकाहरू विभिन्न आयोगमा आयुक्त मनोनित भएपछि उनीहरू उच्च आचरणयुक्त ओहदाको जिम्मेवारीमा पुगेका होइनन् र ? उनीहरूमा लोभ, मोह र लालचा केही नहुनुपर्ने होइन र ? तर किन त्यस्ता विशिष्टहरूबाट नै यस्ता हर्कत भइरहेका छन् ? उनीहरूको यो आचरण उदेकलाग्दो छ । अख्तियार दुरुपयोग अनुसन्धान आयोगबाट पूर्व सचिवसमेत रहेका लोकमानसिंह कार्कीको बहिर्गमन र अहिले पाठकको बहिर्गमनबाट यथार्थमा के भन्न सकिन्छ भने आगामी दिनमा राष्ट्रसेवामा समर्पित भइसकेका र उमेरहदका कारण सेवानिवृत्तहरूलाई कुनै पनि संवैधानिक आयोगमा प्रमुख आयुक्त र आयुक्तजस्तो महत्त्वपूर्ण जिम्मेवारी दिनु हुँदैन । नोदनाथ त्रिताल, चौबिसे गाउँपालिका३, धनकुटा"
निद्रा भंग गर्ने गीत,"गायक पशुपति शर्माको लुट्नसके लुट कान्छा बोलको गीत युट्युबमा अपलोड भएको दुई दिन नबित्दै दुई तिहाइ मतको सरकारको निद्रा बिथोलिदिएको देख्दा अचम्म लाग्यो । अहिलेको राज्यव्यवस्था सञ्चालनको शैली लगायत समसामयिक विषयमा तिखो व्यङ्गय प्रहार गरिएको यो गीत नेकपाको भ्रातृ संगठनको ब्यापक विरोधमा गायक युट्युबबाट हटाउन बाध्य भए । उनले युट्युबबाट हटाए पनि यो गीतले लाखौं मानिसको मनमुटुमा बास गरिसकेको थियो । हामी अहिले लोकतान्त्रिक गणतन्त्रको युगमा छौं । लोकतन्त्रमा नागरिकलाई कम्तीमा बोल्न स्वतन्त्रता हुनुपर्ने हो । जनताको बोलीलाई गायकले गायनमा उतारेका न हुन् । तर यो सामान्य गीतको विरोध गर्न सत्तापक्ष नै लागिपर्यो । संसदमा नै गीतका विषयमा चर्काचर्की भयो । राजतन्त्रमा राजाको विरोधमा एकशब्द बोल्न पाइन्न थियो । गणतन्त्रमा पनि नागरिकलाई बोल्नै नदिने हो भने हामी कस्तो लोकतान्त्रिक प्रणालीको अभ्यास गर्दैछौं ? नेता, कार्यकर्ताले सडकमा आन्दोलनका नाममा जस्तोसुकै अमर्यादित शब्द बोल्दा पनि पचाउने युवाहरूको राजनीतिक संगठन किन एउटा गायकमाथि यति धेरै खनिएका होलान् ? पुरानै व्यवस्थाको झल्को दिनेगरी विरोध गर्नु लज्जाको विषय हो । पूर्ण थापा शिव, सालु४, मन्थली, रामेछाप"
अनुत्पादक कार्यमा तल्लीनहरू,"आहुतिको गंगालालको छातीका अतिरिक्त तीन गोली लेख पढेपछि अनुत्पादक कार्यमा युवाहरू अलमलिएको छनक पाइन्छ । लेखबाट युवा, तन्नेरीहरू अनुत्पादक भुमरीमा रुमलिरहेको स्पष्ट हुन्छ । आहुतिले प्रयोग गरेको भाषामा भन्दा नरशमशेरहरूको अविचलित कार्यशैलीको परिणाम हो, युवा पलायन भन्न सकिने अवस्था रहेछ । राज्यले ल्याएका युवा लक्षित कार्यक्रमले तिनलाई छोएको पाइँदैन । जस्तै राष्ट्रिय युवा परिषदमार्फत युवाका लागि गतिविधि चलिरहेका भए पनि धेरै युवा यसबारे बेखबर छन् । युवा उद्यमशील कार्यक्रम, प्रमाणपत्र धितो राखी ऋण दिने कार्यक्रम लगायतका कार्यक्रम आएका भए पनि यसले युवालाई खासै प्रभाव पारेको देखिँदैन । रोजगारको अवस्था सिर्जना गरी युवा पलायनलाई रोक्ने कुरा पनि सुनिन्छ । तर त्यसो भएको पाइँदैन । युवा लक्षित कार्यक्रममा केही राजनीतिक पहँुचवालाहरूले मात्र फाइदा लिएको महसुस हुन्छ । व्यावसायिक धारमा युवाहरूलाई जोड्न नसकेको अवस्था छ । युवा, तन्नेरीहरू अहिले गलत प्रशिक्षणको सिकाइमा अलमलिरहेको आभास हुन्छ । आहुतिले पोर्नको गोली, प्रेमको गोलीमा युवा अलमलिएको समय सान्दर्भिक विश्लेषण गरेका छन् । यसमा राज्यको कमजोरी छ । गोविन्द विक, कपन, काठमाडौं"
प्रजातन्त्र आएको दिन,"२००७ साल आजकै दिन १०४ वर्षे जहानियाँ राणाशासन अन्त्य भएको थियो । जनताले स्वतन्त्रताको सास फेर्न पाएका थिए । जनतामा विकासको ठूलो चाहना थियो । जनता आर्थिक, सामाजिक विकासमा फड्को मार्न चाहन्थे । तर त्यो चाहना अर्को एक दशक नहुँदै २०१७ को शाही कूद्वारा निमोठियो । अनेकौं आन्दोलन र विद्रोहपछि ३ दशक लामो पञ्चायती शासनले जनता समक्ष घुँडा टेक्यो । संविधान मुनि रहनपर्ने राजा फेरि संविधानमाथि राखिए, जनताको शासन स्थापित गर्न २०६२ मा ठूलो संघर्ष गर्नपर्यो । यो संघर्ष शान्ति, समृद्धि र विकासका लागि थियो, न कुनै नेता अथवा राजनीतिक पार्टीलाई राजाझैं बनाउन । आज प्रजातन्त्रको नाम राजावादीसँग जोड्ने गरिन्छ, लोकतन्त्र र गणतन्त्र भन्नेहरू आज विकासवादी मानिन्छन् । तर जनता कुनै तन्त्र जान्दैनन् । जुन तन्त्र लेखिए वा भनिए पनि जनता शान्ति र विकास चाहन्छन् । सरकारले ब्याप्त बेरोजगारी र भ्रष्टाचारलाई निमिट्यान्न पारी विकासका काम गर्ने हो भने त्यो नै जनतालाई सच्चा प्रजातन्त्र दिवसको शुभकामना हुनेछ । अशोक तिमल्सिना, ढुंगेखर्क, काभ्रे"
आत्मरतिमा सरकार,"किलोका किलो सुन ओसारे पनि लागुऔषधीको उच्च प्रतिफल दिने व्यापार गरे पनि निरीह महिला, बच्चीदेखि वृद्धासम्म बलात्कृत भए पनि अर्बौं, खर्बौं भ्रष्टाचार गरे पनि त्यता हेर्न सरकारलाई फुर्सद छैन । जाँगर र मन छैन । यस्तो कहालिलाग्दो परिस्थितिबाट मुलुकलाई निकास दिने हो भने लोकतान्त्रिक सरकारले काम थोरै गफ धेरै गर्न बन्द गर्नुपर्छ । मानव अधिकार, वाक्, प्रकाशन स्वतन्त्रतासँगै नागरिक सर्वोच्चताको पक्षमा खरो उत्रनुपर्छ । राजनीतिमा दबाब समूह रहन्छ । उसको आलोचना, समालोचना सल्लाह र सुझाव ग्रहण गर्नसक्ने क्षमता सरकारसँग हुनुपर्छ । अहिलेकै गतिमा सरकार आत्मरतिमा रम्दै जाने र यस्तै रवैया कायम राखेर नयाँ छलाङ मार्ने गलत सोचभित्र रुमल्लिइरहने हो भने बाँकी चार वर्षभित्र नेपाल र नेपालीको हविगत के होला ? मधुसूदन ओझा, विराटनगर३, मोरङ"
हावादारी गफगाफ,"उद्देश्य त आखिर मिलिजुली खानु नै रहेछ राजनीतिलाई सेवा होइन, नाफैनाफाको पेसा बनाएर ।न्याय, सदाचार र सुशासन त भन्ने कुरामात्रै भएशासन गर्नु भनेकै खालि हावादारी गफगाफ गरेर । इन्द्रकुमार श्रेष्ठ, ओखलढुंगा"
नेताको जिब्रो चिलाउने रोग,"१८ तले भ्युटावरको आवश्यकता होइन, भुइँको सडक मर्मत गर्न जरुरी छ । वैदेशिक लगानी घटेको छ, पुँजीबजार खस्किएको छ, सोधनान्तर घाटा बढ्दो छ । भ्रष्टाचार सूचाकांकमा देश झनै खस्किएको छ । उद्योगधन्दा ठप्प छन् । स्वास्थ्य क्षेत्रमा माफियातन्त्र बढ्दैछ । प्रचण्डको भेनेजुएला कूटनीतिक अपरिपक्व देखियो । यसले अमेरिकालाई चिढाउने काम भएको छ । हाम्रा नेताहरूको जिब्रोमा आखिर त्यस्तो के छ र बेलाबेलामा चिलाउने गर्छ ? यस्ता बकम्फुसे र तुक बिनाका हचुवाका भरमा गरिने भाषणले आम जनमानसमा निराशा पैदा गरेको छ । यसको असर कूटनीतिक क्षेत्रमा समेत परिसकेको छ । अनावश्यक बहकाउ र भावनामा नबगी विवेक र बुद्धिले भाषण गर्ने बानी बसालौं । झन्डै दुई तिहाइ मत प्राप्त नेकपा डबल पार्टीको सरकारका हस्तीहरूको खराब जिब्रोलाई सर्भिसिङ गर्न जरुरी देखिन्छ, ताकि ती जिब्राले जनता, सिंगो देश र कूटनीतिक क्षेत्रलाई दूरगामी नकारात्मक असर नपारोस् । भुवनसिंह पाण्डे, बुढानीलकण्ठ८, काठमाडौं"
दलित पनि हिन्दु,"अन्त्यमा,महाकवि कालीदास क दुब्लाएको देखेर रोए रे, हामी सिंगो दलित शिक्षा भासिँदा रोएनौं । शिक्षक तालिममा दलित विद्यार्थीको अवस्थाबारे चर्चा गरौं । शिक्षकले विद्यालय, समुदाय र घरमा छुवाछूत गर्दिन भनेर सपथ ग्रहण गराऔं । स्रोतव्यक्ति, विद्यालय निरीक्षक र शिक्षा अधिकारीले विद्यालयमा छुवाछूतका घटना भएनभएको अनुगमन गरौं । छुवाछूत गर्ने शिक्षकलाई सम्झाऊँबुझाऊँ, नमाने दण्ड दिने आँट गरौं । उत्पादित वस्तुलाई जस्तै बनाउनेलाई पनि सम्मान गरौं । परिवर्तनलाई व्यवहारमा उतारौं । लेखक छोरी पढाऔं अभियानका संयोजक हुन् ।"
मूर्ख बनाउन खोज्ने नेता,"उल्लिखित तीन घटनाक्रममा एक साझा वस्तु छ सामान्य परिस्थितिमा दुर्घटनामा परेको नेतृत्व ।हरेक दिन नयाँ प्राविधिक चमत्कार हुने अहिलेको जुगमा नेतृत्वको सगरमाथा आरोहण गर्न चाहने व्यक्ति वा दलका केही महत्त्वपूर्ण विषय छन् । अगुवाइ गर्न चाहनेमा सम्बन्धित विषयमा मभन्दा जानिफकार धेरै छन् भन्ने स्वीकारोक्ति हुन जरुरी छ । परम्परागत सोच र आफ्नैमात्र अहंकारले अहिलेको जमानामा जननेताको कुरै छोडौं, निरङ्कुश तानाशाहसमेत हुन असम्भव छ । लेखक नेपाल विकास अनुसन्धान प्रतिष्ठानसँग आबद्ध छन् ।"
माल्दिभ्सका पूर्वराष्ट्रपति पक्राउ,भ्रष्टाचार अभियोग लागेका पूर्वराष्ट्रपति यामिनले भने निर्वाचनमा धाँधली भएको भन्दै सुरुमा मतपरिणाम अस्वीकार गरेका थिए । तर अदालतको फैसलापछि उनले पराजयलाई स्वीकार गर्दै राष्ट्रपति पद त्यागेका थिए । सानो एसियाली मुलुक माल्दिभ्समा पछिल्लो समय प्रतिशोधको राजनीति हाबी भएको देखिएको विश्लेषकहरूले जनाएका छन् ।
संकटकाल घोषणाविरुद्ध मुद्दा,ट्रम्पले देशको दक्षिणी सीमामा आप्रवासीका काराण संकट आइपरेको दाबी गर्दै आएका छन् । तर उनको भनाइलाई आप्रवासनसम्बन्धी विज्ञहरूले अस्वीकार गर्दै आएका छन् । विगतमा अमेरिकी राष्ट्रपतिहरूले खासगरी विदेश मामिलामा आइपरेका संकटसँग जुध्न राष्ट्रिय संकटकाल घोषणा गर्ने गरेको अभ्यास छ । उनीहरूले संकटकालमार्फत आतंकवादसँग मुछिएका देशमा लागानी रोक्न वा त्यस्ता संस्थालाई समयोग रोकेका प्रशस्तै उदाहरण छन् ।
अनि घर फाट्यो,"नाटकको निर्माण रविलाल थारूले गरेका हुन् । नाटकमा दीपक पछल्डङग्या, शान्ति चौधरी, सुनीता चौधरी, नीरजबाबु चौधरी, उर्मिला गम्वा थारू र प्रणव आकाशले अभिनय गरेका छन् ।"
के लेख्दै छ जाजरकोट ?,"भेरी, नलगाड र छेडागाड नगरपालिकासँगै बारेकोट, कुशे, जुनीचाँदे र शिवालय गाउँपालिकाको समेत सहकार्य रहेको सिर्जना उत्सवमा गाउँ गाउँदेखि साहित्य पारखीहरू आएका थिए । सिर्जना उत्सवले आफूहरूलाई भौतिक विकास मात्र नभई सांस्कृतिक विकासतिर पनि अघि बढ्न प्रेरणा मिलेको दाबी गरे जिल्ला समन्वय समितिका प्रमुख मनबहादुर रावलले । नेपाली कला साहित्य डट कम प्रतिष्ठानका अध्यक्ष मोमिलाले आफूहरू यस्तै ध्येयका साथ मुलुकका विभिन्न थलोमा पुगेर साहित्यिक गतिविधि गर्दै आएको बताइन् ।"
"कमाइमा जिरो, ओस्कारमा हिरो १",त्यसो त रोमा ले लागेका थिएटरमा पनि खासै उधुम भने मच्चाएको थिएन । ओस्कारमा मनोनयनमा पर्ने वा विजेता बन्ने फिल्मले कमजोर कमाइ गरेको इतिहास नयाँ भने हैन । यसअघि पनि ओस्कारमा उत्कृष्ट फिल्मको अवार्ड जित्न सफल फिल्ममध्ये द हार्ट लकर ले पनि बक्सअफिसमा १ करोड ७० लाख डलर मात्रै कमाइ गरेको थियो । मुनलाइट ले झन्डै २ करोड ८० लाख डलर मात्रै कमाएको थियो । यति कमाइ एउटा सामान्य फिल्मले पनि पहिलो सातामै कमाउने सामथ्र्य राख्छ ।
ढुंगामा कला,"विराटनगरदेखि करिब ६० किलोमिटर उत्तरपूर्वको सृजना सामुदायिक वनको यो क्षेत्रलाई सृजनात्मक पार्क बनाएर पर्यटकलाई आकर्षित गर्न यो अभियान सुरु गरिएको हो । वनका अध्यक्ष छत्र लिम्बूले भने यो अभियानलाई प्रदेश सरकार, बेलबारी नगरपालिकासहित स्थानीय विभिन्न संघसंस्थाबाट १ करोड ८४ लाख आर्थिक सहयोग जुटेको हो । पार्कलाई पाँच वर्षभित्रमा व्यवस्थित गरिनेछ । व्यवस्थापन समितिका अध्यक्ष जाँचमान याखाले भने पार्कमा पर्यटक आकर्षित गर्न कृत्रिम ताल निर्माण गर्नुका साथै जरा र विभिन्न चित्रले पनि सजाइनेछ ।"
पलेँटी फेरि,"आउँदो शुक्रबार कालिकास्थानस्थित नेपालयको साविककै मञ्चमा हुने पलेँटी महिला गायनमा आधारित हुनेछ । कार्यक्रममा नेपाली आधुनिक संगीतमा महिला कलाकारहरूको विगत र वर्तमानको चर्चा गर्दै गीत प्रस्तुत गरिनेछन् ।नेपाली सामाजिक ढाँचाका कारण महिला कलाकारको सक्रिय कलाकारिताको अवधि त्यति लामो रहँदैन, आभासले भनेका छन्, त्यसैले पारिवारिक जिम्मेवारी पूरा गर्दै उनीहरूले गरेको सांगीतिक र सांस्कृतिक योगदानलाई झन् महत्त्वका साथ हेर्नुपर्छ । गायिका मीना निरौलाले त्यस्ता दर्जनभन्दा बढी गीत प्रस्तुत गर्नेछिन् ।"
बलिउड गायक सोनु नर्भिकमा,"अस्पतालका अनुसार, एक्युट ब्याक पेन देखिएपछि उनलाइ भर्ना गरिएको हो । भीआईपी रुममा भर्ना रहेका सोनुलाई एमआरआईलगायतका परीक्षणसमेत गरेर दुखाइनाशक लगायतका उपचार प्रक्रिया जारी राखिएको छ । उनी गितको सुटिङको लागि काठमाडौं आएका हुन् । अस्पतालले सोनुलाई बुधबार डिस्चार्ज गर्ने सम्भावना छ ।"
उद्धार गरिएका १७९ जना ल्याइए,"खड्काका अनुसार अधिकांश दिल्लीबाट जहाजमा मणिपुर पुगेका थिए । केही बंगालको बागडोगरा विमानस्थलबाट कोही न्यू जलपाइगुडी रेल्वे स्टेसनबाट र कोही बसमार्फत मणिपुरको इम्फाल पुगेका थिए । विभिन्न होटलमा राखिएका उनीहरू एजेन्टले समयमा म्यानमारको भीसा निकाल्न नसक्दा सबै एकै ठाउँ थुप्रिएका हुन्् । केही महिला त तीन चार महिनादेखि घर छाडेर आएका पनि थिए, खडकाले भने । सबैले दलाललाई २ देखि ४ लाखसम्म बुझाएको बताए । आफूलाई पठाउने दलालबारे भने उनीहरू मौन थिए । एक महिलासहित ९ जना दलाललाई मणिपुर प्रहरीले पक्राउ गरी अनुसन्धान गरिरहेको छ । दिल्ली अध्यागमनले नो अब्जेक्स्न लेटर अनिवार्य गरेपछि दलालले नाका फेरेका हुन् । मानव तस्करले अनलाइन भिसामार्फत श्रीलंका हुँदै खाडी पुर्याउने पनि गर्थे । तर, अहिले श्रीलंकामा समेत कडाई रहेको खडकाले बताए । दिल्ली र श्रीलंका दुवैतिर कडाइ भएपछि दलालले म्यानमारलाई नयाँ रुट बनाएका हुन्, उनले भने ।"
विषादीले समस्यैसमस्या,"केन्द्रले विगत चार वर्षदेखि सप्ताह कार्यक्रम सञ्चालन गरे पनि उपत्यकामा मात्रै केन्द्रित गरेको छ । उपभोक्ता अधिकारकर्मीसँगको सहकार्यमा सचेतना कार्यक्रम, पोस्टर पम्पलेटहरू वितरण, प्रभातफेरी कार्यक्रम, सडक नाटक प्रदर्शनमार्फत सप्ताह कार्यक्रम गर्ने जनाएको छ । कार्यक्रम केन्द्रमा मात्रै केन्द्रित हुँदा सम्पूर्ण किसानले उपलब्धि हासिल गर्न सकेका छैनन् ।"
लाङटाङ घुम्ने पर्यटक बढे,"निकुञ्जको तथ्यांकअनुसार सबैभन्दा कम आर्थिक वर्ष ०३५०३६ मा ८ सय ८३ पर्यटक र सबैभन्दा धेरै आर्थिक वर्ष ०७००७१ मा १७ हजार ५० आएका छन् । काठमाडौंबाट छोटो र सजिलो पदमार्ग भएकाले पनि लाङटाङ क्षेत्रमा स्वदेशी र विदेशी पर्यटकको घुइँचो लाग्ने गरेको छ । थोरै दिनमा एकै पटक धेरै कुरा हेर्न सकिने भएकाले लाङटाङ घुम्ने पर्यटकहरू बढेको जानकारहरू बताउँछन् । पर्यटकका लागि घुम्न रसुवामा तीन पदमार्ग छन् । धुन्चे गोसाइँकुण्ड हुँदै सिन्धुपाल्चोकको हेलम्बु, स्याफ्रुबेंसी हुंँदै लाङटाङ र स्याफ्रुबेंसीदेखि गोल्जुङ, गत्लाङ, चिलिमे, थुमन, टिमुरे, बृदिम हुँदै स्याफ्रुबेंसीसम्मको तामाङ सम्पदा मार्ग रहेको छ । पर्यटकहरू गणेश तथा लाङटाङ हिमालको मनोरम दृश्य, निकुञ्ज क्षेत्रभित्रका जैविक विविधता, रामसार साइटमा सूचीकृत गोसाइँकुण्ड, तामाङ सम्पदा मार्गभित्र रहेको तामाङ कला र संस्कृतिलगायतका विभिन्न क्षेत्रहरूको अवलोकन गर्न आउने गर्छन् । त्यसैगरी, लाङटाङ राष्ट्रिय निकुञ्जमा विश्वमै दुर्लभ वन्यजन्तु रेडपान्डा, हिमचितुवा र कस्तूरीमृगलगायतका जीवजन्तु पाइन्छ । नेपालको तेस्रो पर्यटकीय पदमार्गको रूपमा लाङटाङ क्षेत्र पर्छ । सिजनमा यस क्षेत्रमा पर्यटकको बाक्लो उपस्थिति हुने गरेको छ । निकुञ्जमा थप पर्यटक प्रवद्र्धन गर्नका लागि अहिले पदमार्ग सुधार, विश्रामस्थल निर्माण, सूचना पार्टीहरूको स्थापना गर्नेलगायतका काम भइरहेको निकुञ्जले बताएको छ । पछिल्लो वर्ष लाङटाङ र गोसाइँकुण्ड क्षेत्र घुम्न आउने आन्तरिक पर्यटक पनि बढ्दै गएको छ ।"
महिन्द्रा उदयमा एक्सयूभी ३००,"काठमाडौं (कास) महिन्द्र उदय मा एक्सयूभी ३०० र मराजो सोकेस गरिने भएको छ । महिन्द्राका नेपाली बजारमा उपलब्ध ३० भन्दा बढी उत्पादनलाई एउटै छानामुनि सोकेस गर्दै महिन्द्रा ब्रान्ड, यसका उत्पादन, प्रविधि र विकास चरणलाई आमनागरिकसमक्ष जानकारी दिने उद्देश्यले एकल अटो प्रदर्शनी गर्न लागिएको विज्ञप्तिमा छ । फागुन १० देखि तीन दिन चल्ने महिन्द्रा उदय मेला महिन्द्राका लागि नेपालको आधिकारिक वितरक अग्नि इन्कर्पोरेट, एमभी दुगड, स्वराज पार्टनर र महिन्द्रा एन्ड महिन्द्राले संयुक्त रूपमा गर्न लागेको हो ।"
विभिन्न संस्थालाई एकएक लाख,काठमाडौं (कास) लुम्बिनी विकास बैंकले इनेबल नेपाललाई एक लाख रुपैयाँ सहयोग गरेको छ । बैंकका प्रमुख कार्यकारी अधिकृत नरेशसिंह बोहोराले संस्थाका अध्यक्ष सुरेन्द्र श्रेष्ठलाई उक्त रकम उल्लेखित चेक मंगलबार हस्तान्तरण गरेको जारी विज्ञप्तिमा छ । इनेबल नेपालले कुहिनाभन्दा तलको हात नभएको १६ वर्ष मुनिकालाई क्यानाडेली प्रविधिको थ्रीडी प्रिन्टेड हात नि:शुल्क वितरण गर्ने कार्यमा सहयोग पुर्याउने उद्देश्यले बैंकले संस्थालाई उक्त सहयोग गरेको जारी विज्ञप्तिमा छ । यसैगरी सिभिल बैंक लिमिटेडले आफ्नो सामाजिक उत्तरदायित्व बहन गर्ने क्रममा मंगलबार एक कार्यक्रमबीच बाल विकास समाजलाई एक लाखको चेक हस्तान्तरण गरेको छ । देशको भविष्य युवा पुस्ताको हातमा रहेको कुरा मनन गर्दै बाल विकास समाजलाई यो सहयोग गरिएको बैंकले जनाएको छ । सिटिजन्स बैंक इन्टरनेसनलले आसमान नामक संस्थालाई एक लाख रुपैयाँ सहयोग गरेको छ । राजधानीमा आयोजित एक कार्यक्रममा बैंकले उक्त संस्थालाई एक लाखको चेक हस्तान्तरण गरेको जारी विज्ञप्तिमा छ ।
सिद्धार्थको शाखा थप,"काठमाडौं (कास) सिद्घार्थ बैंकले सोमबार राजधानीको नयाँ बजारमा शाखा सञ्चालनमा ल्याएको छ । बैंकले उक्त क्षेत्रका सर्वसाधारण तथा उद्यमीमाझ सबै प्रकारका निक्षेप तथा कर्जा कारोबार सुविधा, रकम भुक्तानीलगायत सम्पूर्ण बैंकिङ सेवा पुर्याउने उद्देश्यले शाखा सञ्चालनमा ल्याएको जारी विज्ञप्तिमा छ । हालै सञ्चालनमा आएको शाखासहित बैंकले देशभर १३९ शाखा (३ एक्स्टेन्सन काउन्टरसहित), ९९ शाखारहित बैंकिङ सेवा, १५० एटीएम र १२ सयभन्दा बढी पीओएस मेसिनमार्फत बैंकिङ सेवा प्रदान गर्दै आएको जनाएको छ ।"
इन्भेस्टमेन्ट बैंकको सहयोग,काठमाडौं (कास) नेपाल इन्भेस्टमेन्ट बैंकले नेपाल प्राकृतिक संरक्षण कोषसँग सहकार्य गर्दै राजधानीस्थित चिडियाखानामा शैक्षिक श्रव्यदृश्य केन्द्र स्थापना गर्न स्वैच्छिक सहयोग गरेको छ । बैंक प्रविधिको प्रयोगबाट सिकाइको अनुभव बढ्ने विश्वासका साथ केन्द्र स्थापना गर्न सहकार्य गरेको जारी विज्ञप्तिमा छ । जावलाखेलस्थित सदर चिडियाखानामा मंगलबार फिल्ड मार्सल सर जोन च्यापल शैक्षिक केन्द्र को उद्घाटन गरिएको जारी विज्ञप्तिमा छ ।
स्प्राइट डबल डोज योजना,"काठमाडौं (कास) कोकाकोला नेपालले लेमोन र लाइम स्वादका आफ्नो उत्पादन स्प्राइटको स्प्राइट डबल डोज, रिफ्रेस पनि रिचार्ज पनि नामक समर क्याम्पेन सार्वजनिक गरेको छ । स्प्राइटले धेरै उपभोक्तामाझ पुगेर उनीहरूलाई रिफ्रेस बनाउने उद्देश्यले यो क्याम्पेन सार्वजनिक गरेको जारी विज्ञप्तिमा छ । यस क्याम्पेनमा ग्राहकहरूले कोकाकोला ब्रान्डका स्प्राइट, कोकाकोला, फान्टा लेमन, फान्टा ओरेन्ज र किन्ले सोडाको २५० एमएल सिसाको बोतल (आरजीबी) किनेर सहभागी हुन सक्ने जनाएको छ । कम्पनीका अनुसार यो योजनाअन्तर्गत ग्राहकले प्रत्येक दिन १० रुपैयाँदेखि १० हजारसम्मको रिचार्ड र सामसङ ग्यालेक्सी नोट नाई जित्ने मौका पाउनेछन् ।"
बिमा सेवा सहमति,काठमाडौं (कास) अजोड इन्स्योरेन्स र मेगा बैंक नेपालबीच सहकार्य गर्दै बिमा सेवा प्रदान गर्ने सम्झौता भएको छ । सम्झौताबमोजिम बैंकका ग्राहकहरूले अजोड इन्स्योरेन्सले प्रदान गर्ने निर्जीवन बिमासम्बन्धी सम्पूर्ण सेवा सुविधा बैंकका सबै शाखाबाट लिन सकिने विज्ञप्तिमा छ । सम्झौता पत्रमा अजोड इन्स्योरेन्सका प्रमुख कार्यकारी अधिकृत कुमारबहादुर खत्री तथा मेगा बैंकका सहायक नायब प्रमुख कार्यकारी अधिकृत रभिना देशराज श्रेष्ठले हस्ताक्षर गरेको बैंकले जनाएको छ ।
अस्पतालमा छुटबारे सम्झौता,काठमाडौं (कास) नेपाल एसबीआई बैंक र हस्पिटल अफ एडभान्स्ड मेडिसिन एन्ड सर्जनी (हयाम्स) बीच बैंकका कार्डबाहक ग्राहकलाई अस्पतालमा उपलब्ध विविध सुविधामा छुट दिने सम्बन्धमा सम्झौता भएको छ । म्झौताअनुसार बैंकका कार्डबाहक ग्राहकहरू हयाम्स अस्पतालमा उपचार गरी बैंकद्वारा जारी कार्डबाट बिल भुक्तानी गर्दा कुल बिलमा १० प्रतिशत र अस्पताल हातामा रहेको फार्मेसीको बिलमा ५ प्रतिशतसम्म छुट प्राप्त गर्ने विज्ञप्तिमा छ ।
पानी र प्लास्टिक समस्यासँग जुध्न सहयोग,काठमाडौं (कास) पानी समस्या र प्लास्टिक प्रदूषणविरुद्ध काम गर्ने विद्यार्थी वा परियोजनालाई दुई लाख रुपैयाँ सहयोग गर्ने घोषणा गरिएको छ । नेदरल्यान्डको सोसल इन्टरप्राइज ड्रपर चेन्जमेकर च्यालेन्जमार्फत दुई लाख सहयोग गरिने हिमालयन क्लाइमेट इनिसिएटिभको विज्ञप्तिमा छ । यी दुई संस्था प्लास्टिक प्रदूषणलाई न्यूनीकरण गर्दै नेपालमा दिगो विकासका लागि मिलेर काम गर्ने उद्घोष पनि गरेको छ ।
ब्याजको दीर्घकालीन समाधान गर,"घिमिरेले आफूहरूले प्रधानमन्त्रीसँगको छलफलमा उद्योग व्यवसाय क्षेत्रका २३ बुँदे समस्याबारेमा छलफल भएको बताए । २३ वटा मागमध्ये ११ वटा माग तत्काल सम्बोधन गर्न सकिने, ६ वटा माग १०१५ दिनमा पूरा हुने र बाँकी ६ वटा अन्य क्षेत्रसँगको छलफलमा पूरा हुने प्रकृतिको छ, उनले भने, १५ दिनभित्र उद्योग व्यवसाय क्षेत्रका माग पूरा नभए देशभरिका उद्योगी व्यवसायी एकसाथ आन्दोलनमा उत्रिन्छौं । प्रधानमन्त्री यूले सबै मागबारे गहन अध्ययन गरेर समाधान गर्न अर्थ मन्त्री र राष्ट्र बैंकलाई आफूहरूको अगाडि नै निर्देशन दिएको उनले सुनाए । घिमिरेले प्राधनमन्त्रीले उद्योगी व्यवसायीको माग सम्बोधन नभए आफैंले हस्तक्षेप गर्नेसमेत निर्देशन दिने क्रममा भनेको बताए ।"
मेलामा करोडको कारोबार,"वार्षिक ४ देखि ७ क्विन्टलसम्म मह उत्पादन गर्ने मौरीपालन व्यवसायीहरूले पनि स्टलमा मौरी घारसहित मह बिक्री र प्रदर्शन गरेका थिए । महोत्सवस्थलमा निर्माण गरिएका १ सय २१ स्टलमध्ये स्थानीय उत्पादन, खानाका परिकारका साथै जिल्लाका र काठमाडौंका व्यापारिक स्टलहरू रहेका थिए ।"
नर्सरीका नर्स,"रेनुकाजस्तै सिर्जनालाई पनि आफूले नर्सरीको प्रत्यक्ष निगरानी नगर्दासम्म चित्त बुझैन । उनी छोराछोरीलाई स्कुल पठाएपछि बिहान नर्सरी आउँछिन् । बिरुवाको काँटछाँट र पानी राख्ने गर्छिन् । यद्यपि, उनको नर्सरीमा १० जना कर्मचारी खटिएका हुन्छन् । तर, नर्सरीमा बिरुवा जोगाउन उनी बढी सचेत हुने बताइन् । सिर्जनालाई बिरुवाको भाषा हुन्छ भन्ने लाग्छ । त्यो भाषा उनले सुटुक्क महसुस गर्छिन रे कुनै बिरुवा आवश्यकताभन्दा बढी मलजल पाए मर्छ भने कुनै पानी नै नपाएर पनि मर्छ । यस्तो अवस्थामा उनी फूलका प्रजातिको जीवनी अध्ययन गरेर उपचार गर्न सिपालु छन् । पहेंला पात काटछाँट गर्नु पर्छ, नभए बिरुवा मुर्झाउँछन्, उनले भनिन् । पछिल्लो समयमा लोकल फूलको माग बजारमा कम भएकामा सिर्जना दु:खी छन् । हाइब्रेट फूल ल्याउन विदेशीको मुख ताक्नुपर्छ, उनले भनिन्, लोकल फूल जमाउँदा घाटा र नाफाको टुंगै हुँदैन । तैपनि, नर्सरी व्यवसायबाट उनले दैनिक १० हजारको आम्दानी गर्ने बताइन् । रेनुका र सिर्जना नर्सरी सम्हाल्ने नर्स हुन् । उनीहरूको मिहिनेत देखेर नर्सरी व्यवसाय अपनाउने पनि उत्तिकै छन् । स्थानीय सरस्वती गौतमले रेनुकाको सफलता देखेर लोभिएको बताइन् । उनी रेनुकाको नर्सरीमा फूल किन्न ग्राहक हुन् । आफ्नो करेसाबारी र छतमा भएको खाली ठाउँमा नर्सरी जमाउने सोचमा रहेको उनले सुनाइन् । छतमै नर्सरी बनाउन सकिंदो रहेछ, उनले भनिन्, म पनि रेनुका दिदीले जस्तै छतबाटै यो व्यवसाय सुरु गर्छु ।"
नेपालको सुरुआती जित,एसोसिएट राष्ट्रमध्ये उत्कृष्ट टोली थाइल्यान्डविरुद्धको खेल नेपालका लागि निर्णायकजस्तै हुनेछ । नेपालले मुख्य प्रतिद्वन्द्वी मानेको थाइल्यान्डविरुद्धको खेलमा जित हासिल गरे नेपालको ट्वान्टी२० र एकदिवसीय विश्वकपको ग्लोबल क्वालिफायरमा नेपालको छनोट सहज हुनेछ ।
त्रिवेणी युथ विजयी,"खेलकुदको माध्यमबाट आन्तरिक तथा बाहय पर्यटक भित्र्याएर आर्थिक विकासमा टेवा पुर्याउन प्रतियोगिता गरिएको क्लबका अध्यक्ष विशाल गुरुङले बताए । जिल्लाभित्र सक्षम र स्तरीय खेलाडी तयार गरेर अन्य क्षेत्रमा प्रतिस्पर्धा गर्न समक्ष खेलाडी उत्पादन गर्ने लक्ष्य लिएका छौं, उनले भने । नकआउटका आधारमा हुने प्रतियोगिताका लागि २५ लाख खर्च लाग्ने अनुमान गरिएको छ । विजेताले २ लाख, उपविजेता १ लाख र सेमिफाइनलमा पुग्ने दुई टिमले ५०५० हजार रुपैयाँ पुरस्कार पाउने छन् । विभिन्न विधाका उत्कृष्ट खेलाडीलाई पनि छुट्टाछुट्टै पुरस्कार दिइने जनाइएको छ । गोरखा नगरपालिकाका प्रमुख राजनराज पन्तले प्रतियोगिताको उद्घाटन गरे ।"
पुलिस सेमिफाइनलमा,पुलिसले फागुन ११ मा च्यासल र मनाङबीचको विजेतासँग सेमिफाइनलमा खेल्नेछ । बुधबार डफिन्स एफसी क्यामरुन र झापा११ बीच खेल हुनेछ ।
गुराँसलाई क्रिकेट उपाधि,"म्यान अफ द सिरिज र उत्कृष्ट बलर होराइजनका दीपेश कँडेल, उत्कृष्ट ब्याट्सम्यान गुराँसका सिकिब हक, उत्कृष्ट विकेटकिपर होराइजनका राजन मगर, उत्कृष्ट फिल्डर गुराँसका मिलन कार्की भए । फेयर प्ले ट्रफी गुराँस पुस्तकालयले जित्यो । लायन्स क्लब अफ विराटनगर यङ हर्ट र जिल्ला क्रिकेट संघ मोरङद्वारा सञ्चालित प्रतियोगितामा मोरङका ८ क्लबको सहभागिता थियो ।"
एबीसीविरुद्ध होलिल्यान्ड भिड्ने,आईडियलका मकबुल राईले ३ र दानिश खानले २ विकेट लिए । १ सय ५३ रनको लक्ष्य पछयाएको आइडियल १६२ ओभरमा १ सय ७ रनमै सीमित भयो । होलिल्यान्डका आशिफ अन्सारीले ४ र म्यान अफ द म्याच अनिमेश शाहीले २ विकेट लिए ।
क्याम्ब्रिज च्याम्पियन,"काठमाडौं (कास) क्याम्ब्रिज पब्लिक स्कुलले दोस्रो माफ अन्तरस्कुल छात्र भलिबलको उपाधि मंगलबार जितेको छ । एड्भान्स स्कुलमा भएको फाइनलमा क्याम्ब्रिजले एड्भान्सलाई २५२१, २३२५, २५१३ को सेटमा हरायो । माफद्वारा आयोजित प्रतियोगितामा जगत मन्दिरले तेस्रो स्थानमा चित्त बुझायो । जगतले लाइसियम मोडेललाई २५२१, २५२२ को सोझो सेटमा हरायो । क्याम्ब्रिजका नीराजन बस्नेत, एड्भान्सका सन्जय खत्री र अतिला शेर्पालाई प्रोत्साहन पुरस्कार प्रदान गरियो ।"
एकलव्य क्वाटरफाइनलमा,काठमाडौं (कास) एकलव्य र ग्लोबल पब्लिक चौथो अर्किड कप जुनियर छात्र फुटबलको मंगलबार क्वाटरफाइनल पुगेका छन् । एकलव्यले अक्षरिकालाई टाइब्रेकरमा ३२ गोलले हरायो । निर्धारित समयको खेल ११ को बराबरीमा सकिएको थियो । एकलव्यका सरोज अधिकारी र अक्षरिकाका रोहन मगरले गोल गरे । रोहन म्यान अफ द म्याच घोषित भए । ग्लोबलले न्युस्टार पोललाई २० ले हरायो । नीराजन कार्की र सुमित अधिकारीले गोल गरे ।
आयोजक विजयी,"काठमाडौं (कास) प्रथम मदन भण्डारी स्मृति भेट्रान फुटबल प्रतियोगितामा मंगलबार आयोजदक मदन भण्डारी स्पोर्ट्स एकेडेमीले मिश्रित प्रदर्शन गरेको छ । एकेडेमी बी ले खान एफसीलाई ७० ले हरायो भने एकेडेमी ए टी बर्गरसँग ३२ ले हार्यो । अन्य खेलमा किङकम स्पोर्ट्स क्लबले सिफल भेट्रानलाई ३०, फ्रिडम नखिपोट एफसी बी ले माई टिमलाई ५०, सिन्धु स्पोर्ट्सले टुसाल भेट्रानलाई १०, लाहुरे टिमले सज्जन स्मृति युथलाई ६०, कीर्तिपुर भेट्रानले टुँडिखेल एघारलाई ३२ र फ्रिडम ए ले आरसीवाईसीलाई ३० गोलले हराए ।"

शीर्षक,विवरण
"अनियमिततामा मुछिने, कारबाही नहुने","पाठकले घूस लिएको भिडियो हेरिसकेपछि पनि उच्च पदस्थहरूले आयुक्त पाठकलाई राजीनामा दिएर परिस्थिति सहज बनाउन सुझाव दिएका थिए । घूस प्रकरण सार्वजनिक नभएसम्म राजीनामा नदिएका पाठकले महाभियोग प्रक्रिया अघि बढ्न लागेपछि भने तत्कालै राजीनामा दिए । राजनारायणका भाइ शुभनारायण पाठकले दाइको साथमा थप १५ लाख रुपैयाँ लिएको भिडियोबाट खुल्छ । पाठकको राजीनामासँगै उनी, उनका भाइ शुभनारायण, उनको शक्तिको आडमा पदीय हैसियत दुरुपयोग गर्ने केही सुरक्षाकर्मी र अन्य कर्मचारीमाथि समेत कारबाही प्रक्रिया अघि नबढ्ने आशंका बढेको छ ।"
पाठकमाथि कारबाही अख्तियारकै क्षेत्राधिकार,"यस प्रकरणमा अख्तियारले अनुसन्धान गरेर कि त भिडियो गलत हो भन्नुपर्यो, नभए रंगेहात पक्राउ पर्ने अन्य राष्ट्रसेवकलाई झैं भ्रष्टाचार मुद्दा अघि बढाउनुपर्छ, वरिष्ठ अधिवक्ता सुरेन्द्र भण्डारीले कान्तिपुरसित भने । पाठकले घूस लिएको भिडियो हेरिसकेपछि पनि उच्च पदस्थहरूले उनलाई राजीनामा गर्न सुझाव दिएका थिए । घूस प्रकरण सार्वजनिक नभएसम्म राजीनामा नदिएका पाठकले महाभियोग प्रक्रिया अघि बढ्न लागेपछि भने तत्कालै राजीनामा दिए । राजनारायणका भाइ शुभनारायण पाठकले दाइको साथमा थप १५ लाख रुपैयाँ लिएको भिडियोबाट खुल्छ । पाठकको राजीनामासँगै उनी, उनका भाइ शुभनारायण, उनको शक्तिको आडमा पदीय हैसियत दुरुपयोग गर्ने केही सुरक्षाकर्मी र अन्य कर्मचारीमाथि समेत कारबाही प्रक्रिया अघि नबढ्ने आशंका बढेको छ ।"
काठमाडौंमा ४ रेक्टरको पराकम्प,काठमाडौं (रासस) काठमाडौं उपत्यकामा पछिल्लो एक महिनामै दोस्रोपल्ट पराकम्प गएको छ । कीर्तिपुर आसपास केन्द्रबिन्दु बनाएर शनिबार साँझ ४ रेक्टर स्केलको पराकम्प गएको हो । राष्ट्रिय भूकम्प मापन केन्द्रका प्रमुख लोकविजय अधिकारीका अनुसार यो गोरखा भूकम्पकै पराकम्प हो । साँझ ८:३४ बजे भएको पराकम्पको धक्का उपत्यकाभर महसुस भएको थियो । अघिल्लो महिना माघ ८ गते थापाथली केन्द्रविन्दु भई ३३ रेक्टरको पराकम्प गएको थियो । गत बिहीबार ताप्लेजुङ कञ्चनजंघा आसपास ४६ रेक्टरको भूकम्प गएको थियो । २०७२ वैशाख १२ को ७६ रेक्टरको भूकम्पपछि हालसम्म ५११ पराकम्प गएको केन्द्रले जनाएको छ ।
बेलायती सेनामा नेपाली महिला रोक्नू,"गोर्खा भर्ती सन्धिको पुनरावलोकन गरी नेपालको संविधान र लोकतान्त्रिक प्रणालीको मान्यताअनुरूप नेपालको परराष्ट्र नीति कार्यान्वयन गर्न पनि समितिले सुझाव दिएको छ । बेलायतले सन् १८१५ बाट नेपालीलाई भर्ना लिन थालेको हो । विश्वयुद्धदेखि इराक, अफगानिस्तानसम्मका ठूला युद्धमा नेपाली लडेका छन्, अहिले झन्डै २५० जना नेपालीलाई ब्रिटिस सेनामा भर्ना लिइँदै आएको छ ।"
एसईईमा प्रदेशपिच्छे प्रश्नपत्र,"चैत २१ गतेसम्म हुने परीक्षामा नियमिततर्फ ५ लाखभन्दा बढी र आंशिकतर्फ ५० हजार विद्यार्थी सहभागी हुने बोर्डले जनाएको छ । एसईई सञ्चालन गर्न केन्द्रीय परीक्षा व्यवस्थापन समितिको बैठक बसेर तयारी थालेको हो । अर्थ मन्त्रालयले एसईई परीक्षाका लागि बोर्डलाई २३ करोड र ७ वटै प्रदेश सरकारलाई २६ करोड विनियोजन गरेको छ । मुलुकभरका एक हजार नौ सय ६१ विद्यालयमा परीक्षा केन्द्र कायम गरिएको छ । प्रदेश ३ मा सबैभन्दा बढी र कर्णाली प्रदेशमा सबैभन्दा थोरै परीक्षा केन्द्र कायम भएका छन् । जिल्लास्तरमा समन्वय इकाई र प्रमुख जिल्ला अधिकारी संयोजक हुने परीक्षा व्यवस्थापन समितिले परीक्षाको अनुगमन, निरीक्षण, आवश्यक कर्मचारी छनोट र नियुक्तिको काम गर्नेछन् । यसअघि ५ वटा विकास क्षेत्रमा क्षेत्रीय शिक्षा निर्देशनालय र जिल्लामा जिल्ला शिक्षा कार्यालयले उक्त काम गर्दै आएका थिए । बोर्डले ७ वटै प्रदेशका शाखा कार्यालय स्थापना गरिसकेको छ ।"
लागूऔषधसहित तीन पक्राउ,"काठमाडौं (कास) महानगरीय प्रहरी प्रभाग नागढुंगाले लागूऔषधसहित तीन जनालाई पक्राउ गरेको छ । प्रहरी टोलीले नागढुंगामा शनिबार जाँचका क्रममा साजन थापा, विनोद खड्गी र सुन्दर खड्कालाई पक्राउ गरेको हो । थापा र खड्गीबाट तीन ग्राम खैरो हेरोइन र ३७ ट्याब्लेट नाइट्राभेट तथा खड्काबाट १७ एम्पुल नुर्फिन, १७ एम्पुल फेनार्गन र १७ एम्पुल डाइजेल्याब बरामद भएको छ । वीरगन्जबाट काठमाडौं आइरहेको ना५ख २९७ नम्बर यात्रुवाहक बसमा थापा र खड्गी तथा हेटौंडाबाट आएको ना४ख ७४३५ नम्बरको बसबाट खड्कालाई पक्राउ गरिएको प्रभागले जनाएको छ ।"
कर्णालीलाई सुगम बनाउँछौं,"पातला बस्तीमा भौतिक सुविधा पुर्याउन सकिँदैन, यस्ता बस्तीलाई स्थानान्तरण गरेर एकीकृत बस्तीका रूपमा विकास गरी विद्यालय, सडक, स्वास्थ्यचौकी, यातायात, खानेपानीजस्ता आधारभूत सुविधा उपलब्ध गराइनेछ, उनले भने, त्यसपछि कर्णालीको परिचय बदलिनेछ । कर्णाली सुगम हुनेछ ।"
नर्सिङका सयौं नेपाली अन्योलमा,पीडित विद्यार्थीले विद्यार्थीहरूको अन्तर्राष्ट्रिय संगठन (सिसा) मा समेत उजुरी दिएका छन् । निमित्त नेपाली राजदूत दु्रपदा सापकोटाले विद्यार्थीको समस्याबारे दूतावास जानकार रहेको भन्दै यसको अनुसन्धान गर्न र सहयोग पुर्याउन सम्बन्धित निकायमा औपचारिक आग्रह गरिसकेको जानकारी दिइन् ।
नेविसंघ नेतृत्व महिलालाई दिन दबाब,३२ वर्ष उमेरहद लगाउने कि नलगाउने भन्नेमा पार्टीभित्रै विवाद छ । धेरैजसो नेता १२ औं महाधिवेशनबाट मात्रै विधान कार्यान्वयनमा आउने भएकाले अहिल्यै उमेरहद लगाउन नहुने पक्षमा छन् ।
खानी सञ्चालन गर्न निर्देशन,"स्थानीय सरकार सञ्चालन ऐन २०७४ को दफा ११ र नगरपालिकाले बनाएको कार्यविधिअनुसार खानी सञ्चालन गर्न कार्यपालिकालाई दिएको निर्देशन नगरसभाले सर्वसम्मतिबाट निर्णय गरेको जनाएको छ । उक्त निर्णयमा खानी सिफारिस समितिमा पेस भएका, पेस हुने माइनिङ स्किम, प्रारम्भिक वातावरणीय परीक्षण प्रतिवेदनको क्षेत्र र भण्डारणको मात्रा यकिन गर्न प्राविधिकहरू सम्मिलित विशेषज्ञ समूहबाट प्रतिवेदन लिई स्वीकृत गर्ने अवस्था रहे स्वीकृत गर्ने उल्लेख छ । माइनिङ स्किम र प्रारम्भिक वातावरणीय परीक्षण प्रतिवेदनलाई प्राविधिक प्रतिवेदनसँग भिडाई, अध्ययन गर्ने र उपयुक्त भएमा समितिले सिफारिससहित स्वीकृतिका लागि कार्यपालिकामा पेस गर्ने प्रतिवेदनमा छ । त्यसमा समितिबाट सिफारिस भई आएका साधारण निर्माणमुखी माटो तथा बालुवा रहेको खानीजन्य पदार्थहरूसम्बन्धी माइनिङ स्किम र प्रारम्भिक वातावरणीय परीक्षण प्रतिवेदन कार्यपालिका बैठकबाट स्वीकृत गर्ने उल्लेख छ ।"
व्रतालुलाई कृत्रिम पोखरी,"स्वस्थानीका व्रतालु महिलाहरूले रातो र माधवनारायणका पुरुष व्रतालुले सेतो वस्त्र मात्र लगाउनुपर्ने परम्परा छ । व्रतालुले एक महिनाभर नुन बार्ने र दूध, घिउ, चाकु, सुन्तलाजस्ता खानेकुरा मात्र खाने गर्दछन् । व्रतालुले मन्त्रोच्चारण गरी शंखजल ग्रहण गरेपछि कसैलाई छुन नहुने, जुत्ता लगाउन नहुने परम्परा छ । माधवनारायणका व्रतालुहरू घस्रिँदै मन्दिरसम्म पुग्ने परम्परा छ । स्वस्थानी व्रतकथामा उल्लेख भएअनुसार महिलाले एक महिनासम्म विधिपूर्वक श्रीस्वस्थानी माताको पूजा आराधना गरे श्रीमानको आयु बढ्ने र अविवाहितले सुयोग्य वर पाउने धार्मिक विश्वास छ । व्रतालुहरूले माधवनारायणको दर्शन गरेपछि श्रीस्वस्थानी व्रतको समेत पूर्ण फल प्राप्त हुने विश्वास छ । माघ शुक्ल एकादशीको साँझ मध्यपुरथिमिमा माधवनारायण मेलाअन्तर्गत पुलुकिसी जात्रा मनाइएको छ ।"
चिनियाँ अध्येता पाटनमा,"टोलीले बखुम्बहालस्थित वरिष्ठ संस्कृतिविद् सत्यमोहन जोशीसँग भेटघाट गरेका थिए । सु हाओले जोशीबाट सन् १९६३ मा नेपाली र नेपाल भाषा प्रशिक्षण लिएका थिए । सु हाओले पाटन आउनुको उद्देश्य आफूलाई नेपाली भाषा सिकाउने गुरु जोशीलाई भेट्नु पनि रहेको बताए । जोशीलाई शताब्दी पुरुष भनेपछि सबैले आश्चर्य व्यक्त गरेका थिए । भेटमा १ सय वर्षसम्म बाँच्नुको रहस्य के हो भने सोधेका थिए । प्रतिउत्तरमा जोशीले चिन्ता नलिनु, चिन्तन गर्नु, जीवनलाई सक्रिय बनाउनु, जीवनमा प्राप्त भएको चिजप्रति सन्तुष्ट रहनु नै दीर्घायुको कारण भएको बताएका थिए । जोशी वैशाख ३० मा १ सय वर्षमा टेक्दै छन् । कला संस्कृतिमा उनको योगदान कदर गर्दै महोत्सवमा विशेष सम्मान गर्ने योजना रहेको वडाध्यक्ष शाक्यको भनाइ छ । टोलीले हिरण्यवर्ण महाविहार गोल्डेन टेम्पलको पनि अवलोकन गरेका थिए । नेपालप्रति मेरो पुरानो आत्मीय नाता छ, सु हाओले भने, त्यसैले बेलाबेलामा नेपाल आउने गरेको छु ।"
बेवारिस बिरामीका सहारा,"बेवारिसेका सहारा जस्तो पवित्र सेवालाई समाजले हेर्न गरेको दृष्टिकोण सम्भिँदा भने उनको मन कुँडिन्छ । उनी भन्छन्, उस्तै परे छिछि दुरदुर गर्छन्, त्यसले मैले गर्ने कामबारे म कसैसँग खुलेर बोल्दिनँ, अस्पतालमा काम गर्ने मात्रै भनेको छु ।वीर अस्पतालको आकस्मिक कक्ष प्रमुख डा भोलाराम श्रेष्ठको नजरमा दुर्गा दयालु र सेवाभाव भएका कर्मचारी हुन् । डा श्रेष्ठ भन्छन्, औपचारिक रूपमा उहाँ हाम्रो कर्मचारी हैन, तैपनि उहाँको जसरी बेवारिसे व्यक्तिको स्याहार कमैले मात्रै गर्छन् जस्तो लाग्छ । दुर्गालाई बिरामीको सेवामा अहोरात्र खटिएको देख्दा डाश्रेष्ठको मन पग्लिन्छ । वीरमा यस्ता कर्मचारी अझै पाँच जना भए बेवारिसे बिरामीको राम्रो व्यवस्थापन हुने उनी बताउँछन् । अस्पतालले निरन्तर स्वास्थ्य मन्त्रालयसमक्ष बेवारिसे बिरामी हेर्ने कर्मचारी माग गरे तापनि यो कार्यान्वयनमा आएको छैन ।"
चट्याङले घाइते,"भक्तपुर (कास) सूर्यविनायक नगरपालिका७ घ्याम्पेडाँडामा चट्याङले ८ जना घाइते भएका छन् । प्रहरीका अनुसार त्रिभुवन विश्वविद्यालयका विद्यार्थीहरू शनिबार वनभोजका लागि घ्याम्पेडाँडा आएका थिए । सोही समयमा वर्षासँगैको चट्याङमा परेर उनीहरू घाइते भएका हुन् । घाइते हुनेहरूमा मोरङ कोसीदरैंचा नगरपालिका४ का २५ वर्षीय रवि पाण्डे, कैलाली गौरी नगरपालिका१ का २५ वर्षीय जीवन भण्डारी, स्याङ्जा कालीगण्डकी गाउँपालिका४ का २४ वर्षीय कमल पाण्डे, नवलपरासी सुस्ता गाउँपालिका५ का २५ वर्षीय सत्यनन्द गुप्ता, ओखलढुंगा रुम्जाटार घर भएका त्रिभुवन विश्वविद्यालयका सुरक्षागार्ड ५७ वर्षीय ललित गुरुङ र सर्लाही घर भई विश्वविद्यालयको क्यान्टिनमा काम गर्ने २९ वर्षीया सीता खडका छन् । यस्तै जाजरकोट नलगाड नगरपालिका ७ घर भई कीर्तिपुर बस्ने २३ वर्षीय महेश गिरी र लमजुङ बेंसीसहर नगरपालिका ७ का सामाखुसी बस्ने २३ वर्षीय नारायण बस्नेत छन् । घाइते सबैको डाइवामुरा मेमोरियल अस्पताल सल्लाघारीमा उपचार भइरहेको महानगरीय प्रहरी परिसर भक्तपुरका प्रवक्ता डीएसपी रेवतीरमण पोखरेलले बताए ।"
बाख्रा वितरण,"ललितपुर (कास) कोन्ज्योसोम गाउँपालिकाले ५० जनालाई बाख्रा वितरण गरेको जनाएको छ । रिकोर्ड संस्थासँगको सहकार्यमा बाख्रा वितरण गरिएको कोन्ज्योसोम गाउँपालिका२ वडाध्यक्ष धुव्र घिमिरेले जानकारी दिए । उनका अनुसार मेथुम भट्टेडाँडा मोटरबाटो निर्माण भइहरहेको छ । तरकारी संकलन केन्द्र तथा भारी बिसाउने ठाउँ पनि निर्माण भइरहेको छ, उनले भने ।"
नमुना विद्यालय बनाउन माग,"ललितपुर (कास) ललितपुर दक्षिण दुर्गम पहाडी भेग आश्राङ लुकुनीस्थित बालमनोरमा आधारभूत विद्यालय भवन जीर्ण छ । विद्यार्थीहरू कष्टमा पढ्न बाध्य छन् । वाग्मती गाउँपालिका६ स्थित विद्यालयको स्वर्ण महोत्सवको अवसरमा आयोजित समारोहमा स्थानीय वडाअध्यक्षहरूले नमुना विद्यालय बनाउन पहल गर्नुपर्नेमा जोड दिएका छन् । बाग्मती गाउँपालिका६ का वडाध्यक्ष लालबहादुर बम्जन तामाङले संघ, प्रदेश र स्थानीय तहले भौगोलिक विकटताका आधारमा विद्यालय सुधार गर्न बजेट छुट्याउनुपर्नेमा जोड दिए । ललितपुरलाई कुपन्डोल, जावलाखेल, लगनखेलसँग मात्र तुलना गरेर भएन, उनले भने । शिशुदेखि कक्षा ८ सम्म पढाइ हुने विद्यालयमा १ सय ८४ जना विद्यार्थी छन् । तामाङ बाहुल्य भएको क्षेत्रमा शिक्षक, शिक्षिका र कार्यालय सहयोगी गरेर ९ जना कर्मचारी छन् । विद्यालयमा गिम्दी, प्युटार र मकवानपुरको समेत विद्यार्थी अध्ययन गर्न आउँछन् । सांसद नवराज सिलवाल र चेतनाथ सञ्जेलले शिक्षामार्फत दक्षिण ललितपुरको अँध्यारो हटाई उज्यालो ल्याउने बताएका छन् । विद्यालय भवन, कम्पाउन्डवाल बनाउन बजेट ल्याउन पहल भइरहेको छ, सिलवालले भने ।"
विकासमा डोजर,"आफ्नो घरखेत बन्धकी राखेर करोडौं मूल्य तिरेर ल्याएका यस्ता उपकरण पनि खिया लागेर कवाडको भाउमा बेच्नुपर्ने अवस्था आउँछ । यस क्षेत्रमा लाग्ने मजदुरहरूको रोजगारी कहाँ पुग्छ ? महिनाको ५०६० हजार कमाउने एउटा अपरेटर कुटो कोदालो बोकेर बाटो खन्न जान्छ कि खाडी मुलुक भाग्छ ? हिजो जनतासँग भोट माग्न जाँदा डोजर ल्याएर बाटो खनिदिन्छु भनेर चुनाव जितेर आउने कैयौं जनप्रतिनिधि जनताका अगाडि कसरी मुख देखाउनुहुन्छ ? प्रेम श्रेष्ठ, स्वयम्भू, काठमाडौं"
राजीनामा दिएर उम्कने चाल,"अख्तियार दुरुपयोग अनुसन्धान आयोगका आयुक्त राजनारायण पाठकको असली कर्तुत बाहिर आयो । जो चोर उसैको ठूलो स्वर भन्ने नेपाली उखान यस पटक प्रस्ट भएको सुन्दा अचम्मै लाग्यो । जसले अरूले गरेको भ्रष्टाचार र दुरुपयोग रोक्न पहल गर्नुपर्ने र देशलाई भ्रष्टाचारविहीन बनाउन भूमिका निर्वाह गर्नुपर्ने हो, उही व्यक्तिले पवित्र संस्थामा बसेर भ्रष्टाचार गरेको सुन्दा अचम्मै लाग्यो । यस्ता देशद्रोही र अक्षम्य भ्रष्टाचारी संवैधानिक अंगहरूमा पनि छन् भन्ने अब उदाहरण मात्र बनेको छ । अख्तियार दुरुपयोग हुन नदिन राज्यको सेवा सुविधा लिएर जनतामाथि शासन गर्ने पाठकजस्ता देशद्रोहीहरू उम्किने बाटो राजीनामा मात्र हो । के उनले राजीनामा दिँदैमा उनका पापकर्म क्षमायोग्य भइसके ? राजीनामा दिएर बाहिरिँदा मात्र यिनलाई क्षमा दिनु हुन्न । कारबाहीको दायारामा ल्याउनुपर्छ । अख्तियारले अब उसैलाई पाता कस्नुपर्छ । यस्ता देशघातीलाई सरकारले ४ महिनासम्म किन छानबिन गरी कारबाही गर्न सकेन ? यसमा प्रस्ट जवाफ आउनुपर्यो । अर्को कुरा पाठकले राजीनामा मात्र दिएर उम्कने छुट पाउँदैनन् र दिनु हुँदैन ।नरनाथ पाण्डे, कावासोती८, नवलपुर"
२ हजारमा हरियो स्टिकर,"गोपाल देवकोटा, गोकर्णेश्वर८, काठमाडौं"
घातक वक्तव्य,"फागुन ३ गते प्रकाशित ध्रुव कुमारको संकट र सकसमा पश्चिमा कूटनीतिक नियोगद्वारा जारी वक्तव्यले नै प्रचण्डले प्रतिक्रियास्वरूप भेनेजुएला सम्बन्धी आक्रोशित वक्तव्य दिएको उल्लेख छ । सत्य यही हो तर जुन असुरक्षाको भयले उनले त्यो वक्तव्य जारी गरे, त्यसले गर्दा न उनी सुरक्षित हुन्छन् न त देश नै । सायद त्यसैकारण उनले अमेरिकी राजदूतसँग मिलेर घटनाको ढाकछोप गरेका हुन् । कुनै पनि घटनामा बार्गेनिङ गर्ने प्रचण्डको बानी छ । यस घटनालगत्तै उनले प्रधानमन्त्री केपी शर्मा ओलीसित बार्गेनिङ गरेका छन् । संघीयता धरापमा पार्ने काम प्रधानमन्त्री ओलीले गरेका छन् । जब कि प्रचण्ड संघीयता र गणतन्त्रका नायक हुन् । प्रचण्डको बार्गेनिङ राम्रै छ । जहाँसम्म भेनेजुएलाका प्रधानमन्त्री निकोलस मडुरोको पक्षको सवाल छ, त्यो उचित छैन । २० प्रतिशत मात्र मतदान र त्यो पनि धाँधलीपूर्ण भएकाले मडुरोका पक्षमा रूस र चीनले पनि हच्केर वक्तव्य दिएका छन् । अत: प्रचण्डको वक्तव्य अनपेक्षित र देशका लागि घातक छ । डा शिवशंकर यादव, छपकैया वीरगन्ज"
बोलीमा विश्वास,"प्रधानमन्त्री भाषणमा भ्रष्टाचार गर्न दिन्नँ भन्छन् । अख्तियार दुरुपयोग अनुसन्धान आयोगका सदस्य राजनारायण पाठकले घूस लिएको सम्बन्धी भिडियो प्रधानमन्त्री कार्यालयसहित केही उच्चपदस्थ कर्मचारी समक्ष चार महिनाअगाडि नै पुगिसकेको रहेछ । समाचारअनुसार यस विषयमा प्रधानमन्त्री केपी ओली, उनका राजनीतिक सल्लाहकार विष्णु रिमाल, नेकपा संसदीय दलका उपनेता सुवास नेम्वाङ, कानुनमन्त्री भानुभक्त ढकाल, सञ्चारमन्त्री गोकुल बाँस्कोटा, महान्यायाधिवक्ता अग्नि खरेललगायत जानकार थिए । राजनारायण पाठकले घूस लिएको विषयमा जानकारी हुँदाहुँदै पनि कारबाही प्रक्रिया किन अघि बढाइएन ? कि पाठकलाई बचाउन खोजिएको हो ? लक्ष्मण श्रेष्ठ, कुपन्डोल, ललितपुर"
भ्रष्टाचारको बढ्दो शृंखला,"दैनिक सार्वजनिक हुने भ्रष्टाचार र घूसखोरीका समाचारले देशै भ्रष्टहरूको हो कि भन्ने भइसक्यो । लाख होइन, करोडौं, अर्बौं रुपैयाँ भ्रष्टाचार भएका सार्वजनिक तथा निजी संस्थान धेरै छन् । कहिले प्रहरीले घूस लिएको त कहिले आयल निगमका प्रमुखले, कहिले दुइटा वाइडबडी जहाज खरिद गर्दा ४ अर्ब २५ करोडको भ्रष्टाचार प्रकरणमा बहालवाला मन्त्री भ्रष्टाचारमा संलग्न भएका समाचार आउँछन् । हुँदाहुँदा भ्रष्टाचार नियन्त्रण गर्न गठित अख्तियार दुरुपयोग अनुसन्धान आयोगका आयुक्त नै घूस काण्डमा संलग्न हुनु लज्जा हो । प्रधानमन्त्री केपी शर्मा ओलीले अख्तियारका आयुक्त राजनारायण पाठकले घूस लिएको भिडियोसहितको तस्बिर चार महिनाअघि नै हेरिसकेका रहेछन् । किन यत्रो समय कारबाही गरिएन ? यसले शंका उब्जाएको छ ।तिलप्रसाद न्यौपाने, माछापोखरीचोक, काठमाडौं"
सरकार न पास न फेल,"नकारात्मक१ निर्मला पन्त हत्याकाण्ड, ३३ किलो सुन प्रकरण, बाइडबडीमा अर्बौंको भ्रष्टाचार, बूढीगण्डकी जलविद्युत् आयोजना चिनियाँ कम्पनीलाई दिने विवादास्पद निर्णयका कारण सरकार आलोचित छ । समाजिक क्षेत्रमा ठूल्ठूला आश्वासन बाँडे पनि परिणाममुखी कार्य गर्न असफलसिद्ध भएको छ ।२ निर्यात र वैदेशिक लगानी घट्दै गएकाले आर्थिक परिसूचक नकारात्मक देखिएका छन् । महँगी ४६ प्रतिशतले बढेको छ भने व्यपारघाटा ६७ महिनामै करिब ६ अर्ब अमेरिकी डलरभन्दा बढी पुगेको छ । मुलुकको अर्थतन्त्रका ज्ञाता नै अर्थमन्त्री भएका बेला आर्थिक नीति र व्यवहार उल्टो भएको चिन्ताजनक स्थिति छ ।३ संक्रमणकालीन अस्तव्यस्तता र अपरिपक्व बोलीले कूटनीतिक तनाव र विवाद सिर्जना गरेको छ । विशेषत: नेकपा अध्यक्ष पुष्पकमल दाहाल प्रचण्ड ले भेनेजुएलाबारे अमेरिकी भूमिकालाई साम्राज्यवादी हस्तक्षेप भन्दै जारी गरेको विज्ञप्तिले सतारूढ दलसँग अमेरिका चिढिएको छ । होलीवाइन प्रकरण र बिमस्टेकपछि भारतले आयोजना गर्ने सैन्य अभ्यासमा सामेल नहुने नेपालको निर्णयले कूटनीतिक अस्थिरता प्रतिबिम्बित गरेको छ ।४ सतारूढ दलभित्रै आन्तरिक द्वन्द्व र आरोपप्रत्यारोप गर्ने तरंग उत्पन्न भएको छ । प्रचण्डको टङ स्लिप को कारण नेकपाका दुई अध्यक्षबीच सुरु द्वन्द्वले पार्टी पूर्ण एक भई नसक्दै विभाजन हुनेसम्मको आशंका बढाएको छ । अध्यक्षबीचको तिक्तताले नयाँ ध्रुवीकरणको सम्भावना बढेको छ । प्रतिपक्षीसँगको दूरी पनि बढ्दै गएको छ ।५ सरकारले आर्थिक तथा वित्तीय संघीयतालाई बेवास्ता गरेका कारण भ्रष्टाचारको विकेन्द्रीकरण भएको छ । स्थानीय तह भ्रष्टाचारको दलदलमा फस्दै गएको छ । सरकारले भ्रष्टाचार तथा अनियमिततालाई कम गर्न स्पष्ट रणनीति बनाउन जोड दिएको छैन ।ऋतिक यादव, सिम्रौनगढ१०, बारा"
कुम्भ मेलामा मोदी पोट्रेट,सरकारले गरेको यो व्यवस्थापनलाई दर्शकले मनैदेखि धन्यवाद दिए । अझ सबैभन्दा धेरै खुसी कलाकार थिए । जहाँ उनीहरूको सिर्जना नियालेर कामको प्रत्यक्ष प्रतिक्रिया पाइरहेका थिए । मार्च महिनासम्म रहने कुम्भ मेलाभर यो प्रदर्शनी चलिरहनेछ ।
धादिङ चल्ने सवारी बन्द,उपचारका लागि लैजाँदै गर्दा श्रेष्ठको बाटैमा मृत्यु भएको डीएसपी प्रकाश विष्टले बताए । घाइते नुवाकोटकै विदुर५ का ३० वर्षीय आदित्य डंगोलको काठमाडौंस्थित ट्रमा सेन्टरमा उपचार भइरहेको छ । उनको अवस्था गम्भीर छ । मोटरसाइकल र बस सिम्लेस्थित प्रहरी पोस्टको नियन्त्रणमा छन् । बस चालक देवेन्द्र मगर फरार रहेको विष्टले बताए ।
सल्यानटार नमुना सहर बन्ने,"सल्यानकोटस्थित कार्कीगाउ माध्यमिक विद्यालयको ५९ औंं वार्षिकोत्सव तथा नवनिर्मित ८ कोठे भवन उद्घाटन गर्न आएका प्रचण्डले बूढीगण्डकी जलविद्युत् परियोजनाको काम धेरै अगाडि बढिसकेको उल्लेख गर्दै खहरे, आरुघाट र आरखेत बजारको मुआब्जा अब छिट्टै निर्धारण गरिनेसमेत बताए । विद्यालय उद्घाटन गर्न हेलिकप्टरमा आएका दाहालले करिब २ घण्टा बिताएका थिए ।"
सकियो एकल बाल नाटक,"उत्कृष्ट हुनेमा क्रिएटिभ स्कुलकी विदिशा महर्जन, एम्बिसन एकेडेमीकी प्रेरणा भट्टराई, पायोनियर पब्लिककी दीपिका ढुंगाना, जुगल स्कुलकी स्मेरा विष्ट, लिटिल एन्जल्सकी आयुष्मा पौडेल रहेका छन् । पुरस्कृत बालकलाकारहरूलाई निर्णायक मध्येका एक नाट्यकर्मी हरिहर शर्माले प्रमाणपत्रसहित चार हजार रुपैयाँ हस्तान्तरण गरेका थिए । उष्कृट पाँचलाई श्रीलंकामा हुने एक दिने महोत्सवमा मञ्चनको अवसर दिने योजना रहेको महोत्सव निर्देशक टंक चौलागाईंले जनाए । स्कुल थिएटर नेपालको समन्वयमा तीन दिन चलेको महोत्सव काठमाडौं प्रज्ञा कुञ्ज स्कुलले अयोजना गरेको हो ।"
निरन्तर शनिबारमा विश्व,"कविता सुनाउनुका साथै उनले यस्ता साहित्यिक सत्संगले नेपाली साहित्यको क्षेत्रमा अप्रत्यक्ष रूपमा प्रभाव पारिरहेको हुने समेत बताए । त्यस्तै कार्यक्रममा कविहरू सोझो गाउँले, पूर्णिमा प्रतिबिम्ब, रामप्रसाद जोशी, सुदर्शन शर्मा, यामप्रसाद आचार्य, ललित बिस्ष्ट, चन्द्रबहादुर लामा, सरोज राई, केवल कार्की, टेकराज अवस्थी, इन्द्र लम्साल लगायतले पनि आआफ्ना रचना सुनाए । वाचन भएका कवितामाथि कवि प्रमोद स्नेहीले टिप्पणी गरेका थिए ।"
विद्यार्थीले बनाए च्यवनप्राश,आयुर्वेद पूर्वीय दर्शनको महत्त्वपूर्ण पक्ष भएकाले यसका सूत्रबाट उत्पादित औषधिको मानवीय जीवनमा निकै महत्त्व रहेको नेपाल संस्कृत विश्वविद्यालय आयुर्वेद अध्ययन संस्थानका डिन डा सञ्जय पोखरेलले बताए । विद्यार्थीलाई प्रयोगात्मक क्रियाकलापमा निपुण बनाउन व्यावहारिक सिकाइमा ध्यान दिइएको उनले बताए । विस्तारै आयुर्वेदप्रति विश्वास बढ्दै गएको नागरिक समाजका पूर्वअध्यक्ष टीकाराम रेग्मीले बताए । च्यवनप्राश उत्पादनबाट विद्यार्थीलाई सक्षम बनाउन सहयोग पुगेको क्याम्पस प्रमुख माधव अधिकारीले बताए । अब यसको गुणस्तर परीक्षण गरी सबैतिर पठाउने योजना रहेको उनले बताए ।
बढ्दै आत्महत्या,"आत्महत्या गर्न बाध्य पार्नेलाई कारबाही गर्दा पनि घटनामा कमी ल्याउन सहयोग मिल्न सक्ने उनले बताए । आत्महत्या आफ्ना कमजोरीले मात्रै हुने होइन । परिवार, समाजमा अपमान, हिंसा, दुव्र्यवहार हुँदा पनि मानिस निराश हुन्छ, उनले भने, यसले आत्महत्यातिर दुरुत्साहन गर्छ । त्यसैले अरूलाई आत्महत्याको बाटोमा लाग्न भूमिका खेल्नेलाई पनि कारबाही गर्दा घटनामा कमी आउन सक्छ ।"
राजनीतिसँगै कृषिमा अब्बल,प्रतिलिटर दूध सय रुपैयाँमा बिक्री हुन्छ । उनले दूध लोकल मार्केटमा नै बिक्री हुने भएकाले बजारको समस्या नभएको बताइन् । शुद्ध दूध बिक्री गर्ने भएकाले पनि ग्राहक घरमै लिन आउने उनको भनाइ छ ।
पशुपालनमा किसानको आकर्षण,"६ का जग्गामा रहेको दुग्ध उद्योगका लागि पशु कार्यालयले अनुदानसमेत दिएको छ । संस्थाका अध्यक्ष लुइँटेलले मासिक कारोबार ५६ लाख र बचत २ लाख ५० हजार रुपैयाँ हुने गरेको बताए । संस्थाले दूध खरिदबिक्रीबाहेक पनिर, दही, घिउलगायतका परिकार बनाउने गरेको छ ।"
कारागारका लागि पुस्तक,"सल्यान (कास) जिल्ला कारागारमा पुस्तकालय स्थापना गर्न जिल्ला प्रहरी कार्यालयले पुस्तक संकलन अभियान सुरु गरेको छ । अभियानअन्तर्गत १ हजार १ सय ११ किताब संकलन भएका छन् । कारागारमा पुस्तकालय स्थापनापछि कैदीबन्दी, सुरक्षाकर्मी, कर्मचारीलगायतलाई पुस्तक पढ्ने सुविधा हुने प्रहरीले जनाएको छ । जिल्ला प्रहरी कार्यालयले एक उपसमिति गठन गरी पुस्तक संकलन अभियान थालेको थियो । विभिन्न व्यक्ति तथा संस्थाबाट ३ सय १२ र स्थानीय तहको समन्वयमा २ लाख बराबरको ७ सय ९९ थान पुस्तक संकलन भएको जिल्ला प्रहरीले जनाएको छ । जिल्ला प्रहरी कार्यालयका अनुसार धर्म प्रचारप्रसार, राजनीतिक र अश्लील साहित्यबाहेक अन्य सबैखाले पुस्तक संकलन गरिएको छ । पुस्तक खरिदका लागि शारदा नगरपालिकाले १ लाख, कपुरकोटले ५० हजार, सिद्धकुमाख गाउँपालिकाले ४० हजार र शारदा नगरपालिका ३ वडा कार्यालयले १० हजार रुपैयाँ सहयोग गरेको डीएसपी वीरेन्द्रबहादुर शाहीले बताए । पुस्तक खरिद गरी बचेको रकमले पुस्तक राख्ने र्याक, दराजलगायत सामग्री खरिद गरिने उनले जानकारी दिए । थप पुस्तक खरिदका लागि अन्य स्थानीय तहसँग समन्वय भइरहेको उनले जनाए ।"
द्रुतगतिको रेल दोस्रो दिनमै बिग्रियो,भारतीय सञ्चारमाध्यमले रेलको ब्रेकमा देखिएको समस्या मर्मत भएपछि सामान्य गतिमा दिल्लीतर्फ हिँडेको जनाएका छन् । रेलले आइतबारदेखि व्यावसायिक रूपमा सेवा सुरु गर्ने जनाइएको थियो । अधिकारीहरूले आइतबार दिल्लीदेखि वाराणसीका लागि सबै सिटको टिकट बिक्री भइसकेको जनाएका छन् । रेलको शुक्रबार नयाँदिल्लीमा भारतीय प्रधानमन्त्री मोदीले उद्घाटन गरेका थिए । द्रुत गतिको रेल सञ्चालनपछि नयाँदिल्लीदेखि वाराणसीको दूरी ६ घण्टाबाट घट्ने जनाइएको छ ।
अमेरिकामा संकटकाल,विगतमा अमेरिकी राष्ट्रपतिहरूले खासगरी विदेश मामिलामा आइपरेका संकटसँग जुध्न राष्ट्रिय संकटकाल घोषणा गर्नेगरेको अभ्यास छ । उनीहरूले संकटकालमार्फत आतंकवादसँग मुछिएका देशमा लागानी रोक्न वा त्यस्ता संस्थालाई सहयोग रोकेका प्रशस्तै उदाहरण छन् । तर ट्रम्पले देशमा विवादास्पद मुद्दामा विपक्षीको बहुमत रहेको संसद् छल्न कार्यकारी शक्ति प्रयोग गरेको देखिन्छ । जसका कारण विपक्षी दलका नेताहरू रुष्ट भएका छन् भने सत्तारूढ दलका राजनीतिज्ञले समेत असहज महसुस गरेका छन् ।
ब्याजदर घटाउन व्यवसायीले प्रधानमन्त्रीलाई गुहारे,"व्यवसायीले उठाएका प्रायजसो समस्याहरू समाधान गर्न सकिने धारणा व्यक्त गर्नुभयो । साथै उहाँले बंैक तथा वित्तीय क्षेत्रले अतिरिक्त शुल्क लिएको छ भने त्यसलाई नियन्त्रण गरिने कुरा बताउनु भयो, महासंघद्वारा जारी विज्ञप्तिमा भनिएको छ । व्यावसायिक वातावरणका लागि सरकारले विदेशी लगानी तथा प्रविधि हस्तान्तरण ऐन, औद्योगिक व्यावसायिक ऐन मन्त्रिपरिषद्बाट स्वीकृत गरी संसद्मा लैजाने प्रक्रियामा रहेको बताए ।"
"युवा, अर्थतन्त्र र अवसरमा बहस","वक्ताहरू :लेक्स लिम्बु, संस्थापक, ट्रेसिङ नेपालशृंखला खतिवडा, मिस नेपाल वल्र्ड २०१८शिक्षित भट्ट, सहसंस्थापक र प्रमुख कार्यकारी अधिकृत, टुटल सुम्निमा उदास, संस्थापक र निर्देशक, बौद्ध संग्रहालय"
मकै उत्पादन क्षेत्र दोब्बर,"परियोजनाअन्तर्गत किसानहरूलाई आधुनिक उपकरणलगायत प्राविधिक सहयोग हुँदै आएको छ । पहिले गरिँदै आएको मकै खेती र अहिले परियोजनाले भनेजस्तो मकै खेतीमा धेरै भिन्नता छ, थोरै लगानीमा धेरै फाइदा लिन सकिएको छ, डुडुवा गाउँपलिकाका किसान रामप्रसाद यादवले भने । नेपालगन्ज उपमहानगरपालिकाको पाँच वडा तथा डुडुवा गाउँपालिकाको बेतहनी, वनकट्टी र हिरमिनिया गाउँलाई परियोजनाभित्र समेटिएको छ । परियोजनाअन्तर्गत जिल्लाका किसानले हिउँद र चैतमा मकै खेती गर्दै आएकामा आगामी आर्थिक वर्षदेखि बर्खे खेतीका लागि पनि ४० किसान समूह छनोट गरिएको छ । धेरै पहिलेदेखि मकै खेती हँुदै आएको बाली, जलवायु र माटो अनुकूल तथा किसानको मागका आधारमा परियोजनाले यस जिल्लालाई मकै जोनका रूपमा छनोट गरेको हो, परियोजना प्रमुख मिश्रको भनाइ छ । जिल्लामा सञ्चालित उक्त कार्यक्रम अन्तर्गत किसानलाई किटनाशक औषधि, बीउबिजन र विभिन्न कृषि उपकरणमा ५० देखि ८५ प्रतिशतसम्म अनुदान सहयोगमा उपलव्ध गराउनाका साथै मकै खेतीसम्बन्धी तालिम पनि दिँदै आइएको छ ।"
युवाको रोजाइ तरकारी खेती,तानसेन नगरपालिका क्षेत्रभित्र तरकारी खेतीका लागि काम गर्दै आएको प्रधानमन्त्री कृषि आधुनिकीकरण परियोजना तरकारी जोनका प्रमुख रामप्रसाद पाण्डेका अनुसार पछिल्लो समयमा युवाले तरकारी खेती रोज्ने गरेका छन् । धेरै युवाले अहिले समूह बनाउने र एकल पनि खेती गर्ने गरेका छन् ।
रामपुरका किसान उन्नत जाततर्फ आकर्षित,"कृषि ज्ञान केन्द्रका अर्थविज्ञ ज्ञानकुमार यादवले थोरै जग्गामा तरकारी, अन्नबाली, फलफूल खेती गरेर प्रसस्त आम्दानी लिन पाइने भएकाले अचेल पाल्पामा उन्नत जातका उत्पादनतर्फ किसानको आकर्षण बढेको बताउँछन् । किसानले ज्ञान केन्द्रको सिफारिसमा उन्नत जातका बीउबिजन प्रयोग गर्दै आइरहेका छन् ।"
शुक्लाफाँटा प्रवेश शुल्क घटाऊ,"निकुञ्जका प्रमुख संरक्षण अधिकृत लक्ष्मणप्रसाद पौडयालले बढी शुल्कले मात्रै पर्यटन नभित्रिएको नभई अन्य प्राविधिक कारणहरू पनि रहेको बताए । पर्यटक सूचना स्थल, विश्राम स्थल आदिको अभावका कारण पनि पर्यटक तान्न नसकिएको बताए । पर्यटक सूचना स्थल निर्माणका लागि प्रयास भइरहेको छ, भित्र भएको आकर्षण बाहिर जानकारी दिन सके लोभ्याउँछ, उनले भने, प्रवेश शुल्क त राजपत्रमै प्रकाशित भएकाले निकुञ्जले मात्रै घटाउन सक्दैन । विस्तारित क्षेत्रसमेत ३ सय ५ वर्ग किलोमिटर क्षेत्रफलमा रहेको निकञ्जमा १७ बढी वयष्क बाघ रहेको गत वर्षको गणनाले देखाएको छ ।"
महिन्द्रा उदय फेस्टिभल,"काठमाडौं (कास) महिन्द्रा कम्पनीले राजधानीको भृकुटीमण्डपमा लाइफस्टाइल अटो सोको आयोजना गर्ने भएको छ । प्रदर्शनीमा एकै छानामुनि महिन्द्राका सबै अन्तर्राष्ट्रिय रेन्जका उत्पादनहरू दुईपांग्रे, प्यासेन्जर बस, ट्रक, इलेक्ट्रिक भेहिकल, ट्रयाक्टर राखिने जारी विज्ञप्तिमा छ । फागुन १० देखि १२ आयोजना हुने प्रदर्शनीको नाममा महिन्द्रा उदय २०१९ फेस्टिभल राखिएको छ । यो प्रदर्शनीमा महिन्द्रालाई अग्नि इन्कर्पोरेटेड, एमभी दुगड ग्रुप र स्वराज पार्टनरको सहयोग रहने जनाइएको छ ।"
चार्टर्ड एकाउन्टेन्सीको परीक्षाफल सार्वजनिक,"काठमाडौं (कास) चाटर्ड एकाउन्टेन्सी सीएपी १, २ र ३ तहको परीक्षाको परीक्षाफल प्रकाशित भएको छ । नेपाल चाटर्ड एकाउन्टेन्ट्स संस्थाले डिसेम्बरमा परीक्षा लिएको थियो ।नतिजा अनुसार सीएपी १ मा १ हजार ७८ जनाले परीक्षा दिएकामा ६ सय २९ उत्तीर्ण भएका छन् । सीएपी २ मा १ हजार ४ सय १० परीक्षार्थीमध्ये १ सय ९५ उत्तीर्ण भएका छन् । अन्तिम तहमा परीक्षा दिएका ५६८ मध्ये ५५ जना विद्यार्थी चार्टर्ड एकाउन्टेन्ट सदस्यताका लागि योग्य भएका छन् ।डिसेम्बरमा चार्टर्ड एकाउन्टेन्ट सदस्यताका लागि समेत परीक्षा भएको थियो । त्यसमा १६ जना परीक्षार्थी उत्तीर्ण भएका छन् । सीएपी तेस्रो तह र एकाउन्टेन्ट सदस्यता उत्तीर्ण गर्नेको संख्या ४९ छ ।"
एलआईसीको जीवन साथी,"काठमाडौं (कास) एलआईसी नेपालले रहनेछ साथ, जीवनपश्चात् भन्ने सन्देशका साथ जीवन साथी नामक जीवन बिमा योजना बजारमा ल्याएको छ । १८ देखि ६० वर्ष उमेरका व्यक्तिले यो जीवनबिमा योजना लिन सक्ने जारी विज्ञप्तिमा छ । न्यूनतम बिमांक रकम २ लाख रुपैयाँ कायम गरिएको छ भने अधिकतम बिमांकको सीमा बिमा अन्डरराइटिङ नियमअनुसार जति पनि लिन सकिने जनाइएको छ । यस योजनामा बिमा अवधि १५ वर्षको हुने कम्पनीले जनाएको छ । बिमा अवधिमा बिमितको निधन भए बिमांक र बोनस रकम निजका श्रीमान्श्रीमतीलाई प्रदान गरिने र बाँकी अवधिका लागि निजको श्रीमान्श्रीमतीलाई बिमांकको ५० प्रतिशत नि:शुल्क जीवन बिमा जोखिम बहन गरिने कम्पनीले जनायो ।"
सेफ्टी अल्ट्रोको अभियान,काठमाडौं (कास) सेफ्टी स्यानिटरी प्याडले डोन्ट स्टप एभर अभियान सञ्चालनमा ल्याएको छ । विराटनगरस्थित यो नेपाली स्यानिटरी प्याड निर्माता हो । यो ब्रान्ड नेपाली बजारमा विगत १० वर्षदेखि स्थापित छ ।
उद्योगीले गरे चर्को ब्याजदरको विरोध,"सिन्धुपाल्चोक (कास) वित्तीय संस्थाले एकतर्फी रूपमा लगाइएको ऋण ब्याजदरले मार परेको भन्दै सिन्धुपाल्चोक उद्योग वाणिज्य संघले विरोध जनाएको छ । बैंक तथा वित्तीय संस्थाले लगाएको १४ प्रतिशत ब्याजदर कम गर्नुपर्ने माग गर्दै विरोध जनाएको संघले जारी गरेको विज्ञप्ति उल्लेख छ । बैंक, सहकारीजस्ता वित्तीय संस्थाले मनमौजी चर्को ब्याजदर राखेकाले उद्योगी डुब्ने अवस्थामा पुगेका छन्, संघका अध्यक्ष वेदबहादुर श्रेष्ठले भने । वर्तमान सरकारको समृद्ध नेपाल र सुखी नेपाली भन्ने नारा लिए पनि उच्च ब्याजदरले व्यापक असर पारेको उनले सुनाए । जिल्ला प्रशासनलगायतका सरकारी निकायमा ज्ञापनपत्र बुझाउँदै छौं, उनले भने । जिल्लाभरका जलविद्युत्, होटल रिसोर्टदेखि दर्जनौं व्यवसायी चर्को ब्याजदरको मारमा परेको उनले प्रस्टयाए । देशमा यसै कारणले लगानी बढ्न नसकेको र व्यवसायी अन्योलमा परेको उद्योगीको गुनासो थियो ।"
रेमन्डको सोरुम विस्तार,काठमाडौं (कास) रेमन्डले जाउलाखेलमा आफ्नो सोरुम सञ्चालनमा ल्याएको छ । काठमाडौं उपत्यकामा कम्पनीको यो छैटौं सोरुम भएको जारी विज्ञप्तिमा छ ।
फुटसलमा नयाँ कार्यसमिति,"काठमाडौं (कास) नेपाल फुटसल संघको शनिबार सम्पन्न पहिलो चुनावी साधारणसभाले देवकुमार अधिकारीलाई निरन्तरता दिँदै १७ सदस्यीय कार्यसमिति चयन गरेको छ । चार उपाध्यक्षमा सन्तोष पराजुली, सन्तोष खतिवडा, नारायणकृष्ण महर्जन र मदन कोइराला छन् । बटुककृष्ण थापा महासचिव, असिम आचार्य सचिव, अजितकुमार लामा सहसचिव र ओमनाथ न्यौपाने कोषाध्यक्षमा चुनिए । सदस्यमा सीताकुमारी खत्री, गणेश गुरागाईं, नगेन्द्र सिंह, अंकित सुवेदी, गोविन्दप्रसाद पौड्याल, सञ्जय लिगल, निशान्त केडिया र सलिना भट्टराई चुनिए । साधारणमा केन्द्रीय कार्यसमिति, १२ जिल्ला र फुटसल व्यवसायी महासंघका प्रतिनिधि गरी ४० प्रतिनिधि सहभागी थिए ।"
केभीएसलाई सफलता,काठमाडौं (कास) काठमाडौं विनायक शिक्षालय (केभीएस) चौथो अर्किड कप जुनियर छात्र फुटबलमा शनिबार आयोजक अर्किडलाई २१ गोलले पराजित गरेको छ । केभीएसका नवीन रोकाय र अविरल थापामगरले गोल गरे । अर्किडका ललित पुनमगरले एक गोल फर्काए । मानांकले लाइसियम प्याराडाइजलाई ४० ले हरायो । मानांकका सुदीप लामा र रोमन लामाले २२ गोल गरे ।
एडभान्स विजयी,"काठमाडौं (कास) एडभान्सले दोस्रो माफ अन्तरस्कुल छात्र भलिबलमा शनिबार दोहोरो जित पाएको छ । एडभान्सले ग्लोबल र नेपाल मेगालाई समान २० को नजितामा हरायो । लाइसियमले ज्ञान निकेतनलाई २०, जगत मन्दिरले काठमाडौं विनायक शिक्षालयलाई २०, रिभेराले प्रस्फुटन र काठमाडौं विनायकलाई समान २०, नेपाल मेगाले नोबेललाई २१ र क्याम्ब्रिजले पिस प्वाइन्टलाई २० को सेटमा हराए । फाइनल मंगलबार हुनेछ ।"
महेश्वरलाई काव्य खेल सम्मान,काठमाडौं (कास) १० औं विश्व शारीरिक सुगठन च्याम्पियनसिपमा स्वर्ण पदक जितेका नेपाली खेलाडी महेश्वर महर्जनलाई काव्य खेल सम्मान २०७५ प्रदान गरिएको छ । उनले थाइल्यान्डमा भएको प्रतियोगिताको ७५ केजी तौल समूहमा उक्त सफलता पाएका थिए । काव्य स्कुलले नवौं काव्य खेलसप्ताहको समापनमा उनलाई ५ हजारसहित उक्त सम्मान गरेको हो । यसअघि क्रिकेट कप्तान पारस खड्कालाई उक्त सम्मान दिइएको थियो ।
गजेन्द्र र विश्वरूपा विजेता,"कार्यक्रममा विश्व बडिबिल्डिङ च्याम्पियनसिपमा नेपाललाई स्वर्ण दिलाएका महेश्वर महर्जनलाई २५ हजारसहित विशेष सम्मान र कराँतेका मन्डेकाजी श्रेष्ठलाई सम्मान गरिएको थियो । करिब १ हजार जनाले प्रतिस्पर्धा गरेको दौड आयोजना प्यारागन स्कुलले गरेको हो । स्कुलहाता तिलगंगाबाट सुरु भएर गौशाला, बत्तीसपुतली, पुरानो बानेश्वर, सिनामंगल, एयरपोर्ट हुँदै पुन: स्कुल पुगेर सकिएको थियो ।"
प्रिया र उमेशले जिते उपाधि,रेसलाई पौवादुङ्मा गाउँपालिकाले ३ लाख सहयोग गरेको छ । धाविका मीरा राईको योगदानलाई सम्मान गर्दै उनको नाममा बहुउद्देश्यीय रंगशाला र सामुदायिक भवनसमेत बनाइने गाउँपालिका अध्यक्ष किरण राईले बताए ।
झापा विजयी,झापाका कप्तान कर्ण लिम्बु म्यान अफ द म्याच भए । उनले १० हजार रुपैया पाए । उनलाई प्रायोजक यशोदा फुड्सले उपहार प्रदान गरेको थियो । झापाका प्रशिक्षक गोपाल राईले तयारी राम्रो भएकाले जित हात पारेको बताए । विभागीय टिमसँगको जितसँगै उपाधि जित्ने लक्ष्यसहित मैदानमा उत्रिएको उनले दाबी गरे । एपीएफका प्रशिक्षक राजेन्द्र तामाङ निकै नर्भस देखिए । हारपछि पत्रकारमाझ प्रतिक्रिया दिन मानेनन् । आइतबार आयोजक लाली रूपन्देही११ र सुनसरी११ बीच प्रतिस्पर्धा हुने आयोजकले जनाएको छ ।
गणित गाह्रो लाग्छ?,"विद्यालयमा शिक्षकले दिएको कुनै गृहकार्य आएन भने सोध्ने अभिभावकलाई नै हो । त्यस्तो अवस्थामा अभिभाववकले यत्ति पनि नजान्ने भन्नु हँुदैन । बरु आफूलाई आउँदैन भने थाहा छैन भन्नु नै बुद्धिमानी हुन्छ । केही व्यक्ति यसले विद्यार्थीमा झन् बढी दबाब पर्ने दाबी गर्छन् । त्योभन्दा पनि राह्रो चाहिं आऊ न सँगै हेरौं के रहेछ भन्नु हो । गणित सिक्न यसो गरौंघरमा प्रयोग हुने वस्तुहरू गन्ने खाना बनाउने क्रममा भाग (जस्तै: खुर्सानी एक चम्चाको आधा, एक तिहाइ, एक चौथाइ लगायत) बारे कुरा गर्ने घरमै भएका सामानका ढाँचा र आकारबारे छलफल गर्नेस्केलले सरसामान नाप्ने विभिन्न वस्तुहरूको मूल्य तुलना गर्ने चाइल्ड माइन्ड डट ओराजीमा प्रकाशित रिचेल एमकीको आलेखको नेपाली भावानुवाद ।"
साना धावक,"इटहरीको विश्व आदर्श बोर्डिङ स्कुलमा कक्षा ५ मा अध्ययनरत विषय ढुंगाना प्रतियोगितामा कुनै स्थान हासिल गर्न सकेनन् । इटहरीबाट मावली घर दमक आएको बेला दौडमा भाग लिएका उनी ५ किलोमिटर दौड भने पूरा गरे । यति लामो दौडमा फस्ट टाइम भाग लिएको हुँ, हस्याङफस्याङ गर्दै उनले भने, यो पटक कुनै पोजिसन नल्याए पनि केही छैन । अर्को वर्ष पुरस्कार जित्छु । कक्षा ३ मा अध्ययनरत ८ वर्षीया ग्रीष्मा पनेरु पनि ५ किलोमिटर दौडिइन् । सबै साथीहरू दौडमा भाग लिन आएको देखेर उनलाई पनि दौडिन मन लागेको बताइन् । दमक रनमा यो वर्ष ७ देखि १६ वर्ष उमेर समूहका २ सय बढी बालबालिकाले भाग लिए । स्वास्थ्यका लागि दौड नारा दिएर दमक रनले ३ वर्षदेखि नियमित दौड प्रतियोगिताहरू गर्दै आएको छ । वार्षिक रुपमा विभिन्न विधाको दौड गर्दै आएको दमक रनले प्रत्येक शनिबार ५ किलोमिटर अप्रतियोगी दौड पनि गर्दै आएको छ । शनिबार बिहान ५ देख ८ बजेसम्म हुने दौडमा स्थानीय तीन दर्जन बालबालिकाहरू सहभागी हुने गर्छन् । उनीहरूलाई दमक रनका प्रशिक्षकहरूले दौडमा भाग लिँदा ध्यान दिनुपर्ने कुराहरू, दौडमा भाग लिँदा शारीरिक रूपमा हुने फाइदाहरूबारे जानकारी दिने गरेको दमक रनका अध्यक्ष दिवस राईले बताए ।"
उठ बाबु जुरुक्क,उठ बाबु जुरुक्क । नरोउ सँुक्क सँुक्क ।। न्यानो कपडा लगाऊ ।आच्छु चिसो भगाऊ ।। कति राम्रो टोपी ।कान पुरै छोपी ।।चिसोमा खेल्न नजानी ।नानीको राम्रो बानी ।।नानी बाबु मिलेर ।घर भित्रै खेलेर ।।बुबा ममीले भनेको ।बाबुले सबै मानेको ।।नानी बाबु ज्ञानी छ ।साह्रै राम्रो बानी छ ।।बुबु माम खानी हो ।अनि स्कुल जानी हो ।।स्कुलबाट आएसी ।खाजा नास्ता खाएसी ।।अब खेल्न जानी हो ।ज्ञानी बाबु नानी हो ।।झगडा नगरी खेल है ।मिलीजुली खेल है ।। फोहोर कपडा खोलेर ।हातमुख धोएर ।।सधैं होम वर्क गर है । नजाऊ तिमी पर है ।।फेरि माम खानी हो । बाबुको राम्रो बानी हो ।।न त कतै जानु छ । न त चकचक गर्नु छ ।।अब निनी गर्नी हो ।गुड नाइट पनि भन्नी हो ।।
बासस्थान,"अनिल क्षेत्री, कक्षा : ७पाँगा बोर्डिड स्कुल कीर्तिपुर, काठमाडौं"
अन्तरस्कुल महोत्सव,"महोत्सव एउटा प्रतिस्पर्धा मात्र नभएर यसले विद्यार्थीलाई अभिव्यक्त हुने राम्रो अवसर दिएको प्रिन्सिपल एन्जिला विष्ट गिरीले बताइन् । प्रतिस्पर्धीहरूले पनि एकअर्काबाट प्रशस्त सिक्ने मौका पाएका छन्, उनले भनिन् । महोत्सवमा सहभागी हरेक विद्यालयलाई प्रस्तुति मूल्यांकनअनुसार अंक दिइएको थियो । उच्चतम अंक पाउने स्कुललाई सर्वोत्कृष्ट घोषणा गरिएको थियो । महोत्सवका आन्तरिकतर्फका सबै विधाको प्रतिस्पर्धा एस स्कुल परिसरमै माघ २२ गते आयोजना गरिएका थिए । स्टेज प्रस्तुति र पुरस्कार वितरण कार्यक्रम नेपाल प्रज्ञा प्रतिष्ठानमा आयोजना भएको थियो ।"
बाँदरको नक्कल,राजुले आमालाई बाँदरका कुरा भन्यो अनि आमाले बाँदरलाई भड्काउन नहुने रहेछ भन्ने बुझिन् । त्यसपछि बाँदरलाई नुहाउने पानी प्लास्टिकको ड्रममा भरेर राख्न थालिन् । त्यसबेलादेखि बाँदरहरूले शनिबार पनि धारो खोलेनन् । त्यही ड्रमको पानीमा नुहाउँछन् । एकछिन टहलिन्छन् र जान्छन् । यसबेला राजु र उनीहरू साथीसाथीजस्ता छन् । आमालाई पनि केही गर्दैनन् । बदमासी नगरी नुआएर जाने बाँदरहरूलाई आमा पनि राम्रै गर्छिन् ।

शीर्षक,विवरण
महाभियोगबाट बच्न राजीनामा,"महाभियोग अघि बढाउन नपाए पनि पाठकको गलत काममा क्षम्य नहुने नेम्बाङले बताए । यसका लागि सम्बन्धित निकायले गम्भीरतापूर्वक ध्यान दिनुपर्ने उनले बताए । प्रचलित कानुनअनुसार प्रक्रिया अघि बढ्नुपर्छ, यस्ता विषय त्यत्तिकै थाँती रहनु हँदैन, उनले भने । उनका अनुसार आयुक्त पाठकमाथि अख्तियारले नै छानबिन गर्न सक्छ ।"
उज्यालोका अभियन्ता,"धेरैले असम्भव वा वर्षौं लाग्ने ठानेको मुलुकलाई लोडसेडिङमुक्त बनाउने अभियानलाई प्राधिकरणको नेतृत्व सम्हालेको २ महिनामै सफल बनाएका घिसिङको सफलताको सूत्र के हो त ? पोखरा विश्वविद्यालयबाट एक्जुकेटिभ एमबीए गरेका उनी जिम्मेवारीमा दत्तचित्त भएर लाग्ने र आफ्नो निर्णयमा अडिग रहने गरेको बताउँछन् । इनर्जीको समस्या समाधान गर्न आफूमा पनि इनर्जी हुनुपर्छ, ५५६० वर्षको मान्छेले त्यो गर्न कठिन हुन्छ, उनी भन्छन् । अर्थात् उनकै शब्दमा, राइट म्यान इन् द राइट प्लेस भएरमात्र हुँदैन, राइट टाइम पनि हुनुपर्छ ।"
पाठकमाथि कारबाही अब कसरी ?,"पाठकमाथि निगरानी घूसखोरीको आरोपमा राजीनामा गरेका पाठक भाग्न सक्ने आशंकामा उनीमाथि निगरानी थालिएको छ । अख्तियारसँगको समन्वयमा सुरक्षा निकायले पाठकमाथि निगरानी गरेको प्रहरी स्रोतले बतायो । स्रोतले भन्यो, उनी मुलुक छाडेर हिँड्न खोजे गिरफ्तारको निर्णयसम्म हुन सक्छ ।"
सर्वोच्चको अर्कै आदेश,"उच्च अदालतको निर्णयपछि कलेजकै अनियमितताविरुद्ध संघर्षरत हरिप्रसाद पाण्डेलगायतको समूहले सर्वोच्च अदालतमा निवेदन दिएको थियो । त्यसमा प्रधानन्यायाधीश चोलेन्द्रशमशेर जबराको इजलासले २०७५ माघ १४ गते विघटित कम्पनी पुन:स्थापित नगर्नू भनी अन्तरिम आदेश दियो । अन्तरिम आदेशमा सर्वोच्चले हालको इन्जिनियरिङ कलेज र लम्बोदर न्यौपानेले स्थापना गरेको नेपाल इन्जिनियरिङ कलेज प्रालिलाई फरक रूपमा हेरेको छ । कलेज संस्था दर्ता ऐनअनुसार दर्ता भई सञ्चालन भइरहेको अवस्थामा न्यौपानेले त्यही नामबाट कलेज स्थापना, विघटन र पुन:स्थापना गर्न उच्च अदालतबाट आदेश गरेको देखियो । आदेशमा भनिएको छ, एकै नामको कलेज सामाजिक संस्था र कम्पनीका रूपमा दर्ता कायम रहने भई संस्थाको नाममा भएको सम्पत्ति कम्पनीमा जान सक्ने देखिँदा पुन:स्थापनाको आदेश कार्यान्वयन नगर्नूनगराउनू ।"
संसद् कर्मचारी प्रशासनमा आउन बाटो खुला,"विधेयक शुक्रबार नै राष्ट्रिय सभामा पेस गरिएको छ । राष्ट्रिय सभाबाट पारित भएर राष्ट्रपतिले प्रमाणीकरण गरेपछि लागू हुनेछ । सामान्य प्रशासनमन्त्री लालबाबु पण्डितले यो विधेयकले राष्ट्रसेवकको वृत्ति विकासमा कुनै अप्ठ्यारो नपर्ने बताए । यसले मनोबल गिराउने काम भएको छैन, उनले भने । संसद्ले विधेयक माघ २९ मा राज्य व्यवस्था तथा सुशासन समितिमा पठाइएको थियो । ४५ सांसदले संशोधन राखेको विधेयकमा पर्याप्त छलफलबिनै समितिले प्रतिवेदन तयार गरी शुक्रबार संसद्मा पेस गरेको हो । बिहीबार र शुक्रबार दुईपटक छलफल गरेर प्रतिवेदन तयार पारिएको समिति सभापति शशि श्रेष्ठले बताइन् । आगामी दिन सरकारले संसद्मा विधेयक पेस गर्दा छलफलका लागि आवश्यक समयावधि उपलब्ध गराउनुपर्नेतर्फ पनि म सरकारको ध्यानाकर्षण गराउन चाहन्छु, उनले भनिन् । समितिले विधेयकमा फेरिएका विषयवस्तुबारे आफूलाई जानकारी नै नदिई पारित गरेको भन्दै समिति सदस्य नै असन्तुष्ट छन् । सभापति श्रेष्ठले विधेयक पास भएको घोषणा गरेपछि बैठकमा उपस्थित सांसदले कुन विषय पास भएको भनेर सुनाउन माग गरेका थिए ।"
बन्यो नेपालकै भूउपग्रह,"यसैबीच नास्टले यो प्रयास नेपालको अन्तरिक्ष (स्पेस) मा नेपालको उपस्थिति जनाउन गरिएको एउटा प्रयास भएको उल्लेख गरेको छ । नास्टका उपकुलपति श्रेष्ठले यो ठूलो भूउपग्रह नभएर नानो भूउपग्रह रहेको प्रस्टयाएका छन् । सबैमा ठूलो भूउपग्रह नै हो भन्ने सोचाइ होला, उपकुलपति श्रेष्ठले भने, यो १ यूक्यूबस्याट (लम्बाइ, चौडाइ र उचाइ १०१० सेन्टिमिटर भएको) नानो स्याटलाइट हो । यसको पहिलो काम तस्बिरहरू खिचेर पठाउनु हो । अर्को भूउपग्रह बनाउन यसबाट हासिल गरिएको ज्ञान प्रयोग गर्न सकिन्छ । यो एउटा प्रयास मात्र हो । नानो स्याटेलाइट निर्माणबाट प्राप्त अनुभवलाई ठूला भूउपग्रहहरू निर्माणका लागि प्रयोग गर्न सकिने नास्टले जनाएको छ । यसबाट नेपालको अन्तरिक्षमा उपस्थिति जनाउने बाटो खुल्ने भएकाले भविष्यमा राम्रा काम गर्न सकिने श्रेष्ठले बताए । बर्डस् कार्यक्रम भूउपग्रह नभएका मुलुकहरूलाई लक्षित गरी सञ्चालन गरिएको परियोजना हो । जापानको क्यूटेक विश्वविद्यालय उपग्रह निर्माणका लागि ख्याति प्राप्त संस्था भएकाले सहकार्य गरी भूउपग्रह निर्माणका लागि पहलकदमी गरिरहेको नास्टका प्रविधि विभाग प्रमुख ढकालले बताए ।"
सरकार असफल : देउवा,"उनले ओली नेतृत्वको सरकारले एक वर्षमा दूरगामी प्रभाव पार्ने एउटै पनि काम नगरेको दाबी गरे । विकास निर्माण मात्रै होइन, कूटनीतिक हिसाबले पनि यो सरकार असफल भएको छ, उनले भने । प्रमुख प्रतिपक्ष दलका नेताको अनुपस्थितिमा संवैधानिक परिषद्को बैठक राखेर निर्णय लिइएको प्रसंग उल्लेख गर्दै देउवाले यसबाट सरकारको अधिनायकवादी चरित्र प्रस्ट भएको बताए । उनले प्रधानमन्त्री ओलीले आफ्नो निर्वाचन क्षेत्रमा मात्रै विकास बजेट लैजाने गरेको भन्दै आपत्ति जनाए । मुलुकमा ७७ जिल्ला छन्, तर प्रधानमन्त्रीले देशको ठूलो बजेट आफ्नो जिल्लामा मात्रै पुर्याएका छन्, देउवाले भने, अब हामी सरकारविरुद्ध देशभर आन्दोलन गर्नेछौं ।"
धूलो र हिलोले सकस,"पुस १० बाट पिच निर्माणको काम रोकिएको हो । पूर्वभौतिक सचिव तुलसी सिटौला मेलम्चीबाट पानी ल्याउने पाइप बिछ्याउन सडक खन्न थालेसँगै उपत्यकामा धुलो र हिलोको समस्या थपिएको बताउँछन् । पाइप बिछ्याउन थालेको ४ वर्ष भयो, उनले भने, अझै २ वर्ष लाग्ने भनिएको छ, भत्काइएकै सडकका कारण धूलो बढी उड्ने गरेको छ । सडकका खाल्डाखुल्डी समयमै नपुर्दा पनि धूलो र हिलोको समस्या थपिने गरेको छ । उनले धूलोले गर्दा नै काठमाडौंमा वायु प्रदूषण नराम्रोसँग बढेको बताए । चाबहिलजोरपाटी सडक अहिलेसम्म करिब ५ सय मिटरभन्दा बढी पिच हुन सकेको छैन । यहाँका स्थानीयले पटकपटक सडक निर्माण समयमै सक्न दबाब दिँदै आएका छन् । प्रवक्ता श्रेष्ठले ठेक्का सम्झौता सकिए पनि थपेर काम गराउने बताए । धुलो र हिलोले गर्दा बौद्ध स्तूप घुम्न आउने पर्यटकसमेत प्रभावित बनेका छन् । यो खण्डमा धूलाले गर्दा मास्क नलगाई बस्न सकिँदैन । नाली बनाउने, ह्युमपाइप राख्ने र सडक खन्ने काम भने पानी परेपछि रोकिएका छन् ।"
एकीकृत बस्तीले ल्यायो खुसी,"इन्टरलक इँटा बनाउने २० जनाले तालिम लिएका छन्, उनले भने । ३१ परिवारलाई एकीकृत बस्तीका लागि इन्टरलक इँटा बनाउने विधि सिकाइएको उनको भनाइ छ ।"
खानेपानी आयोजना निर्माणमा ढिलाइ,"थाहा नगरको अहिलेसम्मको यो ठूलो खानेपानी आयोजना हो । खानेपानीको चरम समस्या झेलिरहेका पालुङका उपभोक्ताहरूका लागि योजना सञ्चालन हुनु आवश्यक भएको उल्लेख गर्दै स्थानीय निरोज प्रधानले भने, स्थानीय सरकारले पनि यसतर्फ ध्यान दिनुपर्छ । यो समस्या टुंग्याउन सम्बन्धित निकायलाई दबाब दिइरहेको छु, नगर प्रमुख लवशेर विष्टले बताए ।"
सातै सम्पदा खस्कँदै,"खतराको सूचीमा किन राखिन्छ ? संरक्षणविद् साफल्य अमात्यका अनुसार सामान्यत: दुई किसिमले सम्पदामा खतरा आउन सक्छ । पहिलो निश्चित खतरा । दोस्रो अनिश्चित खतरा । सम्पदा निर्माण सामग्रीमा ह्रास आएर, कलाकृतिमा ह्रास, वास्तुकला र नयाँ सहरी योजनासँगको तालमेल नमिले आउने ह्रासलगायत निश्चित खतरा हुन् । प्रभावकारी कानुन नभएर, भएका कानुनलाई पनि कमजोर बनाएर, अन्य विकास परियोजनाले खतरा पुर्याएमा, युद्धलगायतले पुर्याउने खतरा अनिश्चित खतरा हुन् । अहिले यी दुवै किसिमका खतरा छन् विश्व सम्पदामा, उनी भन्छन्, यसलाई राज्यले गम्भीर रूपमा लिएकै छैन ।"
"को बन्छ, अर्बपति ?","नेपालमा कम्युनिष्ट नामधारीहरूका सरकार रहेको छ । त्यसमाथि पनि दुई तिहाइ हैसियतको । यस्तो कम्युनिष्ट भनिएको सरकारको घनघोर समयमा पुँजीवादी खेलको निर्वाध आगमनको के अर्थ हुनसक्छ ? यस सम्बन्धमा वास्तविक जानकारी हासिल गर्न मैले एक परिचित नेपाल कम्युनिष्ट पार्टी (नेकपा) का कमरेडसँग सम्पर्क गर्दा उनले केही भन्न चाहेनन् । यसको विकल्पमा एक रहस्यमय मुस्कान फालेर मलाई हेर्न थाले । यसको निहितार्थ मैले त्यसबखत केही बुझ्नसकेको थिइन । अहिले भने सबथोक वाचाल भएर स्पष्ट भएको छ । वस्तुत: कमरेडको सरकारी मुस्कानको अर्थ के थियो भने तपाई म समक्ष यस्तो करोडसरोडको कुरो गर्नुहुन्छ ? हामी त अर्बौंमा खेल्ने भइसकेका छौं । ठिकै पनि हो । भर्खरै नेपाल वायुसेवा निगमको वाइड बडी हवाइजहाज काण्डमा अर्बाैं कमिसनको खेल खेल्ने खेलाडीहरू समक्ष केको को बन्छ, करोडपति ? अब ता सोझै यस्तो खाले टेलिभिजन खेल सोको प्रस्तुति समयसापेक्ष हुनेछ को बन्छ, अर्बपति ?"
भ्रष्टाचारी बोक्ने भ्रष्टाचार विरोधी,"ओलीले दोस्रो कार्यकालको एक वर्ष पुरा गरे । यस अघिका सरकारको आयु हेर्ने हो भने ओली सरकारको आयु सकिएको छ । तर उनी एक वर्ष पार गर्दा बल्ल आधार बनेको र अब काम गरेर देखाउनेछु भन्दैछन् । एक वर्ष बित्दानबित्दै आफ्नै पार्टी भित्रबाट उनी विरुद्ध आवाज उठ्न थालेका छन् । ओलीमा पहिलेजस्तो शक्ति, जोशजाँगर नभएको उनकै पार्टीका नेताहरूले बताउन थालेका छन् । अरु कुरा त त्यस्तै हो, भ्रष्टाचार ओलीकै कार्यकालमा मौलाउँदो छ । उनी त्यसलाई देखेको नदेख्यै गरिरहेका छन् । यता बोलीमा भने भ्रष्टाचारीको खोइरो काढिरहेका छन् । कहिले सामाजिक सुरक्षा कार्यक्रम त कहिले युवा स्वरोजकार कार्यक्रम भनेर जनताको आँखामा खुर्सानीको धुलो छरिरहेका छन् । ओलीले एक वर्षमा कुनै त्यस्तो कार्य गर्न सकेनन्, जुन कार्यबाट जनताले सरकारले गर्यो त नि पाएनन् । अरु काम नगरेको भए पनि उनले पदभार सम्हालेकै दिनदेखि उद्घोष गर्दै आएको भ्रष्टाचार नियन्त्रण गर्न त सकेनन् नै उल्टै भ्रष्टाचारीलाई प्रोत्साहन दिने खालका गतिविधि बढाउँदै लगे । ओलीका यस्तै गतिविधिले उनी भ्रष्टाचारीलाई बोकेर भ्रष्टाचारको विरोध गरिरहेका छन् भन्ने छर्लङ्ग भएको छ । सुजन देवकोटा, पालुङटार४, गोरखा भ्रष्टाचारमा शून्य सहनशीलता भन्ने सरकारले जबसम्म भ्रष्टाचारलाई नियन्त्रण गर्ने सम्पूर्ण सुविधा र कानुन अख्तियारलाई दिँदैन, तबसम्म शून्य सहनशीलताको अर्थ रहंँदैन । मन्त्रिपरिषदले गरेका नीतिगत निर्णयको नाममा गरिने निर्णयबाट अत्यधिक भ्रष्टाचारजन्य कारबाही भएका छन् । प्रधानमन्त्रीले चाहेमा यी सबै अधिकार अख्तियारलाई दिन सकिनेछ र दिनुपर्छ । नीति निर्माण तहमा बसेर जसले बढी भ्रष्टाचार गर्ने मौका पाइरहेका छन् या जसले बढी अधिकार दुरुपयोग गरिरहेका छन्, उनीहरूलाई अख्तियार दुरुपयोग अनुसन्धान आयोगले कारबाही गर्न सक्दैन । सरकारका घोषणा सबै लोकप्रिय र आसलाग्दा छन्, तर जब व्यवहारमा देखिँंदा त्यसको ठिक विपरीत छ । कृषिप्रधान देशका कृषकका लागि सरकारले धेरै योजना ल्याउँंछ र बाँझा खेतबारी राखेमा सरकारले कब्जा गर्नेछ भन्ने नियम बनाइन्छ । तर जग्गामा सिंचाइ नभएर खेत बाँझा रहेको सरकार बुझ्न चाहँंदैन । चिनीमा आत्मनिर्भर हुनसक्ने देशका कृषकले अनुदानमा पाउने रकम सरकारबाट प्राप्त गर्दैनन् । किसानका उखु खेतमा हुंँदाहुँदै सरकारले व्यापारीलाई भारतबाट उखु ल्याउने स्वीकृति दिन्छ । भारतीय किसानहरूले आफ्नो सरकारबाट अनुदानमा पाएको रकम र मलबाट उब्जाएको उखु सस्तोमा नेपाली व्यापारीलाई बेचेपछि नेपाली किसानको उखु खेतबारीमा सुक्नेछ । सरकारले किन अडान लिएर व्यापारीलाई नेपाली कृषकको उखु खरिद गर्न दबाब दिन सक्दैन ? पूर्ण ओली, चावहिल, काठमाडौं"
नैराश्यपूर्ण एक वर्ष,"१६ लाख जनता आबद्ध सेयर बजारमा पुँजीगत लाभकर ५० प्रतिशत वृद्धि गरी मनपरी निर्णय गर्दा १ वर्षभित्र आम जनताको ७ खर्ब पँुजी गुम्न पुगेको छ । सरकारले आम जनताले महसुुस हुनेगरी एउटा पनि राम्रो काम गर्न सकेन । जनता झापामा १८ तले टावर होइन, कलंकीनागढुंगा अनि बौद्धजोरपाटीको सडक पिच भएको हेर्न चाहन्छन् । सस्तो मूल्यमा दाल, चामल, चिनी चाहन्छन् । स्वास्थ्य र शिक्षा सस्तो र गुणस्तरीय चाहन्छन् । सरकार भने औचित्यहीन पानीजहाज र टावरको कुरामात्र गर्छ । गोपाल देवकोटा, गोकर्णेश्वर८, काठमाडौं"
स्थानीय तहको मनमरी,"केन्द्र सरकारले दोहोरो कर प्रणालीलाई खारेज गरेको छ । संघीय मामिला तथा सामान्य प्रशासन मन्त्रालयले स्थानीय तहले उठाउँदै आएको विभिन्न शीर्षकको कर खारेज गरे पनि केन्द्रको निर्णयलाई स्थानीय तहले अटेर गरेका छन् । कर असुल्दै आएको छ । यता सरकारले कर नलिनु भन्ने उता स्थानीय तहले कर नछोड्नु, दुवैको जुहारीमा जनता पिसिंँदै आएको छ । सरकारले व्यावसायिक कर खारेज गरेका छन् । किनभने कुनै पनि व्यापारीले व्यापार गर्दा वाणिज्य कार्यालयमा दर्ता गरी भ्याट वा प्यान नम्बर लिएका हुन्छन् भने फेरि उसैलाई स्थानीय तहमा व्यावसायिक कर लिँदा दोहोरो कर हुने हँुदा व्यावसायिक कर खारेज गरेका छन् । तर अहिले पनि स्थानीय तहले व्यावसायिक कर लिने गरेका छन् । सरकारको निर्णय कागजमै सीमित भएका हुन् वा स्थानीय तहलाई आफ्नो पकडमा राख्न नसक्नु हो ? सरकारको निर्णय कठोर हुनुपर्छ । निर्णय नमान्ने जोसुकै होस्, उसलाई कानुनी कारबाही हुनुपर्छ । त्यसका लागि सरकारले स्थानीय तहलाई समेत नियमित अनुगमन तथा व्यवस्थित गर्नुपर्छ । प्रमोद पौडेल, वीरगन्ज११, श्रीपुर"
समाजसेवाको प्राथमिकता,"धुर्मुससुन्तली फाउन्डेसनले भरतपुर महानगरपालिकासँग ३ अर्ब रुपैयाँमा गौतम बुद्ध क्रिकेट रङ्गशाला निर्माण सम्झौता चर्चाको विषय बनेको छ । सोचनीय के हो भने विकास गर्ने सन्दर्भमा जनताको आधारभूत आवश्यकताको सही पहिचान हुनु जरुरी छ । अधिकांश ठाउँमा गुणस्तरीय सुलभ स्वास्थ्यसेवा उप्लब्ध छैन । सामान्य बिरामी हुँदा औषधि पाएका छैनन् भने जटिल रोगको त कुरा परै जाओस् । नि:शुल्क गुणस्तरीय व्यावहारिक शिक्षाको कमी छ । मानिसहरू पिउने पानीको समस्याले ग्रसित छन् । एक गाग्री पानी लिन घन्टौं समय खर्चिनुपर्ने बाध्यता छ । न्युन शुल्कमा उपचार गर्ने अस्पताल, न्युन शुल्कमा गुणस्तरीय शिक्षा प्रदान गर्ने विद्यालय र सहज रूपमा पिउने पानीको व्यवस्था गर्ने जस्ता अत्यावश्यक विषयमा समाजसेवी हास्यजोडीले पहिलो प्राथमिकता दिनु उपयुक्त हुन्छ । विदेशमा पसिना बगाएर परिवारको भाग काटी पठाएको चन्दाले बढीभन्दा बढी लाभान्वित हुनु जरुरी छ । एचपी अधिकार, रत्ननगर नपा१६, चितवन"
कार्यक्रमले नसमेटेको समूह,"फागुन २ गते प्रकाशित बेरोजगारको आवेदन चैतदेखि समाचार पढ्दा प्रधानमन्त्री रोजगार कार्यक्रमको घोषणा भएकोमा स्वागत छ । तर अलिकति खट्केको कुरा प्रधानमन्त्री रोजगार कार्यक्रममा १८ वर्षदेखि ५९ वर्ष पुगेकाले त रोजगारी वा बेरोजगार भत्ता पाउने भए । यस उमेरकाहरू कोही भोको र बेरोजगार रहनुपरेन । तर ६० देखि ६९ वर्षकाहरूका लागि कुनै पनि व्यवस्था नभएको हुँदा यस उमेरकाहरूले आफै काम खोजेर गर्नुपर्ने वा परिवार वा अरु कुनै किसिमको रोजगारी आफै खोज्नुपर्ने हो ? यो उमेर समूहकाहरूले आफै गर्न सकिन्छ भनेर पो हो कि वा अरु कुनै कार्यक्रम वा व्यवस्था हुनेवाला छ ? ७० वर्ष पुगेकाले त ज्येष्ठ नागरिक भत्ता पाइरहेका छन् । प्रधानमन्त्री रोजगार कार्यक्रमले यसतर्फ ध्यान दिएको पाइएन । बलराम थापा, क्षेत्रपाटी, काठमाडौं"
प्रतिवेदन किन गुपचुप ?,"शिक्षामन्त्री स्वयंकै अध्यक्षतामा रहेको उच्चस्तरीय शिक्षा आयोगको प्रतिवेदन प्रधानमन्त्रीलाई बुझाएको महिना दिन भइसक्दा पनि सरोकारवाला शिक्षक, अभिभावक र विद्यार्थीले त्यसबारे जानकारी पाउनसकेका छैनन् । विभिन्न विज्ञको ५ महिनाको अथक प्रयासबाट शिक्षाको वर्तमान अवस्था र त्यसलाई सुधार्ने उपाय सहितको प्रतिवेदनलाई गुपचुप राखी संघीय संसदमा शिक्षा विधेयक पेस गर्ने सरकारको तयारीले आयोगको गरिमामा आँच पुर्याउनेछ । प्रतिवेदनले दिएका सुझाव सरोकारवालाले थाहा पाउनेगरी सरकारले सार्वजनिक गर्नुपर्छ । महेन्द्रसिंह बम, टिकापुर१, कैलाली"
प्रतिभामाथि प्रहार,"निजी विद्यालयमा निबन्ध, कथा, कविता, कला, हाजिरीजवाफ प्रतियोगिता गराउने चलन नहुँदा कलिलो अवस्थामै सिर्जनशीलता नष्ट हुने गरेको छ । विद्यार्थी अंग्रेजी जान्ने नेपाली नजान्ने भएपछि सानोतिनो कुरा नेपालीमा लेख्नुपर्दा शव्दकोश नपल्टाई नहुने स्थिति देखिएको छ । नैतिक शिक्षा, संस्कार, संस्कृति, भूगोल, इतिहास, कला, भाषा, मुलुकको सामाजिक परिवेशसँग शिशु अवस्थादेखि विमुख गराइँदा विद्यार्थीमा देशको मायाभन्दा विदेश मोह हावी भएको छ । सिर्जनशील प्रतिभा समाप्त पारेर घोटीघोटी एउटै साँचोमा मिलाएपछि विद्यार्थीले दायाँबायाँ नसोच्ने, संवेदनशील, चिन्तनशील नबन्ने र उनीहरूको एउटै उद्देश्य नेपालमा दु:ख नगर्ने, विदेश गएर टन्न पैसा कमाउने भन्ने बाहेक केही पाइँदैन । मुलुकको परिस्थितिसँग भिज्ने, पौंठाजोरी खेल्न पछि नहट्ने विद्याथी उत्पादन गर्ने नीति लागु नगरेसम्म शिक्षित समुदायबाट देश र समाज उपेक्षित भइरहनेछ । भुवनेश्वर शर्मा, चन्द्रागिरि२, काठमाडौं"
ट्रम्पले संकटकाल घोषणा गर्ने,संकटकाल घोषणा भएपछि राष्ट्रपति ट्रम्पले हाल सेना वा विपद् व्यवस्थापनका लागि छुटयाइएको बजेट पर्खाल निर्माणमा खर्च गर्न पाउँछन् तर विपक्षी दल तथा केही सत्तापक्षका नेताले राजनीतिक प्रक्रियालाई बलमिच्याइँ गर्ने र संकटकाल घोषणा गर्ने ट्रम्पको योजनाप्रति आपत्ति जनाइरहेका छन् । त्यसकारण ट्रम्पले संकटकाल घोषणा गरे पनि त्यसलाई अदालतमा चुनौती दिइने र त्यो प्रभावकारी नहुने संकेत देखिएका छन् ।
गर्भावस्थामा समस्या हुँदा ओठ र तालुमा विकृति,"त्यस अनुसार, गर्भावस्थामा त्यस्तो समस्यामा पर्दा नवजातको ओठ च्यातिने वा तालुमा कुनै विकृति उब्जिने हुन सक्छ । एउटा अनुमानअनुसार, एसियामा एक हजार वा त्योभन्दा बढी नवजातमध्ये करिब १७ प्रतिशतको ओठ काटिएको हुन्छ वा तालु विकृत हुन्छ । भारतमा मात्रै बर्सेनि ३५ हजार यस्ता नयाँ मामिला पाइने गरेको एम्सको अनुमान छ । एम्समा सन् २०१० मा यो अध्ययन सुरु गरिएको थियो ।"
उदासी रोगबाट जोगाउँछ ओखरले,"हालका दिनमा पुरुषको शुक्रकीटको घट्दो संख्या विश्वभरिका लागि समस्यै मानिएको छ । वैज्ञानिकहरूका अनुसार, नियमित रूपमा एक मुठी ओखर खाएर शुक्रकीटको स्तर सहजै बढाउन सकिन्छ । अनुसन्धानअनुसार दिनहुँ ७५ ग्राम ओखर खानाले २१३५ वर्ष आयु वर्गका स्वस्थ पुरुषको समूहमा शुक्रकीटको जीवनशक्ति, गतिशीलता र सामान्य आकृतिमा सुधार देखियो । ओखर यस्तो एउटा मात्रै सुक्खा फल हो, जुन बिरुवा आधारित ओमेगा३ फयाटी एसिड र अल्फा लिनोलेनिक एसिडको महत्त्वपूर्ण स्रोत हो । यसमा माइक्रो न्युट्रिएन्टसमेत प्रशस्त हुन्छ ।"
नाइट सिफ्टमा काम गर्दा डीएनए संरचनामा जोखिम,"डीएनएमा मर्मत हुन नपाउनु जोखिमपूर्ण स्थिति हो । यसबाट कोषिकामा क्षति हुन्छ । मर्मत नहुने स्थितिमा डीएनएको संलग्नता हुन पाउँदैन, जसले टयुमर बन्ने खतरा हुन्छ । अनुसन्धानमा तीन रातसम्म राम्ररी सुतेका २८३३ वर्ष उमेर समूहका स्वस्थ डाक्टरहरूको रगत परीक्षण गरिएको थियो । यसपछि राति काम गर्ने डाक्टरको रगत परीक्षण गरियो । राति काम गर्नेहरूको डीएनएमा नोक्सानी भएको पाइयो ।"
हाम्रो पेटमा २ हजार अनजान प्रजाति,"मानिसको पेटमा माइक्रोब्सका थुप्रै प्रजाति हुन्छन् । सामूहिक रूपमा यसलाई माइक्रोबायोटाका रूपमा चिनिन्छ । यो क्षेत्रमा गहन अध्ययन गरे पनि अनुसन्धानकर्ता अझै माइक्रोब्सको एउटाएउटा प्रजातिलाई चिन्ने र मानव स्वास्थ्यमा यिनको के भूमिका छ भन्ने थाहा पाउने प्रयासमा छन् । तर, त्यस्ता प्रजाति मानिसको पेटबाहिर नबाँच्ने भएकाले यसमा बढी समस्या भएको हो । अध्ययनअनुसार युरोपेली र उत्तर अमेरिकी जनसंख्यामा यस्ता थुप्रै प्रजाति भेटिएका छन् । यो अध्ययनले मानिसको पेटको ब्लु प्रिन्ट तयार गर्न सघाउनेछ । यसले भविष्यमा मानव स्वास्थ्य र रोगबारे झन् राम्ररी बुझ्न र पेट रोगलाई पहिचान र उपचारमा सहयोग पुग्नेछ ।"
विद्युतीय रेलमार्गको सर्भे पुन: थालियो,"८ सय १० किमिको विस्तृत अध्ययन प्रतिवेदन (डीपीआर) काम पनि अघि बढिरहेको भन्दै उनले तीव्रताका साथ काम हुने बताए । अब निजगढबाट नवलपरासीसम्म राजमार्गको पूर्वपश्चिम भएर रेल चल्छ, उनले भने । बर्दिबाससिमरा खण्डमा ३० किलोमिटरको रेल्वे ट्रयाक निर्माण भइरहेको विभागले जनायो । पहिलो चरणमा महोत्तरीको बर्दिबासदेखि सर्लाहीको लालबन्दीसम्मको खण्डमा ट्रयाक खोल्ने काम अघि बढाइनेछ । विभागले पूर्वपश्चिम रेलमार्गको मूल रुटलाई नौ खण्डमा विभाजन गरेको छ । बुटवलदेखि गड्डाचौकीसम्म चार वटा खण्डमा अहिले डीपीआर तयार गर्ने काम धमाधम भइरहेको छ । ४ सय २१ किलोमिटरको बुटवललमही, लमहीकोहलपुर, कोहलपुरसुक्खड, सुक्खडगड्डाचौकी खण्डहरूमा विभिन्न कम्पनी संलग्न रहेको मन्त्रालयका एक उच्च अधिकारीले बताए । जग्गा अधिग्रहण र रूख कटानमा समस्या रहेको ती अधिकारीले बताए । रेलमार्ग निर्माणको प्रक्रिया सन् २००८ बाटै सुरु भएको थियो । रेलमार्ग निर्माण कार्यले अपेक्षा गरेअनुसार अझै पनि गति लिन भने सकेको छैन ।"
सिँचाइ अभावमा खेत बाँझै,"कालीमाटीपिपलचौररघुनाथखनटाकुरासिर्के सडक, सेराखेतघुवारा कृषि सडक र पिपलचौरऔलखाल्चौर कृषि सडकले एकै पटक छ सिँचाइ कुलो अवरुद्ध बनाएको छ । वडा ४ र ५ को सेराखेत, सिनखेत, पिपलचौर, घुवारालगायतको ८ सय रोपनीभन्दा बढी खेत विगत तीन वर्षदेखि बाँझो रहेको वडा नं ४ का वडाध्यक्ष लक्ष्मीबहादुर रावलले बताए । वडापालिकासँग सिँचाइ बनाउने बजेट छैन, अन्य निकायले हेर्दैनन्, उनले भने ।"
प्रदेश राजधानीसँग जोडिएन सम्बन्ध,हवाई कम्पनीले नेपालगन्जबाट यात्रु र कार्गाे उडान गर्ने गरेका छन् । सुर्खेतबाट चाटर तथा कार्गो उडान मात्र गर्दै आएका छन् । सुर्खेतबाट सिमकोट आउजाउ गर्दा सात हजार भाडा दर कायम गरिएको छ । नेपालगन्ज सिमकोट हवाई भाडा ५ हजार एक सय लिँदै आएका छन् । सिमकोटमा उडान गर्ने हवाई कम्पनीले सिमकोटबाट सुर्खेत जाँदा भने यात्रु बोक्ने गर्ने गरेका छन् ।
खेल मैदान निर्माणको लहर,"खेलाडीलाई समस्यापछिल्लो समय खेलकुद हबका रूपमा विकास गर्न संखुवासभाका खेलसम्बद्ध निकाय, स्थानीय तह र क्लवहरू लागेका छन् । भलिबल, फुटबल र ब्याडमिन्टनका प्रतियोगिताहरू ठूलो धनराशि खर्च गरेर हुने गरेको छ । खेलहरूमा जिल्लाबाट राष्ट्रिय स्तरका खेलाडीहरू उतिकै संख्यामा उत्पादन भइरहेका छन् । १० लाख बढी राशिका वार्षिक दर्जन प्रतियोगिता हुने गरेको जिल्ला खेलकुद विकास समितिका अध्यक्ष भरतकुमार घिमिरेले बताए । तर, जिल्लामा म्याराथुन प्रतियोगिताको आयोजना भने न्यून हुन्छ । वर्षमा दुई पटकसम्म सञ्चालन गरिने म्याराथुनमा धावकहरूको उल्लेख्य उपस्थिति रहे पनि अन्य खेलका प्रतियोगिता जस्तै ठूलो राशिको पुरस्कार र ठूलो प्रतियोगिता भने अझै हुन सकेको छैन ।विनोद भण्डारी (विराटनगर), विप्लव भट्टराई (इलाम), रमेशचन्द्र अधिकारी (धनकुटा), चन्द्र कार्की (तेह्रथुम), दीपेन्द्र शाक्य (संखुवासभा)"
मन्त्रीकै उस्काहट मा मन्त्रीसचिव कुटाकुट,"सचिवलाई सम्झाइदिन भन्दै तर्किएका विभागीय मन्त्री रायले भने, अरु मन्त्रीले भनेको किन मान्ने, आफ्नो कुरा कडासँग राख्नुस् भन्दै सचिव झालाई नि थप्थपाए । मन्त्रीसचिवबीच कुटाकुट हुनुको मुख्य जरो यही हो, स्रोतले भने । छानबिन समितिसित आर्थिक मामिला मन्त्री यादवले सचिवलाई नकुटेको तर विवाद चाहिँ भएको स्वीकारेका छन् । सचिव झाले भने कार्यकक्षमै बोलाएर थप्पड हिर्काएको दाबी गरेका छन् । कुटाकुटपछि सचिव झाले दिएको अश्लील गाली र व्यवहारलाई छानबिन समितिले गम्भीर गल्ती मानेको छ । झाको भने मंगलबार नै प्रदेश ३ मा सरुवा भएको छ । उनको ठाउँमा काठमाडौंबाट प्रेम कडेल आएका छन् । समिति संयोजक आन्तरिक मामिलामन्त्री यादवले प्रतिवेदन तयार भइसकेको र केही दिनमै मुख्यमन्त्रीलाई बुझाउने बताए ।"
एउटै सडकको पटकपटक शिलान्यास,कालोपत्रेको यथार्थतानेपाल र भारत सरकारबीच ५५० मिलियन डलर भारतको एक्जीम बैंकमार्फत ऋण सहयोग दिने २०७१ मंसिर ९ गते सम्झौता भएको थियो । सो रकम नेपालको पूर्वाधार विकासका लागि खर्च गरिने दुवै सरकारबीच सहमति भएको थियो । नेपालका १७ मध्ये डोटीको बोगटान सडकमा २ अर्ब रकम खर्च गर्ने बजेट विनियोजन गर्ने सम्झौता भएको सडक सुधार तथा बिकास आयोजना निर्देशनालयका निर्देशक सुशीलबाबु ढकालले बताए ।
शैक्षिक सुधारमा प्रतिबद्धता,"ताप्लेजुङ (कास) माध्यमिक विद्यालयका प्रधानाध्यापकले पाँचबुँदे शैक्षिक घोषणापत्र सार्वजनिक गरेका छन् । शिक्षा तालिम केन्द्र सुनसरी, शिक्षा विकास तथा समन्वय एकाइ, जिसस, नगरपालिका तथा गाउँपालिकासँगको समन्वयमा ग्रामीण शिक्षा तथा वातावरण विकास केन्द्रले सञ्चालन गरेको छलफलपछि घोषणापत्र जारी गरिएको हो । हाम्रो अभियान, हाम्रो शैक्षिक पहिचान मूल नारासाथ सार्वजनिक गरिएको पत्रमा प्रधानाध्यापकले महिनामा कम्तीमा एकपटक अरू शिक्षकको कक्षा अवलोकन गरी उपयक्त पृष्ठपोषण दिने र लिने, विद्यार्थीद्वारा प्रयोग गरिने लग बुक सवै विद्यालयमा माथिल्लो कक्षाबाट सुरुवात गर्ने भनिएको छ ।"
५८ जनाद्वारा रक्तदान,"विराटनगरमा १८ जना पब्लिकेसन्सको प्रदेश १ कार्यालय परिसरमा शुक्रबार रक्तदान तथा आँखा, कान शिविर पनि सञ्चालन गरियो । रेडक्रस शाखा कार्यालय विराटनगर तथा विराटनगर आँखा अस्पतालको प्राविधिक सहयोगमा ८० जनाको आँखा तथा ३५ को कान जाँच गरियो । तीन जनामा मोतियाबिन्दु भेटिएको छ । कार्यक्रममा १८ जनाले रक्तदान गरे ।"
फरार ४ अभियुक्त पक्राउ,"स्याङ्जा (कास) छुट्टाछुट्टै घटनाका मुद्दामा कसुर ठहर भई फरार ४ जनालाई प्रहरीले पक्राउ गरेको छ । उनीहरु बिरुवा३ का योगेश थापा, कुम्भसिंह राना, नुनबहादुर थापा र पुतलीबजार१४ का आशिष दर्जी हुन् । कुटपिट र लुटपाट मुद्दामा फरार योगेशलाई जिल्ला अदालतले ०६२ भदौमा जरिवाना तोकेको थियो । कुभ्महिं र नुनबहादुर सार्वजनिक अपराधको मुद्दामा फरार थिए ।"
बढ्दो आत्मविश्वास,"यो प्रतियोगिताको विजेता टोलीले यसै वर्षको अन्तिमतिर हुने ट्वान्टी२० विश्वकपका लागि ग्लोबल छनोट र सन् २०२० मा हुने एकदिवसीय विश्वकप ग्लोबल छनोटमा सहभागिता जनाउन पाउनेछ ।एसिया छनोटसहित अफ्रिका, युरोप, अमेरिका र ओसियाना गरी ५ क्षेत्रीय छनोटमा २७ टिमले प्रतिस्पर्धा गर्नेछन् । क्षेत्रीय छनोटका शीर्ष टोलीबीच ग्लोबल छनोट पुग्नेछन् । क्षेत्रीय छनोटमा एसियाबाट ७, अफ्रिकाबाट ९, ओसियानाबाट ६, अमेरिकाबाट २ र युरोपबाट ३ टिमले प्रतिस्पर्धा गर्नेछन् । क्षेत्रीय छनोटबाट आएका ५ शीर्ष टिम, गत विश्वकपको अन्तिममा रहेका २ टिम र ग्लोबल छनोटको आयोजक राष्ट्र गरी ८ टिमबीच ग्लोबल क्वालिफायर हुनेछ । ग्लोबल क्वालिफायरका शीर्ष दुई टोलीले विश्वकपमा स्थान बनाउने छन् । गत विश्वकपमा बंगलादेश र आयरल्यान्ड अन्तिममा थिए । ट्वान्टी२० र एकदिवसीय दुवै विश्वकपका लागि छनोट विधि यही हो ।आईसीसीले एसोसिएट राष्ट्रमा एकदिवसीय गतिविधि कम हुने भएकाले ट्वान्टी२० क्षेत्रीय छनोटलाई नै विश्वकपको सुरुआती छनोट प्रक्रियाका रूपमा मान्यता दिएको प्रस्ट पारेको छ ।"
म्यानमार फेरि तगारो,"नेपाली टोली : एन्जिला तुम्बापो सुब्बा (गोलकिपर), हीराकुमारी भुजेल, गीता राना, पुनम जर्घामगर, मनमाया लिम्बु (६६ मिनेट, अमृता जैशी), मन्जलीकुमारी योन्जन, दीपा राई, रेनुका नगरकोटे (६८ मिनेट, निरु थापा), सरु लिम्बु, अनिता बस्नेत र सावित्रा भण्डारी ।"
जापानी जोडीलाई उपाधि,"लेखनाथ (कास) पोखरामा जारी आईटीएफ टेनिस प्रतियोगितामा पुरुष डबल्सतर्फको उपाधि जापानका गेनी इनोक र केइजु मियाकेको जोडीले जितेको छ । १८ वर्षमुनिको शुक्रबार सम्पन्न फाइनलमा उनीहरूले हङकङका केल लोक इन ताङ र इन्डोनेसियाका जेराल यासिनको जोडीलाई ६३, ७६ को सेटमा पराजित गर्दै उपाधि रक्षा गरेका हुन् । आफ्नै मुलुकका जुछुआन लुओ र जियु झाङको जोडीले वाकओभर दिएपछि महिला डबल्सतर्फ चीनका ली यु लियु र इटोङ झाङको जोडी विजेता भएको छ । सिंगल्सतर्फको फाइनल शनिबार हुनेछ ।"
विल्सन र बाटिका च्याम्पियन,काठमाडौं (कास) विल्सन एकेडेमी र स्वप्न बाटिका तेस्रो भानु विन्टर कप बास्केटबलमा च्याम्पियन भएका छन् । शुक्रबार विल्सनले सिनियर ब्वाइज र स्वप्न वाटिकाले गल्र्समा विजेता बने । भानुभक्त मेमोरियलको कोर्टमा सम्पन्न फाइनलमा विल्सनले पिपुल्स एकेडेमीलाई ५६५१ स्कोरले हरायो । विल्सनका पेम्बा शेर्पाले २६ स्कोर जोडे । स्वप्न बाटिकाले एचएचसीएलाई २२१९ ले हरायो । बाटिकाकी प्रशंसा फडेराले १८ स्कोर गरिन् । ब्वाइजमा विल्सनका सुशान्त लामा र गल्र्समा स्वप्न बाटिकाकी प्रशंसा फडेरा उत्कृष्ट खेलाडी घोषित भए ।
बान्तावा फुलटाइमर,"बान्तावा भाषामा बौलाहा झैं लागिपर्नु उनको स्वनिर्णय हो । यो निरन्तरतामा प्रा डा नोबल किशोर राई, तिलक वालाहाङ राई, चङ्मायुमा राई, चन्द्र कुमार हतुवाली आदिको उत्प्रेरणाले उनमा थप ऊर्जा मिलेको छ ।"
जब धर्मले राजनीति गर्छ,डाअरुणा उप्रेतीकाठमाडौं
विज्ञापनमा बेहाल,"कोसेलीको माघ २६ अंकमा प्रकाशित विज्ञापनको श्रवण यात्रा लेखले हामी पुरानाहरूलाई उनै दिनमा फर्काएर लग्यो । लेख निकै राम्रो छ । अझ, अहिले एफएम रेडियो वा टीभीमा आउने विज्ञापनको भाषाको अशुद्धिबारेमा कुरा गरिसक्नु छैन । ऐन लेखिने शब्दको उच्चारण एन, विद्यालय लेखिने शब्दको उच्चारण विध्यालय, उद्योग लाई उध्योग आदि हुन्छन् । स्त्रीलिंगी विभक्ति कतै आउादैन, पूरै पुलिंगी विभक्ति प्रयोग गरिएको हुन्छ । जस्तै : मेरो छोरी, मेरो आमा, मेरो श्रीमती आदि (श्रीमती शब्दको सही अर्थ भने पत्नी भन्ने होइन तापनि व्यापक रूपमा चल्ने गरेको छ ।) नेतृ भनिएकाहरूले बोल्दा मैले यसो गरेकी छु नभनेर मैले यसो गरेको छु जस्तो प्रयोग गर्छन् । समाजका अगुवा मानिनेहरूले प्रयोग गरेको अशुद्ध प्रयोगलाई खासगरी सहरी क्षेत्रकाले एवम् शिक्षितले पछ्याउने गरेका र यो रोग गाउातिर सरिराखेको छ । विद्यालयमा व्याकरण त सिकाइन्छ तर, परिणाम भने फरक आउाछ । हाम्रो पाठ्यक्रम बनाउने ठाउाहरूमा विशेषज्ञका रूपमा धर्मान्तरणको उद्देश्य राख्ने संस्थाका मानिसले केही पहिलासम्म निकै लामो अवधि रहने गरेका थिए । ती विज्ञ भनिएकाको भूमिकाले हो वा कसो हो, हाम्रा विद्यार्थीले नेपालीका स्वर तथा व्यञ्जन वर्णहरू राम्रोसाग पढ्न सक्दैनन् । यसको परिणाम संस्कृतका कुनै कुरा पढ्नै सक्दैनन् । यस प्रकारबाट हाम्रो धर्मसंस्कृतिमाथि मात्र नभएर नेपाली भाषाको अस्तित्व मेटाउने खालको काम हुन थालेको छ । यसैगरी अर्को लेख ठालूहरूले गर्ने र सञ्चार माध्मले गर्ने अशुद्ध प्रयोगका बारेमा पनि आउने आशा राख्छु । अहिलेसम्म पनि सच्याउने समय घर्केको छैन ।गंगा ढकालकाठमाडौं (कान्तिपुर अनलाइनबाट)"
सम्झिरहेछु,"र आज वर्षौापछि, मलाईबेकार लागेको छ राजनीतिअपुरो लागेको छ समाजशास्त्रदेखावटी लागेको छ, पुाजीवादर, सम्झिरहेछु, यी सबैभन्दा माथि रहेकोहाम्रो त्यो छोटो प्रेमकथा ।"
हट महिला र कुल पुरुष,"महिलाको अतिरिक्त कार्यबोझ, कम्प्युटर र किताब लिएर बसेकी महिलाको छवि परिवारलाई नबिझाउने अवस्था आदिको बारेमा हाम्रै पुस्तामा बहस होस्, समाधान निस्कियोस्, सकियोस् र भोलि छोरीहरूले आफ्नो पालोमा कुल भएर बहसमा सहभागी हुन पाऊन् भन्ने आशा पनि हो । दुई वर्षअघिको पोखरा लिट्रेचर फेस्टिबलमा दर्शकदीर्घाबाट एउटा प्रश्न आएको थियो, महिलालाई पनि प्रशस्त फुर्सद हुन्थ्यो भने उनीहरूको लेखाइ कस्तो हुन्थ्यो ? मेरो भागमा परेको प्रश्न थिएन त्यो । तर, मेरो उत्तर हुन्थ्यो भने यस्तो हुने थियो, प्रशस्त फुर्सद हुन्थ्यो भने सायद हामी पनि दैनिक जीवनका गनगन नलेख्दा हौं, कसैलाई विश्वासै नलाग्ने खालका स्वैरकल्पना लेख्दा हौं । त्यसैले आज हामीले आगो लिन गएजसरी भए पनि उपस्थित भएर सार्वजनिक वृत्तमा गरिरहेको दाबेदारीले भोलि छोरीको पुस्तालाई अदृश्य हुनबाट बचाउनेछ भन्ने विश्वासका कारण गरिएको दाबेदारी पनि हो । के थाहा भोलि प्रशस्त फुर्सद भएका उनीहरूले पत्यारै नलाग्ने स्वैरकल्पनाको कसरी लेख्न पुग्यौ भन्ने प्रश्न सोधिने सत्रहरूमा कुल भएर जवाफ दिएको देख्न पाइएला"
शिल्पी हातहरू,"यसरी यी सम्पदाप्रेमी शिल्पी हातहरू दिनरात व्यस्त भेटिन्छन् पाटनको दरबार क्षेत्रमा । सम्पदा निर्माणमा खटिएका यी स्रष्टा देख्दा मात्रै पनि यीमाथि श्रद्धा उब्जन्छ, सम्मान बढेर आउँछ ।"
स्वस्थानी कथाहरूको कथा,किताबको नाम : रिसाइटिङ द गडेस : न्यारेटिभ्स अफ प्लेस एन्ड द मेकिङ अफ हिन्दुइज्म इन नेपाल (सन् २०१८) (साउथ एसिया एडिसन)लेखिका : जेसिका भेन्तिन बिर्केनहोल्जप्रकाशक : अक्सफोर्ड युनिभर्सिटी प्रेसमूल्य : भारु १२५० पृष्ठ : २२२१०११२
समस्यामूलक महाकाव्य,"वैचारिकताका दृष्टिले हेर्दा प्रस्तुत महाकाव्य आदर्शवादी र मानवतावादी देखिन्छ । यसले पाठकलाई मानवीय मूल्यरक्षा गर्न आह्वान गर्छ । मानवअस्तित्वको रक्षा गर्ने सन्देश प्रवाह गर्छ । संसारले सम्झनयोग्य काम गर्नुपर्नेमा जोड दिन्छ । सेवा नै धर्म हो भन्ने विचारको पक्षपोषण गर्छ । सङ्कल्प र सङ्घर्ष जीवनका मुख्य आधार हुन् भन्ने विचार व्यक्त गर्छ । प्रस्तुत महाकाव्यको भाषा सरल र सहज छ । तद्भव पदपदावलीको आधिक्य छ । तत्सम शब्दहरूको प्रयोग भएका ठाउँमा पनि प्रचलित शब्द नै रहेका छन् । भाषिक सरलता र सहजताका कारण शब्दले दिने अर्थ सजिलै बुझ्न सकिन्छ । कथ्यको प्रभावकारिताका लागि समाज, इतिहास, पुराण र प्रकृतिबाट सादृश्य र विम्बहरू लिइएका छन् । उखान र टुक्काको प्रयोग पनि गरिएको छ भने ठाउँठाउँमा सूक्तिमय अभिव्यक्ति भएका छन् । उपमा, रूपक, उत्प्रेक्षाजस्ता अर्थालङ्कार र अनुप्रासादि शब्दालङ्कारको उपयोग पनि गरिएको देखिन्छ । अभिव्यक्तिलाई कलात्मक बनाउनका लागि गरिएको यसप्रकारको प्रयत्नले ठाउा ठाउामा महाकाव्यलाई आलङ्कारिक शैलीको बनाएको भए पनि यस महाकाव्यको शैली मूलत: वर्णनात्मक र अभिधात्मक नै देखिन्छ । छन्द मिलाउनकै लागि भाषालाई बिगार्ने काम नगरिएको भए यो महाकाव्य अझ उच्चस्तरको बन्ने थियो ।रामप्रसाद ज्ञवाली"

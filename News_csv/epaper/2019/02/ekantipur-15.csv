शीर्षक,विवरण
"कार्यालय अख्तियार, अखडा तीनकुने","तपाईंको काठमाडौंमा घर छैन भने मिलाउनुस्, एउटा छ भने दुइटा बनाउनुस्, पाठकको भनाइ उद्धृत गर्दै एक उच्च प्रहरी अधिकारीले भने, मुद्दा लगाउने, अरूलाई दु:ख दिने ढंगले अघि नबढ्नुस्, सबैलाई सहयोग गर्नुपर्छ । पाठकलाई अख्तियारका आयुक्त बनाउन पहल गर्नेमा पूर्वप्रधानन्यायाधीश रामकुमार प्रसाद शाहसमेत थिए तर पछि उनैका एक नातेदारसँग पाठकले रकम मागेका थिए । पछि फिर्ता नगरेको भनी केही सरकारी वकिलबीच कुरासमेत पुगेको थियो । पाठकले आफ्नो भिडियो खिचिएपछि त्यसलाई मिलाउन खेलकुद सचिव मोहनकृष्ण सापकोटाका साथै सर्लाहीका तत्कालीन एसपी रवीन्द्र ठाकुरलाई समेत धम्क्याएको स्रोतले बतायो ।"
रंगमञ्चका नायक,"कुनै पनि क्षेत्रमा खरो उत्रन त्यसप्रतिको लगाव, मिहिनेत र प्रतिभाको सम्मिश्रण जरुरी हुन्छ । त्यो पोखरेलमा छ । अरू सुनील पोखरेलहरू जन्मिन नेपालमा पनि एनएसडीजस्तै संस्था चाहिन्छ । पोखरेलको गुरुकुल त्यसतर्फ लक्षित थियो तर यात्रा बीचैमा टुंगियो । एनएसडीजस्ता संस्था जन्माउन राज्यले लगानी गर्नपर्ने उनी बताउँछन् । शेक्सपियरले भनेका छन्, अल द वल्र्ड्स अ स्टेज । पोखरेल पनि नाटक जीवनजस्तै हुने भएकाले आफू यसमा निरन्तर लागिरहेको स्विकार्छन् । उनी अभिनय गर्दा विभिन्न पात्रमा आफूलाई कसरी ढाल्छन् ? भन्छन्, मान्छेमा हुने नीचता ममा पनि छ । त्यो म पात्रमार्फत फाल्छु । जीवनका भोगाइहरू अभिनयमा मिसाउँछु । नाटक सकिएपछि आनन्द आउँछ । सायद नाटकमार्फत उनले कथार्सिस अर्थात् विरेचन अनुभव गर्छन् ।"
न्याम्स ६ महिनादेखि पदाधिकारीविहीन,"स्वास्थ्यमन्त्री यादवले गत माघ ९ मा पत्रकार सम्मेलन गरेर न्याम्समा पदाधिकारी नियुक्त नहुनुमा प्रधानमन्त्री कार्यालय जिम्मेवार भएको बताएका थिए । उनले भनेका थिए, न्याम्समा उपकुलपति ४ महिनाअघि नै सिफारिस गरेर पठाएँ, त्यहाँ रजिस्ट्रार, डिन, निर्देशक कोही छैन, मलाई समेत चित्त बुझेको छैन । यो विषय प्रम कार्यालयलाई नै थाहा हुन्छ । तत्काल उपकुलपतिलगायत पदाधिकारी नियुक्तिको माग गर्दै न्याम्स कर्मचारी युनियन, वीर अस्पतालले बुधबारदेखि दैनिक १ देखि २ बजेसम्म एक घन्टे धर्नासमेत सुरु गरेको छ । उनीहरूले प्रतिष्ठानका कुलपति प्रधानमन्त्री केपी शर्मा ओली तथा सहउपकुलपति तथा उपप्रधान एवं स्वास्थ्यमन्त्री उपेन्द्र यादवलाई ज्ञापनपत्र बुझाउँदै प्रतिष्ठान १ सय ९१ दिनदेखि पदाधिकारीविहीन भएकाले दैनिक कार्य सञ्चालनसमेत असहज भएको जनाएका छन् । युनियनका सचिव दीपक मुडभरीले सरकार छिट्टै मागप्रति संवेदनशील नभए थप आन्दोलनका कार्यक्रम सुरु गर्न बाध्य हुने बताए । न्याम्समा सरकारतर्फका ६ सय ६३ र न्याम्सतर्फका ६ सय २३ गरी करिब १३ सय कर्मचारी छन् ।"
नेपाली वैज्ञानिकलाई अन्तर्राष्ट्रिय पुरस्कार,"एल्सवियसद्वारा जारी विज्ञप्तिमा नेपाल, बंगलादेश, बोलिभिया, गाम्बिया र प्यालेस्टाइनका अनुसन्धाताहरूलाई जैविक विज्ञानमा योगदान पुर्याएबापत पुरस्कृत गर्ने निर्णय भएको उल्लेख छ । अर्गनाइजेसन फर वुमेन इन साइन्स फर द डेभलपिङ वर्ड (ओडब्लूएसडी) विजेता चयन प्रतिष्ठित वैज्ञानिकहरूको टोलीले गर्छ । विजेतालाई जनही ५ हजार अमेरिकी डलर नगदसहित एएएएसको वार्षिक बैठकमा आउजाउ गर्दाको सबै खर्च उपलब्ध गराइन्छ । शनिबार हुने बैठकमा उक्त पुरस्कार वितरण गरिँदै छ ।"
१८ किलो सुनसहित एक पक्राउ,"बरामद सुन १ सय ८ टुक्रा छ । प्रत्येकको तौल औसतमा १६६ दशमलव ६७ ग्राम छ । बरामद गरिएको सुनजस्तो पदार्थमा भएको छाप हेर्दा आसियान मुलुकबाट आयात भएको हुन सक्छ, ब्युरोका एसपी सुदीप गिरीले भने, यसमा भएको छाप हेर्दा सामान्य छैन ।"
फेरि तीन दिन वर्षा र हिमपात हुने,काठमाडौं (कास) पश्चिमी वायुको प्रभावले बिहीबारदेखि मौसममा बदलाव आएको छ । जल तथा मौसम पूर्वानुमान महाशाखाले फेरि देशभर वर्षा र हिमपात हुने जनाएको छ ।महाशाखाकी मौसमविद् मञ्जु बासीले छोटोछोटो अवधिमा आएको पश्चिमी वायुका कारण यस वर्ष हिउँदमा वर्षा र हिमपात बढी भएको बताइन् । पश्चिमी र मध्य भागमा बिहीबार रातिदेखि नै वर्षा सुुरु हुने उनले जानकारी दिइन् । बुधबार दिउँसो देशैभर घाम लागे पनि राति पश्चिमी वायुको प्रवेशसँगै मौसम बिग्रिएको हो । महाशाखाले पश्चिमी भेगमा सामान्यदेखि पूर्ण बदली रही केही स्थानमा हल्का वर्षा हुने प्रक्षेपण गरेको छ । पूर्वी र मध्य भेगमा पश्चिमको तुलनामा कम वर्षा हुनेछ । उच्च पहाडी र हिमाली भेगमा हल्कादेखि मध्यमसम्म हिमपातको सम्भावना छ । बिहीबार राति पश्चिमी र मध्य भागका थोरै स्थानमा क्षणिक वर्षा हुन सक्ने महाशाखाले जनाएको छ । पूर्वी पहाडका एकदुई स्थानमा पनि हल्का वर्षाको सम्भावना छ । शुक्रबार दिउँसो अधिकांश भागमा सामान्यदेखि पूर्ण बदली रही पश्चिमी र पूर्वी भेगमा क्षणिक वर्षा हुने बासीले बताइन् । शुक्रबार राति मध्य र पूर्वी पहाडका एकदुई स्थानमा हल्का वर्षाको सम्भावना छ । शनिबार पनि देशैभर हल्का वर्षाको सम्भावना हुने महाशाखाले औंल्याएको छ ।
महानगर कर्मचारी घुमेका घुम्यै,"कर्मचारी भ्रमणमा महानगरले आवश्यकताअनुसार खर्च व्यहोर्छ । प्रवक्ता ईश्वरमान डंगोल भन्छन्, महानगरलाई आवश्यक छ र धेरै फाइदा पुग्छ भने महानगरले खर्च व्यहोर्छ । कर्मचारीहरूलाई संस्थागत फाइदा पुग्ने कार्यक्रममा महानगरले पठाउँदै आएको र यसले महानगरलाई प्रत्यक्ष या अप्रत्यक्ष सकारात्मक फाइदा पुगिरहेको प्रवक्ताले बताए । तर विदेश भ्रमणको लर्को र खर्चलाई हेर्ने हो भने महानगरवासीले अनुभव गर्ने गरी प्रभाव देखिँदैन । यो जिज्ञासामा प्रवक्ता भन्छन्, विकास बजेटलाई हेर्ने हो भने यो खर्च कम भए पनि महानगरले आफ्नो खर्चमा जनप्रतिनिधि र कर्मचारीलाई नै विदेश नपठाउने भन्ने त हो, विदेशमा आयोजकले व्यहोरेकामा थोरबहुत खर्च गर्दै आएका छौं ।पूर्व सहरी विकास सचिव किशोर थापाका भनाइमा मोजमस्ती र रमाइलोका लागि विदेश जाने मोह सबै कर्मचारीमा छ । आफ्नो देश चिन्न खोज्दैनन् । विदेश जान मरिहत्ते गर्छन् । १० वर्षयताको ट्रेन्डलाई हेर्ने हो भने थुप्रै कर्मचारीका परिवार उतै छन् । कार्यक्रमको बहानामा पारिवारिक भेटघाटमा जान्छन् ।"
प्रसूति गृहले नै अक्सिजन उत्पादन गर्दै,"अस्पतालले उत्पादित ग्यासबाट दैनिक आधाघण्टा जस्तो चुलो बाल्न पुग्ने प्राविधिक बस्नेतले बताए । उनले भने, लगानी अनुसार अस्पतालका सबै कर्मचारीलाई खाना पकाउन पुग्ने ग्यास उत्पादन हुन्छ भन्ने लागेको थियो, केही समस्या आएका कारण थोरै मात्रै ग्यास उत्पादन भइरहेको छ ।"
प्रेम दिवसमै छुट्टिन निवेदन,"यसपछि पत्नीसरह पतिले पनि सम्बन्धविच्छेद गर्न सक्ने भएका हुन् । लगातार तीन वर्ष बेखबर बाहिर बसेमा, अंगभंग हुने गरी कुटपिट गरेमा, शारीरिक र मानसिक हिंसा गरेमा पत्नीविरुद्ध पति अदालत जान सक्छन् । पत्नीले अरू कुनै परपुरुषसित यौन सम्बन्ध राखेको अवस्थामा पनि सम्बन्धविच्छेद हुन सक्छ ।"
"राजीनामा होइन, महाअभियोग","भ्रष्टाचारविरुद्धको शून्य सहनशीलताको उद्घोष गरेका दुई तिहाइको समर्थनसहित सरकार हाँकिरहेका प्रधानमन्त्रीले यस्तो संगीन विषयमा लामो समय मौनता साध्नु उचित थिएन । प्रधानमन्त्रीको शून्य सहनशीलताको नीति देखाउन होइन, कार्यान्वयन गर्न हो । राजीनामा भ्रष्टाचारको उपचार हुन सक्दैन । भ्रष्टाचार गरी आर्जन गरेको सम्पत्ति कानुनबमोजिम राज्यकोषमा ल्याउन पहल गर्नुपर्छ । संसद्ले आयुक्त पाठकबारे छानबिन गरी महाअभियोग प्रक्रिया बढाउनुपर्छ । अख्तियारको प्रतिष्ठा आरोपित आयुक्तको घूसको घटना गुपचुप राखेर जोगिने होइन, न त खुसुक्क राजीनामा मागेर । अपराधअनुसार कारबाहीको अठोटले मात्र अख्तियार प्राप्त संस्थाको मान रहन्छ ।"
बेरोजगारी हटाउने प्रयास,"सरकारले सुरुवात गरेको रोजगार कार्यक्रमले युवाहरूलाई राहत मिल्नेछ । देशका सक्रिय जनसंख्या (१५५९ वर्ष) समूहका ५६९ प्रतिशत छन् । तीमध्ये धेरैले रोजगारी नपाएर भौंतारिनुपरेको स्थिति छ । धेरै युवा थोरै पैसा कमाउन पनि मलेसिया र अरब गइरहेका छन् । स्थानीय तहदेखि नै सुरु हुने रोजगार कार्यक्रमले युवाहरूलाई देशमै अडाउनेछ । तिनको सीप, क्षमता र जाँगरको आधारमा आफ्नै माटोमा पसिना बगाउन पाउनेछन् । कार्यक्रम नियमित र पारदर्शी होस् । युवाहरूले बेरोजगारी र बेचैनीबाट मुक्ति पाउने यस कार्यक्रमलाई सबै मिलेर सफल पार्नुपर्छ । रञ्जना खड्का (कुवँर), धनगढी१, कैलाली"
कार्यान्वयन निराशाजनक,"प्रधानमन्त्री केपी शर्मा ओलीको नेतृत्वमा गठित सरकारको एकवर्षे कार्यकाल औसत मान्नुपर्छ । चुनावी नारा, घोषणापत्रमा गरेका वाचा र जनताले गरेको विश्वासको दृष्टिकोबाट हेर्दा अवस्था निराशाजनक छ । सरकारको दैनिक कार्यशैली सन्तोषजनक दैखिँदैन । जस्तो महङ्गी नियन्त्रणमा ध्यान नजानु, जनताको शान्ति सुरक्षाको मामलमा गम्भीर नबन्नु तथा न्याय गर्न नसक्नु, विभिन्न आर्थिक घोटालामा मन्त्रीहरू मुछिनु, तर कारबाही नहुनु । सरकारले अघि सारेको सामाजिक सुरक्षा कार्यक्रम र प्रधानमन्त्री रोजगार कार्यक्रम सकारात्मक छन् । कार्यान्वयनको पक्ष कस्तो हुने हो, त्यो हेर्न बाँकी छ । संजीव पौड्याल, बाहुनडाँगी, झापा"
भ्रष्टाचारको पहाडमा डोजर,"करिब १८ करोड रुपैयाँ गैरकानुनी रूपमा आर्जन गर्ने आयल निगमका पूर्वकार्यकारी निर्देशक गोपाल खड्काले साढे २ करोड धरौटी बुझाएर तारिखमा छुटेको खबर आयो । खड्काले गैरकानुनी रूपमा सम्पत्ति आर्जन गरी जुन भ्रष्टाचार गरे, प्रत्यक्ष रूपमा हाम्रो साइनो गाँसिएको विषय हो । किनभने हामीले तिरेको करबाट यिनले यति धेरै रकम आफ्नालागि थुपारेका हुन् । जनताबाट उठेको करमा भ्रष्टाचारको होली चलिरहेको छ । उच्च ओहदामा बसेर गैरकानुनी रूपमा आर्जन गरेको सम्पत्तिले पुस्तौंलाई धान्ने भएपछि किन गर्नु अरू दु:ख भन्ने मानसिकता हावी हुँदै गएको छ । सिंहदरबारको अधिकार गाउँगाउँमा भन्ने नारा आज सिंहदरबारको भ्रष्टाचार गाउँगाउँमा भन्न थालेजस्तो भएको छ । प्रधानमन्त्री भ्रष्टाचारी लुक्न सक्दैनन् भन्दै हिँंडेका छन्, तर प्रधानमन्त्रीकै खिलापमा काम भइरहेको छ । समृद्धिको सबैभन्दा ठूलो बाधक भनेकै भ्रष्टाचार हो भन्नेबारे बहस भए पनि यसलाई जरैदेखि उखेल्न चुनौतीपूर्ण छ । स्थानीय तहमा पनि भ्रष्टाचार फैलिन थालेको छ । मुहान सफा नगरी पानी सफा पक्कै आउँदैन । सफा पानी पिउन मुहानमा नै सफा गर्नुपर्छ । मुहान हैन, कुलोमात्र सफा गर्ने, तर मुहानमा नपुग्ने अवस्था भएकाले भ्रष्टाचार फैलिरहेछ । भ्रष्टाचारको फोहोरलाई मुहानबाट नै सफा गर्न नातावाद र कृपावादभन्दा माथि उठेर सरकार लाग्न जरुरी छ । सरकारलाई भ्रष्टाचारीको पछि लाग्दैमा फुर्सद हुँदैन, अनि कहिले गर्ने विकासको काम ? गोविन्द विक, कपन, काठमाडौं"
चाउरिएको जनयुद्ध दिवस,"तत्कालीन माओवादी शान्ति प्रक्रियामा आएपछि खुम्चँदै गएको जनयुद्ध दिवस अन्तत: चाउरी पर्नथालेको छ । संस्थापक माओवादी अहिले ५ टुक्रामा विभाजित छ । त्यसै ५ टुक्रा मध्येको एक टुक्रा अहिले तत्कालीन एमालेमा विलय भएर नेकपाका रूपमा आफूलाई चिनाउन प्रयत्न गर्दैछ । पार्टी एकीकरण भएको भनिए पनि अन्तत: तत्कालीन एमालेका नेताहरूको व्यवहारले यसलाई विलय नै हो भन्न बाध्य पारिदिएको छ । यतिबेला नेकपाका अध्यक्षद्वयको सहमतिमा मनाउने भनिएको जनयुद्ध दिवसमा प्रधानमन्त्री लगायत तत्कालीन एमालेका शीर्षस्थ नेताहरू उपस्थित नभएपछि ओली सहितका पूर्वएमाले खेमाले जनयुद्धलाई स्वीकार गरेको रहेछ कि रहेनछ भन्ने प्रस्टिएको छ । जनयुद्धको चर्को आलोचक केपी शर्मा ओली नै थिए । अहिले उनै ओली त्यसैको नेतृत्व गरेको पार्टीसँग हेलिन बाध्य हुनु उनको चुनावी जित र प्रधानमन्त्री बन्ने रणनीति थियो, जसमा उनी सफल भए । ओलीले आफ्नो पहिलोपटक प्रधानमन्त्री भएको कार्यकालमा विकासमा देखाएका केही कुराले उनलाई यो ठाउँमा पुर्याएकोमा कुनै द्विविधा छैन । जब ओली अहिलेको अवस्थामा पुगे, अब उनलाई सबै कुराले पूर्णता भएको महसुस भएको छ । त्यसैले उनलाई अब पार्टी फुटे पनि कुनै चिन्ता नरहेको बुझिन्छ । यद्यपि प्रचण्डका पछिल्ला अभिव्यक्ति ओली विरुद्ध आउन थालेका छन् । प्रचण्ड ओली विरुद्ध खनिनु र ओली जनयुद्ध दिवसमा सहभागी नहुनुलाई सामान्य रूपमा मात्रै लिन हुँदैन । किनकि पार्टी एकीकरणको वर्षगाँठ पुरा नहुँदै खटपट सुरु हुनुलाई सामान्य अर्थमा लिँदा राजनीतिक दुर्घटना हुनसक्छ । आफंैले आयोजना गरेको कार्यक्रमा आफै अनुपस्थित हुनुलाई कुन अर्थमा लिने ? यसले नेकपाभित्र चरम आक्रोश छ भनी बुझ्दा अतिशयोक्ति नहोला । सुजन देवकोटा, पालुङटार४, गोरखा"
भ्रष्टाचारको कारक निर्वाचन,"फागुन १ गते प्रकाशित वीरेन्द्र मिश्रको भ्रष्टाचारको जग निर्वाचन समय सान्दर्भिक छ । लोकतन्त्रको प्राण मानिने निर्वाचन नै भ्रष्टाचारको जग हुनपुगेपछि कसरी लोकतन्त्र सबल बन्छ ? भन्ने लेखकसँंग पूर्ण सहमत हुन सकिन्न । भ्रष्टाचारको एउटा कारण निर्वाचन अवश्य हो । तर पैसा र शक्तिको अत्यधिक भोक भ्रष्टाचारको जग हो । दोस्रो विश्वयुद्धपछिका नेताहरू इमानदार हुन्थे भन्ने सही हो । विस्तारै नेताहरू भ्रष्ट भए र शानशौकतमा लागे । नेताको पछि लाग्ने कार्यकर्ता पनि त्यस्तै भए । दुवै मिली एकअर्कालाई सहयोग गर्ने र दुवै मिली शानशौकत देखाउने । यी सबको लागि भ्रष्टाचार नगरी हुँदैन । पहिले जसरी भए पनि निर्वाचन जित्न जरुरी छ । २०२५ लाखको निर्वाचन खर्च हुनेमा अब करोडको जोहो गर्नुपर्छ । अत: निर्वाचन जित्न भ्रष्टाचार र शानशौकत कायम राख्न अलगअलग भ्रष्टाचारमा लाग्नुपर्छ । त्यसका लागि बिचौलियाको उत्पत्ति भयो । बिचौलियाले दलालतन्त्रको निर्माण गर्यो । आज सम्पूर्ण शासन व्यवस्था दलाल र माफियाको चंगुलमा छ । भ्रष्ट नेताले चाहेर पनि दलाल र माफियालाई नियन्त्रण गर्न सक्दैनन् । चुनाव उम्मेदवारको होइन, पार्टीको हुनुपर्छ । डाशिवशंकर यादव, छपकैया, वीरगन्ज"
पानीजहाजको औचित्य,"प्रधानमन्त्री ओलीले बिहीबार नेपालमा पानीजहाज कार्यालय उद्घाटन गरे । उद्घाटन गर्नु र सफलतासाथ सञ्चालन गर्नु अलग कुरा हुन् । यो योजना पञ्चेश्वरजस्तै कहिल्यै पुरा नहुने योजना हो । २४ दिन कुनै सानो पानीजहाज ल्याएर नेपालको सीमा छुने काम गरे पनि नदीको बहाव र चौडाइको कारण ठूला पानीजहाज सञ्चालन सम्भव छैन । यसमा समय र पैसा खर्च गर्नु बुद्धिमानी हुने छैन । पहिला यसको औचित्य र क्षमता पुष्टि गरियोस् । अनि मात्र लगानी र सञ्चालनको कुरा आउँछ । प्रधानमन्त्रीले बे अफ बंगाल र कोलकाताबाट नेपाललाई जलमार्गबाट जोड्ने र हावादारी भनेर खिसी गर्ने नेताहरूलाई पनि उद्घाटनमा लगेरै छाड्ने कुरा गरेका थिए । कोशी, गण्डकी र कर्णाली नदीको बाटो हुँदै नेपाललाई समुद्रसँंग जोड्ने जलमार्गको योजना राम्रो भए पनि त्यो नेपालको लागि खासै औचित्यपूर्ण छैन । ती नदीका मार्गहरूबाट ठूलठूला पानीजहाज आउन सक्दैनन् । ससानो पानीजहाजबाट नेपालमा पैठारी हुने ठूलो परिमाणका वस्तु ल्याउँदा झनै महँंगो पर्छ । गोपाल देवकोटा, गौरीघाट, काठमाडौं"
लोप हुँदै किराफट्यांग्रा,"कोभन्दा को ठूलो ? अनि को शक्तिशाली भन्दाभन्दै देशदेशको प्रतिस्पर्धामा जसले जिते पनि पृथ्वीले हारिरहेको छ । यो संसारको बदलिँंदो कुरूपता, जैविक विनाश अनि मौसम परिवर्तनमा मानव क्रियाकलापको नै सबैभन्दा ठूलो दोष छ । हामी अझै अनभिज्ञझैं बन्छौं । गल्तीलाई स्वीकारेमात्रै केही सिक्ने अनि अघि बढ्ने प्रेरणा मिल्छ । हामी सबै निदाएका छौं । अब अहिले नउठे खै कहिले उठ्ने ? मानिस हामी रहौंला कहाँ, यो संसार, यो पृथ्वी नै नरहे ? सौगात बोलखे, त्रिचन्द्र कलेज, काठमाडौं"
संकट र सकस,प्रचण्डले नेकपाका अध्यक्षको हैसियतमा अर्का अध्यक्ष र कार्यकारी प्रधानमन्त्रीसित अन्तरविरोध हटाउन सल्लाहकै रूपमा यो बार्गेनिङ गरेका छन् । यसको पृष्ठभूमिमा माघ १० गतेको संयुक्त राष्ट्रसंघीय कार्यालय तथा पश्चिमेली राष्ट्रिय निकायहरूले संयुक्त वक्तव्य जारी गरी संक्रमणकालीन न्यायबारे चासो व्यक्त गरेलगत्तै प्रचण्डले प्रतिवादस्वरुप भेनेजुएला प्रकरणमा गैरकूटनीतिक वक्तव्य निकाली सरकारलाई कूटनीतिक सकस पारेको तथ्य रहेको छ । कतै अन्तर्राष्ट्रिय निकायहरूको उक्त संयुक्त वक्तव्य नै प्रचण्डको भेनेजुएला प्रकरणमा हस्तक्षेप विरुद्धको आक्रोशित वक्तव्यको उत्प्रेरक त होइन ? जस अनुसार उनले नेपालको होमग्रोन शान्ति प्रक्रियामा पनि बाह्य चासो निषेध गरिएको सन्देश प्रवाह गरेका छन् । तर के त्यो वक्तव्य राष्ट्रिय स्वार्थ निहित थियो वा उनको अहंकार तुष्टिको निम्ति थियो ? प्रचण्डले अनाहकमा संकट निम्त्याएका छन् । उनलाई अब त्यसको प्रभावबाट बच्ने उपाय खोज्नु अत्यावश्यक हुनेछ ।
सञ्जालमा जेलिएको सरकार,"राजनीतिशास्त्री बेनेडिक्ट एन्डर्सनले अर्का विद्वान रामचन्द्र गुवालाई लेखेको एक पत्रमा भनेका छन्, इन्टरनेट र सेल फोनले निरन्तर वाहियात बकबक गर्नेहरूको संख्या ह्वात्तै बढाएको छवैश्विक स्तरमा आत्मश्लाघा जारी छ । धेरै सम्भावना हुँदाहुँदै पनि यस्ता समस्याको बढोत्तरी गरेका सञ्जालबारे हामीले सोच्नैपर्छ । बकबक र आत्मप्रचारलाई कानुनको चाबुकले होइन, विमर्श र ज्ञानको विस्तारले निरुत्साहित गर्ने हो ।"
अभिभावक पहिलो शिक्षक,"छोराछोरीको अनुभवलाई विश्वास गरेर अभिभावकले प्रेरणा भरिदिन सक्नुपर्छ । छोराछोरीको विगतको गल्तीलाई कोट्याउनुको साटो उनीहरूभित्र प्रतिभाको खानी छ भन्ने कुरा बुझाउनुपर्छ । समय र परिस्थितिसँगै अभिभावक बदलिन सिक्नुपर्छ । आफू टेलिभिजन र फेसबुकमा रमाउने अनि बच्चालाई पढ भन्ने गरे उसको पढाइ प्रभावकारी हुँदैन । हामीले पनि कुनै पुस्तक, पत्रिका आदि लिएर छेउमा बसिदिनसके उनीहरूलाई प्रेरणा मिल्न सक्छ । हाम्रो पालामा यस्तो थियो, उस्तो थियो भन्ने गरे तिनीहरूमा दिक्क भाव जाग्छ । भौतिक रूपले होइन, मानसिक रूपले तिनीहरूको मन जित्न सक्नुपर्छ । अपरिपक्व उमेरका छोराछोरीले गल्ती गरेछन् भने पनि सुध्रने मौका दिनुपर्छ । आफू कमजोर होइन, अलिकति बढी अभ्यास गर्नुपर्छ भन्ने भावना विकास गराउनुपर्छ । आफ्नो लक्ष्य, उद्देश्य र गन्तव्यमा नपुगेसम्म निरन्तर अभ्यास र धैर्य गर्नुपर्छ भन्ने सल्लाह र ज्ञान तिनलाई दिनुपर्छ । अरूसँग तुलना गरेको बच्चाहरूले रुचाउँदैनन् । उही कुरा बारम्बार दोहोर्याएर परिणाम राम्रो आउँदैन । पढेर मात्रै सबै कुरा सिकिने र जानिने होइन, जीवनको पाठशालामा भोगेर धेरै कुरा जानिन्छ । हाम्रो जीवन भोगाइ प्रयोगशालाभन्दा कम छैन । लेखक काठमाडौंको सामाखुसीस्थित रेडन उच्च माविकी शिक्षक हुन् ।"
हत्या आरोपी थुनामा,"हेटौंडा (कास) सञ्चारकर्मी मनोहर ढकालको हत्या आरोपमा जिल्ला अदालत मकवानपुरले २ युवकलाई पुर्पक्षका लागि थुनामा राख्ने आदेश जारी गरेको छ । घटनामा संलग्न रहेको आरोपमा पक्राउ परेका ४ जनालाई अदालतले धरौटी लिई तारिखमा छाड्ने आदेश दिएको छ । जिल्ला न्यायाधीश ध्रुवकुमार पियाको बिहीबारको इजलासले हेटौंडा ११, नवलपुरका सञ्चारकर्मी ढकालको हत्या आरोपमा हेटौंडा ११ का १९ वर्षीय अनमोल पुडासैनी र मनहरि गाउँपालिका १ का १८ वर्षीय प्रवीण वाइवालाई पुर्पक्षका लागि थुनामा राख्ने आदेश दिएको हो । ढकालको गत पुस २५ गते हेटौंडास्थित भैरवडाँडामा हत्या गरिएको थियो । ढकालको हत्या गरी सुनको औंठी, पैसा, मोबाइल र हार्डडिक्ससमेत पुडासैनी र वाइवाले लुटेर फरार भएका थिए । फरार पुडासैनी र वाइवालाई प्रहरीले माघ ४ गते हेटौंडाबाटै पक्राउ गरेको थियो । लुटेको आंैठी र मोबाइल खरिद गर्ने भीमफेदी गाउँपालिका ६ का ३१ वर्षीय दिनेश थापा र हेटौंडा २ का ४८ वर्षीय नारायणबहादुर सुनारलाई पनि प्रहरीले पक्राउ गरेको थियो । थापा र सुनारलाई मोबाइल र औंठी बिक्री गर्न सहयोग गर्ने थप २ जना पनि पक्राउ परेका थिए । अदालतले यी ४ जनासँग भने जनही ३५ हजार रुपैयाँ धरौटी लिई तारिखमा छाडेको छ ।"
विद्यार्थी नेता कुटिए,"काठमाडौं (कास) राजधानीको कालीमाटीस्थित नेपाल एकेडेमी अफ टुरिज्म एन्ड होटल म्यानेजमेन्ट (नाथम) मा संगठन विस्तार गर्न गएका सत्तारूढ नेकपासम्बद्ध विद्यार्थी नेताहरू बिहीबार कुटिएका छन् । पूर्वमाओवादीनिकट अखिल क्रान्तिकारीका सचिव डीबी साउद र पूर्वएमाले निकट अनेरास्ववियुका केन्द्रीय सचिवालय सदस्य नारायण घर्ती कुटपिटबाट घाइते भएका छन् । नाथम कलेज प्रशासनले स्थानीय युवा र विद्यार्थी प्रयोग गरेर आक्रमण गरेको साउदले बताए । नाथमले भने संगठन विस्तार गर्न खोज्ने विद्यार्थी र संगठन बनाउन हुन्न भने विद्यार्थीबीच झडप भएको जनाएको छ । झडपमा घाइते साउदको टाउकामा चोट लागेको छ । उनको बयोध्या अस्पतालमा उपचार गरिएको छ । घर्तीको अवस्था सामान्य छ । पूर्वसूचना दिएर संगठन विस्तार गर्न जाँदा आक्रमण गरिएको विद्यार्थी नेताहरूले बताएका छन् । नाथममा संस्कृति, पर्यटन तथा नागरिक उड्डयन मन्त्रालयअन्तर्गत होटल व्यवस्थापन र टुरिज्म विषयको पठनपाठन हुँदै आएको छ । अहिलेसम्म नाथममा आधिकारिक रूपमा कुनै विद्यार्थी संगठन छैनन् । झडपपछि कलेजको पठनपाठन बन्द भएको छ । दुवै पक्षका विद्यार्थीबीच छलफल गरेर सहमति खोज्ने प्रयास भइरहेको कार्यकारी निर्देशक दुर्गादत्त ढकालले जानकारी दिए ।"
"बस खस्दा ४ को मृत्यु, ९ घाइते","मृत्यु हुनेमध्ये सहचालक सल्यानका २० वर्षीय हरि रावतको मात्र पहिचान खुलेको छ । घाइतेमा भेरी नगरपालिका १ की ५५ वर्षीया पञ्चकला राना र नलगाड नगरपालिका १३ वर्षीय डिल्लीबहादुर बोहोरालगायत छन् । घाइतेलाई उपचारका लागि जाजरकोट अस्पताल ल्याइएको छ । तीन जनाको अवस्था गम्भीर छ । होलुखोला प्रहरी पोस्टको इन्ट्री बुकअनुसार उक्त बसमा ११ यात्रु थिए । रावतगाउँ तथा पिपेगाउँबाट चढेका सहित अन्य यात्रु पनि गाडीमा सवार रहेको अनुमान गरिएको प्रहरी सहायक निरीक्षक आनसिंह भण्डारीले बताए । चालकको लापरबाहीका कारण बस दुर्घटना भएको उनले बताए । दुर्घटनास्थलमा उद्दारका नेपाली सेना, सशस्त्र प्रहरी, नेपाल प्रहरी र स्थानीय बासिन्दा परिचालन भएको प्रहरी निरीक्षक केसर कार्कीले बताए । रातिको समय र वर्षातका कारण उद्धारमा कठिनाइ भएको उनले बताए ।"
निकुञ्जभित्र सडक नबनाउन सर्वोच्चको आदेश,लोकमार्गले निकुञ्ज अतिक्रमण हुने भएकाले रोक्न माग गर्दै अधिवक्ता रामकृष्ण सिम्खडालगायतले प्रधानमन्त्री तथा मन्त्रिपरिषद् कार्यालयसमेतलाई विपक्षी बनाई सार्वजनिक सरोकारको रिट दायर गरेका थिए । सर्वोच्चले युनेस्कोलगायत सरोकारवाला निकायको परामर्श र सहमतिमा गरिएको वातावरणीय अध्ययनले अनुमति नदिएसम्म निकुञ्जभित्र पर्ने गरी सडक निर्माणसम्बन्धी कुनै कार्य नगर्ननगराउन आदेश दिएको हो । निकुञ्जबाट सडक बनाउनु नेपालले अनुमोदन गरेको अन्तर्राष्ट्रिय कानुनविपरीत हुनेसमेत आदेशमा उल्लेख छ ।
न्यायाधीशमाथि छानबिन गर्न समिति,घूससहित पक्राउ परेका जिल्ला अदालतका नासु भोलानाथ चालिसेले न्यायाधीश बानियाँको नाम पोलेपछि अख्तियार दुरुपयोग अनुसन्धान आयोगले न्यायपरिषद्मा प्रमाणसहितको मिसिल पठाएको थियो । त्यसअघि अख्तियारको सूचनाका आधारमा न्यायपरिषद् अध्यक्ष एवं प्रधानन्यायाधीश चोलेन्द्रशमशेर जबराले न्यायाधीश बानियाँलाई परिषद्मा झिकाएका थिए । सवारी ज्यान मुद्दामा आरोपितलाई कम सजाय दिलाइदिने प्रलोभनमा चालिसेले न्यायाधीश बानियाँसँग सल्लाह गरेरै ५ लाख रुपैयाँ घूस लिएको बताएका थिए ।
घूस लिएर काम नगरिदिएपछि भिडियो,"पाठक ४ वर्षअघि २०७१ साल चैत २५ गते सुप्रबल जनसेवाश्री (तृतीय श्रेणी) बाट पनि विभूषित भएका थिए । गत माघ २८ गते अख्तियारको वार्षिकोत्सवमा आयोजित कार्यक्रममा उपस्थित राष्ट्रपति विद्यादेवी भण्डारीले आफ्नो मतव्यमा बोलेको एक वाक्य आयुक्त पाठकको सन्दर्भमा मेल खाने प्रकृतिको थियो । उक्त कार्यक्रममा राष्ट्रपतिले भनेकी थिइन्, भ्रष्टाचारको भयावह असरबारे ज्ञान भएका र भ्रष्टाचारको जिम्मेवारी लिएका व्यक्तिहरूबाटै भ्रष्टाचार हुनु विडम्बना र चुनौतीको विषय हो ।"
चित्रमा तन्त्र,"अहिले जाँडलाई नेगेटिभ रूपमा लिइने गरेको छ, अजयले भने, ठीक अनुपातमा खायो भने यसले औषधिको काम गर्ने रहेछ भनेर जात्राले प्रमाणित गरिदिएको छ । परापूर्वकालदेखि चल्दै आएको यो संस्कृतिलाई गलत तरिकाले प्रयोग गर्यो भने विष पनि बन्न सक्छ । तर जात्रामा यसको एक चम्चा खानको लागि पनि लाइन लाग्छ । यस्ता परम्परा जोगाउनुपर्छ ।प्रदर्शनी आइतबारसम्म चल्नेछ ।"
ब्रेक्जिटले बेलायती बैंक प्रभावित,ब्रेक्जिट अनिश्चितताका कारण धेरै कम्पनीले व्यावसायिक लगानी निकै कम गर्नुका साथै आफ्ना योजना पनि थाती राखेका छन् । ठूला कम्पनीहरू जस्तै एयरबसले नो डिल ब्रेक्जिट सम्झौता भए बेलायत छोड्ने चेतावनी दिइसकेको छ । जर्मनीको इन्जिनियरिङ ग्रुप स्चाइफिएरले आफ्ना दुई कारखाना बन्द गर्ने घोषणा गरिसकेको छ । बेलायतको मोटर म्यानुफ्याक्चरिङ तथा ट्रेडिङ संघले सन् २०१८ मा नयाँ गाडीको दर्ता ६ दशमलव ८ प्रतिशतले घटेको जनाएको छ ।
फिलिपिनो पत्रकार धरौटीमा रिहा,र्याप्लरले राष्ट्रपति डुट्ेरटोले सञ्चालन गरेको लागूऔषधविरुद्धको अभियानबारे आलोचनात्मक रिपोर्ट प्रकाशित गरेको थियो । उक्त अभियानको ३ वर्षका क्रममा करिब ५ हजार मानिसहरूको ज्यान गइसेकेको छ । पत्रकार मारिया रेस्साविरुद्ध लगाइएको अभियोग ७ वर्षअघिको हो । एक व्यवसायीसँग पूर्वन्यायाधीशको सम्बन्धबारे र्याप्लरमा प्रकाशित भएका कारण उनलाई मुद्दा लगाइएको हो । उनलाई सन् २०१२ को सेप्टेम्बरमा लागू गरिएको विवादास्पद साइबर अपराध कानुनअनुसार अभियोग लगाइएको हो ।
झन् नीलो बन्दै पृथ्वी,"वैज्ञानिकहरूका अनुसार सन् २१०० सम्म ५० प्रतिशत भन्दा बढीले पृथ्वीको रंग परिवर्तन हुनेछ । समुद्रको रंगमा हुने परिवर्तनमा फाइटोपालांकटनले मुख्य भूमिका खेलेको हुन्छ । हामीले नांगो आँखाले देखिने समुद्रको रंग फाइटापालांकटनमा भरपर्छ । समुद्रमा जति धेरै फाइटापालांकटन हुन्छ त्यति नै यो कम नीलो देखिन्छ भने यसको मात्रा बढ्दै जाँदा समुद्र बढी नीलो देखिँदै जान्छ । हाम्रो अध्ययनमा के देखियो भने पृथ्वीको रंग परिवर्तन हुँदै जान्छ । सामान्यतया हाम्रो आँखाले अनुभव गर्न नसकिए पनि उपकरणले त्यो परिवर्तन देख्न सकिन्छ, म्यासाचुसेट्स इन्स्टिच्युट अफ टेक्नोलोजीका स्टेफिन डुटकिविजले भने । उनका अनुसार यो समुद्रको अवस्थामा हुने परिवर्तनको संकेत हो । डुटकिविजले जलवायु परिवर्तनका कारण यस्तो परिस्थिति सिर्जना भएको बताए ।"
५२ आईएस विद्रोही पक्राउ,इस्तानबुल (एजेन्सी) टर्कीको उत्तरपश्चिम प्रान्त बुर्सामा इस्लामिक स्टेट्स (आईएस) लडाकु समूहसँग आबद्ध ५२ सिरियाली पक्राउ परेका छन् । प्रहरी अधिकारीका अनुसार बुर्सा सहरका विभिन्न स्थानमा बिहीबार सुरक्षा फौजले गरेको विद्रोहीलक्षित कारबाहीमा उनीहरू पक्राउ परेका हुन् । कारबाहीको क्रममा प्रहरीले संगठनात्मक कागजपत्र र डिजिटल सरसमानहरू पनि कब्जा लिएको बताएको छ । टर्कीका आईएस लडाकु समूहले केही वर्षयता जारी राखेको द्वन्द्वको क्रममा ३ सयभन्दा बढी नागरिकको मृत्यु भइसकेको छ ।
कश्मीरमा ४० सुरक्षाकर्मी मारिए,आक्रमणको आतंककारी समूह जैसएमोहम्मदले जिम्मा लिएको छ । समूहका प्रवक्ता मोहम्मद हसनले घटनाको पुष्टि गर्दै वाकास कमान्डो भनिने आदिल अहमदले आक्रमण गराएको उल्लेख गरेका छन् । भारतीय सुरक्षाकर्मीमाथि केही वर्षयता भएको यो ठूलो आक्रमण हो । भारतीय प्रधानमन्त्री नरेन्द्र मोदीले घटनाप्रति दु:ख व्यक्त गरेका छन् । उनले आक्रमणको भत्र्सना गर्दै शहादत प्राप्त गर्ने सुरक्षाकर्मीको बहादुर खेर नजाने दाबी गरे । भारतको कश्मीरमा करिब ५ लाख सैनिक कार्यरत छन् । सन् १९४७ मा भारत र पाकिस्तान स्वतन्त्र भएयता दुई देशबीच सीमा विवाद जारी छ । जसका कारण सीमाक्षेत्र सधैंजसो तनावग्रस्त रहने गरेको छ ।
सुविधाकै चिन्ता,"जुन गतिमा विकास भइरहेको थियो त्यो हुन सक्दैन, मेन्याङबोले थपे, तर डोजर र तेलमा जसरी पैसा बाहिर गइरहेको थियो, त्यो भने रोकिन्छ । जनस्तरमै काम गराउँदा यसले आयआर्जनमा थप टेवा पुग्ने उनी बताउँछन् । उपभोक्ताले डोर हाजिरी भरेर चिटिङ गर्ने हुन् कि भन्ने आशंका पनि जनप्रतिनिधिलाई छ । फुङलिङ नगरपालिकाका उपप्रमुख बमबहादुर भट्टराईले भने, अहिलेकै अवस्थामा गाउँघरमा काम गर्ने मान्छे पनि छैनन् र मेसिन पनि यत्रतत्र छन्् यस्ले समस्या ल्याउन सक्छ ।"
बढे रेडपान्डा,"भौगोलिक र वातावरणीय दृष्टिले रेडपान्डाका निम्ति रारा उपयुक्त मानिएको अनुसन्धानले जनाएको छ । छमुर्माटप, चुचुमारे, रुमखोला माझघट्ट, खमालेखोलालगायत निकुञ्ज क्षेत्रमा रेडपान्डा बस्ने गरेको निकुञ्जले जनाएको छ । रारा राष्ट्रिय निकुञ्ज क्षेत्रमा निगालो र रूखको टोड्काहरू धेरै भएकाले रेडपान्डालाई बासस्थान बनाउन सजिलो भएको हो ।"
हजारौं बालबालिका विद्यालय बाहिर,"पश्चिम नवलपरासीको परासीमा लाग्ने हाटबजारको एक छेउमा बुधबार सर्कसमा दर्शक रमाइरहेका थिए । सर्कस देखाइरहेका ८९ वर्षका ती बालबालिका जिल्लाको दक्षिणी भेकमा विपन्न परिवारका छोराछोरी थिए । उनीहरू विद्यालय जानुपर्ने उमेरमा जोखिमपूर्ण काम गरिरहेका छन् । पूर्ण साक्षर जिल्लामा यसरी कलिला बालबालिका विद्यालयभन्दा बाहिर छन् । जिल्लाका विपन्न परिवारका बालबालिकाको अवस्था उस्तै छ । बालबालिकालाई प्रशिक्षण दिँदै यसरी चोकचोकमा सर्कस देखाउने शैलेन्द्र हरिजनले अभिभावक गरिब भएका कारण बालबालिकालाई विद्यालय नपठाएर यसरी जीविकाका लागि काम गरिरहेको बताए । शिक्षा विकास तथा समन्वय एकाइ परासीका अनुसार अझै पनि २ प्रतिशत विद्यालय उमेर समूहका बालबालिका पहुँचबाहिर छन् ।(नेपालगन्जबाट ठाकुरसिंह थारू, बुटवलबाट अमृता अनमोल, कपिलवस्तुबाट मनोज पौडेल, बर्दियाबाट कमल पन्थी र परासीबाट नवीन पौडेल)"
लेखा सभापतिमा बागी,जनकपुर (कास) प्रदेश २ को लेखा समिति सभापति मनोनयनमा प्रमुख प्रतिपक्षी नेकपाभित्रको असन्तुष्टि छताछुल्ल भएको छ । सभापतिमा नेकपाका सांसद भरत साहले उम्मेदवारी दिएपछि अर्का नेता शत्रुघन महतोले बागी उम्मेदवारी दिएका छन् । संसदीय समितिमा शक्तिशाली मानिने लेखा समिति सभापतिमा नेकपाभित्र असहमति थियो । नेता महतोले लेखा समिति सभापतिमा इच्छा देखाए पनि संसदीय दलका नेता सत्यनारायण मण्डलले अन्तिम समयमा साहलाई पठाएका थिए ।
युवा उपप्रमुखबाट नतिजामुखी परिणाम,"युवा नेतृत्वलाई स्थापित गराउन सक्षम अर्की उपप्रमुख हुन् सञ्जुकुमारी चौधरी । बाँकेको कोहलपुर नगरपालिका उपप्रमुख उमेरले ३० कटेकी छैनन् । व्यवस्थापनमा स्नातकोत्तर अध्ययन गर्दै छिन् । तर, नगरपालिकाका हरेक काममा उनी उत्तिकै सक्रिय छिन् । व्यवस्थापन पढेका कारण व्यवसाय र जागिर उनको रुचिको विषय थियो । विडम्बना आफैंले नसोचेको राजनीतिमा लागिन् । उपप्रमुख पदमा निर्वाचित पनि भइन् । राजनीति र अध्ययन दुवै एकसाथ अघि बढाउँदै छु, उनले भनिन्, नजानेको कुरा सिक्ने र सिकेको कुरा कार्यान्वयन गराउने दुवै काम एकसाथ गरेकी छु । क्याम्पस पढ्दापढ्दै नेता हुन आएकी चौधरीलाई सुरुमा त नेतृत्वमा स्थापित हुनै समस्या भयो । महिला भएकै कारण अधिकारबाट वञ्चित गराउने प्रयास भए । उनले त्यसलाई प्रतिवाद गर्दै गइन् । अध्ययन र अनुभव पनि बढाउँदै गइन् । नेतृत्वमा पुग्न भन्दा त्यसलाई टिकाउन धेरै समस्या रहेछ, उनले भनिन्, ज्ञान पढेर र परेर बढ्दो रहेछ । अवसर भने लडेरै लिनुपर्दो रहेछ । नगरका हरेक छलफल र निर्णय प्रक्रियामा उनको सहभागिता रहन्छ ।"
रक्त क्यान्सरका एकै बिरामीलाई २१ लाखको औषधि,"म्याक्स बितेकै वर्ष गिल्भिक नामको औषधिमाथि अनुसन्धान भयो । त्यो औषधि जब तयार भयो उनका परिवारले औषधि अभावमा कसैले ज्यान गुमाउनु नपरोस् भनेर एउटा अठोट गरे । औषधि किन्न नसक्ने, स्वास्थ्य बिमा नभएका देशमा सहयोग गर्ने योजना बनाए, फाउन्डेसनको दक्षिण एसिया संयोजक बिजी बैंकटेशले जानकारी दिइन् । नेपालमा सन् २००२ मा यो औषधि आयो । पौडेल पहिलो प्रयोगकर्ता हुन् । सन् २००४ मा भरतपुरको बीपी कोइराला मेमोरियल क्यान्सर अस्पतालमा यो औषधि आयो । अस्पतालले सोमबार गिल्भिक खाँदै आएकाको भेला गराएको थियो । सोही भेलामा पौडेलले आफ्नो अनुभव सुनाए । फाउन्डेसनका प्रतिनिधिले औषधि किन आयो, कसरी खान पाउने जस्ता विषय जानकारी गराए । क्यान्सर अस्पताल प्रशासनबाट प्राप्त जानकारीअनुसार त्यसयता अहिलेसम्म १ हजार २२ जनाले प्रयोग गर्दै आएका छन् । जसमध्ये ६ सय ३० जना अहिलेसम्म नियमित छन्, मेडिकल अंकोलोजी विभाग प्रमुख डा जया श्रेष्ठले भने । उनका अनुसार सन् २०१८ अर्थात् १ वर्षमा १ अर्ब ३६ करोड ४७ लाख ५० हजार ५ सय ९८ रुपैयाँ बराबरको गिल्भिक आएको छ । अर्थात् पैसा तिर्नुपरेको भए एक बिरामीको भागमा वर्षमै २१ लाख ६६ हजार २७० रुपैयाँ खर्च गर्नुपथ्र्यो । क्यान्सरका बिरामीलाई दिइने नियमित केमो थेरापीजस्तै हो यो । अरू केमो थेरापी नसाबाट दिइन्छ भने यो सीधै मुखबाट दिइन्छ । इन्जेक्सनबाट दिइने औषधिको चरण सकिएपछि गिल्भिक खान सुरु हुन्छ, अस्पतालका कार्यकारी निर्देशक डा विजयचन्द्र आचार्यले भने ।"
सुपरजम्बो ए ३८० उत्पादन बन्द हुँदै,इकोनमी क्लास मात्रै राखिने हो भने यो विमानमा ८ सय ५३ यात्रु अटाउन सक्छन् । प्रतिघण्टा नौ सय किलोमिटरको गतिमा उड्ने यो विमानको फस्ट क्लासका १४ यात्रुहरूका लागि एमिरेट्सले जहाजभित्रै नुहाउने सावरस्पा सुविधा पनि राखेको छ । एयरबसले यो संस्करणको विमान उत्पादन बन्द गर्ने निर्णयले युरोपको श्रम बजारमा ठूलो असर पर्ने विश्लेषण गरिएको छ ।
उद्योगी कष्टपूर्ण अवस्थामा,"समारोहमा जर्नी टु सक्सेस लिडिङ फर चेन्ज, ब्रिजिङ द ग्याप बिटविन आइडिया एन्ड फन्डिङ र डेभ्लपिङ आन्टर प्रेन्युरियल इकोसिस्टम शीर्षकमा वक्ताहरूबीच छलफल भएको थियो । तिनमा पूर्वमन्त्री सुरेन्द्र पाण्डे, उद्योग मन्त्रालयकी सचिव यामकुमारी खतिवडा, लगानी बोर्डका प्रमुख कार्यकारी अधिकृत महाप्रसाद अधिकारीलगायतले बोलेका थिए ।"
नयाँ स्यान्ट्रो हुन्डाई भित्रियो,"त्यस्तै नयाँ स्यान्ट्रोले ११ लिटर, ४सिलिन्डर पेट्रोल इन्जिन, जसले ६९ पीएस पावर र १०१ केजीएमको टर्क प्रदान गर्छ । नेपाली परिवारले सबैभन्दा बढी रुचाएको हयाचब्याक गाडी, स्यान्ट्रोलाई पुन: नयाँ र परिमार्जित संस्करणका साथ नेपाली बजारमा भित्र्याउन सफल भएकोमा कम्पनी खुसी छ, विज्ञप्तिमा छ ।"
दूरसञ्चार प्राधिकरणमा खनाल,काठमाडौं (कास) सरकारले पुरुषोत्तम खनाललाई नेपाल दूरसञ्चार प्राधिकरणको कार्यबाहक अध्यक्ष नियुक्त गरेको छ । सरकारले यसअघि दूरसञ्चार नियमावलीमा संशोधन गर्दै अध्यक्षको अनुपस्थितिमा कार्यबाहक अध्यक्ष तोक्न मिल्ने गरी संशोधन गरेको थियो । माघ २३ गते राजत्रपमा प्रकाशित सूचनाअनुसार अध्यक्षको अनुपस्थितिमा प्राधिकरणका बोर्ड सदस्य वा निर्देशकलाई बढीमा छ महिनासम्म कार्यबाहक अध्यक्ष तोक्न पाउने व्यवस्था छ । कार्यबाहक अध्यक्षले अध्यक्षको जस्तै कार्यसञ्चालनको अधिकार पाउनेछन् ।
सामसङ ग्यालेक्सी एमटेन बजारमा,"काठमाडौं (कास) सामसङले एम सिरिज एम टेन नेपाली बजारमा सार्वजनिक गरेको छ । नयाँ मोडलको सामसङ ग्यालेक्सीमा सस्तो मूल्यमै एडभान्स फिचरहरू उपलब्ध रहेको जारी विज्ञप्तिमा छ । कम्पनीका अनुसार भी डिस्प्ले, ७२० गुण १५२० पिक्सेल्सको रेजुलेसन्स रहेको यो सेटको तौल १ सय ६३ ग्राम मात्रै रहेको छ । यसमा ३४०० एमएएच क्षमताको ब्याट्री र १६ जीबी रोम तथा २ जीबी र्याम सुविधा रहेको कम्पनीले जनाएको छ । यो मोडेलको फोन स्मार्ट डोकोबाट १३ हजार ७ सय ९० रुपैयाँमा ग्राहकले किन्न सक्ने पनि विज्ञप्तिमा छ ।"
लगानी कोषको मितव्ययिता अभियान,काठमाडौं (कास) नागरिक लगानी कोषले कार्य सञ्चालनमा मितव्ययिता अभियान सुरु गरेको छ । यो सन्दर्भमा कोषका विद्यमान विभिन्न समितिउपसमितिका संख्याहरू घटाउनुको साथै भत्ता रकमसमेत कटौती गरेको जारी विज्ञप्तिमा छ । यसअघि सञ्चालक समितिका सदस्य संयोजकसदस्य रहेका प्रत्येक समितिउपसमितिहरूमा सबै सदस्यलाई सञ्चालकसरह भत्ता दिने गरेकामा कोषका कर्मचारी सदस्यहरूको भत्ता प्रतिव्यक्ति १ हजार रुपैयाँ कटौती गरिएको जनाएको छ । त्यसैगरी गैरकार्यकारी सञ्चालक तथा कोष बाहिरबाट प्रतिनिधित्व गर्ने व्यक्ति सदस्य नरहेका समितिउपसमितिहरूको बैठक भत्ता नरहने व्यवस्था गरेको छ । योसँगै कोषले खर्चमा मितव्ययिता ल्याउन कोष सञ्चालक समितिका अध्यक्षले पाउने इन्धन सुविधामा प्रतिमहिना दुई सय लिटरबाट कटौती गरी १ सय ७५ लिटर कायम गरेको छ ।
दराजको ब्रान्ड डेमा क्यालिबर,"काठमाडौं (कास) अनलाइन सपिङ गन्तव्य दराजले आफ्नो ब्रान्ड डे शृंखला फेब्रुअरी १५ मा नेपाली जुत्ता ब्रान्ड क्यालिबरको साथमा गर्ने भएको छ । उक्त दिन क्यालिबरको विभिन्न उत्पादनहरू मेन्स स्निकर्ज, विमेन्स ट्रैनर्ज, एन्कल बुट, फर्मल सुज, अल्ट्रा लाइट स्पोर्टससरिज र अरू पनि धेरै जुत्ताहरूमा विशेष छुट र अफर प्रदान गर्ने योजना रहेको विज्ञप्तिमा उल्लेख छ ।"
एनआईसी एसियाको योजना,काठमाडौं (कास) एनआईसी एसिया बैंकले स्वदेशमा आन्तरिक विप्रेषण कारोबार गर्ने ग्राहकलाई उच्चतम सेवा दिने अभिप्रायले एनआईसी एसिया रेमिटमार्फत एउटा विप्रेषण कारोबार गर्दा अर्को विप्रेषण कारोबार नि:शुल्क प्रदान गर्ने योजना सार्वजनिक गरेको छ । बैंकले यो योजना फागुन र चैत दुई महिनाका लागि ल्याएको जारी विज्ञप्तिमा छ । यस अवधिमा बैंकको ग्राहक तथा कुनै पनि व्यक्तिले एनआईसी एसिया रेमिटमार्फत नेपालभरि कुनै पनि ठाउँमा आन्तरिक विप्रेषण कारोबार गर्दा यो सुविधा प्राप्त सक्ने जनाएको छ ।
इन्जिनियरिङ प्रदर्शनी सकियो,"काठमाडौं (कास) दिगो र समुचित विकासको गति, नवीन इन्जिनियरिङ पद्धति भन्ने नाराका साथ दसौं राष्ट्रिय सिभिल इन्जिनियरिङ प्रदर्शनी र प्रतियोगिता सम्पन्न भएको छ । प्रदर्शनी समापन अवसरमा प्रतियोगिताका विजेता र उपविजेतालाई बृज सिमेन्टका सिनियर ब्रान्ड म्यानेजर अमित श्रेष्ठले बृज सिमेन्ट ट्रफी प्रदान गरेको जारी विज्ञप्तिमा छ । प्रतियोगितामा फोटोग्राफी, पेन्टिङ, क्विज, सफ्टवेयर कम्पिटिसन, ट्ेरजर हन्ट, पेपर प्रिजेन्टेसन, मिक्स डिजाइन कम्पिटिसन, मोडल कम्पिटिसन गरी ८ विधामा विद्यार्थीहरूबीच प्रतिस्पर्धा भएको थियो ।"
बैंक र अस्पतालबीच सम्झौता,"काठमाडौं (कास) जनता बैंक नेपाल र मेडिसिटी अस्पतालबीच बैंकका कर्मचारी तथा ग्राहकलाई उपचार खर्चमा सहुलियत प्रदान गर्ने सम्बन्धी सम्झौता भएको छ । सम्झौताअनुसार जनता बैंकका कर्मचारी र जनता बैंकको डेबिटक्रेडिट कार्ड प्रयोगकर्ताहरूले भंैसेपाटीस्थित मेडिसिटी अस्पतालले प्रदान गर्ने स्वास्थ्य सेवामा विशेष छुट पाउने विज्ञप्तिमा छ । यसैगरी मेगा बैंक नेपालका ग्राहकहरूले काठमाडौंको थापाथलीस्थित ब्लुक्रस अस्पतालमा २० प्रतिशतसम्म छुट पाउने गरी सम्झौता भएको छ । सम्झौताअनुसार मेगाका ग्राहकले ब्लुक्रसमा ईसीजी, इको, कोलोनोस्कपी, प्याथोलोजी, अल्ट्रासाउन्ड र सीटी स्क्यान परीक्षण गराउँदा १० प्रतिशतसम्म छुट पाउने भएका छन् ।"
हुवावे नोभा फोर सार्वजनिक,"काठमाडौं (कास) हुवावे नोभा फोर नेपालमा सार्वजनिक भएको छ । यसमा २० एमपी आरजीबी कलर सेन्सर, एफ१८ एपर्चर, ७८ डिग्री फिल्ड अफ भ्यु, १६ एमपी अल्ट्रावाइड एंगल सेन्सर कलर एफ२२ एपर्चरलगायतका विशेषताहरू रहेको जारी विज्ञप्तिमा छ । पिनहोल डिस्प्ले भएको विश्वकै पहिलो स्मार्टफोनको बजार मूल्य ६४ हजार ९ सय रुपैयाँ रहेको कम्पनीले जनाएको छ ।"
नक्सालमा हुन्डाईको सोरुम,काठमाडौं (कास) राजधानीको नक्सालमा हुन्डाई मोटरको नयाँ सोरुम सञ्चालनमा आएको छ । काठमाडौंको उत्तरी भागका ग्राहकहरूलाई सेवा प्रदान गर्न उक्त सोरुम खोलिएको विज्ञप्तिमा छ ।
एनएमबीद्वारा सीडीसीबाट कर्जा,काठमाडौं (कास) एनएमबी बैंकले विदेशी संस्था सीडीसी ग्रुपबाट अमेरिकी डलर १ करोड ५० लाखको कर्जा लिन सफल भएको छ । सीडीसी ग्रुप बेलायत सरकारको पूर्ण स्वामित्वमा रहेको वित्तीय संस्था रहेको विज्ञप्तिमा छ । यो संस्थाले सबसहारा अफ्रिका तथा दक्षिण एसियाका देशहरूमा रोजगार सिर्जना गरी आर्थिक विकास गर्ने उद्देश्यले लगानी गर्दै आएको जनाइएको छ ।
कतार एयरवेजद्वारा दोहा घोषणापत्रको समर्थन,"काठमाडौं (कास) कतार एयरवेज ग्रुपका प्रमुख कार्यकारी अधिकृत अकबर अल बकरले दोहा घोषणापत्र प्रकाशनको समर्थन गरेका छन् । दोहामा आयोजित सीएपीए कतार उड्डयन, हवाई तथा नियामक सम्मेलन (कतार एभिएसन, एरोपोलिटिकल एन्ड रेगुलेटरी समिट) मा सार्वजनिक घोषणापत्रको ऐतिहासिक सिकागो सम्मेलनको ७५ वर्षपछि आगमन भएको विज्ञप्तिमा छ ।"
क्यानन सर्भिस सेन्टरको अपग्रेड,मर्मत हुने हरेक प्रक्रियाको तथ्यांक जापान पुग्ने र सोही माध्यमबाट क्यामेरा सर्भिसिङको अनुगमन हुनेछ । जापानस्थित क्यानन सर्भिस सेन्टरले दिने गुणस्तर यहाँ पनि कायम रहोस् भन्नका लागि अनुगमनको व्यवस्था गरिएको प्रिम्याक्सले जारी गरेको विज्ञप्तिमा जनाएको छ । सर्भिस सेन्टरको अपग्रेडले उपभोक्तालाई चाँडै र कम मूल्यमा सेवा दिन सकिने प्रिम्याक्सले जनाएको छ । प्रिम्याक्सले नेपालमै क्याननका डीएसएलआरका सबै सर्भिसिङ नेपालमै हुन सक्ने जनाएको छ ।
टफउड गोल्ड प्लाई,"काठमाडौं (कास) टफउड इन्डियाले टफउड गोल्ड प्लाई नेपाली बजारमा ल्याएको छ । यो प्लाइउड नवीनतम प्रविधि प्रयोग गरी निर्माण गरिएको, बढी टिकाउ र कडा रहेको दाबी कम्पनीको छ । यो प्लाइउड १६ एमएम, १९ एमएम,२२ एमएम, ३२ एमएममा उपलब्ध रहेको जारी विज्ञप्तिमा छ । नेपालको हावापानी सुहाउँदो यो प्लाइउड हिमाल, पहाड, तराई र मधेसमा वर्षौंवर्ष टिक्ने दाबी पनि कम्पनीको छ । नेपालमा जसी एक्साइमले यो प्लाइउडको बिक्री वितरण गर्ने जनाइएको छ ।"
शिवम् सिमेन्टको लक्की ड्र,काठमाडौं (कास) लक्ष्मी हातमा देव दर्शन शिवम्को साथमा उपभोक्ता योजनाअन्तर्गत पुन: तेस्रो चरणको ६० भाग्यशाली कुपन विजेतामार्फत १२० जना विजेताहरूको नाम लक्कीड्र गरी सार्वजनिक गरिएको छ । यसअघि नै पहिलो र दोस्रो चरणको लक्कीड्र गरी २४० जना छनोटमा परिसकेका छन् । यस योजनाअन्तर्गत भाग्यशाली विजेताहरूले काठमाडौंगोसाइँकुडकाठमाडौं हेलिकप्टरमार्फत देवदर्शन गर्ने अवसर प्राप्त गर्ने जारी विज्ञप्तिमा छ । प्रत्येक १० बोराको खरिदमा स्क््रयाच कुपन प्राप्त गरी हात खाली नहुने उपहार सयदेखि एक हजार रुपैयाँसम्म नगद र २५० ग्रामदेखि १० ग्राम सम्मको सुन योजनामा समावेश गरिएको थियो ।
लक्ष्मीको सम्झौता,"काठमाडौं (कास) लक्ष्मी बैंक तथा रामपुर कृषि तथा वन विज्ञान विश्वविद्यालयअन्तर्गत पशु विज्ञान, पशु चिकित्सालय र मत्स्य विज्ञान संकाय रामपुरबीच सम्झौतापत्रमा हस्ताक्षर भएको छ । यस सम्झौतापछि बोअर जातको बाख्रामा अनुसन्धान गरेका सहप्राध्यापक दवाछिरिङ तामाङलाई वित्तीय सहयोग प्रदान गरेको जारी विज्ञप्तिमा छ ।"
त्रिकोणको सहयोग,काठमाडौं (कास) त्रिकोण एडभर्टाइजिङ सर्भिसले तनहुँको देवघाटस्थित गलेश्वर आश्रमलाई थेरापी मेसिन सहयोग गरेको छ । कम्पनीले संस्थागत सामाजिक उत्तरदायित्वअन्तर्गत आश्रमलाई मेसिन उपलब्ध गराएको जनाएको छ ।
१९ विद्युत् आयोजनामा सर्वसाधारणको लगानी उठाइने,"यी आयोजनाहरूको स्वपुँजी जुटाउन सर्वसाधारणबाहेक हाइड्रो इलेक्ट्रिसिटी इन्भेस्टमेन्ट एन्ड डेभलपमेन्ट कम्पनी, नेपाल विद्युत् प्राधिकरणका सहायक कम्पनी, नेपाल टेलिकम, कर्मचारी सञ्चय कोषजस्ता निकायबाट रकम संकलन गर्न सकिने मन्त्रालयको योजना छ ।आयोजना निर्माण गर्न आवश्यक ऋण कर्मचारी सञ्चय कोष, नागरिक लगानी कोष, नेपाल टेलिकम, राष्ट्रिय बिमा संस्थान, नेपाली सेना, प्रहरी र सशस्त्र प्रहरीको कल्याणकारी कोषजस्ता निकायबाट बर्सेनि ऋण लगानी आउने मन्त्रालयको आकलन छ । मन्त्रालयले वैशाख २५ गते श्वेतपत्र जारी गर्दै ३ हजार मेगावाट क्षमताका विभिन्न आयोजनामा सर्वसाधारणबाट लगानी जुटाउने घोषणा गरेको थियो । चालु आवको बजेटमा पनि यही अभियानलाई समेटिएको थियो । हरेक प्रदेशमा विद्युत् आयोजना निर्माण गर्ने गरी आयोजना चयन गरिएको मन्त्रालयले जनाएको छ ।"
काभ्रेमा पशु भ्याक्सिन कारखाना,"कुखुरा र अन्य चौपायालाई आवश्यक पर्ने भ्याक्सिन उत्पादन गर्ने हेस्टरको कारखाना अवलोकनपछि प्रधानमन्त्री ओलीले भने, हावाबाट बिजुली निकाल्ने कुरा गर्दा कतिपयले पत्याएनन् । यहाँ त भाइरस बनाएर, त्यसलाई नै टयाबलेट र भ्याक्सिनका रूपमा निर्यात गरेर डलर आम्दानी गरिने रहेछ । यसबारे बोल्दा केहीकेहीले राम्रो जोक बनाउन सक्छन् । कम्पनीले उत्पादनको ९० प्रतिशत निर्यात गर्ने गोल्छा समूहका कार्यकारी निर्देशक शेखर गोल्छाले बताए । उनले आफू कृषकहरूको समृद्धिको पक्षमा रहेको भन्दै बर्डफ्लु, पीपीआर जस्ता रोग निर्मूल गर्न यी भ्याक्सिन उपयुक्त हुने दाबी गरे । अहिले कृषकले अवैधानिक तरिकाले बर्डफ्लुका भ्याक्सिन ल्याउने गरेका छन्, उनले भने, उनीहरू बर्डफ्लुबारे जानकारी दिनसमेत डराउँछन् । हाम्रा भ्याक्सिन यहाँका पशुपन्छीका लागि बढी प्रभावकारी हुनेछन् ।"
टोटेनहम प्रभावशाली,तर रेफ्री दामिर कोमिनाले उनको गोललाई मान्यता दिएनन् र भारको प्रयोग गरी अफसाइड करार गरे । पहिलो हाफमा युवा खेलाडीले भरिएको अयाक्सविरुद्ध रियल प्रभावशाली देखिएको थिएन । दोस्रो हाफमा भने करिम बेन्जेमा र एसेन्सियोले गोल गरे । हाकिम जियेचले अयाक्सका लागि एक गोल फर्काएका थिए । अयाक्सले दोस्रो लेग सान्टियागो बेर्नाबेउमा खेल्नेछ तर घरेलु मैदानमा २१ को हारले रियल धेरै अघि बढिसकेको छ ।
ग्रिनफिल्डलाई उपाधि,काठमाडौं (कास) ग्रिनफिल्डले चौथो हिसान उपत्यकाव्यापी खेलकुद सप्ताहअन्तर्गत गल्र्स भलिबल उपाधि बिहीबार जितेको छ । फाइनलमा ग्रिनफिल्डले ग्लेसियरलाई ३० को सोझो सेटमा हरायो । ब्वाइजमा नवोदितले एन्जल्स हर्टलाई ३२ को सेटमा हरायो । बास्केटबलतर्फ ब्वाइजमा मोर्गनले जेभियर लाई ६२५७ र गोल्डेनगेटले आयोजक ऋत एकेडेमीलाई ३९२५ स्कोरले हराए । गल्र्समा जेभियर र गोल्डेनगेट विजयी भएका छन् ।
सुगठित शरीरका रोली नेपालमा,नेदरल्यान्ड्सका ४१ वर्षे रोली सन् २०१० यता प्रो बडीबिल्डरका रूपमा स्थापित छन् । शारीरिक सुगठनमा सबैभन्दा आकर्षक शरीरका मानिने रोलीको तौल १ सय ३० केजी र उचाइ ५ फिट ६ इन्च छ । उनी २७ वर्षको उमेरमा कार दुर्घटनामा परेका थिए । उनले त्यसपछि शारीरिक सुगठन सुरु गरेका थिए । प्रतियोगितामा चार प्रो कार्डका लागि १६ देशका खेलाडीको सहभागिता हुनेछ । उनीहरूले मिस्टर ओलम्पियामा सहभागी हुन पाउनेछन् ।तस्बिर : किरण पाण्डेकान्तिपुर
क्रिकेटरलाई ५ लाख दिइने,फुटबलरले बाँकी ३ लाख पाउनेराष्ट्रिय फुटबल खेलाडीले तीन वर्षअघि सरकारबाट घोषित पुरस्कारवापतको रकम पाउने भएका छन् । भारतमा सम्पन्न १२ औं दक्षिण एसियाली खेलकुदअन्तर्गत फुटबलमा स्वर्ण पदक जित्ने खेलाडीलाई तत्कालीन सरकारले जनही ५ लाख दिने घोषणा गरे पनि त्यति बेला खेलाडीले जनही २ लाखमात्र पाएका थिए । बाँकी तीन लाख भने अब पाउने भएका छन् । युवा तथा खेलकुद मन्त्रालयका अनुसार केपी ओली अघिल्लोपल्ट प्रधानमन्त्री रहेका बेला घोषणा गरिएको उक्त रकम खेलाडीले पाएका थिएनन् । अहिले उनै प्रधानमन्त्री भएका बेला उक्त रकम पाउने भएका छन् । तियोगितामा सहभागी २० खेलाडीलाई सरकारले जनही ३ लाख उपलब्ध गराउने छ ।
पहिलोपल्ट महिला क्रिकेट लिग,राष्ट्रिय टोलीका कप्तान पारस खड्काले सानदार प्रतियोगिता हुन लागेकामा महिला क्रिकेटको भविष्य यसले ठूलो छाप छोड्न बताए । लामो प्रयास र त्यागपछि पुरुष क्रिकेट यो स्थानमा आएको स्मरण गर्दै पारसले महिला क्रिकेटमा पनि प्रदर्शनका आधारमा प्रतियोगिता र प्रतिस्पर्धा बढ्नुपर्ने बताए ।
श्रीकुमारी र पुल्चोक विजयी,दोस्रो हाफमा उत्कृष्ट देखिएको श्रीकुमारीले ५५ औं मिनेटमा गणेशको गोलमार्फत बराबरी गर्यो । त्यसको दुई मिनेटपछि सुजनले व्यक्तिगत दोस्रो गोल गर्दा श्रीकुमारीले ३२ को अग्रता बनायो । ८८ औं मिनेटमा विशालले ४२ को जित निश्चित गरे ।
उपाधि परीक्षामा नेपाल,"सावित्राको लयचार गोल गरेकी सावित्रा गोल्डकपकी सर्वाधिक गोलकर्ता हुन् । उनले अन्तर्राष्ट्रिय गोलसंख्या २२ पुर्याएकी छन् । नेपालको सर्वाधिक गोल गर्ने सूचीमा उनी अनु लामा (३५ गोल) र पूर्व कप्तान जमुना गुरुङ (२५ गोल) भन्दा पछाडि छन् । सावित्रा दक्षिण एसियाकै उत्कृष्ट फरवार्ड हुन्, प्रशिक्षक खड्काले भने, उनको उपस्थितिले टिममा ठूलो फरक पार्छ । सावित्रा र निरु थापाको मांसपेसीमा केही समस्या देखिएको छ । निरुलाई इरानविरुद्ध आराम दिइएको थियो । सावित्रा पनि फाइनलमा पूर्ण रूपमा तयार हुने खड्काले बताए ।"
एचएचसीए विजयी,काठमाडौं (कास) एचएचसीए र स्वप्न बाटिका तेस्रो भानु विन्टर कप बास्केटबलको सिनियर गल्र्सतर्फ फाइनल पुगेका छन् । बिहीबार एचएचसीएले एलआरआईलाई ३५२३ ले पराजित गर्दा अनिता सुनवारले १७ स्कोर गरिन् । सम्झना शाहीको १२ स्कोरमा बाटिकाले कान्तिपुरलाई २१२० ले हरायो । सिनियर ब्वाइजमा पिपुल्स एकेडेमी र विल्सन एकेडेमी फाइनल पुगे । पिपुल्सले आयोजक भानुभक्तलाई ७३४६ ले हरायो । संकित बस्नेतले ३२ स्कोर गरे । विल्सनले हिमालीलाई ५२१६ ले हराउँदा पेम्बा शेर्पाले २० स्कोर जोडे ।
न्यु स्टार विजयी,"काठमाडौं (कास) न्यु स्टार पोलले चौथो अर्किड कप जुनियर छात्र फुटबलमा बिहीबारे दर्शनालाई सडन डेथमा पराजित गरेको छ । कौस्तुभ, एकलव्य र वेस्ट ग्रुप भिजन पनि विजयी भए । कौस्तुभले एन्जल लर्डलाई ३० गोलले हरायो । कौस्तुभका समिर थापा मगरले २, दीपेश थापाले १ गोल गरे । एकलव्यले पुष्प बाटिकालाई टाइब्रेकरमा ५३ ले हरायो । बाटिकाका उदय पाण्डे म्यान अफ द म्याच बने । वेस्ट ग्रुपले भीमेश्वर एकेडेमीलाई २१ ले हराउँदा अभिषेक अन्सारी र विजय पौडेलले गोल गरे । भीमेश्वरका मनीष थापाले एक गोल फर्काए ।"
मल्पी च्याम्पियन,काठमाडौं (कास) डिफेन्डिङ च्याम्पियन मल्पीले आठौं एस कप अन्तर ए लेभल ब्वाइज बास्केटबलमा लगातार पाँचौंपल्ट उपाधि जितेको छ । चौथो संस्करणदेखि च्याम्पियन बन्दै आएको मल्पीले बिहीबार फाइनलमा आयोजक एसलाई ७५२६ स्कोरले पराजित गर्दै उपाधि रक्षा गर्यो । मल्पीका आयुश लामाले १४ स्कोर जोडे । मल्पीका आयुश लामा उत्कृष्ट खेलाडी घोषित भए । ९७ स्कोर गरेका एसका तेन्जिङ जिग्मे सर्वाधिक स्कोरकर्ता भए । मल्पी टोली राष्ट्रिय बास्केटबल खेलाडी रोविन खत्रीको प्रशिक्षणमा छ । विजेतालाई एसकी प्रोग्राम म्यानेजर मिलिना ताम्राकारले पुरस्कृत गरिन् ।
गुगल म्यापमा एआर,"यो प्रविधिअनुसार गुगल म्यापमा गन्तव्य खोज्दै हिँड्ने प्रयोगकर्ताले आफ्नो स्मार्टफोनको क्यामेरा अन गरी वास्तविक स्थानको तस्बिर लिएरै गन्तव्यको दिशा पहिल्याउन सक्नेछन् । मोबाइलमा देखिन नक्सा मात्रै नभई वास्तविक दृश्यमै दिशाहरू ठम्याउन सकिने भएकाले यो सुविधा बढी प्रभावकारी हुनेछ । अहिले यो केही सीमित स्वयंसेवकमाझ परीक्षण भइरहेको बताइएको छ । तर, सबै उपभोक्ताले कहिलेसम्म यो सुविधा पाउँछन् भन्नेबारे अहिले नै यकिन गर्न नसकिने कम्पनीले जनाएको छ ।"
इन्स्टामा सेन्सेटिभ स्क्रिन,इन्स्टाग्राममा पोस्ट हुने रगताम्य वा शरीर काटिएको जस्ता डरलाग्दा र हिंस्रक तस्बिरहरू कम उमेर समूहका प्रयोगकर्ताले नदेखुन् भन्नका लागि यो फिचर सुरु गरिएको हो । यो फिचरले प्रयोगकर्ताहरूलाई डरलाग्दो देखिने तस्बिरहरू ब्लर गरेर देखाउनेछ । बेलायती स्वास्थ्य अधिकारीले इन्स्टाग्रामलाई यसअघि नै यस्तो फिचर लागू गर्न चेतावनी दिइसकेका छन् । फेसबुकमा भने यसअघि नै मानिसको रगत वा हिंसात्मक तस्बिरहरू देखाउनुअघि सचेत गराउने फिचर छ ।
डाटा सेयर नगर्न चेतावनी,जर्मनीको गोपनीयतासम्बन्धी काम गर्ने निकाय फेडरल कार्टेल अफिसले फेसबुकलाई प्रयोगकर्तालाई आफ्ना धेरै विवरण दिन बाध्य नपार्न पनि चेतावनी दिएको छ । जर्मन निकायको यो चेतावनीले फेसबुकलाई आफ्नो सबै सेवा एकीकृत गर्ने योजनामा धक्का पुग्नेछ । गत वर्षदेखि लागू भएको ईयूको जनरल डाटा प्रोटेक्सन रेगुलेसनको आधारमा पनि जर्मनीले फेसबुकलाई कारबाही गर्न सक्छ ।
युवा सनसनी,"उनको अवार्ड एसेप्टेन्स स्पिच को आसय थियो, महिला अगाडि बढ्नुपर्छ, पछाडि रहिरहनु हुन्न । यसपल्ट अवार्ड जित्ने धेरैभन्दा धेरै महिला लिए । त्यो मेरा लागि निकै खुसीको उपलब्धि हो । त्यसपछि म आपैंले पनि जितें, त्यो दोब्बर खुसीको उपलब्धि भयो । महिलाको यो प्रभुत्वले आउने केही वर्षको संगीत प्रभावित रहने छ, उनले भनिन् । यति भनेपछि ताली त बज्ने नै भयो । र, उनले यो पनि भनिन्, म चाँडै नयाँनयाँ गीत लिएर आउनेछु ।"

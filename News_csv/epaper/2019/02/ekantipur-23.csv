शीर्षक,विवरण
सामाजिक सञ्जालमा 'अंकुश',"सत्तारूढ नेकपाकै सांसद खगराज अधिकारी विधेयकमा राखिएको सजायको व्यवस्थाप्रति असन्तुष्ट छन् । संसद्मा शुक्रबार भएको विधेयकमाथिको छलफलमा उनले विधेयकको भाषा र कानुनी व्यवस्थाप्रति असन्तुष्टि जनाए । जनचेतना जगाउने उद्देश्यले अहिले सामान्य सजाय राख्न सकिन्छ, अधिकारीले भने, त्यतिले पुगेन भनेपछि संशोधन गर्न सकिन्छ ।"
"जग्गा सरकारको, लालपुर्जा हयात होटलको","मालपोत ऐन २०३४ को दफा २४ मा सरकारी, सार्वजनिक वा सामुदायिक जग्गा व्यक्तिका नाममा दर्ता गर्न नमिल्ने व्यवस्था छ । त्यस्तो जग्गा सरकारले कुनै कामविशेषका लागि व्यवस्था गर्न सक्ने भन्दै ऐनमा सरकारी जग्गा व्यक्तिका नाममा दर्ता भए जुनसुकै बेला सरकारले त्यसको लगत कट्टा गर्न सक्ने उल्लेख छ । मालपोत ऐनकै दफा ३२ मा जग्गाको दर्ता र हक हस्तान्तरणमा त्रुटिपूर्ण निर्णय भएको भेटिए मालपोत विभागका महानिर्देशकले निर्णय बदर गर्न सक्ने अधिकारसमेत उल्लेख छ । तारागाउँ विकास समितिको बौद्धस्थित जग्गा व्यापारिक दृष्टिकोणले महत्त्वपूर्ण हो । तत्कालीन मुमाबडामहारानी रत्नको नाममा परियोजना सञ्चालन गर्ने उद्देश्यले सरकारले स्थानीयसँग जग्गा अधिग्रहण गरेको जानकारहरू बताउँछन् । सोही जग्गा तारागाउँ विकास समितिले गैरकानुनी रूपमा तारागाउँ रिजेन्सी होटल्स लिमिटेडको नाममा बेचेको हो । प्रतिआना ५० लाख रुपैयाँका दरले हिसाब गर्दा १ सय ५० रोपनी जग्गाको हालको मूल्य झन्डै १२ अर्ब हुन आउँछ । यो विवादमाथि हाल अख्तियारका साथै संसदको अन्तर्राष्ट्रिय समितिले समेत छुट्टाछुट्टै छानबिन गरिरहेका छन् ।"
९० प्रतिशत बजेट सडकमा,"आर्थिक वर्ष सुरु भएको ८ महिना बितिसक्दा पनि समग्र बजेटमा पनि स्थानीय तहको बजेट खर्च ५० प्रतिशत पुग्न सकेको छैन । सिस्ने गाउँपालिकाको विकासतर्फको बजेटमध्य ३५ प्रतिशत बजेट खर्च भएको छ भने भूमे गाउँपालिकाको पनि ३० देखि ३५ प्रतिशत मात्रै बजेट खर्च भएको गाउँपालिकाले जनाएको छ । पुथाउत्तरगंगा गाउँपालिकाले पनि २५ देखि ३० प्रतिशतको सेरोफेरोमा बजेट खर्च भएको जनाएको छ । भूमे गाउँपालिकाले चालु आर्थिक वर्षमा चालु र पुँजीगततर्फ ३१ करोड ३० लाख ५९ हजार बजेट विनियोजन गरेको छ भने सिस्ने गाउँपालिकाले ३२ करोड ८२ लाख ५ हजार बजेट विनियोजन गरेको छ । पुथाउत्तरगंगा गाउँपालिकाले प्रशासनिक, विकास बजेटलगायत गरी ३२ करोड बजेट विनियोजन गरेकामा १३ करोड ८५ लाख विकास बजेटमा छुट्याएको थियो । (बुटवलबाट अमृता अनमोल, नवलपरासी पश्चिमबाट नवीन पौडेल, बर्दियाबाट कमल पन्थी, रोल्पाबाट काशीराम डाँगी, रुकुम पूर्वबाट हरि गौतम र भैरहवाबाट माधव ढुंगाना)"
ठेक्का सम्झौता नै भएन,"असारमा सम्पन्न नगरपरिषद्ले सडक बोर्ड नेपालतर्फ सडक पिच र मर्मतका लागि १ करोड ७८ लाख, हाटबजारमा सामुदायिक भवनका लागि १ करोड, पार्क निर्माणमा १ करोड बजेट प्रस्ताव गरिएको थियो । योजना शाखाका प्रमुख जीवन अर्यालले सबै योजना ठेक्का प्रक्रियामा गएकाले विनियोजित रकम खासै खर्च नभएको बताए । उपभोक्ता समिति गठन गरेर आउन भन्दै वडामा पत्राचार गरेको असोज महिनामै हो, अर्यालले भने, बल्ल केही वडामा उपभोक्ता समिति गठन हुने प्रक्रियामा छन् । केहीले नसकेपछि ठेक्काको प्रक्रियामा गएको छ ।"
ओभरलोडले चुँडियो लिफ्ट,आँखैअगाडि आफ्ना साथीहरू रगताम्य भएका ठाउँमा अब काम गर्न जान जयकान्तलाई कत्ति मन छैन । लिफ्टबाट खसेर गम्भीर घाइते भएका सफ्तरीकै २० वर्षीय सचितानन्द चौधरीको ढाड र खुट्टाको हड्डी टुक्राटुत्रा भएको छ । ट्रमा सेन्टरको आईसीयूमा उपचाररत उनको राति नै शल्यक्रिया गरिएको थियो । अनुहार जोगिएको भए पनि उनको अवस्था अझै गम्भीर रहेको डा शेरचनले बताए । घटनाको खबर पाउनेबित्तिकै काठमाडौं आएकी उनकी भाउजू रीना चौधरीका अनुसार सचितानन्द काठमाडौं हिँडेको १० दिन मात्र भएको थियो । सचितानन्द पनि घरका कान्छा छोरा हुन् । उनी कामका लागि काठमाडौंसप्तारी आउनेजाने गरिरहन्थे ।
अस्ट्रेलियामा विद्यार्थी अलपत्र  समाधान खोज्दै नेपाली दूतावास,अस्ट्रेलियाको शैक्षिक नियमन निकाय अस्ट्रेलियन स्किल क्वालिटी अथोरिटी (आस्क्वा) ले गलत व्यावसायिक तरिका अपनाएको भन्दै मार्च २६ सम्मको म्याद दिएर गत मंगलबार उक्त कलेजको दर्ता खारेज गरेको थियो । कलेजले सबैभन्दा धेरै नेपाली अध्ययनरत डिप्लोमा अफ नर्सिङको नियमन निकाय एनम्याकमा दर्ता गरेको छैन । एनम्याकमा दर्ता नभएको शैक्षिक संस्थाको नर्सिङलाई अस्ट्रेलियामा मान्यता हुँदैन । उक्त कलेजमा ८ सयभन्दा बढी नेपाली अध्ययनरत छन् ।
घूसहित जेलर पक्राउ,हेटौंडा (कास) क्षेत्रीय कारागार कार्यालय भीमफेदीका जेलर घूससहित पक्राउ परेका छन् । अख्तियार दुरुपयोग अनुसन्धान आयोग क्षेत्रीय कार्यालय हेटौंडाको टोलीले जेलर मदन अधिकारीलाई पक्राउ गरेको हो । अधिकारीले कारागारका चौकीदारसँग ७५ हजार रुपैयाँ घूस मागेको विशेष सूचनाका आधारमा अख्तियारले अधिकारीकै क्वाटरबाट पक्राउ गरेको हो । अख्तियार दुरुपयोग अनुसन्धान आयोग हेटौंडाकी कार्यालय प्रमुख हुमकला पाण्डेका अनुसार शुक्रबार दिउँसो अधिकारीलाई पक्राउ गरेर क्षेत्रीय कार्यालय हेटौंडामा राखिएको छ ।
वैज्ञानिक सम्मेलनको सम्झौता,हेटौंडा (कास) प्रदेश ३ सरकारको उद्योग पर्यटन वन तथा वातवारण मन्त्रालयले सार्क स्तरीय युवा वैज्ञानिक र राष्ट्रिय युवा वैज्ञानिक सम्मेलन गर्ने भएको छ । उद्योग पर्यटन वन तथा वातवारण मन्त्रालय र सार्कस्तरीय युवा वैज्ञानिक सम्मेलन गर्नका लागि त्रिभुवन विश्वविद्यालय र जल तथा मौसम विज्ञान विभागबीच शुक्रबार सम्झौता पत्रमा हस्ताक्षर भएको छ । प्रदेश ३ का मुख्यमन्त्री डोरमणि पौडल र उद्योग पर्यटन वन तथा वातवारण मन्त्री अरुण नेपालको उपस्थितिमा सम्झौता भएको हो ।
सीपमूलक शिक्षा माग्दै युवा,"सिन्धुपाल्चोक (कास) बढ्दो बेरोजगारी र राजनीतिक द्वन्द्वले कठिनाइ झेल्नुपरेको भन्दै सिन्धुपाल्चोकका सिमान्तकृत युवा सञ्जाल समूहले घोषणापत्र जारी गरेका छन् । सरोकारवालाको प्रतिबद्धतासहित हेलम्बु र मेलम्चीका ३० युवाले घोषणापत्र जारी गरेका हुन् । युवाले कृषिका लागि आफ्नै जमिन नभएकोले रोजगारीको अवसर खोज्दै भारतदेखि अन्यत्र खाडी मुलुकतिर दौड्नुपरेको गुनासो पोखेका थिए । स्थानीय सरकारलाई युवाले प्राविधिक तथा सीपयुक्त शिक्षा र तालिम दिनुपर्ने माग राखेका छन्, सामुदायिक आत्मनिर्भर केन्द्रका कार्यक्रम संयोजक कुमार थापाले भने । सीमान्तकृत युवाको शिक्षामा पहुँच बढाउने शिक्षा नीति बनाउनुपर्ने प्रमुख माग रहेको बताए । अति विपन्न परिवारका युवाको शिक्षाका लागि छात्रावास र छात्रवृत्तिको व्यवस्था मिलाउनुपर्ने युवा समूहको माग थियो, उनले भने । अधिकांश युवाले जातीय विभेद व्यर्होनुपरेको आवाज उठाएका थिए । स्थानीय तहले युवालाई समेट्नुपर्ने माग उनीहरूको छ । मेलम्ची नगरपालिका प्रमुख डम्बर अर्याल, हेलम्बु गाउँपालिका अध्यक्ष निमाग्याल्जेन शेर्पासहितका जनप्रतिनिधिले युवालाई एक भएर विकास निर्माणमा जुट्न सुझाए । प्रदेश सदस्य इन्द्रमाया गुरुङ, जिल्ला युवा परिषद अध्यक्ष शशीनाथ आचार्यले युवाहरूको मागलाई बेवास्ता गरिएको प्रस्ट्याए ।"
जेष्ठ नागरिकको आँखा परीक्षण,हेटौंडा (कास) मकवानपुरको थाहा नगरपालिकाले ज्येष्ठ नागरिकलाई लक्षित गरी गरेको निःशुल्क स्वास्थ्य शिविरमा ८ सय ३७ ले स्वास्थ परीक्षण गरेका छन् । थाहा नगरपालिका६ बज्रबाराही १० को टौखेल र ११ को नौखण्डेमा गरिएको शिविरमा बिरामीहरूले स्वास्थ्य जाँच गराएका हुन् । हेटौंडा सामुदायिक आँखा अस्पतालको प्राविधिक सहयोगमा आँखा शिविरमा ३ सय ८७ जनाले आँखा मात्र परीक्षण गराएको थाहा नगरपालिकाका स्वास्थ्य शाखा प्रमुख मेघराज बलामीले बताए । परीक्षणमा २८ मोतियाबिन्दुका रोगी भेटिएका थिए । उनीहरूको पालुङस्थित आँखा केन्द्रमा निःशुल्क अप्रेसन हुने हेटौंडा सामुदायिक आँखा अस्पतालका वरिष्ठ प्रशासकीय अधिकृत सुधीर श्रेष्ठले जनाए ।
मेलम्ची छिट्टै ल्याउन विकल्पसहित तयारी,त्यसअघि पूरक प्रश्न गर्दै सांसद राजेन्द्रकुमार केसीले अब पानी आउने प्रष्ट तिथिमिति जानकारी दिन माग गरेका थिए भने सांसद महेश बस्नेतले मेलम्चीले पाइप विस्तार गरेको स्थानका सडक असरल्ल भएकाले सरोकार भएका निकायलाई राखेर मन्त्रालयले बहस गर्नुपर्ने सुझाव दिए । सांसद गगनकुमार थापाले पूर्वसचिव ठाकुरले सीएमसीलाई ३ करोड दिएर फर्काउन नमान्दा आफू सरुवामा परेको भनी दिएको सार्वजनिक टिप्पणीमा दोषी को हो जान्न पाउने जनताको अधिकार रहेको भनी ध्यानाकर्षण गराए । सांसद प्रेम सुवालले चार आर्थिक वर्षसम्म समय तोक्दा पनि काठमाडौं उपत्यकामा पानी नआएकाले उपत्यका वरपरका जलाधारको संरक्षण गर्ने सम्बन्धमा मन्क्रालयको के कार्यत्रम छ भनी प्रश्न राखेका थिए भने सांसद बहादुरसिंह लामाले सिएमसी कम्पनीले ९५ प्रतिशत काम गरेको भनिए पनि कागजातको अध्ययन गर्दा ८० प्रतिशत मात्र काम भएको देखिने बताए ।
सन्तुलित इतिहास,"हामी नेपालीले हाम्रो अविकसित र गरिब देशलाई आधुनिक र समृद्ध बनाउन मिहेनत गर्नुपर्छ । सयौं वर्ष पुरानो कुरामा अल्झिरहनुको सट्टा अगाडि हेर्नु राम्रो हुन्छ । ऐतिहासिक कुरालाई इतिहासमै राखिराख्नु राम्रो हुन्छ । सन्दर्भ राजधानीको दहचोकमा कालु पाँडेको सालिक स्थापना गरेको बारे हो । युद्धमा दुई पक्ष हुन्छ । राज्य शक्तिको आडमा एक पक्षको मात्र गौरवान्वित गर्नु भनेको अर्को पक्षको भावनामा चोट पुर्याउनु हो । त्यसकारण दुबै पक्षको वीरताको प्रशंसा हुनेगरी त्यस स्थानमा अर्को उपयुक्त सालिकको स्थापना गर्नु राम्रो हुन्छ । अनि सन्तुलित इतिहास लेखिएको महसुस हुन्छ । केआर तुलाधर, काठमाडौं"
छोरीलाई बिमा,"प्रदेश नं २ सरकारले सुरु गरेको छोरीको शिक्षाको लागि विमा कार्यक्रम स्वागतयोग्य छ । तर छोरीको विमा गराएर मात्र पुग्दैन । विमा नभएका छोरीलाई समेत उचित शिक्षा र रोजगारीको प्रबन्ध हुनुपर्छ । दाइजो लिनेदिनेलाई कडा कानुनी कारबाही गर्नुपर्छ । दाइजो प्रथा उन्मूलनका लागि प्रदेश नं २ का मन्त्री, सांसद सबै उदाहरणीय बनेर देखिन सक्नुपर्छ । पढेका छोरीहरूलाई घर, चुलोचौकाबाट निकालेर विभिन्न पेसा, व्यवसायमा लगाउन सक्नुपर्छ । अनि माक्र विमा कार्यत्रमले सफलता पाउन सक्छ । अन्यथा विमा गर्देकै छ, बिहेमा त्यही पैसा लगाउँला, बिहे खर्चको जोहो भयो भन्ने मानसिकताले मधेसी समुदायको मस्तिष्कमा जरो गाडिनै रहन्छ । समाजमा परिवर्तन हुन सक्दैन । तसर्थ मुख्यमन्त्रीको अगुवाइमा छोरीचेलीलाई पढाउने, रोजगारीको कार्यक्रम पनि अगाडि ल्याउने काम हुनुपर्छ । रञ्जना खड्का (कुँवर), धनगढी१, कैलाली"
मन्त्री र सचिवको कुरा नमिल्दा,"प्रसंग, फागुन (१० को कान्तिपुर दैनिकमा प्रकाशित खबर भारतीय बसलाई चिनियाँ प्रमाणित नगर्दा सरुवा पढिरहँदा प्रत्येक मन्त्रालय भित्रैदेखि भ्रष्टाचारको सेटिङ मिलेको आभास भयो । जहाँ सचिव कृष्णप्रदसाद देवकोटाले भनेका छन्, तँलाई ठेगान लगाइदिन्छु भन्थे, लगाए । के यो लुट्तन्त्र होइन ? इमानदार कर्मचारीको कुनै स्थान छैन ? केही दिनअघि चर्चित गायक पशुपति शर्माले लुट्नसके लुट कान्छा नेपालमै हो छुट बोलको गीत सार्वजनिक गरिरहँदा सत्तासिन दल र तिनका भ्रातृ संगठनहरूले गायक शर्माको करिअरलाई धम्कीको भाषामा तिखो प्रहार गरी असह्य विज्ञप्ति निकाल्न भ्याए । विलियम शेक्सपियरको भनाइ छ, साहित्य, कला र सिर्जना माथिको राजनीतिक हस्तक्षेप वाक् स्वतन्त्रता माथिको ठाडो प्रहार र निरंकुश अभ्यास हो । त्यसको केही दिनमै भारतीय बस विवादमा सचिव सरुवा गरिएको खबर सार्वजनिक हुनु लज्जास्पद हो । मन्त्रालयभित्रै यस्ता हर्कत हुन्छन् भने तल्लो तहमा भ्रष्टाचार कसरी नियन्त्रण होला ? के प्रधानमन्त्रीको समृद्धिको नारा भाषणमा मात्रै सीमित हो ? होइन भने किन निरीह बनेर टुलुटुलु हेरिन्छ मात्र ? अनि आम जनताले यही अपेक्षासाथ मत प्रदान गरेर दुई तिहाइ बलियो बनाएका हुन् त ? लोकतन्त्रमा जनताले हरेक क्षेत्रको सूचना र जानकारी पाउन सक्नुपर्छ र खबरदारी पनि गर्न पाउनु लोकतान्त्रिक मूल्यमान्यताभित्र पर्छ । वाइड बडी काण्ड नसेलाउँदै भारतीय बस सम्बन्धी विवादमा तानिनुले मन्त्रीको योग्यता र विश्वसनीयतामाथि प्रश्नचिन्ह खडा भएको छ । दुई तिहाइको समृद्धिको नाराले नेपाल र नेपालीले विश्वसामु आलोचना खेप्नुपरेको यथार्थ भएको छ । रवीनकुमार घिमिरे, वैत्यश्वर६, दोलखा"
नेपाली विद्यार्थीमा अन्योल,"उच्चशिक्षा हासिल गर्नका लागि अस्ट्रेलिया गएका लगभग १२ सय विद्यार्थीमा अन्योल छाएको छ । अस्ट्रेलियन सरकारले आईबीटीको दर्ता खारेज गरिदिएपछि त्यहाँ पढ्ने विद्यार्थीहरू समस्यामा परेका हुन् । विदेश पढ्न जाने भन्दैमा हावा तालमा दौडिँदा समस्या परेको देखिन्छ । विद्यार्थीहरूले पनि विचार गर्नुपर्थ्यो, आफू पढ्न जाने कलेज कस्तो छ ? त्यहाँ पढेपछि कस्ताकस्ता अवसर मिल्छन् ? त्यो कलेज सरकारी मातहतमा दर्ता छ कि छैन ? त्यहाँको सर्टिफिकेटको मान्यता छछैन ? कन्सलटेन्सीले पनि विद्यार्थीहरूलाई राम्रो सल्लाह दिनुभन्दा पनि कसरी पैसा कमाउन सकिन्छ भन्नेतिर लाग्यो । सीवई आउनुभन्दा अगाडि त्यो कलेजबारे कन्सलटेन्सीलाई राम्रो जनाकारी हुन्छ । किन दर्ता नै नभएको कलेजमा तिमीहरू पढ्न जाउ भनेर कन्सलटेन्सीहरूले पठाए ? यस्तो गैरजिम्मेवार काम गर्ने कन्सलटेन्सीलाई सरकारले कडा कारबाही गर्नुपर्छ । यसभन्दा अघि पनि लन्डन पढ्न गएका विद्यार्थीलाई यो समस्या नपरेको होइन । त्यतिबेला नै नियमन कडा गरेको भए सायद आज यस्तो अवस्था आउने थिएन । खाइनखाइ लाखौंलाख पैसा ऋण गरेर विदेश पढ्न गएका विद्यार्थीको भविष्यमा पटकपटक यसरी खेलवाड गर्नेलाई कारबाही होस् । कतिपय विद्यार्थीहरूको भिसा सकिन लागेको छ भन्ने खबर पनि बाहिर आएको छ । सरकारले कसरी हुन्छ, के गरेर हुन्छ ? ती विपद्मा परेका विद्यार्थीहरूको समस्या हल गर्न लाग्नुपर्छ । नेपालमा अभिभावकहरू छटपटिरहेका छन् । उता विद्यार्थीहरू छटपटिरहेका छन् । आफ्नो नागरिक विदेशमा गएर अलपत्र पर्छन् भने तिनीहरूको उद्धार गर्ने काम राज्यको दायित्व हो । एउटा मानवताको हिसाबले पनि अष्ट्रेलियन सरकारले पनि नेपाली विद्यार्थीलाई सहयोग गरोस् । पुरुषोत्तम घिमिरे, जोरपाटी, काठमाडौं"
ज्ञानकेन्द्र स्थापनाको अवसर,"कुशासन, गरिबी, पछौटेपन, भ्रष्टाचार, तस्करी, हत्याहिंसा, असफल कूटनीतिजस्ता कारणले हामी निरन्तर विश्वसामु शिर झुकाउन बाध्य छौं । सबैबाट अपहेलित हुँदा पनि नयाँ सोच, दृष्टिकोण राखेर समृद्धिमा फड्को मार्ने योजना अझै बन्नसकेको छैन । हाम्रो देशभन्दा २११ गुणा सानो सिंगापुरले मुलुकलाई सूचना प्रविधि र शिक्षाको हव बनाएर विश्वलाई चकित तुल्याएको सन्दर्भ हाम्रालागि सर्वोत्कृष्ठ र अनुकरणीय उदाहरण बन्न सक्छ । हाम्रा विशेषता, पौराणिक मान्यता, पूर्वीय ज्ञानको उद्भव, स्थानीय प्रविधि, रीतिरिवाज, कला, संस्कार, संस्कृति, पर्वतीय सुन्दरताको वैशिष्ट्य नै हाम्रा आभूषण हुन् । यसले विश्वलाई निरन्तर खुराक दिन सक्छ । नेपाल भ्रमण वर्ष २०२० लाई समेत ध्यानमा राखेर मुलुकभर नवीन क्रियाकलाप सञ्चालन गर्न कतैबाट अप्ठ्यारो पर्ने देखिंँदैन । जनकपुरमा रामायणकालीन नाट्य मञ्चन, मन्त्रोच्चारण, लुम्बिनीमा बौद्धमार्गीको कुम्भमेला सञ्चालन, दाङस्थित संस्कृत विश्वविद्यालयको संयोजनमा देशभर वैदिक ज्ञान प्रचारको थालनी, तनहुँको व्यास गुफा क्षेत्रमा व्यास ऋषिका विविध आयाम र तपस्वी जीवनको महिमा, मूर्धन्य साहित्यकारहरूको बहुआयमिक विवेचना, लोककला, लोकगाथा, लोकभाषाको परिचय, ध्यान शिविरको उपादेयता, पूर्वीय दर्शन, धर्म, संस्कार, संस्कृति विस्तार गर्न उपयुक्त स्थानहरूमा ज्ञान भण्डार स्थापना र परिचालन, स्थानीय कृषि प्रविधि, जैविक खाद्य पदार्थको उपभोग, पाराग्लाइडिङ, राफटिङ, हिमाल आरोहण कला, पर्वतीय माराथनजस्ता विषयको प्रबर्द्धनबाट मुलुकको पहिचान र महत्त्व बढ्छ । नेपाल भ्रमण वर्षको पूर्वसन्ध्यामा प्रादेशिक सरकारलाई विविध पक्षको विकास र विस्तार गर्न यथाशीघ्र कार्यभार सुम्पनु जरुरी छ । अब पनि कतिन्जेलसम्म गरिबीको भेषमा विश्वसामु गिडगिडाइरहने ? भुवनेश्वर शर्मा, चन्द्रागिरि२, काठमाडौं"
कार्बन सोस्ने रुखैरुख,"हालैको एक अनुसन्धानअनुसार पृथ्वीको खाली भूभाग तथा उजाड क्षेत्रमा अझै १२ ट्रलियन रुख रोप्ने खुला जमिन छ । यस्ले दसौं वर्षदेखिको कार्बन उत्सर्जनलाई सोस्न सक्ने अनुसन्धानको दाबी छ । अनुसन्धानकर्ता थोमस क्राउथरको टोलीले गरेको अनुसन्धानले ग्लोबल वार्मिङको कारण उच्च उत्तरी भाग आर्कटिक अनि सबआर्कटिक क्षेत्रमा उच्च कार्वन उत्सर्जन भैरहेको पत्ता लगाएको थियो । ग्लोवल वार्मिङ यही रूपमा रहिरहे २०५० सम्ममा ५० गिगाटन कार्बन जमिनको माथिल्लो सतहबाट वायुमण्डलमा छरिनेछ । जस्ले मौसम परिवर्तनको प्रवेग थप १७५ ले बढ्ने अध्ययनले देखाएको छ ।पृथ्वीका हरेक भुभागबाट हजारौ माटोका नमुनालाई स्याटेलाइट डाटासँगै अध्ययन गर्दा सतह मुनिको कार्बन भण्डारणबारे अध्ययन भएको हो । साथै १२ लाख क्षेत्रबाट भएको प्रत्यक्ष अबलोकन र स्याटेलाइट डाटा अध्ययन गर्दा हाल संसारभर ३ ट्रलियन रुख रहेको पत्ता लागेको छ, जुन नासाको पछिल्लो अध्ययन भन्दा ७ गुणा बढी हो । ३ ट्रलियन रुखले ४०० गिगाटन कार्वन भण्डारण गर्नेमा यदि हामीले ती खाली, उराठ जमिनमा अर्को एक ट्रलियन रुख रोपिदिएमा यस्ले सयौं गिगाटन कार्बन भण्डारण गर्न सक्छ । यस्ले दशौ वर्षको मानव कार्बन उत्सर्जन सोसिदिन सक्नेछ । सौगात बोलखे, त्रिचन्द्र कलेज, काठमाडौं"
घरदैलोमा सरकार पुग्यो त ?,"स्थानीय तहको निर्वाचन भएको दुई वर्ष हुन लागिसक्यो । निर्वाचित जनप्रतिनिधिहरूले आ आफ्ना वडामा सिंहदरबारको सरकार रहेको महसुस गराउने क्रममा महत्त्वपूर्ण कार्य गर्न र गर्नेतर्फ आवश्यकता पर्ने सिर्जनशील कार्य गर्न सक्नुपर्थ्यो । जसरी आआफ्नो वडाका मतदाताको विवरण हुन्छ, त्यस्तैगरी आआफ्नो वडामा अवस्थित चलअचल सम्पत्तिको संरक्षण गर्नुपर्ने हुन्छ । त्यसकारण प्रत्येक वडाले भौतिक क्षेत्र, जनसंख्या, शिक्षा, स्वास्थ, कृषि, जलस्रोत यातायात, ऊर्जा, उद्योग तथा रोजगारी र बेरोजगारीका साथै अन्य सबैको विस्तृत विवरण तयार पारी आवश्यक भएको प्राथमिकताकसाथ विकास र निर्माण गर्न योजना तयार पारी वडामा विकास गर्न सजिलो हुन्छ । जनताले यसको नतिजा पनि सहजतासाथ पाउँदा जनप्रतिनिधिहरूको कार्य जनताले महसुस गर्छन् । वडामै सिंहदरबार आएको महसुस हुन्छ । इमानदारीपूर्वक काम गर्न उत्साह बढ्दै जाँदा समयमा नै कार्यान्वयन हुन्छ । अनि जनता जनार्दनलाई झमेलामा फँसिरहनु पनि नपर्ने स्थानीय सरकार आफ्नै घरदैलोमा आएको महसुस पनि हुने । यस्तो काममा जनप्रतिनिधिहरूको ध्यान जानुपर्छ । बलराम थापा, क्षेत्रपाटी, काठमाडौं"
धुपौरेको रजाइँ,"कानुनभन्दा माथि भए भ्रष्ट अनि हाम्रा नेता धुपौरे नि कस्ता होलान् यिनलाई मान्ने आफ्ना पिताटन्न खायो टन्टै साफ दियो राजीनामा हल्ला गर्ने विरोधीको भर्द्यो इस्टकोट र जामा रामहरि खड्का, हेटौंडा, सानोपोखरा"
गोलभेडा पाकिस्तान पठाऔं,"किन यही मौकामा नेपालको गोलभेडा पाकिस्तान निर्यात गरी नेपाली किसानले फाइदा नलिने ? तर किसान एक्लैको प्रयत्नबाट यो सम्भव छैन । त्यसका लागि नेपाल सरकार र कृषि मन्त्रालयले नै पहल गरिदिनुपर्छ । भारत र पाकिस्तानको अहिलेको द्वन्द्व लामो समय चल्ने देखिएको छ । भारतले पाकिस्तानतर्फ जाने ३ वटा नदीको धारसमेत बदल्न थालेको छ भने सर्जिकल स्ट्राइक कारबाही गर्न खोजिरहेको छ । यस्तो घडीमा नेपालले असंलग्न पराराष्ट्र नीति अँगाल्दै दुवै राष्ट्रसंँग सन्तुलित व्यवहार गर्नुपर्छ । कुनै एकको पक्षमा लागि अर्कालाई चिढाउनुहुन्न । सकेसम्म सार्क क्षेत्रलाई शान्तिपूर्ण बनाउनुपर्छ । अहिले नेपाल सार्कको समेत अध्यक्ष रहेको हुँदा दुबै देशलाई मिलाउने भूमिका खेल्नुपर्छ । प्रधानमन्त्री केपी शर्मा ओलीको काँधमा यो जिम्मेवारी आएको छ । गोपाल देवकोटा, जोरपाटी, काठमाडौं"
चक्रपथ : राजमार्ग कि सहरी सडक ?,"रिङरोड डिजाइन गर्दा सहरको संरचना, वरिपरि बस्ने नागरिक, समाजको माग र देशको अर्थतन्त्र हेरिनुपर्छ । नत्र रिङरोड सडक हैन, मृत्युमार्ग बन्ने निश्चित छ । गलत रिङरोड बनाएको महसुस गरेर राजमार्ग भत्काउन लाग्दासम्म सच्याउन धेरै ढिलाइ भैसकेको हुनेछ । बिग्रिसकेको आर्थिक, सामाजिक र वातावरणीय अवस्थालाई पहिलेकै स्थितिमा ल्याउन सम्भव पनि नहोला । समयमै सच्याएर उचित डिजाइन गरे धेरै मात्रामा सुरक्षित, जीवन्त, दीर्घकालीन र पूर्ण रिङरोड बनाउन सकिन्छ ।लेखक सहरी योजनाकार हुन् ।"
महिलाको वेदना ठूलो कुरो ठानिन्न,एडवार्डस इन द किङ्डम अफ द सिक : ए सोसियल हिस्ट्री अफ क्रोनिक इलनेस इन अमेरिका नामक किताबकी लेखिका हुन् ।(द न्युयोर्क टाइम्सबाट अनुदित)
गर्भावस्थापछि स्ट्रेच मार्क,ट्रिटिनाइन क्रिम ः स्ट्रेच मार्क कम गर्न चिकित्सकले यो त्रिमसमेत सिफारिस गर्ने गरेका छन् । तर यो स्तनपान नगराउने आमाले मात्र उपयोग गर्नुपर्छ । यसअन्तर्गत ०१ प्रतिशत ट्रिटिनाइन क्रिम लगाइन्छ । लामो समयसम्मको प्रयोगमा यसले रातो स्ट्रेच मार्क कम हुने सम्झावना हुन्छ ।
अब ६ महिनासम्म नगराउनुपर्ला क्षयरोगको उपचार,"क्षयरोगको औषधि विकसित गर्ने कार्यक्रमको उद्देश्य एउटा यस्तो उपचार पद्घति विकसित गर्नु हो, जसले टीबीको उपचारको अवधि कम गरोस् र यसलाई सरल पनि बनाओस् । अहिले क्षयरोगको उपचारमा न्यूनतम ६ महिना लाग्ने गरेको छ । कहिलेकाहीँ त एक वर्षसम्म लाग्ने गर्छ । यो नयाँ औषधिको नाम एएन१२८५५ हो । एएन१२८५५ मा भएको औषधि आइसोनियाजिडका तुलनामा बढी प्रभावकारी प्रमाणित भएको छ ।"
भाइबहिनी हुनेहरू झगडालु,"एकभन्दा बढी भाइबहिनी भएकाहरू एक्लो सन्तानभन्दा बढी बढी बदमास वा चकचके हुन सक्ने सम्भावना हुने रहेछ । यो अध्ययन डेभलपमेन्ट साइकोलजी मा प्रकाशित छ । अध्ययनमा ६ हजार ३ सय ३८ बालबालिकाको तथ्यांकलाई विश्लेषण गरियो । अध्ययनमा सामेल बालबालिकाको जन्म सन् १९९१९२ मा भएको थियो । अध्ययनअनुसार, पहिले जन्मिने सन्तान हिंस्रक हुने सम्भावना बढी देखियो । भाइबहिनीको बदमासी पारिवारिक हिंसाको एउटा रूप हो । यसलाई धेरैजसो आमाबुवा र स्वास्थ्यकर्मीचाहिँ बालबालिका बढदै जाँदा हुने एउटा सामान्य स्वभावका रूपमा लिने गर्छन् ।"
गर्भनिरोधक औषधिले स्वभाव बदलिदिन्छ,"हालैको एउटा अध्ययनको दाबीअनुसार, गर्भनिरोधक चक्की लिने महिलामा अनुहारको हाउभाउ पढ्ने क्षमता प्रभावित हुन्छ । यसले तिनको अन्तरंग सम्बन्धमा समेत असर पर्छ । यो अध्ययन फ्रन्टियर्स इन न्युरोसाइन्स मा प्रकाशित छ । अध्ययनताका अनुसन्धाताहरूले गर्भनिरोधक औषधि लिइरहेका र नलिएका दुई समूहका महिलालाई खुसी वा डरजस्तो सामान्य हाउभाउ नभई गर्व या अपमानजस्तो जटिल भावनात्मक प्रतिक्रिया चिन्न लगाए । अनि गर्भनिरोधक चक्की लिने महिलामा भावनात्मक पहिचानमा हुने सूक्ष्म परिवर्तनलाई ख्याल गरे ।अध्ययनअनुसार, त्यस्तो औषधि उपयोग नगर्ने महिलाको दाँजोमा सेवन गर्ने महिलामा १० प्रतिशत बढी नराम्रो असर देखियो ।"
खेतीयोग्य ७० प्रतिशत भूमि गुठी,दैलेखका विभिन्न स्थानीय तहमा २१ गुठी छन् । गुठी अधीनस्थ कतिपय कृषकले अहिले पनि यही सनदका आधारमा तिरो बुझाएको पाइएको छ । तल्लो डुंगेश्वर मन्दिरका पुजारी विष्णुप्रसाद उपाध्याय भने आफूले ५० वर्षदेखि बिनापारिश्रमिक काम गरिरहेको दाबी गर्छन् । संस्थानले व्यवस्थापन जिम्मा नलिँदा आफूहरूलाई समस्या भएको उनको भनाइ छ ।
अम्बानीले बक्यौता नतिरे जेल,अदालतले अनीललाई डिसेम्बर १५ भित्रमै बक्यौता तिर्न आदेश दिएको थियो । ढिला गरे वार्षिक १२ प्रतिशत ब्याज बढ्ने बताएको थियो । रिलायन्स कम्युनिकेसन्सका तीन सञ्चालकले अदालतको आदेशको अवहेलना गरेकाले तिनले प्रतिव्यक्ति एक करोड रुपैयाँ जरिवाना तिर्नुपर्ने र एक महिनाभित्र नतिरेमा थप एक महिना जेल सजायको फैसला सर्वोच्चले सुनाएको छ । रिलायन्स र इरिक्सनबीच सन् २०१४ मा राफेल विमान आपूर्तिसम्बन्धी सम्झौता भएको थियो । गत साल इरिक्सनले मुद्दा दायर गरेको हो । सर्वोच्चको फैसलापछि अनीलको कम्पनीले इरिक्सनलाई २ अर्ब ६० करोड रुपैयाँ आयकर फिर्ताका लागि तीव्र स्वीकृति प्रदान गर्न ऋणदातालाई अनुरोध गरेको छ । आफूले चार हप्तामा २ अर्ब रुपैयाँ जम्मा पार्न सक्ने कम्पनीले जनाएको छ । अदालतले भने अनील समूहले मुकेशसँगको सम्झौतालाई बीचमा ल्याएर पैसा भएर पनि इरिक्सनलाई नदिएको र यसपटक बक्यौता चुक्ताका लागि थप एक अवसर दिएको बताएको छ ।
कश्मीरी बचाउन सरकारलाई आदेश,"अध्ययन, व्यापार तथा अन्य कार्यका लागि भारतका विभिन्न सहरमा रहेका कश्मीरीहरू हालैका दिनमा आफ्नो घर फर्कन थालेका छन् । देहरादूनस्थित एक कलेजका २० छात्रालाई निष्काशनको माग गर्दै विरोध प्रदर्शन गरिएपछि उनीहरू छात्रावासमा ढोका थुनेर बसेका भारतीय सञ्चारमाध्यमले जनाएका छन् । अन्य दुई कलेजले आगामी शैक्षिक सत्रमा कश्मीरी विद्यार्थी भर्ना नलिने सार्वजनिक सूचना जारी गरेका छन् । हामीले कलेजका कश्मीरी विद्यार्थीलाई बचाउन त्यसो गर्न बाध्य भयौं, कलेजका प्राचार्यले भने । देहरादून प्रहरीले भने कश्मीरी विद्यार्थीलाई कलेजबाट निकाल्नुपर्ने मागसहित प्रदर्शनमा उत्रेका २२ जनालाई पक्राउ गरेको जनाएको छ ।"
पाकिस्तानी संस्थामाथि प्रतिबन्ध,पाकिस्तान सरकारले जमात उद दवा र फलाहएइन्सानियतमाथि लगाएको प्रतिबन्ध केही समयअघि फुकुवा गरेको थियो । पाकिस्तान सरकारका सुरक्षा निकाय र राष्ट्रिय सुरक्षा परिषद्को बैठकपछि ती संस्थामाथि प्रतिबन्ध लगाइने निर्णय भएको अधिकारीहरूले जनाएका छन् ।
बालिका बचाउन थरीथरीका उपाय,"तालिममा बलात्कारीले गर्न सक्ने सम्भावित क्रियाकलापको जानकारी दिई विभिन्न अवस्थाको प्रतिरक्षाका उपाय सिकाइने प्रशिक्षक निकेश तामाङले बताए । बलात्कारीका संवेदनशील अंग र अवस्थाको जानकारी दिई आवश्यक पर्दा कसरी उम्किने भन्ने कुरा सिकाइन्छ, उनले भने, धेरै किशोरी बलात्कारका सुरुका चरण थाहा नपाउँदा र थाहा पाए पनि सहेर बस्दा यस्तो समस्या आएका छन् । यसले मनोवैज्ञानिक रूपमा बालिकालाई बलियो बनाउँदै बलात्कारीलाई हतोत्साहित गर्ने उनले बताए ।"
बेटी पढाउ कार्यान्वयनमा चुनौती,"विद्यालयको फहुँच बाहिर रहेका बालिकालाई विद्यालयसँग जोड्ने बहिनी शिक्षाका लागि दिदी कार्यक्रम ले ५ वर्षयता जिल्लाका ८ स्थानीय तहका १ हजार १ सय बालिकालाई विद्यालयसँग जोड्यो । कार्यत्रम सञ्चालन भएका जिल्लाका दर्जन विद्यालयमा छात्राको उपस्थिति ९८ प्रतिशत रहेको छ । सन् २०१३ देखि मधेसका जिल्लामा सञ्चालन भएको योे कार्यक्रमले छात्राई स्कुल पठाउन मद्दत गर्यो । वीरगन्ज महानगरका २, पर्सागढी नगरपालिकाका ३, बहादुरमाई नगरपालिका २, पोखरिया नगरपालिका, पकाहामैनपुर, कालिकामाई, धोबिनी, बिन्दवासिनी गाउँपालिकाका ११ गरी ८ स्थानीय तहका १५ विद्यालयमा सञ्चालित ऊक्त कार्यत्रमबाट ६ देखि १३ वर्ष उमेर समूहका कहिल्यै विद्यालय नगएका तथा विद्यालय गए पनि बीचमै छाडेका बालिकालाई सहयोग पुगेको थियो ।"
समस्यामा चेल्सी,"फिफाको आजको विज्ञप्तिमा हाम्रो ध्यानाकर्षण भएको छ । एफएले फिफाको अनुसन्धानमा पूर्ण सहयोग गरेको थियो र अहिले हामीमाथि नै प्रश्न उठाइएको छ । यसले फिफको अनुसन्धान प्रक्रियामै प्रश्न उठेको छ, एफएले टिटरमा आफ्नो प्रतिक्रिया दिँदै भनेको छ, एएफले निर्णयको अपिल गर्ने सोच बनाएको छ । यद्यपि हामी यस मुद्दाको रचनात्मक तरिकाले सम्बोधन गर्न फिफा र चेल्सीको साथ काम जारी राख्नेछौं ।"
इनोभेटिभ र नेरिक च्याम्पियन,काठमाडौं (कास) इनोभेटिभ र नेरिक एकेडमी दोस्रो स्वप्नवाटिका बास्केटबल कप प्रतियोगितामा शुक्रबार च्याम्पियन भएका छन् । इनोभेटिभ सिनियर गर्ल्स र नेरिक जुनियर ब्वाइजमा विजेता भए । आयोजक स्वप्नवाटिकाको कोर्टमा सम्पन्न फाइनलमा इनोभेटिभले रिलायन्स स्कुललाई ३५१२ स्कोरले पराजित गर्यो । इनोभेटिभकी शोभ्या महर्जनले ८ स्कोर जोडिन् । ब्वाइजको फाइनलमा नेरिकले स्वप्नवाटिकालाई २२१३ ले हरायो । नेरिकका भुवन थापाले ११ स्कोर गरे । इनोभेटिभकी जेनेभा महर्जन र नेरिकका रवीन्द्र बोहरा उत्कृष्ट खेलाडी भए । गर्ल्समा सिर्जनशील र ब्वाइजमा साउथ प्वाइन्टले फेयर प्ले ट्रफी जिते ।
एसियन हक्कीमा शर्मा,काठमाडौं (कास) जापानको जिफु सी सहरमा भएको एसियन हक्की महासंघको निर्वाचनबाट नेपाललाई महासंघको कार्यसमिति सदस्यमा चयन गरेको छ । शुक्रबार सम्पन्न निर्वाचनले नेपाल हक्की संघका वरिष्ठ उपाध्यक्ष अनिलप्रसाद शर्मालाई चारवर्षे कार्यकालका लागि सदस्यमा निर्विरोध निर्वाचित गरेको हो । मलेसियाका राजा अब्दुल्लाह बिन सुल्तान अहमदलाई महासंघको संरक्षकमा चुनिएको छ । जापानका दातो फुमिओ ओगुराको अध्यक्षतामा २५ सदस्यीय कार्यसमिति चयन भएको हो ।
श्रमशील फाइनलमा,काठमाडौं (कास) श्रमशील विद्यापीठ र टाइमलाइन चौथो अर्किड कप जुनियर छात्र फुटबलमा शुक्रबार फाइनल पुगेका छन् । श्रमशीलले एकलव्यलाई ३१ ले हरायो । श्रमशीलका प्रकाश बस्नेतले ह्याट्रिक गरे । टाइमलाइनले विनायकलाई टाइब्रेकरमा ३२ ले हरायो । निर्धारित ४० मिनेटको खेल गोलरहित बराबरीमा टुंगिएको थियो । फाइनल शनिबार हुनेछ ।
वृहस्पति र जेभियर विजयी,काठमाडौं (कास) आयोजक वृहस्पति विद्यासदन (बीभीएस) र जेभियर स्कुल शुक्रबार बीभीएस अन्तरकलेज बास्केटबलमा विजयी भएका छन् । बृहस्पतिले क्याम्पियन कलेजमाथि ३१३० को साँघुरो जित निकाल्यो । बृहस्पतिका सुचित कार्कीले १४ स्कोर जोडे । जेभियरले सीसीआरसीमाथि ४१३७ को जित निकाल्यो । साइपाल र मोर्गान विजयी भए । छात्रातर्फ जेभियर र टाइम्सले सफलता पाएका छन् ।
उनी एक संगीतमल्लिका,"गएको हप्ता शान्ति ठटालसँग भिडियो वार्ता गरेथेँ । उनी विगतमा आफूले भाका भरेका मुनामदनका धुनहरू सम्झने प्रयत्नमा रैछिन् । एक वर्षपहिले पलेँटी मार्फत आफैँले गरेको अनुरोधमा उनको जाँगर जागेको देख्दा, खुसीको सीमा रहेन । कहिले कतै संगीतबाट टाढा हुन खोज्दा आठ दशक पार गरेकी यिनै शान्त भावकी संगीतमल्लिकाको क्रियाशीलताले मेरो अन्तरमनलाई बारम्बार झक्झक्याउँछ र आफ्नो जीवनलाई पनि निरन्तर संगीतमै अल्झाइराखूँ, बनाऊँछ ।"
जुलमा मुसहरको जाडो,कथम् टुट्यो भने समृद्धि सपनाकहिल्यै देखिादैन त्योर त बक्स भएको छ आदेश ःजाबो जुलमालाई जाडो भएर के भो Ûउसले भोगेको भए पो न्यानो अनि ऊ ननिदाए पनि के भो Ûजसले न सपना देख्छन त देखेका सपना पूरा गर्छ ।
सपनाको चिहानबाट,"खै बाबा, फुपूले केइ भन्नु भाछैन ।हामी बाउछोरा घर पुग्दा दिदी खाना खाएर सुतिसक्नुभएको रहेछ । हनहनी ज्वरो आएकाले स्वस्तिकाले जँचाएर औषधि पनि खुवाइसकिछन् । भोलि बिहान पो दिदीको सन्चोबिसन्चो सोध्न उनको कोठामा पसेको त दिदी चिया पिउँदै हुनुहुँदो रहेछ ।बर्बाद भइहाल्यो नि संगम । हाम्रो पूरै परिवारको लगानी र योगदानको पार्टीले रौँ बराबर पनि कदर गरेन, दिदीले दिक्क मान्दै भन्नुभयो ।किन दिदी, के भयो र ?प्रज्ञामा प्राज्ञहरूको नियुक्ति भयो तर तीनवटै प्रतिष्ठानमा मेरो कतै नाम छैन ।यिनले यही गर्छन्, भो आशा नगर्नुस्, भागदौड नगर्नुस् भन्दा, तपाईं मान्नुहुन्न, दिदी ।कुरा सुन्न संगम, मभन्दा योग्यहरू आएको वा ल्याएको भए त ठिकै थियो तर मजस्तो जिन्दगीभरि कलम चलाएको, पार्टीमा अथक योगदान गरेको मान्छेलाई लत्याएर प्राज्ञ कस्तालाई बनाएका छन् भन्दा आफ्नो फरियाका साइनो पर्नेलाई, पार्टीको हन्डी खानेलाई र जिन्दगीभरि बोर्डिङ स्कुल चलाएर बस्नेहरू पो प्राज्ञ बनेर आएका छन्, गाइड लेख्नेहरू आएका छन् । अझ त्योभन्दा पनि विडम्बना त जिन्दगीमा केके लेखेको छ भनेर अत्तोपत्तो नभाको मान्छेसमेत प्राज्ञ बनाएर ल्याइएछ, कोइ तीनतीन पटक प्राज्ञ भएर दोहोरिएका हैनन् तेहरिएका छन् । भाइ, म प्राज्ञ नभएकोमा चिन्ता वा दुःख मनाउ छैन तर यिनले मेरो परिवारको योगदानसमेत बिर्सिएछन्, यसमा साह्रै दुःख लागेको छ ।दिदीलाई सम्झाएर म र स्वस्तिका आआफ्नो कामतिर लाग्यौं । दुईचार दिन दिदी कतै पनि जानुभएन, पार्टीले थुप्रै साहित्यकारकलाकारहरूलाई सम्मान गर्ने क्रममा प्रतिमा दिदीलाई पनि सम्मान गर्ने भयो, त्यही बेहोराको चिठ्ठी पनि आयो । तर, दिदी जानुभएन । उहाँ घरैमा बसिरहनुभयो । दिदीलाई ननिको लाग्ला भनेर हामी कसैले पनि किन र कसो भनेर सोधेनौं बरु एक दिन दिदीले एउटा खाम दिएर संयमलाई कतै पठाउनुभयो । हामीले नसोधी दिदीले नै भन्नुभयो, विचार, युद्ध र आन्दोलनसँगै देखेका परिवर्तन र मुक्तिका सबै सपनाहरूबाट म आज मुक्त भएँ, ती सबै कुराहरूसँग मेरो मोहभंग भयो । हेर भाइ बुहारी हो, त्यसैले मैले पार्टीको साधारण सदस्यसमेत नरहने गरी आज राजीनामा पठाएँ । अब अमूक पार्टीको म भोटर मात्रै रहन्छु । मैले मरेर लानुपर्ने केही छैन, मेरो श्रीमान्, छोरो र मैले अँगालेको विचार त म मरेपछि पनि मसँगै जान्छ । ल अब तिमीहरू पनि जाओ र मलाई एक्लै रुन देऊ, तिमीहरूको भिनाजु र भान्जा अर्थात् मेरो लोग्ने र मेरो एक्लो छोरो मारिँदा पनि मैले विचार र पार्टी भनेर रोकेको आँसुलाई आज म बगाइदिन्छु । तिमीहरू जाओ, मलाई निर्बिघ्न रुन देओ ।"
त्यो अनुत्तरित प्रश्न,"मेरी निर्दोष आमाको विलापले ती निष्ठुरीहरूको कानलाई नै बहिरा बनाएको हुनुपर्छ सायद । त्यसैले होला, उनको कारुणिक चीत्कारले तिनलाई छोएन र लछार्दैपछार्दै पर चौरतिर लगेर उनीसित पनि गर्नसम्म गरेछन् र, पछि उनको शरीरलाई चिरा पारेर फालेका रहेछन् । बोल्दाबोल्दै अवरुद्ध भएको गलालाई विश्राम दिँदै उनी नजिकै टेबुलमा राखिएको सिसा गिलासबाट घुटघुट पानी एकै सासमा पिउँदै फेरि थपिन् थाहा छ हजुरलाई म जुन कोखबाट जन्मे,ं ती आमा र मेरो कोख दुवै गुमाएकी छु मैले । म पलासको फूल भएछु । हो, सुगन्धहीन फूल जो हेर्दा आकर्षक भए नि देउतालाई चढ्दैन । मेरो रूप र सौन्दर्यको गुणगान गर्ने हजार छन् । तर, मेरो यथार्थ बुझेर मलाई अपनाउने आजसम्म कोही भेटेकी छैन मैले । फेरि भक्कानो छुट्यो र उनको कपकपाउँदो ओठले दोहोर्यायो म अब कहिले आमा बन्न सक्दिन । उनको त्यो अन्तिम वाक्यमा छुपेको वेदनाको गहिराइमा कहाँसम्म पुगें म, थाहा छैन । तर, आजसम्म उनको त्यही वाक्यले मलाई पछ्याइरहेको छ । उनको भक्कानोसँगै आफूलाई आफैं सम्हालें मैले । शब्दमा केही सम्झाउनु या बुझाउनुभन्दा यतिखेर निःशब्द नै रहनु बेस थियो मेरा लागि किनकि आज मैले उनलाई हल्का पार्नु थियो । १२ वर्षअघिदेखि उनको अन्तर मनको पीडाको पोको बिसाउँदै उनी फेरि आक्रोश र पीडा मिश्रित स्वरमा थपिन्, तपाईं नै भन्नुस् मेरो के कसुर थियो ? मैले कस्तो न्याय पाउने हो ? पहिलो र अन्तिमचोटि उनले सोधेका ती प्रश्नहरूको जवाफ खोज्न धेरै कोसिस गरें मैले । कतिपटक एक्लै केही गर्ने आँट र साहस नि नजुटाएको हैन तर अपसोस चाहेर पनि गर्ने परिवेश पाइनँ मैले र आजसम्म ती प्रश्नहरूबारम्बार मन मस्तिष्कमा आएर ठोक्किन्छन् र कम्प पैदा गरी अन्तरआत्माले सोध्छ के म असफल भएकी हुँ ?"
भिखारी र पूँपाहा कम्निस्टहरू,"जगत् नित्य गतिमान् छ । समाजवादमुखी समृद्धितर्फको पूँपाहा अभियान चल्दो छ । बिना हुटहुटी, बिना हतार, चिप्ले कीराको गतिमा सुस्तसुस्त । सत्य हो, समृद्धिको सुन्दर पथ निष्कण्टक छैन । नवीन राजनीतिक स्रष्टाहरूद्वारा सिर्जित यो सुन्दर पथमा कुरूप अवरोधहरू पैदा गर्ने तत्त्वहरू बहुल छन् । लेखक र कवि, गायक र कलाकार, चिन्तक र प्राज्ञ, पत्रकार र अनुसन्धाता, टिप्पणीकार र विश्लेषक, एनजीओ र आईएनजीओ, आदि र इत्यादि । सकल अविवेकी, अराजक, अघोरी, अटेरी र अमनचैन एवं प्रगति विरोधी तत्त्वहरू । जब यी नौरंगी अनिष्टकारी तत्त्वहरू स्वतन्त्रताको घण्ट बजाउँदै दुःख दिन्छन्, पूँपाहा कम्निस्टका शिखर पुरुषहरूलाई चल्नुविधि झोँक चल्छ । टुप्पीबाट झोँकको धूवाँ छुटेको बेचैन क्षणमा यिनको अतिशय क्रुद्ध चित्त सान्त्वनाकारी सहारा खोज्छ । र, पूँपाहा महलका शीर्ष पुरुषहरूलाई झ्याट्ट उत्तर कोरियाको याद आउँछ । अहा ! क्या छ उत्तर कोरिया ! क्या कानुन र व्यवस्था छ ! क्या अनुशासन र मर्यादा छ ! एक जना महान् नेता कमरेड किम जोङ इल बोल्छन्, सिङ्गो देश शिर निहुराएर चुपचाप सुन्छ । कमरेड किम उठ् भन्छन्, सिङ्गो देश जुरुक्क उठ्छ । कमरेड किम बस् भन्छन्, सिङ्गो देश थ्याच्च बस्छ । बुद्धिजीवी हुँ भन्ने जीवात्ले यहाँजस्तो बकबक गरे थलैमा त्यसको जिब्रो थुतिन्छ । उता नित्य काम हुन्छ, यता नित्य बककास चल्छ । कमरेड किम जोङ इलको छत्रछायामा उता अनुपम राष्ट्रिय एकता छ । पठित पागलहरूको ताण्डव व्याप्त भएको यता हाम्रोमा भयंकर राष्ट्रिय विभाजन छ । यहाँनेर पूँपाहा कम्निस्टहरूलाई ईर्ष्या लाग्छ त्यस्तो अनुशासन र मर्यादा भए पो विकासले गति लिन्छ, समृद्धिले फड्को मार्छ, सुखको मूल फुट्छ र समाजवादको दैलो उघ्रिन्छ । पूँपाहा महलका हर्ताकर्ताहरू अथक पिराहा पठितहरूसँग मुर्मुरिँदै दृढ संकल्प गर्छन् हेर्दै जाऔँ न । हामी पनि चतुर्याइँसाथ व्यूह रचना गर्दै, घरी शत्रुपक्षहरूका आँखा छलेर र घरी निजरुलाई दमन गरेर शनैःशनैः जादुगरी, चमत्कारी, सम्मोहक, देदीप्यमान र निष्कण्टककिम जोङ इल पथतिर।"
"तीर्थ पनि, श्राद्ध पनि","काशी विश्वनाथको मन्दिर पनि विगतमा कुतुबुद्दिन ऐवक, औरंगजेवजस्ता मुसलमान शासकको क्रोध भावनाले नष्ट भई पुनर्निर्माण भएको हो । अझै पनि मन्दिरको पुरानो संरचनासँगै जोडिएको औरंगजेवले निर्माण गरेको मस्जिद देखिन्छ । वाराणसीको बजार गल्ली, मन्दिर, पाठशाला, घाट जता गए पनि नेपालीहरू भेटिन्छन्, सायद तीर्थयात्रीभन्दा त्यहीं बसोवास गर्दै एउटा न एउटा काममा लागेका २३ पुस्ता पनि छन् । हामीले त्यहाँको मणिकर्णिका घाटमा श्राद्ध र पिण्डदान गर्यौं । अद्वितीय लाग्ने गंगा आरतीमा सामेल भयौँ र सारनाथ र विन्ध्यवासिनीको दर्शन पनि गरियो । अन्तमा काशी विश्वनाथबाट ११ ज्योतिर्लिंग दर्शन, श्राद्ध र पिण्डदान गर्ने कार्य सम्पन्न भयो ।"
महिला अनुभवन्यासजस्तै,"उपन्यास भनिए पनि यो लामो कथाजस्तै लाग्छ । घटनाहरू निकै छिटो बदलिन्छन् । कथामा लुना माध्यमबाट धेरै नेपाली महिलाले सहनुपरेको यौन हिंसा, मानसिक रूपले अस्वथ्य पुरुषको प्रताडना, आर्थिक अभावको कारणले भोग्नुपरेको पीडा आदिलाई उतारिएको छ ।"
कैलाश अर्थात् भूमिका,"भूमिकाले आत्मकथाको अन्त्यतिर समलिङ्गी, तेस्रोलिङ्गीलाई बाबुआमा बन्ने रहर र अनुभवलाई पनि समेटेकी छन्् । तर, यी सबै कुरा आजको नेपाली समाजले कतिको स्विकार्न सक्छ, त्यो निकै सोचनीय विषय छ । भूमिकाले चलचित्र हाइवे, कान्छी मा निर्वाह गरेको अभियनको अनुभव पनि पुस्तकको अन्त्यतिर साटेकी छन् । घोस्ट राइटिङ नेपालले सार्वजनिक गरेको पुस्तकमा भूमिकाको प्रेम जीवन पनि रोचक रूपमा प्रस्तुत छ । युवराज गौतम"
अक्षर धुनमा वैद्य,"समय परिवर्तनशील छ र बलवान पनि उनको साँझसंवाद कविताले यही वकालत गरेको छ । प्रेमको धुनलाई रुमानी पारामा बुनेका छन्, प्रेमको सिम्फोनी धुन कवितामा । रक्सी र पुरानी प्रेमिका उस्तैउस्तै हून् भन्छ, उनको रंगीन साँझ कविताले । शीतको प्रेमिल पीडा ले प्रकृतिको सुन्दरतालाई मिहिन ढंगले बयान गरेको छ । कुनै कुनै कवितामा शीर्षक र विषय झन्डैझन्डै मिल्दाजुल्दा लाग्छन् । विषयवस्तु जुधेको जस्तो प्रतीत हुन्छ । किताबको नाम अक्षर सिम्फोनी को साटो अक्षरधुन राखिएको भए अझ सुहाउने थियो कि ? ४३ कविता संकलित संग्रह मञ्जरी पब्लिकेसनले प्रकाशित गरेको हो । बालिका थपलिया"
पूर्वीय दर्शनको ग्रन्थ,"दर्शनको विकासक्रमकै समयमा दर्शनलाई दुई किसिमले हेरिन्थ्यो, एउटा आस्तिक र अर्को नास्तिक । यी दुवै दर्शनधारमाथि पनि पुस्तकमा सूक्ष्म विश्लेषण गरिएको छ । पुस्तकमा चिनियाँ कन्फ्युसिअस दर्शनसमेतको सूचना समेटिएको छ । पुस्तकले नेपाली पाठकमा रहिआएको जीवनजगत् र दर्शनबारेको कतिपय भ्रम निवारण गर्न मद्दत गर्न सक्छ । ग्रन्थमा चौधवटा दर्शनको विश्लेषण गरिएको छ । एसियाकै प्राचीन मानिने सांख्य दर्शनदेखि हालै देखा परेको नवीन दर्शनसम्मको विवेचना गरिएको छ । ओरिएन्टल पब्लिकेसन्सबाट प्रकाशित ग्रन्थ पूर्वीय दर्शन सामान्य उत्सुक पाठकदेखि यो क्षेत्रका गम्भीर अध्येतासम्मका लागि उपयोगी देखिन्छ ।हरि गौतम"
सम्झाउनीमा शिव,"त्यसपछि अधिकारीको संकलन तितरबितर भयो । ईश्वर बराल उदार थिए र विश्वास पनि गर्थे । बरालले रेग्मीलाई फोटोकपी गर्नुस् ल्याउनुस् भनेर थुप्रै पत्रिका कपी गर्न दिएका थिए । बराल सम्पादक रहेका धरती, इन्द्रेणी आदि पत्रिका उनको संकलनबाट अध्ययनका लागि प्रयोग गरे । शारदाको सम्पादकीय बटुल्न उनले धेरै सहयोग पनि गरे । रेग्मीले भनेका थिए, डेरामा बसेर पत्रिका संकलन गर्ने एक नामूद साहित्यकारकी पत्नीले हैरान भएर संकलित सबै पत्रिका मलाई बेचिदिएकी थिइन् ।"
बलेसीमा खसेको पानीफोका,बजारको अपेक्षामा बुलबुल कति खरो उत्रियो थाहा भएन तर एउटा इमानदार गहन नेपाली सिनेमाको कित्तामा बुलबुल नामको अर्को एउटा सिनेमा थपिएको छ । यस्ता सिनेमाहरू निरन्तर बनिरहँदा नेपाली सिनेमाले आफ्नो मौलिक स्वरूप भेट्दो हो । नेपाली सिनेमाको यस्तो प्रयास बलेसीमा खसेको पानीको फोकाझै नफुटोस् ।

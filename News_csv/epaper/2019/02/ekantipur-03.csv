शीर्षक,विवरण
हिमाल उक्लिँदै चितुवा,"कञ्चनजंघामा २ सय वर्षपछि साइबेरियाबाट चराहरू आएको रेकर्ड भयो, आचार्य भन्छन्, यसले हिमाली क्षेत्रमा जीवजन्तुको उपस्थिति बढिरहेको देखाउँछ । याङमाको छेर्तेम तालमा गत वर्ष चराको रेकर्ड भएको हो । हिउँ पर्ने क्रम घटेको र तापक्रम बढेकाले जीवजन्तु उकालो लागेको हुनसक्ने जलवायु विज्ञ मानबहादुर विकले बताए । कतिपय ठाउँमा पुनरावृत्ति भएको छ, धेरै पहिला पाइएका र बीचमा हराएका जीवजन्तु देखिएका छन्, उनले भने, कतै नयाँ पनि देखिएका छन् ।"
उपप्रबन्धक चौधरीविरुद्ध भ्रष्टाचार मुद्दा,"काठमाडौं,विद्युत् प्राधिकरण चुहावट नियन्त्रण महाशाखाका उपप्रबन्धक विजयकुमार चौधरीले गैरकानुनी रूपमा सम्पत्ति आर्जन गरेको आरोपमा अख्तियारले विशेष अदालतमा भ्रष्टाचार मुद्दा दायर गरेको छ । उनले स्रोत नखुलेको २ करोड १४ लाख ५८ हजार ८ सय ३४ रुपैयाँ आर्जन गरेको अख्तियारको दाबी छ । गैरकानुनी आर्जन श्रीमती प्रियंकाकुमारी चौधरीलगायतको नाममा राखेको अख्तियारको विज्ञप्तिमा उल्लेख छ । अख्तियारले बिगो बराबर रकम चलअचल सम्पत्ति जफत गर्न र एक वर्ष जेल सजाय गर्न अभियोगपत्रमा माग गरेको छ ।"
भारतबाट ४० महिलाको उद्धार,"काठमाडौं,इराक र दुबई जान लागेका ४० महिलालाई भारतबाट उद्धार गरिएको छ । दिल्लीस्थित महिला आयोग र रेस्क्यु फाउन्डेसनको सहयोगमा उनीहरूलाई भारत र म्यान्मारको सीमाक्षेत्रको मोरेह सहरबाट उद्धार गरिएको हो । भारतीय सञ्चारमाध्यमका अनुसार मानव तस्करी आरोपमा सिन्धुपाल्चोकका आशाकाली तामाङ पक्राउ परेका छन् । नयाँदिल्लीमा ३ महिला पक्राउ परेपछि उनीहरूले दिएको सूचनाका आधारमा ४० महिलालाई उद्धार गरिएको भारतीय प्रहरीले जनाएको छ । उद्धार गरिएका महिलालाई माइती नेपालले फिर्ता ल्याएको छ ।"
त्रिविमा नेपाली पढ्ने घटे,"डिन भुसालका अनुसार अन्तर्राष्ट्रिय सम्बन्ध, सामाजिक कार्य, परामर्श मनोविज्ञान, द्वन्द्व, शान्ति र विकास, रणनीतिक अध्ययन, सुरक्षा, शान्ति र विकास, पर्यटन र आतिथ्य विषयमा यसअघि नै प्रवेश परीक्षा लिइसकिएको छ । त्रिविले पाठ्यक्रम समयानुकूल परिमार्जन गर्न नसक्दा कतिपय महत्त्वपूर्ण विषय ओझेल पर्दै गएको विज्ञले औंल्याएका छन् ।"
"पहिले दासता, अहिले आत्मनिर्भर",उद्यम गर्न थालेपछि मुक्त कमैयाको जीवनमा धेरै परिवर्तन आएको राप्ती गाउँपालिका२ का वडाध्यक्ष जगतबहादुर थापाले बताए ।
प्रयोगशालामा रसायनको जोखिम,"बालाजुस्थित नापतौल विभागमा सातवटा प्रयोगशाला छन् । त्यहाँ सिमेन्ट, पानी, सुन, ग्यास सिलिन्डरदेखि नापतौलका सामग्रीको मापन ठीक कि छैन भन्ने परीक्षण गर्ने ल्याब छ । आफूहरूले सेफ्टी मेजर अपनाएकाले ल्याबकै कारण स्वास्थ्यमा समस्या नआएको भौतिक प्रयोगशाला प्रमुख मनिराम भुसालले बताए । मेसिनहरू पनि सुरक्षित खालका छन्, उनले भने, त्यसैले दुर्घटनाको रकेर्ड छैन । भौतिकभन्दा रसायन प्रयोगशालातर्फका कर्मचारी बढी जोखिममा हुने गरेकाले हिजोआज केमिकल टेस्टलाई इन्स्ट्रुमेन्टबाटै परीक्षण गर्न थालिएको छ ।"
न्याउरी र सर्पपीडितलाई क्षतिपूर्ति,न्याउरीले कुखुरा खाइदिएका नागार्जुन नगरपालिका ३ का किसान रवि श्रेष्ठलाई शनिबार ६ हजार रुपैयाँ क्षतिपूर्ति दिएको छ । गत असार २० मा आर एन्ड आर एग्रिकल्चर फार्म सञ्चालक श्रेष्ठका ९६ वटा कुखुरा न्याउरीले खाइदिएको निकुञ्जका प्रमुख संरक्षण अधिकृत (चिफ वार्डेन) डिलबहादुर पुर्जा पुनले बताए । नागार्जुन नगरपालिका १ की कान्छी लामालाई पनि निकुञ्जले १ हजार ८ सय रुपैयाँ उपलब्ध गराएको छ । गत भदौमा उनका दुईवटा लोकल कुुखुरा सर्पले खाइदिएको थियो । सर्पको टोकाइले घाइते नागार्जुन नगरपालिका १ की पुतली तामाङलाई ४१ हजार ६७ रुपैयाँ उपलब्ध गराएको छ । गतवर्ष पनि निकुञ्जअन्तर्गत गोलढुंगा जितपुर मध्यवर्ती क्षेत्र उपभोक्ता समितिले ६६ जनालाई १ लाख ९० हजार ५ सय रुपैयाँ क्षतिपूर्ति बाडेको अध्यक्ष नीराजन तामाङले बताए ।
नेविसंघले जलायो सरकारी गाडी,बिदाका दिन अत्यावश्यक परेमा सरकारी पास लिएर मात्रै सरकारी गाडी चलाउन पाइने प्रावधान सरकार स्वयंले बनाएको छ । सरकारी निर्णय अटेर गरी शनिबार गाडी चलाउन खोजेकाले आगजनी गरिएको नेविसंघ महामन्त्री कुन्दन काफ्लेले बताए ।
उपसचिव समायोजन आजदेखि,सरकारले विशिष्ट श्रेणी (सचिव) बाट समायोजन सुरु गरेको छ । ५६ सचिवले गत साता मुख्यसचिव लोकदर्शन रेग्मीबाट समायोजनपत्र बुझेका छन् । मन्त्रालयको समायोजन महाशाखाका प्रमुख सहसचिव केदार पनेरुका अनुसार सहसचिवहरूको समायोजनसम्बन्धी प्रस्ताव मन्त्रिपरिषदमा पुगेको छ । अधिकारीका अनुसार प्रशासन सेवाबाहेकका १ सय २ जना सहसचिवलाई प्रदेशका मन्त्रालयमा खटाइनेछ ।
"इजलास छैन, सुनुवाइमा कठिनाइ","अन्य स्थानीय तहहरूमा भने न्यायिक इजलास नभएकै कारण २ वर्ष बित्नै लाग्दा ८ देखि १० वटा मात्रै मुद्दा दर्ता भएका छन् । जिल्लाको मनहरी गाउँपालिकामा हालसम्म २६ वटा मुद्दा दर्ता भएको छ । जसमध्ये १३ वटाको मेलमिलाप भएको गाउँपालिकाका उपाध्यक्ष मनिला विष्टले बताइन् । गाउँपालिकामा न्यायिक इजलास नहुँदा न्याय सम्पादनमा समस्या भएको उनले बताइन् । वाग्मती गापाकी उपाध्यक्ष धनमाया थिङले हालसम्म ८ वटा मात्रै उजुरी न्यायिक समितिमा दर्ता भएको बताइन् । सबै मुद्दाको किनारा इजलास नबसीकन समाधान गरियो, उनले भनिन् । न्यायिक इजलासको अभावमा निकालेको समाधानप्रति वादीप्रतिवादी दुवै सन्तुष्ट नहुने र गाउँपालिकाप्रति पनि अविश्वासको गर्ने खालको चिन्तन देखापरेको एक उपाध्यक्षले भने, न्यायिक इजलासबाट गरेको फैसलाप्रति उनीहरूको विश्वास देखिन्छ । स्थानीय तहहरूमा मेलमिलाप केन्द्रको समेत व्यवस्था हुन नसक्दा झन् समस्या देखिएको छ ।"
फरार दुई जना पक्राउ,"केन्द्रीय तथ्यांक विभागको दाताअनुसार गत वर्षको तुलनामा लागूऔषध कारोबार गर्नेविरुद्ध लगाइएको मुद्दाको संख्या पनि वृद्धि छ । उपत्यकामा चालू आवको माघसम्म एक सय ७२ वटा पुगिसकेका छन् । महानगरीय प्रहरी परिसर जावलाखेलका अनुसार दुव्र्यसनी बढ्नुको विभिन्न कारणमध्ये लागूऔषध सम्बन्धी नियमावली नहुन मुख्य हो । डिएसपी मिश्र भन्छन्, प्रक्राउ परेका लागूऔषध प्रयोगकर्तालाई सम्बन्धित परिवारलाई जिम्मा लगाइदिने वा तिनैको सिफारिसमा पुन:स्थापना संस्थामा पठाउनेबाहेक अन्य उपाय छैन ।"
अमेरिकासँग अपरिपक्वता,"वासिङ्टन डिसीमा नेपाली राजदूतलाई बोलाएर प्रस्टीकरण माग्नु मामुली विषय होइन । कूटनीतिमा यसलाई डिमास गरेको भनिन्छ । कूटनीतिक माध्यमद्वारा विरोध जनाउने तरिका हो यो । यो राम्रो संकेत होइन । परराष्ट्र मामिलामा संकेत नै काफी हुन्छ । यो हदसम्म अमेरिकालाई किन पुर्याउने ? अमेरिका, भारत, चीन वा अन्य कसैलाई पनि हामीले यो हदसम्म पुर्याउनु हुँदैन । अहिले हाम्रो परराष्ट्र नीतिमा बहुकेन्द्र हावी छ । यसो हुनु खराब हो । यस्तो विषयमा सरकार मुछिनै हुँदैन । प्रधानमन्त्री ओलीले अविलम्ब अमेरिका आश्वस्त हुने गरी औपचारिक धारणा प्रकट गर्नुपर्छ । कुनै पनि बहानामा नेपाल आफ्नो तटस्थ नीतिबाट विचलित नहुने प्रत्याभूत गर्नुपर्छ ।"
अर्थहीन सहयोग,"रामकृष्ण बराल, जोरपाटी२, काठमाडौं"
किन बढ्दै छ भ्रष्टाचार,"१५ गते बुधबार अन्तर्राष्टिय ट्रान्स्परेन्सी इन्टरनेसनलले जारी गरेको प्रतिवेदनअनुसार हरेक वर्ष नेपालमा भ्रष्टाचार घट्नुको सट्टा बढ्दो छ भनी उल्लेख गरेको छ । गत वर्ष १२२ औं भ्रष्टाचारको स्थानमा रहेको नेपाल यो वर्ष २ अंक थपिएर १२४ औं स्थानमा पुग्नुले भ्रष्टाचार बढ्दै गएको देखिन्छ । सुशासन भाषणमा मात्र होइन, व्यवहारमा देखिनुपर्छ । सरकारी कार्यालयदेखि जताततै पैसा नखुवाई कामै हुन सक्दैन । भ्रष्टाचार नियन्त्रण गर्ने हो भने अख्तियार दुरुपयोग अनुसन्धान आयोगको काम प्रभावकारी हुनुपर्छ । नेताहरूको लापरबाही, गैरजिम्मेवारीपन, दक्ष जनशक्ति अभाव र कार्यान्वयनमा फितलोपनले गर्दा भ्रष्टाचार बढ्दै गएको छ । कसले कहाँ भ्रष्टाचार गर्यो भनी रंगेहात समात्ने अख्तियारले समयसमयमा भएको करोडौं करोडको सुनचाँदी र आलिसान महलको स्रोत के हो भनेर खोज्दैन । ट्रान्स्परेन्सी इन्टरनेसनलले सार्वजनिक गरेको तथ्यांकको समाचार पढ्दा भ्रष्टाचारको मामिलामा राजनीतिक दल जरा हुन् भने कर्मचारी हाँगाबिँगा । उखेल्ने भनेको सत्ताधारी दलले नै हो । भ्रष्टाचारको बिरुवा नाश गर्न हाँगाबिँगा काटेर पुग्दैन, जरै उखेल्न सक्नुपर्छ । जरा उखेल्न राजनीतिक दलहरूको अथवा सत्ताको बागडोर सम्हालेका दलका नेताहरूको विगतको हविगत र वर्तमानको रहनसहन, खानपिन र तडकभडकमाथि अनुसन्धान गर्नुपर्छ ।तिलप्रसाद न्यौपाने, माछापोखरीचोक, काठमाडौं"
राप्रपा जुटफुट शृङ्खला,"त्यसपछि प्रधानमन्त्री बन्ने होडमै २०५४ सालमा राप्रपा फेरि विभाजन भयो । २०५६ सालको आम निर्वाचनमा दुवै दलले नराम्रो पराजय बेहोरेपछि २०५७ सालमा पार्टी पुन: एकीकरण भयो । २०५९ सालमा ज्ञानेन्द्रले शेरबहादुर देउवाको सरकारलाई अक्षम भनेर बर्खास्त गरेपछि प्रधानमन्त्री बन्ने विषयमा राप्रपामा पुन: खटपट सुरु भयो । सूर्यबहादुर थापाले राजालाई साथ नदिने यात्रा तय गरे भने चन्द राजाको बलमा पुन: प्रधानमन्त्री बने । यतिबेलासम्म थापाका पक्षमा उभिएका कमल थापाले पनि राजालाई साथ दिए र २०६२ सालमा आफ्नो नेतृत्वमा छुट्टै दल राप्रपा नेपाल गठन गरे । यो राप्रपा फुटको तेस्रो शृंखला बनेको थियो । कमल थापाले पार्टी फुटाएसँगै सूर्यबहादुर थापाले पनि पशुपतिशमशेर राणासँग असन्तुष्टि जनाउँदै राष्ट्रिय जनशक्ति पार्टी गठन गरे । यससँगै राप्रपामा चौथो फुट भएको थियो । सबै पञ्च नेताहरू यो फुटसँगै तीन खेमा (राप्रपा, राप्रपा नेपाल र राष्ट्रिय जनशक्ति) मा स्थापित भए । २०६४ सालको पहिलो संविधानसभा निर्वाचनमा पनि यी कुनै दलले जित हात पार्न सकेनन् र त्यसै हारलाई आधार मान्दै तत्कालीन राप्रपा र राष्ट्रिय जनशक्ति पार्टीबीच २०७० सालमा एकता भयो । त्यसपछि सुरुको राप्रापा दुई खेमा (राप्रपा र राप्रपा नेपाल) मा मात्र सीमित रहे । २०७३ मंसिरमा राप्रपा र राप्रपा नेपालबीच एकीकरण भएर पुन: सिंगो राष्ट्रिय प्रजातन्त्र पार्टी गठन भयो । यो एकता प्रक्रियामा असन्तुष्टि जनाउँदै प्रकाशचन्द्र लोहनीले पार्टी छाडे । राणा र थापाबीचको यो एकता पनि २०४७ सालको एकताजस्तै जुट्न बेर न फुट्न बेर भयो र राणाले आफू अध्यक्ष रहेको राप्रपा (प्रजातान्त्रिक) को गठन गरेसँगै राप्रपाको इतिहासमा पाँचौंपटक फुट आयो र माघ १८ गते राणा नेतृत्वको राप्रपा (प्रजातान्त्रिक) र लोहनी नेतृत्वको एकीकृत राष्ट्रिय प्रजातन्त्र पार्टी (राष्ट्रवादी) बीच एकतापछि नयाँ दल राप्रपा संयुक्तको गठन भएको छ ।सुजन देवकोटा, पालुङटार४, गोरखा"
बन्दाकोभीको बकपत्र,"सरकार तिमी म रोपिने खेतमा थिएनौ त्यहाँ त पुर्जावाला साहु पो थियो म आफैं रोपिने बीउमा त तिमी छँदै थिएनौ त्यहाँ त एग्रोभेट नामको व्यापारी थियो खेत र बीउमा नै नभएपछिबिरुवाहरूसँग झन् तिमी हुने कुरै भएन सरकार म दुब्लाएर पहेंलै हुँदा,एक मुट्ठी मल लिएर आएनौम बिरामी पर्दा, औषधि लिएर आएनौअरू त अरू तिर्खा लाग्दा,एक थोपा पानी पनि लिएर आएनौआसैआसमा म मर्ने दिन आयोमेरो मलामीमा झन् तिमी किन हुन्थ्यौ र ?अहिलेसम्म कहीं कतै नआए पनिमसानघाटमा त तिमी आउँछौ भन्ने झिनो आशा थियो अहँ, त्यहाँ पनि तिमी आएनौमलाई यतिसम्म होस छ किमसानमा त व्यापारी नामको बिचौलिया म र मेरो मालिक किसानलाईकहिले स्यालले सिनो तानेझैं तान्दै थिएत कहिले वचनरूपी धारिलो चुप्पीले हान्दै थिएबडो कष्टले मलाई जन्माउने हुर्काउने मेरो अभिभावक किसानठूलो स्वरले चिच्याई चिच्याई भन्दै थियोसरकार मलाई बचाऊमलाई बचाऊमलाई बचाऊउद्धव अधिकारी,"
तटस्थता नगुमाओस्,"अध्यक्ष दाहालको विज्ञप्ति बेमौकाको बाजा हो । हिजो सिरियामा नरसंहार हुँदा मौन बसे । म्यानमारमा लाखौं लखेटिए, चुपचाप बसे । श्रीलंकामा राजनीतिक उथलपुथल भयो, देखेको नदेखेझैं गरे । कतारमा अन्य अरबियन मुलुकले आर्थिक नाकाबन्दी गर्दा केही बोलेनन् । आफ्नै देशको लिम्पियाधुरामा भारत र चीनले मनोमानी गरे । आवाज निकालेनन् तर कहाँ कहाँको आदानप्रदान केही नहुने ल्याटिन अमेरिकी देशबारे अमेरिकाको कदमलाई लिएर कडा निन्दा गरे, जुन हाम्रो आवश्यकता थिएन । दाहालको विज्ञप्ति हतपतको काम लतपत भनेझैँ हो । नेपालजस्तो राष्ट्रिय ढुकुटी अरूबाट लिएर भर्नुपर्ने मुलुकले विश्वशक्ति अमेरिकी कदमबारे मौन बसेकै उत्तम हुन्थ्यो । अमेरिका विश्वशक्ति मात्र नभएर नेपालको ठूलो दातृ राष्ट्रसमेत हो । यसले गर्दा सरकार र नेकपा अध्यक्ष प्रचण्डको विज्ञप्तिले अमेरिकी सहयोग घट्न सक्ने देखिन्छ । नेपाललाई दिने भन्सार शुल्कलगायत अन्य क्षेत्रमा ठूलो घाटा बेहोर्नुपर्ने हुन सक्छ । सरकार भ्रमण वर्ष २०२० मनाउन अघि सरिरहँदा धेरै पर्यटक आउने अमेरिकासँगको यस्तो सम्बन्ध रहनु राम्रो होइन । यसले न त हाम्रो लक्ष्य भेट्न सक्छ न छवि राम्रो बन्न । अमेरिकाबाट पाउने सहयोगमा सरकारले कूटनीतिक पहल नगरेब्रेक लाग्ने सम्भाना छ । भेनेजुएलाबारे दाहालको विज्ञप्ति आएपछि सरकारको धारणा अमेरिकाले माग्यो । उसलाई आशा थियो दाहालको भन्दा सरकारको बेग्लै धारणा आउँछ र सम्बन्ध यथावतै रहन्छ तर सरकारले पनि दाहालकै विचारलाई अनुमोदन गर्ने तवरले धारणा बनायो । यता सरकारमा रहनेले दाहालको विपरीत जाँदा सत्तामा गडबड हुने देखेर आफ्नो फाइदा हेर्दा देशलाई नोक्सान हुँदै छ । अहिले लगानी सम्मेलन गरिए अमेरिका सामेल नहुन सक्छ । लगानी सम्मेलन भनेजस्तो नहुन सक्छ । यसतर्फ सरकारले ध्यान दिनु जरुरी छ । कोही एक पार्टी अध्यक्षलाई जोगाउँदा देशलाई नोक्सान नहोस् । वर्षौंपछिको अमेरिकी विदेशमन्त्रीले नेपाली विदेशमन्त्रीलाई निमन्त्रणा गरेर भेटेलगत्तै यस्ता कदम चाल्नाले उपलब्धि केही हुनेछैन । सत्ताधारीले तुुजुक देखाउने होइन । शान्त र सौम्यभावले परिस्थितिको आकलन गरोस् । सरकारले कूटनीतिक तवरबाट नेपालअमेरिका सम्बन्ध पहिलेकै अवस्थामा ल्याउन पहल गरोस् ।समय अधिकारी, सिनाम, ताप्लेजुङनेपालको राजदूतावाससमेत नभएको दक्षिणी अमेरिकी राष्ट्र भेनेजुएलाको वर्तमान राजनीतिक परिस्थितिबारे वक्तव्य दिएर विवादित बन्न पुगेका नेकपा अध्यक्ष पुष्पकमल दाहालले शुक्रबार त्यसको पुस्ट्याइँमा जारी गरेको अर्को वक्तव्यले नेपालअमेरिका सम्बन्धलाई असर पार्लाजस्तो छ । अध्यक्ष दाहालको पहिलो वक्तव्यलगत्तै अमेरिकाले नेपालको सरकारी धारणा मागेकामा दाहालकै धारणासँग मिल्ने गरी मंगलबार आएको सरकारी वक्तव्यले पनि अमेरिकालाई रुष्ट बनाएको छ । समृद्ध नेपाल सुखी नेपाली नारा बोकेको सरकारले समृद्ध अमेरिकासँग सम्बन्ध बिगारेर विदेशी लगानी आकर्षित गर्ने कुन बाटो अवलम्बन गर्ने हो ? हेर्न बाँकी छ ।महेन्द्रसिंह बम, टीकापुर१, कैलाली"
धर्मनिरपेक्ष राज्यको धर्म,"हिन्दु सांस्कृतिक उत्थान कि आर्थिक समृद्धिको स्थापना ? बहसको विषय बन्नु जरुरी छ, जुन धर्मनिरपेक्ष राज्यको आधारभूत सिद्धान्त एउटा मुख्य कडी हो ।"
चट्याङको जोखिम,लेखक अमृत साइन्स क्याम्पसको भौतिकशास्त्र विभागमा आबद्ध छन् ।
"बज्र किलायको ग्रन्थ, क्रोधको मुकुण्डो","बौद्धमार्गीहरू यस्तो पूजा ल्होछारको सन्दर्भमा गर्छन् । वर्षभरि मनमा खराब तत्त्व हाबी नहोस्, सुख र शान्ति प्राप्ति होस् भन्ने कामनासहित । पूजा सकेपछि ल्होछारको खुसियाली सुरु हुन्छ, बज्र किलायमा सामेल बौद्धका स्थानीय विनोद लामाले भने, मनमा शान्ति छाउँछ । सबैको मनमा शान्ति छाए बाह्य शान्ति पनि प्राप्ति हुन्छ ।"
अठोट ले दिएको उत्प्रेरणा,"कार्यक्रममा विभिन्न विद्यालयका दर्जन बढी विद्यार्थीले उक्त पुस्तकबारे आफ्ना अनुभव साटेका थिए । पुस्तकबारे शिक्षाविद्, मनोविद्बीच अन्तरक्रिया पनि चलेको थियो । शिक्षाविद् प्रा विद्यानाथ कोइरालाले अहिले बालबालिकालाई कुनै कुरा जबरजस्ती लाद्ने गर्दा सन्की हुने खतरा भएकोले हस्तक्षेप नगरी उनीहरूलाई नै सोचेर काम गर्न दिनुपर्छ भन्ने पक्ष पुस्तकले उठाएको बताए । बालबालिकाका लागि लेखिएको भए पनि अठोट जुनसुकै उमेर समूहका पाठकका लागि उपयुक्त रहेको मनोवैज्ञानिक परामर्शदाता सनम पौडेलले बताइन् । पुस्तकमा रहेका सामाग्री मन छुने खालका भएको उनले दाबी गरिन् । बालसाहित्यकार कार्तिकेय घिमिरेले अठोट मा विद्यार्थीलाई केन्द्रित गरेर सुहाउँदो विषयवस्तु समायोजन गरेको बताए । विदेशी राम्रा पुस्तक पढदा पनि विद्यार्थीहरूले त्यहाँको पात्र र परिवेश नबुझ्न सक्छन्, उनले भने, तर लेखकले यहीँको पात्र र परिवेशमा रहेर पुस्तक लेखेकाले पाठकले विषयगत निकटता महसुस गर्न सक्छ । पुस्तकलाई इन्टर्नल पब्लिकेसनले बजारमा ल्याएको हो ।"
पुस्तकमा लिम्बू दस्तावेज,"त्यसैगरी, बेघा थोबोजुमको प्रकाशन इक्मिसो स्मारिका समेत सार्वजनिक गरिएको छ । काइँलाले लिम्बू जातिको इतिहास, भाषा, साहित्य, मुन्धुम संस्कृतिबारे स्वजातिले नै खोज्न सक्नु महत्त्वपूर्ण पक्ष रहेको बताए । संस्थाका अध्यक्ष प्रवीन बेघाले देशविदेशमा छरिएर रहेका वंशहरूबाट आर्थिक सहयोग जुटाएर पुस्तक र स्मारिका प्रकाशन गरिएको बताए ।"
लालबाबुले रुचाए सयकडा दस,"फिल्म निर्माण पक्षले भ्रष्टाचारविरुद्धको अभियानमा लागेकालाई फिल्म हेराएको हो ।फिल्ममा भ्रष्ट सरकारी अधिकृतको भूमिका निर्वाह गरेका कलाकार राजाराम पौडेलले भने अभिनयमा प्रशंसा पाए । खासगरी मन्त्री पण्डितले उनको कामको खुलेर तारिफ गरेका थिए । मुख्यसचिव रेग्मीले फिल्म समसामयिक र सन्देशमूलक रहेको संक्षिप्त प्रतिक्रिया दिएका थिए भने अख्तियार पूर्वप्रमुख उपाध्यायले भ्रष्टाचार नियन्त्रण प्रयासका लागि फिल्म सशक्त माध्यम भएको बताउँदै सयकडा दस यसका लागि एउटा आदर्श फिल्म भएको तर्क गरे । उनले भ्रष्टाचार न्यूनीकरणका लागि नागरिकसमेत चेतनशील हुनु जरुरी रहेको बताए । फिल्ममा मनोज गजुरेल, राजाराम पौडेल, अमृत ढुंगाना, करुणा श्रेष्ठलगायतको अभिनय रहेको छ । रज्जु प्रधानको निर्माण रहेको फिल्मलाई गतसाता थाइल्यान्ड र म्यान्मारमा प्रदर्शन गरिएको थियो ।"
लभ स्टेसन भियतनाम र इन्डोनेसियामा,"युवाहरूको प्रेमकथामा आधारित लभ स्टेसन लाई उज्ज्वल घिमिरेले निर्देशन गरेका छन् । भारतको दार्जिलिङ, सिक्किम लगायत क्षेत्रमा छायांकन गरिएको फिल्मले आउँदो चैत २२ गतेलाई रिलिज डेट तय गरेको छ ।"
सुन नकिन्न टर्कीलाई चेतावनी,भेनेजुएलामा एक वर्षदेखि जारी सत्तासंघर्ष विपक्षी नेताको घोषणसँगै थप चर्केको हो । त्यसयता राजधानी काराकस लगायतका मुख्य सहरहरूमा निर्वाचित राष्ट्रपति मडुरोको विरोधमा प्रदर्शनहरू गरिँदै आएको छ । सन् २०१३ मा पहिलो कार्यकालका लागि राष्ट्रपति भएका मडुरोको शासनकालमा भेनेजुएलामा मुद्रास्फीति र ऊर्जा समस्याका साथै खाद्य सामग्रीको चरम अभावपछि मानिस विरोध उत्रेका हुन् । राष्ट्रसंघका अनुसार विगत ३ वर्षमा २० लाखभन्दा बढी मानिसले भेनेजुएला छाडिसेका छन् ।
जालमा पर्दै दुर्लभ घडियाल,"घडियाल लोप हुँदै गएको जलचर हो । संरक्षणमा सरकारी र स्थानीय तवरमा जागरुकतामा कमी भएको संरक्षणकर्मी पाठक बताउँछन् । बाघ, गैंडा मरे वा घाइते भए सनसनी मच्चिन्छ । त्योभन्दा कैयौं गुणा संकटमा रहेको घडियाल मर्दा वा समस्यामा पर्दा सामान्य चर्चा पनि छैन । घाइतेको उद्धार छैन, मरेकाको विवरण छैन, उनले भने । सहायक संरक्षण अधिकृत खड्का घडियाल मारे कारबाही हुने बताउँछन् । घडियाल मारे १ देखि १० वर्षसम्म कैद वा १ देखि ५ लाख रुपैयाँसम्म जरिवाना वा कैद तथा दुवै हुने कानुनी व्यवस्था छ । तर घडियाल मारेको आरोपमा कोही समातिने र कारबाही हुने गरेको पाइँदैन ।"
बलात्कारी बाबुलाई ४१ वर्ष कैद,बाबुले छोरी बलात्कार गरेको थाहा पाएपछि आमाले प्रहरीमा जाहेरी दिएकी थिइन् । घटना मालिका गाउँपालिकामा गत भदौ दोस्रो साता भएको थियो । जाहेरी आएलगत्तै प्रहरीले आरोपीलाई पक्राउ गरेको थियो । पक्राउपछि उनले कसुर सकारेका थिए । मुलुकी अपराध संहिता २०७४ मा बाबुछोरीबीच हाडनाता करणी भए जन्मकैद (२५ वर्ष) जेल सजाय हुन्छ । बलात्कार भए छुट्टै १६ देखि २० वर्षसम्म कैद सजाय हुने व्यवस्था छ ।
ब्याज आन्दोलन स्थगित,"मागप्रति प्रदेश सरकार सकारात्मक देखियो, संगठन अध्यक्ष भीम घिमिरेले भने, आन्दोलन स्थगन मात्र गरेका छौं । सरकारको प्रतिबद्धता आएपछि केही दिनका लागि आन्दोलन स्थगन गरेको संघका अध्यक्ष पवनकुमार सारडाले बताए । ब्याज दर घटाउनुपर्ने माग राख्दै आन्दोलित उनीहरूले राष्ट्र बैंकको क्षेत्रीय कार्यालय घेराउदेखि प्रधामन्त्रीलाई उद्योगका ताला चाबी बुझाउने र राष्ट्र बैंकमा तालाबन्दी गर्नेसमेतका कार्यक्रम सार्वजनिक गरेका थिए ।"
बारीमै बिक्छ अदुवा,"यतिबेला माग बढेकाले अदुवाले राम्रो मूल्य पाएको भिमादका व्यापारी चित्र रानाले बताए । यो वर्ष भारतबाट बढी माग आएको छ, उनले भने, प्रतिधार्नी २ सय रुपैयाँँको दरले बारीबाटै अदुवा खरिद गरिरहेका छौं । गत वर्षमा भिमादको मालेबगरबाट १ हजार १ सय ८४ टन अदुवा भारत पठाएको उनले बताए । यो पल्ट त्योभन्दा पनि बढ्छ, उनले भने । कृषि ज्ञान केन्द्र तनहुँका अनुसार यहाँ ५ सय ९५ हेक्टरमा अदुवाको व्यावसायिक खेती हुँदै आएको छ । गत वर्ष ७ हजार ५ सय ५६ टन उत्पादन भएको थियो । भिमादको माझकोट, किहुँ, अरुदोय, ऋषिङको राम्जाकोट, भीरकोट, बैदी र घिरिङको साभुङ भगवतीपुरलगायत अदुवा खेतीको पकेट क्षेत्रका रूपमा परिचित छन् ।"
घाँसको नयाँ प्रजातिको उत्पादन,"पाल्पा , नयाँ प्रजातिको मलाई नामक घाँस उत्पादन सुरु भएको छ । रामपुर नगरपालिका ६ स्थित श्रीकृष्ण उन्नत भैंसी विकास बीउबीजन स्रोत केन्द्रमा परीक्षणका लागि यो घाँस उत्पादन सुरु गरिएको हो । केन्द्रका सञ्चालक कृष्णकुमार अर्यालले भारतबाट बीउ खरिद गरी परीक्षणका लागि ल्याएका हुन् । नयाँ प्रजातिको घाँसको उत्पादन अत्यन्त राम्रो र सफल भएको उनले जनाए । अर्यालले करिब तीन रोपनी क्षेत्रफलमा घाँस लगाएका छन् । नयाँ प्रजातिको घाँस कस्तो हुन्छ भनेर परीक्षणका लागि मात्र ल्याएर लगाएको हुँ, उनले भने । यो घाँस पशुका लागि अत्यन्तै पोषिलो मानिने र यसको सेवनबाट दूध उत्पादन बढेको उनले जनाए । छरेको ३० देखि ४० दिनभित्रमा उत्पादन लिन सकिने अर्यालको भनाइ छ ।(रासस)"
स्याङ्जामा ४७ करोडको सुन्तला उत्पादन,जिल्लामा सुन्तलाको विकासको लागि परियोजना सञ्चालन भए पनि कृषकले प्राविधिक सहयोग पाउन नसकेको गुनासो गरेका छन् ।
युरिया मल आउँदै,हाल गहँु बालीमा युरिया मल छर्ने सिजन रहेकाले किसानले यो मल सहजै पाउन सकेका छैनन् । साल्ट ट्ेरडिङ कर्पोरेसनले सीमित मात्रामा मल बिक्री वितरण गरे पनि उसको मौज्दातले माग धान्न सकेको छैन । सीमावर्ती गाउँका किसानले बाध्य भएर भारतबाट युरिया मल ल्याउन थालेका छन् । विगतमा भारतबाट तस्करी भई मल आउने गरेकामा गत वर्ष भारतको मलभन्दा नेपालको मल सस्तिएपछि त्यहाँबाट मल आउने क्रम रोकिएको थियो ।
डडेलधुरामा मह उत्पादन बढ्दै,रासस
चौडा पार्न २० करोड निकासा,"यो सडक बनेपछि धौलागिरिबाट बुटवल र स्याङजाको मिर्मी घुम्न जाने बढेका छन् । बुटवल तथा पाल्पाका अधिकांशले मुक्तिनाथ र बागलुङ कालिका आउने सडकका रूपमा प्रयोग गर्न थालिसकेका छन् । सडक चौडा पार्ने क्रममा नाली निर्माणको काम पनि सुरु भएको छ । सडक चौडा पार्ने काम सँगै सेनाले कल्भर्ट, कजवे, पक्की पर्खाललगायतका काम पनि गर्ने भट्टराईले बताए । सेनाको काम राम्रो देखिएकाले बजेट र सेनाकै निरन्तरताका लागि पहल भएको बागलुङ क्षेत्र नं १ का सांसद सूर्य पाठकले बताए । करिडोरले जोडिएकाले दक्षिण बागलुङका छिस्ती, जैदी, अर्जेवा, धुल्लुबाँस्कोटलगायतका गाउँबाट सदरमुकाम आउने बाटो छोटिएको छ ।"
एनएमबी र वन टु वाचबीच सम्झौता,एनएमबी बैंक र वन टु वाचबीच वन टु वाचका लगानी कम्पनीहरूका लागि ब्रिज फाइनान्सिङ व्यवस्थासम्बन्धी सम्झौता भएको छ । एनएमबी बैंकका प्रमुख कार्यकारी अधिकृत सुनिल केसी र वन टु वाचका प्रबन्ध निर्देशक विलियम ग्रिमिंकले सम्झौतापत्रमा हस्ताक्षर गरेको विज्ञप्तिमा छ । म्झौताअनुसार दुवै हस्ताक्षरकर्ता निकायहरूले ब्रिज फाइनान्सिङअन्तर्गत विदेशी लगानीको प्रतीक्षा गरिरहेका कम्पनीको तत्कालीन वित्तीय आवश्यकता पूरा गर्ने दिशामा सहकार्य गर्ने जनाइएको छ ।
सेतक चिनीले छुटपुर्जी पाएन,सेतक चिनीको संकलन तथा छुट पुर्जी लिनका लागि वन कार्यालय धाउन थालेको तीन महिना बितिसकेको जुनीचाँदे गाउँपालिका ६ का जडीबुटी व्यवसायी पदमबहादुर शाहीले बताए । कार्यालयले पुर्जी नदिँदा ५ सय क्विन्टल सेतक चिनीमा लगानी गरेको एक करोड डुब्न लागेको शाहीले बताए ।गत मंसिरदेखि पुर्जीका लागि धाउँदा हैरान भएको शाहीले बताए । ६५ जना जडीबुटी व्यवसायीले गत असोजमा बारेकोट गाउँपालिकामा २ लाखका दरले धरौटी राखेर उक्त सेतक चिनी संकलन गर्ने अनुमति लिएका थिए ।
पेल्ट्रिकसेट अलपत्र,गाउँगाउँमा केन्द्रीय प्रसारण लाइन विस्तार हुन थालेपछि यस्ता पेल्ट्रिकसेटहरू धमाधम बन्द हुन थालेका हुन् । गाउँमा विद्युत् नभएको बेला जिल्लाभरि सयौंको संख्यामा पेल्ट्रिकसेट राखिएका थिए । तत्कालीन जिल्ला ऊर्जा शाखा र रिमरेकलगायतका गैससहरूले पेल्ट्रिकसेट सञ्चालनमा सहयोग गरेका थिए । कतिपय तत्कालीन गाविसहरूले गाउँ परिषद्बाट लाखौं बजेट विनियोजन गरेर पेल्ट्रिकसेटमा खर्च गरे । संरक्षण गर्न सकेको भए अझै पनि ती पेल्ट्रिकसेट सञ्चालन गर्न सकिने अवस्थामा छन् ।
उपचार नपाएर बिरामी फर्कंदै,"सुन्तलीजस्तै दैनिक २० बढी सुत्केरी फर्कने गरेको प्रतिष्ठान स्रोतको भनाइ छ । वार्ड र बेड सबै खाली छन् । भुइँमा रगतका दाग, फोहोरका थुप्रा देखिन्छन । प्रसूति कक्ष गन्हाउँछ । नाक थुनेर पस्नुपर्ने अवस्था छ ।प्रसूति कक्षमा काम गर्ने कर्मचारी पनि आन्दोलनमा उत्रिएपछि सबैतिर दुर्गन्ध फैलिएको हो । पहिले राप्ती उपक्षेत्रीय अस्पताल हुँदा मासिक ३ सय बढी सुत्केरी हुने गरेको मेडिकल रेकर्डर अब्दुल मारुफ खाँले बताए । सुरुमा प्रतिष्ठानले सुत्केरी शुल्क वृद्धि गरेपछि तर्सिएका बिरामी अहिले सेवा बन्द भएपछि समस्यामा परेका छन् । उच्च अदालत तुलसीपुरको आदेशपछि शुल्क वृद्धि फिर्ता भए पनि कर्मचारी आन्दोलनले सेवा प्रभावित छ । कर्मचारीले साउनदेखिको तलब नपाएको र पेसागत सुरक्षा नभएको भन्दै आन्दोलनमा छन् । प्रशासनिक भवनमा ताला लागेको छ । प्रतिष्ठानले समस्या समाधानका लागि पहल नगरेको कर्मचारी संघर्ष समिति संयोजक हिमराज गौतम बताउँछन् । यति लामो समय आन्दोलन हुँदा पनि चासो छैन, उनले भने । आन्दोलनले सेवा प्रवाहमा समस्या भइरहेको प्रतिष्ठानका रजिस्ट्रार डा रामप्रसाद प्याकुरेलले बताए । सुत्केरी सेवा बन्द नै गरेको त होइन तर सफाइ गर्ने कर्मचारी नभएका कारण प्रभावकारी रूपमा काम गर्न समस्या भएको छ, उनले भने ।"
जनप्रतिनिधिको एनजीओ मोह,"मान्मका प्राय: घरैपिच्छे राखिएका बोर्डअनुसार गैससले काम गरेका छैनन् । बोर्ड झुन्ड्याउनेमध्ये अधिकांशको त वर्षौंदेखि दर्ता नवीकरणसमेत गर्न सकेका छैनन्, गैसस महासंघ जिल्ला अध्यक्ष वीरेन्द्र बुढाले भने, आंैलामा गन्न सकिने मात्र जिल्लामा क्रियाशील छन् । उनका अनुसार एक दर्जन मात्र गैससको सक्रियता गाउँसम्मै पुगेको छ ।"
भारतीय अस्पतालमा शिशु साटियो,"पुस २७ गतेको यो घटना बैतडीसँग सीमा जोडिएको भारतको पिथौरागढस्थित सरकारी महिला अस्पतालमा भएको हो । लामो समयदेखि पिथौरागढमा मजदुरी गरी बसेका सुर्खेत बिजौराका गहतराज दम्पतीले नवजात छोरा अस्पतालका कर्मचारीले साटेर जबर्जस्ती अर्कैकी छोरी पठाएको बताए । पिथौरागढ प्रहरीमा उजुरीसमेत दिएँ, नवीनले भने, उल्टै प्रहरीले कुटेर भगायो । उजुरी दिन जाँदा अस्पतालका चिकित्सकको कार्यकक्षमा लगेर प्रहरी र डाक्टरले कुटेको उनले बताए । पिथौरागढमा धेरै प्रयास गर्दा पनि सरकारी अधिकारीले कुरा नसुनेपछि गहतराज दम्पती आफ्नो समस्या लिएर जिल्ला प्रशासन बैतडी पुगेका छन् ।"
संकटाविरुद्ध पुलिस सफल,संकटाका प्रशिक्षक सल्यान खड्गीले रक्षापंक्तिका केही खेलाडीको कमजोरीले खेल गुमाउनुपरेको बताए । उनले आफ्ना खेलाडीले राम्राराम्रा मुभ निकाले पनि फिनिसिङमा समस्या देखिँदा हार बेहोर्नुपरेको जनाए । लिगमा पुलिसलाई २१ ले हराए पनि अन्य नकआउट प्रतियोगितामा भने संकटाले पुलिससँग पराजय बेहोरेको छ । आइतबार थ्रीस्टार र एपीएफ क्लब भिड्दै छन् ।
तिलोत्तमा गोल्डकप फागुनमा,"प्रतियोगितालाई १० लाख रुपैयाँ विनियोजन गरेको बुटवल उपमहानगरपालिकाको संरक्षकत्वमा तिलोत्तमा गोल्डकप ०३१ सालमा स्थापना भएको थियो । ०३३ सालमा पहिलोपल्ट गोल्डकप आयोजना भएको थियो । बुटवल नगरपालिका र जिल्ला फुटबल संघको सहकार्यमा हँुदै आएको प्रतियोगिता हरेक वर्ष हुने भनिए पनि बीचमा राजनीतिक अस्थिरता, आर्थिक, खेल र प्रतिवद्धताको अभावमा रोकिने गरेको छ । अब प्रतियोगितालाई बर्सेनि निरन्तरता दिने बुटवल उपमहानगर प्रमुख शिवराज सुवेदीले बताए ।"
४० लाख खर्च,रंगशालामा राख्न चीनबाट अत्याधुनिक (रेडिमेड) प्यारापिट मगाइएको छ । नेपालगन्ज रंगशालाको दर्शक क्षमता बढाएर १० हजार पुर्याइएको छ । रंगशालाको कुल लागत २५ करोड रुपैयाँको हो । निमार्णाधीन रंगशाला अन्तिम चरणमा छ । राष्ट्रिय खेलकुदका लागि नेपालगन्ज रंगाशालाको स्वरुप बदलिएको छ । अन्तर्राष्ट्रिय प्रतियोगिता गर्न मिल्नेगरी भौतिक पूर्वाधारहरू तयार भएका छन् । प्रतियोगिताका लागि आवश्यक पूर्वाधारका विभिन्न १३ ठूला आयोजना सन्चालनमा छन् ।
जितेको तीन वर्षपछि सम्मान,"मध्यपश्चिम खेलकुद विकास समितिले २०७३ सालमा भएको सातौं राष्ट्रियमा स्वर्ण जित्ने खेलाडीलाई नगदसहित सम्मान गर्ने घोषणा गरेको थियो । समितिले खेलाडीलाई ढिलो गरी सम्मान गरेको छ । बाँकेका सुटिङ खेलाडी कृष्णा थापा, सफ्ट टेनिसका मेघा श्रेष्ठ, भारोत्तोलनका प्रकाश केसी, जुडोका सोनु भट्ट, कुस्तीका रमेश गोतामे, सुटिङका संजोगकृष्ण श्रेष्ठले स्वर्ण जितेका थिए । एथलेक्टिसतर्फ जाजरकोटका यमसाजन सुनारले दुई स्वर्ण, उसुतर्फ सुर्खेतका दीपक हमाल, सुुटिङ टिमतर्फ दाङका पवन घिमिरे र अनर्भ घिमिरेले स्वर्ण जितेका थिए । मध्यपश्चिम खेलकुद विकास समितिका अध्यक्ष भीम वलीले आसन्न आठौं राष्ट्रिय खेलकुदलक्षित गरी खेलाडीको हौसला बढाउन सम्मान गरिएको बताए । प्रदेश सांसद कृष्ण केसीले प्रतियोगिताका लागि प्रदेश सरकारले सहयोग गरिरहेको बताइन् ।"
आईटीएफ टेनिस सुरु,मुख्य ड्र भन्दा खेलाडी संख्या बढी भएकाले शनिबार र आइतबार प्रिक्वालिफायर खेल खेलाइएको संघ कास्कीका महासचिव नवीन चालिसेले बताए ।
पुलिसलाई उपाधि,"चितवन,माडीमा भएको प्रथम दिवाकर भुसाल स्मृति राष्ट्रिय क्लब च्याम्पियनसिप पुरुष भलिबलमा नेपाल पुलिस क्लब विजयी भएको छ । शनिबार फाइनलमा पुलिसले त्रिभुवन आर्मीलाई ३१ को सेटमा पराजित गरेर उपाधि जित्यो । तेस्रो स्थानमा एपीएफ क्लबले चुल्हो भलिबल क्लव नारायणगढलाई ३० को सेटमा हरायो । विजेताले २ लाख, उपविजेताले १ लाख र तेस्रो टोलीले ५० हजार रुपैयाँ पुरस्कार पाए । युवा खेलकुद तथा सांस्कृतिक समिति माडीले आयोजना गरेको प्रतियोगितामा ८ टिमले भाग लिएको अध्यक्ष हरि भुसालले बताए ।"
भ्याली र ग्रीनल्यान्ड विजयी,"काठमाडौं, भ्याली पब्लिक र ग्रीनल्यान्ड आठौं इनोभेटिभ कप अन्तरस्कुल बास्केटबलको सिनियर ब्वाइजमा विजयी भएका छन् ।भ्यालीले एचएचसीएलाई ६६४४ ले पराजित गर्दा राहुल बिकले २९ स्कोर जोडे । राजीव अवालेको १५ स्कोरमा ग्रीनल्यान्डले एआईएलाई ४६३४ ले हरायो । विल्सनले रोडियन्टलाई ५०३५ ले रोक्दा विल्सनका पेम्बा शेर्पाले २६ स्कोर गरे । जुनियर ब्वाइजमा नेरिक, स्वप्न बाटिका र राराहिल विजयी भए । गल्र्समा हिमालीले विज किड्सलाई २३२० ले हरायो ।"
रेडियन्टलाई सफलता,"काठमाडौं, रेडियन्टले प्रथम न्यु भिजन कप उपत्यकाव्यापी बास्केटबलमा दोहोरो जित पाएको छ । गल्र्समा रेडियन्टले ग्रामरलाई १८११ ले पराजित गर्यो । अस्मिता गुरुङले ८ स्कोर गरिन् । ब्वाइजमा राज रोका र सन्जिव भण्डारीको ८८ स्कोरमा रेडियन्टले जेनियममाथि २५१५ को जित पायो । ब्वाइजमै ग्रामरले होप भ्यालीलाई ४६३०, नेरिकले आयोजक न्यु भिजनलाई ३३२१, एरिसले ओसिसलाई ४०२७ र जेनियमले बेबिलोनलाई ३३३२ ले पन्छाए ।"
एभरेस्ट विजयी,"रूपन्देही,खड्गप्रसाद गौचन मेमोरियल कप अन्तरस्कुल क्रिकेटमा शनिबार एभरेस्ट बोर्डिङले बुद्ध पब्लिकलाई ५ विकेटले हराएर सेमिफाइनल तय गर्यो । शीतलनगर मैदानमा टस जितेर बुद्धले २८ ओभरमा ८८ रनमात्र बनायो । सागर अठराईको १९ रन बनाए । एभरेस्टका अभिषेक गौतमले १० रन दिँदै ४ विकेट र प्रशान्त बस्यालले ३ विकेट लिए । झिनो लक्ष्यलाई एभरेस्टले २३ ओभरमा ५ विकेट गुमाई पूरा गर्यो । अभिषेक बटलाले २० र अनुराग पाण्डेले १४ रन जोडे । बुद्धका अभय नेपालले २ विकेट लिए ।"
सैनिक स्कुल फाइनलमा,"काठमाडौं,ज्ञानकुन्जलाई १० विकेटले हराउँदै सैनिक आमावि स्कुल क्रिकेट लिग (एसएलसी) को फाइनल पुगेको छ । पुल्चोक मैदानमा शनिबार ज्ञानकुन्जले दिएको १ सय १६ रनको लक्ष्य सैनिक स्कुलले १२५ ओभरमा कुनै विकेट नगुमाई पूरा गर्यो । ३० ओभरमा खेलाइएको सेमिफाइनलमा सैनिकका निश्चल तामाङले ५७ रनको अर्धशतकीय इनिङ्स खेले । जेवाइजंग मल्लले ३९ रन बनाए । टस जितेको ज्ञानकुन्जले २३३ ओभरमा १ सय १५ रन बनायो । अदित सुवेदीले ५७ र नीरज यादवले २३ रन बनाए । सैनिकका म्यान अफ द म्याच आशिष कुँवरले ३ विकेट लिए ।"
आर्मीलाई इटहरी गोल्डकप,"प्रतियोगिताको सर्वाेत्कृष्ट खेलाडी आर्मीका टंक बस्नेत घोषित भए । उनले ३० हजार र सेन्सुईको ४३ इन्चको एलईडी टीभी पुरस्कार पाए । उत्कृष्ट गोलरक्षक आर्मीका विकेश कुथु घोषित भए । उनले २० हजार पाए । फरवार्डमा आर्मीका भरत खवास, मिडफिल्डमा आर्मीका सन्तोष तामाङ र डिफेन्समा मनाङका सुरज बिक उत्कृष्ट भए । सबैले जनही २० हजार पाए । प्रशिक्षकमा आर्मीका चुनबहादुर थापा उत्कृष्ट भए । उनले २० हजार पाए । म्यान अफ द फाइनल आर्मीका विमल पाण्डे भए । उनले २० हजार पाए । तीन गोल गरेका भरत खवासले सर्वाधिक गोलकर्ताको पुरस्कार ३० हजार रुपैयाँ र म्याडल प्राप्त गरे । राष्ट्रिय जागृति क्लबका उमेश राई उदीयमान खेलाडी घोषित भए । उनले २४ इन्चको एलईडी टीभी पाए । विजेतालाई राष्ट्रिय खेलकुद परिषद्का सदस्यसचिव केशवकुमार विष्टले पुरस्कृत गरे ।"
नेपाललाई अर्को अवसर,स्टार लेग स्पिनर सन्दीप लामिछानेले दुई खेलमा ४ विकेट लिएर आफ्नो अनुशासित बलिङमा लय कायम राखेका छन् । सबैभन्दा सकारात्मक पक्ष भनेको राष्ट्रिय टोलीबाट डेब्यु शृंखला खेलिरहेका बलर अविनाश बोहरा छन् । जो आफ्नो पहिलो प्रतियोगितामा सानदार देखिएका थिए ।निकै कम रनअपसाथ अविनाशले पहिलो दुई खेलमा सबैलाई प्रभावित पारेका छन् । विशेष रूपमा दोस्रो खेलमा उनले मात्र २० रन दिएर ३ विकेट लिए । शुक्रबारको जितमा महत्त्वपूर्ण रन बनाएपछि पवन सर्राफलाई एक अर्को मौका मिल्ने सम्भावना छ ।
सुरुमै धनगढीविरुद्ध विराटनगर,"अन्तिम तीन खेलमा फागुन ४ मा अत्तरियाले महेन्द्रनगर, धनगढीले रूपन्देही र अत्तरियाले काठमाडौंसँग खेल्ने छन् । ६ फ्रेन्चाइज टोलीले राउन्ड रोबिनमा प्रतिस्पर्धा गरेपछि शीर्ष चार टोलीले प्लेअफ खेल्ने छन् । त्यसका शीर्ष दुई टोलीले क्वालिफायर १ मा प्रतिस्पर्धा गर्नेछन् र विजेता फाइनल पुग्नेछ । तेस्रो र चौथो हुने टोलीले इलिमिनेटरमा प्रतिस्पर्धा गर्नेछन र विजेता टोलीले क्वालिफायर १ को पराजित टोलीसँग फाइनलमा पुग्न खेल्नेछ ।"
माउन्ट ग्लोरी च्याम्पियन,"काठमाडौं,माउन्ट ग्लोरीले चौथो नेफसाइपाल अन्तरस्कुल छात्र फुटबलको उपाधि रक्षा गरेको छ । उत्तर भेगीय शैक्षिक मञ्च (नेफ) को आयोजना र साइपाल एकेडेमीको प्रायोजनमा भएको प्रतियोगिताको फाइनलमा डिफेन्डिङ च्याम्पियन माउन्ट ग्लोरीले विनायकलाई २० ले हरायो । विजेताका प्रीतम तामाङ र चन्दन दासले गोल गरे । माउन्टका आयुश गुरुङ म्यान अफ द म्याच घोषित भए । हिमरश्मिले नोब्सलाई टाइब्रेकरमा ३२ ले हराएर तेस्रो स्थान हात पार्यो । माउन्टका चन्दन दास उत्कृष्ट खेलाडी तथा हिमरश्मिका ईश्वर गुरुङ उत्कृष्ट गोलरक्षक चुनिए । फ्लोरोसेन्ट इमर्जिङ टिम ठहरियो ।स्पर्धाका उत्कृष्ट ३० खेलाडीलाई साइपालले प्लस टु अध्ययनका लागि छात्रवृत्ति प्रदान गरेको थियो । यसै खेलबाट मार्चमा फिलिपिन्समा हुने प्रतियोगितालाई २७ खेलाडीको प्रारम्भिक छनोट गरिने नेफले जनाएको छ ।"
नेपालको अग्रता,"लगातार दुई खेल जितेपछि नेपालकी कप्तान भगवतीले भनिन्, पाकिस्तानले आज पहिलो खेलभन्दा राम्रो गर्यो । हामीले हाम्रो लय कायमै राख्न सक्यौं, बाँकी खेलमा पनि यही लयलाई निरन्तरता दिनेछौं ।पाकिस्तानकी कप्तान रबिअ शेहजादीले लगातार दुई खेल हारे पनि आफूहरूले धेरै सिकेको बताइन् । हामीले पहिलो खेलभन्दा आज धेरै राम्रो खेल्यौं । हरेक खेलमा केही न केही सिक्न पाएका छौं ।पाकिस्तान ब्लाइन्ड क्रिकेट काउन्सिलको आयोजनामा भइरहेको ५ खेलको शृंखलाअन्तर्गत चौथो आइतबार र पाँचौं खेल सोमबार हुनेछ । दुवै खेल इस्लामाबादस्थित शालिमार क्रिकेट रंगशालामा हुनेछ ।"
एक खेलअघि एपीएफ च्याम्पियन,"१४ खेल सिध्याएका सेब स्कुलको १४ अंकसहित पाँचौं, चितवन टाइग्रेस १३ अंकसहित छैटौं र श्रीगाउँ खेलकुद विकास समिति दाङ ११ अंकसहित सातौं स्थानमा छन् ।आइतबार अन्तिम दिन आर्मी र पश्चिमाञ्चल तथा एपीएफ र पुलिस आमनेसामने हुँदै छन् । खेल जसले जिते पनि अंकतालिकामा कुनै असर पर्ने छैन ।शनिबार एपीएफलाई आर्मीले पहिलो सेटमा पछि पारे पनि त्यसपछि एपीएफले उत्कृष्ट पुनरागमन गर्यो । आर्मीले पहिलो सेटमा २५२२ को अग्रता बनायो । त्यसपछि एपीएफले २५५, २५१७, २५२१ ले सेट जित्यो । अन्य खेलमा पुलिसले श्रीगाउँ दाङको टोलीलाई २५१२, २५१०, २५९ ले हराएर दोस्रो स्थान सुरक्षित गर्यो । पश्चिमाञ्चलले सामाखुसी बोर्डि स्कुल (सेब) लाई २५९, २९२७, २५८ ले हरायो ।"
हरिशरण स्मृति बुद्धिचाल सुरु,"काठमाडौं,कीर्तिपुरस्थित पुष्पसदन माविमा शनिबार तेस्रो हरिशरण महर्जन स्मृति खुला बुद्धिचाल सुरु भएको छ । १८ सयभन्दा कम रेटिङ १ सय ४ खेलाडीले भाग लिएका छन् । स्वीस लिगअन्तर्गत ७ चरणसम्म हुने स्पर्धाको शनिबारको खेलबाट मकवानपुरका मुक्तिनाथ सन्जेल, ललितपुरका इलियास अली र सन्जय महर्जन, भक्तपुरका राजेश गाईंजु, गोल्डेनगेट कलेजका युवराज पौडेल, निकेन कुसाथा, अदनान आदिल, सुदीप तामाङ, थापाथली चेस पार्कका मोहनसिं प्रधान र खोटाङका सन्जय राई ३ अंकसाथ अगाडि छन् । खुलातर्फ विजेताले १२ हजार, उपविजेताले ७ हजार र तेस्रोले ५ हजार पाउनेछन् । शीर्ष दसभित्र पर्ने खेलाडीले समान १ हजार पाउने छन् । पुष्पसदन विद्यालय व्यवस्थापन समितिका सदस्य हरिशरण महर्जनको स्मृतिमा प्रतियोगिता हुँदै आएको हो ।"
बोधगया गएर कला,"किमले नेपालको इतिहास, संस्कृति र जात्रासम्बन्धी कोरियाली भाषामा पुस्तकसमेत प्रकाशन गरिसकेका छन् । उनले कलायात्रामा सहभागी चित्रकारलाई विश्वशान्तिको कामना गर्दै बुद्धसम्बन्धी कला सिर्जना गर्न लगाएका थिए । उनैले १२ विद्यार्थीले तयार पारेका १ सय २० कलालाई गत वर्ष सोलमा प्रदर्शनी गरेका थिए । यसपल्ट हिमालयन ड्रिम टिमका विद्यार्थीले हिन्दु र बुद्ध धर्मका सांस्कृतिक पक्षबारे बुझ्न पाए, कलायात्राबाट फर्केपछि उनले भने । तीस वर्ष पहिले आफू नेपाल घुम्न आएका बेला बोधगया जाँदा र अहिलेको अवस्थामा धेरै परिवर्तन देखेको उनले सुनाए ।"
चिनियाँ नयाँ वर्ष,वसन्त चाडका अवसरमा परिवार भेला भएर खाइने सबैभन्दा लोकप्रिय खानेकुरालाई चिनियाँ भाषामा चिआवो च भनिन्छ । यो एक प्रकारको म:म हो तर पानीमा डुबाएर पकाउने गरिन्छ ।
मोबाइल भेटियो,"हेर् त दिदीले इन्जिनियरिङको इन्ट्रान्स दिँदादेखि अहिले पढिरहँदासम्म कति कुरा मोबाइलबाटै सिकेकी छे, आमाले भन्नुभयो, जे होस् मेरो मोबाइल जसले खोजिदिन्छ वा भेटेर दिन्छ मेरो मोबाइल उसैलाई दिन्छु म ।म खोजेर भेटाइदिऊँ ? अनिशको मुहारमा खुसी चम्कियो ।कहाँ खोज्छस् ? अनुष्काले सोधिन् ।जहाँसुकै खोजूँ न । मोबाइल भेटियो भने मेरो हुन्छ नि आमा ? अनिशले आमाको अनुहारमा हेर्यो ।हुन्छ । तर तँ स्कुल गएको बेला, म घरबाट बाहिर जाँदा र बेलुकी सुत्ने बेलामा चाहिँ मेरै हुन्छ । अनि अर्को कुरो मोबाइलमा ज्ञानवर्धक कुरा मात्र हेर्ने । आफूले पढ्ने विषयका पाठसम्बन्धी अतिरिक्त जानकारी हासिल हुने कुरा हेर्ने, आमाले भन्नुभयो ।कहिलेकाहीँ मन परेको फिल्म पनि हेर्ने होइन ? अनिशले सोध्यो ।हुन्छ । कहिलेकाहीँ मात्र, आमाले भन्नासाथ अनिश बाहिर जान खोज्यो ।कता हिँडेको ? अनुष्काले सोधिन् ।मोबाइल खोज्न, अनिशले भन्यो, भेटियो भने चोर भन्न पाइन्न नि ।अनुष्काले पुलुक्क आमाको अनुहारमा हेरिन् । आमा मुसुक्क हाँस्नुभयो ।मोबाइल भेटियो । मोबाइल भेटियो भन्दै अनिश एकैछिनपछि कोठाभित्र पस्यो ।आमा खीर पकाउने तरिका खोजिदिन्छु । खीर पकाउनुस् है, अनिशले भन्यो ।एउटा पानामा लेखेर राख् । म हेरी हेरी पकाउँछु, आमाले भन्नुभयो ।अनिश कापीकलम लिएर बस्यो र लेख्यो आज मोबाइलबाट गर्नुपर्ने कार्यहरू :क) खीर पकाउने तरिकाख) होमवर्कमा नबुझिएका कुरा खोजेर बुझ्नेग) वर्षा हुने कारण र यसका फाइदाहरूघ) इन्टरनेटको महत्त्वअनि उसले गुगलबाट सर्च गरेर नं क कोखीर पकाउने तरिका लेख्न थाल्यो ।"

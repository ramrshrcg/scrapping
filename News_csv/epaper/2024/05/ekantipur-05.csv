शीर्षक,विवरण
"सहकारीका बचतकर्ता यी हुन्, मस्ती गर्ने को हुन् ?","(बुटवल) र (नेपालगन्ज)बुटवल चौराहास्थित राजमार्गमा सार्वजनिक शौचालय सफा गर्ने सीता दर्जी । पूर्वपश्चिम गर्ने बसका यात्रुलाई फलफूल बेच्ने पीताम्बर भट्टराई । बिहानैदेखि चिया बेच्ने विष्णु पाण्डे । पात्र यी हुन् जसले आफ्ना सारा रहर खुम्च्याएर सन्तानको भविष्यका लागि बुटवलस्थित सुप्रिम सहकारीमा बचत जम्मा गरिरहेका थिए । तर उनीहरूको पसिनाको कमाइ तानेर गोर्खा मिडिया नेटवर्क सञ्चालन गरिएको थियो । अब निजी कम्पनीमा सारिएको पैसा कसरी फिर्ता हुने हो ? प्रश्न अनुत्तरित हुँदा करिब १० हजार बचतकर्ता अत्तालिएका छन् । बुटवल१० बुद्धनगरकी ५० वर्षीया सीता दर्जी दिनहुँ बिहान ४ बजे नै घरबाट आधा घण्टा पैदल हिँडेर चौराहास्थित राजमार्गको सार्वजनिक शौचालय पुग्छिन् । राजमार्गका यात्रुका लागि शौचालय सफा गर्छिन् । यो उनको २१ वर्षदेखिको दैनिकी हो । ७ वर्षअघि पति गुमाएकी सीताले शौचालयकै कमाइले एक छोरा र एक छोरी हुर्काएकी हुन् । अहिले छोरीको बिहेबारी भइसकेको छ भने छोरा पनि वैदेशिक रोजगारीमा छन् । सुप्रिममा तीन लाख रुपैयाँ फसेको छ, उनले दुःख पोखिन्, दबाइपानी गरौंला भनेर जोगाएको रकम डुब्यो । एक महिनाअघि पत्थरीको शल्यक्रिया गरेदेखि भने बिहान शौचालय सरसफाइ गर्न छोरी आउँछिन् । बिहान ९ बजे आफू पुगेपछि उनले छोरीलाई घर पठाउँछिन् र राति १० बजेसम्म सरसफाइमा खट्छिन् । म बिरामी परेदेखि बिहान ट्वाइलेट छोरीले खोल्छे, सीताले भनिन्, राति १० बजेसम्म मैले हेर्छु । यही ट्वाइलेट छ, त्यसैले दुःख गरेर परिवार धान्न सकिएको छ । सीताका अनुसार दैनिक १ हजार हाराहारी आम्दानी हुन्छ, त्यही पैसाबाट दिनहुँ शौचालय सफाइका लागि ४५ बोतल फिनेल, हर्पिक, एसिडलगायत खरिद गर्नुपर्छ । कहिले के पर्छ, कहिले के ? खर्च भइरहन्छ । रक्तचाप र कोलस्ट्रोलकी पीडित उनलाई पत्थरी पनि भएपछि एक महिनाअघि भारतको नयाँदिल्ली पुगेर शल्यक्रिया गराइन् । अप्रेसन गर्दा आफ्नो कमाइले पुगेन, भनिन्, ७० हजार ऋण लाग्यो । उपचार गर्दासमेत सीताले ऋणको भारी बोक्नुपर्ने थिएन । तर, शौचालयभन्दा दुई सय मिटर पश्चिममा मुख्य कार्यालय रहेको सुप्रिम बचत तथा ऋण सहकारी संस्थाले उनको बचत हिनामिना गरिदियो । ९ वर्षअघि उनी सुप्रिमको सदस्य बनेकी थिइन् । दिनहुँ ४५ सय जम्मा गर्थें, भनिन्, अहिले बिरामी परेका बेला जिम्मा लिने कोही छैन भन्ने थाहा पाएँ, आफ्नै दुःखले सहकारीमा जम्मा गरेको बचत हुँदाहुँदै पनि ऋण लाग्यो । त्यही शौचालय पनि अहिले बुटवलनारायणगढ सडक खण्ड विस्तार क्रममा भत्काइँदै छ । ट्वाइलेट भत्किएपछि के गरेर गुजारा गर्ने होला ? चिन्ता लागेको छ, उनले भनिन् ।गुल्मीको मदाने गाउँपालिका८ का पीताम्बर भट्टराई हरेक बिहान राजमार्ग चौराहामा दौडिरहन्छन्, कहिले पूर्वतर्फ रोकिएका गाडीका पछाडि, कहिले पश्चिमतर्फ रोकिएका गाडिका वरिपरि । भट्टराई साँझ ८ बजेसम्म राजमार्गमै दौडधुपमै हुन्छन् । हातमा अंगुरका पोका देखाएर यात्रुलाई किनिदिन अनुरोध गर्छन् । गाडी पछ्याउँदै फलफूल बेच्छु, भट्टराईले भने, फुर्सदका दिन बूढी पनि सघाउन आउँछिन् । उनी बुटवलको मिलनचोकमा मासिक ६ हजार रुपैयाँ भाडा तिरेर बस्न थालेको पाँच वर्ष भयो । त्यसअघि रोजगारीका लागि भारत थिए । सानोतिनो व्यवसाय चलाउने भन्दै फर्किए । बुटवल आएपछि डेढ वर्षसम्म खाजा पसल सञ्चालन गरे । त्यसपछि ठेलामा फलफूल राखेर डुल्न थाले । उपमहानगरले ठेला खोसेपछि यसरी पोकामै बेच्न थालेको हुँ, उनले भने । सिजनअनुसारका फलफूल बिक्री गर्न उनी अचेल बस पछ्याउँछन् । भट्टराई परिवारमा श्रीमती, छोरा र छोरी छन् । छोरा १२ को परीक्षा दिने तयारीमा छन् भने छोरी ६ कक्षामा पढ्छिन् । पाँच वर्षअघि तीन लाख खर्चेर खाजा पसल खोलेका रहेछन् । त्यही बेला सुप्रिमका कर्मचारीले धेरै ब्याज पाइने प्रलोभन देखाएपछि उनले पनि बचत गर्न थालेका रहेछन् । सुप्रिममा दिनको २३ सय गर्दै जम्मा गर्न थाल्यौं, भने, व्यापार भएका दिन ५ सयसम्म पनि जम्मा गरियो ।राजमार्गमा धुलोमैलो सहेर सहकारीमा ५ लाख ५५ हजार रुपैयाँ जम्मा गरेका उनले बताए । यो सहकारी यस्तो हो भन्ने थाहा भएन, जनताको पैसा निजी कम्पनीमा लगेका छन् भन्ने अनुमान भएन । अहिले रकम डुबेपछि दुःख पाइयो, उनी अहिले परिवारमा पीरैपीर रहेको बताउँछन् । सन्तानको पढाइ खर्च बढेको बढ्यै छ, तर पैसा फिर्ता हुने हो कि होइन भन्ने यकिन छैन ।एक वर्षअघि रकम डुबेको जानकारी पाएपछि उनी छाँगाबाट खसेजस्तै भए । ऊ बेला बचत उठाउन धाएर आउनेहरू यतिबेला भेट्दा पनि भेटिँदैनन्, उनले भने, सम्पत्तिका नाममा त्यही बचत थियो, अहिले त्यही रकम डुबेपछि घरमा अशान्ति छ । अहिलेको महँगीमा एक छाक ढुक्कले खान पनि नपुग्ने अवस्था रहेको उनी बताउँछन् । भन्छन्, केही गरी सुख छैन, ठेला खोसिदिएको नगरपालिकाले समेत कहिलेकाहीं यही पोका पनि खोसेर लगिदिन्छ ।अर्घाखाँचीको बल्कोटका विष्णु पाण्डेले बुटवल८ राजमार्ग चौराहास्थित सडकछेउ चिया पसल चलाएका छन् । १० वर्षदेखि बुटवलमा डेरामा बसेर चिया बेचिरहेका छन् । उनी पनि सुप्रिम सहकारीका पीडित हुन् । डुबेको रकम असुल्न इलाका प्रहरी बुटवलदेखि जिल्ला प्रशासनसम्म धाइसके पनि फिर्ता पाउने आस मरिसकेको बताए । भने, बचत फिर्ता पाउन सडकमा नारा लगाइयो, दगुर्दादगुर्दै थाकिसकियो, केही उपाय लागेन । पाण्डेले त जग्गा बिक्री गरेको रकम सुप्रिम सहकारीमा जम्मा गरेका रहेछन् । पसलमै आएर विश्वासमा पारे, उनले भने, कपिलवस्तुको जग्गा बेचेर आएको १२ लाख रुपैयाँ थियो, छोरालाई विदेश पठाउने बेला झिकौंला भनेर सुप्रिम सहकारीमा बचत गरें । अझ चिया पसलमा जुठा भाँडा माझेर जम्मा भएको रकम पनि त्यहीं लगेर थपें, उनले भने, यतिसम्मकी छोरीले टीका लगाएर पाएको दक्षिणासमेत त्यहीं जम्मा गरियो । सबै गरेर १३ लाख २७ हजार बचत भएको छ, तर पैसा हिनामिना गरिदिएछन् । माथिदेखि तलसम्म राज्यको छत्रछायामा ठगी गरिएकाले कसैले पनि न्याय दिन पहल नगरेको उनले भनाइ छ ।राजमार्ग चौराहाको पूर्वपट्टि सय मिटर दायाँबायाँ सडक किनारमा ठेलामा व्यापार गर्नेदेखि घरमा पसल भएकासम्म सुप्रिम सहकारीबाट पीडित भएका बचतकर्ता भेटिन्छन् । यहाँ व्यवसाय सञ्चालन गरिरहेका साना व्यवसायी मात्र होइन, चटपटे व्यापारी, मकै पोलेर गुजारा गर्ने, जुत्ता पालिस गर्ने, फलफूल तथा चिया बेच्ने सबै सुप्रिमबाट पीडित भएको स्थानीय फलफूल व्यापारी नारायण खरेलले बताए । उनले भने, सुरुमा धेरै ब्याज दिएर फकाउने रहेछन्, त्यसपछि बचत बढ्दै गएपछि फिर्ता नदिने समस्या भयो । यहाँका पीडितका समस्या लिएर प्रहरी, प्रशासन, स्थानीय तह र प्रदेश सरकारसम्म पुगिसकेको उनले बताए । जाडोगर्मीमा सडकको धूलो, गाडीको धूवाँ खाएर सन्तानका लागि केही होला भनेर जम्मा गरेको रकम फसेपछि धेरैको घरमा अशान्ति भएको उनले बताए । बचत हिनामिना गर्नेमाथि कारबाहीको माग गर्दै पीडित आन्दोलित भएका बेला हिनामिनाका आरोपी जिल्ला अदालतको आदेशमा धरौटीमा छुटेपछि न्याय पाउने आशा मरेको उनले बताए । रकम खाने पनि छुटिहाले, खरेलले भने, एक जना अध्यक्ष थुनिएको छ, त्यसले न्याय कसरी मिल्छ । एक वर्ष सहकारीपीडितले व्यवस्थापक सागर केसीलाई नियन्त्रणमा लिएर जिल्ला प्रशासनमा पुर्याएको उनले बताए । त्यतिबेला पीडितको आवाज सुनुवाइ नभएपछि निराशा बढेको उनले बताए । पीडितका नाम त कहाँ कहाँसम्म पुर्यायौं, उनले भने, सुनुवाइ कतैबाट हुँदैन । बुटवलको सुप्रिम बचत तथा ऋण सहकारी संस्थाका ८ हजार बचतकर्तामध्ये १ हजार ८ सय ३१ जनाले प्रहरीमा उजुरी दर्ता गराएका छन् ।बाँकेको नेपालगन्ज उपमहानगर११ बेस्टर्न अस्पताल अगाडि खाजा पसल चलाइरहेकी यमुना गौडेलले समानता बचत तथा ऋण सहकारीमा जम्मा गरेको ३० हजार रुपैयाँ फिर्ता माग्न एक वर्षदेखि प्रहरीप्रशासन धाइरहेकी छन् । भाडा माँझेर कमाएको पैसा सहकारीमा बचत गरेर गुमायौं, गौडेलले भनिन् । घरबारी टोलमा किराना पसल गरिरहेका माधवप्रसाद बेल्बासेले समानता सहकारीमा राखेको पाँच लाख रुपैयाँ फिर्ता पाउन नसक्दा व्यवसाय प्रभावित भएर जीविका चलाउन समस्या भएको बताए । सुर्खेत रोडस्थित बेर्स्टनमलमा कार्यालय राखेको समानताले साइनबोर्ड पनि हटाइसकेको छ । नेपालगन्जमै खाद्यान्न सप्लायर्स चलाइरहेका प्रकाश भण्डारीले बेलैमा प्रहरीले सहयोग नगर्दा आफूहरूको बचत फिर्ता पाउन नसकेको आरोप लगाए । उनको पनि यो सहकारीमा १ लाख ८० हजार बचत रकम फसेको छ । सहकारीका सञ्चालक जीबी राईसहित बाँके आउँदा प्रहरीले उल्टै प्रोटेक्सन दियो, हामीलाई आश्वासन दिएर फर्काइयो, भण्डारीले भने, अब गृहमन्त्री पनि आफैं मुछिएकाले न्याय पाउँछौं कि भन्ने आशा राखेका छौं । उनी कति सच्चा हुन् यसैले प्रमाणित गर्ने छ ।बाँके प्रहरीले जीबी राई समूहले नेपालगन्जमा सञ्चालन गरेको समानता बचत तथा ऋण सहकारी संस्थाको रकम हिनामिना भएको प्रतिवेदन सरकारी वकिलको कार्यालयमा बुझाएको छ । प्रहरीले रकम हिनामिनामा संलग्न ३२ जनालाई प्रतिवादी बनाएको प्रतिवेदन अघिल्लो आइतबार नै सरकारी वकिल कार्यालयमा बुझाएको थियो । तीन महिनाअघि प्रहरीले समानता सहकारीबाट बचत फिर्ता पाउन नसकेकालाई उजुरी दिन सूचना गर्दै सञ्चालक जीबीसहित ९ जनाविरुद्ध अदालतबाट पक्राउ पुर्जी लिएको थियो । बाँके प्रहरी प्रवक्ता डीएसपी नारायण डाँगीले समानता सहकारीमा ठगीसम्बन्धी कसुर मुद्दा अनुसन्धानका लागि हालसम्म १ सय १६ जनाले दिएको जाहेरीमा चार करोड ७० लाख ८० हजार रुपैयाँको कारोबार देखिएको बताए । यसअघि पोखराको सूर्यदर्शन सहकारीको बचत अपचलन आरोपमा पक्राउ परेका यो सहकारीका सचिव कुमार रम्तेलको बयान पनि प्रतिवेदनसँगै सरकारी वकिल कार्यालयमा बुझाएको छ । डीएसपी डाँगीले भने, सञ्चालक र प्रबन्धकलाई पक्राउ गर्ने प्रयास भइरहेको छ, सञ्चालक समिति सचिवको बयान लिएर पठाएका छौं ।सहकारीमा राखेको रकम सञ्चालकहरूले हिनामिना गरेपछि दैनिक ज्यालादारी र सानोतिनो कामबाट थोरै पैसा बचत गरेकाहरूले रकम फिर्ता नपाउँदा बिचल्ली भएको छ । बचतकर्ताको रकम हिनामिना गरेर सहकारीका सञ्चालक फरार र कार्यालयमा कर्मचारी भेटिन छाडेपछि बचतकर्ताहरू रकम फिर्ताका लागि भौंतारिनुपरेको छ । सय, दुई सय रुपैयाँ गरी बचत गरेको पैसा आपत्का बेला फिर्ता नपाएपछि उनीहरू महिनौंदेखि प्रहरीप्रशासन धाउँदै हैरान भएका छन् । आफ्नो रकम डुबेपछि दैनिक चलाउन र उपचारका लागि ऋण खोज्नुपरेको छ । ओखलढुंगाका गितेन्द्रबाबु (जीबी) राई समूहले सञ्चालन गरेका बुटवलको सुप्रिम सहकारी, नेपालगन्जको समानता बचत तथा ऋण, चितवनको साहारा बहुउद्देश्यीय, वीरगन्जको सानो पाइला बचत तथा ऋण, काठमाडौंको स्वर्णलक्ष्मी बहुउद्देश्यीय, पोखराको सूर्यदर्शन बचत तथा ऋण सहकारी संस्थामा रकम जम्मा गरेका ५० हजार बढी बचतकर्ताको साढे सात अर्ब रुपैयाँ जोखिममा छ ।"
सुदूरपश्चिममा विश्वासको मत दिन एमालेको आनाकानी,"(धनगढी)मुख्यमन्त्रीलाई विश्वासको मत दिन एमाले तयार नभएपछि सुदूरपश्चिममा शनिबार बोलाइएको बैठक अनिश्चितकालका लागि स्थगित भएको छ । मुख्यमन्त्री दीर्घबहादुर सोडारीले विश्वासको मत लिन शुक्रबार बोलाएको प्रदेशसभा बैठक अन्तिम समयमा स्थगित गरी शनिबार सारिएको थियो । तर शनिबार पनि एमालेले आनाकानी गरेपछि प्रदेशसभाको बैठक अर्को सूचना नभएसम्मका लागि स्थगित भएको हो ।एमाले संसदीय दलका नेता राजेन्द्रसिंह रावलले मुख्यमन्त्री सोडारीसँग आवश्यक छलफल नभएको, बझाङमा उपचुनावबाट नवनिर्वाचित सदस्यले शपथ नै नलिएको, केन्द्रीय नेतृत्वसँग छलफल नभएकोलगायत कारण देखाउँदै विश्वासको मत दिन आनाकानी गरेका हुन् । शनिबार पनि उस्तै कारण बताएर उनी बिहानै काठमाडौं हिँडेका थिए । आफ्नै समर्थनमा मुख्यमन्त्री बनेका एकीकृत समाजवादीका सोडारीलाई विश्वासको मत दिन एमाले तयार नहुनुले सत्ता गठबन्धनभित्र आशंका बढेको छ । नेता रावलले छलफल नभएको दाबी गरे पनि एमालेका प्रमुख सचेतक सुरेन्द्रबहादुर पाल उपस्थित सत्ता गठबन्धनको वैशाख १८ को बैठकले मुख्यमन्त्रीले २१ गते विश्वासको मत लिने निर्णय गरेको थियो । यही वैशाख ६ मा नियुक्त भएका मुख्यमन्त्री सोडारीलाई विश्वासको मत लिन अझै दुई साताको समय छ । तर, पहिलो चरणमा मुख्यमन्त्रीमा दाबी पेस गरेका नागरिक उन्मुक्तिका सांसद लक्ष्मणकिशोर चौधरीले सोडारीलाई मुख्यमन्त्री बनाउने प्रदेश प्रमुखको निर्णयविरुद्ध सर्वोच्च अदालतमा दायर गरेको रिटको पेसी आइतबार भएकाले सम्भावित जोखिमको आकलन गर्दै त्यसअगावै विश्वासको मत लिने तयारी उनले गरेका थिए । तर एमालेको असहयोगपछि उनको प्रयास विफल भएको छ । एमालेका एक सांसदका अनुसार मुख्यमन्त्री सोडारीले विश्वासको मत लिनेबारे एमाले प्रदेश संसदीय दलमा पनि कुनै छलफल भएको छैन । ती सांसद भन्छन्, हाम्रो तहमा त छलफलबैठक केही भएकै छैन । माथिकै निर्देशनमा यो सबै भएको हो । बाहिर मुख्यमन्त्रीले छलफल नगरेको भन्नुपरे पनि भित्री कारण केही थाहा छैन । एमाले विश्वासको मत दिन तयार नहुनुको अर्थ सोडारीलाई मुख्यमन्त्रीमा नरुचाएको र विश्वासको मत दिनैपर्ने बाध्यात्मक अवस्थामा पनि एकीकृत समाजवादीलाई गलाउन चाहेको प्रदेशसभाका स्वतन्त्र सदस्य तारा जोशी बताउँछन् । यसले गठबन्धनमै गम्भीर संकट उत्पन्न हुन थालेको स्पष्ट हुन्छ, सोडारीलाई मुख्यमन्त्रीको दाबी पेसमा समर्थन गरेका जोशीले भने । एमाले अध्यक्ष केपी शर्मा ओली र एकीकृत समाजवादीका अध्यक्ष माधवकुमार नेपालबीचको इगो पनि एउटा प्रमुख कारण हो, उनको भनाइ छ । मुख्यमन्त्रीलाई समर्थन गरेका माओवादी सांसद ओमविक्रम भाट पनि ओली र नेपालको व्यक्तिगत इगोकै कारणले पछिल्लो परिस्थिति उत्पन्न भएको दाबी गर्छन् । प्रधानमन्त्रीले पहल गरिरहनुभएको छ, मुख्यमन्त्रीले विश्वासको मत पाउनुहुन्छ, उनले भने । मुख्यमन्त्री सोडारीले पनि प्राविधिक कारणले शुक्रबार र शनिबारको तालिका परिवर्तन गर्नुपरे पनि विश्वासको मत पाउनेमा आफू ढुक्क रहेको बताए । सोडारीको मुख्यमन्त्री नियुक्तिमा पनि एमालेले आनाकानी गरेको थियो । केन्द्रीय सत्ता गठबन्धनमै दरार उत्पन्न हुने अवस्था आएपछि मात्र सोडारीलाई मुख्यमन्त्री मान्न एमाले तयार भएको थियो । समाजवादीको सचिवालय बैठकले संसदीय दलका नेता सोडारीलाई नै मुख्यमन्त्रीमा अघि बढाउने औपचारिक निर्णय गरेपछि एमाले पछि हटेको थियो । सोडारीलाई एमाले, माओवादी, नागरिक उन्मुक्तिकी अध्यक्ष रञ्जिता श्रेष्ठ पक्ष र स्वतन्त्र सांसदको समर्थन थियो । त्यसबेलाका समर्थक दल तथा सांसदहरूको संख्याका आधारमा सोडारीले २८ मत पाउने अवस्था छ । ५३ सदस्यीय प्रदेशसभामा विश्वासको मत प्राप्त गर्न २७ सांसदको आवश्यकता पर्छ ।"
"अनि भाग्यमानले भने, मोक्कोन म्राङ्जी !","(काठमाडौं)काभ्रेको महाभारत२, गोकुलेका ८२ वर्षीय भाग्यमान साङ्तान, उनका भाइ ८१ वर्षीय गुमानसिंह साङ्तान र ८१ वर्षीया श्रीमती अन्तरीमाया साङ्तान तीनै जना मोतियाबिन्दुका कारण ठ्याम्मै देख्दैनथे । देख्न छोडेको दुई वर्ष भइसकेको थियो । उनीहरूको दैनिकी दिनभर पिँढीमा बस्ने, जसले जे दिन्छ, त्यही खाने र छामछामछुमछुम गर्दै शौचालय जाने मात्रै थियो । गुमानसिंहले कान पनि राम्रोसँग सुन्दैनन् । जीवनको निकै उत्तरार्द्धमा आइपुगेका उनीहरूका लागि फेरि संसार देख्न पाइएला भन्ने त कल्पना पनि थिएन । तर जब उनीहरू श्रीमती र छोराको साथ लागेर शल्यक्रिया गराउनका लागि बूढानीलकण्ठ नगरपालिका११, कपनस्थित पुल्हारी गुम्बामा सञ्चालित आँखा शिविरसम्म आए, अकल्पनीय खुसी पाए । देख्यौ ?, शल्यक्रियापछि लगाइएको पट्टी खोल्दै डा सन्दुक रुइतले आँखामा टर्च बालेर नियाल्दै गुमानसिंहलाई सोधे । गुमानसिंहले आफ्नै हात नौलो मान्दै ओल्टाइपल्टाई हेरे, अनि दंग परेर भने, हिजोसम्म त ठ्याम्मै थियो, आज सबै देख्यो । देख्न पाउनुको अपार खुसी उनको आँखा हुँदै मुस्कानसम्म फैलिएको देखिन्थ्यो । आफ्नो हाँसो रोक्न सकेनन् । अझै खुसी त तब भए, जब छेवैमा रहेकी श्रीमती अन्तरीमायाको पनि शल्यक्रियापछि आँखाको पट्टी खोलिँदै थियो । दुवै बूढाबढीले एकअर्कालाई हेरे, उनले अन्तरीको गाला मुसार्दै भने, मैले सबै देख्यो । तिमीलाई पनि देख्यो । छेवैमा रहेका दाइ भाग्यमानको पनि अघिल्लो दिन नै मोतियाबिन्दुको शल्यक्रिया गराएका थिए । डा रुइतले पट्टी खोलिदिएपछि सोधें, देखिन्छ ? तामाङ भाषा मात्र बुझ्ने उनले दोभाषेको सहारामा उत्साहित हुँदै भने, म्राङ्जी, मोक्कोन म्राङ्जी (देखें, सबै देखें ।)उनले भाइलाई पनि त्यही मेसो भने, एदान् म्राङ्जी (तिमीलाई पनि देखें ।) तीनै जनाले एकअर्कालाई हेरेर दंग परे । सिन्धुलीको सुनकोशी गाउँपालिकाकी ९८ वर्षीया मिश्र नेपाली पनि उपचारपछि दुवै आँखाले एकैसाथ देख्ने भएपछि दंग थिइन् । विगत ३ वर्षदेखि दुवै आँखामा मोतियाबिन्दु भएपछि देख्न छोडेकी उनी फेरि देख्न सक्ने भएपछि हर्षित देखिएकी थिइन् । उनी पनि भन्दै थिइन्, मैले सबै देखें । म अब सबै देख्छु । भित्र पसिसकेको थोते मुखमा मिठो हाँसोसहित थपिन्, अब यत्तिकै मर्छु भन्ने लागेको थियो । मैले फेरि देखें । नेपाली उपचार गराउन सिन्धुलीदेखि काठमाडौं ल्याउने आफ्नै नातिलाई हेरेर मुस्कुराइरहिन् । काभ्रेकै महाभारत७ बाट आएकी ७६ वर्षीया माइलीमाया घलानले पनि दुवै आँखा देख्न छोडेको करिब १ वर्ष भएको थियो । शिविरमा शल्यक्रिया गरेपछि उनी पनि देख्न सक्ने भइन् । सबै देख्ने भएसँगै उनले नौलो मानिरहेकी थिइन् । के गर्ने र के भन्ने उनले भेउ पाइरहेकी थिइनन् । कपनस्थित पुल्हारी गुम्बामा आनन्द संघको सहयोगमा वरिष्ठ नेत्र शल्यचिकित्सक डा सन्दुक रुइत नेतृत्वको टोलीले तिलगंगा आँखा प्रतिष्ठानको प्राविधिक सहयोगमा वैशाख १७ देखि १९ गतेसम्म तीन दिन चलाएको निःशुल्क मोतियाबिन्दु शल्यक्रिया शिविरमा काठमाडौं र आसपासका जिल्ला काभ्रेपलाञ्चोक, सिन्धुली, गोरखा, नुवाकोट र धादिङका गरी ३ सय ३५ जनाको शल्यक्रिया भएको थियो । उनीहरूको पुल्हारी गुम्बामा नै खानेबस्ने प्रबन्ध मिलाइएको थियो । यस प्रकारको शिविर पुल्हारी गुम्बामा सञ्चालन भएको यो ३४ औं पटक हो । शल्यक्रिया गरेर नेपालमै उत्पादित इन्ट्राओकुलर लेन्स हालेका बिरामीहरूको फलोअप गर्न पनि पुनः उक्त स्थानमा शिविर सञ्चालन हुने छन् । तीन दिनको शिविरमा डा रुइतका साथमा तिलगंगा आँखा प्रतिष्ठानकी डा कृपा जोशीसहित दुई जना विदेशी प्रशिक्षार्थी चिकित्सहरू पनि शल्यक्रियामा सामेल थिए । पहिलो दिन उक्त टोलीले १ सय १२ वटा आँखाको शल्यक्रिया गरेको थियो भने दोस्रो दिन १ सय २२ र तेस्रो दिन १ सय १ जनाको मोतियाबिन्दु र एक जनाको सामान्य शल्यक्रिया गरिएको थियो ।डा रुइत नेपालका साथै विश्वका विभिन्न स्थानमा लाखौंको दृष्टिदोष हटाउने यस प्रकारको सस्तो र परिणाममुखी शल्यक्रिया विश्वस्तरको भएको बताउँछन् । उनका अनुसार विदेशका सुविधा सम्पन्न सेन्टरहरूमा गरिने मोतियाबिन्दुको शल्यक्रियाको तुलनामा नेपालमा हुने शल्यक्रियाको परिणाम पनि उत्कृष्ट देखिएको छ । हामीले शल्यक्रिया गरेर मान्छेलाई दृष्टि मात्रै दिएका छैनौं । उत्कृष्ट शल्यक्रिया पनि गरेका छौं । यो गर्वको विषय हो, उनले भने, नेपालको आँखा उपचारका मोडल विश्वका अन्य अल्पविकसित देशहरूमा पनि नक्कल गरिँदै छ ।डा रुइतका अनुसार अहिले पनि देशका कुनाकाप्चामा धेरै व्यक्तिहरू मोतियाबिन्दुका कारण दृष्टिविहीन छन् उनीहरूको दृष्टिदोष हटाउनका लागि सरकारी स्तरमा नै यस प्रकारका शिविरहरू सञ्चालन गर्न सके अझै धेरै जना लाभान्वित हुन सक्छन् । नेपालमा आँखाको उपचार मेरो कारणले मात्रै सफल भएको हो भन्ने म मान्दिनँ । यो समूहगत प्रयास थियो । अर्को जेनेरेसन पनि सक्षम भइसकेको छ, उनले भने, यसलाई परिणामुखी बनाउँदै अझै बृहत् बनाउनुपर्छ भन्ने लाग्छ । उपचारपछि ठीक हुने रोग लिएर कोही दृष्टिविहीन भएर बस्नु हुँदैन ।आँखाको मोतियाबिन्दुको शल्यक्रिया गर्न निकै जटिल हुन्छ । आँखा नानीमा शल्यक्रिया गर्नका लागि माइक्रोस्कोपको प्रयोग गरिन्छ । यो शल्यक्रियाका लागि चिकित्सकले विभिन्न औजारहरू एकै साथ चलाउनका लागि कुर्चीमा बसेर आफ्नो दुईटै हात र दुईटै गोडाको प्रयोग गर्नुपर्छ । यो अत्यन्तै सूक्ष्म प्रकारको शल्यक्रिया हुने भएकाले एकाग्रता र हातगोडाको समन्वय निकै महत्त्वपूर्ण हुन्छ । केही महिनामा ७० लाग्न लागेका डा रुइत आफूले अहिले पनि ८ घण्टा कुर्सीमा बसेर शल्यक्रिया गर्न सक्नुको श्रेय आफ्नो सम्पूर्ण सहयोगीलाई दिन्छन् । मेरो लागि त यो नै साधना हो । मैले तीसौं वर्षदेखि गरेको साधना नै यही त हो, उनले भने, अहिलेसम्म पनि मैले यो गर्न सकिरहेको छु । किनभने यसमा मेरो परिवारको मात्रै नभएर सम्पूर्ण टोलीकै साथ र सहयोग छ । म एक्लैले गर्न त सम्भव नै हुँदैन नि ।"
सिटामोलको भरमा औषधि लिमिटेड,"(काठमाडौं)औषधिमा टाँस्ने लेबल प्रिन्ट गर्ने मेसिन अलपत्र अवस्थामा छ । उक्त मेसिन राखिएको भवन प्रयोगविहीन भएर जीर्ण बनेको छ । सरकारले निःशुल्क वितरण गर्ने जुका, क्षयरोग, उच्च रक्तचाप, मधुमेह, माइग्रेन, टाइफाइड, निमोनिया, मलेरिया, हैजा, दमलगायतका औषधि उत्पादन गर्ने भवन कवाडीघरमा परिणत भएको छ । औषधिसँग सम्बन्धित कागजात राखिएका र अन्य ५ वटा कोठामा ताल्चा नखोलेको दशकौं बितिसक्यो । कार्यालय कोठाका टेबुलकुर्सी धुलोले छोपिका छन् । औषधि ढुवानी गर्ने गाडी थन्किएको छ । म्याद गुज्रेका बोतललगायतका सामान यत्रतत्र छरिएका छन् ।यो विजोग कुनै बेला टुथपेस्ट, तुल्सी चिया, एन्टिबायोटिक, स्लाइनपानी, मल्हमलगायत १ सय ४६ थरी औषधि उत्पादन गर्ने सरकारी स्वामित्वको एकमात्र एलोपेथिक औषधि उत्पादन गर्ने नेपाल औषधि लिमिटेडको अवस्था हो । स्वदेशी कच्चा पदार्थ खपत गर्ने उद्देश्यले २०२९ असोज १ मा लिमिटेडको स्थापना भएको थियो । स्थापनाको करिब ३ दशक औषधि उत्पादनको अग्रणी संस्था बनेको लिमिटेड २०५९ सम्म नाफामै सञ्चालित थियो । अहिले कर्मचारीलाई तलब खुवाउन अर्थ मन्त्रालयसँग ऋण लिनुपर्ने र लिमिटेडले लगाएको भाडाको रकममा भर पर्नुपर्ने अवस्थामा पुगेको छ ।स्थापनादेखि २०५९ सम्म लिमिटेडले राष्ट्रका लागि अत्यावश्यक औषधि उत्पादन गर्थ्यो । स्वास्थ्य मन्त्रालयले पनि लिमिटेडबाटै औषधि खरिद गर्थ्यो । पछि राजनीतिक हस्तक्षेप, नेताहरूको कार्यकर्ता भर्तिकेन्द्र, निजी कम्पनीसँग प्रतिस्पर्धामा कमी, अनियमिततालगायत कारणले संस्था धराशायी बन्दै गयो । विवाद बढ्दै गएपछि २०६५ देखि २०७२ सम्म उत्पादन ठप्प रह्यो । २०७३ देखि उत्पादन थाले पनि सिटामोल, जीवनजल, डिस्टिल्डवाटर, ग्लिस्रिनमा सीमित छ । विडम्बना ! छिटफुटबाहेक सरकारले निःशुल्क उपलब्ध गराउने ९८ थरीका औषधि उत्पादन गर्न सक्ने क्षमता भएको लिमिटेड अहिले जेनतेन सञ्चालनमा रहेको छ ।धराशायी बन्दै गएको संस्थाको दिगो रूपमा विकास गर्न २०७९ चैत ३० मा मुख्यसचिव शंकरदास बैरागीको अध्यक्षतामा बसेको बैठकबाट प्रधानमन्त्री तथा मन्त्रिपरिषद् कार्यालयका सचिव अर्जुनप्रसाद पोखरेलको संयोजकत्वमा स्वास्थ्य तथा जनसंख्या मन्त्रालय, उद्योग वाणिज्य तथा आपूर्ति मन्त्रालयका प्रतिनिधि र लिमिटेडका निमित्त महाप्रबन्धक सदस्य रहने गरी तीन सदस्यीय समिति गठन गरिएको थियो । त्यतिबेला समितिले तत्काल २० प्रकारका औषधि उत्पादन र बिक्री गर्न अर्थ, स्वास्थ्य तथा जनसंख्या र उद्योग मन्त्रालयबीच सम्झौता गरेको थियो । लिमिटेडको दिगो रूपमा सञ्चालन सुनिश्चितता गर्न व्यावसायिक कार्ययोजनासहित उद्योग मन्त्रालय र लिमिटेडबीच सम्झौता गर्न, लिमिटेडलाई मेडिकल हबका रूपमा चलाउन र संस्थाको क्षमता विस्तार गर्न २४ करोड रुपैयाँ अर्थ मन्त्रालयले ऋण उपलब्ध गराउनेलगायत निर्णय गरेको थियो । त्यस्तै स्वास्थ्य तथा जनसंख्या मन्त्रालयलाई नियमित रूपमा आवश्यक पर्ने औषधि उत्पादन गरी बिक्री गर्न लिमिटेडलाई स्वास्थ्य मन्त्रालयअन्तर्गतको निकायका रूपमा सञ्चालन गर्ने योजना बनाइएको थियो । अहिले लिमिटेड उद्योग मन्त्रालयअन्तर्गत छ । यसबीच २०८० पुस २९ गते प्रधानमन्त्री पुष्पकमल दाहालले पनि लिमिटेडलाई तत्काल २० थरीका औषधि उत्पादन गर्न निर्देशन दिए । तर, न प्रधानमन्त्री दाहालले दिएको निर्देशन कार्यान्वयन भयो, न त एक वर्षअघि प्रधानमन्त्री तथा मन्त्रिपरिषद् कार्यालयका सचिव पोखरेलको संयोजकत्वमा बसेको बैठकले गरेको निर्णय नै कार्यान्वयन आएको छ ।लिमिटेडको औषधि उत्पादन क्षमता बढाउने र स्वास्थ्य मन्त्रालयलाई बिक्री गर्नेबारेमा पटकपटक गोष्ठी, सेमिनार र स्वास्थ्यमन्त्री स्तरीय छलफल हुने गरेको छ । तत्कालीन स्वास्थ्यमन्त्री मोहनबहादुर बस्नेतको पालामा पनि पटकपटक यससम्बन्धी छलफल भएको थियो । २०८० फागुन २४ गते स्वास्थ्यमन्त्रीमा दोस्रो पटक नियुक्त भएका उपेन्द्र यादवले पनि हालसम्म केही पहल गरेको देखिँदैन । लिमिटेडको सुधार नहुनुमा नेपाल औषधि लिमिटेड, स्वास्थ्य तथा जनसंख्या, उद्योग मन्त्रालयका अधिकारी एकले अर्कोलाई देखाएर पन्छिँदै आएका छन् । नेपाल औषधि लिमिटेडको उत्पादन बढेमा निजी औषधि उत्पादक तथा आयात कम्पनीको व्यापार घट्ने भएकाले चलखेल गरी उत्पादन बढाउन नदिएको आरोप लाग्ने गरेको छ । स्रोतका अनुसार निजी कम्पनीसँगको मिलेमतोकै कारण स्वास्थ्य मन्त्रालयले पनि लिमिटेडसँग औषधि खरिदका लागि सम्झौता गर्न पहल नगरेको बताइन्छ ।नेपाल औषधि लिमिटेडका पूर्वअध्यक्ष डा लक्ष्मीराज पाठकले यसलाई सुधार गर्न मुख्य गरी यसको व्यवस्थापन पक्षले चासो दिनुपर्ने बताउँछन् । सरकारको प्राथमिकतामा छछैन भन्ने कुरा मुख्य होइन । पञ्चवर्षीय योजना तयारी अवस्थामा छ । आत्मनिर्भर कहिलेसम्ममा हुने भन्ने कुरा त्यसमा स्पष्ट छ, उनले भने, २०७४ सालमा औषधि खरिद गरेर पछि निरन्तरता नदिएको स्वास्थ्य मन्त्रालयले पनि खरिदलाई निरन्तरता दिनुपर्छ । उनका अनुसार औषधिको बजार स्वदेशमा मात्र नभई विदेशमा पनि उत्तिकै सम्भावना छ । स्वास्थ्य मन्त्रालयले लिमिटेडसँग औषधि खरिद गर्न टेन्डर आह्वान र कोटेसन पनि चाहिँदैन, उनले भने, सिधै सम्झौता गरेर खरिद गर्न सकिन्छ । यसमा खरिद ऐन बाधक छैन ।नेपाल औषधि लिमिटेडका महाप्रबन्धक कैलाशकुमार पनेरुले लिमिटेडको कारणले नभई स्वास्थ्य मन्त्रालयका अधिकारीहरूसँग पटकपटक छलफल गर्दा पनि मन्त्रालयले औषधि खरिद गर्न आनाकानी गर्दा समस्या भइरहेको बताए । औषधि बिक्री गर्न सम्झौताका लागि सातै प्रदेशका स्वास्थ्य आपूर्ति व्यवस्थापन केन्द्र र केही स्थानीय तहसँग समन्वय भइरहेको छ, उनले भने, औषधि व्यवस्था विभागबाट जुका, आउँ, एलर्जी, टन्सिलको औषधि उत्पादन गर्न लाइसेन्स प्राप्त गरिसकेका छौं । जुका र टन्सिलका औषधि बजारमा पठाउन लाइसेन्स लिने प्रक्रियामा छौं । उनका अनुसार प्रधानमन्त्री दाहालले २० थरी औषधि उत्पादन गर्न निर्देशन दिए पनि बजेट अभावका कारण गर्न नसकिएको हो । बजेटका लागि प्रत्येक वर्ष अर्थ मन्त्रालयमा प्रस्ताव पठाउने गरे पनि अस्वीकृत हुँदै आइरहेको छ, उनले भने, अहिले उत्पादन भइरहेको सिटामोल र जीवनजल बिक्री गरेर हुने आम्दानीले तलबभत्ता दिन पनि पुग्दैन ।अहिले संघ (स्वास्थ्य सेवा विभाग), प्रदेश र स्थानीय तहमा गरेर वार्षिक करिब तीन अर्ब रुपैयाँको औषधि खरिद मात्रै गर्दै आइरहेको छ । नेपाल औषधि लिमिटेड सञ्चालक समितिका पूर्वअध्यक्ष डा पाठकले भने लिमिटेडले उत्पादन बढाउन चाहेमा बजेट अभाव ठूलो समस्या नभएको बताए । स्वास्थ्य मन्त्रालयसँग औषधि उत्पादन गर्न आवश्यक कच्चा पदार्थ खरिद गर्न पेस्की लिन सकिन्छ, उनले भने । स्वास्थ्य मन्त्रालयका प्रवक्ता डाप्रकाश बुढाथोकीले नेपाल औषधि लिमिटेडले सबै माग पूर्ति गर्न नसक्ने र निजी कम्पनीसँग खरिद गर्दा मूल्यमा फरक पर्ने भएकाले खरिद गर्न नसकेको दाबी गरे । निजी कम्पनीको दबाबमा लिमिटेडसँग औषधि खरिद नगरेको भन्ने कुरा सत्य होइन, उनले भने ।नेपाल औषधि लिमिटेडका अध्यक्ष यज्ञराज न्यौपानेले मन्त्रालयलाई आवश्यक पर्ने सबै औषधि लिमिटेडले मात्र नभई निजी कम्पनीले पनि पूर्ति गर्न नसक्ने बताए । मन्त्रालयले चाहेमा लिमिटेडबाट उत्पादन भएको औषधि खरिद गरेर अपुग औषधि टेन्डर गरी निजी कम्पनीसँग खरिद गर्न सक्छ, उनले भने, मन्त्रालयले चाहेमा सरकारी अस्पतालहरूले पनि लिमिटेडबाट खरिद गर्नुपर्ने गरी कानुनी व्यवस्था मिलाउन सक्छन् ।स्वास्थ्य मन्त्रालयका प्रवक्ता डा बुढाथोकीले सबैले पहल गरेमा सरकारी अस्पतालहरूले यसकै उत्पादन खरिद गर्ने व्यवस्था गर्न मन्त्रिपरिष्दमा प्रस्ताव लैजान सकिने बताए । नेपाल औषधि उत्पादक संघका अध्यक्ष महेश प्रधानले नेपाल औषधि लिमिटेड चलेमा निजी औषधि उत्पादक कम्पनीलाई घाटा नभई फाइदा नै पुग्ने दाबी गर्छन् । सबै औषधि एउटै कम्पनीबाट उत्पादन गर्न सकिँदैन । धेरै औषधि बाहिरबाट आउने गरेको छ, उनले भने, हामीले लिमिटेडको उत्पादन नबढाउन कसैलाई दबाब दिएका छैनौं । नेपाल औषधि आयात संघका महासचिव पवन आचार्यले नेपाल औषधि लिमिटेडले राज्यले निःशुल्क विरतण गर्ने ९८ थरीका औषधि उत्पादन गरेमा स्वागतयोग्य कार्य हुने बताउँछन् । लिमिटेडको विरोध नभई क्षमता बढाउन अनुरोध गर्छु, उनले भने । उद्योग मन्त्रालयका प्रवक्ता गजेन्द्रकुमार ठाकुरले लिमिटेडका बारेमा मन्त्रालयको संस्थान समन्वय शाखामा बुझ्न अनुरोध गरे । उद्योग मन्त्रालय संस्थान समन्वय शाखा प्रमुख अम्बिकाप्रसाद खनालले नेपाल औषधि लिमिटेडका बारेमा आफूलाई जानकारी नभएको बताए । अर्थ मन्त्रालयका सूचना अधिकारी युवराज बस्नेतले नेपाल औषधि लिमिटेडलाई जति लगानी गरे पनि उत्पादनमूलक नभएकाले लगानी नगरेको प्रतिक्रिया दिए । प्रधानमन्त्री तथा मन्त्रिपरिषद्को कार्यालयका प्रवक्ता नारायणप्रसाद भट्टले भने यसबारेमा कुनै प्रतिक्रिया दिन चाहेनन् ।कोभिड र डेंगु संक्रमण तीव्र बनेका बेला मात्र नभई उपत्यकामा बेलाबेलामा सिटामोलको चरम अभाव हुने गरेको छ । तैपनि, सरकारी लगानीमा सिटामोल उत्पादन गर्ने जिम्मेवारी पाएको नेपाल औषधि लिमिटेडले बजारमा पर्याप्त मात्रामा सिटामोल पनि उपलब्ध गराउन सकेको छैन । लिमिटेड भने कच्चा पदार्थ महँगो, खरिद ऐन झन्झटिलो, बजारभाउअनुसार औषधिको मूल्य समायानुकूल परिमार्जन नभएको र बजेट अभावका कारण पर्याप्त उत्पादन गर्न नसकेको दाबी गर्छ । सरकारले सिटामोलको मूल्य एक रुपैयाँ तोकेको छ । यही मूल्यमा पाटन अस्पताल, त्रिवि शिक्षण अस्पताल, सहिद शुक्रराज ट्रपिकल तथा सरुवा रोग अस्पतालमा ठेक्का पाएका कम्पनीले उपलब्ध गराउँदै आएका छन् । नेपाल औषधि लिमिटेडका सूचना अधिकारी अर्यालले धेरै औषधि उत्पादन गर्ने कम्पनीले मात्र सस्तोमा औषधि दिन सक्ने दाबी गर्छन् । हामीजस्तो एकदुई औषधि उत्पादन गर्ने कम्पनीले यति सस्तोमा दिन सकिँदैन, उनले भने, सरकारले सिटामोलको मूल्य समायोजन नगरेसम्म समस्या समाधान हुन मुस्किल छ । मुलुकमा बर्सेनि १२ करोड चक्की सिटामोल खपत हुन्छ । लिमिटेडका सूचना अधिकारी आर्यालका अनुसार यस वर्ष अहिलेसम्म लिमिटेडले दुई करोड चक्की मात्रै उत्पादन गरेको छ ।विश्व स्वास्थ्य संगठनले नेपालमा औषधि उत्पादन गर्ने उद्योगमा गुड म्यानिफ रिङ् प्राक्टिस (जीएमपी) अनिवार्य गरेको १६ वर्ष बितिसक्यो । तर, नेपाल औषधि लिमिटेडले अझैसम्म यसलाई लागू गर्न सकेको छैन । जीएमपीमा नगइकन औषधि व्यवस्था विभागले नयाँ औषधि उत्पादन गर्न अनुमति दिँदैन । जीएमपीमा जान २०७८७९ मा अमेरिकी संस्था यूएसएआईडीले प्राविधिक सहयोगका साथै २ करोड रुपैयाँ सहयोग गरेको थियो । अर्थ मन्त्रालयले चालु आर्थिक वर्षमा २ करोड रुपैयाँ बजेट विनियोजन गर्यो । तैपनि, अहिलेसम्म जीएमपीमा जान सकेको छैन । नेपाल औषधि लिमिटेडका महाप्रबन्धक पनेरुले जीएमपी सर्टिफिकेट प्राप्त गर्न चाँडै नै औषधि व्यवस्था विभागमा निवेदन दिने तयारीमा रहेको बताए । लिमिटेडको स्वीकृत स्थायी दरबन्दी १९४ मध्ये ५९ जना मात्र अहिले कार्यरत छन् । त्यसमा पनि फार्मासिस्ट एक जना पनि छैनन् । औषधि कम्पनीमा चाहिने प्राविधिक जनशक्ति र अधिकृतस्तरको कर्मचारीको पनि अभाव छ । ४ र ५ औं तहका कर्मचारी बढी छन् । आठौं, नवौं, दसौं र एघारौं तहका कर्मचारीको दरबन्दी सबै खाली छ । लिमिटेडका महाप्रबन्धक पनेरुले प्राविधिक जनशक्तिको अभावलाई सम्बोधन गर्न स्थायी कर्मचारीलाई स्वैच्छिक अवकाश योजना (भीआरएस)मार्फत बिदा गर्ने फाइल उद्योग मन्त्रालयमार्फत अर्थ मन्त्रालयमा पठाइसकेको बताए । यसले हालको नियमित तलब भत्ता खर्च तथा भविष्यमा बढ्दै जाने अवकाश भुक्तानी दायित्वसमेत न्यूनीकरण गर्नेछ, उनले भने, संगठन पुनःसंरचना गरी दरबन्दी समायोजन गर्ने पनि योजना छ । लिमिटेडमा करिब ३ करोड रुपैयाँ बराबरको कवाडी सामान छ । जुन लिमिटेडको भवनमा लथालिंग अवस्थामा राखिएको छ । लिलामी गर्न सकेको छैन । लिमिटेडका महाप्रबन्धक पनेरुले अनुदानमा प्राप्त मेसिन भएकाले लिलामी गर्न कानुनी अड्चन भएकाले यी सामान त्यसै थन्किएको बताए ।सधैं घाटामानेपाल औषधि लिमिटेडले सरकारसँग लिएको ऋण १ अर्ब २६ करोड रुपैयाँ र ब्याज ६० करोड रुपैयाँ पुगेको छ । भाका नाघेको ऋण र ब्याज १ अर्ब ४० करोड छ । साथै, ६ वर्षको तथ्यांक हेर्दा प्रत्येक वर्ष घाटामा सञ्चालन भइरहेको छ । २०७४७५ मा औषधि बिक्री, घर भाडाबापत ५० लाख ९५ हजार रुपैयाँ आम्दानी भएकामा ११ करोड ४२ लाख ८७ हजार रुपैयाँ खर्च भएको थियो । २०७५७६ मा २ करोड ४४ लाख ६५ हजार रुपैयाँ आम्दानी भएकामा ११ करोड २६ लाख ६५ हजार रुपैयाँ खर्च भएको थियो । २०७६७७, २०७७७८, २०७८७९ र २०७९८० मा क्रमशः ५ करोड ४६ लाख २५ हजार रुपैयाँ, ५ करोड १ लाख १६ हजार रुपैयाँ, २ करोड ४३ लाख २२ हजार रुपैयाँ र साढे ६ करोड रुपैयाँ आम्दानी भएकामा क्रमशः १३ करोड १३ लाख १८ हजार, १८ करोड ७४ हजार ८८ लाख, १५ करोड ९१ लाख ७८ हजार र १५ करोड ५४ लाख रुपैयाँ खर्च भएको देखिन्छ । लिमिटेडको सञ्चित नोक्सानी २०७८७९ सम्म १ अर्ब ९८ करोड ४ लाख ४१ हजार रुपैयाँ पुगेको छ । लिमिटेडका सूचना अधिकारी टीकाराम अर्यालले सिटामोल घाटामा उत्पादन गरिरहेकाले अहिले पनि कम्पनी घाटामा गएको बताए ।"
भूकम्पपीडित टहरामा उकुसमुकुस,"(सुर्खेत)जाजरकोटको नलगाड४ का ४३ वर्षीय पृथ्वीबहादुर विकको ७ जनाको परिवारले झन्डै साढे ३ महिना त्रिपालमा बितायो । फागुन पहिलो सातादेखि त्रिपालबाट अस्थायी टहरामा सरेका उनीहरू अहिले भने चर्को गर्मी भोग्न बाध्य छन् । उनी र पत्नी बिर्मीबाहेक ३ छोराछोरी र बाआमा बिरामी भएका भयै छन् ।चिसोमा त्रिपालमा सास्ती काट्यौं, अहिले टहरामा, अझै यस्तो पीडा कहिलेसम्म भोग्नुपर्ने हो ? उनले भने, दिउँसो टिन तातिएर बस्नै सकिन्न, राति लामखुट्टेले टोकेर हैरान, २ पल्ट त टहरामा सर्प नै पस्यो, राति पनि पसिनै पसिना भएर सुत्नुपर्ने बाध्यता छ । लामखुट्टे धपाउन पुराना कपडाको कर्केटो जलाएर सुत्ने गरे पनि रातभर सास्ती हुने गरेको उनको गुनासो छ । छोराहरू १४ वर्षीय कमल र ९ वर्षका नवीन ज्वरोले थलिएका छन् । नलगाड नगरपालिका१ का ज्ञानबहादुर महरको ८ जनाको परिवार पनि टिनको छाप्रोमा गर्मीको कष्ट भोग्न बाध्य छ । झन्डै ३ महिना त्रिपालमा बसेका उनलाई करिब २ साता निमोनियाले थलायो । गर्मी सुरु भएपछि ५६ दिनको पखालाले गलाएको छ । अझै तंग्रिन सकेको छैन, उनले भने, हरेक साता कोही न कोही बिरामी परिरहेका छौं, एउटा कोठाजत्रो टहरामा खाने, बस्ने र ८ जनाको जहान सुत्ने गर्दा गर्मीले आकुलव्याकुल बनाउँछ ।झन्डै १५ वर्षदेखि बर्सेनि करिब ९ महिना भारतमा मजदुरीका लागि जाने उनी गत वर्ष दसैं मनाउन घर आएका बेला भूकम्प गएको थियो । उनले भूकम्प गएदेखि सुत्ने र खाने मात्र काम भएको बताए । पालिकाले दिएको खाद्यान्नले भने अहिलेसम्म पुगिरहेको उनको भनाइ छ । रिम्ना, दल्लीलगायत बजारमा मजदुरी गर्न जाने उनकी पत्नी पनि भूकम्पयता काममा फर्कन सकेकी छैनन् । घर कहिले बन्छ भन्ने निर्क्योल भए त भारततिर गएर १२ महिना कमाएर ल्याउन सकिन्थ्यो, यहाँ नयाँ घरको सरकारी प्रक्रिया पुर्याउन घमूली चाहिन्छ भनेका छन्, त्यसैले जान सकिएको छैन, उनले भने, रातभरि गर्मी र लामखुट्टे र गर्मीले हैरानै पार्छ, टहरामा पशुबस्तुभन्दा कष्टकर जिन्दगी बिताइरहेका छौं, धन्न ज्यान जोगिएको छ । उनले धेरै गर्मी रात जाग्राम बस्दै खुला ठाउँमा गएर बस्ने गरेको गुनासो गरे ।भूकम्पका कारण जाजरकोट र रुकुम पश्चिममा ७३ हजार ८ घर भत्किएकामा अहिलेसम्म झन्डै ७० हजार अस्थायी आवास बनेको सम्बन्धित जिल्ला प्रशासन कार्यालयको तथ्यांक छ । अस्थायी आवास बनाउन सरकारले २ किस्तामा गरी २५२५ हजार रुपैयाँ दिने निर्णय गरेको थियो । तर अस्थायी टहरा निर्माण गरेका भूकम्पपीडितले अझै दोस्रो किस्ताको रकम पाउन सकेका छैनन् । त्यसमा पनि बढ्दो गर्मीका कारण अस्थायी टहराको बसाइ मुस्किल बनेको भेरी नगरपालिका१ का केशरबहादुर रावतले बताए । झन्डै ५ मिटर लम्बाइ र ५ मिटर चौडाइको चारैतिर बारेको टहरामा उनी ७ जनाको परिवारसहित बस्दै आएका छन् । टिन तातिएर दिउँसो पनि भित्र बस्न नसकिने भएपछि छहारीतिर जाने गरेको उनको गुनासो छ ।नलगाड नगर अस्पतालका डा विशाल उप्रेतीका अनुसार अत्यधिक गर्मीका कारण भूकम्पपीडित धमाधम बिरामी पर्न थालेका छन् । अधिकांशमा झाडापखाला, ज्वरो, रुघाखोकीको लक्षण देखिएको उनको भनाइ छ । अस्पतालमा दैनिक १ सय ५० जनासम्म बिरामी आउने गरेका छन् । बिहानैदेखि साँझ अबेरसम्म बिरामीको चाप छ, भाइरल ज्वरोका कारण गाउँमा बिरामी थलिएका छन्, उनले भने, औषधि र स्वास्थ्यकर्मी पर्याप्त रहेकाले अप्रिय घटना त केही भएको छैन, केही स्वास्थ्यकर्मीलाई उपचारका लागि वडाहरूमा खटाइएको छ । जिल्ला अस्पतालमा पनि बिरामीको चाप बढिरहेको सूचना अधिकारी कृष्णबहादुर खत्रीले बताए । उनका अनुसार अस्पतालमा दैनिक १ सय ५० जनासम्म बिरामी आउने गरेका छन् भने दैनिक ३० जनासम्म भर्ना गर्ने गरिएको छ ।जाजरकोटका प्रमुख जिल्ला अधिकारी ऋषिराज आचार्यले पालिकाको ढिलाइका कारण अस्थायी आवासको दोस्रो किस्ताको २५ हजार रकम रोकिएको बताए । उनका अनुसार राष्ट्रिय विपद् जोखिम न्यूनीकरण तथा व्यवस्थापन प्राधिकरणले अस्थायी आवास निर्माण कार्यविधि२०८० अनुसार दोस्रो किस्ताको रकम निकासाका लागि स्थानीय तहमार्फत विपद् पोर्टलमा लाभग्राहीको भत्किएको घर, अस्थायी आवासको फोटोसहितको विवरण अपलोड गर्नुपर्ने प्रावधान बनाएको छ । तर पालिकाहरूले विवरण नराख्दा समस्या भएको उनको भनाइ छ । हामीसँग दोस्रो किस्ताका लागि निकासा दिन रकम पर्याप्त छ, उनले भने, तर स्थानीय तहबाट माग नै आएको छैन । उनले पुनर्निर्माणका लागि भने सरकारले कार्यविधि नबनाएको बताए । नलगाड नगरपालिका प्रमुख डम्बरबहादुर रावतले कर्मचारी अभावका कारण अस्थायी आवासको विवरण संकलन र विपद् व्यवस्थापन पोर्टलमा विवरण राख्न ढिलाइ भएको बताए । बढ्दो गमीले भूकम्पपीडितमा विभिन्न स्वास्थ्य समस्या देखिन थालेको र अस्थायी आवासमा उनीहरूको बसाइ कष्टकर भइरहेको रावतको भनाइ छ । एक साताभित्रै अस्थायी टहरा निर्माणको दोस्रो किस्ताको रकम वितरण गर्ने गरी काम भइरहेको बारेकोट गाउँपालिका अध्यक्ष वीरबहादुर गिरीले बताए ।"
संकटग्रस्त सहकारी छानबिन गर्न संसदीय समिति बनाउने पक्षमा प्रधानमन्त्री,"(काठमाडौं)प्रधानमन्त्री पुष्पकमल दाहालले संकटग्रस्त सहकारी छानबिनका लागि संसदीय समिति बनाउन सकिने संकेत गरेका छन् । शनिबार सिंहदरबारमा बसेको माओवादी संसदीय दलको बैठकमा उनले समिति गठनबारे सत्तारूढ दल र प्रमुख प्रतिपक्ष कांग्रेसबीच छलफल गरिने बताएका हुन् ।कांग्रेसले सहकारीको रकम हिनामिनामा उपप्रधान तथा गृहमन्त्री रवि लामिछानेमाथि छानबिन हुनुपर्ने अडान राखेको छ । तर प्रधानमन्त्री दाहालले बैठकमा व्यक्ति तोकेर नभई समग्र संकटग्रस्त सहकारीको छानबिन गरिने बताए । संकटग्रस्त सहकारी र बचतकर्ताको रकम हिनामिना छानबिनबारे प्रधानमन्त्रीज्यूले संसदीय समिति गठन गर्न सकिने जानकारी दिनुभएको छ, माओवादी सांसद माधव सापकोटाले प्रधानमन्त्रीको भनाइ उद्धृत गर्दै भने, व्यक्ति तोकेर नभई समग्र सहकारीको समस्या समाधानका लागि समिति बनाउनेबारे गृहकार्य भइरहेको छ ।प्रधानमन्त्रीले यसबारे शनिबार गृहमन्त्री लामिछानेसँग कुराकानी गरेको बैठकमा बताएका थिए । सहकारीको समस्या समाधानका लागि संसद्को अधिवेशन बस्नुअघि सत्तारूढ दल र प्रमुख प्रतिपक्ष कांग्रेसबीच छलफल गरी सहमति खोजिनेछ, उनको भनाइ थियो । विभिन्न सहकारीको बचत रकम फिर्ता गर्ने विषयमा सरकारले विधि बनाउन लागेको दाहालको भनाइ थियो । सहकारीको रकम हिनामिनाबारे आगामी मन्त्रिपरिषद् बैठकले पहलकदमी लिनेछ, उनको भनाइ थियो । लामिछानेमाथि छानबिनको मागलाई कांग्रेसले वैशाख २८ देखि सुरु हुने बजेट अधिवेशनमा पनि निरन्तरता दिने तयारी गरेको छ । कांग्रेसले समिति गठनको माग राख्दै संसद् अवरुद्ध गरेपछि सरकारले वैशाख २ मा हिउँदे अधिवेशन अन्त्य गरेको थियो । कांग्रेसका मुख्य सचेतक रमेश लेखकले गृहमन्त्रीको संलग्नतामाथि छानबिन नभई अरू छानबिन गर्नु विषयलाई अलमलाउन खोजिएको स्पष्ट हुने बताए । सहकारी ठगी प्रकरणमा गृहमन्त्रीमाथि छानबिनको मागलाई कुनै पनि कोणबाट अलमल र थपघट गर्न दिनेछैनौं, उनले भने, सहकारी ठगीमा गृहमन्त्रीको संलग्नताबारे जनताले प्रश्न गरिरहेका छन् । गृहमन्त्रीलाई जोगाउने सरकारको चालको हामी प्रतिवाद गर्छौं । सरकारले सहकारी ठगीबारे छानबिनका लागि संसदीय समिति गठन गर्न अस्वीकार गरी पीडितलाई झन् पीडा दिएको आरोप कांग्रेसले लगाउँदै आएको छ । सत्तारूढ दल सरकार टिकाउने ध्यानमा लागेको देखिएको छ । सहकारीबाट जनताको अर्बौं रकम हिनामिना भएको छ, कांग्रेस मुख्य सचेतक लेखकले भने, प्रधानमन्त्री आफैं सहकारी ठगीको विषयमा बरालिइरहनुभएको छ, निकास निकाल्नेतिर ध्यान दिनुभएको छैन । प्रधानमन्त्री दाहाल र एमाले अध्यक्ष केपी शर्मा ओलीले सहकारी रकम हिनामिनाबारे गृहमन्त्री लामिछानेमाथि छानबिन गर्न संसदीय समिति आवश्यक नभएको बताउँदै आएका छन् । तर, बजेट अधिवेशनमा पनि कांग्रेसले छानबिनको माग नछाड्ने भएपछि प्रधानमन्त्री दाहालले ओलीसँग छलफल गरेका छन् । सरकारले सहकारी संकट र बचतकर्ताले बेहोर्नुपरेका समस्या समाधानका लागि छुट्टै कानुनी प्रबन्ध गर्ने बताएको थियो । वैशाख दोस्रो साता बसेको मन्त्रिपरिषद्को बैठकले तत्काल कानुन व्यवस्था गर्न अध्यादेश ल्याउने निर्णय गरेको थियो । तर प्रमुख प्रतिपक्ष कांग्रेसले विरोध गरेपछि सरकार पछि हटेको थियो । सरकारले बिहीबार समस्याग्रस्त सहकारी संंस्था तथा संघको व्यवस्थापन समितिको अध्यक्षमा उच्च अदालतका पूर्वन्यायाधीश श्रीमणकुमार गौतमलाई नियुक्त गरेको छ । यसैगरी, प्रधानमन्त्री दाहालले उत्पादन वृद्धि र रोजगारीको अवसर सिर्जना हुने गरी आगामी आर्थिक वर्षको नीति, कार्यक्रम र बजेटमा सुझाव दिन पनि पार्टीका सांसदलाई निर्देशन दिए । माओवादीका प्रमुख सचेतक हितराज पाण्डेका अनुसार बैठकमा प्रधानमन्त्री दाहालले विकास बजेटका लागि अत्यधिक माग भएको उल्लेख गर्दै भएका बजेटलाई समुचित ढंगले वितरण गर्ने गरी सुझाव दिन पनि पार्टीका सांसदहरूलाई सचेत गराएका थिए ।"
भ्रष्ट सत्ताशक्तिको जगजगी,केसी पूर्वन्यायाधीश हुन् ।
निर्माण क्षेत्रमा उदाहरणीय महिला,"निर्माण क्षेत्रका महिला भन्नासाथ हामी प्रायः बढी शारीरिक परिश्रममा काम गर्ने तर थोरै ज्याला पाउने ज्यामी सम्झन्छौं । अधिकांश निर्माण क्षेत्रमा त्यस्तै पनि देखिन्छ । सीपमूलक काममा प्रायः पुरुष देखिन्छन् । काम समान भए पनि महिलालाई थोरै ज्याला दिने प्रवृत्ति पनि छ । तर पछिल्लो समय यस्तो बुझाइ र अभ्यासमा परिवर्तन भइरहेको छ । सीपयुक्त मानिने मिस्त्रीको काममै महिलाको संख्या बढ्दो छ । कतिपय महिलाले मिस्त्रीहरूको हेड नै बनेर अरूलाई अगुवाइ गरिरहेका छन् । कोही त ज्यामी, मिस्त्री हुँदै निर्माणको ठेक्कासमेत आफैं लिएर अरू रोजगारी दिने अवस्थामा पनि पुगेका छन् । निरन्तरको लगन र हिम्मतबाट फड्को मारिरहेका उनीहरू अरू संघर्षरत महिलाका लागि प्रेरणाका स्रोत हुन् ।रूपन्देहीको तिलोत्तमा११ भूपू सैनिक पथकी फूलमाया विक यस्तै उदाहरणीय महिला हुन् । उनी आठ वर्षअघिसम्म निर्माण क्षेत्रमा दिनगन्तीमा काम गर्ने सामान्य श्रमिक थिइन् । बालुवा चाल्ने, इँटा बोक्ने जस्ता बढी शारीरिक परिश्रम पर्ने काम गर्थिन् । तर उनी त्यसमै मात्र सीमित भइनन् । काम सिक्दै गइन् । मिस्त्री बनिन् । त्यसपछि मिस्त्रीहरूको पनि अगुवा हेड भइन् । पछिल्लो समय त उनको परिचय ठेकेदार पनि बनेको छ । ठेकेदार बन्नु भनेको रोजगारदाता हुनु पनि हो । फूलमायाले ठेक्का लिएर रूपन्देहीमा दुई सयभन्दा बढी घर बनाइसकेकी छन् । महिलालाई काममा प्राथमिकता दिन र सामान्य कामदारबाट मिस्त्री बनाउन उनले गरिरहेको प्रयास पनि सराहनीय छ । हेटौंडा१९, बस्तीपुरकी गौरी सिन्तान ज्यालामा मजदुरबाट संघर्ष गर्दै मिस्त्री, त्यसपछि हेड मिस्त्री भइन् । पछिल्लो समय आफैं ठेक्का लिएर घर बनाउँछिन् । वीरेन्द्रनगरकी खगिसरा विक सुर्खेत जिल्लाकै एक्ली महिला हेड मिस्त्री हुन् । उनी औपचारिक तालिम लिएर चार वर्षअघि हेड मिस्त्री बनेकी हुन् । सुरुवातीताका दक्षतामा शंका गर्नेहरूलाई प्रमाणपत्र नै देखाउनुपर्ने अवस्था थियो । बिस्तारै कामबाटै उनले विश्वास जित्दै गइन् । उनले हेड मिस्त्री भएर ९० वटा जति घर बनाइसकेकी छन् । उनीहरूजस्तै सामान्य श्रमिकबाट संघर्ष गरेर मिस्त्री, हेड मिस्त्री बनेका, आफैं ठेक्का लिने दक्षता भएका महिला अरू पनि छन् तर संख्या न्यून छ । उनीहरूले मिहिनेत र लगन भए सीपमूलक काममा महिला पनि उत्तिकै सक्षम हुन सक्छन् भन्ने सन्देश प्रवाह गरिरहेका छन् । यसले सामान्य ज्यालादारीमा काम गरिरहेका महिलालाई सीप सिक्न र नेतृत्वदायी भूमिका निर्वाह गर्न आत्मबल दिएको छ । सामान्यतया कमजोर आर्थिक अवस्थाले च्याप्दै लाँदा रोजगारीको अरू विकल्प नभेटेपछि महिलाले निर्माण क्षेत्रमा ज्यालादारी थालेका हुन्छन् । सामान्य ज्यालादारीबाट मिस्त्री, हेड मिस्त्री जस्ता सीपमूलक काममा स्तरोन्नति हुँदा आम्दानी पनि धेरै हुन्छ । बढी शारीरिक काममा मात्र सीमित हुँदा उमेर ढल्कँदै गएपछि ज्यालामजदुरी गर्न गाह्रो पर्छ । सीप सिकेर मिस्त्री नबनेको भए तिलोत्तमाकी ५५ वर्षीया कमला कार्की अहिले कामविहीन भइसकेकी हुन्थिन् । ज्यालादारीमा सामान्य श्रमिकका रूपमा काम थाल्दा उनले दिनमा ४० रुपैयाँ पाउँथिन् । अहिले मिस्त्रीका रूपमा उनको पारिश्रमिक न्यूनतम आठ सय रुपैयाँ छ । अरू महिला मिस्त्रीले दिनमा १२१३ सय रुपैयाँसम्म आम्दानी गर्छन् । यसबाट उनीहरूको घरखर्च चलेकै छ, छोराछोरीलाई राम्ररी पढाउन सकेका छन्, घरजग्गासमेत जोडेका छन् । सामान्य ज्यालामजदुरीबाट यो सब सम्भव हुँदैनथ्यो । त्यसमाथि धेरैतिर महिला र पुरुषको ज्यालामा असमानता कायमै छ यद्यपि संविधान र कानुनले समान कामको समान पारिश्रमिक हुनुपर्ने भनेका छन् । निर्माण क्षेत्रमा संलग्न महिलाको प्रगति जे जति भइरहेको छ, त्यो उनीहरूको आफ्नै बलबुतामा सम्भव भएको हो । त्यसमा राज्यले पनि साथ दिन सक्ने हो उनीहरूलाई अझ अघि बढ्न सहज हुन्छ । दक्षता अभिवृद्धिका लागि सम्बन्धित महिलालाई बेलाबेला तालिम दिनुपर्छ, प्रोत्साहन गर्नुपर्छ । कार्यक्षेत्रलाई सुरक्षित र मर्यादित बनाइदिन सक्नुपर्छ । समान कामको समान ज्याला पाउने सुनिश्चित गराइदिनुपर्छ । राजनीतिकप्रशासनिक क्षेत्रमा मात्र होइन, हरेक क्षेत्र र तहमा महिलाको सार्थक उपस्थिति निर्माण क्षेत्रमा जसरी नै बढाउँदै जानुपर्छ, तब न समतामूलक समाज चाँडै निर्माण हुन सक्छ ।"
शिक्षितबाटै त्रिविको दोहन,"त्रिविको १८ रोपनी जग्गा भाडामा लगाएर रकम असुल्दै प्राध्यापक र कर्मचारी शीर्षकको खबर फोहोर र कुशासनको भारीले थिचिएको त्रिविलाई अरू लुछेर क्षतविक्षत वनाउन खोजिएको विषयसँग सम्बन्धित छ । राजधानीमा रहेको त्रिवि परिसरको अनमोल जग्गामाथि शिक्षा क्षेत्रकै दिग्गजहरूबाट लामो समयदेखि व्यक्तिगत सम्पत्तिजस्तो गरी भाडामा लगाएर मोजमस्ती गरेको विषयले सबैलाई स्तब्ध तुल्याएको छ भने त्रिविको शैक्षिक बेथितिबाट दुखित बन्दै आएकाहरूमाथि अरू निराशा थपेको छ । जग्गामाथि हालीमुहाली गर्दै नांगो नाच देखाउनेहरूमा नेपाल प्राध्यापक संघले त्रिवि मूल गेटअगाडि ७ रोपनीमा नर्सरी र भवन बनाएर भाडामा दिएको छ । त्रिवि प्राध्यापक संघले बल्खुको ६ रोपनीमा सुमो पार्क र नर्सरीलाई अनि त्रिवि कर्मचारी संघले त्रिवि मूल गेटअगाडि ५ रोपनीमा पेट्रोल पम्प र भवन बनाएर भाडामा दिएको छ । शिक्षित, प्रबुद्ध, प्राज्ञिक, चेतनशील वर्गबाट त्रिविको जग्गामा हालीमुहाली भइरहेको होला भनी धेरैले विश्वास गरेका थिएनन् । वस्तुतः नेपाल प्राध्यापक संघ देशभरका विश्वविद्यालयमा प्राध्यापनरत प्राध्यापकको छाता संस्था भएका कारण शैक्षिक अराजकता, बेथिति, विसंगति नियन्त्रण गर्नुपर्ने अपेक्षा सबैको थियो । यता त्रिवि प्राध्यापक र कर्मचारी संघ पनि त्रिविमा कार्यरत प्राध्यापक, कर्मचारीको छाता संगठनका रूपमा चिनिँदै आएको, जसको उत्कृष्ट व्यवस्थापनबाट त्रिविको गरिमा, पहिचान बढ्ने आशा शिक्षाका पारखीले गर्दै आएका थिए । हुन त उक्त जग्गाको अपचलनबारे संघका जिम्मेवार पदाधिकारीसँग प्रश्न गर्दा सिनियरहरूको कामलाई निरन्तरता दिएको भन्नेजस्ता हल्का, अनुत्तरदायी, जिम्मेवारीविहीनतासँग जोडिएका जवाफ आइरहेका छन्, जुन हास्यास्पद छ । नेपाली कांग्रेससँग ती संघहरू आबद्ध भएका कारण राजनीतिक संरक्षण पाइरहेको यथार्थ स्पष्ट छ । यसअघि पनि त्रिविको शैक्षिक अराजकता, जग्गामाथि मच्चाइएको ताण्डवमा ठूला राजनीतिक दलसँग आबद्ध संघ, संगठनको संलग्नता रहेको कसैबाट लुकेको छैन । पछिल्लो प्रकरणमा संलग्न व्यक्तिलाई पनि शिक्षामन्त्री एवं त्रिविका उपकुलपतिले कारबाही गर्न सकेनन् भने त्रिवि अरू तहसनहस वन्ने निश्चित छ । भुवनेश्वर शर्मा, चन्द्रागिरि२, काठमाडौं"
सहकारी मामिला र रविको उद्देश्य,"देशका मुख्यमुख्य सहरमा रहेका सहकारी संस्थामा जनताले बचत गरेको रकम अपचलन भएको मामिलामा उपप्रधान तथा गृहमन्त्री रवि लामिछाने मुछिएका छन् । तर उनी आफूमाथि लागेको आरोप पूर्ण रूपमा मित्थ्या रहेको दाबी गरिरहेका छन् । उता पीडित जनताको आन्दोलन चलिरहेको छ । गृहमन्त्री लामिछानेमाथि संसदीय छानबिन गर्नुपर्ने माग राखेर अघिल्लो अधिवेशनमा प्रमुख प्रतिपक्षी कांग्रेसले संसद् बैठक अवरुद्ध गरेको थियो । सत्तापक्ष संसदीय छानबिन समिति बनाउन तयार भए भने आगामी २८ गतेदेखि हुने बजेट अधिवेशनलाई पनि अवरोध गर्ने रणनीतिमा कांग्रेस छ । त्यति मात्र होइन, कांग्रेस अब गृहमन्त्रीको राजीनामालाई बटमलाइन बनाउने पक्षमा पुगेको छ । प्रतिपक्षले एउटा समिति गठन हुनुपर्ने माग राखिरहेका बेला सरकारले भने ठीकविपरीत अर्कै समिति गठन गरेर झन् विवाद चर्काउन खोज्दै छ । बिहीबार बसेको मन्त्रिपरिषद् बैठकले उच्च अदालतका पूर्वन्यायाधीश श्रीमणकुमार गौतमको नेतृत्वमा समस्याग्रस्त सहकारी संस्था वा संघको व्यवस्थापन समिति गठन गरेको छ । यसबारेमा कांग्रेसले औपचारिक धारणा सार्वजनिक नगरे पनि यो समितिले उसको आवाज मत्थर पार्ने देखिँदैन । सरकारले समिति गठन गरे पनि यसको कार्यक्षेत्र र समयावधि उल्लेख गरिएको छैन । गृहमन्त्री लामिछाने भने आफूले अपचलन गरेको रकम राज्यकोषबाट पीडित जनतालाई भराउने गरी अध्यादेश ल्याएर आफू उम्किने बाटो खोजिरहेका छन् । प्रतिपक्षले विरोध गरिरहेका बेला हतार हतार अध्यादेश ल्याएर पीडितको रकम फिर्ता दिने गरी अध्यादेश मात्र ल्याउन सके पनि यो विषयान्तर हुने र प्रतिपक्षी दल लगायतको विरोध केही मत्थर हुने बुझाइमा लामिछाने रहेको देखिन्छ । अध्यादेश ल्याउँदैमा जनताले रकम पाउलान् या नपाउलान् तर विरोध डिसमिस हुने र आफू निर्धक्क गृह मन्त्रालयमा रमाउन पाउने उद्देश्यमा लामिछाने लागेका छन् । कुनै व्यक्तिले उडाएको जनताको रकम राज्यकोषबाट पूर्ति गर्ने गरी अध्यादेश ल्याउनु भनेको देशलाई आर्थिक भार थोपार्नु मात्रै होइन, यो आफैंमा भ्रष्टाचार हो । यसर्थ सत्ता टिकाउनकै लागि अन्य दलले यस्तो गल्ती गर्नु हुँदैन । सुजन देवकोटा, पालुङ्टार४, गोरखा"
विप्लवको स्वागतयोग्य निर्णय,"नेकपा (विप्लव) ले २०८४ को निर्वाचनमा भाग लिने निर्णय गरेको खबर प्रकाशमा आयो । यो स्वागतयोग्य कुरा हो । माओवादीले २०६४ कै निर्वाचनमा भाग लिएर सरकार पनि चलाएको थियो । विप्लव समूहले चुनावमा भाग लिनु हुन्न भन्दै आएको थियो । एमाले लगायतका कैयौं घटक २०४८ बाटै निर्वाचनमा सहभागी हुँदै आएका छन् । यसरी धेरैजसो कम्युनिस्ट भनिने (यथार्थमा होइनन्) समूहहरूले निर्वाचनमा भाग लिनुको अर्थ नेपालमा संसदीय व्यवस्था मजबुत मात्र होइन, निर्विकल्प भएको प्रमाणित गर्छ । अझ संसदीय व्यवस्थाको जग बसाउने नेपाली कांग्रेससितै सहकार्य गरेर गठबन्धनसमेत गर्नुले कम्युनिस्टहरूले पनि संसदीय व्यवस्थालाई स्विकारेको ठहर्छ । लडाइँ, झगडा र विवादले विकास होइन, विनाश गर्छ भन्ने सर्वशाश्वत विचार हो । अहिले चीन र भारतले गरेको प्रगति उदाहरणका रूपमा लिन सकिन्छ । हडताल र आन्दोलनले उग्ररूप लिएका बेला भारत विकासमा धेरै पछाडि थियो । भारतमा मनमोहन सिंहको उदयपछि त्यस्तो विवाद र झगडा देखिएन । चीनमा पनि माओको निधनपछि ह्वाको फङ र देङ सियाओ पिङको उदयपछि विवाद, झगडा साम्य भयो र चीन विकासको गतिमा अगाडि बढ्यो । हाम्रो देशका कम्युनिस्टहरूले लामो समयदेखि चलाएको हिंसात्मक आन्दोलनका कारण नेपाल सयौं वर्ष पछाडि धकेलिएको थियो । आखिरमा नेपालका कम्युनिस्टहरूले बाध्य भएर संसदीय व्यवस्थालाई आत्मसात् गर्नैपर्यो । माओवादीले १० वर्ष बन्दुक चलाए पनि, मालेले वर्ग दुस्मन खत्तम अभियान चलाए पनि अन्तिममा नेपाली कांग्रेसको नेतृत्वमा भएको प्रजातान्त्रिक आन्दोलनमा साथ दिएपछि मात्र कम्युनिस्टहरू सत्तामा पुगेका हुन् । म त वाम र कांग्रेस मिलेर प्रजातन्त्र बलियो बनाउनुपर्छ भन्ने धारणाको मान्छे हुँ । प्रजातन्त्र मजबुत नभई राजनीतिक स्थायित्व हुँदैन र प्रजातन्त्र बलियो नभई जनवाद वा समाजवाद पनि आउँदैन । आखिर लडेर न स्वर्ग प्राप्त हुन्छ, न देश नै बन्छ । रत्ननिधि 'रेग्मी शुक्राचार्य', महाकवि देवकोटा आश्रम, काठमाडौं"
राजधानी बनाउने कि बिगार्ने ?,"हाम्रो राजधानीमा करिब ४० लाख मानिस बसेका छन् । यहाँको मुख्य समस्यामध्ये एक हो ट्राफिक जाम । यो समस्या हटाउन वाग्मती, विष्णुमती र धोबीखोलाको करिडर खोल्नु अपरिहार्य हुन्छ । तर ती करिडरमा अवैध रूपमा बसेका सुकुम्बासी छन् । उनीहरूलाई हटाएर करिडर खोल्न काठमाडौं महानगरका प्रमुख बालेन शाह लागेका छन् । तर सरकार र पुराना दलका नेताहरूले साथ नदिँदा बालेन सफल हुन सकेका छैनन् । यसैबीच सत्तारूढ एमालेका अध्यक्ष केपी शर्मा ओलीले बिनासोचविचार राजधानीको सुकुम्बासी हटाउने कुरा ठीक होइन भने । बालेनले गरेको काममा पनि उनले आपत्ति जनाए । यो कस्तो गैरजिम्मेबार बोली हो ? सुकुम्बासीलाई उचाल्ने कि उनीहरूलाई सम्झाएर, बुझाएर करिडर खोल्न मद्दत गर्ने ? करिब ६ महिनाअघि वाग्मती करिडरको सिनामंगल छेउमा रहेको अवैध सुकुम्बासी बस्ती हटाउन काठमाडौं महानगरका प्रमुख बालेन शाहले डोजर, लोडरसहित ठूलो संख्यामा नगर प्रहरी पठाए । नगर प्रहरी पुग्नुअघि नै सुकुम्बासीले यो कुरा थाहा पाइसकेका थिए । उनीहरू त्यसको प्रतिकार गर्न अघि सरे । महानगरले तत्काल प्रहरी प्रशासनको सहयोग माग्यो तर तत्कालीन गृहमन्त्री नारायणकाजी श्रेष्ठले प्रहरी परिचालन हुन दिएनन् । प्रहरी प्रशासनको सहयोग नपाउँदा उल्टो नगर प्रहरी खेदिनु पर्यो । राज्य संयन्त्र तमासा मात्र हेरेर बस्यो । अवैध बस्तीका कारण स्थानीय सरकार लाचार भएर बस्नु जस्तो विडम्बना अरू के होला ? के सधैं यही तालमा राजधानीलाई राखिरहने ? वाग्मती करिडर कहिल्यै नखोल्ने ? राजधानीमा ट्राफिक जाम सधैं भइरहन दिने ? गोपाल देवकोटा, जोरपाटी, काठमाडौं"
'कम्तीमा एउटा सुविधा सम्पन्न रंगशाला नभई भएको छैन',"दुई दशक खेलाडीका रूपमा मैदानमा बिताएका पारस खड्का हाल नेपाली क्रिकेटको माथिल्लो निकाय क्यानको सचिव छन् । लगातारको घरेलु र अन्तर्राष्ट्रिय प्रतियोगिताशृंखलाले ७ महिनायता नेपाली क्रिकेटमा निकै चहलपहल ल्याएको छ । नेपालले दोस्रो पटक ट्वान्टी२० विश्वकप खेल्न एक महिनामात्र बााकी छ । नेपालको विश्वकप तयारी, क्रिकेटको पूर्वाधार र भावी योजना तथा कार्यक्रमबारे राष्ट्रिय क्रिकेट टिमका पूर्वकप्तानसमेत रहेका पारससाग कान्तिपुरका लागि विनोद पाण्डे र ईश्वरी ज्ञवालीले गरेको कुराकानीको सम्पादित अंशःनेपाली राष्ट्रिय टिमको पछिल्ला प्रदर्शनबाट सन्तुष्ट हुनुहुन्छ ?शनिबार वेस्ट इन्डिज ए टिमसँग नेपालले खेलेको बर्खाअघिको हाम्रो क्यालेन्डरको अन्तिम अन्तर्राष्ट्रिय खेल हो । ट्वान्टी२० विश्वकप तयारीकै लागि नेपालले ५ खेल खेलेको हो । यसअघि नेपालले नेदरल्यान्ड्स, नामिबिया र आयरल्यान्डसँग यस किसिमको खेल खेलिसकेको छ । विश्वकप तयारीका लागि अहिलेसम्म नेपाली खेलाडीले धेरै राम्रो प्रदर्शन गरिरहेका छन् । कुनै प्रतियोगितामा छनोट भयो कि भएन भन्ने भन्दा पनि सारमा नेपाली राष्ट्रिय क्रिकेट टिमको प्रदर्शन धेरै राम्रो छ । नेपालले ट्वान्टी२० क्रिकेट खेल्न सुरु गरेको ७ वर्षपछि सन् २०१४ मा विश्वकप खेलेको थियो, त्यसको १० वर्षपछि फेरि ट्वान्टी२० विश्वकप क्रिकेट खेल्न जाँदै छ, कस्तो नतिजाको अपेक्षा गर्नुभएको छ ?२०१४ मा विश्वकप क्रिकेटमा पुग्नु अन्तिम जस्तै थियो । हाम्रा लागि त्यो पिक थियो । विश्वकप खेलेको एक महिनापछि विवादहरू सतहमा आए । तर, अहिले फरक छ । नेपाली क्रिकेटको संरचना र ग्रोथ यो स्तरभन्दा माथि लैजाने हो भने पारस खड्काको एक्लो प्रयासले मात्रै केही हुँदैन । यसमा सोच, विचार र नीति तहमै धेरै कुरा हुनुपर्यो । पद भनेको अस्थायी कुरा हो । नेपाली क्रिकेट टिममा म पहिला खेलाडी थिएँ, अहिले एउटा पदमा पुगेको छु । हामीभन्दा अघिको पुस्ताले गरेको योगदान र लगानीले नै नेपाली क्रिकेटलाई आजको अवस्थामा पुर्याएको हो । यसले के देखाउँछ भने उपयुक्त मानिस नेतृत्वमा आउँदा असम्भव कुरा पनि सम्भव हुन्छ । तसर्थ, उपयुक्त मानिस उपयुक्त पदमा रहँदा नै क्रिकेटले पनि सफलता पाउने हो । अब क्रिकेट संघको मानसिकता पनि काममै केन्द्रित हुनुपर्यो । काम गरेर मन जित्न सक्यो भने जिम्मेवारी पाउने हो । यसका लागि जिल्ला हुँदै प्रदेश तहको संरचना पनि बलियो बनाउनुपर्यो । क्रिकेट संघभित्रको आन्तरिक खिचातानीलाई अन्त्य गर्नु जरुरी छ । चाहेर नचाहेर पनि म अहिले टार्गेट भइरहेको छु । किनभने, जवाफदेही ठाउँमा छु । मेरो सबैसँग विनम्र अनुरोध पनि छ, मेराबारेमा कसैलाई शंका छ भने मलाई सोध्न सक्नुहुन्छ । म मात्रै होइन, सबै पदाधिकारी जवाफदेही र उत्तरदायी हुनुपर्छ । २०१४ मा पुबुदु दासानायकेको प्रशिक्षणमा हामीले विश्वकपका लागि तयारी पनि राम्रै गरेका थियौं । त्यसक्रममै सुवास खकुरेल, शरद भेषावकर, म आफैं पनि घाइते भयौं । म त खेल्नु र नखेल्नु बराबरजस्तै थियो । त्यसपछि पृथु बाँस्कोटा घाइते भए । त्यसले पनि त्यो प्रतियोगिता सोचेजस्तो भएन । बंगलादेश पुगेर हामीले विश्वकप त खेल्यौं, त्यसपछि के गर्ने भन्ने अन्योल थियो । म पनि कप्तानी छोड्ने मनस्थितिमा पुगेको थिएँ । क्यान (नेपाल क्रिकेट संघ) को आन्तरिक राजनीतिले पनि केही अप्ठ्यारो पारिरहेको थियो । हामीले त्यहाँसम्म पुग्न धेरै सेक्रिफाइस गरेका थियौं, चुनौती र अप्ठ्याराहरू पार गर्दै त्यहाँसम्म पुगेका थियौं । मिहिनेत गर्दा राम्रै फल मिल्छ भन्ने कुरा पनि हामीले देखाएका थियौं । त्यसपछि नेपाल सरकारका तर्फबाट नेपाली क्रिकेटलाई हेर्ने दृष्टिकोणमै पनि परिवर्तन आयो । विश्वकपअघि अमेरिका र वेस्टइन्डिजमा हुने पूर्वाभ्यासको तयारी कस्तो भइरहेको छ ? क्रिकेटको कोणबाट एउटा कुरा बुझ्नुपर्छ, पहिले गएको ठाउँमा गएर खेल्दा र जाँदै नगएको ठाउँमा गएर खेल्दा धेरै फरक पर्छ । नयाँ बाटो हिँड्दा पहिलो पटक हराएको जस्तै हो । सुरुमा हामी अमेरिकाको मियामी जाँदै छौं । फ्लोरिडामा श्रीलंकासँग पहिलो म्याच हुनेछ । नेपालका चारमध्ये तीनवटा दिवारात्रिकालीन खेल छन् । फ्लडलाइटमा खेल्नुपर्नेछ । त्यसैको तयारीस्वरूप मियामीमा हामीले अभ्यास गर्नेछौं । त्यसपछि अभ्यासका लागि वेस्ट इन्डिज जान्छौं र नेपालले विश्वकपमा बंगलादेश र दक्षिण अफ्रिकाविरुद्ध खेल्ने स्थलमै एक साता प्रशिक्षण गरेर अमेरिका फर्कन्छौं । अनि फेरि विश्वकपका लागि तयारी गर्नेछौं । नेपाली टिमको आत्मविश्वास पनि उच्च छ । विश्वकपमा राम्रो प्रदर्शन गर्यो भने हाम्रो क्रिकेट टिम सगरमाथामा पुग्ने र नभए खस्किएर पाताल नै पुग्ने भन्ने सोच नै गलत छ । यस्तो मान्यताबाट हामी माथि उठ्नैपर्छ । टिम बलियो बनाउनुपर्यो । यसका लागि जिल्ला र प्रदेश तहमा लगानी गर्नुपर्यो । हार्नका लागि खेल्ने होइन, तर हार्दा सबै सकियो भन्ने पनि हुँदैन । बलियो संरचना बनायौं भने दुईचार खेल हार्दैमा आकाश खस्दैन । अहिलेको हाम्रो टिम धेरै नै राम्रो छ । यसलाई बाहिरी प्रभावबाट मुक्त राख्नुपर्यो । एकदुई प्रतियोगिता हार्दैमा कप्तान परिवर्तन गर्ने, प्रशिक्षक फेर्ने कुरा गर्नु हुँदैन । यो टिमलाई धेरै चलाउनै भएन । टिम हार्दा र जित्दा रिपोर्ट तयार गर्नुपर्यो । खेलाडीले टिममा बस्दा सुरक्षित महसुस गर्नुपर्यो । क्रिकेट टिम हार्यो र जित्यो भने सामाजिक सञ्जालमा गाली र प्रशंसाको वर्षा नै हुन्छ । यसबाट कहिले नेपाली फ्यान माथि उठ्लान् ?एउटा स्टेज पार गरेर यो टिम भर्खर यहाँसम्म आइपुगेको छ । यसको उत्साहलाई बढाउनुपर्छ । एउटा प्रतियोगिता र इभेन्ट हार्दैमा सबै सकियो, गुम्यो भन्ने सोच गलत हो । हाम्रो सोचाइ यसभन्दा माथि जानुपर्यो । अब जित र हारले मात्रै नेपाली क्रिकेट अघि बढ्यो र पछाडि पर्यो भन्ने स्थितिबाट हामी माथि उठ्नुपर्छ । यस्तो मानसिकता बोकेर हिँड्यौं भने हामी कहीं पनि पुग्दैनौं । अहिलेको हाम्रो प्राथमिकता यस टिमलाई कसरी बलियो बनाउने भन्नेमा हुनुपर्छ । हाम्रो अबको सोच नेपाली क्रिकेटलाई कसरी अघि बढाउने भन्नेमै केन्द्रित हुन जरुरी छ ।तपाईं हालै अमेरिका जानुभएको थियो । नेपाली टिम खेल्न आउँदै छ भनेर नेपाली डायस्पोरा कत्तिको उत्साही पाउनुभयो ? एकदमै उत्साही भएको पाएँ । टिकट र जर्सीको उच्च माग छ । डलासको पहिलो म्याचका लागि निकै उत्साह छ । त्यहाँ नेपाली डायस्पोरा ठूलो छ । फ्लोरिडामा हुने श्रीलंकासँगको म्याचको टिकट पनि निकै माग छ । थुप्रै नेपाली खेल हेर्न जाँदै छन् । यो साँच्चिकै उत्सव हो नेपाली क्रिकेटका लागि । समग्रमा क्यानको सचिवका रूपमा यो सबै देख्दा निकै खुसी छु । मुख्य कुरा यो उत्साहबाट नेपालको क्रिकेटमा कसरी संरचनागत सुधार गर्ने महत्त्वपूर्ण हो । यसका लागि केही समय लाग्ला त्यसका लागि काम गरिरहेका छौं ।क्यानको जिम्मेवार पदाधिकारीसँगै राष्ट्रिय टिमको पूर्वकप्तान भएका हिसाबले पनि विश्वकपमा नेपाली टिमको कस्तो परिणाम अपेक्षा गर्नुभएको छ ? म अहिले नै खुसी छु । नेपालले विश्वकप खेल्दै छ । त्यो नै ठूलो हो । खेलाडीका रूपमा पनि अपेक्षा अरूका लागि राख्ने बानी थियो । कप्तानका रूपमा पनि । अरूबाट अपेक्षा राख्थें राम्रो खेलको । तर, अहिले कुनै पनि अपेक्षा छैन । नेपाली टिमले आफूले सक्दो राम्रो खेल्नेछ भन्नेमा विश्वस्त छु । अपेक्षा राख्नका लागि त्यस अनुसारको वातावरण दिनुपर्छ । नेपालले राम्रो खेलोस् भन्ने इच्छाचाहिँ छ । सहयोग र वातावरणको विषयमा हामी भर्खर बामे सर्दै छौं । बल्ल मासिक एक लाख तलबको सम्झौता गरेका छौं । त्यो पनि क्रिकेट खेल्न नछाडून् भनेर एउटा सपोर्ट सिस्टम बनाएको हो । अहिलेलाई खेलाडीले देशका लागि खेलिदिऊन् र देशका लागि जित्ने प्रयास गरिदिऊन् भन्ने मात्र हो । र, टिमभित्र बसेर टिमलाई जिताउने प्रयास गरून् भन्ने हो । नतिजा के आउँछ भन्ने महत्त्वपूर्ण होइन । राम्रो नतिजा आयो भने पक्कै पनि सबै खुसी हुनुहुन्छ । वास्तवमै नतिजा आउन केही समय लाग्छ ।पुरुष टिमलाई प्राथमिकता दिइरहँदा कतै महिला टिमलाई बेवास्ता त गरिरहेका छैनौं ? पुरुष टिमको प्रिमियर लिगको तयारी भइरहेको छ, महिलाका लागि त्यस्तो केही चर्चा भइरहेको छैन नि ? महिला क्रिकेटलाई प्राथमिकतामा राख्नुपर्नेछ । भइदियो के भने, यस वर्ष विश्वकप हाम्रो उच्च प्राथमिकतामै रह्यो । महिला क्रिकेटलाई हामीले पन्छाउनै मिल्दैन । महिला क्रिकेटमा राम्रो गर्न सकेनौं, प्राथमिकतामा राखेनौं भने भोलि आईसीसीबाट आउने सहयोग र भविष्यमा आईसीसीको पूर्ण सदस्य बन्ने लक्ष्यमा पनि ठूलो बाधा पुग्नेछ । त्यसैले पनि महिला क्रिकेटलाई प्राथमिकतामा नराखी सुखै छैन । महिला क्रिकेट छ भन्ने मात्र भएको छ । महिलाको प्रिमियर लिग पनि सुरु गर्ने कार्यक्रम छ । मेयर कप चाँडै नै गर्दै छौं । एउटा अन्तर्राष्ट्रिय शृंखला पनि पाइपलाइनमा छ र त्यो नेपालमा खेल्दै छौं । एसिया कपमा सहभागी हुँदै छौं । अन्य टुर पनि छ । सेप्टेम्बर र अक्टोबरमा नेपाली महिला टिम धेरैजसो विदेश टुरमै हुनेछ । विदेशी टिमलाई पनि प्राथमिकतामा राखेर यहाँ बोलाउँदै छौं । सन् २०२७ मा नेपालले यू१९ महिला विश्वकप आयोजना गर्दै छ । पूर्वाधार र टिम तयारीका हिसाबले त्यसको तयारी कस्तो छ ? मलाई त्यतिबेलासम्म पूर्वाधार तयार हुन्छ भन्ने लाग्छ । बनाउनै पनि पर्नेछ, समय घर्किरहेको छ । यो त विश्वलाई देखाउने अवसर पनि हो । मलाई लाग्छ आगामी वर्षको बजेटमा सरकारले मूलपानी मैदानका लागि राम्रो बजेट बिनियोजन गर्दै छ । राष्ट्रिय गौरवको आयोजनामा पनि परेको छ । सँगै चितवनको रंगशालाका लागि भरतपुर महानगरले पनि टेन्डर निकालिसकेको छ । अब कीर्तिपुरको फ्लडलाइट जडानको काम पनि चाँडै होला भन्ने विश्वास छ । तल्लो र माथिल्लो मूलपानी, कीर्तिपुर र चितवन गरेर कम्तीमा चारवटा रंगशाला तयार हुनेछन् । त्यो भयो भने अन्तर्राष्ट्रिय प्रतियोगिता आयोजना गर्न कुनै समस्या नहोला । सँगसँगै अर्को सम्भावना भएको ठाउँ भनेको पोखरा हो । रूपन्देहीमा पनि सिद्धार्थ रंगशाला र निजी क्षेत्रबाट बनेको समेत दुईवटा ग्राउन्ड तयार छन् । सबैमा उत्साह छ, तर, प्रतियोगिता सुरु भएपछि मात्र तयारी गर्ने भन्ने मानसिकता छ । जिल्ला वा केन्द्रमा जहाँ भए पनि हरेक दिन तयारी हुनुपर्छ । त्यसै अनुसारको योजना हुनुपर्छ । क्यानको आफ्नै सीमा छ । भएको बजेटलाई सबैलाई बराबरी हिसाबले दिनुपर्ने हुन्छ । पूर्वाधार विकासका लागि हरेक दिन सबै तहका सरकारलाई झकझकाउनुपर्नेछ । यसका लागि एउटा विशेष टिम बनाउनुपर्ने देख्छु । जसले विश्वकपका लागि आवश्यक पूर्वाधार तयारीमा काम गरोस् । आयोजकका हिसाबले विश्वकपका लागि टिम पनि बलियो नै हुनुपर्ला । त्यसका लागि अहिलेदेखि नै यू१४, १६, १९ को टिम तयार गर्नुपर्ला । अब त तीन वर्ष मात्र बाँकी छ नि ?पुरुषको स्कुलस्तरीय राष्ट्रिय प्रतियोगिता घोषणा गर्दै छौं । महिलाका लागि यू१६ को एउटा प्रतियोगिताको खाकाचाहिँ तयार भएको छ । मुख्य कुरा कामको बाँडफाँट हो । क्यानको अध्यक्ष र सचिवले मात्र काम गर्नेभन्दा पनि नेपालको क्रिकेटमा साँच्चिकै परिवर्तन खोज्ने हो भने सबैले आफ्नो ठाउँबाट भूमिका खेल्नुपर्छ । महिला क्रिकेट अलि उपेक्षामा परेको यथार्थ हो । त्यो भन्दैमा अब प्राथमिकतामा नपर्ने भन्ने होइन । अहिले नै ठ्याक्क यही नै योजना छ भन्नेचाहिँ छैन । तर, मुख्य स्कुल स्तरबाटै प्रतिभाहरू पहिचान गर्नुपर्नेछ । अहिले चाहिँ यू१६ को प्रतियोगिताबाट देशभरबाटै ट्यालेन्ट हन्ट गर्ने योजना छ । प्रतियोगिताबाट आउने ४०५० जनालाई तीन वर्षको कार्यक्रम राखेर पर्याप्त प्रशिक्षण दियौं भने विश्वकपमा प्रतिस्पर्धा गर्न सक्ने टिम तयार हुनेछ भन्ने मेरो विश्वास छ । थाइल्यान्डले ३०४० जना राम्रा प्रतिभा छानेर तयारी गर्यो । अहिले त्यसको नतिजास्वरूप महिला टिम शून्यबाट सयमा पुगेको छ । त्यसैले थाइल्यान्डबाट हामीले सिक्न सक्छौं ।गतवर्ष जिम्बावेको 'ए' टिम आएको थियो । यो वर्ष आयरल्यान्ड 'ए', वेस्ट इन्डिज 'ए' आए । भविष्यमा टेस्ट खेल्ने मुलुकहरूलाई नेपालको मैदानमा खेलेको हेर्न पाउँछौं ?त्यसमा मलाई पूरै विश्वास छ । त्यसका लागि आवश्यक समन्वय भइरहेको छ । क्यानमा आउनासाथ मलाई पहिलो प्रश्न नै त्यही थियो कहिले आउँछ टेस्ट टिम ? टेस्ट टिम ल्याउनका लागि एकडेढ वर्षदेखि नै समन्वय गर्नुपर्छ । टेस्ट राष्ट्रमध्ये नयाँ आउलान्, जस्तैः आयरल्यान्ड, अफगानिस्तान । तर, त्योसँगै हामीले पूर्वाधारमा पनि ध्यान दिनु आवश्यक छ । त्यही भएर पनि नेपाल सरकारले पूर्वाधार विकासलाई प्राथमिकता दिनुपर्नेछ । न्युजिल्यान्डको जस्तो पूर्वाधार किन भएन भनिन्छ । पूर्वाधारसँगै अन्य क्रिकेटको वातावरण पनि चाहिन्छ । जस्तैः दर्शकहरूको व्यवहार । हुन त अहिले दर्शकहरू निकै संयमित हुनुभएको छ । सरकारले पनि बजेटमा सहयोग गर्ने हो भने टेस्ट राष्ट्रलाई आतिथ्य गर्ने दिन धेरै टाढा छ जस्तो लाग्दैन ।दक्षिण एसिया क्रिकेटकै पावर हाउस हो । भारत, पाकिस्तान, बंगलादेश र श्रीलंकासँग विभिन्न क्षेत्रमा सहकार्य र साझेदारीको कुरा हुने गरेको छ । तर, केही अपवादबाहेक क्रिकेटका विषय खासै उठ्ने गरेको छैन । क्यानको वर्तमान नेतृत्वले यो सम्भावनालाई कसरी हेरेको छ ? राजनीतिक नेतृत्वसँग यस विषयमा कुराकानी भएको छ कि छैन ? भारतका विदेशमन्त्री एस जयशंकर नेपाल भ्रमणमा आउनुअघि नेपालको क्रिकेट टिमसँग भेट्न चाहनुहुन्छ भन्ने खबर आयो । त्यसले निकै उत्साहित बनायो । त्यसपछि म आफैं एसीसीको साधारणसभामा गएँ । त्यहाँ जय शाहसँग भेट भयो । त्यसपछि भारतीय दूतावासमार्फत बीसीसीआईसँग सम्पर्क भयो । निकै सकारात्मक जवाफ पायौं । उहाँहरू नेपालको क्रिकेटको विकासमा सहयोग गर्न सकारात्मक रहेको पाएँ । तर, ठ्याक्क आईपीएल सुरु भयो । विश्वकप पनि छ । आईपीएल र विश्वकप सकिएपछि फेरि छलफल अगाडि बढाउने कुरा भएको छ । पहिलो कुरा खेलाडीका लागि खेल्ने माहोल बन्नुपर्छ भन्ने हो । उनीहरूको सीपलाई तिखार्नुपर्ने हुन्छ । त्यसका लागि भारतका विभिन्न राज्यहरूमा गएर त्यहाँका टिमसँग खेल्न पाउँदा स्तर पक्कै माथि जानेछ । राजनीतिक तहमा कुरा गर्दा भारतसँग अन्य पूर्वाधारका लागि कुरा भएजस्तो क्रिकेटको पूर्वाधार विकासका लागि गर्नुपर्ने हुन्छ । त्रिवि ग्राउन्डकै कुरा गर्ने हो पनि त्यसमा विशेष ध्यान दिनुपर्नेछ । त्यो ग्राउन्ड बनाउन सरकारसँग कुरा भइरहेको छ । सम्झौता नवीकरण गर्नुपर्नेछ । ५०१०० वर्षका लागि क्यानको भयो भने त्यसले पूर्वाधार निर्माणमा वैदेशिक सहयोगको ढोका खोल्छ भन्ने विश्वास छ । बीसीसीआईले पनि पूर्वाधारमा चासो देखाएको छ । अहिलेको लागि नेपाली टिमलाई बढीभन्दा बढी एक्स्पोजर दिन बीसीसीआईको सकारात्मक रेस्पोन्स छ । कम्तीमा एउटा सुविधा सम्पन्न रंगशाला नभई भएको छैन । त्योचाहिँ महत्त्वपूर्ण हो । नेपालको क्रिकेट काठमाडौंमै केन्द्रित भयो भन्ने विगतदेखि नै गुनासो रहँदै आएको छ । तपाईं क्यानको सचिव भएर आएपछि ती गुनासोलाई सम्बोधन गर्न के गरिरहनुभएको छ ?यसमा हामी गम्भीर छौं । त्यही भएर नै यसपटक प्रधानमन्त्री कप भैरहवामा गर्यौं । गएको ५६ महिनामा काठमाडौं र बाहिरसमेत गरेर आधा दर्जनभन्दा बढी राष्ट्रिय प्रतियोगिता भएका छन् । यसलाई कसरी निरन्तरता दिने भन्नेमा हाम्रो ध्यान जानुपर्छ । विकेन्द्रित गर्नु त अति आवश्यक छ । अहिले कीर्तिपुर र मूलपानीमा मैदान छ । कीर्तिपुरमा एउटा इन्डोर छ । सन् २०१५ देखि जति पनि खेलाडी आएका छन्, त्यही इन्डोरमा अभ्यास गर्दै आएका छन् । बाहिरबाट आएका धेरै खेलाडीले इन्डोरमा अभ्यास गर्नुपर्छ भनेर कीर्तिपुर आसपास डेरा लिएर बस्ने गरेका छन् । विशेषगरी राष्ट्रिय टिमका धेरै खेलाडी पनि त्यहाँ छन् । यसमा बदलाव ल्याउनु आवश्यक छ । मानौं रूपन्देहीमा ग्राउन्ड छ, अहिले निजी क्षेत्रबाट अर्को पनि बनेको छ । अब एउटा प्रणाली नै विकास गर्नुपर्छ, अफसिजनका बेला । ठूला प्रतियोगिता नभएका महिनामा तलतल पनि अभ्यास गर्ने कार्यतालिका बनाउन जरुरी छ । त्यसका लागि आवश्यक पूर्वाधार पनि विकास गर्नुपर्छ । आज दीपेन्द्र ब्याटिङ गर्न आउँदै छन् भन्ने भएपछि त्यहाँको माहोल नै फरक हुनुपर्यो । यस्ता कुराले नयाँ पुस्तालाई क्रिकेटमा लाग्न प्रेरित गर्छ । त्यसले बेग्लै किसिमको उत्साह थप्छ । पहिले खेलाडीलाई धर्मशालामा राख्ने गरिन्थ्यो । अहिले पाँचतारे होटलमा राखिन्छ । त्यो पनि भ्रम हो भन्छु । खेलाडीको घर नै पाँचतारेसरह हुनुपर्छ । त्यो दिन मात्र क्रिकेटले साँच्चिकै विकास गरेको मानिनेछ ।पहिले खेलाडी र अहिले क्यानको पदाधिकारीका रूपमा नेपाली क्रिकेटलाई कसरी हेर्नुभएको छ ?खेलाडी हुँदा र क्यानको नेतृत्वमा पुग्दा धेरै फरक पाएँ । मानिसका अपेक्षा बढी छन् । यहाँको खेलकुद क्षेत्र र संगठन के कस्तो छ भन्दा पनि अपेक्षा बढी हुँदा रहेछन् । झन्डै २० वर्ष खेलाडीका रूपमा खेलें । बाहिरबाट हेर्दा व्यवस्थापनले यो किन गर्यो, यो किन गरेन भनेर धेरै कुरा हुन्थ्यो । अहिले त्यही भूमिकामा रहेर काम गर्दा फरक पाएको छु । अहिले मेरो चुनौती नै त्यो अपेक्षा कसरी पूरा गर्ने भन्नेमै छ । म क्यानको सचिव भएर झन्डै सातआठ महिना काम गरिरहँदा अन्तर्राष्ट्रिय ट्वान्टी२० क्रिकेट विश्वकपका लागि पनि छनोट भयौं । मेरो पहिलो प्राथमिकता भनेको अब कसरी धेरै खेल आयोजना गर्ने र आर्थिक रूपले संघलाई कसरी बलियो बनाउने भन्ने नै हो । खेलाडी हुँदा र नेतृत्वमा पुग्दाको खास फरक भनेको खेलाडी हुँदा मैदानमा कसरी राम्रो योगदान दिने भन्ने मात्रै हुन्थ्यो भने अब राष्ट्रिय स्तरका खेलाडीका साथसाथ प्रदेश, जिल्ला तहका खेलाडी र उनीहरूको अपेक्षा पनि सुनुवाइ गर्नुपर्ने हुन्छ । यसका साथै प्रशिक्षकका अपेक्षा, जिल्ला र प्रदेशका अपेक्षा पनि उत्तिकै छन् । ती सबैलाई एकैचोटि पूरा गर्न नसके पनि ती अपेक्षा अब कसरी पूरा गर्ने भन्नेमा लागिरहेको छु । क्यानले यस वर्ष वार्षिक क्यालेन्डर बनाउँदा ५२ करोड रुपैयाँ खर्च गर्नेजस्तो महत्त्वाकांक्षी योजना ल्यायो । यसमा कत्तिको चुनौती देख्नुहुन्छ ?यसमा केही चुनौती छैन । २२२३ करोड आईसीसीबाट, ५६ करोड एसीसीबाट र त्यस सँगसँगै विश्वकपमा छनोट भइसकेपछिको बजेटसमेत जोडेर यो ल्याइएको हो । यसका साथै यस वर्ष हामी नेपाल प्रिमियर कप आयोजना गर्दै छौं । त्यसका साथसाथै यस वर्ष क्यालेन्डरमा राखिएका विभिन्न प्रतियोगिताबाट उठाउन सक्ने रकम जोड्दा यो कुनै चुनौती होइन । सहजै यति बजेट जोहो गर्न सक्छौं । सुन्दा धेरै होला, तर यो केही होइन । हामीले जिल्ला र प्रदेश तहमा धेरै बजेट दिनै सकेका छैनौं । यस वर्षदेखि धेरै प्रतियोगिता आयोजना गर्ने जिल्ला र प्रदेशलाई पनि बजेटको व्यवस्था गरेका छौं । अहिलेको हाम्रो क्रिकेट हामीले सोचिरहेको भन्दा अलिक माथि नै पुगेको छ भन्ने लाग्छ । यति बजेट जोहो गर्न खासै गाह्रो हुँदैन । नेपाल प्रिमियर लिगको तयारी कस्तो छ ?विश्वकप खेल्न जाने टोलीलाई बिदाइ गरेसँगै हामी यसको तयारीमा जुट्नेछौं । नेपालको कर्पोरेट क्षेत्रमा आकर्षित विदेशी फ्रेन्चाइज र खास गरी नेपाली क्रिकेटसँग जोडिन चाहने सबैलाई एक ठाउँमा ल्याएर खाका तयार गरी उनीहरूलाई देखाउनु जरुरी छ । रोडम्याप तयार गरिसकेका छौं । व्यावसायिक रूपमा यस लिगलाई हामीले सफल बनाउनैपर्छ । विश्वकपअघि नै हामी नेपाल लिगको घोषणा गर्ने तयारीमा छौं । हाम्रो आम्दानीका स्रोतहरू पनि यस्तै प्रतियोगिता हुन् । म ज्यादै उत्साहित र खुसी पनि छु । सबै रिसोर्सलाई कसरी व्यवस्थापन गर्ने भनेर आन्तरिक छलफलमा पनि जुटिरहेका छौं । यसलाई कसले सञ्चालन गर्छ त ? यसको खाका कस्तो छ ?नेपाल क्रिकेट संघले नै यो सञ्चालन गर्ने हो । कुनै पनि तेस्रो पक्षलाई हामी यसको स्वामित्व दिँदैनौं । फ्रेन्चाइजका रूपमा खेल्न अन्तर्राष्ट्रिय टिमहरूको चासो छ । अन्तर्राष्ट्रिय फ्रेन्चाइजमा लगानी गरिरहेका समूह यसमा आकर्षित भइरहेका छन् । उनीहरूलाई यहाँका स्थानीय स्टेहोल्डरसँग कनेक्ट गराएर नेपाली कानुनअनुसार यहाँ लगानी गर्ने प्रावधान के हुन्छ, सबै विचार गरेर कुराकानी गर्छौं । खेलाडीको पारिश्रमिक, श्रम स्वीकृति, अन्य कानुनी पाटोहरू पनि होलान्, यी सबै कुरा राष्ट्रिय खेलकुद परिषद् हुँदै नेपाल सरकारसँग छलफल गरेर टुंग्याउनेछौं । खेलकुदमा लगानीका हिसाबले नेपालप्रति आकर्षण छ । नेपाल प्रिमियर लिग मात्रै होइन, अन्य प्रतियोगितामा पनि लगानी गर्न इच्छुक देखिएका छन् । नेपाली क्रिकेटमा लगानी गर्न २४ जना मानिस ज्यादै आकर्षित भएको मसँग व्यक्त गरेका छन् । सरकारले स्वीकृति दिने हो भने उनीहरू यहाँ लगानी गर्न इच्छुक छन् । जस्तो कीर्तिपुर मैदान होस् या बाहिर अन्यत्रका मैदानमा पनि उनीहरू लगानी गर्न इच्छुक देखिन्छन् । नेपाली क्रिकेटका लागि यो उत्साहप्रद हो ।नेपाली क्रिकेटको दिगो विकासका लागि पूर्वाधारको महत्त्व उत्तिकै छ । मुलुकमा अहिले पनि पूर्वाधारमा खासै कुनै परिवर्तन आएको देखिँदैन । कहाँनिर चुक्यौं त हामी ?कुनै पनि क्षेत्रमा सफलता हासिल गर्नका लागि धैर्य उत्तिकै महत्त्वपूर्ण हो । हामी विश्वकप खेलेर फर्किएपछि एउटा इन्डोरबाहेक केही पनि बनेको छैन । गुगलमा गएर हेर्नुभयो भने सन् २००१ पछि नै कुनै सुधार छैन । क्रिकेट मैदानमा बाथरुमको समेत समस्या छ । दर्शकका लागि कुनै सुविधा छैन । पूर्वाधार नबन्नुमा स्थायी सरकारको अभाव पनि होला । तर, त्यसका साथसाथै नीतिगत तहमै कमजोरी रह्यो कि ? क्रिकेट संघ पूर्वाधार बनाउन सक्दैन । पूर्वाधारमा लगानी गर्ने भनेको सरकारले नै हो । यी दुवैलाई एक ठाउँमा ल्याएर पूर्वाधार निर्माणमा जोड दिने विषयमा क्रिकेट संघले पनि पहल गरेजस्तो लाग्दैन । यसले गर्दा जित्दा रमाउने र हार्दा सबै बिर्सिने गर्दा सबै क्षेत्रलाई असर गरेको छ । पूर्वाधारलाई प्राथमिकतामा राखेर फास्टट्र्याकमा भइरहेकै स्टेडियमलाई बनाइदिने हो भने त्यसको प्रतिफल छिट्टै उठाउन सकिन्छ । किनभने, विश्वकपमा जानुअघि कीर्तिपुर मैदान र मूलपानीमा खेलिएका खेलबाट राम्रो आर्थिक संकलन भएको थियो । एउटै म्याचमा टिकट बिक्रीबाट ४० लाख हाराहारीमा उठ्नु भनेको सानो होइन । पूर्वाधार निर्माण हुनासाथ विदेशी टिम आएर खेल्ने वातावरण बन्छ । त्यसले पनि आर्थिक उपार्जनमा ठूलो सहयोग पुग्छ । नेपालबंगलादेश, नेपालश्रीलंका र नेपालन्युजिल्यान्डबीच म्याच खेलाउँदा आउने स्रोतले देशैभरिका स्टेडियम बनाउन सहयोग पुग्छ ।पूर्वाधारको कुरा गरिरहँदा कीर्तिपुरमा फ्लडलाइट यही आर्थिक वर्षभित्र जोड्ने घोषणा २४ पटक नै भइसक्यो तर अहिलेसम्म पनि त्यसको कुनै सुरसार छैन नि ?हाम्रा कतिपय कानुनी व्यवस्थाले पनि अड्चन दिँदा रहेछन् । प्रधानमन्त्रीले तीनतीन पटक सिधै निर्देशन दिँदा पनि फ्लडलाइटको टेन्डर प्रक्रिया पूरा हुन सकेको छैन । तसर्थ, चुनौतीहरू धेरै छन् । खासमा राज्यको प्राथमिकतामै खेलकुद क्षेत्र पर्न सकेको छैन ।तपाईंले पनि यसअघिका पदाधिकारीले जस्तै राज्यलाई दोष दिएर उम्किन मिल्छ र ?हो, वास्तवमा मैले आफैंलाई पनि कहिलेकाहीं प्रश्न गर्छु, मैले यस किसिमको जवाफ दिएर हुँदैन । जहाँ इच्छा, त्यहाँ उपाय भनेजस्तै सम्भावना भएकाले म राज्यलाई मात्रै दोष दिएर अवश्य पनि उम्किन मिल्दैन । सरकारी ऐन, नियम बाधक छन् भने तिनलाई परिवर्तन गर्न झकझक्याउनुपर्यो । नेपाली क्रिकेटको भविष्यका लागि जस्तोसुकै कदम चाल्न पनि पछि पर्नु भएन । म काम गरेरै देखाउने पक्षमा छु ।"
तयार भयो सरकारको एआईसम्बन्धी अवधारणापत्र,"(काठमाडौं) आर्टिफिसियल इन्टेलिजेन्स (एआई) को विकास, प्रयोग र नियमनका लागि सरकार र सरोकारवाला सबैले चाल्नुपर्ने कदमका विषय समावेश गरी सञ्चार तथा सूचना प्रविधि मन्त्रालयले एआईसम्बन्धी रणनीतिक अवधारणापत्र तयार पारेको छ । कतिपय देशमा एआई मन्त्रालयदेखि एआई प्रवक्ता घोषणा भइरहेको र धेरैजसोले एआई नियमनका लागि पहल थालिसकेको हुँदा नेपालले पनि यसमा आफ्नो धारणा बनाई एआईका अवसर र चुनौती पहिल्याउन आवश्यक रहेको भन्दै मन्त्रालयले अवधारणपत्र तयार पारेको हो । मन्त्रालयको सूचना प्रविधि महाशाखाका सहसचिव अनिलकुमार दत्तको अगुवाइमा पछिल्लो तीन महिनादेखि अवधारणापत्र मस्यौदाको काम भइरहेको थियो । हाल पहिलो खेस्रा तयार भएको दत्तले जानकारी दिए । एआई विकास र प्रयोगमा हाम्रो वर्तमान अवस्था र विभिन्न देशका अभ्यास एवं अनुभव अध्ययन गरेर एउटा ड्राफ्ट तयार पारेका छौं, दत्तले भने, यसमा अझै काम हुन बाँकी छ । एआईसम्बन्धी अध्ययनअनुसन्धान गर्ने विज्ञ, प्राज्ञिक क्षेत्र र अन्य सरोकारवालासँगको छलफलपछि केही परिमार्जन गर्नेछौं । जेठ अन्तिमसम्ममा सार्वजनिक गर्ने उनले बताए । विभिन्न सार्वजनिक एवं निजी संघसंस्था, शैक्षिक निकाय, स्टार्टअपहरूले एआईमा आधारित च्याटबट, बायोमेट्रिक्स, मेसिन लर्निङ प्रणाली, नेचुरल ल्याङवेज प्रोसेसिङलगायत प्रविधिमा काम गरिरहेका भए पनि नेपालमा एआईको प्रयोग र नियमनसम्बन्धी कुनै नीतिगत व्यवस्था छैन । के छ अवधारणापत्रमा ?यसमा एआईबारे सरकारको धारणा उल्लेख गर्नुका साथै एआईको व्यवस्थित प्रयोगका लागि कसले कस्तो भूमिका निर्वाह गर्नुपर्छ भन्ने सुझाव समेटिएको अवधारणापत्र मस्यौदा समितिका एक अधिकारीले जानकारी दिए । सबैभन्दा पहिला सरकारले एआईसम्बन्धी नीति, कानुन र कार्यविधिको निर्माण गर्नुपर्ने यसमा औंल्याइएको छ । एआईसम्बन्धी राष्ट्रिय नीतिको तर्जुमा, राष्ट्रिय रणनीतिको निर्माण, कानुनी आधारसहितको डाटा सुरक्षण खाका, एआईको प्रयोग र प्रयोगकर्ताको गोपनीयता र सुरक्षण समेटिएको क्षेत्रगत मापदण्ड र राष्ट्रिय डाटा सुरक्षण र गोपनीयतासम्बन्धी कानुनहरूको अन्तर्राष्ट्रिय मापदण्डसँग अनुकूलन र बेन्चमार्किङ गर्ने कार्य पर्छन्, पत्रमा भनिएको छ, एआईसम्बन्धी शासन संरचना निर्माण गरी एआई निर्माणकर्ताहरूलाई विद्यमान राष्ट्रिय र अन्तर्राष्ट्रिय मापदण्डहरूको पालनामा प्रत्साहन र नियमन गर्ने व्यवस्थापन गर्नुपर्नेछ । स्वनियमनलाई अवलम्बन गरी प्रभावकारी र सुरक्षित एआई प्रयोगलाई बढावा दिने कार्यमा सबैलाई अभिप्रेरित गर्नुपर्ने पनि अवधारणापत्रमा समावेश छ । यस विषयमा अनुसन्धान र उपयोगलाई प्राथिकतासाथ अघि बढाउनुपर्ने सुझाव दिइएको छ । गोपनीयता संरक्षण, पारदर्शिता र जवाफदेहिताको प्रवर्द्धन, एआई प्रयोगको विकास र प्रवर्द्धनलगायत विषयमा अनुसन्धान, लगानी र सहकार्यलाई वृद्धि गर्ने रणनीति लिनुपर्ने मस्यौदामा भनिएको छ । एआईको प्रयोग बढाउने कार्यक्रमहरूको सञ्चालन गर्नुपर्ने हुन्छ, अवधारणापत्रमा थप भनिएको छ, यसका लागि तततत् क्षेत्रले आफ्नो नीति, रणनीति र कार्यक्रमहरूमा एआई प्रयोगको विकास र प्रवर्द्धनलाई प्राथमिकतामा राख्नुपर्ने हुन्छ । एआईको क्षेत्रमा काम गर्ने विद्यमान जनशक्तिहरूको क्षमता विकासलाई पनि जोड दिइनुपर्ने अवधारणापत्रमा उल्लेख छ । सार्वजनिक र निजी क्षेत्रमा दक्ष जनशक्तिको उपलब्धतापछि नै एआई विकास, प्रयोग र प्रवर्द्धनलाई गति दिन सकिने हुँदा यस क्षेत्रमा मानव पुँजी निर्माणमा सबैको ध्यान जानुपर्ने अवधारणापत्रको निचोड छ । एआई हाम्रा लागि नवीन प्रविधि हो । तर यसले हाम्रो डिसिजनमेकिङमै प्रभाव पार्न थालिसकेको हुँदा कम्तीमा यसको पहिचान गरौं भनेर अवधारणागत ढाँचा तयार पारेका हौं, सञ्चार मन्त्रालयका सहायक प्रवक्ता विशाल सापकोटाले भने, यूएईले एआई मन्त्रालय नै बनाइसकेको छ । हामीलाई पनि आगामी दिनमा त्यस्तै कुनै संरचनागत निकाय नचाहिएला भन्न सकिँदैन । तर अहिलेलाई अवधारणामा मात्रै स्पष्ट हुन पाए बिस्तारै आवश्यक कानुन बनाउने बाटो खुल्थ्यो भन्ने हो । सञ्चार मन्त्रालयले गएको फागुनमा सार्वजनिक गरेको सूचना प्रविधि तथा साइबर सुरक्षा सम्बन्धमा व्यवस्था गर्न बनेको विधेयकमा पनि एआईको प्रयोगसम्बन्धी प्रावधान समावेश छ । विधेयकको दफा ७९ मा आर्टिफिसियल इन्टेलिजेन्स, मेसिन लर्निङ, ब्लकचेन, इन्टरनेट अफ थिङ्सलगायत नवीनतम प्रविधिको मर्यादित, पारदर्शी, जवाफदेही र सुरक्षित प्रयोग गर्नुपर्ने उल्लेख छ । एआईलगायत नवीनतम प्रविधिसम्बन्धी तालिम, अध्ययन तथा अनुसन्धान र यस क्षेत्रसँग सम्बन्धित जनशक्तिको दक्षता अभिवृद्धि गर्न मन्त्रालयअन्तर्गत राष्ट्रियस्तरको सूचना प्रविधि तालिम केन्द्र स्थापना गर्ने विधेयकमा प्रस्ताव गरिएको छ । पछिल्लो समय विभिन्न देशले एआई नियमनसँगै यस प्रविधिमा विभिन्न प्रयोग र अभ्यास थालेका छन् । पछिल्लो उदहारण हुन्, युक्रेनकी एआई परराष्ट्र प्रवक्ता, भिक्टोरिया सी । रुससँग जारी युद्धलगायत विविध विषयमा सञ्चार माध्यम र अन्यलाई छिनछिनको अपडेट दिने गरी युक्रनको परराष्ट्र मन्त्रालयले यसै साता भर्चुअल एआई प्रवक्ता नियुक्त गरेको हो । कन्सुलर प्रतिनिधिका रूपमा भिक्टोरियाले मन्त्रालयका सम्पूर्ण वक्तव्य पढ्ने र कन्सुर सेवासम्बन्धी जानकारी दिने उल्लेख गरिएको छ । समय र स्रोत बचत गर्न एआई प्रवक्ता राखिएको द गार्डियनसँगको कुराकानीमा युक्रेनी परराष्ट्रमन्त्री डिमित्रो कुलेबाले बताएका छन् । भिक्टोरियाले परराष्ट्रका अधिकारीहरूले लेखेका र तथ्य जाँच एवं आधिकारिता पुष्टि गरिएका सामग्री पढ्नेछिन् । यो विश्वमा कुनै पनि कूटनीतिक सेवाले हालसम्म नगरेको प्रविधिको फड्को हो, मन्त्री कुलेबाले भनेका छन्, यसले कूटनीतिक क्षेत्रमा समय र स्रोत बचत गर्न मद्दत गर्नेछ । द किभ पोस्टका अनुसार चर्चित युक्रेनी गायिका रोसली नम्ब्रको हुबहु हुलियामा भिक्योटिरयालाई निर्माण गरिएको छ । द्वन्द्वग्रस्त डोनेत्सक सहरमा जन्मिएकी रोसेलीले आफ्नो सरकारको परियोजनालाई साथ दिन र सहभागी हुन स्वीकृति दिएपछि उनकै अनुहारलाई प्रोटोटाइपका रूपमा विकास गरिएको थियो । रोसेलीले अनुहार एउटै भए पनि भिक्टोरिया र आफू दुई फरक व्यक्तित्व भएको प्रतिक्रिया दिएकी छन् । परराष्ट्र मन्त्रालयको पोस्टमा लामो कालो कोटमा उपस्थित भिक्टोरियाले हात र अनुहारको हाउभावसहित आफू डिजिटल व्यक्ति भएको परिचय दिएकी छन् । यसअघि संयुक्त अरब इमिरेट्स (यूएई) ले आर्टिफिसियल इन्टेलिजेन्स मन्त्रालय खडा गरी ओमार सुल्तान अल ओलामालाई एआई मन्त्रीको जिम्मेवारी दिएको थियो । सन् २०२३ मा उनलाई विश्वको पहिलो एआई मन्त्रीका रूपमा टाइम म्यागजिनले सूचीकृत गरेपछि ओमार एकाएक विश्व चर्चित बन्न पुगे । एआई र डिजिटल प्रविधि अवलम्बनमा यूएई अग्रणी देखिएको छ । एआई प्रविधिको विकास, देशको एआई रणनीति र पहलहरूमा सरकारलाई सुझाव दिने गरी सन् २०१७ मै यूएईले आर्टिफिसियल इन्टेलिजेन्स, डिजिटल इकोनमी एन्ड रिमोट वर्क एप्लिकेसन्स अफिस नामक मन्त्रालय स्थापना गरेको थियो । एआई मन्त्री ओमारले देशको आर्थिक विकास र नवप्रवर्तनमा एआईको सहयोग कसरी लिन सकिन्छ भनेर पहलहरू गर्दै आएको अन्तर्वार्ताहरूमा बताउने गरेका छन् । यूएईले एआई र ब्लकचेन परिषद्समेत स्थापना गरेको छ । बेलायतको चर्च टाइम्स साप्ताहिक पत्रिकाले यसै साता सार्वजनिक गरेको आफ्नो एआई मन्त्रालयसम्बन्धी सर्वेक्षणको प्रारम्भिक नतिजाले सर्वेक्षणमा सहभागीमध्ये आधाले एआई मन्त्रालय नहुनुभन्दा हुनु राम्रो भन्नेमा मत जाहेर गरेको जनाएको छ । सो पत्रिकाका अनुसार सक्षम एआई मन्त्री र असक्षम मानव मन्त्रीबीच को रोज्नुहुन्छ भन्ने प्रश्नमा हालसम्म १९ प्रतिशतले कमजोर मानव मन्त्रीभन्दा राम्रो एआई मन्त्री रोज्ने प्रतिक्रिया दिएका छन् । १२ प्रतिशतले भने मानव मन्त्रीको पक्षमा मत जाहेर गरेको चर्च टाइम्सको दाबी छ ।गत वर्ष अमेरिकी सरकारले आफ्ना हरेक संघीय निकायहरूलाई प्रमुख एआई अधिकृत नियुक्त गर्न कार्यकारी निर्देशन जारी गरेको थियो । सोहीबमोजिम अमेरिकी वित्त बजार नियामक कमोडिटी फ्युचर्स ट्रेडिङ कमिसन (सीएफटीसी) ले मे २ मा टेड काउकलाई नियुक्त गरेको छ । सीएफटीसीका अनुसार टेड अमेरिकाका पहिलो प्रमुख एआई अधिकृत हुन् । राष्ट्रपति जो बाइडेनले जारी गरेको कार्यकारी निर्देशनमा संघीय निकायहरूलाई वरिष्ठ भूमिकामा रहने गरी प्रमुख एआई अधिकृत नियुक्त गर्न र सोही नेतृत्वमा एआईका विभिन्न प्रविधि अनि प्लाटफर्म प्रयोगको व्यवस्था मिलाउन भनिएको थियो । बाध्यात्मक भनिएको सो निर्देशिकामा अमेरिकी सरकारले यो वर्षभित्र नियुक्त गर्ने एआई क्षेत्रका एक सय जना व्यावसायिक व्यक्तिहरूसँग कसरी समन्वय गर्न सकिन्छ भन्नेबारे पनि उल्लेख छ । सीएफटीसीमा प्रमुख डेटा अधिकृत र डेटा शाखाका प्रमुख रहँदै आएका टेड अब एआई अधिकृतको भूमिकामा हुनेछन् । उनले सीएफटीसीका लागि डेटा र एआईसम्बन्धी रणनीति बनाउनुका साथै डेटामा आधारित क्षमता विकासको कामलाई अघि बढाउनले अपेक्षा गरिएको छ । एआईको नियमनएआईसम्बन्धी यस्ता अनेक रोचक अभ्याससँगै यसको नियमनका लागि पनि सरकारहरूले विविध पहल गरिरहेका छन् । आफ्ना २७ सदस्य देशमा एआई ऐन प्रस्तावित गरिसकेको युरोपेली संघ एआई सुरक्षा पहलमा अगाडि देखिएको छ । सैन्य प्रयोजनमा प्रयोग गरिने भनेर स्वीकृत भएका बाहेक युरोपेली संघ क्षेत्रका सबैखाले एआई प्लाटफर्म नियमित गर्ने र कानुनी दायरामा ल्याउने युरोपको तयारी छ । सन् २०२६ बाट सो कानुन पूर्ण रूपमा लागू हुनेछ । बेलायतले चाहिँ युरोपेली संघले जस्तो छुट्टै कानुन निर्माण गर्नुको साटो आफ्ना सम्बन्धित निकायलाई विद्यमान सूचना प्रविधि कानुनमार्फत एआई प्लाटफर्महरूको नियमन गर्न निर्देशन दिइसकेको छ । संयुक्त राज्य अमेरिकाले एआईको सुरक्षित र विश्वासिलो प्रयोग र विकाससम्बन्धी कार्यकारी निर्देशन जारी गरेको छ । यसैअन्तर्गत संघीय निकायहरूमा प्रमुख एआई अधिकृत नियुक्त गर्नुपर्ने भनिएको हो । एआई प्रविधिमार्फत सिर्जना भइरहेका डिपफेक भिडियो, रोबोकल, मिथ्या र भ्रामक सूचनाहरूको जोखिम न्यूनीकरणका लागि सरकारहरूले आआफ्नै किसिमले नियमनको प्रयास थालेका हुन् । युरोप, अमेरिका, भारत, चीन जस्ता देशले नीतिगत रूपमै एआईसम्बन्धी अन्योलको समाधान गर्न पहल सुरु गरेका छन् । भारतको नीति आयोगले एआईका लागि राष्ट्रिय रणनीति र सबैका लागि जिम्मेवार एआई लगायत केही नियमनकारी दस्तावेज प्रकाशन गरिसकेको छ । सरकारहरू मात्रै नभएर एआई प्रविधिको विकासमा लागेका विश्वका ठूला प्रविधि कम्पनीहरूले पनि यसको उचित प्रयोग र नियमनका लागि आफ्नो तर्फबाट पहल थालेका छन् । केही समयअघि विश्वका कम्तीमा ६ वटा प्रमुख प्रविधि कम्पनीले निष्पक्ष निर्वाचन प्रक्रियालाई अवरोध पुर्याउने गरी एआईको दुरुपयोग रोक्ने विषयमा सहमति गरेका थिए । गत फेब्रुअरी १६ देखि १८ मा जर्मनीमा भएको म्युनिख सुरक्षा सम्मेलनका क्रममा गुगल, मेटा, माइक्रोसफ्ट, एडोबी, ओपेनएआई र टिकटकसहित अन्य एआई कम्पनीहरूले एआईका कारण उत्पन्न हुने गलत र भ्रामक सूचना फैलिन नदिने विषयमा भएको छलफलपछि एक सहमतिपत्रमा हस्ताक्षर गरेका थिए । एआईलाई अधिक नियमन गर्दा त्यसले गम्भीर र दीर्घकालीन जोखिम निम्त्याउन सक्ने यूएईका एआई मन्त्री ओमारको बुझाइ छ । गत नोभेम्बरमा अबुधावीमा आयोजित फर्च्युन ग्लोबल फोरममा मन्त्री ओमारले छापा प्रकाशन स्वीकार्न नमान्दा ओटोमन साम्राज्य पतन भए झैँ एआई स्वीकार्न नमान्नेको हालत पनि त्यस्तै हुन सक्ने चेतावनी दिएका थिए ।"
सम्भाव्यताको ४१ वर्षपछि दैलेखमा पेट्रोलियम पदार्थ खोज्न ड्रिलिङ गरिँदै,"(सुर्खेत) दैलेखमा खानी तथा भूगर्भ विभागले अध्ययन सुरु गरेको ४१ वर्षपछि पेट्रोलियम पदार्थ अन्वेषणका लागि ड्रिलिङ सुरु हुँदै छ । चीन सरकारको आर्थिक तथा प्राविधिक सहयोगमा भैरवी गाउँपालिका१ जलजलेमा पेट्रोलियम अन्वेषणको काम भइरहेको हो । उद्योग वाणिज्य तथा आपूर्तिमन्त्री दामोदर भण्डारीले आइतबार ६ महिनाभित्र नतिजा दिने गरी अन्वेषणका लागि ड्रिलिङको उद्घाटन गर्दै छन् । भूगर्भ विभाग र चाइना जियोलोजिकल सर्भे टोलीले खानी अन्वेषणका लागि सबै तयारी पूरा भइसकेको जनाएको छ । २० हजार २० वर्गकिलोमिटर क्षेत्रमा गरेको सर्भेका आधारमा ड्रिलिङ गरिने खानी तथा भूगर्भ विभागका अन्वेषण परियोजना प्रमुख दिनेश नापितले बताए । ०४० सालमा सम्भाव्यता अध्ययन सुरु गरेको विभागले ०७२ सालदेखि उत्खननको तयारीलाई तीव्रता दिएको थियो । जलजलेको पञ्चकोशी क्षेत्रमा सयौं वर्षदेखि निरन्तर बलिरहेको ज्वाला मिथेन ग्यास रहेको प्रमाणित भएको १३ वर्षपछि उत्खनन तथा अन्वेषण हुन लागेको हो । अन्वेषण ड्रिलिङको काम सकिएको ६ महिनाभित्रमा पेट्रोलियम पदार्थको परिमाण र गुणस्तरबारे यकिन हुनेछ । अन्वेषणको काम चिनियाँ कम्पनी चाइना न्यासनल पेट्रोलियम कर्पोरेसन (सीएनपीसी) अन्तर्गर्तको सिबु ड्रिलिङ एन्ड इन्जिनियरिङ कम्पनीले गर्न लागेको परियोजना प्रमुख नापितले बताए । अहिले २१ जना चिनियाँ प्राविधिक र ४६ जना नेपाली अन्वेषणस्थलमा खटिएका छन् । तीन हजार ५ सयदेखि ४ हजार मिटरसम्म जमिनमुनि ड्रिल गरिन लागेको हो । ड्रिलिङपछि व्यावसायिक रूपमा निकाल्न मिल्छ या मिल्दैन थाहा हुन्छ । ड्रिलिङ त पहिला पनि भएको छ, उनले भने, यो अन्वेषणबाट तेल छ वा ग्यास छ भन्ने पत्ता लाग्छ । ०७२ सालमा प्रधानमन्त्री केपी शर्मा ओलीको चीन भ्रमणका क्रममा नेपाल र चीनबीच अन्वेषणमा सघाउने द्विपक्षीय समझदारी (जीटुजी) भएको थियो । सन् २०१७ मा तत्कालीन चिनियाँ उपप्रधानमन्त्री वाङ याङ नेपाल आउँदा पेट्रोलियम तथा ग्यास अन्वेषणको सम्भाव्यता अध्ययन गर्न दुई मुलुकबीच सम्झौता भएको थियो । २०१९ फेब्रुअरी २८ मा खानी तथा भूगर्भ विभाग र चाइना जियोलोजिकल सर्भेबीच अन्वेषणको काम अघि बढाउने सम्झौता भएको थियो । अहिलेसम्म चिनियाँ टोलीले पेट्रोलियम पदार्थ भए नभएकोबारे यस क्षेत्रका १० वटा लाइनमा गरेको सर्भे रिपोर्ट सकारात्मक आएपछि आयोजनाको काम अघि बढाएको हो । अन्वेषणका लागि भैरवी१ स्थित जलजलेमा ४५ रोपनी जमिन अधिग्रहण गरिसकेको छ । अन्वेषण क्षेत्रका २७ घरपरिवारलाई प्रतिरोपनी १ लाख ७५ हजार रुपैयाँका दरले मुआब्जा वितरण गरेर खानी तथा भूगर्भ विभागको नाममा लालपुर्जा आइसकेको प्रमुख जिल्ला अधिकारी खिमराज भुसालले बताए । सन् २०१९ देखि काम सुरु भए पनि कोभिड महामारीले दुई वर्ष काम रोकिएका कारण अन्वेषणमा ढिलाइ भएको परियोजना कार्यालयको भनाइ छ । हामीले दैलेखका श्रीस्थान, नाबिस्थान, पादुका र कोटिलाका चार स्थानका नमुना संकलन गरेर परीक्षण गरिसकेका थियौं, प्रमुख नापितले भने, सतहमा भएको जियोकेमिकल, जियोलोजिकल, चट्टानहरूको नमुना, ग्यासको नमुनाको परीक्षण गरेर सतहमुनि ५ किमि तलको भौगर्भिक संरचना, चट्टानको चटायर, पेट्रोलियम पदार्थ, ग्यास हुन सक्ने सम्भावनाबारे पत्ता लगायौं । अबको चरणमा विस्तृत रूपमा परिमाण र गुणस्तरबारे यकिन गरिने उनले बताए । अन्वेषणका लागि चीन सरकारले अढाई अर्ब लगानी गर्ने र नेपाल सरकारले मुआब्जाबापतको ९६ लाख बेहोर्ने परियोजनाले जनाएको छ । जमिनको उपलब्धता र मुआब्जा रकमबाहेक सबै खर्च चीन सरकारको रहेको परियोजना प्रमुख नापितको भनाइ छ । परियोजना सुरु हुँदा भौगर्भिक तथा पेट्रोलियम सर्भे र ड्रिलिङ गर्ने क्षेत्रको पहिचान गर्न १० महिना लाग्ने उल्लेख थियो । तर यो काम चार वर्षसम्म पनि सकिएको छैन । ड्रिलिङको काम सकिन ११ देखि १८ महिना लाग्ने भएकाले आगामी चैतसम्म म्याद थपिएको परियोजना प्रमुख नापितले बताए । सुर्खेतबाट दैलेखसम्मको ६७ किमि सडक साँघुरो भएकाले चीनबाट भारतको रुपैडिया नाका हुँदै १ सय ५० वटा ट्रकमा ल्याइएका ठूला उपकरण बल्लतल्ल अन्वेषण स्थलमा पुर्याइएको छ । सुर्खेतबाट आयोजनास्थल जलजले करिब ७५ किमि छ । उपकरण ढुवानीका लागि कर्णाली र मध्यपहाडी लोकमार्गको ९० किमि पार गरेर उपकरण जलजले पुर्याइएको हो । अन्वेषणको काम सुरु हुन लाग्दा स्थानीय उत्साहित भएका छन् । बगेर खेर गइरहेको पेट्रोल खानीमा परिणत हुने आशा जागेको भैरवी१ का रामबहादुर थापाले बताए । आयोजना सुरु भए स्थानीयले गाउँमै रोजगारी पाउने अपेक्षा गरेका छन् ।"
अपांगता भएकालाई सवारी लाइसेन्स पाउन कठिन,"(काठमाडौं)कीर्तिपुरका २६ वर्षीय राज श्रेष्ठ ख वर्गको अपांगता परिचयपत्र वाहक हुन् । टेकुस्थित नेपाल आयल निगममा कार्यरत उनी चारपाङ्ग्रे स्कुटर (दुईपांग्रे स्कुटरको दायाँबायाँ दुई पांग्रा थपेर बनाइएको) चलाउँथे । स्कुटर चलाउने क्रममा दुर्घटनामा परेपछि सुरक्षित हुने सवारी चलाउने सोच बनाएर उनले साथीभाइको गाडी चलाउन सिके । सडकमा गाडी चलाउन सक्ने आत्मबल भएपछि तीन महिनाअघि विद्युतीय कार किने । कार किनेपछि यातायात व्यवस्था कार्यालय ठूलोभर्याङमा सवारी चालक अनुमति पत्र (लाइसेन्स) का लागि अनलाइन फारम भरेका थिए । बायोमेट्रिक विवरण दिन जाँदा यातायातका कर्मचारीले राजको खुट्टाले राम्ररी काम नगर्ने (शारीरिक अपांगता) हुँदा निरोगिताको प्रमाणपत्र पाउन नसक्ने र ट्रायल दिँदा ट्रायल सेन्टर (सबलांग मानिसले नै चलाउने कार) को सवारी चलाउनुपर्ने भएकाले नमिल्ने भनेर फर्काए । चलाउन सक्छौं, लाइसेन्स देऊ भन्दा पनि पाइँदैन, उनले भने, डेलिगेसन गएर हुन्छ कि मुद्दा गरेर हुन्छ कि कानुन संशोधन गरेर हुन्छ, हामीलाई लाइसेन्स उपलब्ध गराइनुपर्यो ।सवारी तथा यातायात व्यवस्था ऐन, २०४९ मा अपांगता भएकालाई सवारी चालक अनुमति पत्र दिने प्रावधान उल्लेख गरिए पनि स्पष्ट छैन । ऐनअनुसार रातो, हरियो, पहेंलो ट्राफिक रंग छुट्याउन नसक्ने दृष्टिदोष भएका तथा रतन्धो भएका व्यक्तिले चालक अनुमतिपत्र पाउँदैनन् । साधारण ध्वनि संकेत, श्रवणशक्ति गुमाएका व्यक्तिको सवालमा उनीहरूको चालक क्षमता परीक्षण गरेर तोकिएबमोजिमका मापदण्ड पूरा भएका सडकमा मात्र सवारी चलाउन पाउने गरी लाइसेन्स दिने व्यवस्था ऐनमा छ । हातखुट्टा शक्तिहीन (शारीरिक अपांगता) भएका व्यक्तिको हकमा खास किसिमले बनेको सवारीसाधन चलाउन पाउने गरी लाइन्सेस पाउँछन् । ऐनले श्रवणशक्ति गुमाएका व्यक्तिका लागि कस्तो मापदण्डको सडक हुनुपर्ने र शारीरिक अपांगताका लागि खास किसिमले बनेको सवारीसाधन कस्तो हुनुपर्ने भन्ने स्पष्ट खुलाएको छैन । यसकारण राजजस्ता अपांगता भएका व्यक्तिलाई लाइसेन्स पाउन मुस्किल छ । पाइहाले पनि झन्झटिलो प्रक्रिया बेहोर्नुपर्छ ।राष्ट्रिय तथा अन्तर्राष्ट्रिय विकास क्षेत्रहरूमा एक दशकभन्दा बढी काम गरिसकेका कृष्ण गहतराजले ललितपुरको एकान्तकुनास्थित यातायात व्यवस्था कार्यालयमा कारको लाइसेन्सका लागि दरखास्त दिए । तर, व्यवस्था नभएको भनेर यातायात कार्यालयले फर्कायो । गहतराज भन्छन्, सवारीसाधन किनेर चलाउन सक्नेका लागि चालक अनुमति त सरकारले दिनुपर्यो नि ! हेटौंडाका ४१ वर्षीय इन्द्र बस्नेत ६ वर्षअघि आफैंले चलाएकै ट्रक दुर्घटनामा परेर दाहिने खुट्टाको घुँडामुनिको भाग गुमाए । ९० वर्षका बुबा, श्रीमती र एक छोरासहित चार परिवारको लालनपालनको जिम्मेवारी उनैमाथि भएकाले निको भएपछि अटो चलाउन थाले । चार वर्षदेखि अटो चलाएर घरखर्च धान्दै आएका छन् । उनले ट्रककै लाइसेन्समा हेटौंडादेखि चितवन, धादिङ, बारा, नवलपरासीसम्म अटो लिएर जाने गरेका छन् । तर दुर्घटना भयो भने अथवा अरूले क्षति पुर्याए भने आइपर्ने जोखिमको डर छ, लाइसेन्स बनाउन यातायातमा गयो भने दिन मिल्दैन बरू पहिलेको पनि खोसिन्छ भन्छन्, उनले भने । यातायात कार्यालयहरूले लाइसेन्स नदिएका नै भने होइनन् । स्पाइनल कर्ड इन्जुरी भएका पोखराका ६१ वर्षीय गंगाबहादुर खड्काले गण्डकी प्रदेशको भौतिक पूर्वाधार विकास मन्त्रालयमा धेरै पटक धाएर लाइसेन्स पाए । मैले निवेदन दिन थालेर चालक अनुमति पत्रको परीक्षा दिन पाउन्जेलसम्म झन्डै डेढ वर्षजति लागेको थियो, उनले भने । खड्काले चार वर्षयता कार चलाउँदै आएका छन् । कारमा ह्यान्ड किट हरू थप गरेर अपांगमैत्री बनाएर चलाउँदै आएको उनले बताए । सवारी तथा यातायात ऐनअनुसार खड्काको जस्तै आवश्यकताका आधारमा सवारीधनीले यातायात कार्यालयको स्वीकृति लिएर रंग, सिट संख्या, स्वरूप, इन्जिन वा चेसिस परिवर्तन गर्न पाउँछन् । कानुनी अस्पष्टता भएका कारण यातायात कार्यालयहरूले आफूखुसी चालक अनुमति पत्र दिने गर्छन् । अपांगताको क्षेत्रमा काम गर्नेहरूले समूह बनाएर जाँदा वा त्यस क्षेत्रमा काम गर्ने संघसंस्थाले सहजीकरण गरिदिँदा यातायात कार्यालयले बेलाबखत सवारी चालक अनुमति पत्र प्रदान गर्ने गर्छन् । यो पहुँच सबैलाई हुन्छ भन्ने हुँदैन, अपांगता भएकाले स्वयं यातायात कार्यालय गएर चालक अनुमति पत्र पाउनुपर्ने हुनुपर्छ नि !, खड्का भन्छन्, ट्रायल दिने बेलामा आफ्नै सवारी प्रयोग गर्न पाउनेलगायत अपांगतामैत्री तरिका अपनाउनुपर्यो, अपांगता नभएकाको जसरी ठानेर हुन्न ।राष्ट्रिय अपांग महासंघ नेपालकी उपाध्यक्ष अनिता घिमिरेले अपांगता भएका व्यक्तिलाई सवारी चालक अनुमति पत्र पाउन कठिनाइ भइरहेको गुनासो आउने गरेको बताइन् । ट्रायलमा सहभागी हुन नदिने, दिइहाले पनि ढाँटेर छलेर दिनुपर्नेजस्ता यावत् जटिलता छन्, उनले भनिन् । राष्ट्रिय शारीरिक अपांग संघ नेपालमा निवर्तमान अध्यक्ष किरण शिल्पकारले अपांगतामैत्री यातायात सेवासुविधाबारे सरकारले कानुनी स्पष्टता सुनिश्चित गर्नुपर्ने बताए ।सर्वोच्च अदालतले २०६९ चैत २९ मै बहिरा व्यक्तिको हकमा सडकको स्तरोन्नति र सुधार गरेर एवं ट्राफिक चिह्न राखेर सवारी तथा यातायात व्यवस्था ऐनलाई संशोधन गरी चालक अनुमति पत्र वितरण गर्न आदेश दिएको थियो । सरकारले कार्ययोजना नै बनाएर एक वर्षभित्रमा ऐन संशोधन र सडक पूर्वाधार सुधार गर्न भनेको थियो । तर हालसम्म आदेशअनुसारको काम भएको छैन । देशभर निर्माण भएका सडकमा बहिरा भएका व्यक्तिले सवारी सञ्चालन गर्न मिल्ने भनी कुनै पनि सडकलाई नतोकिएको सडक विभागले बहिरा महासंघलाई पत्र लेखेर जानकारी गराएको छ ।अपांगतामैत्री सडक पूर्वाधार र चालक अनुमतिपत्रका लागि भौतिक पूर्वाधार तथा यातायात मन्त्रालयसँग पहल भइरहेको महिला, बालबालिका तथा ज्येष्ठ नागरिक मन्त्रालयको अपांगता अधिकार प्रवर्द्धन शाखा उपसचिव जमुना मिश्रले बताइन् ।"
मनोबल बढाउने जित,"(काठमाडौं)आसन्न ट्वान्टी२० विश्वकप क्रिकेटका लागि नेपालले १५ सदस्यीय खेलाडी सूचीको नाम सार्वजनिक गरेको तीन दिनमात्र भएको छ । अनिल साह र सागर ढकालले ठूलो प्रतिस्पर्धाबीच अन्तिम समयमा अर्को महिना विश्वकप खेल्ने टोलीमा आफ्नो स्थान पक्का गरेका थिए । उनै अनिल र सागरसहित आसिफ शेख, कुशल मल्ल र सोमपाल कामीले उच्च प्रदर्शन गरेपछि शनिबार नेपालले ट्वान्टी२० क्रिकेट शृंखलाको पाँचौं तथा अन्तिम खेलमा वेस्ट इन्डिज ए लाई ६ विकेटले हरायो । कीर्तिपुरस्थित त्रिवि क्रिकेट मैदानमा १ सय ७३ रनको लक्ष्य नेपालले ७ बलअघि नै पूरा गरेको थियो । सागर र सोमपालले ३३ विकेट लिँदै वेस्ट इन्डिज ए लाई मध्यम स्कोरमा रोक्न भूमिका खेलेका थिए भने आसिफ र अनिलले अर्धशतक बनाए । कुशल मल्लले सानदार फिनिसिङ गरेपछि नेपालको सान्त्वना जित सम्भव भएको हो । आसिफ र अनिलले दोस्रो विकेटमा ७१ बल खेल्दै ९६ रनको साझेदारी गरेका थिए । वेस्ट इन्डिज ए ले ३२ को अग्रतासँगै शृंखला आफ्नो पक्षमा पारेको छ । कप्तान रोहित पौडेलको १ सय १२ रन मदतमा नेपालले अघिल्लो शनिबार पहिलो खेल ४ विकेटले जितेर शृंखलामा अग्रता लिएको थियो । तर, नेपाल दोस्रो खेलमा १० रनले पराजित भएपछि क्यारेबियन टोलीले शृंखला बराबरी गर्यो । वेस्ट इन्डिज ए ले त्यसपछि तेस्रो खेल ७६ रन र चौथो खेल २८ रनले जितेको थियो ।शनिबार कुशल भुर्तेल ९ बलमा ३ चौका प्रहार गरी १३ रनमा आउट भएपछि आसिफ र अनिलले जमेर खेले । आसिफले ५१ रन बनाए । उनले ३५ बलमा २ चौका र ५ छक्का प्रहार गरे । सुरुआती विकेटमा जम्न समय लगाएका अनिलले ४५ बल खेल्दै समान ४ चौका र छक्का प्रहार गरी ५८ रन बनाए ।दीपेन्द्रसिंह ऐरी ४ रनमै आउट भए पनि कुशल मल्लले आक्रामक ब्याटिङ गरेर नेपाललाई सानदार विजय दिलाए । अन्तिम दुई ओभरमा २२ रन बनाउनुपर्ने अवस्थामा मल्लले दोस्रो अन्तिम ओभरको पहिलो दुई बलमा छक्का र चौका प्रहार गरे । तेस्रो बल लेग बाईमा चौका भए पनि उनले अर्को दुई बलमा चौका हानेर नेपाललाई जिताए ।कुशल १८ बलमा समान ३ चौका र छक्कासहित ३७ रन बनाई अविजित रहे । कप्तान रोहित क्रिजमा आए पनि उनले कुनै बलको सामना गर्नुपरेन । वेस्ट इन्डिज ए का ओबेड म्याकोयले ३५ ओभरमा ३६ रन खर्चेर ४ विकेट लिए ।शृंखलामा लगातार पाँचौं पटक टस जितेर ब्याटिङ गरेको वेस्ट इन्डिज ए ले यसअघि निर्धारित २० ओभरमा ७ विकेट गुमाई १ सय ७२ रन बनाएको थियो । देव्रेहाते स्पिनर सागरले कसिलो बलिङ गरे । सागरले पहिलो ३ विकेट लिँदै वेस्ट इन्डिजलाई दबाबमा राखेपछि वेस्ट इन्डिज ए ले १४ ओभरमा १०६४ को स्कोरमात्र बनाउन सकेको थियो । त्यसपछि भने वेस्ट इन्डिज टोलीले अन्तिम ६ ओभरमा आक्रामक भएर खेल्दै ६६ रन जोड्यो ।सागरले आफ्नो पहिलो ओभरमा कदिम एलियनलाई ११ रनमा आउट गरे । उनले दोस्रो ओभरमा जोहन्सन चार्ल्स र मार्क डेयललाई आउट गर्दै नेपाललाई राम्रो स्थितिमा उभ्याए । अघिल्लो दिनमात्र वेस्ट इन्डिजको घोषित विश्वकप टोलीमा समेटिएका चार्ल्सलाई प्लेयर अफ द म्याच सागरले कट एन्ड बोल्ड गरेका थिए । चार्ल्सले २० बलमा २ चौका र २ छक्का प्रहार गरे ।शृंखलामा पहिलो खेल खेलिरहेका डेयलले ११ रनमात्र बनाउन सके । सागरको बलमा आउट हुनुपूर्व १९ बल खेलेका उनले कुनै बाउन्ड्री प्रहार गर्न सकेनन् । कप्तान रोस्टन चेसले ३३ रन बनाए । वेस्ट इन्डिजको विश्वकप टोलीमा रहेका चेजले २३ बल खेल्दै ५५ चौका प्रहार गरे । उनी अविनाश बोहराको बलमा आउट भए ।अन्तिम ६ ओभरमा म्याथ्यु फोर्डे र एलिक एथान्जेले खुलेर ब्याटिङ गरे । फोर्डले १२ बलमा २३ रन बनाउँदा ३ छक्का प्रहार गरे । सोमपालले फाबियन एलेनलाई ३ र गुडाकेस मोतीलाई १ रनमा आउट गरे । एथान्जे ४२ र हेडेन वाल्स ७ रनमा अविजित रहे । एथान्जेले २९ बलमा १ चौका र ३ छक्का प्रहार गरे ।सोमपाल र सागरले ३३ विकेट लिनेक्रममा क्रमशः ४ ओभरमा १६ र २ ओभरमा १७ रन खर्चिए । अविनाशले ४ ओभरमा ४९ रन खर्चेर १ विकेट लिए । नेपाली टोलीमा दुई खेलाडी परिवर्तन गर्दै गुलशन झा र करण केसीको स्थानमा अनिल र सागरलाई खेलाइएको थियो । २ सय ६५ रन बनाउनु साथै १ विकेट लिएका कप्तान रोहित प्लेयर अफ द सिरिज भए । ५ खेलमा २ सय १२ रन बनाएका वेस्ट इन्डिजका ओपनर जोहन्सन चार्ल्स उत्कृष्ट ब्याटर र ८ विकेट लिएका ओबेड म्याकोय उत्कृष्ट बलर चुनिए ।"
ब्रिटिस आर्मीसँग गोलरहित बराबरी,"(लन्डन)बेलायत भ्रमणमा रहेको नेपाली राष्ट्रिय फुटबल टोलीले ब्रिटिस आर्मीसँग भएको पहिलो मैत्रीपूर्ण खेल गोलरहित बराबरी खेलेको छ । आर्मी हेडक्वाटरमा शुक्रबार राति सम्पन्न प्रतिस्पर्धात्मक खेलमा दुवै टोलीले गोलका लागि अधिक प्रयत्न गरे पनि उपलब्धि हासिल गर्न सकेनन् ।नेपाली टिम म्यानेजर उत्तम राजभण्डारीले नेपाली खेलाडी एयरपोर्ट ओर्लनेबित्तिकै आराम नगरी खेल्दा पनि उत्कृष्ट प्रदर्शन गरेको जनाए । बेलायती र नेपाली खेलाडीको तुलना हुँदैन । तर, हामी शारीरिकभन्दा पनि मानसिक रूपमा बलियो छौं । हामीले खेलाडीलाई त्यहीअनुसार प्रोत्साहित गरिरहेका छौं, उनले भने ।नेपाली टोली आइतबार अभ्यासमा व्यस्त रहने छ । नेपालले दोस्रो मैत्रीपूर्ण खेल मे ६ (सोमबार) इंग्ल्यान्ड सी टोली सँग खेल्नेछ । अल्डरसट टाउन फुटबल क्लबको आयोजनामा क्लबको आफ्नै ईबीबी स्टेडियममा हुने उक्त खेलमा भाग लिन ३० सदस्यीय नेपाली टोली अहिले बेलायतमा छ । खेल सफल बनाउन लन्डनस्थित नेपाली दूतावाससहित नेपाली समुदायहरू जुटेका छन् । ५ हजार हाराहारी टिकट बिक्री भइसकेको छ भने प्रायोजकले पनि सहयोग गरेका छन् । व्यवसायी रवीन्द्रजंग लामिछानेले मात्र ६ हजार पाउन्ड सहयोग गरेका छन् ।नेपालले सन् २०२६ को फिफा विश्वकप र एएफसी एसिया कपको संयुक्त छनोटअन्तर्गत दोस्रो चरणका बाँकी खेलको तयारीका लागि मैत्रीपूर्ण खेल खेल्न बेलायत आएको हो । विश्वकप छनोटअन्तर्गत नेपालले जेठ २४ मा दशरथ रंगशालामा संयुक्त अरब इमिरेट्ससँग प्रतिस्पर्धा गर्नेछ ।"
महांकालमा प्रकाश स्मृति भलिबल सुरु,"काठमाडौं (कास) हेटौडा उपमहानगरपालिका र माडी नगरपालिकाले प्रथम प्रकाश दाहाल स्मृति वाग्मती प्रदेशस्तरीय अन्तरपालिका भलिबल प्रतियोगितामा सफलता पाएका छन् । ललितपुर महांकाल गाउँपालिकास्थित महांकाल माविको कोर्टमा शनिबार सुरु प्रतियोगिता प्रधानमन्त्री पुष्पकमल दाहालले उद्घाटन गरेका थिए । हेटौंडाले आयोजक महांकाल गाउँपालिकालाई २५२०, १९२५, १५७ ले र माडीले बेथानचोक गाउँपालिकालाई २५२१, २२२५, १६१४ ले हराए । आयोजक कमिटीकी संयोजक डोल्मामाया गोलेले यस प्रतियोगिताले नेपाली भलिबलको विकासमा टेवा पुग्नुका साथै महाँकाल क्षेत्रको पर्यटकीय विकासमा सहयोग पुग्ने विश्वास व्यक्त गरिन् । प्रधानमन्त्री दाहालका छोरा प्रकाश र छोरी ज्ञानीको स्मृतिमा स्थापित प्रज्ञा स्मृति प्रतिष्ठानले प्रतियोगिता आयोजना गरेको हो । वैशाख २५ सम्म हुने प्रतियोगिताको कुल पुरस्कार राशि १२ लाख रुपैयाँ रहेको छ । विजेताले ३ लाख, उपविजेताले २ तथा तेस्रो हुने दुवै टोलीले १ लाख रुपैयाँ पाउनेछन् । विधागत उत्कृष्ट खेलाडीले ५० हजार पाउनेछन् ।लिगकम नकआउटको आधारमा भएको प्रतियोगिताका १६ टोलीलाई ४ समूहमा विभाजन गरिएको छ । प्रत्येक समूहबाट शीर्ष दुई स्थान पाउने टोली क्वाटरफाइनलमा प्रवेश गर्ने राष्ट्रिय रेफ्री श्रीराम बोगटीले जानकारी दिए ।"
भीमनारायण गोल्डकप आइतबारदेखि,"(धनकुटा)सहिद भीमनारायण गोल्डकप फुटबल प्रतियोगिताको १६ औं संस्करणको तयारी पूरा भएको छ । आइतबारदेखि हुने प्रतियोगिताबारे आयोजक सहिद भीमनारायण श्रेष्ठ स्मृति प्रतिष्ठानले पत्रकार सम्मेलनमार्फत ए डिभिजन क्लबसहित ८ टिम सहभागी हुने जनाएको छ ।धनकुटाको तल्लो टुँडिखेलमा वैशाख २३ देखि २९ सम्म हुने प्रतियोगितामा एपीएफ क्लब, त्रिभुवन आर्मी, फोरस्टार क्लब मोरङ, विर्तामोड युनाइटेड क्लब, राष्ट्रिय जागृति क्लब सुनसरी, बुटवल लुम्बिनी क्लब, आयोजक धनकुटा टिम, सहलेस युथ क्लब सिरहाले भाग लिने समितिका संयोजक शम्भु प्रधानले बताए । विजेताले ५ लाख र उपविजेताले २ लाख ५० हजार रुपैयाँसहित ट्रफी जिर्त्नेछन् । प्लेयर अफ द म्याच, सर्वोत्कृष्ट खेलाडी, सर्वाधिक गोलकर्ताले पनि नगद पुरस्कार पाउने छन् । २०५५ सालदेखि भएको प्रतियोगिता केही वर्षको स्थगनपछि २०६३ सालदेखि नियमित हुँदै आएको छ । तत्कालीन राजा वीरेन्द्रलाई बम प्रहार गरेको आरोपमा २०३५ सालमा मृत्युदण्ड दिइएका भीमनारायण श्रेष्ठको स्मृतिमा प्रतियोगिता हुँदै आएको छ । श्रेष्ठलाई सरकारले २०७४ सालमा सहिद घोषणा गरिसकेको छ । यसपालि खेल हेर्ने दर्शकका लागि निःशुल्क प्रवेशको व्यवस्था गरिएको आयोजकले जनाएको छ ।"
उर्मिलालाई स्वर्ण,"काठमाडौं (कास) नागका सन्जिव माझीले चौथो टोखा नगरपालिका जितकुन्डो मार्सल आर्ट्स आमन्त्रण मेयर कपमा शनिबार स्वर्ण पदक जितेका छन् ।नेपाल जितकुन्डो मार्सल आर्ट्स संघद्वारा आयोजित प्रतियोगिताको पुरुष ५०५ देखि ६२ केजी फाइनलमा सन्जिवले नागकै सुनिल कठायतलाई पराजित गरे । टोखामा भएको प्रतियोगिताको पुरुष ५० केजीमुनि फाइनलमा धनगढीका निकेश कठायतले नागका साहिल तामाङलाई हराए । महिला ५०५ केजीमाथि सिन्धुपाल्चोककी उर्मिला दनुवारले स्वर्ण जितिन् । उनले फाइनलमा आफ्नै जिल्लाकी जमुना दनुवारलाई हराइन् । महिला ५० केजीमुनि नीलम कोइराला पहिलो भइन् । नीलमले फाइनलमा सुस्मिता दनुवारलाई पन्छाइन् ।करिब ५० खेलाडीको भाग लिएको प्रतियोगितामा संघका महासचिव शिव थापाले जनाएका छन् । शीर्ष तीन स्थान हात पार्नेले क्रमशः १० हजार, ७ हजार र ५ हजार पुरस्कार पाए ।"
मोकक्षदा विजयी,काठमाडौं (कास) जयकुमार नाथ स्मृति यू१५ अन्तरस्कुल क्रिकेट प्रतियोगितामा मोकक्षदाले लगातार दोस्रो जित निकालेको छ । शनिबार मोकक्षदाले लर्निङ आरएल स्कुललाई ७ विकेटले हरायो । १८३ ओभरमा ६७ रन बनाएको ललिङका लागि निश्चल रोका र अनुप सिंहले समान १५ रन बनाए । मोकक्षदाका नितेश बुढाथोकी र अभी राजपुतले समान २ विकेट लिए । जवाफमा मोकक्षदाले १२२ ओभरमा ३ विकेट गुमाई लक्ष्य पूरा गरेको हो । श्याम नेपालले २८ र सौर्यभीर चन्दले १८ रन बनाए । ५ रन दिएर ३ विकेट लिएका अभी राजपुत प्लेयर अफ द म्याच भए ।मूलपानी माथिल्लो क्रिकेट मैदानमा सोही समूह डी को अर्को खेलमा रत्नराज्य सेकेन्डरीले नेक्सस एकेडेमीलाई ९६ रनले हरायो । रत्नराज्यले २० ओभर खेल्दै ३ विकेट गुमाएर १ सय ९० बनाएको थियो । करण चौधरी र सरोज बयकले अर्धशतक बनाए । करणले ५६ र सरोजले ५३ रन तथा सहिब मियाले ३७ रन जोडे । नेक्सस १७२ ओभरमा अलआउट हुँदा ९४ रनमात्र बनाउन सफल भयो । रत्नराज्यका भुवन खाती र दिपेश थापाले समान २ विकेट लिए । रत्नराज्यको पहिलो जित हो ।समूह सी एन्जल्स हर्टले दोस्रो जित पाउँदा केएमसीले पहिलो जित निकालेको छ । एन्जल्सले जेम्स स्कुललाई १० विकेटल हरायो । युवराज खत्री र जोय थापाको ओपनिङ जोडी जमेपछि एन्जल्सले १ सय ४ रनको लक्ष्य ८५ ओभरमै पूरा गरेर खेल जित्यो । युवराजले ७१ र जोयले ३४ रन बनाए । दुवैले अलराउन्ड प्रदर्शन गरे । जोयले ३ र प्लेयर अफ द म्याच युवराजले २ विकेट लिएपछि जेम्सले २० ओभर खेल्दा ९ विकेटमा १ सय १०३ मात्र बनायो । केएमसीले भने अपीविरुद्ध सुपर ओभरमा जित पायो । अपीले २० ओभरमा ६ विकेट गुमाई १ सय ३५ रन जोड्यो । केएमसीले पनि ७ विकेट गुमाई १ सय ३५ रन जोडेपछि स्कोर बराबरी भएको थियो ।

शीर्षक,विवरण
जो वर्षौंदेखि कर्णालीवासीको स्वास्थ्य जाँचिरहेका छन्,"खासगरी पाठेघरको शल्यक्रियाको शिविर लिएर कर्णालीका दसै जिल्ला घुमेका उनले यहाँका जनताको स्वास्थ्य सेवाको पहुँच कति कमजोर छ भन्ने देखेका छन् । दुर्गमका महिला उपचारको अभावमा कुन हदसम्मको दुःख झेलिरहेका छन् भन्ने उनले नजिकबाट महसुस गरेका छन् । कुनै ठाउँमा १० दिनका लागि स्वास्थ्य शिविर लिएर बस्दा पनि बिरामीको ताँती सकिँदैनथ्यो, उनले सुनाए ।मधेशको तातोमा हुर्केका साहलाई सुरुवाती वर्षमा परिवार, आफन्ती र साथीभाइले भन्थे, त्यति विकट ठाउँ किन रोजेको ? त्यहाँ धेरै चिसो हुन्न र ? तर वर्षौंदेखि जुम्लामा बस्दा बस्दै उनी यहाँको अप्ठ्यारोमा पनि सहजता भेटिरहेको बताउँछन् । हिजोआज उनले यति लामो समयदेखि कर्णाली बसिरहेको भन्ने प्रश्न सामना गर्नुपरेको छैन । उनको अनुभवमा कर्णाली स्वास्थ्य विज्ञान प्रतिष्ठान सञ्चालन भएर डाक्टरको पढाइ हुन थालेपछि भने कर्णालीलाई हेर्ने दृष्टिकोण फेरिँदै गएको छ । अनि मान्छेहरूले पनि उनलाई भन्न थालेका छन्, दुर्गममा बसेर पनि राम्रो सेवा दिनुभएको छ ।रूपन्देहीको सैनामैना घर भएका डा गणेश थापा १७ वर्षयता कर्णालीवासीको स्वास्थ्य जाँचिरहेका छन् । त्रिभुवन विश्वविद्यालय शिक्षण अस्पताल (टिचिङ) बाट एमबीबीएस र वीर अस्पतालबाट जनरल सर्जरीमा मास्टर्स गरेपछि २०६३ सालमा सातौं तहको मेडिकल अधिकृतका रूपमा तत्कालीन क्षेत्रीय अस्पताल सुर्खेत आइपुगेका थिए । अरूजस्तै उनी पनि दुर्गममा सेवा गरेपछि नम्बर बढ्ने र बढुवा पाइने लोभले तानिएर यहाँ आइपुगेका थिए । उनले हाँस्दै सुनाए, म पनि सुरुमा बढुवा हुनकै लागि सुर्खेत आएको थिएँ । सातौंबाट आठौं हुन, आठौंबाट नवौं हुन सबैलाई दुर्गम चाहिन्थ्यो ।दुई वर्ष काम गरेर फर्कुंला भनेर सुर्खेत आइपुगेका थापा त्यसपछि यहाँबाट फर्केर जान सकेनन् । सातौं तहमा आएका उनी बढुवा भएर २०७४ सालमा ११ औं तहमा पुगे । बढुवापछि अरूलाई जस्तै उनलाई पनि काठमाडौं वा बुटवलजस्ता सुगम सहर जाने सोच नआएको होइन । तर उनलाई सुर्खेतकै मायाले बाँधेर राखेको बताए । कर्णाली प्रदेश अस्पताल सुर्खेतका चिफ कन्सल्टेन्ट सर्जनको जिम्मेवारी सम्हालिरहेका उनले सुनाए, लम्बिंदा लम्बिंदा यतिका वर्ष भइसकेछ ।थापाको बुझाइमा काम गर्दै जाँदा भने सोचेजस्तो टिम बनेपछि उनी यतै अडिन सकेका हुन् । अस्पतालका निर्देशक डा डम्बर खड्काको सहयोग पाएकाले पनि यहाँ छोडेर जानै मन लाग्दैन, उनले विस्तारमा बताए, यहाँ काम गर्न सहज छ । मेरो टिम पनि राम्रो छ । त्यसैले म यतै छु । डा थापाले कर्णालीलाई छोड्न नसक्नुको अर्को कारण पनि छ । आफूले बसाएको जग धान्न सक्ने जनशक्ति नभएकाले पनि चटक्कै छोडेर अन्य सहर गइहाल्न मन नभएको उनले सुनाए । कर्णालीको प्रदेश अस्पतालमा हुने सानाठूला सबै अप्रेसन उनकै नेतृत्वमा हुन्छन् ।थापालाई हिजोआज यस्तो लाग्छ, आफूले चटक्क छाडेर हिंडे भने यहाँ के होला ? किनकि, कहिलेकाहीं बिदामा बस्दा सर्जरी रोकिएको तीतो अनुभव उनले सँगालेका छन् । म यहाँ भइनँ भने सर्भिसै दिन गाह्रो छ जस्तो लाग्छ, उनले सुनाए, अन्य डाक्टर नआएपछि सिकाएर बनाउनुपर्ने हो । मैले गरेको जति गर, त्यसमा अझै समय अनुसार सेवा थप्दै जाऊ भनेर कसैलाई तयार गर्न सकेको भए जान हुन्थ्यो । अहिलेसम्म त्यति पनि गर्न सकिएन ।उनी प्रदेश अस्पताल सुर्खेत मात्र हैन, कर्णालीका विभिन्न जिल्लामा उपचारका लागि पुगिरहन्छन् । सुर्खेतकै मेहलकुना अस्पतालमा उनी साताको एक दिन सेवा दिन पुग्छन् । दुर्गम भेगका नागरिकको उपचार गर्दा उनले अनेकन अनुभव बटुलेका छन् । यहाँ उपचार हुँदैन, नेपालगन्ज जानुपर्छ भन्दा नेपालगन्ज कहाँ पर्छ भन्ने बिरामी पनि भेटेको छु, उनले भने । उनकै नेतृत्वमा अहिले प्रदेश अस्पताल सुर्खेतमा सातामा ५० देखि ६० वटा शल्यक्रिया हुन्छन् ।अहिले डा थापाको नेतृत्वमा ७ जना डाक्टरको सर्जरी विभाग छ । यो टिमबाट ३ वर्षयता धेरै शल्यक्रिया गर्न सम्भव भएको छ । सुरुवाती चरणमा उनी एक्लै हुँदा आठ वर्षको अवधिमा पाँच सय शल्यक्रिया गरेका थिए । थापाले यो अस्पतालको सुरुवाती आकारदेखि अहिलेसम्मको यात्रामा सबैलाई नजिकबाट देखेका छन् । १३ वर्षअघिबाटै उनको टिमले सुर्खेतमा मेसिनबाट पित्तथैलीको अप्रेसन गर्न सुरु गरेको थियो । उनको टिमबाट सिकेर गएका कैयन् डाक्टर अहिले देशका विभिन्न सहरमा कार्यरत छन् ।कर्णालीबासीको स्वास्थ्य जाँच्दा जाँच्दै उनलाई यतैको भूगोलको मायाले छोपेजस्तो लाग्छ । थापाले आफूले काम गरेको ठाउँको धेरै माया लाग्ने गरेको अनुभव सुनाए । एकातिर यस्तो अनुभव, अर्कोतिर परिवारसँग वर्षौंदेखि टाढा बस्दाको नमज्जा । तर पनि थापा कर्णालीका हुँदा मात्रै खाने मान्छेहरूको उपचार गर्न पाउँदा र उनीहरू निको भएपछि डिस्चार्ज भएर अस्पतालबाट घर फर्किंदाको खुशी सम्झेर पुलकित हुन्छन् । कर्णालीमा रहँदा बस्दा थापाले विपन्न र निमुखाका निम्ती सरकारले किन निःशुल्क स्वास्थ्य दिनुपर्छ भन्ने कुरालाई मसिनोसँग बुझ्ने मौका पाएका छन् ।उनले हुनेबाट लिएर नहुनेलाई उपचार दिनुपर्ने अवधारणा सरकारले ल्याउनुपर्ने तर्क सुनाए । अनि सरकारले निःशुल्क अस्पताल सबै काठमाडौंमा मात्र सञ्चालन गर्नु गलत भएको पनि बताए । उपचार निःशुल्क भए पनि आउजाउ र बसाइँ महँगो भएकाले सरकारी अस्पताल काठमाडौंमा हुनु भनेको हुने खानेले मात्र उपचार पाउनु जस्तै भएको उनको बुझाइ छ । कर्णालीमा उपचार नपाएर मात्रै होइन, ढिलो पाएर पनि ज्यान गुमाउन बाध्य छन्, उनले भने, जिल्लाबाट बिरामीलाई हेलिकप्टरमा उद्धार गर्नुको साटो डाक्टरै पठाउनु सस्तो पर्छ । यसो गर्दा बिरामीको ज्यान पनि जोगाउन सकिन्छ ।रूपन्देहीको बुटवल घर भएका जनरल फिजिसियन डा केएन पौडेल पनि नौ वर्षयता सुर्खेतमै कर्मथलो बनाएर बसेका छन् । भरतपुरबाट एमबीबीएस गरेका उनले धरानबाट मास्टर्स गरेपछि काम खोज्दै कैयन् सहर धाए । चितवनमा डेढ वर्ष अडिएपछि २०७२ साउनमा निजी अस्पतालमा काम गर्ने गरी सुर्खेत आइपुगेका उनले तीन महिना सुर्खेत अस्पतालमा काम गरेका थिए । त्यसपछि स्वयंसेवकका रूपमा प्रदेश अस्पताल सुर्खेतमा प्रवेश गरे । चार महिना काम गरिसकेपछि उनी सोही अस्पताल व्यवस्थापन समितिको निर्णयमा करार सेवामा नियुक्त भएका थिए ।२०७२ सालमा लोकसेवाबाट नाम निकालेपछि उनले कर्णालीकै पोस्टिङ रोजे । २०७४ सालमा संघीय सरकारअन्तर्गत नवौं तहमा नाम निस्केपछि उनी देशका जुनसुकै अस्पतालमा पनि काम गर्न जान सक्थे । तर उनको मन कर्णालीतिर तानियो । आफूले काम गरेको अस्पतालको विभागमा गरेको काम सम्झिए, यहाँ आउने सेवाग्राही सम्झिए अनि आफूले विगतमा गरेको दुःख सम्झिए । म आउनभन्दा पहिले यहाँ १२ जना फिजिसियन केही समयका लागि मात्र आएर जानुभएको थियो । त्यसपछि मैले काम गर्न सुरु गरेको हो, उनले सुनाए, यहाँका बिरामी मप्रति सन्तुष्ट भएजस्तो लाग्छ । म पनि यहाँका सेवाग्राहीसँग रमाएको छु ।डा पौडेल सुर्खेतको अस्पतालमा मात्रै सीमित छैनन् । बेलाबेला उनी दुर्गम गाउँमा पनि पुग्छन् । साथीभाइसँग मिलेर स्वास्थ्य शिविर पनि चलाउँछन् । शिविर लिएर जाजरकोट पुगेको छु । महामारी फैलिएका बेला हुम्ला गएको छु, उनले भने, रुकुमदेखि दैलेखसम्म पुगेको अनुभव छ । यो यात्रामा उनले कर्णालीका बिरामीको मनोदशा, उनीहरूका पृष्ठभूमि र रोगको कारणबारे बुझेका छन् । कर्णालीमा लामो समयदेखि काम गरिरहेका कर्णाली बाहिरका डाक्टरमा स्त्रीरोग तथा प्रसूति विशेषज्ञ डाक्टर अमित सिंह पनि छन् । उनी पनि वर्षौदेखि प्रदेश अस्पताल सुर्खेतमा काम गरिरहेका छन् ।डा पौडेलका बुझाइमा कर्णालीले अझै पनि पर्याप्त डाक्टर पाएको छैन । सानो ठाउँ भएकाले डाक्टरहरू आउन मान्नुहुन्न, उनले सुनाए, आएका पनि छिट्टै फर्किहाल्नुहुन्छ । बुटवल, धनगढी, नेपालगन्जमा जस्तो कर्णालीमा अझैसम्म पनि डाक्टर बस्ने माहोल बनिनसकेको उनले बताए । वर्षौंदेखि कर्णालीमा काम गरिरहेका डा पौडेलले बारम्बार एउटा प्रश्नको भने सामना गरिराख्नुपर्छ । त्यो हो, कर्णाली किन बसेको ? उनलाई यस्तो प्रश्न गर्नेहरूले भन्छन्, सिनियर डाक्टर होस्, पैसा पनि कमाएकै छस् । सुर्खेतमा राखेर छोराछोरीलाई किन पढाएको ? यसो भन्नेहरूले उनलाई कर्णाली छोड भनेर अप्रत्यक्ष रूपमा दबाब दिएको भन्ने नबुझेका होइनन् । तर यस्ता प्रश्नले भने उनलाई छुन छोडिसकेको छ ।कर्णालीमा धेरै डाक्टर किन भविष्य देख्दैनन् ? यो प्रश्नमा उनको आफ्नै उत्तर छ । जुन ठाउँमा बस्ने हो, त्यही ठाउँमा भविष्य बनाउने हो भन्ने सोच धेरै डाक्टरको हुने भएकाले डाक्टरहरू कर्णालीमा आउन नसकेको बुझाइ उनको छ । अरू जिल्लाको डाक्टर आएर जिन्दगी नै कर्णालीमा बिताउँछु भन्ने वातावरण तयार गर्न सक्यो भने मात्र डाक्टर यहाँ आउँछन्, उनले भने, नभए १२ वर्षलाई बढुवाका लागि आउने जाने अवस्था मात्रै रहन्छ ।"
रिलमा पनि छोरीको दुःख देख्न नसक्ने आमा,"समीक्षा अधिकारीको स्वर, प्रकाश सपुतको शब्दसंगीतमा तबलाको ताल, रातो फरियाचोली, निधारमा ठूलो रातो टीका, शिरमा सिन्दूरसहित दियो वरपर मस्त नाचिरहेकी देखिन्छिन् केकी अधिकारी । उनलाई शंका छ, चुरापोतेधोतीडोलीमाथि । र, उनको प्रश्न छ, यी सबै शृंगारले म सजिएकी हुँ कि बाँधिएकी हुँ ? गीतले नेपाली समाजको एउटा बृहत् अंशको अनुभवअवचेतना टपक्कै टिपेको छ । परम्परा र अमानवीय संस्कारमाथि भयंकर व्यंग्य छ गीतमा । जसरी अधिकांश नेपाली महिलालाई छनोटको अधिकार र आत्मनिर्णयको स्वतन्त्रता छैन, त्यसरी नै बोक्सीको घर की नायिकालाई पनि त्यस्तो अधिकार र स्वतन्त्रता छैन । सदीऔंदेखिको सड्नलायक परम्परा, यथास्थितिकै जन्जिरमा बाँधिएर रहेकी उनी अर्थात् जुनुको स्व र अस्मिता लुटिएको छ । अधिकांश सहरी र ग्रामीण महिलाहरूझैं दासताको डोरीले उनी बाँधिएकी छन् । सिनेमामा जुनुनिवास हो, पीपलको बोट । त्यही बोट उनको घर हो, जहाँ उनी बर्बराइरहन्छिन्, उनको विगत ब्युँझिरहन्छ । बालखैमा वयस्कसँग विवाह गराइएकी उनको किशोरकालदेखि नै जीवनमा रातो रङ खुइलिएको छ, आनन्दको रङ नासिएको छ । जीवनभर सेतो रङ अँगाल्नुपर्ने नियति आइलागेको छ । त्यो रंगीन किशोरीको जीवनमा अँध्यारो मिसिएको छ । हुन त अँध्यारोमै उज्यालो लुकेको हुन्छ । तर, उनले भोग्नुपरेको अँध्यारोमा झन् अन्धकार थपिएको छ, जहाँ समाजका कर्मकाण्डीहरूले अँध्यारोकै पर्दाभित्र व्यभिचार गर्छन् । समग्रमा उनले सास फेर्ने हावा गह्रौं र फोक्सो निर्बल भएको छ ।समाजकै भलादमी ले जुनुलाई बोक्सी बनाएका छन् । बोक्सी लाई नग्न तुल्याउन चाहन्छन् कामातुर समाज र भलादमीहरू । र, ती भलादमीमाथि भयानक घृणाबोध छ बोक्सी लाई । जीवनप्रतिको प्रेम र डरलाग्दा मान्छेप्रति उग्र आक्रोश छ बोक्सीको घर मा । बोक्सी भएर मानसिक सन्तुलन बिग्रिएकी, विक्षिप्त, जीवनदेखि निराश, संसारबाट भागिरहेकी, आत्मोत्सर्गतिर उन्मुख भूमिकामा छिन् केकी अधिकारी । केकीले बोक्सीको घर मा जीवन्त अभिनय गरेकी छन्, जसमा दुई मत छैन । तर, यहाँसम्मको उनको यात्रा सहज थिएन । फिल्मका निर्माता र केकीका बुबा बद्री अधिकारी कुनै कालखण्डमा छोरीले सिनेमामा काम नगरोस् भन्ने चाहन्थे । तर, केकीको चाहना, नियतिको निर्णय र आमा लक्ष्मी भट्टराई (५६) को ढाढसले उनको फिल्मयात्रा अघि बढ्यो । तामझामको दुनियाँमा रहेर पनि विवादबाट कोसौं दूर सौम्य, विनीत र कामकेन्द्रित केकीको अभिनयमार्फत एउटा मानक बनिसकेको छ । ििियतिखेर ज्याकारान्डाले महानगरलाई बैजनी रङले ढाकिदिएको छ । वसन्त र बैजनीको संगम अद्भुत छ र प्रकृतिप्रेमीका लागि बेग्लै छ सौन्दर्यको मज्जा । सिनेमाघरमा बोक्सीको घर ले धुमधामसँग व्यापार गरिरहेको छ । तर, केकीकी आमा लक्ष्मीको मनमा बहार छैन । यो खुसीयालीमा पनि उनको मन खिन्न छ । उनको मन मुस्कुराएको छैन । बोक्सीको घर मा छोरी बोक्सी बनेपछि दुःखी भएकी हुन् लक्ष्मी । भीडसँग आफ्नो अनुहार र पहिचान फिर्ता मागिरहेकी छोरीको रिललाइफले पनि उनलाई बेचैन बनाएको छ । पर्दामै सही छोरीलाई मान्छेहरूले बोक्सी भन्दै मलमूत्र खुवाएको, ढुंगा हानेको दृश्य लक्ष्मीले हेर्न सकिनन् । हत्केलाले आँखा छोपिन्, कान बन्द गरिन्, ती प्रत्येक दृश्यमा तर्सिइन् । पर्दामा पनि छोरीको सुख र खुसी नै हेर्न चाहन्छिन् आमा लक्ष्मी । फिल्ममा मलाई कसैले एकै झापड मात्र हानेको दृश्य पनि हेर्न सक्नुहुन्न मेरी आमा, वैशाखको घाममा कालो कफी पिउँदै केकीले भनिन्, फिल्म हेरिसकेपछि घरमा पुगेर मलाई भन्नुहुन्छ तिम्रो त्यस्तो भूमिका हेर्न मलाई साह्रै सकस हुन्छ । म नाचेको, हाँसेको दृश्य मात्रै हेर्न चाहनुहुन्छ उहाँ ।िििफिल्म र म्युजिक भिडियोको लामो लस्कर छ केकीको अभिनयपथमा, जहाँ हुन्छिन्, फरक उभिन्छिन् उनी । गीतमा बरिलै आफैंसँग हारें म भन्दै पितृसत्तासँग बदला लिइरहेकी र फिल्ममा समाजले बोक्सी बनाएपछि त्यसविरुद्ध विद्रोह गर्न खोजिरहेकी उनको अभिनयतालिकामा छन् असाध्यै रुचाइएका हिट फिल्महरू । बोक्सीको घर मा रातोसेतो धोती लगाएर असहनीय पीडाको कथा भनिरहेकी वा बदला बरिलै मा कलेजी कुर्तासुरुवालमा लोकगीत गाइरहेकी उनको अभिनय निरन्तर तारिफयोग्य छ । केकीको विलक्षण अभिनययात्रामा प्रेरणास्रोत हुन्, उनकी आमा । अभिनयमा आफ्नै शैली भएकी केकी दत्तचित्त भएर सुनाइरहेकी छन् उनकी आमाका जीवनका सेताकाला रङहरू । आमाको संघर्ष नै मेरो जीवनको पनि कथा हो, त्यसमा छन् केही सुखकेही दुःखका कथाहरू, केकी भन्छिन् । अन्तर्वार्ताका क्रममा आमा सम्झिँदा केकीको मुहारमा एउटा मुस्कान खेलिरहेको थियो । एकैछिनपछि केही भावनाले छोपेर उनलाई अतीतका संघर्ष पनि सम्झाइरहेको थियो । केकीको आँखामा एउटा गहन अतीतको तस्बिर थियो, जसभित्र आमाको जिन्दगी र त्यसभित्रका केही अज्ञात अर्थहरू लुकेका थिए । बुबा आफ्नै काममा मग्नमस्त, गृहस्थ आश्रममा सन्त प्रकृतिका । अनि सारा घरको भारी भने लक्ष्मीकै काँधमा । तर, लक्ष्मीको चेहरामा कुनै गुनासो हुँदैन थियो, न कुनै प्यास । केकी सम्झिन्छिन् लक्ष्मीलाई लालटिनको उज्यालोमा आफूलाई कखरा सिकाइरहेकी, पिठ्युँमा आफूलाई बोकेर साना नानीहरूलाई एबीसीडी पढाइरहेकी । यस्तै केके धमिला स्मृतिका प्रस्ट तस्बिर आइरहन्छ, केकीको मनमा । आमा र परिवारको अतीत आउजाउ गरिरहन्छ केकीको स्मृतिमा । असलमा केकीकी आमा लक्ष्मी शिक्षक थिइन्, जो ब्ल्याकबोर्डमा चकले केही अक्षर लेखिरहन्थिन्डस्टरले मेटिरहन्थिन् । केकी भने लेख्न चाहन्छिन् र लेखिरहनेछिन् नेपाली माटोको कथा, जसले अभिनयमार्फत नेपाली समकालीन समाजको हृदय स्पर्श गर्नेछ ।केकीको बाल्यकाल कथा सुनेरै बित्यो । रंगमञ्च र फिल्मका नामी निर्देशक बद्री अधिकारी छोरीलाई कथा सुनाउँथे, जसले उनलाई नेपाली समाजको यथार्थबोध गरायो । नेपाली रंगमञ्चको स्वर्णिमकाल (०३८०४१) मा उनले मुख्य भूमिका निर्वाह गरेका इडिपस, असारको एक दिन, न्यायप्रेमी जस्ता नाटक हेर्दा दर्शक मोहित हुन्थे । लेखक पारिजातको कथा साल्गीको बलात्कृत आँसु, रमेश विकलको उपन्यास अविरल बग्दछ इन्द्रावती माथि टेलिसिरियल बनाएका उनका मौन आकाश, सहयात्री, कोरस सिरियलले नेपाली समाज र पद्दलितहरूको दुर्दान्त जिन्दगीमाथि विमर्श गर्छ । कथासँग करिब केकीले किन बनाइन् त यही फिल्म ? किन रोजिन् यही कथा ? भन्छिन्, नेपालमा अहिले पनि यस्ता गाउँ छन्, जहाँ त्यस्ता किशोरी भेटिन्नन्, जसको काखमा बच्चा नहोउन् । त्यसैले यो सिनेमामा बालबिवाहको कथा समेटेकी हुँ । िििकाठमाडौंको बौद्धस्थित दोर्जे स्कुल का नेपाली शिक्षक र होस्टल इन्चार्ज थिए विराटनगरका बद्री अधिकारी । ०४६ मा केकी त्यही होस्टलमा जन्मिइन् । अरूको भरपर्नु हुँदैन, दुःख मात्रै हुन्छ सोच्ने विराटनगरकी लामो कपाल भएकी केटी उपमा पाएकी केकीकी आमा लक्ष्मीको २२ वर्षको उमेरमा स्नातक पढ्दापढ्दै बिहे भयो । विराटनगरका भाइकाकालाई काठमान्डु बोलाएर बद्रीले आरुबारी जोरपाटीमा बोर्डिङ स्कुल खोले बाल सिर्जनालय । दुईवर्षे केकी त्यहीं पढ्न थालिन्, कक्षा १० सम्म त्यहीं पढिन् । लक्ष्मीले स्कुलका बच्चा हेर्ने र होस्टल व्यवस्थापनको सम्पूर्ण जिम्मेवारी आफ्नो काँधमा लिइन् । त्यो जिम्मेवारीले लक्ष्मी कति थकितगलित थिइन् भने गर्भवती हुँदा उनको तौल जम्मा ३६ केजी थियो । केकीको बुझाइमा, त्यसबेला सायद आहारविहारको पनि कमी थियो उनलाई । केकीको जन्मपछि आमाछोरी दुवैलाई जन्डिस र टाइफाइड भयो । लक्ष्मीलाई टीबीले पनि समात्यो । लक्ष्मी सोच्थिन् आर्थिक रूपले सबल भए मात्रै महिला सक्षम र सशक्त बन्छन्, आर्थिक सबलीकरण नै महिला सशक्तीकरणको सबैभन्दा पहिलो खुड्किलो हो । आफ्नो कमाइ हुन थालेपछि, आफ्नै हातले पैसा चलाउन थालेपछि मात्रै आमाले आफूलाई बलियो ठान्न थाल्नुभयो, वैशाखको मध्यदिन तीनकुने सडकमा बगिरहेका सवारीतिर हेर्दै केकी बोलिन्, महिला शक्तिशाली हुन्नन् भन्ने मैले आमाको भोगाइ देखेर थाहा पाएँ र महिला कसरी शक्तिशाली बन्छन् भन्ने पनि मैले आमा हेरेरै थाहा पाएँ ।केकीको हुर्काइ कक्षाकोठामै भयो । छोरी बुईमा बोकेरै लक्ष्मी कक्षामा जान्थिन् र साना नानीहरूलाई पढाउँथिन् एक कक्षासम्म । ३ वर्षमा नर्सरी पढ्दा आफूले सिक्नुपर्ने सबै पाठ कण्ठै थियो केकीलाई, कक्षामा आमाले पढाएको सुनेकै भरमा । आफूले एसएलसीमा डिस्टिङ्सन ल्याएपछि लक्ष्मी रोएको त्यो दिन केकीको स्मृतिमा ओहोरदोहोर गरिरहन्छ । लक्ष्मी स्कुल व्यवस्थापनमा तल्लीन थिइन् । स्कुल घाटामा थियो, उनी ऋण गरेरै सबै मिलाउँथिन् शिक्षकको तलब, प्रशासन खर्च आदि । ऋण गरेरै उनले केकीलाई प्लसटु पढाइन् । सानै छँदादेखि केकीलाई अभिनयमा विशेष रुचि थियो, नाच्न अब्बल थिइन् । एमबीबीएस तयारी कक्षा पढ्दापढ्दै डान्स रियालिटी शोमा भाग लिइन्, नेपाल टेलिभिजनबाट प्रसारण हुने घिन्ताङ मा । छोरीको इच्छा बुझेकी आमाले उनलाई साथ दिइन् । भनिन्, तिमी आफ्नो काम गर, तर बाबालाई थाहा नदेऊ । त्यो रियालिटी शोमा केकी सेकेन्ड भइन् । त्यसपछि पहिलो टेलिभिजन विज्ञापन खेलिन् केकीले । त्यसबेला पनि लक्ष्मीले भनिन्, तिमी त्यो गर, तर बाबालाई थाहा नदेऊ । बाबालाई थाहा हुनु ले केकीको जीवनमा भयंकर अर्थ राख्थ्यो । किनभने बद्री कहिल्यै चाहँदैनथे छोरी अभिनयमा आओस् । उनी चाहन्थे, केकी डाक्टर भएको हेर्न । तर, जिन्दगीयात्रा यस्तो हो, जहाँ मान्छेले चाहेका केही विषय थिग्रिन्छन्, केही तैरिन्छन् । बुबाले निषेध लेखेकै डायरीका पाना केकीले च्यातिन् । उनले अभिनय गरेको पहिलो विज्ञापन थियो क्लोज अप टुथपेस्टको । विज्ञापनमा केकी भन्दै थिइन् तिमी किन बोल्दैनौ! अचानक घरको ल्यान्ड लाइनमा बजेको फोनकलमा उनलाई त्यो विज्ञापन खेल्न अफर गरिएको थियो । संयोग कस्तो भने बद्रीले निर्देशन गरेको साल्गीको बलात्कृत आँसु सिरियल बीचमा त्यो विज्ञापन आइदियो । त्यसपछि ? ती अति व्यस्त पिताले थाहा पाए छोरी त अभिनयमा पुगिसकेकी रहिछे । बद्रीले छोरीको रुचि थाहा पाएको त्यो यस्तो बिन्दु थियो, केकीको बुझाइमा त्यो महाबिन्दु नै हो, जहाँ उनीमाथिको पिताको रहरको पखेटा सदाका लागि काटियो । यसरी नयाँ परिस्थिति निर्माण भएको त्यो कोणमा मानौं घरमा बम विस्फोट भयो । बुबाआमाको निकै ठूलो झगडा पर्यो, जुन अवस्था त्यसअघि केकीले कहिल्यै देखेकै थिइनन् । बद्रीलक्ष्मीको बोलचालै बन्द भयो । ती निरस दिनलाई केकी जीवनकै टर्निङ पोइन्ट मान्छिन् । उनी पितासँग आँखा जुधाउन सक्दिनथिइन् । न आमा नै उनीसँग बोल्थिन् । केकीलाई मैले ठूलै गल्ती गरें भन्ने अनुभूतिले सताइरह्यो । विज्ञापनमा मलाई देखेपछि अब छोरी मेरो हातमा छैन भन्ने बुझाइले धेरै दिनसम्म बोलचाल बन्द भएको चिसोवाला झगडा थियो त्यो बुबाआमाको, जसको मूल कारण म थिएँ, केकी ती शून्यशून्य दिन सम्झिन्छिन्, आमा पनि चाहनुहुन्थ्यो म डाक्टरै भएको हेर्न । उहाँले पनि उसै मेरो रहर मानिदिनुभएको होइन, तर मेरो इच्छाअघि उहाँ झुक्नुभयो । केकीलाई लाग्छ, बुबाहरू छोराछोरीमाथिको आफ्नो रहरमा जिद्दी हुँदारैछन्, तर आमाहरू छोराछोरीकै रहरमा आफूलाई मेट्दारैछन् । घरमा त्यो चिसो स्याँठ चलेपछि लक्ष्मी निकै दिनसम्म रोइरहिन् । उनको सुँक्कसुँक्क ले केकीको मनमा पनि स्याँठ चलिरह्यो । छोरीको जिन्दगी र भविष्यमा केही नराम्रो भए मैले अपजस खोप्नुपर्ला भन्ने चिन्ताले लक्ष्मीलाई झन् सतायो । एक पटक सोचिन् केकीले म बुबालाई मनाइछाड्छु । तर, बुबा छोरीसँग बोल्न चाहेनन् भोलि सल्लाह गरौंला, पर्सि सल्लाह गरौंला भन्दै टारिरहे । एक बिहान केकी बुबाअघि उभिइन् र आफूतिर ध्यान नदिइरहेका बुबासँग दृढ भएर भनिन्, म एमबीबीएस पढ्दिनँ, बीआईएम पढ्छु । तपाईंलाई मैले गलत गरिरहेको छु भन्ने लाग्यो भने त्यही दिन यो पढाइ छाड्छु र तपाईंले भनेको मान्छु, एक पटक चान्स दिनुस्, आफूलाई प्रमाणित गर्नेछु । खै के सोचे कुन्नि, केकीका बुबाले ओके भनिदिए । सायद छोरीको जिद्दीअघि उनी हारे । त्यस वर्ष (सन् २००९) केकीले स्नातक पढ्दै शिव परियारको क्या दामी भो, अन्जु पन्तको वनमा फुल्यो फूलैफूल लगायत ६ म्युजिक भिडियोमा अभिनय गरिन् । सबै हिट भए । केकी तल्लीन भइन् काममा । केकीका अनुसार, उनले बुबासामु आफूलाई प्रमाणित गरिन् । बुबाले थाहा पाउनुभयो, मेरो खुसी कहाँ छ ? सायद मेरो खुसीलाई नै बुबाले आफ्नो जित मान्नुभयो, केकी भन्छिन् । त्यसपछि सन् २०१० मा केकीले पहिलो फिल्म स्वर मा अभिनय गरिन् । बोक्सीको घर सम्म आइपुग्दा उनकी आमा लक्ष्मी केकीको अभिनयबाट खुसी छिन् । तर सधैं छोरीले रिलमा दुःख पाएका दृश्यमा आँखा चिम्लिन्छिन् । लक्ष्मी सोच्थिन् आफूले पूरा गर्न नसकेका सपना छोरीबाट गर्नुछ । बेलाबेला आमा सोच्नुहुन्छ होला, आफ्नो सपना छोरीले पूरा गरी, केकीलाई लाग्छ ।िििऋणपान गरेर घरस्कुल धानिरहेकी लक्ष्मीको जिन्दगीको एउटा अध्याय छ, जसको सम्झनाले केकीलाई असाध्यै पोल्छ । लक्ष्मीको ऋण यत्ति बढ्यो कि घरस्कुल दुवै लिलामी हुँदै गरेको क्षण मात्रै केकीले त्यो थाहा पाइन् । बुबाआमाको त्यो तनाव, घरमा बैंकबाट आइरहने तारन्तारको फोनले केकीलाई पनि तनाव थप्थ्यो । यस्ता दिन पनि आए, चारजनाको त्यो परिवार चारैतिर रहनुपर्ने भयो । लक्ष्मी सोचिरहन्थिन् जे भयो मेरो कारण भयो । लक्ष्मी जुनै समय तनावमै रहन्थिन् । केकीलाई भनिरहन्थिन् छोराछोरीको भविष्य राम्रो होस् भनेरै मैले ऋण लिएँ, तर आज मेरै कारण सब भताभुंग भयो ।केकीलाई लाग्छ, ती दिनमा उनकी आमा डिप्रेसनको सिकार भइन् । ती ७ वर्ष लगभग प्रत्येक क्षण लक्ष्मीका आँखा ओभाना भएनन् । घरपरिवारसाथीभाइ अघि उनी हत्तपत्त छेउ परिनन्, कसैसँग बोल्न चाहिनन् । लक्ष्मीको जीवन त्यसपछि पूरै फरक भयो । कहिल्यै कसैको अघि नझुक्ने, स्कुल व्यवस्थापन गरिरहेकी निर्भीक उनी त्यसपछि मान्छेका अघि हारेजस्तो मनस्थितिमा हुन्थिन् । आफ्नै परिवारअघि पनि आत्मविश्वास गुमाएजस्तो अवस्थामा रहने लक्ष्मीको अनुहारबाट हाँसो हराएको थियो । केटीमान्छेले गर्ने कामै होइन यो भन्थे आफन्तसमाज । तर, बद्रीले कहिल्यै लक्ष्मीको साथ छोडेनन् ।घरस्कुलको लिलामीपछि यो सहरमा केकीपरिवारले फेरि शून्यबाटै संघर्ष गर्नुपर्यो । केकीले रातोदिन काम गरिन्, परिवारलाई सम्हालिन्, फेरि घर बनाइन् । त्योबेला म एक दिन पनि काम नगरी बसिनँ । आमाका तनावका ती दिन म सम्झिन चाहन्न, सधैं उहाँको अनुहारमा खुसीको रङ देख्न चाहन्छु, केकी भन्छिन् । दुई वर्षअघिदेखि आमा लक्ष्मीको आँखामा केकी पहिलेझैं सन्तुष्टिभाव देख्छिन् । मेरो बिहेपछि आमालाई पहिलेझैं सन्तुष्ट र खुसी देख्छु, पहिलेका दुःख हराए, फेरि त्यस्ता खराब दिन आमाले भोग्नु नपरोस्, केकी भन्छिन् । लक्ष्मी निकै फिल्म हेर्छिन्, खासमा सानै छँदादेखिकै बानी उनको । केकी संसारकै बेस्ट एक्टर हुन् उनका लागि । उनी दर्शकमाझ बसेर फिल्म हेर्छिन् र तिनका सुझाव छोरीलाई सुनाउँछिन् । लक्ष्मीको जीवनग्राफमा छ मध्यमवर्गीय महिलाका केही सुख, केही दुःख, केही अन्धकार, केही परिवर्तन । केकी आफ्नै अन्दाजमा भन्छिन्, मेरी आमाको जीवनमा मैले खुसी, दुःख, तनाव बराबरै भेटें । हैरानी र दुःखले नै मान्छेलाई सुखको बिसौनीमा पुर्याउने रैछ । आमासँग अनेक आयाम देखिन्छन्, जहाँ सन्तानको अनुहारभित्रको अर्को अनुहार पनि अभिलेखित हुन्छ । सिनेमाघरमा आफू रोएको दृश्य हेर्न नसकेर आँखा छोपेकी आमाबारे केकी सोचिबस्छिन्, आमाका विभिन्न रङ हुँदारहेछन् माया, रहस्य र सुखदुःखका । धेरै रेखाहरू मिलेर बन्ने रैछ आमाको जीवन ।"
पार्टी फुटेपछि मन्त्रीमा फर्किए अहिर,"देउखुरी (कास) मन्त्रीबाट राजीनामा दिएको १५ दिनपछि भण्डारीलाल अहिरले लुम्बिनीको कृषि तथा भूमि व्यवस्था मन्त्रालय पुनः सम्हालेका छन् । केन्द्रमा आफ्नो दल जनता समाजवादी पार्टी नेपाल विभाजन भएपछि अहिर मन्त्रालय फर्किएका हुन् । उनले राजीनामा दिए पनि मुख्यमन्त्री जोखबहादुर महराले स्वीकृत गरेका थिएनन् ।चैत २३ मा बिनाविभागीय मन्त्री भएका जसपा संसदीय दलका नेता अहिरलाई वैशाख ६ मा कृषि मन्त्रालयको जिम्मेवारी दिइएको थियो । तर, मुख्यमन्त्री जोखबहादुर महराले जसपालाई २ मन्त्रालय दिने सहमति पालना नगरेको भन्दै अहिरले वैशाख ९ मा राजीनामा दिएका थिए । केन्द्रमा पार्टी विभाजन भएपछि अशोक राई नेतृत्वको जसपाबाट उनी मन्त्री पदमा फर्किएका हुन् । सोमबार बिहान उनले पदभार ग्रहण गरे ।राई नेतृत्वको जसपामा बाँकेका मोहम्मद इस्तियाक राई महासचिव छन् । लुम्बिनीका जसपा सांसदहरू राईको पक्षमा छन् । लुम्बिनी प्रदेशसभामा बाँकेका तीन सांसद छौं, इस्तियाक पनि बाँकेकै हुनुहुन्छ, अहिरले भने, उहाँ जता हो हामी पनि त्यतै छौं । हामी चार जना विभाजन हुँदैनौं । बजेट बनाउने बेला मन्त्रालयलाई बन्धक बनाइराख्न नहुने भएकाले पदभार ग्रहण गरेको र अब काम गर्ने उनले बताए । लुम्बिनी प्रदेशसभामा जसपाका अहिर, आदेशकुमार अग्रवाल र समानुपातिकतर्फ अम्बिका काफ्ले सांसद छन् ।"
औसत आयु वृद्धिको अर्थ,"नेपालीको औसत आयु निरन्तर बढ्दो छ । २०४८ सालमा औसत आयु ५४३ वर्ष रहेकामा ३० वर्षपछि १७ वर्ष बढेर ७१३ वर्ष पुगेको छ । यो १० वर्षअघिको तुलनामा पनि ४७ वर्षले बढी हो । औसत आयु निरन्तर वृद्धिले सचेतना अभिवृद्धि एवं स्वास्थ्य प्रणालीमा आएको सुधारलाई प्रतिबिम्बित गर्छ । त्यसैले औसत आयु वृद्धि समृद्धिको सूचकसमेत हो । औसत आयु वृद्धिले सक्रिय उमेर समूहको दायरा र संख्या दुवै बढ्ने भएकाले मुलुकका लागि अवसर पनि ल्याउँछ, सँगै वृद्धवृद्धाको संख्या बढ्दा सामाजिक सुरक्षा लगायतका दायित्व बढ्ने हुनाले चुनौती पनि सँगै आउँछ । त्यसैले जनसांख्यिक लाभको अवसरलाई सदुपयोग र चुनौतीलाई सामना गर्ने गरी राज्यले बेलैमा नीतिगत पहल लिनुपर्ने खाँचो छ । राष्ट्रिय तथ्यांक कार्यालयले २०७८ को जनगणनामा आधारित रहेर भर्खरै सार्वजनिक गरेको तथ्यांकअनुसार नेपालमा औसत आयु पुरुषको तुलनामा महिलाको साढे पाँच वर्षले बढी छ । तथ्यांकले महिलाको औसत आयु वृद्धिदर पनि बढी देखाउँछ । ०६८ को जनगणनामा पुरुषको औसत आयु ६५४ वर्ष र महिलाको ६८ वर्ष थियो । दशकपछिको जनगणनामा पुरुषको २८ र महिलाको ५८ वर्ष वृद्धि भएको छ । पुरुषको तुलनामा महिलाको औसत आयु बढी हुने संसारकै ट्रेन्ड हो । औसत आयु मृत्युदरसँग जोडिन्छ । पेसाव्यवसायगत र धूमपान, मद्यपानजस्ता आचरणगत कारणले महिलाको तुलनामा पुरुषको मृत्युदर बढी हुने गरेको छ । यसलाई राष्ट्रिय जनगणना २०७८ ले थप प्रमाणित गर्छ । जनगणनाभन्दा १ वर्षअघिसम्म लिइएको मृत्युसम्बन्धी विवरणअनुसार मृतक पुरुषको हिस्सा ५७९२ प्रतिशत र महिलाको हिस्सा ४२०८ प्रतिशत थियो । नेपालमा मातृ मृत्युदर र शिशु मृत्युदर पनि घट्दै गएको छ । पछिल्लो जनगणनाअनुसार प्रतिहजार जीवित जन्ममा एक वर्ष उमेर नपुग्दै मृत्यु हुने शिशुको संख्या १७ मा झरेको छ । ०६८ मा यस्तो संख्या ४० र ०५८ मा ६४ थियो । ०३८ सालमा प्रतिहजार जीवित जन्मेका शिशुमध्ये औसत ११७ जनाको मृत्यु हुन्थ्यो । सरकारले दातृ निकायको समेत सहयोगमा मातृशिशु मृत्युदर घटाउन विभिन्न कार्यक्रम गर्दै आएको छ । साक्षरता दर, स्वास्थ्य सेवामा पहुँच पनि बढ्दो छ । त्यसैको प्रतिफल जनगणनाको तथ्यांकमा प्रतिबिम्बित भएको देखिन्छ । तथ्यांक कार्यालयले सार्वजनिक गरेको औसत आयुको प्रदेशगत तथ्यांक भने अलि अस्वाभाविक देखिन्छ । तथ्यांकअनुसार अरू प्रदेशका तुलनामा सबैभन्दा बढी कर्णालीका बासिन्दा औसत ७२५ वर्ष बाँच्छन् । २०६८ को जनगणना हुँदा प्रदेशगत संरचना थिएन तर त्यति बेलाको कर्णाली अञ्चलमा औसत आयु राष्ट्रिय औसतभन्दा निकै कम अर्थात् ६३ वर्ष हाराहारी मात्र थियो । प्रदेशको संरचना बनाउँदा साबिक कर्णाली अञ्चलमा अरू पाँच जिल्ला सुर्खेत, सल्यान, दैलेख, जाजरकोट, रुकुम पश्चिम थपिएका हुन् । कुपोषणको समस्या, आधारभूत स्वास्थ्य सेवाको पहुँचमा कमी रहेको भनिएको प्रदेशमा १० वर्षमै औसत आयुमा यति ठूलो परिवर्तन के कारणले आयो, अध्ययनको विषय हो । कतै तथ्यांकमा त्रुटि भएको त होइन भन्ने संशय पनि छ । पछिल्लो जनगणनाले सबैभन्दा कम औसत आयु लुम्बिनी प्रदेशमा ६९५ वर्ष देखाएको छ । २०७८ को जनगणनाअनुसार मुलुकको जनसंख्या वृद्धिदर ०९२ प्रतिशतमा झरेको छ, जुन ठीक १० वर्षअघि १३ प्रतिशत थियो । जनसंख्या वृद्धिदरलाई समस्याका रूपमा लिएर दातृ निकायको समेत सहयोगमा वर्षौंसम्म जनसंख्या नियन्त्रण गर्ने अभियान नै चलाइएको थियो । वृद्धिदर न्यून तहमा झर्न थालेपछि जनसंख्यासम्बन्धी नीतिमै संशोधन गर्नुपर्ने खाँचो विज्ञहरूले औंल्याउन थालिसकेका छन् । त्यसैले जटिलता निम्तिनुअघि नै सरकारले यसमा समीक्षा गर्न जरुरी छ । औसत आयु बढ्दै गएपछि सक्रिय उमेर समूह १५६४ वर्षलाई मान्न थालिएको छ । यसअघि सक्रिय उमेर समूहका रूपमा १५ देखि ५९ वर्षसम्मलाई मानिन्थ्यो । सक्रिय उमेर समूहको संख्या बढिरहँदा जतिसक्दो बढीलाई उत्पादकमूलक काममा लगाउने नीति राज्यले लिनुपर्छ । यसका लागि निजामती सेवामै पनि अवकाशको उमेर हद बढाउने लगायतका उपाय हुन सक्छन् । आयु बढेपछि निवृत्तिभरण, सामाजिक सुरक्षा भत्ता लगायतमा राज्यको खर्च बढ्न सक्ने भएकाले पनि सक्रिय उमेर समूहलाई जतिसक्दो बढी उपयोग गर्ने नीति लिइनुपर्छ । नेपालको अहिलेको औसत आयु छिमेकी मुलुक भारतको भन्दा बढी भए पनि समग्र विश्वको औसतभन्दा केही कम हो । स्वास्थ्य सेवालाई थप सर्वसुलभ बनाउँदै, पोषण व्यवस्थापनमा पर्याप्त ध्यान दिँदै, मृत्युदर घटाउँदै औसत आयु अझै बढाउने पहलकदमीलाई पनि निरन्तरता दिनुपर्छ ।"
"सुन्दर मात्र होइन, स्वस्थ सहर बनाऔं","काठमाडौंस्थित रत्नपार्क र खुलामञ्चको बीचभागमा ढलको दुर्गन्धित पानी जमेको कैयौं महिना भइसक्यो । बटुवालाई त्यसको गन्धले हिँडिनसक्नु भइसक्यो । आज व्यवस्थापन हुन्छ कि भन्यो, भोलि हुन्छ कि भन्यो, दिनदिनै नाक थुन्दै हिँड्यो । यस्तै महानगरका बटुवाहरूको अवस्था छ । दिनदिनै गर्मी बढ्दो छ । गर्मीमा फैलिने रोगहरूको प्रमुख कारण यस्तै फोहोर पानी हो भन्ने सबैलाई थाहा छ । सहरमा डेंगी फैलिएको समाचार आइरहेको छ । कालीमाटी, टुकुचा, बल्खुलगायत जुनसुकै तरकारी बजारमा फोहोर पानी जमेको देखिन्छ, गनाइरहेको हुन्छ । सफाइ कहिले, कसले र कहिले गर्ने ?ढलको दुर्गन्धित पानीले सहरवासीको स्वास्थ्यमा कति प्रभाव पार्छ, जोकोहीले अनुमान गर्न सकिन्छ । कैयौं महिनादेखि यो समस्या न महानगरपालिकाले देख्छ, न प्रशासनले देख्छ । देख्नु र खप्नुपर्छ त हामी जस्ता बटुवाले । यो त एउटा दृष्टान्त मात्र हो । काठमाडौं लगायतका थुप्रै सहरमा फोहोरको थुप्रो नदेखिए पनि जमेको फोहोर पानीलाई बेवास्ता गरेको देखिन्छ । नदी सफाइमा ध्यान नदिँदा सहर दुर्गन्धित बनिरहेको छ । फ्लु, डेंगी जस्ता सरुवा रोगहरूले महामारीको रूप लिँदा धेरै ढिलो भइसक्छ । वायु प्रदूषणमा काठमाडौं विश्वमै अग्रस्थानमा पुगेको छ । वायु प्रदूषण न्यूनीकरण हाम्रो पहिलो दायित्व हो । प्रदूषण बढाउन मानवीय कारणलाई नियन्त्रण गर्न जरुरी छ । तर जब बिहान पढ्ने विद्यार्थी, शिक्षक, कर्मचारी, मर्निङवाक गर्नेहरू, योगा तथा जुम्बा गर्नेहरू, मन्दिर जानेहरू निस्कन्छन्, तब महानगरका सफाइ कर्मचारीलाई डुङडुङ धूलो उडाउँदै बढार्न हतार हुन्छ । यसो गर्दा नागरिकको स्वास्थ्यमा खेलबाड हुन्छ । महानगरले अलि चाँडै सफाइ सक्न लगाउनुपर्ने हैन र ? हिलेधूले कच्ची सडकमा मोटर गुडाउदाँ पनि सहरमा वायु प्रदूषण उच्च हुने गरेको छ । त्यतातिर यथाशीघ्र ध्यान जाओस् । बैजयन्ती पोखरेल, काठमाडौं"
नोटमा नक्सा बदल्नुको औचित्य,"कान्तिपुरमा सोमबार प्रकाशित १ सयको नोटमा चुच्चे नक्सा राख्ने निर्णय भन्ने समाचार पढियो । सरकारको यो कदमलाई स्वागतयोग्य मान्नुपर्दछ । सरकारले पुरानो नक्सालाई बदलेर नयाँ नक्सा राख्न खोज्नु नेपालका लागि गौरवकै विषय हो । त्यो भन्दा पनि महत्त्वपूर्ण भारतले कब्जामा लिएका कालापानी, लिपुलेक, लिम्पियाधुरालाई फिर्ता ल्याउनु हो । तर भूमि फिर्ताका लागि कसैले पनि खासै चासो दिएको पाइँदैन । नेपाली भूमि भारतका सैनिकले यसरी कब्जा गरेर बसेका छन् कि नेपालका नागरिक कामविशेषले ती क्षेत्रमा जान पाउँदैनन् ।१९९५ असार १९ मा नाबी, कुटी र गुन्जीवासीले कुत तिरेको अभिलेख राष्ट्रिय अभिलेखालयमा सुरक्षित छ । त्यही क्षेत्रका सर्वसाधारणले १९९७ मंसिर २७ मा बैतडी मालमा तिरो तिरेको प्रमाण सरकारसँग छ । त्यही क्षेत्रका जनता २०१५ को आम निर्वाचनमा सहभागी भएका थिए । कुटी, नाबी र गुन्जीका जनता मतदानमा सहभागी भएको अभिलेख निर्वाचन आयोगमा छ । यतिका बलियो प्रमाण हुँदाहुँदै पनि अनि नेपालका सीमाविज्ञ हुँदाहुँदै पनि सरकार नतात्नु र भूमि फिर्ता ल्याउन नसक्नु आश्चर्यको विषय भएको छ । यसैले सरकारले अतिक्रमित भूमि जबसम्म फिर्ता ल्याउन सक्तैन, तबसम्म सय रुपैयाँको नोटमा नेपालको पुरानो नक्साको साटो नयाँ नक्सा राख्ने निर्णयले नेपाली जनताले गौरव गर्ने अवस्था नै छैन । बोधनाथ पौडेल, नयाँ बानेश्वर, काठमाडौं"
फेरि पनि चेपुवामा माधव नेपाल,"एकीकृत समाजवादी (एस) अध्यक्ष माधवकुमार नेपाल फेरि एक पटक असहज अवस्थामा पुगेका छन् । वर्तमान सत्ता गठबन्धनमा नेपालको भूमिका अब हिजोअस्तिका दिनमा जस्तो बलियो देखिने छैन । अहिलेको सत्ता गठबन्धनमा तत्कालीन जनता समाजवादी नेपाल (जसपा) र एस सँगसँगै जोडिएर आएका थिए । एसले सरकारप्रति कस्तो कदम चाल्छ, जसपा पनि उही बाटोमा हिँड्ने पक्षमा थियो । तर आइतबार एकाएक उपेन्द्र यादव नेतृत्वको जसपा नेपाल टुक्रिएको छ । अब सत्ता गठबन्धन बलियो हुने देखिएको छ भने माधव नेपालको यसअघिको जस्तो घुर्की र चेतावनी सकिएको छ । कांग्रेससँगको गठबन्धन नभत्किएको भए एक वर्षका लागि नेता नेपाल प्रधानमन्त्री हुने पक्का थियो । आफू प्रधानमन्त्री हुने बेला आइपुग्नै लाग्दा प्रचण्डले आफूसँग सल्लाह नै नगरी गठबन्धन परिवर्तन गरिदिएपछि नेपाल रुष्ट छन् । त्यसैले उनी सके पुरानै गठबन्धन ब्युँताएर, नभए पनि कांग्रेससँग मिलेर अर्को नयाँ गठबन्धनबाट एक पटक जसोतसो आफू प्रधानमन्त्री हुने ध्याउन्नमा थिए । तर जसपामा आएको फुटले उनको त्यो सपना लगभग तुहिएको छ । वर्तमान सत्तालाई बलियो बनाउनकै लागि प्रचण्ड र केपी शर्मा ओलीले भित्रभित्रै जसपा फुटाउने खेल खेलेका थिए भन्ने कुरा आइरहेको छ । प्रचण्ड र ओलीले एसमाथि पनि त्यसलाई निरन्तरता नदेलान् भन्न सकिँदैन । यस्तो अवस्थामा अब नेता नेपाल प्रधानमन्त्री हुने ध्याउन्नलाई छाडेर पार्टी जोगाउनतिर पो केन्द्रित हुनुपर्ने देखिन्छ । एमालेमै फर्कन खुट्टा उचालेर बसिरहेका एसका नेताहरूलाई ओलीले सहजै प्रभावमा पार्न सक्छन् ।मन्त्रीको आश्वासन देखाएर उनीहरूले केही सांसद नै आफूतिर ताने भने पनि राष्ट्रिय दल हुन नसकेको एसमा त्यसरी जाने सांसदलाई कारबाही गर्ने हैसियत पनि छैन । नेपालको घुर्कीकै कारण सुदूरपश्चिम सरकारमा मुख्यमन्त्री पाए पनि विश्वासको मत लिन सकेका छैनन् । विश्वासको मत नलिँदै सत्तारूढ दलमा विभाजनले अब उक्त प्रदेशका मुख्यमन्त्रीको भविष्य पनि अन्योलमा परेको छ । बल्लतल्ल पाएको मुख्यमन्त्रीको पद पनि विश्वासको सङ्कटकै कारण फुत्किए नेता नेपालको ओरालो यात्रा सुरुवात हुने पक्का छ । सुजन देवकोटा, पालुङ्टार४, गोरखा"
यो देश कसको ?,"माफियाकरणले देश खायोसमृद्धिको नारा फेल खायोयुवालाई यहाँ काम छैनकाम नभए दाम छैनखेत र बारी खन्ने को ?एक पेट पाल्न हम्मे भोसकारात्मक चिन्तन भेटिन्नआशाको किरण देखिन्नहुँदा खानेहरू सुक्दै छन्हुने खाने सधैं ढुक्कै छन्यो देश कसको तिघ्रेकोइमान जमान बिग्रेकोबलिया बांगाले मोज गरदीनदुःखीलाई ठाउँ छ र ? कृष्ण कुम्पुरे, आदमटार, धादिङ"
बिचौलियाको बिगबिगी,"हरेक क्षेत्रमा बिचौलियाको राज छ । जसले गर्दा न उत्पादक समूहको जीवनस्तरमा सुधार आउन सकेको छ न उपभोक्ताको । श्रम गर्ने तर श्रमको मूल्य नपाउने कहिलेसम्म ? उपभोगको नाममा चर्को मूल्य तिरेर गुणस्तरहीन खाद्यवस्तु खाएर स्वास्थ्यलाई कहिलेसम्म बर्बाद पारिरहने ? दिनरात दसनङ्ग्रा खियाएर मिहिनेत गर्नेहरूको गाँस, बासको समाधान कहिले हुन्छ ? यी र यस्तै समस्याको कारण पहिचान र समाधान गरिएन भने समग्र मुलुकको विकासले गति लिन सक्दैन । कृषिमा बिचौलिया, स्वास्थ्यमा बिचौलिया, शिक्षामा बिचौलिया, व्यापार वाणिज्यलगायत सबै क्षेत्रमा बिचौलियाकै बिगबिगी छ । आवश्यकताअनुसार जसले काम गर्दैन, जो कामचोर छ, ऊ नै बन्छ बिचौलिया । यहाँ त बाहिरबाट हेर्दा टाठाबाठा देखिने धेरै बिचौलिया छन् । केही नेतृत्वका पात्र, केही सहकारीका पात्र, केही कर्मचारीतन्त्रका पात्र त केही सरकारका पात्र, केही आम नागरिकले नै बिचौलियाको भूमिका निर्वाह गरेका छन् । यस्तो ज्यादतीमा कमी ल्याउन सबै सचेत नागरिक एकढिक्का भएर अगाडि बढ्न जरुरी छ । नेपालको संविधानमा श्रमको हक, खाद्यसम्बन्धी हक, उपभोक्ताको हकलाई मौलिक हकका रूपमा उल्लेख गरिएको छ । जसमा प्रत्येक श्रमिकलाई उचित पारिश्रमिक, सुविधा तथा योगदानमा आधारित सामाजिक सुरक्षा लगायतका विषय उल्लेख छ । प्रत्येक नागरिकलाई खाद्यवस्तुको अभावमा जीवन जोखिममा पर्ने अवस्थाबाट सुरक्षित हुने हक, कानुनबमोजिम खाद्य सम्प्रभुताको हक हुने व्यवस्था पनि छ । उपभोक्ताको हकमा प्रत्येक उपभोक्तालाई गुणस्तरीय वस्तु वा सेवा प्राप्त गर्ने हक हुनेछ । तर, कानुनका अक्षरले नागरिकको जीवनस्तर माथि उठ्न सक्दैन । धेरैलाई त कानुनमा के छ भन्ने पनि थाहा छैन । अर्कातिर उनीहरू सहजै न्यायको पहुँचबाट धेरै टाढा छन् । यहाँ त जसले श्रम गर्छन्, जसले परिश्रमले पसिना बगाउँछन्, उनीहरू नै सबैभन्दा बढी बिचौलियाको मारमा परेका छन् । विशेष गरी उत्पादक र उपभोक्तालाई यिनीहरूले ढाड सेक्ने काम गरेका छन् । हाम्रो सेवा प्रणाली विश्वसनीय छैन । ठूलाठूला काम छोडेर सामान्य मालपोत दस्तुर तिर्न जाँदासमेत मालपोतको करभन्दा बढी बिचौलिया दस्तुर तिर्नुपर्छ । यस्तो वातावरण निर्माण हुनुमा हामी सबै दोषी छौं । सरकारको खोट छ । कर्मचारीको खोट छ अनि सेवाग्राहीको पनि खोट छ । सेवाग्राहीमा पनि पैसा दिएर आफ्नो सेवा छिटो लिन खोज्ने, नहुने काम गराउन खोज्ने प्रवृत्ति छ । सबै पक्षले आफ्नो कमजोरीलाई सुधार्न जरुरी छ । बिचौलिया विस्तार गर्ने वातावरण हामीले नै निर्माण गरेका छौं । यसमा शिक्षितहरू समेत कमजोर छौं भने अन्यको अवस्था झन् विकराल छ । उदाहरणका लागि स्नातकोत्तर हासिल गरेका सेवाग्राहीसमेत जुनसुकै सरकारी कार्यालयमा गएर सेवा लिनुपर्दा एउटा निवेदन आफूले नलेखेर कुनै बिचौलियालाई लेखाउँछन् भने यसमा दोष कसको ? अहिलेको अवस्थामा केही सहकारीले समेत बिचौलियाको भूमिका निर्वाह गरेका छन् । संविधान र स्थानीय सरकार सञ्चालन ऐन, २०७४ ले स्थानीय तहलाई स्थानीय बजार व्यवस्थापनमा जिम्मेवार निकायका रूपमा तोकेको छ । स्थानीय व्यापार, वस्तुको माग, आपूर्ति तथा अनुगमन, उपभोक्ता अधिकार तथा हितसम्बन्धी नीति, कानुन, मापदण्ड कार्यान्वयन र नियमन गर्ने काम स्थानीय तहले गर्न जरुरी छ । हाट बजारको उचित व्यवस्थापन गर्दै स्थानीय पूर्वाधार निर्माण, वस्तु र सेवा व्यापारको मूल्य तथा गुणस्तरको अनुगमन र नियमनमा सशक्त भूमिका निभाउनुपर्छ । वस्तु तथा सेवा उत्पादक र उपभोक्ताको सम्बन्ध जति नजिक हुन्छ, त्यति बिचौलियाको बिगबिगी कम हुन्छ । प्रतिस्पर्धी र स्वस्थ बजार प्रबन्धमार्फत आपूर्ति प्रणाली व्यवस्थित गर्ने र आर्थिक रूपले कमजोर एवं सामाजिक रूपले समस्यामा परेकालाई अत्यावश्यक वस्तु र सेवामा सहज पहुँच पुर्याई सामाजिक न्यायको प्रत्याभूति दिन सक्नुपर्छ । यसका लागि समग्र बजार प्रणालीलाई स्वचालित बनाउनुपर्ने देखिन्छ । वस्तु तथा सेवाका उत्पादन र उपभोक्ताबीचको दूरीलाई छोट्याउँदै बिचौलियाको उपस्थितिलाई निस्तेज पार्नुपर्छ । जबसम्म हरेक उपभोक्ता सचेत बन्न सक्दैनन् तबसम्म बिचौलियाको बिगबिगी घट्दैन । जनस्वास्थ्यमा प्रतिकूल असर पर्ने उपभोग्य वस्तुको बेचबिखन र उपभोगको नियमन तथा नियन्त्रणमा विशेष निगरानी गर्नुपर्छ । नियमनकारी निकायले अनुगमन र मूल्याङ्कनजस्ता महत्त्वपूर्ण कार्यलाई कागजी घोडाका रूपमा नलिई वस्तुनिष्ठ, यथार्थमा आधारित बनाउन सक्नुपर्छ । खाद्यवस्तुको अनुगमन, औषधिको अनुगमन, नाप, तौल तथा गुणस्तर अनुगमन, अन्य प्राविधिक वस्तु वा सेवाको अनुगमन लगायतका विषयमा ध्यान पुर्याउन सक्नुपर्छ । हाल व्यापक रूपमा रहेको उत्पादक र उपभोक्ता सुक्दै जाने अनि बिचौलिया फुक्दै जाने अवस्थाको अन्त्य हुनुपर्छ । उपभोक्ता बजारमा सार्वभौम हुन्छन् । खाद्य सुरक्षा र खाद्य सम्प्रभुताको ग्यारेन्टी गर्दै उत्पादक र उपभोक्तालाई सम्मान गर्न सक्नुपर्छ । हरेक विक्रेता हरेक उपभोक्ताप्रति जिम्मेवार हुन जरुरी छ ।"
जानकारीबिनै भारतद्वारा गण्डक नहरमा पानी बन्द,यसअघिका वर्षमा जिल्ला प्रशासन र सिँचाइ कार्यालयलाई नहरमा पानी बन्द हुने विषयमा बोधार्थ आउने भए पनि यस वर्ष कुनै जानकारी नआएको पश्चिम नवलपरासीका प्रमुख जिल्ला अधिकारी सुरेश पन्थीले जनाए । यसबारे आफूले पनि थप बुझ्ने काम गरिरहेको उनको भनाइ छ । केन्द्रको एउटा टर्बाइन १५ वर्षदेखि मर्मत नहुँदा क्षमताअनुसार विद्युत् उत्पादन भएको छैन । तीन वटा टर्बाइन रहेको यो पावर हाउसको एउटा टर्बाइन काम नलाग्ने अवस्थामा छ । करिब ३ वर्ष दुई वटा टर्बाइनले काम नगरे पनि दुई नम्बर टर्बाइन अघिल्लो वर्ष मर्मत गरेर सञ्चालनमा आएको छ । तर तीन नम्बर टर्बाइन भने ०६५ सालदेखि बिग्रिएर थन्किएको छ । मर्मतका लागि विद्युत् प्राधिकरणले पटकपटक सरकारसँग बजेट माग गर्ने र विदेशबाट प्राविधिक मगाउनुपर्ने भए पनि लामो समयदेखि मर्मत भएको छैन ।
आईसीपी सञ्चालनले व्यवसायी उत्साहित,"(नेपालगन्ज)६ वर्षको निर्माण कार्यपछि नेपालगन्जमा सञ्चालनमा आएको एकीकृत भन्सार जाँचचौकी (आईसीपी) ले व्यवसायी उत्साहित भएका छन् । नेपालभारतबीच सम्झौता भएको १८ वर्षपछि आईसीपी सोमबारबाट औपचारिक रूपमा सञ्चालनमा आएको हो । उद्योग वाणिज्य तथा आपूर्तिमन्त्री दामोदर भण्डारीले सोमबार ८८ बिघामा फैलिएको आईसीपीको नेपालबाट दुई वटा ट्रकमा प्लाइउड पठाएर जाँचचौकीको शुभारम्भ गरे । आईसीपी सञ्चालनमा आएसँगै व्यापारमा सहजीकरण हुने मन्त्री भण्डारीले बताए । एकीकृत जाँचचौकी सञ्चालनमा आएसँगै चोरी पैठारी नियन्त्रण र आन्तरिक राजस्वमा वृद्धि हुनेछ, उनले भने, आईसीपीको प्रयोगले व्यापारमा हुने असन्तुलनलाई पनि नियन्त्रण गर्नेछ । नेपाल र भारतको आयात र निकासी एकद्वार प्रणालीबाट हुने भएकाले व्यापारमा सहजता आउने भन्सार विभागका महानिर्देशक ढुण्डीप्रसाद निरौलाले बताए । यहाँ आयाततर्फ दुई सय र निर्याततर्फ ७५ वटा ट्रकका लागि पार्किङ क्षेत्र, भन्सार, अध्यागमन, क्वारेन्टाइन, भन्सार, सुरक्षा, अपरेटर कम्पनी, बैंकलगायत संरचनाका लागि भवन बनेको नेपालगन्ज भन्सार अधिकृत ध्रुवराज विश्वकर्माले जनाए । एकीकृत भन्सार जाँचचौकीको औपचारिक रूपमा सञ्चालनमा आएपछि दुई देशबीचको व्यापारमा सहजीकरण हुने उद्योग वाणिज्य संघ बाँकेका अध्यक्ष टंक धामीले बताए । व्यवसायीलाई सामान ल्याउँदा १० ठाउँ पुग्नुपर्ने बाध्यताको अन्त्य भएको छ । सहज अनि समयको बचत पनि भएको छ, उनले भने, व्यापारीलाई फाइदा त छँदै छ । यात्रु र उपभोक्तालाई समेत यसले सहजता प्रदान गर्नेछ । नाकामा हुने भीडभाड यसले कम गर्नेछ । नेपालगन्जमा एकीकृत जाँचचौकी सञ्चालनले दुई देशबीचको व्यापार सहजीकरणमा सहयोग पुगेको नेपाल उद्योग वाणिज्य महासंघका पूर्वकेन्द्रीय सदस्य कृष्णप्रसाद श्रेष्ठले जनाए । राजस्व बढाउन र आर्थिक समृद्धिमा योगदान पुर्याउन यो एउटा कोसेढुंगा हो । यसका लागि नेपाल र भारत सरकार दुवैलाई धन्यवाद दिन चाहन्छु, उनले भने, यसले निजी क्ष्ोत्रका लागि उत्साह थपेको छ । ढुवानी क्षेत्रमा सुविधा, अवैध ढंगले हुने भन्सारको प्रयोगलाई निस्तेज पार्नेछ ।अब व्यवस्थापन पक्षलाई मजबुत बनाउन जरुरी छ । व्यापारजन्य वस्तु आईसीपीबाट मात्र भित्र्याउनुपर्छ । जमुनाह नाका यात्रुका लागि मात्र प्रयोग गर्न दिनुपर्छ, उनले भने । आईसीपी नेपालभारत दुवैतर्फ निर्माण भएको छ । नेपालतर्फ जग्गा नेपाल सरकाले छुट्याए पनि पूर्वाधार भने भारत सरकारले निर्माण गरेको हो । आईसीपीको लागत २०० करोड भारु छ ।"
अर्थ संक्षेप,"ग्लोबल र बडीमालिका नगरबीच कर्जा सहजीकरण सम्झौताकाठमाडौं (कास) ग्लोबल आईएमई बैंक र बडीमालिका नगरपालिकाबीच उद्यमशीलता, आत्मनिर्भरता र स्वरोजगारी प्रवर्द्धन गर्न पालिकाभित्र रहेका उद्यमीलाई सरल र सहज रूपमा कर्जा प्रवाह गर्नेसम्बन्धी सम्झौता भएको छ । ग्लोबल आईएमई बैंकको तर्फबाट नायब प्रमुख कार्यकारी अधिकृत सुमन पोखरेल तथा बडीमालिका नगरपालिकाका तर्फबाट नगर प्रमुख अमरबहादुर खड्काले सम्झौतापत्रमा हस्ताक्षर गरे । सम्झौताअनुसार बैंकले पालिकाभित्रका किसान, कृषि उद्यमी, कृषि फर्म तथा कृषि कर्ममा स्वरोजगार बन्न चाहनेलाई सरल र सहज रूपमा कर्जा प्रवाह गर्नेछ । उक्त कर्जाले नगरपालिकाभित्र उद्यमशीलतामार्फत आत्मनिर्भर र स्वरोजगार प्रवर्द्धन हुने विश्वास बैंकले लिएको छ । देशभर बैंकका ३५४ शाखा कार्यालय, ३७९ एटीएम, २७७ शाखारहित बैंकिङ सेवा, ६८ एक्सटेन्सन तथा राजस्व संकलन काउन्टर सञ्चालनमा छन् ।विपद्मा सघाउने निजी क्षेत्रका ८ व्यवसायलाई सम्मान गरिने काठमाडौं (कास) राष्ट्रिय व्यावसायिक पहल (एनबीआई) ले विपद् जोखिम न्यूनीकरण तथा व्यवस्थापनका साथै व्यवसाय निरन्तरता व्यवस्थापनमा निजी क्षेत्रको योगदानको सम्मान गर्ने भएको छ । एनबीआईले आगामी जेठ २३ मा विपद्को पूर्वतयारी, दिगो रूपमा व्यवसाय सञ्चालन गर्न तथा जोखिम न्यूनीकरणमा योगदान पुर्याउने व्यावसायिक क्षेत्रलाई प्रोत्साहन गर्ने जनाएको छ । समुदायलाई उत्थानशील बनाउनमा निजी क्षेत्रको महत्त्वपूर्ण भूमिका रहन्छ । यस कार्यक्रमले निजी क्षेत्रको पहल र प्रयासलाई सम्मान गरी निजी क्षेत्रको हौसला अभिवृद्धि गर्ने र यस क्षेत्रमा जागरुक र थप क्रियाशील बनाउन टेवा पुग्नेछ भन्ने एनबीआईको विश्वास छ, विज्ञप्तिमा भनिएको छ, सहभागीहरूलाई विपद् व्यवस्थापनमा थप सजग बनाई मुलुकभित्र र विभिन्न मुलुकमा यससम्बन्धी गरिँदै आएका सफल प्रयास, चुनौती र सिकाइ आदानप्रदान गर्न उक्त कार्यक्रम साझा मञ्चका रूपमा स्थापित हुनेछ । दुई सत्रमा सञ्चालन हुने कार्यक्रममा पहिलो सत्रका दुई वटा प्यानल छलफलमा उत्थानशील अर्थतन्त्र निर्माणमा विपद् व्यवस्थापनको महत्त्व र विपद् व्यवस्थापन तथा व्यवसाय निरन्तरता व्यवस्थापनमा निजी क्षेत्रको बढ्दो भूमिकाबारे अन्तर्क्रिया गरिनेछ । दोस्रो सत्रमा विपद् जोखिम न्यूनीकरण तथा व्यवसाय निरन्तरता व्यवस्थापनमा उल्लेख्य र प्रशंसायोग्य योगदान पुर्याएका ८ व्यवसायलाई सम्मान गर्ने जनाइएको छ । भाखा नाघेको कर्जा चुक्ता गर्दा जरिवानामा शतप्रतिशत छुटकाठमाडौं (कास) एनआईसी एसिया बैंकले ०८० चैत मसान्तसम्म भाखा नाघेका कर्जाहरूको हकमा सम्बन्धित ऋणीले आगामी जेठभित्र ऋण चुक्ता गरे जरिवाना तथा हर्जाना रकममा शतप्रतिशत छुट दिने जनाएको छ । साथै बैंकले साधारण बक्यौता ब्याज रकममा समेत १५ देखि ३५ प्रतिशत छुट दिने योजना ल्याएको छ । यसअनुसार ९१ दिनदेखि १८० दिन भाखा नाघेका ऋणीलाई १५ प्रतिशत र १८१ दिनदेखि ३६५ दिन भाखा नाघेका ऋणीलाई २५ प्रतिशत छुट दिने बैंकले जनाएको छ । साथै ३६५ दिनभन्दा बढी भाखा नाघेका ऋणीलाई ३५ प्रतिशत छुट दिने पनि बताइएको छ । मासिक तथा त्रैमासिक किस्ताबन्दीमा भुक्तानी हुने वा चालु पुँजी कर्जा तथा अन्य रिभल्बिङ प्रकृतिका कर्जाहरूलगायत बैंकबाट प्रवाह भएका जुनसुकै कर्जाहरूमा आर्थिक शिथिलताका कारणले मर्कामा परेका ग्राहक यस योजनामा सहभागी भई लाभ लिन सक्ने बैंकको भनाइ छ ।"
सुबिसु र सूर्य नेपाल भिड्ने,"काठमाडौं (कास) माछापुच्छ्रे बैंक र एनसेल लिजेन्ड्सले सोमबार सातौं कर्पोरेट सुपर सिक्सेस क्रिकेटमा अपराजित रहँदै क्वाटरफाइनल तय गरेका छन् ।मूलपानी क्रिकेट मैदानमा भइरहेको कर्पोरेट सुपर सिक्सेसमा सोमबार क्वाटरफाइनल समीकरण पूरा भएको छ । मंगलबार क्वाटरफाइनलमा माछापुच्छ्र्रे र सिप्रदी, आईसीएफसीले एनआईसी एसिया, एनसेलले राष्ट्रिय वाणिज्य बैंक र सुबिसुले सूर्य नेपालसँग प्रतिस्पर्धा गर्नेछन् । त्यसअघि समूह ए मा माछापुच्छ्रे र सी मा एनसेल ३ खेल जित्दै समूह विजेता भएर अन्तिम आठमा पुगेको हो । माछापुच्छ्रले सोमबार क्लाउड फ्याक्ट्रीलाई १ रन र एनआईसी एसिया बैंकलाई १ विकेट हराएको थियो । एनआईसीले आइतबार दुई जित निकालेको थियो । खेल ५ ओभरमा भएको थियो । सोमबार १२ खेल भयो । एनसेलले सूर्य नेपाललाई ५ विकेट र नेपाल बैंकलाई २३ रनको हराएर समूह विजेता भयो । समूह सी मा तीन खेल समाप्तिमा सूर्य नेपाल, आईएमई ग्रुप र नेपाल बैंकले समान एक जित निकाले । नेट रनरेटका आधारमा सूर्य नेपाल क्वाटरफाइनल पुग्यो । सूर्य नेपालले सोमबार आईएमई ग्रुपमाथि ११ रनको जित पायो । आईसीएफसीले सोमबार जगदम्बा ग्रुपलाई ५ रन र सिप्रदीलाई १२ रन हरायो । समूहमा तीन खेल नै जित्दै आईसीएफसी दोस्रो चरणमा पुग्यो । सिप्रदीले भने जगदम्बा ग्रुपलाई १५ रन र कुमारी बैंकलाई १४ रनले हरायो । सिप्रदीले एक खेलमात्र गुमायो । समूह डी मा तीन टोलीमात्र थिए ।"
मूलपानी मैदानको डिजाइन प्रस्तुत,"काठमाडौं (कास) राष्ट्रिय गौरव आयोजनामा परेको मूलपानी क्रिकेट मैदानको डिजाइन सोमबार युवा तथा खेलकुद मन्त्रालयमा प्रस्तुत गरिएको छ । युवा तथा खेलकुदमन्त्री विराजभक्त श्रेष्ठ, राष्ट्रिय खेलकुद परिषदका सदस्यसचिव टंकलाल घिसिङ, मन्त्रालयका सचिव सुमनराज अर्याललगायतको उपस्थितिमा मूलपानी मैदानको डिजाइन र संरचनाबारे पुल्चोक इन्जिनियरिङ कलेजले डिजाइन प्रस्तुत गरेको हो । डिजाइनअनुसार हालको तल्लो मूलपानी मैदानलाई प्रमुख मैदानको रूपमा निर्माण गरिनेछ । जहाँ २० हजार ८ सय ७८ दर्शक क्षमता रहनेछ । यो स्टेडियमको मुख्य विशेषता भनेको मैदानमा जडान गरिने सबएयर प्रविधि हुनेछ । उनीहरूका अनुसार पानी परेको १० देखि १२ मिनेटभित्र मैदान खेल्न तयार हुनेछ । डिजाइनमा तल्लो र माथिल्लो मूलपानी मैदान समावेश छ । स्टेडियममा तीन तलाको अन्डर ग्राउन्ड पार्किङ, पुरुष र महिलाका लागि ३ सय क्षमताको होस्टेल, पौडीपोखरी, सुविधासम्पन्न ट्रेनिङ सेन्टर, फ्लडलाइट, साउन्ड सिस्टम, डिजिटल डिस्प्ले बोर्ड, ६ लेनको इन्डोर र आउटडोर प्रशिक्षणस्थललगायतका संरचना छन् । हालको माथिल्लो मूलपानी मैदान प्रशिक्षण मैदानको रूपमा रहनेछ । खेलकुदको मेगा प्रोजेक्टको रूपमा रहेको मूलपानी क्रिकेट मैदानको प्रस्तुत डिजाइनअनुसारको सुविधासम्पन्न अत्याधुनिक स्टेडियम निर्माणका लागि ७ अर्ब ३४ करोड ७० लाखको बजेट लाग्ने अनुमान छ । गत कात्तिक २३ मा राष्ट्रिय गौरवको आयोजनामा परेपछि राष्ट्रिय खेलकुद परिषद्ले निर्माणका लागि पुल्चोक इन्जिनियरिङ कलेजसँग सम्झौता गरेको थियो । सोहीअनुरूप कलेजले डिजाइन प्रस्तुत गरेको हो । युवा तथा खेलकुदमन्त्री विराजभक्त श्रेष्ठले यो वर्ष नै यो मैदानका लागि ५० करोडदेखि १ अर्बसम्म बजेट विनियोजन हुने सम्भावना रहेको बताए । उनले स्टेडियमको डिजाइनमा दर्शकको सुरक्षा नै प्रमुख रहने र त्यसमा बढी ध्यान दिनुपर्ने बताए । यो डिजाइनमा अझै काम गर्न उनले निर्देशन दिएका छन् ।सदस्यसचिव टंकलाल घिसिङले यसलाई मेगा प्रोजेक्टको रूपमा अगाडि बढाइएको र बजेटमा यसलाई प्राथमिकता दिइने बताए ।"

शीर्षक,विवरण
"प्रधानमन्त्रीको मध्यमार्गी प्रस्ताव, एमाले र रास्वपाको अस्वीकार","प्रधानमन्त्रीका प्रेस सल्लाहकार गोविन्द आचार्यले भने सबै दलका आआफ्ना अडानका बीच सहमति खोज्ने प्रधानमन्त्रीको प्रयास जारी रहेको बताए । मध्यमार्गी समाधान निकालेर संसद् सुचारु गर्नुपर्छ भन्नेमा प्रधानमन्त्री गम्भीर भएर लाग्नुभएको छ, उनले भने, त्यसै दिशामा प्रधानमन्त्रीले सत्तापक्ष र प्रमुख प्रतिपक्षका नेताहरूसँग छलफल गरिरहनुभएको छ । प्रधानमन्त्रीका प्रमुख स्वकीय सचिव रमेश मल्लले पनि लामो समयदेखि चल्दै आएको संसद्को गतिरोधलाई अन्त्य गर्न प्रधानमन्त्रीले कांग्रेस नेता र सत्तासाझेदार दलहरूसँग संवाद गरिरहेको बताए । कांग्रेस नेताहरूसँग भएको छलफलमा प्रधानमन्त्रीले व्यक्ति र निश्चित सहकारीलक्षित नगरी देशभरका समस्याग्रस्त सहकारीका विषयमा अध्ययन गर्न समिति बनाएर जान सकिनेबारे छलफल भएको उनले बताए ।रास्वपा सभापतिसमेत रहेका उपप्रधान तथा गृहमन्त्री लामिछानले दुई दिनअघि चितवनमै समिति बनाउन सकिने संकेत गरेका थिए । तर ओली समिति बनाउने पक्षमा नभएपछि लामिछाने पनि त्यसैमा अडिग देखिएका छन् ।हामीले उठाएका माग उपप्रधान एवं गृहमन्त्री रवि लामिछानेका बारेमा मात्र होइन, सहकारीका बचत अपचलनमा जोडिएका सबै व्यक्तिहरूमाथिको हो । यदि सत्तापक्ष र सरकार नै देशभरका सहकारीका ठगलाई जोगाउने पक्षमा उभियो भने कांग्रेस त्यसका विरुद्धमा लड्छ, प्रमुख सचेतक लेखकले भने ।उनले संसदीय छानबिन समिति कांग्रेसको न्यूनतम माग रहेको र यसमा दृढतापूर्वक अडिग रहने बताए । देशभरिका सहकारीको बचत ठगी गर्नेविरुद्ध हाम्रो आन्दोलन हो, सहकारीको बचत अपचलन गर्नेलाई बचाउन सत्तापक्षकै केही दल अघि आउन खोजिरहेका छन्, तर हाम्रो आन्दोलन रोकिँदैन, उनले भने ।एमालेका एक नेताका अनुसार कांग्रेसले संसदीय छानबिन समिति गठनलाई सत्ता गठबन्धन भत्काउने रणनीतिका रुपमा उपयोग गर्न खोजेको बुझाइकै कारण एमाले अध्यक्ष ओली जुनसुकै नामको समिति भए पनि बनाउने नहुने अडानमा छन् । समिति बनेपछि कांग्रेसले राजीनामा नमागे पनि गृहमन्त्रीबाट रविजीले राजीनामा दिनुपर्छ भन्ने बुझाइमा हाम्रा अध्यक्षज्यू हुनुहुन्छ, रविले राजीनामा दिनुपरेपछि रास्वपा नै सरकारमा बस्दैन कि भन्ने चिन्ता छ, एमालेका ती नेताले भने, सहकारीको समस्याप्रति भन्दा पनि कांग्रेसको मुख्य रणनीति सत्तागठबन्धन भत्काउनेतर्फ लक्षित भएकाले अध्यक्ष जुनसुकै हालतमा पनि समिति बनाउन हुन्न भन्ने लाइनमा हुनुहुन्छ ।एमाले नेता एवं कानुनमन्त्री पदम गिरीले पनि व्यक्तिलाई लक्षित गर्ने वा तोकिएरै सहकारीका विषयमा छानबिन गर्ने कांग्रेसको अडानसँग सहमत हुन नसकिने बताए । अमुकअमुक सहकारीका विषयमा छानबिन गर्ने परिपाटीले गलत नजिर बस्छ, समस्या थप निम्ताउँछ । यस्ता ढंगले समिति बनाउँदै जाने हो भने गलत अभ्यास हुन्छ, उनले भने, यस्ता समस्यालाई राज्यका निकायबाट हेर्न लगाउनुपर्छ । राज्यका निकायले कमीकमजोरी गरेमा त्यसलाई औंल्याएर अघि बढ्न सकिन्छ । तर संसदीय समिति बनाउने गलत अभ्यासतिर जान हुन्न भन्ने नै एमालेको धारणा हो । सिंहदरबारमा सत्तारूढ दलका तीन नेता (दाहाल, ओली र लामिछाने) बीच भएको छलफलपछि उपप्रधान तथा गृहमन्त्री लामिछानेले सबैभन्दा पहिला आफूले संसद्मा बोल्न पाउनुपर्ने प्रतिक्रिया दिएका छन् । मैले मेराविरुद्ध लगाएका आरोपबारे एक पटक संसद्मा जवाफ दिन पाउनुपर्छ, त्यसपछि मात्रै अरू कुरा गर्न सकिन्छ, लामिछानेको भनाइ थियो । रास्वपाका प्रमुख सचेतक सन्तोष परियार समिति बनाउनुअघि आफूमाथि लागेका आरोपबारे उपप्रधान तथा गृहमन्त्रीले संसद्बाट जवाफ दिन पाउनुपर्ने पार्टीको धारणा रहेको बताए । समिति बनाउने विषयमा पार्टीभित्र छलफल भएको छैन । गृहमन्त्रीमाथि एकतर्फी ढंगले लागेका आरोपका विषयमा पहिला संसद्मा बोल्न पाउनुपर्छ । सार्वभौम संसद्मा बोल्न नदिने भन्ने कुरा हुँदैन, उनले भने, गृहमन्त्रीले कुरा राखिसकेपछि मात्रै के गर्ने भन्नेबारेमा अघि बढ्न सकिन्छ ।कांग्रेस बजेट अधिवेशनको पहिलो दिन वैशाख २८ मै गृहमन्त्री लामिछानेलाई बोल्न दिन सहमत भएको थियो । उनले बोलिसकेपछि संसदीय छानबिन समिति गठनको माग राखेर पुनः संसद् अवरोध गर्ने कांग्रेसको योजना थियो । तर त्यस दिन सभामुख देवराज घिमिरेले लामिछानेपछि आफूहरूलाई पनि बोल्न दिने सहमतिविपरीत कार्यसूची अघि बढाउन थालेपछि संसद् अवरुद्ध गरेको कांग्रेसको भनाइ छ ।"
साहित्यकार आमाकी कलाकार छोरी,"(काठमाडौं) सतही नजरले हेर्दा काठमाडौं सहरमा केके देखिएला ? सडकमा चिप्लेकिरा झैं घिस्रिरहेका सवारी साधन, ठूल्ठूला भित्ता ढाकिने गरी झल्याकझुलुक गरिरहने डिजिटल विज्ञापन बोर्ड, गज्याङगुजुङ बिजुली तार अनि सपना पछ्याउँदै अनिश्चित जिन्दगीको त्रासमा दौडिरहेका मानिस! लाग्छ, सडकमा हिँडिरहेका सहरका प्रत्येक मानिसका अनुहारमा दुःखका रंगरेखा कोरिएका छन् । मसिनो गरी हेर्ने हो भने त्यस्तै त्रास र दुःखका रेखा मनसरा को अनुहारमा देखिन्छ । उपत्यकाको एक कुनामा टिनको टहरामुनि सुँगुर पालिरहेकी, रक्सी बेचिरहेकी र सानो छोरा पढाइरहेकी सिंगल मदर मनसरा प्रेम पर्खिरहेकी छन् । त्यही फिल्म मनसरा मा एउटा संवाद छ, मिठो खुवा बनाउन शुद्ध दूध हुनुपर्छ, प्रेमलाई एउटा सफा र निष्कपट मन चाहिएजस्तो । मनसराको मन उस्तै शुद्ध दूधजस्तै छ, सफा र निष्कपट । तर, छिमेकी दधिरामको मन मैलिएको छ, निःसन्तान हुनुको पीडाले । दधिरामलाई मनसरा भन्छिन् सय वटीको पोइ हुन सक्ला । तर, एउटा प्रेमी बन्न गाह्रो पो छ, बाजे ! तर, बाजे पनि अरू पुरुषजस्तै रोगी निस्क्यौ । खै, पुरुषहरू हामी महिलाको शरीरमा के मात्रै देख्छन् ? एउटी आइमाई भएकोमा आफैंसँग घिन लागेर आउँछ । सहाराविहीन सहरमा प्रेम खोजिरहेकी छन्, मनसरा । यो सहर यस्तो हो, जहाँ व्यापारी, राजनीतिज्ञ, दलाल, भरिया, धनीगरिब सबै आउँछन् । सबैका व्यथाका लस्कर छन् । मनसराको मनमा पनि व्यथैव्यथा छ विवाहअघि नै उधौलीमा फर्किन्छु भनी परदेश पसेका प्रेमी फर्किएनन्, तिनै प्रेमीबाट गर्भवती भएपछि गाउँमा अडिन नसकेर मनसरा सहर पस्न बाध्य भएकी हुन् । थाहा छैन उनको निधारमा कति सपना छन् ? आँखामा कति छन् खुसी ? खुसीको चाबी कहाँ पाइन्छ ? खुसीको साँचो खोज्न खरानी रङको बर्को ओढेर, मैलो धोतीमा बेरिएकी मनसरा डोकोमा साग र जर्किनमा रक्सी बेच्दै छोरालाई स्कुल पढाइरहेकी छन् । पालामको लय चटक्कै छाडेर सहर आई एक्लै संघर्ष गरिरहेकी मनसराको भूमिकामा छिन् मिरुना मगर । मनसरा मा छोरीको भयानक पीडा र साहस, आँसु र आवाज, घुम्तीहरू र अभिभावकत्व हेर्न बेलायतबाट नेपाल आएकी थिइन्, उनकी आमा शशी थापा सुब्बा (५५) । फिल्ममा छोरीले पार गरेका अगणित कठिन घुम्तीहरूको कथा शशीलाई असाध्यै प्रिय छ । समाज र पुरुषप्रति मनसरापात्रको विचार धेरै अर्थपूर्ण छ । कुनै बेला दार्शनिक तहमै ऊ बोलिरहेकी हुन्छे, मिरुनाकी आमा शशी भन्छिन्, छोरीको अभिनय मिहिन छ, त्यो स्वाभाविक लाग्छ । खारिँदै गएछ उसको अभिनय । जुन अभिनयजस्तो लाग्दैन त्यही अभिनय हो, मिरुनाको मनसरा पात्रता कुनै अभिनयजस्तो लाग्दैन । दर्शक आफैं हाँस्छन्, आफैं रुन्छन् । मिरुनाले फिल्ममा आफू नरोई अरूलाई रुवाइ, त्यो झन् राम्रो लाग्यो । तर, अझै धेरै सिक्नु छ उसले । शशी सोच्छिन् मेरो सपनाको बाटो पछ्याउँदै हिडिँरहेकी छे छोरी । शशीको जीवनपथ पनि अभिनययात्रा नै थियो । मिरुनाको यहाँसम्मको यात्रासाक्षी हुन्, उनी । र, शशीको केही अंशको साक्षी हुन् मिरुना । मिरुना सानो छँदा पनि अभिनय गर्थी । उसलाई मेरो अनेक सुझाव हुन्थ्यो अभिनय र डान्सलाई लिएर, शशी भन्छिन्, मनसरा फिल्म हेरेपछि लाग्यो तर अब त ऊ निकै खारिइसकेकी छे । शशीलाई जान्न उनी हिँडिआएको बाटोमा फेरि हिँड्नुपर्छ । उनी बाँचेको धरान सहरको पुरानो समयको क्यालेन्डर पल्टाउनुपर्छ । उनको यात्रामा एक पटक उनीसँगै त्यो यात्राको सहयात्री बन्नुपर्छ । जसरी मिरुना आज रिलमा हाँसिरहेकी, नाचिरहेकी, रोइरहेकी हुन्छिन्, कुनै समय शशी पनि उसैगरी नाटक र रिलको जीवन बाँचिरहेकी हुन्थिन् । यसरी नेपाली नाटकको इतिहासमा कतै शशी पनि लेखिएकी छन् । दार्जिलिङमा जन्मेकी शशी परिवारसँगै चक्रघटी सुनसरी आइन् १२ वर्षको छँदा । चक्रघटीबाट एक्लै धरान पुगिन्, संघर्ष गर्न । घोपाको ब्रिटिस क्याम्पमा काम गरिन् । २१ वर्षको छँदा भागीबिहे भयो, धनकुटा डाँडाबजारका धनबहादुर मगरसँग । उनी थिए नेयोङ लिम्बू । लिम्बू र मगरको बिहेलाई अन्तरजातीय नै मानिन्थ्यो । ब्रिटिस आर्मीमा धनबहादुरको भर्ती लाग्नु, हङकङ जानु र बिहे हुनु एकै वर्ष भएछ । धनबहादुरले शशीलाई आफ्नो घर डाँडाबजार लगेर छाडे, आफू छिट्टै फिर्नेछु, पीर नगरी बस है भनेर हङकङको भर्ती हिँडे । तर, धनबहादुर लामो समय फर्किएनन् । शशी श्रीमान्को सम्झनामा विरही भएरै बसिन् । उनलाई एकान्त डाँडाबजारबाट पानी लिन टाढाटाढासम्म जानुपर्थ्यो, घाँसदाउरा गर्न टाढाकै जंगल धाउनुपर्थ्यो । वर्ष दिन बितिसकेपछि बल्ल डाँडाबजार फिरे धनबहादुर, छुट्टीमा । हङकङ फर्किंदा श्रीमती शशीलाई लिएर गए । जेठी छोरी एजिला मगर नेपालमै जन्मिइसकेकी थिइन् । मिरुना हङकङमा जन्मिइन् । शशीले मिरुना दुई वर्षकै छँदानेपाल लिएर आइन् । डाँडागाउँ छाडेर आमाछोरी धरान बस्न थाले ।धरान सहरमाथि लेखिबस्ने नामी निबन्धकार वसन्त थापाको एउटा संस्मरण छ मालगुडीका दिनहरू । धरानको उदय, त्यहाँका मान्छेको संघर्षगाथा हो त्यस संस्मरण । वसन्त लेख्छन्, धरान वास्तवमा अविभाजित धनकुटा जिल्लाका विभिन्न स्थानबाट झरेका मानिसहरूको बसोबासबाट सिर्जित बस्ती थियो, जो समयक्रममा बढेर ठूलो बजारबाट नगर उन्मुख हुँदै थियो । कोही यहाँ मधेशको खेतीको आयस्ता खान सजिलो हुनाले आएका थिए, कोही रोजगारीको खोजीमा र नयाँ ठाउँमा तकदिर आजमाउन । सबैथरीका मानिसको मिश्रण यहाँ बढ्दै गएको थियो ।सायद शशी फेरि धरान फिरेकी थिइन् अभिनयमा तकदिर अजमाउन । शशीले सजिलोअप्ठ्यारो दुवैखाले जीवन बाँचिन् । त्यो बाँच्नु ले उनलाई अभिनय र नाचमा ज्ञानी बनायो । उनका समकालीन सुनील पोखरेल, अनुप बरालहरू थिए नाटकमा जीवन नै होम्छु भन्ने सनक भएका । त्यसैले उनलाई अभिनयमा आउन असहज भएन । शशीको उभिन सक्ने निजी पृष्ठभूमि थियो । तर, आमा बाँचेको परम्पराभन्दा पर उनी अभिनयसंसारमै रमाइन् । उनको त्यो पुस्ता थियो चमकदार, जसको उज्यालोले आजपर्यन्त नाटक प्रदीप्त छ । शशीले ऊबेला जेठो छोरो टेलिसिरियल खेलेकी थिइन्, सुनील पोखरेलको निर्देशनमा बनेको । नवीन सुब्बाको तरेवा खेलिन् । त्यसपछि छर्किदेऊ सिन्दूर लासमाथि, विषालु धूवाँ, छिमेकी फिल्महरू र विवश आकाश, आधा घर आधा मान्छे, लाटोबुंगो, हर्के अब के गर्छस्, हिजो आज भोलि, कलियुगको रामायण (काठमाडौं गएर राष्ट्रिय नाचघर जमलमा प्रदर्शन गरिएको) लगायत नाटकहरूमा अभिनय गरिन् । बिहे र बच्चा भइसक्दा पनि अभिनयप्रति बेहद रुचि थियो उनको । अनाम नाट्य जमात धरानको सदस्य थिइन् । मिरुना आमाको पछिपछि हिँड्थिन्, रिहर्सल हेर्न । धरानको पुरानो बजारमा एउटा हल थियो, त्यहाँ रिहर्सल हुन्थ्यो । उनी डान्स पनि सिकाउँथिन् । एसएलसीसम्म पढेकी उनी नाटक गर्दै, डान्स सिकाउँदै अघि बढिरहिन् । कवि गोष्ठीमा जान्थिन्, कवितागीत लेख्थिन् । अहिले पनि लेख्छिन् । उनको कविताकिताब साँझकी शशी प्रकाशित छ । उनी सामाजिक कार्यमा पनि उस्तै सक्रिय । आमा सामाजिक कार्यमा हिँड्दा मिरुना धरानको प्रहरी थाना पनि पुगेकी छन् । महिलाको कुनै केस आए प्रहरीले शशीलाई नै बोलाउँथे साक्षी बस्न वा मिलापत्रका लागि । हेपिएका महिलाको आवाज बनिदिन्थिन् उनी, आर्थिक रूपले पनि सहयोग गर्थिन् कतिलाई । आमाकै आडमा मिरुनाले धरानको किड क्विन प्रतियोगितामा भाग लिइन्, सन् २००३ मा । प्रतियोगिता जितिन् पनि । शशीले उनलाई डान्स सिकाइन्, माहोलले अभिनय पनि सिकिन् मिरुनाले । शशी गीत खुब सुन्थिन्, क्लासिकस् बढी । स्कुलमा जाँच दिएर आएपछिघरमा पनि जाँच दिनुपर्थ्यो मिरुनाले । मिरुनाका मामा, काकाका छोराहरू उनकै घर बस्थे, शशीले अनुशासनमा राख्छिन् भनेर । धरान फर्केर मिरुना ज्ञानोदय सेकेन्डरी अंग्रेजी स्कुलमा पढ्न थालिन् । त्यहाँ ६ सम्म पढिन्, त्यसपछि विजयपुर स्कुल । ८ कक्षापछि बेलायत पुगिन् । बुबा हङकङबाट बेलायतको ह्यारो सरिसकेका थिए । शशी पनि छोरीसँगै बेलायत गइन् । उता पुगेर मगर संघ, लिम्बू संघमा सक्रिय भइन् । बेलायतमा शशी डान्स क्लास पढाउँथिन्, उद्घोषण तालिम पनि दिन्थिन् । त्यहीं मिरुनाले आमासँग डान्स र उद्घोषण सिकिन् । मिरुना सन् २०१४ मा देश फर्किइन् मास्टर्स इन् इन्टरनेसनल डेभलपमेन्ट पढाइ सकेर नेपालमै भोलेन्टियर गर्न । त्यो थियो भूकम्पपछिको समय । उनी भूकम्पपीडितलाई राहतको सामान लिएर नेपाल आएकी थिइन्, बेलायतको मिटिङ एन्ड इभेन्ट एक्जिक्युटिभको काम छोडेर ।नाटककार अनुप बरालको एक्सर्ट स्टुडियोमा तीन महिना अभिनय सिकेपछि पहिलो नाटक कथादेश३ मा अभिनय गरिन्, आशान्त शर्माको निर्देशनमा । त्यहीं निर्देशक निगम श्रेष्ठको लालपुर्जा फिल्मको टिमले उनलाई भेट्यो र उनी फिल्ममा होमिइन् । मिरुनाले आमालाई भनिन् फिल्म अफर आयो । शशीले स्क्रिप्ट पढिन् र भनिन् हुन्छ खेल न त । मिरुनाको सपना थियो, नाटकमा जम्ने । तर, आइन् फिल्ममा । लालपुर्जा को माहोलमा रमाएकी उनी त्यसपछिका दिन फिल्ममै रमाइन् । आमाले उनलाई यो गर कहिल्यै भनिनन् । लालपुर्जा पछि रोज, साइनो, चचहुईं, कबड्डी४ अनि जारी र मनसरा । अहिले उनी ठूलो फ्यान फलोअर भएकी हिरोइन् हुन् । तर, उनलाई हालसम्म सबैभन्दा मनपरेको भूमिका लालपुर्जा कै हो । त्यो थियो पर्पला को भूमिका, जो बाल्यकालको साथी खोज्दै गाउँ आएकी थिइन् । लालपुर्जा काल्पनिक पर्पल गाउँको कथा हो । घाटमान्डुबाट ५५५ किमि पश्चिममा पर्ने पर्पल गाउँ छ मितेरी गाउँ । मितेरी गाउँमा सबैका मीतमितिनी हुन्छन् । त्यहाँको कानुन मितेरी समाज ले हेर्छ र नियम मिच्नेलाई सालिक हुनुपर्ने सजाय दिइन्छ । उनीहरू पर्पल कलरलाई पूजा गर्छन् । भेन्टा उनीहरूको प्रमुख परिकार हो । मितेरी गाउँबाट १११ किमि पश्चिममा छ, अक्षरगन्ज । त्यहाँ पुगे बुद्ध भइन्छ भन्ने हल्ला छ मितेरी गाउँमा । तर, जाने आँट कसैको छैन । कारण, अक्षरगन्ज को यात्रा जोखिमपूर्ण छ । त्यहाँ गएका मानिस कोही पनि फर्केर आएका छैनन् । कुमार नगरकोटीको फ्यान्टासीकथामा पहिलो अभिनय गरेकी मिरुना अहिले सामाजिक कथाका फिल्ममा छिन् ।मिरुनाका बुबा भलिबल प्लेयर थिए, तेक्वान्दो पनि खेल्थे । बुबाको चाहनामा उनले पनि तेक्वान्दो खेलिन् । के इच्छा छ त्यही पढ भन्थे बुबा । फिल्ममा आएपछि उनले भनेका थिए के कस्तो पो हुने हो फिल्ममा ! तर, शशी छोरीको पक्षमा थिइन् । बरु परिवारकै साथीभाइ भन्थे कहाँ छोरीलाई हिरोइन बनाएको ? तर, यहाँसम्म आइपुग्न मेरो आमाबुबाको सहयोग छ, मिरुना भन्छिन् । आमा र उनी मिल्ने साथी रे । फ्यान, क्रिटिक्स सबै । म आमाको खानाको नयाँ परिकारको फ्यान हुँ । आमाले बनाएको सेलरोटी र खिर मेरो प्रिय खाना हो, मिरुना भन्छिन्, नेपाल हुँदा आमाले बनाएको खाना खुब याद आउँछ सधैं ।शशी मिरुनालाई सधैं भन्छिन् आफूलाई पुग्छ भने बाँड्नुपर्छ । मिरुना कक्षामा फस्ट भएपछि एक सेट किताब पाउँथिन्, माथिल्लो कक्षाको । त्यो किताब उनी दिन्थिन् किताब चाहिएको आफ्नो साथीलाई र आफूचाहिँ किन्थिन् । धरानमा गोरखा भूपू सैनिकको महिला कमिटी अध्यक्ष थिइन् शशी । सबैको सेल्फ रेस्पेक्ट हुन्छ भन्थिन् । भूपू सैनिकको हलमा नानीहरूका लागि कपडा, चप्पलको मेला लगाउँथिन्, १, २ रुपैयाँमा । उनको बाँड्नुपर्छ सोचाइले कहिलेकाहीं मिरुना स्कुल जानेबेला उनकै कपडा हुँदैनथ्यो घरमा । आमाले अरूलाई बाँडिदिइसकेकी हुन्थिन् । छोरीलाई भन्थिन् दिएर कहिल्यै सकिँदैन, बाँड्नुपर्छ आफूसँग भएका कुरा । मिरुनाको विचारमा कसैसँग नडराउने स्वभाव छ, शशीको । भन्छिन्, मैले अनुशासन र सहनशीलता आमाबाट सिकें । मेरा फिल्म फ्लप हुँदा सबैले मलाई अनलक्की हिरोइन भन्थे । तर, आफूले गर्न सक्ने काम गरिरहनुपर्छ भन्नुहुन्छ आमा । सधैं भन्नुहुन्छ, दयालु हुनुपर्छ, आफैं आफ्नो खुट्टामा उभिनुपर्छ । शशी मिरुनाको फिल्म हेरेर कडा सुझाव दिन्छिन् नेचुरल हुन सक्थ्यो, भएन । जारी हेरेपछि भनिन्, तिम्रो भोगाइ पुगेन । तर, मनसरा हेरेपछि भनिन्, मिहिन लाग्यो है । शशीको अभिनय सूत्र छ, जुन मिरुनालाई भनिरहन्छिन् हरेक पात्रमा एकदम अनुभव गर । पात्रको मनोविज्ञान बुझ्नु, पात्रको पूर्व भोगाइ बुझ्नु, जुन पात्रता निभाउँछौ, त्यही पात्रता बाँच, कुनै पनि पात्र र भूमिका सानो हुँदैन, कुनै पनि पात्रलाई खेलाँची नसम्झनू । भारी बोक्न, घर लिप्न मिरुनाले सिकेकी थिइनन् । जारी हेरेपछि भनिन् घाँस काटेको दृश्यमा तिमीले औंला समातेको भएन है । मिरुनाको बुझाइमा आफ्नो नामकाम छाडेर छोरीहरूकै लागि यूके गइन् शशी । यहाँ बस्नुभएको भए आमा फिल्म, नाटकमा जम्न सक्नुहुन्थ्यो, उनी भन्छिन् । अहिले शशी बेलायतमा अस्पतालमा काम गर्छिन् हेल्थ केयर एसिस्टेन्सका रूपमा । म आमाको सपना बाँचिरहेको छु, मिरुना भन्छिन्, आमा एउटै कुरा भनिरहनुहुन्छ मैले गर्न नसकेको काम तिमीले गर्यौ । मिरुनाका लागि आमा हुनु सबथोक हुनु हो डाक्टर, काउन्सिलर, शिक्षक, विश्वविद्यालय हुनु हो । मिरुनालाई आमाको अभिनयभन्दा नाच खुब मनपर्छ क्लासिकल र भरत नाट्यम । जीवन बाँच्ने विशेष सुझाव छ मिरुनालाई शशीको व्यावहारिक र सामाजिक हुनुपर्छ, घुलमिल हुनुपर्छ ।धरानलाई कोमल भावनाले याद गरिरहन्छिन् मिरुना । शशीको अभिनयआयतनको सम्झनामा मिरुना देख्छिन् ती दिन, जहाँ आमा स्टेजमा रंगीन, चमकदार कपडा लगाएर नाच प्रदर्शन गरिरहेकी हुन्थिन् वा कुनै दिन चर्को घामले तातेको सडकमा खाली खुट्टै नाटक खेलिरहेकी वा स्टेजमा केही संवाद बोलिरहेकी ! धरानको ब्ल्याक एन्ड ह्वाइट सम्झनाले मिरुनालाई कमलो नोस्टाल्जियामा लैजान्छ । मान्छेहरू र ऋतुहरू बदलिएका छन्, त्यहींको सर्दु खोलामा बगिगएको पानी फर्केको छैन । तर, आमा, आमाका साथीहरूले बिताएका दिन मिरुनाको मस्तिष्कमा फर्किरहन्छ । कसरी भुल्न सक्लिन् र उनले आमाबाँचेका सुन्दर दिनहरू !"
"सरकारबाट जसपा नेपाल बाहिरियो, जसपा भित्रियो","(काठमाडौं)नयाँ सत्ता समीकरण बनेपछि प्रधानमन्त्री पुष्पकमल दाहालले पाँचौंपटक मन्त्रिपरिषद् विस्तारसँगै केही हेरफेर गरेका छन् । जसपा नेपाल सोमबार बिहान सरकारबाट बाहिरिएपछि प्रधानमन्त्री दाहालले अशोक राईको नेतृत्वमा नवगठित जसपालाई सरकारमा समेटेका हुन् । जसपा नेपालका अध्यक्ष उपेन्द्र यादवले उपप्रधान तथा स्वास्थ्यमन्त्रीबाट र दीपक कार्कीले वन तथा वातावरण राज्यमन्त्रीबाट राजीनामा दिएपछि सोही पार्टीबाट विभाजित भई बनेको जसपाका उपमहासचिव प्रदीप यादवलाई स्वास्थ्य मन्त्रालयको जिम्मेवारी दिइएको छ । साथै, प्रधानमन्त्री दाहालले जसपाकै हसिना खानलाई पनि राज्यमन्त्रीमा नियुक्त गरेका छन् । यसअघि जसपा नेपालबाट वन तथा वातावरणमन्त्री बनेका नवलकिशोर शाह सुडीले भने दाहाल सरकारमा निरन्तरता पाएका छन् । सुडी पार्टी विभाजनपछि राई नेतृत्वको जसपामा छन् । सोमबारको मन्त्रिपरिषद् हेरफेरसँगै जसपाले थप एकएक मन्त्री र राज्यमन्त्री पाएको हो । यादव बाहिरिएपछि दाहाल सरकार झनै सुविधाजनक बहुमतको स्थितिमा आएको छ । प्रतिनिधिसभामा यतिबेला सरकारलाई एमाले ७८, माओवादी ३२, रास्वपा २१, एकीकृत समाजवादी १०, जसपा ७ र नागरिक उन्मुक्ति ५ गरी १ सय ५३ सांसदको समर्थन छ । जुन प्रतिनिधिसभामा सरकारलाई आवश्यक न्यूनतम बहुमतभन्दा १५ सिट बढी हो । साथै, मधेश सरकारमा मुख्यमन्त्री सरोजकुमार यादवलाई विस्थापित गर्ने गरी नयाँ सरकारका लागि एमाले, माओवादी, जनमतबीच नयाँ समीकरण बनेपछि जनतम पनि संघीय सरकारमा आउने लगभग तय भएको छ । जनमतले यसका लागि मधेस मुख्यमन्त्री आफूले पाउनुपर्ने बटमलाइन राखिरहँदा प्रधानमन्त्री दाहाल भने मन्त्रालयको टुंगो नलाग्दासम्म उन्मुक्तिबाट बिनाविभागीय मन्त्री बनाउने तयारी रहेको बुझिएको छ ।कांग्रेस सत्ता गठबन्धनबाट बाहिरिएपछि प्रधानमन्त्री दाहालले एमाले र राष्ट्रिय स्वतन्त्र पार्टीलाई सरकारमा सामेल गराउँदै नयाँ सत्ता समीकरण बनाएका थिए । त्यसपछि उनले गत फागुन २१ मा सानो आकारको सरकार पुनर्गठन गरेपछि फागुन २३, फागुन २७, चैत १२ मा गरी मन्त्रिपरिषद् विस्तार गरे । जसपा नेपालको सत्ता बहिर्गमनपछि दाहालले जसपालाई सरकारमा भित्र्याउँदै मंगलबार पाँचौंपटक मन्त्रिपरिषद् विस्तारसँगै हेरफेर गरेका हुन् । जसपा नेपालका अध्यक्ष यादवले कांग्रेससँग मिलेर अर्को गठबन्धन बनाउन लागेको भन्दै राई पक्ष विभाजन भएको थियो । पार्टी विभाजनसँगै जसपा नेपालले मधेस मुख्यमन्त्री पनि गुमाउने भएको छ । माओवादी र एमालेले विश्वासको मत फिर्ता लिएपछि मधेस मुख्यमन्त्री सरोजकुमार यादव अल्पमतमा परिसकेका छन् ।जसपा नेपालका अध्यक्ष यादवले वर्तमान विकसित राजनीतिक परिस्थितिमा सरकारमै रहेर सहकार्य गर्न नसकिने भन्दै मन्त्री पदबाट राजीनामा दिएका थिए । पार्टी विभाजनपछि संकटमा परेको यादव पक्ष बाध्यात्मक अवस्थामा सरकारबाट बाहिरिएको हो । यादव पक्षले प्रधानमन्त्री दाहाल र एमाले अध्यक्ष केपी शर्मा ओलीको डिजाइनमा पार्टी विभाजन गरिएको आरोप लगाएका छन् । जसपा विभाजनपछि अध्यक्ष यादव पक्ष प्रतिनिधिसभामा पाँच सिटमा सीमित भएको छ भने राई नेतृत्वको जसपासँग ७ सांसद छन् । राई नेतृत्वको जसपालाई वैशाख २४ मा नै निर्वाचन आयोगले दलको मान्यता दिइसकेको छ । त्यही आधारमा संसद् सचिवालयले नवगठित जसपालाई संसद्मा सिटको व्यवस्थापन गरिसकेको छ ।गत आइतबार यादव विदेश भ्रमणमै रहेका बेला जसपा नेपाल फुटेको थियो । अमेरिकाबाट फर्केलगत्तै यादवले पत्रकार सम्मेलन गरी जसपा नेपाल सत्ता समीकरणमै यथावत् रहेको बताएका थिए । तर एमाले र माओवादीले जसपा नेपालका नेता एवं मधेसका मुख्यमन्त्री सरोजकुमार यादवलाई दिएको समर्थन फिर्ता लिएपछि यादवलाई सरकारमै बसिरहन नैतिक संकट परेको थियो । त्यसपछि उनले दाहाल नेतृत्वको सरकारलाई दिएको समर्थन फिर्ता लिएको पत्र सभामुख देवराज घिमिरेलाई बुझाएका हुन् । समर्थन फिर्तासँगै प्रतिपक्षमा बस्नेबारे पनि यादवले संसद्लाई जानकारी गराएका छन् । जसपा नेपालले अब उप्रान्त सरकारलाई दिइएको समर्थन फिर्ता लिई सरकारबाट समेत बाहिरिएकाले संसद्मा प्रतिपक्षमा नै बसी आफ्नो रचनात्मक भूमिका निर्वाह गर्ने बेहोरा जानकारीका लागि अनुरोध छ, पत्रमा भनिएको छ । संविधानको धारा ७६ (२) बमोजिम बनेको सरकारबाट जसपा नेपालले समर्थन फिर्ता लिएको हो । यसैबीच, यादवले जसपा नेपाल अवैधानिक रूपमा विभाजन गरिएको भन्दै सोमबार नै निर्वाचन आयोगलाई विपक्षी बनाउँदै नयाँ दल जसपा खारेजीको मागसहित सर्वोच्च अदालतमा रिट दायर गरेका छन् । उक्त रिटमाथि बुधबार पेसी तोकिएको छ । यादवले दल विभाजनका लागि आवश्यक पर्ने ४० प्रतिशत केन्द्रीय सदस्य विभाजनमा नपुगेको दाबी गरेका छन् । उता, जनमतले भने संघीय सरकारमा सहभागी हुन मधेस मुख्यमन्त्री आफ्नो दलले पाउनुपर्ने बटमलाइन राखेको छ । जनमत प्रवक्ता चन्दनसिंहले मधेस मुख्यमन्त्री आफ्नो दलको न्यूनतम सर्त भएको उल्लेख गर्दै त्यसपछि संघीय सरकारमा आउने बाटो खुल्ने बताए । मधेस मुख्यमन्त्री हाम्रो बटमलाइन हो, त्यसपछि संघीय सरकारमा सहभागी हुने वातवारण बन्छ, उनले भने, मधेसमा नयाँ समीकरण बनाउन हाम्रो भूमिका छ । ठूलो दलको हैसियतले हामीले मुख्यमन्त्री पाउनुपर्छ । संविधानतः बढीमा २५ सदस्यीय मन्त्रिपरिषद् बनाउन सकिने भएकाले मन्त्रालयको टुंगो नलाग्दासम्म उन्मुक्तिबाट बिनाविभागीय मन्त्री बनाउने प्रधानमन्त्री दाहालको तयारी रहेको बुझिएको छ । प्रधानमन्त्रीका प्रेस सल्लाहकार गोविन्द आचार्यले जनमत, उन्मुक्ति र लोसपा सरकारका सहभागी हुनेबारे छलफल भइरहेको बताए । सम्मानजनक सहकार्य हुने गरी जनमत, उन्मुक्ति र लोसपासँग सकारात्मक छलफल भइरहेको छ, उनले भने, सकेसम्म धेरै दल सरकारमा सहभागी हुनु राम्रो हुन्छ । जसपा नेपाल र जनमतबीच मधेसमा प्रतिस्पर्धात्मक राजनीति चल्दै आएको छ । जसपा नेपालबाट मधेस मुख्यमन्त्री यादवलाई अल्पमतमा पारेपछि जनमत मुख्यमन्त्रीका लागि दाबेदार भएको हो । मधेसमा नयाँ समीकरण निर्माणमा लोकतान्त्रिक समाजवादी पार्टी सक्रिय भए पनि त्यसको आधारमा संघीय सरकारमा नआउने यसका नेता शरत्सिंह भण्डारीले स्पष्ट पारे । हामीले यो सरकारलाई समर्थन गरे पनि गुण र दोषका आधारमा समर्थन र आलोचना गर्छौं, उनले भने, संघीय सरकारमा सहभागी हुने हाम्रो कुनै तयारी छैन । भण्डारीले मधेस सरकारमा सहभागी हुनेबारे पनि आफ्नो दलले कुनै निर्णय नगरेको बताए । यसअघिको गठबन्धनमा लोसपा सरकारमा सहभागी थियो ।"
कांग्रेसको बहिष्कारबीच कोशीमा विश्वासको मत,"(विराटनगर)कांग्रेस सांसदको बहिष्कारबीच कोशी प्रदेशका मुख्यमन्त्री हिक्मतकुमार कार्कीले सोमबार विश्वासको मत लिएका छन् । संसद्मा उपस्थित ६२ मध्ये ५७ सांसदले उनलाई विश्वासको मत दिए । कांग्रेसले बहिष्कार गर्दा विपक्षमा शून्य मत रह्यो । राप्रपाका ५ सांसद तटस्थ बसे । प्रदेश प्रमुख परशुराम खापुङले एमालेमाओवादीको समर्थनमा गत बिहीबार कार्कीलाई संविधानको धारा १६८ को उपधारा ५ बमोजिम मुख्यमन्त्री नियुक्त गरेका थिए । उनको नियुक्तिविरुद्ध कांग्रेस नेता तथा निवर्तमान मुख्यमन्त्री केदार कार्कीले सर्वोच्च अदालतमा रिटसमेत दायर गरेका छन् । उक्त रिट विचाराधीन हुँदाहुँदै विश्वासको मत लिन र संसद् बैठक गर्न सरकार हतारिएको भन्दै कांग्रेसले बैठक बहिष्कार गरेको हो ।कांग्रेसका प्रमुख सचेतक गोपाल तामाङले हतारमा वर्षे अधिवेशन आह्वान गरिनु गलत भएको भन्दै संसद् बैठक बहिष्कार गरिएको बताए । सरकार गठनविरुद्धको रिटको पेसी जेठ ९ मा छ । रिट किनारा नलागी हतारमा वर्षे अधिवेशनका नाममा विश्वासको मत लिने काम गलत हो, उनले भने । ९३ सदस्यीय प्रदेशसभामा कांग्रेसका २९ सांसद छन् । मुख्यमन्त्री कार्कीले एमालेको ३९, माओवादीको १३, एकीकृत समाजवादीको ३ र जसपाको एकसहित ५७ मत पाएका छन् । एकीकृत समाजवादीको दलका नेता राजेन्द्र राई पार्टी केन्द्रीय बैठकका क्रममा काठमाडौंमा रहेकाले अनुपस्थित रहे । आइतबार साँझसम्म कार्कीलाई मत दिने टुंगो थिएन, समाजवादीका एक सांसदले भने, आइतबार मध्यराति मत दिनु भन्ने केन्द्रीय निर्देशन आएको हो । समाजवादीका सांसद कमल जबेगूले संसद्मा बोल्दै मुख्यमन्त्रीलाई विश्वासको मत दिए पनि आफ्नो पार्टी प्रतिपक्षको बेन्चमा बस्ने जनाएका थिए । विश्वासको मत पाएपछि मुख्यमन्त्री कार्कीले माओवादीसँग छलफलपछि यसै साता मन्त्रिपरिषद् विस्तार गरिने बताए । मन्त्रिपरिषद् विस्तारका लागि माओवादीसँग छलफल भइरहेको छ, उनले भने । मुख्यमन्त्री बनेलगत्तै कार्कीले एमालेका राम राना मगर र माओवादीका गणेश उप्रेतीलाई बिनाविभागीय मन्त्री नियुक्त गरेका थिए । राप्रपा संसदीय दलका नेता भक्तिप्रसाद सिटौलाले यही कार्यकालमा ६ पटकसम्म सरकार फेरबदल हुँदा प्रदेश सरकारप्रति जनतामा वितृष्णा बढेको बताए । जनतालाई डेलिभेरी दिनेभन्दा पनि राजनीतिक दाउपेचमा मात्रै प्रदेश सरकार सीमित भयो, उनले भने, स्थिर सरकार निर्माणमा सबै दलहरू एकमत हुनुको विकल्प छैन । माओवादीको दलका नेता इन्द्रबहादुर आङ्बोले केन्द्रीय सत्ता समीकरणमा आइरहने फेरबदलको प्रत्यक्ष प्रभाव प्रदेशहरूमा पर्ने बताउँदै प्रदेश सरकार अस्थीर बन्नुमा केन्द्रीय सत्ता समीकरण दोषी रहेको जनाए । एमालेका ३९, कांग्रेसका २९, माओवादी केन्द्रका १३, राप्रपाका ६, एकीकृत समाजवादी ४ र जनता समाजवादी पार्टीका एक सांसद रहेको ९३ सदस्यीय कोशी प्रदेशसभामा बहुमत पुर्याउन ४७ सांसदको समर्थन आवश्यक पर्छ ।"
गिरीबन्धु टी इस्टेट प्रकरणको पटाक्षेप,"झापास्थित गिरीबन्धु टी इस्टेटले भोगचलन गर्दै आएको जग्गा सट्टापट्टा नाममा बेचबिखन गरेर आर्थिक लाभ लिने प्रपञ्चलाई सर्वोच्च अदालतले लगाम लगाइदिएको छ । बिर्तामोड बजार विस्तार हुँदै जाँदा टी इस्टेटको जग्गा बहुमूल्य घडेरीका रूपमा बिक्री हुने सम्भावना देखिएपछि साटफेरको खेल सुरु भएको थियो । राजनीतिक शक्तिलाई समेत प्रभावमा पारेर गिरोहकै योजनामुताबिक संसद्बाट ऐन संशोधन र त्यही संशोधन मन्त्रिपरिषद्बाट सट्टापट्टाको स्वीकृति दिइसकेको अवस्थामा सर्वोच्च अदालतले राष्ट्रिय सम्पत्ति सुरक्षित गरिदिएको हो । गिरीबन्धु टी इस्टेटका सन्दर्भमा सर्वोच्चले हालै गरेको फैसलाको न्यायिक व्याख्या हदबन्दी छुट प्राप्त अरू जग्गा संरक्षणका लागि समेत महत्त्वपूर्ण नजिर बन्ने भएको छ । गिरीबन्धु टी इस्टेटको जग्गा भूमिसुधार ऐनबमोजिम चिया उद्योग प्रयोजनका लागि हदबन्दी छुटका रूपमा भोगचलन गर्न दिइएको हो । २०२१ सालमा ल्याइएको भूमिसुधार ऐनमा एक व्यक्ति र उसको परिवारका नाममा तराईमा २८ बिघा (घरबारीसहित) भन्दा बढी जग्गा राख्न नपाइने व्यवस्था थियो, जसअनुसार हदबन्दीभन्दा बढी जग्गा सरकारीकरण गर्नुपर्छ । कृषि उद्योग, प्रतिष्ठान, सार्वजनिक संस्थाको भोगचलनमा रहेको जग्गालाई भने ऐनले छुट दिएको छ । त्यही आधारमा गिरीबन्धु टी इस्टेटले सरकारबाट २०२९ पुस ११ मा भोगचलनका लागि पाँच सय बिघा छुट पाएको थियो । ऐनले हदबन्दी छुट जग्गा जुन प्रयोजनमा रहेको हो, त्यसैमा रहेसम्म मात्रै उपभोग गर्न पाइने भनेको छ । अर्थात् प्रयोजन सकिएपछि जग्गा स्वतः सरकारको स्वामित्वमा आउँछ । तर पूर्वपश्चिम राजमार्गमा पर्ने बिर्तामोड बजार फैलेर टी इस्टेटसम्म पुग्दै गर्दा घडेरीका रूपमा बिक्री गर्न गिरीबन्धु पक्षधर र गिरोह सक्रिय भए । उनीहरू यसमा राजनीतिक शक्तिलाई समेत प्रभावमा पार्न सफल भएको मन्त्रिपरिषद्बाट निर्णय हुनु र संसद्बाट ऐनसमेत संशोधन गरिनुले छर्लंग पार्छ । टी इस्टेटको ५१ बिघा जग्गा २०६० सालमै मन्त्रिपरिषद्बाट निर्णय गराएर बिक्री गरिएको थियो, जुन जग्गामा बसपार्कका साथै निजी घरहरू बनिसकेका छन् । थप जग्गा किनबेचको बाटो खुलाउने कसरत चल्दै गर्दा २०७३ सालमै स्वार्थ समूह र व्यापारीले लेनदेनको कागज गरिसकेका थिए । त्यहीअनुसार जग्गा दिने भन्दै करिब पाँच सय जनासँग बैनासमेत उठाइएको थियो । जग्गा सट्टापट्टाको प्रक्रिया सुरु गरिएपछि २०७५ माघ १४ मा सर्वोच्चमा रिट परेको थियो, जसमा सुनुवाइ गर्दै सर्वोच्चले २०७५ फागुन ६ मा भूमिसुधार ऐन २०२१ विपरीत ठहर गर्दै अन्तरिम आदेश जारी गरेको थियो । त्यसपछि तत्कालीन केपी शर्मा ओली नेतृत्व सरकारले ऐन संशोधन प्रक्रिया अघि बढाएको थियो, जसअनुसार २०७६ सालमा संसद्बाटै ऐन संशोधन भयो, जसमा कुनै कारणले विघटन हुने भए वा लिक्विडेसनमा जाने भए दायित्व फरफारक गर्ने प्रयोजनका लागि नेपाल सरकारको स्वीकृतिमा बिक्री वितरण गर्न बाधा परेको मानिने छैन भन्ने प्रावधान राखिएको छ । सँगै, सरकारले तोकेको सर्तबमोजिम अर्को ठाउँमा सट्टापट्टा वा स्थानान्तरणका लागि सरकारले स्वीकृति दिन सक्ने प्रावधान पनि घुसाइयो । त्यसपछि २०७८ वैशाख १३ मा ओली नेतृत्वको मन्त्रिपरिषद्ले नै टी इस्टेटको करिब ३ सय ४३ बिघा जग्गा सट्टापट्टा गर्न स्वीकृति दियो । लगत्तै नीतिगत चलखेल भन्दै सर्वोच्च अदालतमा रिट दायर भएको थियो । त्यसपछि २०७८ चैत ४ मा संवैधानिक इजलासले सट्टापट्टा रोक्न अन्तरिम आदेश गरेको थियो । त्यसमाथि गत माघ २४ मा गरिएको फैसलाको पूर्णपाठ शुक्रबार सार्वजनिक भएको छ । सर्वोच्च अदालतले गिरीबन्धु टी इस्टेटले भोगचलन गरिरहेको जग्गा साटफेर गर्ने गरी यसअघि भएका निर्णय बदर हुने परमादेश गरेको छ । हदबन्दी छुट प्रदान गर्दाको अवस्थामा उल्लेख गरिएबमोजिम जग्गा प्रयोजनमा नभए वा खाली (बाँझो) राखिएको भए पहिचान गरी तत्काल नेपाल सरकारका नाममा कायम गर्न पनि अदालतले आदेश दिएको छ । प्रत्यक्ष रूपमा गर्न नमिल्ने कार्यको अप्रत्यक्ष रूपमा गर्न पाउने गरी जग्गा सट्टापट्टा गर्ने सम्बन्धमा दिइएको अनुमति वा स्वीकृति सर्वथा अनुचित र भूमिसम्बन्धी कानुनले गरेको हदबन्दीसम्बन्धी अवधारणा प्रतिकूल रहेको सर्वोच्चको निष्कर्ष छ । सर्वोच्चले हदबन्दीभन्दा बढीको त्यस्तो जग्गा सट्टाभर्ना गर्नै नमिल्ने भनेको छैन तर त्यसका लागि कडा सर्त अघि सारेको छ । जग्गा सट्टापट्टा वा स्थानान्तरणका लागि स्वीकृति प्रदान गर्नुपरे प्राविधिक विश्लेषण, सट्टापट्टा हुने जग्गाको समानुपातिक क्षेत्रफल एकै स्थानमा (एउटै प्लटमा) उपलब्ध हुने सुनिश्चितता, सट्टापट्टा गरी लिनेदिने दुवै जग्गाको समानुपातिक मूल्य, तत्काल प्रदान गरी आएको रोजगारी संख्या नघट्ने सुनिश्चितता, वातावरणीय प्रभाव मूल्यांकनबाट यकिन गर्नुपर्ने भनिएको छ । यस्तो सर्तले आर्थिक लाभका लागि जग्गा साटफेर गरेर बिक्री गर्ने चलखेललाई रोक्ने निश्चित छ । गिरीबन्धु टी इस्टेटले भोगचलन गर्दै आएको राष्ट्रिय सम्पत्ति सर्वोच्च अदालतको फैसलाले सुरक्षित पारिदिएको छ । यसले हदबन्दीभन्दा बढीको जग्गा बिक्री तथा सट्टापट्टालाई सहज बनाउन ऐन संशोधन गर्ने, स्वीकृति दिने तत्कालीन संसद् र मन्त्रिपरिषद् सदस्यहरूमाथि नैतिक प्रश्नसमेत उठाएको छ । अर्कातिर जग्गा दिलाउने आश्वासन दिँदै सर्वसाधारणबाट लिएको बैना फिर्ता पेचिलो विषय बनेको छ । टी इस्टेटको जग्गा अपचलन प्रयासका विषयमा सरकारले थप छानबिन गरेर संलग्नलाई जिम्मेवार बनाउन जरुरी छ । सरकारको छानबिनले सर्वसाधारणको बैना फिर्ताको वातारणसमेत तयार गर्न सक्छ ।"
प्रचण्ड र श्रेष्ठमाथि नैतिक प्रश्न,"सहकारीको ठगी प्रकरणमा मुछिएका राष्ट्रिय स्वतन्त्र पार्टी (रास्वपा) का सभापति एवं उपप्रधान तथा गृहमन्त्री रवि लामिछाने आफू त यसै पनि भित्रभित्र खोक्रो भइसकेका छन्, उनले प्रधानमन्त्री पुष्पकमल दाहाल प्रचण्ड र तत्कालीन गृहमन्त्री एवं बहालवाला परराष्ट्रमन्त्री नारायणकाजी श्रेष्ठलाई पनि हिलो छ्यापेका छन् । सहकारीमा सर्वसाधारणले जम्मा गरेको रकम अपचलन गरेको आरोप लागेका गितेन्द्रबाबु (जीबी) राईका बारेमा लामिछानेले पछिल्ला दिनमा सधैं एउटै खाले अभिव्यक्ति दिँदै आएका छन् । राईमाथि प्रश्न उठिसकेपछि तत्कालीन सरकारले उनलाई तत्कालै पक्राउ नगरेर भगाएको उनको आरोप छ । तत्कालीन सरकारले भगाएकाले अहिले उनलाई पक्राउ गर्न विभिन्न समस्या भएको भन्ने लामिछानेको अभिव्यक्ति सिधै प्रधानमन्त्री प्रचण्ड र तत्कालीन गृहमन्त्री श्रेष्ठमाथि ठोकिन जान्छ । उपप्रधान एवं गृहमन्त्रीले पटकपटक यसरी आरोप लगाइरहँदा प्रधानमन्त्री प्रचण्ड र मन्त्री श्रेष्ठमाथि पनि नैतिक प्रश्न उठेको छ । आफ्नै मन्त्रिपरिषद्मा रहेका एक जना सदस्यले आफैंमाथि यसरी बारम्बार दोष देखाइरहँदा न प्रधानमन्त्रीले त्यसबारे मुख खोलेका छन्, न त तत्कालीन गृहमन्त्री, अहिलेका परराष्ट्रमन्त्री श्रेष्ठले नै कुनै प्रतिक्रिया जनाएका छन् । अहिले प्रचण्ड हुन् या श्रेष्ठ सबैलाई कसरी हुन्छ सत्ता टिकाउनु छ । आफूहरूमाथि जस्तोसुकै झूटा मुद्दा थोपरियोस् उनीहरू बचन फर्काउन चाहँदैनन् । गठबन्धन फेरेर भए पनि प्रचण्डलाई पाँचै वर्ष प्रधानमन्त्री खाएर कुनै बेलाको विद्रोही दलको नेता पाँच वर्ष प्रधानमन्त्री भन्ने इतिहास लेखाउने धोको छ । प्रचण्ड रहँदासम्म नै आफूले चैन गर्न पाउने र त्यसपछिको राजनीतिको भविष्य नहुने देखेका श्रेष्ठको पनि प्रचण्डको आदेशविपरीत बोल्ने आँट देखिँदैन । प्रधानमन्त्रीले त उनै लामिछानेमाथि लागेका तमाम आरोपबाट उन्मुक्ति दिन संसद्मा उनको वकालत गरे, महान्यायाधिवक्तालाई समेत विवादित बनाए । प्रधानमन्त्रीले संसद्मा लामिछाने निर्दोष छन् भनेर प्रस्टीकरण दिएका थिए । तर उनको स्पष्टोक्तिपछि पनि लामिछाने हिनामिनामा मुछिएको थप प्रमाण फेला परेको छ । सत्तालिप्सा र व्यक्तिगत स्वार्थमा जोसुकैलाई बोकेर हिँडिरहँदा आफ्नै राजनीतिक भविष्य किनारतिर धकेलिइरहेको प्रचण्डले बुझेकै होलान् । सुजन देवकोटा, पालुङ्टार४, गोरखा"
जनमुखी बजेटको आस,"हरेक वर्ष बजेट भाषण आउँछ तर सर्वसाधारण जनतालाई त्यसको चासो हुन छाडेको छ । किनभने बजेट जनमुखी बन्न सकेन । पहिला पहिला बजेट भाषण भनेपछि रेडियोमा कान थापेर सुन्ने गरिन्थ्यो । अहिले बजेट भाषणको कुनै महत्त्व रहेन । बजेट भाषण आएपछि व्यापारीले बजार भाउ बढाउँछन् । त्यसलाई नियमन गरिँदैन । कर्मचारीलाई आफ्नो तलब बढाउने चिन्ता हुन्छ । कर्मचारीको तलब बढ्दा सर्वसाधारणलाई चाहिँ के लाभ मिल्छ ? दुईचार जना ब्यापारी, दुईचार जना नेतालाई मात्र हुने खालको बजेट नबनोस् । अर्थमन्त्री वर्षमान पुनले निजी क्षेत्रको लगानी जोखिममा पर्ने गरी बजेट नल्याउने भनेका छन् । हचुवाको भरमा कर नीति परिवर्तन नगर्ने पनि उनले भनेका छन् । हेरौं उनले भने जस्तो हुन्छ कि हुँदैन । जनतालाई राहत दिने खालको बजेट ल्याउनुपर्यो । पुरुषोत्तम घिमिरे, जोरपाटी, काठमाडौं"
उपेन्द्र यादवको उतारचढाव,"केन्द्र सरकारमा उपेन्द्र यादवको बर्हिगमन भएसँगै मधेश प्रदेश सरकारबाट जसपा विस्थापित हुने अवस्थामा पुगेको छ । जसपा नेतृत्वको मधेश सरकारबाट एमाले र माओवादी हट्ने भएका छन् । उनीहरूका मन्त्रीहरूले आइतबार नै राजीनामा बुझाएका छन् । अब मधेशमा सीके राउतको जनमत पार्टीको नेतृत्वमा एमाले र माओवादीसहितको सरकार बन्ने निश्चित भएको छ । मुलुक संघीयतामा गएर मधेश प्रदेश सरकार बनेपछि त्यहाँ उपेन्द्र यादवको पार्टी सरकारको नेतृत्वमा थियो । अब जसपाबिना नै प्रदेश सरकार बन्ने भएको छ । केन्द्रमा पनि ऊ सत्ताबाहिर रहनेछ । यसको अर्थ हो अब बिस्तारैबिस्तारै मधेशमा उपेन्द्र यादव र जसपाको उपादेयता कम हुँदै गएको छ । जसपालाई टक्कर दिने नयाँ पार्टी र नेताहरू मधेशमा जन्मिँदैछन् । जनमत पार्टीले मात्रै मधेश प्रदेशमा १३ सिट जितेको छ । राउतले गएको आम चुनावमा सप्तरीमा उपेन्द्र यादवलाई पराजित गरिदिए । त्यसबाट पनि मधेशमा यादवको वजन कसरी घट्दै छ भन्ने प्रस्ट हुन्छ । सप्तरीका जनताले हराएका यादवलाई ठूला पार्टीहरूको दयामायाले बल्लबल्ल बाराबाट जिताएर इज्जत बचाइदिएका थिए । कुनै बेला यादवको तत्कालीन मधेशी जनअधिकार फोरम मधेशमा निकै प्रभावशाली थियो । मधेशी जनताले निकै विश्वास गरेका थिए यादवमाथि । तर आम जनताले यादवको दलबाट सन्तोषजनक भूमिका निर्वाह भएको महसुस गर्न सकेनन् । मधेश सरकारमा नेतृत्व गर्दा पनि गरिबी र बेरोजगारी झनै बढ्न पुग्यो । मधेश सरकार आफैं भ्रष्टाचारको आहालमा डुब्न पुग्यो । केन्द्र सरकारमा बसेका उपेन्द्र यादव सधैं सत्तावरिपरि बस्न र विदेश घुम्नमै मस्त रहे । जनभावनाविपरीत आफ्नो छोरालाई विराटनगरको मेयरमा उठाए तर जनताले हराइदिए । आफ्नो पार्टी बचाउन बेलाबेलामा अन्य पार्टीसँग एकता गर्ने तर आफ्नो स्वार्थ सिद्ध हुनासाथ ठूला र समकक्षी नेतालाई पाखा लाउने प्रवृत्ति उनमा देखियो । त्यही कारण जसपा फुट्न पुग्यो । यादवको उतारचढाव शिक्षा लिन लायक छ । गोपाल देवकोटा, गोकर्णेश्वर, काठमाडौं"
गोरखामा खानेपानी समस्याको जड,"नेपाल जलस्रोतको धनी मुलुक भनेर चिनिन्छ । तर जनता पानी खान नपाएर तड्पिरहेका छन् । खानेपानीका ठुल्ठूला आयोजना अलपत्र छन् । गोरखाकै पनि २०७४ सालमा सुरु भएको ४८ करोडको दरौंदी खानेपानी आयोजना निर्माण चरण पूरा गरेपछि चलाउन नसकेर अलपत्र छ । सर्वेक्षणकै बेलाको गल्तीले दरौंदी खानेपानी आयोजना सम्हाल्नै गाह्रो हुने अवस्थामा पुगेको हो । कामभन्दा पनि पदको लोभमा पर्नेहरूले खानेपानी कसरी सञ्चालन गर्ने भन्नेबारे सोच्न सकेनन् । खानेपानी आयोजना सञ्चालनका विषयमा अनुभव नभएकाहरू खानेपानी समितिमा हाबी हुन्छन् । त्यही कारण काममा अलमल देखिन्छ । अनुभव भएकाहरूसँग सल्लाह लिन पनि खोज्दैनन् ।अर्को, पानीको स्रोत संरक्षणका लागि सरकार जागरुक देखिँदैन । बढ्दो तापमानका कारण हिउँ पग्लेर हिमाल कालो देखिन थालिसक्यो । पानीका स्थानीय स्रोतहरू सुकेका छन् । तर स्रोतलाई जोगाउने प्रयास कसैले गरेको देखिँदैन । खानेपानीसम्बन्धी काम गर्ने संघसंस्था पनि थुप्रै भेटिन्छन् तर ती शिलान्यास र उद्घाटनमा मात्र सीमित छन् । गोरखा बजारको खानेपानी समस्या समाधानका लागि गोरखा नगरपालिका खानेपानी बोर्डले हस्तक्षेप गरी साधारणसभा तथा अधिवेशनमार्फत उपभोक्तालाई सुम्पनुको विकल्प देखिँदैन । यथाशीघ्र दरौंदी गोरखा खानेपानी आयोजनाको दोस्रो चरणको सर्वेक्षण सुरु गरियोस् । यसपछि पुराना ६ वटा खानेपानी उपभोक्ता समितिलाई यथाशीघ्र पानी वितरण गरियोस् । बद्री मास्के, गोरखा"
'उपप्रधान एवं स्वास्थ्यमन्त्री उपेन्द्र यादवले दिए राजीनामा समाचारमा  बाट लिइएकाकेही टिप्पणी :,उपेन्द्र यादवको खुद्रा पसल बन्द भएर अशोक राईको चल्ने होला अब । राज शर्मा
चुनावी टिकटदेखि पैसा र पैसादेखि टिकटसम्मको दुष्चक्र,"विकास, समृद्घि, अर्थतन्त्रको कुरा गर्नेहरूको दिमाग यतिबेला धेरैतिरबाट गोलमाल भएको छ । हाम्रा विकासका लागि सबैभन्दा चिन्तित विदेशी दाताहरू छन् । हामीलाई बताउने, पढाउने र सिकाउने पनि छन् । त्यसो त हामी आफैंले पनि जानेका छौं । बिजुली बेचेर धनी हौंला, चुच्चे रेल ल्याऔंला, जहाज बुझाऊँला । यस्ता अनेक कुराले हाम्रो दिमाग कसरी खलबलिएको छ भने एउटा सानो दृष्टान्त दिन्छु ।एक जना मेरो साथी भैरहवाबाट कामका लागि गोरखपुर गएछन् । गोरखपुरमा काम बनेन, भोलिपल्टसम्म पखिर्नुपर्ने भयो । त्यसैले एक दिनमै ४ वटासम्म फिल्म हेरेछन् । राति सुत्ने बेलामा उनको दिमागमा घुम्न थालेछ घटना एउटा थियो, हिरोइन अर्कै आई, हिरो अर्को आयो, डाइलग अर्कै थियो । त्यस्तो गन्जागोल भएछ । त्यसपछि उनले एउटा पनि फिल्म सम्झेनन् । त्यसो त सिलसिलाबद्घ रूपमा उनले केही पनि बुझेका थिएनन् । हामी पनि विकाससम्बन्धी दुईचार सय वर्षको इतिहासमा भएका सबै कुराबाट सबैथोक एकसाथ सिक्न खोजिरहेका छौं । अमेरिका, युरोप, जापान, चीनजस्ता विकसित मुलुकले गरेका हरेक काम एकसाथ सिक्न खोजिरहेका छौं । जसले गर्दा हाम्रो दिमाग एकदमै दिग्भ्रमित भएको छ । हामी पहिले यो भ्रमबाट मुक्त हुनुपर्छ । समृद्घि, अर्थतन्त्रको विकास पूर्ण रूपमा राज्यको कुरा हो । राजनीतिक कुरा हो । स्वयं अमेरिका क्रमशः मेक अमेरिका ग्रेट अगेन भनेर फर्कंदै छ । त्यो भनेको कुनै उदारवाद हो कि, कुनै स्वतन्त्र व्यापार हो वा दर्शन वा केही पनि होइन ? अमेरिका हिजो ग्रेट थियो भन्ने कुरा हो । आफ्नो उद्यमलाई संरक्षण गरेरै ग्रेट अगेन भएको हो । ब्रिटेन वा जर्मनी त्यो बेलाको उपनिवेशमा आधारित थिए । अरू उपनिवेशहरू लुटेर पनि आफूलाई कसरी सुरक्षित राख्ने भन्ने हरबखत तिनीहरूले सोची नै रहे । यसरी कुनै पनि मुलुक राजनीतिले संरक्षण नगरी भएको छैन । निजी क्षेत्र भन्ने कुरा निजी क्षेत्र नै हो । कहिलेकाहीँ साथीहरू भन्छन् निजी क्षेत्रलाई दिए हुन्छ नि । निजी क्षेत्रले त केही पनि गर्दैन । यदि राज्यले निजी क्षेत्रको खुट्टा नटेकाउने हो भने, त्यसको सुरक्षा नगर्ने हो भने कुन मुलुकको निजी क्षेत्रले विकास गरेको छ ? एलजीले विकास गरेको छ कि हुन्डाई वा टोयाटाले विकास गरेको छ ? आफ्नो विकास आफैंले गर्ने हो, अर्काले गर्दैनन् । हाम्रा स्रोतसाधन, इतिहास, संस्कृति, जनसंख्या, भूराजनीतिभित्रैबाट गर्न सकिन्छ भनेर ख्याल नगर्ने हो भने हाम्रो विकास यस्तै भइरहन्छ । यस अर्थमा यी भ्रमहरूबाट मुक्त हुनुपर्छ । आजको सन्दर्भमा निजी क्षेत्रलाई निजी क्षेत्र बनाउने जिम्मा राज्यको हो । राज्यले उत्पादक पुँजीको विकास कसरी गर्छ ? आफ्नो जनसंख्यालाई रोजगारी दिने योजना के हो ? किनकि रोजगारी आर्थिक कुरा मात्र होइन, रोजगारी मान्छे बनाउने कुरा पनि हो । कुनै दूरदराज इलाकामा असाध्यै गरिबी र पछौटे तरिकामा बाँचिरहेको जनसंख्यालाई रोजगार दिएर, उद्यममा ल्याएर, सिक्न सक्ने, बार्गेनिङ गर्न सक्ने, धेरै कुरा जान्न सक्ने र भाषा सिकाउने प्रक्रिया पनि हो । यसर्थ रोजगारी दिने, उद्यमशील पुँजीको विकास गर्ने कुरामा राज्यले संकल्प गर्नुपर्यो । दस वर्षअघि कान्तिपुर दैनिकले एउटा बहस चलाएको थियो नेपाल किन बन्न सकेन ? सुरुमा सुशील शर्माले लेख्नुभयो । मैले पनि त्यसमा भाग लिएको थिएँ । मेरो निष्कर्ष त्यही थियो, बनाउनका लागि बनाउनेवाला पात्र चाहिन्छ । लोकतन्त्रमा त्यो पात्र भनेको राजनीति हो । राजनीतिक दलहरू नै मुलुक बनाउने दल बनेका छैनन् भनेर मैले लेखेको थिएँ । मुलुक बनाउने हामी नै जिम्मेवार हौं । हामी राजनीतिक मान्छे हौं । जनताको मतदानमार्फत सांसद चुनिन्छन् । सांसदले संसद्बाट कानुन बनाउँछन्, यहींबाट सरकार बनाउँछन् । र, हामी सबै राज्य चलाउँछौं । त्यसको छत्रछायामा कर्मचारी छौं । कालाबजारी छौं । घुसखोर छौं । मलाई नेपाल नबन्नुको कारण त्यही हो जस्तो लाग्छ । अब के होला ? विकास कसरी गर्ने होला ? ठुल्ठूला रेल वा जहाज, उद्योग, उत्तरदक्षिण करिडोरका कुरा हुँदै गर्लान् । म गोदाम बनाउनेबाट सुरु गर्छु । ५ लाख टन धान वा खाद्यान्न भण्डारण गर्न सक्ने गोदाम बनाऔं । र, हरेक पालिकामा, वार्डमा त्यहाँको कृषि, पशुपालन हेर्न सक्ने प्राविधिक पठाइदिऔं । कृषि ऋण सुनिश्चित गर्दिऔं । धेरै गरिबलाई ३ प्रतिशत, मझौलालाई ५ प्रतिशत र जतिसुकै ठूलो भए पनि कृषि उद्योगलाई ७ प्रतिशतभन्दा नबढ्ने गरी ब्याज सहुलियत दिऔं । बिमालाई प्रभावकारी बनाउने त भनेका छौं तर कृषि बिमामा कम्पनीहरूले काम गरेका छैनन् । प्रधानमन्त्री, मन्त्रीहरू भाषण मात्रै गर्छौं, त्यो काम गरेका छैनौं । अब त्यसलाई प्रभावकारी बनाइदिऔं । त्यसो त हामीले उखुको, गहुँको, धानको समर्थन मूल्य तोकेका छौं । तर समर्थन मूल्यमा सरकारले एक दाना धान लिँदैन । उत्पादन लागत क्विन्टलको २०००२२०० हुन्छ, त्यतिखेर बजार भाउ पनि २००० र २२०० नै हुन्छ । त्यसपछि त त्यहाँ लागेको कृषकको सारा श्रम खेर गयो । अहिले अर्थमन्त्री बजेटको बेलामा हुनुहुन्छ, उहाँले भन्न सक्नुहोस्, प्रधानमन्त्रीले भन्न सक्नुहोस् किसानको दुई क्विटल, १० क्विटल धान समर्थन मूल्यमा म लिन सक्छु वा सक्दिनँ ।यहाँबाट सुरु गर्यौं भने चारपाँच वर्षमा हामी खाद्यान्न, दूध, दही, माछा, मासुमा आत्मनिर्भर हुन सक्छौं । यति गर्दा कमसेकम अरू अर्थशास्त्रीय दुनियाँ कुरा गरेर त्यसलाई नगिजोलौं । एउटा छलफलमा १५ प्रतिशत कि १० प्रतिशतभन्दा बढी बचत राख्न हुँदैन भन्ने कुरा उठ्यो । यहाँको कालाबजारी ऐन केके आकर्षित हुन्छ भनेर । युरोपमा ७५ प्रतिशतसम्म सहुलियत छ । भारतमा अहिले २५ प्रतिशत पुग्न थालिसक्यो । हामीचाहिँ १०१५ प्रतिशतको कुरा गर्दै छौं, त्यो पनि पैसा दिने होइन, अंक खेलाएर गफ गरेर बसेका छौं । यसमा अलिकति हिम्मत गरौं । अहिले उत्पादनको तथ्यांक देखाएर हामीले दूध, माछा, मासुमा आत्मनिर्भर भइसक्यौं भन्दै आएका छौं । वास्तवमा त्यो होइन । दानामा करिब ७० प्रतिशत खर्च हुन्छ, त्यसको ८० प्रतिशतजति हामी बाहिरबाट ल्याउँछौं । अनि कसरी आत्मनिर्भर छौं ? त्यो बेकारको तथ्यांक हो । मैले पेस गरे पनि, मेरो सरकारले गरे पनि वा अर्काको सरकारले पेस गरे पनि त्यो गलत तथ्यांक हो । चक्लाबन्दीमा हामी नगईकन सुख छैन । विदेशी आएर, ठुल्ठूला भूमि बैंक बनाएर केही हुँदैन । हाम्रो जटिलता, इतिहास र भूस्वामित्वले त्यो दिँदैन । त्यसो गर्दा सामूहिक रूपमा कोही मिल्छन्, कोही व्यक्तिगत रूपमा आउँछन् र चक्लाबन्दी गर्छन् । हामीले त्यसको यान्त्रिकीकरणमा सहयोग गरौं । अहिले त एक बिघा पनि खेत छैन, ४ कट्ठाजति छ । तर, मन्त्रीको नाता परेकाले उसले ट्र्याक्टर पायो । तर, ऊ खेत जोत्दैन, ट्र्याक्टर लिएर खोलामा जान्छ र गिट्टी बोक्छ । मुलुकको अनुदान त्यतात्यता गइरहेको छ । यस्तो प्रवृत्तिलाई हामीले रोक्नैपर्छ । यसरी हामी चक्लाबन्दीमा गयौं भने पहाड वा अन्त बढ्दै गरेको बाँझो जमिनलाई उत्पादनमा बदल्न सक्छौं । जंगलमा जंगलकै कानून छ । जंगलको काठपात यसै सकिएको छ, हामीले अर्बौंको फर्निचर ल्याइराखेका छौं । त्यसैले हामीले उत्पादन गर्न सक्ने, लिन सक्ने, प्रयोग गर्न सक्ने काठ, वन्यजन्तु, जडीबुटीमा जोड दिऔं । प्रधानमन्त्री, अर्थमन्त्री, सम्बन्धित विषयगत मन्त्रीहरू प्रतिबद्घ हुन्छन् भने चारपाँच वर्षमा धेरै सुधार गर्न सकिन्छ ।यसरी वनमा आधारित, खानीमा आधारित र कृषिमा आधारित औद्योगिकीकरणको एउटा आधार तयार गर्न सकिन्छ । हाम्रा उद्योगलाई कुनै न कुनै संरक्षण दिनुपर्छ । हाम्रो ठाउँबाट दिने भनेको विद्युत् हो । सकिन्छ चिसापानी जस्ता प्रोजेक्टलाई औद्योगिकीकरण गरौं । आवश्यक पर्छ भने त्यसका लागि ऋण लिएर पनि गरौं । यसरी जाँदा १०१२ वर्षमा आजको बेरोजगारी र अर्थतन्त्रको निर्भरतालाई हामीले मूलभूत रूपमा अन्त्य गर्न सक्छौं ।मैले भन्ने गरेको छु, दलाल पुँजीवाद । यो चाहिँ सबै पुँजी कमाउनेहरूलाई हो । पुँजी पनि कमाउन नसकेका, उद्यम गर्न नसकेकाहरूको पक्षमा मैले भनेको हुँ । यो राष्ट्रिय पुँजी विकास गर्ने कुरा हो । शिक्षामा अलि हस्तक्षेप गरौं र व्यावसायिक प्राविधिक विद्यालय र प्रशिक्षणलाई जोड दिऔं । त्यसका लागि जनशक्ति नभई हुँदैन । चीन र भारतमा हेर्नोस्, किन त्यस्तो छ भन्दा त्यहाँ जनशक्ति भएर नै हो ।अन्तका बेथितिका समाधान राजनीतिले नै गर्ने हो । तर स्वयं राजनीतिका समस्या केले समाधान गर्ने ? त्यो पनि राजनीतिक दलहरूले नै हो । यस अर्थमा राजनीतिक दल पनि धेरै चाहिँदैन । राजनीतिक दलमा लाग्नु भनेको टिकट लिनु हो, टिकट लिनु भनेको पैसा कमाउनु हो, पैसा कमाएपछि अझै ठूलो टिकट लिनु हो, अझै ठूलो पैसा कमाउनु हो भन्ने दुष्चक्रलाई परास्त गर्न जरुरी छ । नत्र हामीले आफ्नो मुलुकमा आफैंले उब्जाएर खान सक्ने अवस्था कहिल्यै आउने छैन ।(कान्तिपुर मिडिया ग्रुपले आइतबार काठमाडौंमा आयोजना गरेको कान्तिपुर इकोनोमिक समिट२०२४ अन्तर्गत अर्थतन्त्रको आधारभूत आवश्यकता ः राजनीतिक नेतृत्वको सामूहिक प्रतिबद्धता सत्रमा एकीकृत समाजवादीका महासचिव भुसालद्वारा प्रस्तुत धारणाको सम्पादित अंश ।)"
गाउँमा रंगमञ्च,"मुक्त रंगमञ्च के हो ?यो नितान्त नौलो प्रयोग त हैन । तर, यो शब्दको क्वाइन चाहिँ शिल्पीले नै गरेको हो । युरोपको एम्पी थिएटर, काठमाडौंको डबली रंगमञ्च, कचहरी, सडक नाटकका तत्त्व फ्युजन गरेर मुक्त रंगमञ्च जन्मिएको हो । खुला ठाउँमा पनि व्यवस्थित र कलात्मक नाटक हुन सक्छ । बन्द रंगमञ्चभित्रका सबै तत्त्वहरू खुला रंगमञ्चमा पनि हुन सक्छन् । तर, बन्द रंगमञ्चमा पर्खालले एक खालको मान्छेलाई रोकेको छ । तर पर्खालले कसैलाई बाहिर नपार्ने गरी खुला ठाउँमा गर्ने रंगमञ्चलाई मुक्त रंगमञ्च भनिएको हो । यसमा प्रकाश, मञ्च, भेषभूषाको स्तरीय व्यवस्था र दर्शकलाई पनि आदरका साथ राख्ने व्यवस्था हुन्छ, युवराजले भने, दर्शकलाई पूर्वसूचना दिइन्छ । अनि ससम्मान कुर्सीमा राखेर हेर्ने व्यवस्था मिलाइन्छ । कचहरी, सडक नाटकलगायतका कारण दर्शकहरूले यातना भोग्नुपरेको तीतो अनुभव छ युवराजको । आम मान्छेको नाटकमा पहुँच स्थापित गर्न मुक्त रंगमञ्च सुरु गरिएको हो, युवराजले भने, कला, साहित्य, सिनेमा हेर्न पाउनु हरेक नागरिकको अधिकार हो ।"
फेसबुकका सहसंस्थापक जुकरबर्गको जन्म,"सन् १९८४ मा आजकै दिन (मे १४) मा अमेरिकी कम्प्युटर प्रोग्रामर तथा व्यवसायी मार्क जुकरबर्गको जन्म भएको थियो । उनी सामाजिक सञ्जाल फेसबुकका सहसंस्थापक हुन् । हाल उनी फेसबुकको प्रमुख कार्यकारी अधिकृत (सीईओ) छन् ।जुकरबर्गले हार्वर्ड विश्वविद्यालयका साथीहरू एडुवार्डो साभेरिन, एन्ड्रिउ म्याककोलुम, डस्टिन मोस्कोभिट्ज र क्रिस हग्ससँग मिलेर २००४ फेब्रुअरी ४ मा सामाजिक सञ्जाल फेसबुकको स्थापना गरेका थिए । सुरुमा हार्वर्ड विश्वविद्यालयका विद्यार्थीहरूमा सीमित फेसबुक बिस्तारै अन्य विश्वविद्यालय हुँदै सर्वसाधारणका लागि खुला गरिएको हो । २००६ सम्ममा फेसबुक १३ वर्षभन्दा माथिको उमेरका सबैले अकाउन्ट खोल्न पाउने बनाइएको थियो । २०१० को नोभेम्बर १५ देखि म्यासेज गर्न मिल्ने सुविधा ल्याएको फेसबुकले २०१५ अप्रिल २८ देखि भिडियो कल र अगस्ट ५ देखि लाइभको सुविधा थपेको हो । अमेरिकाको क्यालिफोर्नियास्थित मेन्लो पार्कमा केन्द्रीय कार्यालय रहेको फेसबुकका हाल कम्तीमा तीन अर्ब प्रयोगकर्ता छन् । तीमध्ये आधाभन्दा बढीले फेसबुक नियमित चलाउने बताइएको छ । फेसबुक विश्वमा सबैभन्दा बढी हेरिने वेबसाइटको सूचीमा तेस्रो स्थानमा छ । २०२१ अक्टोबरमा फेसबुकको नाम मेटा प्लाटफर्म्स इनकर्पोरेटेड बनाइएको थियो । यसअन्तर्गत फेसबुक, इन्स्टाग्राम, ह्वाट्सएप र ओकुलस सञ्चालित छन् ।"
मेलम्चीको नयाँ हेडवर्क्स बनाउन एडीबीको २ अर्ब,"बाढीपहिरोले हेडवर्क्सलाई क्षति गरेको छ । यद्यपि सुरुङलाई भने बाढीले कुनै क्षति गरेको छैन । नयाँ हेडवर्क्स बनाउन चारपाँच वर्ष लाग्ने भएपछि वर्षात्मा पनि मेलम्चीको पानी राजधानीवासीलाई खुबाउन हेलम्बु मुहानमा वैकल्पिक स्रोतको खोजी गरिने भएको छ । वर्षात्मा आउने बाढीका कारण मेलम्ची खोलाको मुख्य स्रोत बन्द गर्नुपर्ने भएपछि मुहान क्षेत्र आसपासका साना खोला र झरनाहरूको पानी सुरुङमा प्रवेश गराउन अध्ययन गरिने जानकारी मेलम्ची विकास समितिका कार्यकारी निर्देशक रत्न लामिछानेले जानकारी दिए । ०७८ को बाढीपछि सामान्य वर्षात्मा पनि मेलम्ची खोलामा माटोको लेदो बग्न थाल्ने भएकाले वैकल्पिक स्रोतको खोजी भएको उनले बताए । अम्बाथानस्थित हालको हेडवर्क्स नजिकै रिबर्मा खोला र झरना बगिरहेकाले त्यसलाई सुरुङमा प्रवेश गराउन सके वर्षात्मा पनि थोरै परिणाममा भए पनि पानी काठमाडौं ल्याउन सकिने लामिछानेले बताए । मेलम्ची आयोजनाका परामर्शदाता र एसियाली विकास बैंकको सिफारिसमा अम्बाथानमा भएको अहिलेको हेडवर्क्स झन्डै एक किमिमाथि सार्ने प्रस्ताव अहिले अर्थ मन्त्रालयमा पठाइएको छ । नयाँ हेडवर्क्स निर्माणका लागि कम्तीमा चारपाॅच वर्ष लाग्ने अनुमान छ । त्यति बेलासम्म वैकल्पिक स्रोतको प्रयोग गर्न सकिने धारणा आयोजनाले अघि सारेको छ । स्थानीय स्रोतको खोजी, प्रयोग र पानीको उपलब्धता एवं लागतको अध्ययन गरेर निर्णय गर्ने कार्यकारी निर्देशक लामिछानेले बताए । हेलम्बुको हिमाली भाग भेमाथाङबाट आएको बाढीले हेडवर्क्स पुरिएपछि मेलम्चीको पानी बर्सेनि ७८ महिना मात्र काठमाडौंमा वितरण गरिँदै आएको छ । अहिले गत माघदेखि काठमाडौंमा अस्थायी रूपमा पानी वितरण गरिँदै आएको छ । सामान्य वर्षात्मा पनि मुहानमा लेदो माटो बग्न थालेपछि सुरुङमा प्रवेश गराइएको पानी बन्द गरिन्छ । अहिलेकै अवस्था कायम राखेमा बाह्रै महिना पानी वितरण गर्ने सम्भावना छैन । मेलम्चीको पानी २६ किमि सुरुङमार्फत सुन्दरीजल प्रशोधन केन्द्रमा ल्याइएको छ । ०७७ चैतमा पहिलो पटक काठमाडौं उपत्यकामा पानी वितरण गरिएको थियो । तीन वर्षपछि पनि पानी वितरणले निरन्तरता पाउन सकेको छैन । अध्ययन सुरु भएको तीन दशक र निर्माण थालेको २२ वर्षमा पानी काठमाडौंमा वितरण गरिएको थियो । हाल दैनिक १७ करोड लिटर पानी काठमाडौं आउने गरेको छ । दोस्रो चरणमा सिन्धुपाल्चोककै यांग्री र लार्के खोलालाई अहिलेको सुरुङ प्रवेश गराएर दैनिक ५१ करोड लिटर पानी काठमाडौं ल्याउने योजना छ ।"
नेपालको वित्तीय संघीयतामा मध्यम सुधार : विश्व बैंक,"कुल विदेशी विनिमय सञ्चितिमध्ये राष्ट्र बैंकमा रहेको सञ्चिति ०८० असार मसान्तमा १३ खर्ब ४५ अर्ब ७८ करोड रहेकामा गत चैत मसान्तमा २५४ प्रतिशतले बढेर १६ खर्ब ८८ अर्ब २१ करोड पुगेको छ, प्रतिवेदनमा भनिएको छ, बैंक तथा वित्तीय संस्था (नेपाल राष्ट्र बैंकबाहेक) सँग रहेको विदेशी विनिमय सञ्चिति ०८० असार मसान्तमा १ खर्ब ९३ अर्ब ५९ करोड रहेकोमा गत चैत मसान्तमा १५५ प्रतिशतले बढेर २ खर्ब २३ अर्ब ६५ करोड कायम भएको छ । ०८० चैत मसान्तको कुल विदेशी विनिमय सञ्चितिमा भारतीय मुद्राको अंश २१६ प्रतिशत छ ।चालु आर्थिक वर्षको नौ महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति १५ महिनाको वस्तु आयात र १२५ महिनाको वस्तु तथा सेवा आयात धान्न पर्याप्त रहने राष्ट्र बैंकको दाबी छ । राष्ट्र बैंकले चालु आर्थिक वर्षमा ७ महिनालाई आयात धान्न पुग्ने विदेशी मुद्रा सञ्चिति कायम गर्ने लक्ष्य तय गरेको छ ।चालु आर्थिक वर्षको नौ महिनामा रेमिट्यान्समार्फत १० खर्ब ८२ अर्ब ६२ करोड रुपैयाँ मुलुक भित्रिएको छ । गत वर्षको सोही अवधिको तुलनामा रेमिट्यान्स आप्रवाह १९८ प्रतिशतले बढेको हो । गत वर्षको सोही अवधिमा रेमिट्यान्स आप्रवाह २४२ प्रतिशतले बढेको थियो । पछिल्लो डेढ वर्षयता हेरक महिना एक खर्बभन्दा बढी रेमिट्यान्स भित्रिएको छ । सोही क्रममा गत चैतमा मात्र १ खर्ब २१ अर्ब रुपैयाँ रेमिट्यान्स भित्रिएको छ । अमेरिकी डलरमा रेमिट्यान्स आप्रवाह १७७ प्रतिशतले बढेर ८ अर्ब १५ करोड पुगेको छ । गत वर्ष यस्तो आप्रवाह १३९ प्रतिशतले बढेको थियो, प्रतिवेदनमा भनिएको छ । यस अवधिमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या ३ लाख २९ हजार ४ सय २२ र पुनः श्रम स्वीकृति लिनेको संख्या २ लाख १२ हजार ७ सय २१ रहेको छ । गत वर्षको तुलनामा यस वर्ष नयाँ श्रम स्वीकृति र पुनः श्रम स्वीकृति लिने संख्या कम हो ।गत चैतसम्म चालु खाता १ खर्ब ७९ अर्ब ४८ करोडले बचतमा छ । गत वर्षको सोही अवधिमा चालु खाता ६० अर्ब ४३ करोडले घाटामा थियो । चालु आर्थिक वर्षको नौ महिनाको अवधिमा खुद प्रत्यक्ष वैदेशिक लगानी ६ अर्ब ४८ करोडले धनात्मक छ, प्रतिवेदनले भनेको छ, गत वर्षको सोही अवधिमा खुद प्रत्यक्ष वैदेशिक लगानी २ अर्ब ६२ करोडले धनात्मक थियो । रेमिट्यान्स निरन्तर बढिरहेको कारण समीक्षा अवधिमा शोधनान्तर स्थिति ३ खर्ब ६५ अर्ब १६ करोडले बचतमा छ । गत वर्षको सोही अवधिमा शोधनान्तर स्थिति १ खर्ब ७४ अर्ब २८ करोडले बचतमा थियो । अमेरिकी डलरमा अघिल्लो वर्षको सोही अवधिमा १ अर्ब ३२ करोडले बचतमा रहेको शोधनान्तर स्थिति समीक्षा अवधिमा २ अर्ब ७५ करोडले बचतमा रहेको छ, प्रतिवेदनमा उल्लेख छ ।गत चैत महिनामा वार्षिक बिन्दुगत उपभोक्ता मूल्यवृद्धि (मुद्रास्फीति) ४६१ प्रतिशत छ । गत वर्षको सोही महिनामा यस्तो मूल्यवृद्धि ७७६ प्रतिशत थियो । गत पुसदेखि हरेक पछिल्ला महिनामा मुलुकमा मूल्य वृद्धिदर निरन्तर घटिरहेको छ । यसअनुसार गत पुसमा ५२६ प्रतिशत रहेको मूल्यवृद्धि चैतसम्म आउदा ४६१ प्रतिशतमा झरेको छ । चालु आर्थिक वर्षको नौ महिनामा खाद्य तथा पेय पदार्थ समूहको मूल्य वृद्धिदर ५२१ प्रतिशत र गैरखाद्य तथा सेवा समूहको ४१४ प्रतिशत छ । यस अवधिमा खाद्य तथा पेय पदार्थ समूहअन्तर्गत मरमसला उपसमूहको वार्षिक बिन्दुगत मूल्य सूचकांक २२६४, तरकारीको १६९९, दाल तथा गेडागुडीको १०९४, खाद्य तथा खाद्यजन्य पदार्थको ७५९ र गैरमदिराजन्य पेय पदार्थको ६०६ प्रतिशतले बढेको छ । सोही अवधिमा घिउ तथा तेल उपसमूहको वार्षिक बिन्दुगत मूल्य सूचकांक १०१० प्रतिशतले घटेको छ ।चालु आर्थिक वर्षको नौ महिनामा बैंक तथा वित्तीय संस्थामा रहेको निक्षेप ४ खर्ब ९ अर्ब ४ करोड (७२ प्रतिशत) ले बढेको छ । गत वर्षको सोही अवधिमा यस्तो निक्षेप ३ खर्ब ५५ अर्ब ८९ करोड (७० प्रतिशत) ले बढेको थियो । नौ महिनाको अवधिमा बैंक तथा वित्तीय संस्थाबाट निजी क्षेत्रमा प्रवाहित कर्जा २ खर्ब २२ अर्ब २१ करोड (४६ प्रतिशत) ले बढेको छ । गत वर्षको सोही अवधिमा यस्तो कर्जा १ खर्ब ६१ अर्ब ९८ करोड (३५ प्रतिशत) ले बढेको थियो ।"
फेरि घट्यो निक्षेपको ब्याज,"(काठमाडौं) जेठमा पनि निक्षेपको ब्याजदर घट्ने भएको छ । वाणिज्य बैंकहरूले सोमबार प्रकाशन गरेको नयाँ ब्याजदर तालिकाअनुसार जेठका लागि बैंकको एकवर्षे व्यक्तिगत मुद्दती निक्षेपको ब्याजदर औसतमा ०१८६ प्रतिशतले घटेको हो । सञ्चालनमा रहेका २० वाणिज्य बैंकमध्ये १० वटाले जेठमा एकवर्षर् ेव्यक्तिगत निक्षेपको ब्याजदर घटाएका छन् । दुई वटाले सीमान्त दरमा बढाएका छन् भने ८ वटाले स्थिर राखेका छन् । साधारण बचतमा बैंकहरूको ब्याजदर औसतमा ००९६ प्रतिशतले घटेको छ । जेठका लागि ९ वटा बैंकले साधारण निक्षेपको ब्याजदर घटाएका छन् भने एउटाले बढाएको र १० वटाले स्थिर राखेका छन् । यससँगै जेठमा वाणिज्य बैंकहरूको एकवर्षे व्यक्तिगत मुद्दती निक्षेपको ब्याजदर औसत ६९११ प्रतिशत र साधारण निक्षेपको ५४९१ कायम भएको छ । वैशाखमा मुद्दती निक्षेपको औसत ब्याजदर ७०९६ र साधारणको ५६९१ प्रतिशत थियो । जेठका लागि वाणिज्य बैंकहरूले एकवर्षे मुद्दती निक्षेपमा अधिकतम ७८० प्रतिशत र न्यूनतम ५७५ प्रतिशत ब्याज दिनेछन् । साधारण निक्षेपमा अधिकम ६६६ प्रतिशत र न्यूनतम ३ प्रतिशत ब्याजदर तय गरेका छन् । नेपाल राष्ट्र बैंकको निर्देशनअनुसार बैंक तथा वित्तीय संस्थाले आगामी महिनाका लागि अघिल्लो महिनाको अन्तिम दिनभित्रै ब्याजदर सार्वजनिक गर्नुपर्नेछ । उक्त ब्याजदर एक महिनाभित्र परिवर्तन गर्न नपाइने व्यवस्था छ । यही कारण बैंक तथा वित्तीय संस्थाले आइतबार जेठका लागि ब्याजदर सार्वजनिक गरेका हुन् । अहिले बैंकहरूको मुख्य समस्या कर्जा माग घट्नु र निष्क्रिय कर्जा (एनपीए) बढ्नु रहेको वित्तीय क्षेत्रका जानकार बताउँछन् । अर्थतन्त्रमा रहेको सुस्तताले यी समस्या आएका हुन् । आर्थिक शिथिलताका कारण निजी क्षेत्रको मनोबल बढ्न सकेको छैन । यसको असरले कर्जाको माग बढ्न नसक्दा अर्थतन्त्र चलायमान हुन नसकेको उनीहरूको भनाइ छ ।०८० फागुनमा वाणिज्य बैंकहरूको औसत आधार दर ८७७, विकास बैंकहरूको १०७१ र वित्त कम्पनीहरूको १२३३ प्रतिशत रहेको राष्ट्र बैंकको तथ्यांक छ । सोही समय वाणिज्य बैंकहरूको औसत आधार दर १०६४ प्रतिशत थियो । ०८० फागुनमा वाणिज्य बैंकहरूको निक्षेपको भारित औसत ब्याजदर ६७४, विकास बैंकहरूको ७९३ र वित्त कम्पनीहरूको ९१३ प्रतिशत छ । ०७९ फागुनमा वाणिज्य बैंकहरूको निक्षेपको भारित औसत ब्याजदर ८३७ प्रतिशत कायम भएको थियो । कर्जाको भारित औसत ब्याजदर ०८० फागुनमा वाणिज्य बैंकहरूको १०७८, विकास बैंकहरूको १२५२ र वित्त कम्पनीहरूको १३६१ प्रतिशत थियो । ०७९ फागुनमा वाणिज्य बैंकहरूको कर्जाको भारित औसत ब्याजदर १३०३ प्रतिशत कायम भएको थियो ।गत वर्षको साउनदेखि चैत मसान्तसम्म बैंक तथा वित्तीय संस्थामा निक्षेप ४ खर्ब ९ अर्ब ४ करोडले बढेको छ । यो ७२ प्रतिशतको वृद्धि हो । गत वर्षको सोही अवधिमा यस्तो निक्षेप ३ खर्ब ५५ अर्ब ८९ करोड (७ प्रतिशत) ले बढेको थियो । वार्षिक बिन्दुगत आधारमा ०८० चैत मसान्तमा बैंक तथा वित्तीय संस्थामा रहेको निक्षेप १२५ प्रतिशतले बढेको राष्ट्र बैंकको तथ्यांक छ । गत चैत मसान्तमा बैंक तथा वित्तीय संस्थाको कुल निक्षेपमा संस्थागत निक्षेपको अंश ३५७ प्रतिशत थियो । गत वर्षको चैत मसान्तमा यस्तो निक्षेपको अंश ३६३ प्रतिशत थियो ।चालु आर्थिक वर्षको नौ महिनासम्ममा बैंक तथा वित्तीय संस्थाबाट निजी क्षेत्रमा प्रवाहित कर्जा २ खर्ब २२ अर्ब २१ करोड (४६ प्रतिशत) ले बढेको छ । गत वर्षको सोही अवधिमा यस्तो कर्जा १ खर्ब ६१ अर्ब ९८ करोड (३५ प्रतिशत) ले बढेको थियो । वार्षिक बिन्दुगत आधारमा ०८० चैत मसान्तमा बैंक तथा वित्तीय संस्थाबाट निजी क्षेत्रतर्फ प्रवाहित कर्जा ४९ प्रतिशतले बढेको राष्ट्र बैंकले जनाएको छ ।"
स्वास्थ्यमा रणनीतिक योजना बनाउन माग,"काठमाडौं (कास) उपप्रधान एवं परराष्ट्रमन्त्री नारायणकाजी श्रेष्ठले अन्तर्राष्ट्रियस्तरको स्वास्थ्य सेवा प्राप्त गर्न सबै नेपालीले नसकिरहेको यथार्थबाट बाहिर निस्कन सरकारले प्रयास गर्ने बताएका छन् । कान्तिपुर मिडिया ग्रुपसँगको सहकार्यमा त्रिकाल प्रोडक्सनले आयोजना गरेको नेपाल हेल्थ कन्क्लेभ को दोस्रो संस्करणमा मन्त्री श्रेष्ठले उक्त धारणा राखेका हुन् ।कार्यक्रमका मुख्य वक्ता वरिष्ठ मुटु शल्यचिकित्सक डा भगवान कोइरालाले संरचनाभन्दा स्वास्थ्य सेवाको गुणस्तरमा ध्यान दिनु आवश्यक रहेको बताए । यसमा बृहत् रूपमा छलफल गर्न आवश्यक छ, उनले भने, संरचना र स्रोत व्यवस्थापनमा मात्रै केन्द्रित भएर आवश्यक जनशक्तिमा ध्यान नदिने हो भने सोचेजस्तो सेवा दिन सकिँदैन ।कार्यक्रममा विभिन्न ६ सत्रमा विषयविज्ञले छलफल गरेका थिए । पहिलो सत्र मौलिक जीवनशैलीमा स्वास्थ्यको परिदृश्य र पर्यटनका अवसरबारे इस्कोनका सचिव रूपेश्वर गौर दास, नेपाल मेडिसिटी अस्पतालकी मनोचिकित्सक डा रिचा अमात्य, राष्ट्रिय आयुर्वेद अनुसन्धान तथा तालिम केन्द्रका निर्देशक डा रामआधार यादवले भनाइ राखेका थिए । यो सत्रमा काठमाडौं विश्वविद्यालय शिक्षण अस्पतालका मनोचिकित्सा विभागका प्राध्यापक डा अजय रिसालले कार्यपत्र प्रस्तुत गरेका थिए भने सत्रको सहजीकरण एसिया फाउन्डेसनका निर्देशक अजय दासले गरेका थिए । मौसम परिवर्तनका कारण जनस्वास्थ्यमा परेको दबाब विषयको दोस्रो सत्रमा इसिमोडका वातावरण विज्ञ डा अरुणभक्त श्रेष्ठ, राष्ट्रिय योजना आयोगका पूर्वउपाध्यक्ष डा गोविन्द पोखरेल, जनस्वास्थ्य संघका अध्यक्ष डा वसन्त अधिकारी, स्वास्थ्य तथा जनसंख्या मन्त्रालयका वरिष्ठ स्वास्थ्य अधिकृत डा समीरकुमार अधिकारी, केम्सानका अध्यक्ष भक्त हमालले छलफल गरेका थिए । यसको सहजीकरण हेल्थ एट होमका संस्थापक एवं प्रमुख कार्यकारी डा विशाल ढकालले गरेका थिए । तेस्रो सत्रमा नेपालमा स्वास्थ्य बिमाको अवस्था तथा चुनौतीबारे छलफल गरिएको थियो । छलफलमा स्वास्थ्य बिमा बोर्डका प्रमुख कार्यकारी निर्देशक दामोदर बसौला, सामाजिक सुरक्षा कोषका अध्यक्ष घनश्याम उपाध्याय तथा मेट लाइफ इन्सुरेन्सका उपाध्यक्ष तथा प्रबन्धक निर्मलकाजी श्रेष्ठ सहभागी थिए । चौथो सत्रमा नेपालको चिकित्सा क्षेत्रका विषयक बहसमा विराट मेडिकल कलेजका प्रमुख तथा निजी मेडिकल कलेज एसोसिएसनका अध्यक्ष डा ज्ञानेन्द्रमान सिंह कार्की, नेपाल मेडिकल काउन्सिलका अध्यक्ष डा चोपलाल भुसाल, स्वतन्त्र विश्लेषक एवं प्याथेलोजिस्ट डा जीवन क्षेत्री, सीटीईभीटीका उपाध्यक्ष खगेन्द्र अधिकारी, कर्णाली स्वास्थ्य विज्ञान प्रतिष्ठानका उपकुलपति डा मंगल रावल तथा नेसनल मेडिकल कलेजका अध्यक्ष डा जैनुद्दिन अन्सारी सहभागी थिए । सत्रको सहजीकरण सञ्चारकर्मी भूषण दाहालले गरेका थिए । यो सत्रको अगाडि विशेष अदालतका पूर्वअध्यक्ष एवं न्यायाधीश गौरीबहादुर कार्कीले मन्तव्य राखेका थिए । नसर्ने रोगका चुनौतीहरूका विषयमा बहस भएको पाँचौं सत्रको सुरुमा विश्व स्वास्थ्य संगठनका विषय विज्ञ डा ग्याम्पो दोर्जेले कार्यपत्र प्रस्तुत गरेका थिए । एनएचआरसीका पूर्वप्रमुख डा प्रदीप ज्ञवाली, वीर अस्पतालका प्रमुख डा सन्तोष पौडेल, नेपाल क्यान्सर अस्पतालका प्रमुख डा सुदीप श्रेष्ठ, मनमोहन मेमोरियलका अध्यक्ष डा वंशिधर मिश्रले सत्रमा बहस गरेका थिए । यस सत्रको सहजीकरण मुटुरोग विशेषज्ञ डा सन्तोष उपाध्यायले गरेका थिए ।कन्क्लेभको छैटौं एवं अन्तिम सत्रमा स्वास्थ्य सेवा हो या व्यापार भन्ने विषयमा बहस भएको थिए । यस सत्रलाई सञ्चारकर्मी दिलभूषण पाठकले सहजीकरण गरेका थिए । नेपाल मेडिकल एसोसिएसनका अध्यक्ष डा अनिलविक्रम कार्की, नेपाली मेडिसिटी अस्पतालका अध्यक्ष डा उपेन्द्र महतो, औषधि उत्पादक संघका अध्यक्ष महेशप्रसाद प्रधान, मानव अधिकार आयोगका आयुक्त सूर्यप्रसाद ढुंगेल तथा स्वास्थ्य सेवा विभागकी प्रमुख डा संगीता कौशल मिश्रले सत्रमा बहस गरेका थिए । कन्क्लेभका आयोजक विशाल घोषले कार्यक्रमले स्वास्थ्य क्षेत्रमा रणनीतिक योजना बनाउन सहयोग पुर्याउने अपेक्षा रहेको बताए ।"
क्षतिपूर्तिका लागि अदालत धाउँदै दृष्टिविहीन अभिभावक,"(धनगढी)कैलालीको ग्रामीण क्षेत्रका एक दृष्टिविहीन आमाबाबुमाथि ६ वर्षअघि बज्रपात पर्यो । उक्त परिवारकी तीन वर्षीया छोरी १४ वर्षीय किशोरबाट बलात्कृत भइन् । अभिभावकका अनुसार त्यसबेला उपचार गरेर बल्लतल्ल ज्यान जोगिए पनि उनको मानसिक अवस्थामा अहिले पनि असर परिरहेकै छ । उनलाई डिप्रेसन को समस्या छ । उच्च अदालतले पीडित बालिकाका अभिभावकलाई राज्यकोषबाटै २ लाख क्षतिपूर्ति दिन आदेश गरेको तीन वर्ष हुन थाल्यो । त्यसका लागि शारीरिक अपाङ्गता भएका आमाबाबुले कैयौंपटक अदालतको ढोका चहारे पनि तोकिएको क्षतिपूर्ति पाउने अहिलेसम्म ठेगान छैन । आमाबाबु दुबै दृष्टिविहीन छन् । घरको आर्थिक अवस्था कमजोर छ । अर्कोतिर बलात्कृत नाबालिका छोरीको उपचारका लागि कान्ति बाल अस्पताल काठमाडौंमा पटकपटक पुग्नुपर्ने बाध्यता छ । तर अदालतको फैसला अनुसार तोकिएको क्षतिपूर्ति पाउनका लागि उनीहरू ०७८ देखि कैयौं पटक जिल्ला अदालत कैलाली पुगिसकेका छन् । तर अदालतले आफ्नै आदेश कार्यान्वयन गरेको छैन । असहायका लागि यहाँ कुनै आश्रय रहेन छ, पीडितका बुवाले भने, कति पटक अदालत पुगिसकेँ, गणना नै छैन ।आमाबाबु घरमा नभएका बेला आफ्नै नाता पर्ने किशोरले ती बालिकामाथि बलात्कार गरेका थिए । ०७५ चैत २१ को घटना हो, पल्लो घरको नाता पर्ने भतिजोले बच्चीलाई फकाएर कोही नभएको मौका छोपेर बलात्कार गर्यो, आइतबार जिल्ला अदालतमा भेटिएका बालिकाका बुवाले भने छोरी चिच्याएपछि छरछिमेकले थाहा पाएर उद्दार गरेका हुन् । अभिभावकले मसुरिया प्रहरी चौकीमा उजुरी गरे । प्रहरीले पीडकलाई पक्राउ गरे जिल्ला प्रहरी कार्यालय कैलाली पठायो ।"
दोस्रो जितसँगै स्यान्टु सेमिफाइनलमा,"(काठमाडौं)टेबलटेनिसको दक्षिण एसियाली ओलम्पिक छनोटको पहिलो दिन सोमबार नेपालको प्रदर्शन सानदार रह्यो । नेपाली खेलाडी संलग्न ७ खेलमध्ये ६ प्रतिस्पर्धामा जित निस्किएको छ । स्यान्टु श्रेष्ठ र नविता श्रेष्ठले लगातार दुई जित निकालेका छन् । त्यसमध्ये स्यान्टु आफ्नो समूहबाट सेमिफाइनल पुगेका छन् भने नविताले क्वाटरफाइनल प्रवेशको सम्भावना बलियो बनाएकी छन् । स्यान्टु कम्तीमा आफ्नो समूहको शीर्ष दुईमा रहेर अन्तिम चारमा पुग्ने टुंगो लागेको हो । पहिलो दिन हाम्रा खेलाडीको प्रदर्शन निकै उच्च रह्यो । सबै खेलाडीले आत्मविश्वासले भरिएको खेल प्रदर्शन गरे । त्यसैले हामी सबै उत्साहित छौं, प्रशिक्षक मोहन वासुकलाले भने, हामीले खेल भने गुमायौं । सम्भवतः त्यो खेल पनि जित्नुपर्ने थियो । उद्घाटनका दिन नेपाली खेलाडीमध्ये हार बेहोर्ने एकमात्र खेलाडी सुयोग कपाली रहे । छनोटका खेल सुरु हुनु अगाडि सबैभन्दा बढी विश्वास उनमै थियो, तर ओलम्पिक छात्रवृत्तिप्राप्त खेलाडीले अपेक्षाअनुसार प्रदर्शन गर्न सकेनन् । उनलाई माल्दिभ्सका मोसा अहमदले सात सेट चलेको खेलमा ४३ ले हराएका हुन् । सुरुआती दुई सेट जितेर पनि सुयोगले खेलमाथि आफ्नो नियन्त्रण गुमाएका थिए । त्यसमा मोसा १०१२, ६११, ११५, १५१३, ११६, ९११, ११३ ले विजयी रहे । दिनको आफ्नो दोस्रो खेलमा भने उनले सम्हालेर खेले र बंगलादेशका अहमद रिदोयलाई सजिलै ४१ ले हराए । त्यसमा सुयोग ११८, ११७, ३११, १३११, ११८ ले विजयी रहे । अब उनले मंगलबार आफ्नो सम्भावना कायम राख्न उत्कृष्ट खेल पस्कनुपर्नेछ । स्यान्टुले भने सुरुमा माल्दिभ्सका अख्यर अहमदलाई ४१ ले हराए । अस्ट्रेलियाबाट यही छनोट खेल्नकै लागि फर्केका स्यान्टु उक्त खेलमा ७११, ११२, ११९, ११५, ११६ ले विजयी रहे । त्यसपछि उनले बंगलादेशका रमहिमलियान बवमलाई ४२ ले हराए । सुरुमै दुई जिते जितेपछि ढुक्क देखिएका उनी प्रतिस्पर्धामा १३११, १२१०, ९११, १२१०, ५११, ११७ ले अगाडि रहे । अब स्यान्टुले दोस्रो दिन समूह विजेता बन्न खेल्नेछन् । अनुभवी नविताले सुरुमा पाकिस्तानकी पेरिना खानलाई ४१ ले सजिलै हराइन् । कीर्तिमानी नौपल्टकी नेपाल च्याम्पियन नविताले त्यो खेल ११७, ११४, ११७, १४१६, ११९ ले जितिन् । आफ्नो दोस्रो खेलमा उनको जितको कथा रह्यो उत्कृष्ट पुनरागमन । सात सेट चलेको उक्त खेलमा उनी एक समय ३१ ले पछाडि थिइन् । तर अन्ततः खेल सनसनीपूर्ण रूपमा उनको पक्षमा ४३ रह्यो र बंगलादेशकी सोमा सोनम पराजित रहिन् । खेलको स्कोर यस्तो रह्यो ११८, ८११, ९११, ७११, ११४, ११६, ११८ । खेलको पछिल्ला तीन सेटमा नविताले जुन आत्मविश्वासले भरिएको खेल प्रदर्शन गरेकी थिइन्, त्यसले उनको अर्को चरण प्रवेश लगभग निश्चित देखिएको छ । इभाना थापाले श्रीलंकाकी अनुभवी खेलाडी मधुरंगिनी इशारालाई ४१ ले हराइन् । युवा खेलाडी इभानाले सुदृढ खेल खेल्दै १४१२, ११६, ५११, ११८, १२१० ले खेल आफ्नो पक्षमा पारिन् ।"
२९ बलमै देवको शतक,"(विराटनगर)देव खनालले आक्रामक ब्याटिङ गर्दै २९ बलमा शतक बनाएपछि वाईआरसीसी क्रिकेट क्लब विराटनगरले सोमबार वीरगन्जलाई ७४ रनले हराउँदै तेस्रो मिल्स कप टी२० क्रिकेट प्रतियोगिताको क्वाटरफाइनल तय गरेको छ ।वर्षाका कारण आइतबार स्थगित खेल सोमबार खेलाइएको थियो । देवले ३० बल खेल्दै १ सय २ रनको इनिङ्स खेले । त्यसमा उनले १२ छक्का र ६ चौका प्रहार गरे । २८ बलमै ९८ रन जोडेका उनले सोनु शर्माको बलमा चौका प्रहार गर्दै शतक पूरा गरे । उनी ३० औं बल खेल्नेक्रममा सोनुकै बलमा वासिङ अन्सारीलाई क्याच थमाउन पुगे । उनी प्लेयर अफ द म्याच भए ।टस जितेको वाईआरसीसीले देवको शतकमा ६ विकेट गुमाई २ सय ४२ रन बनायो । नारायण जोशीले १३ बलमा अविजित ३३ रन जोड्दा ४ छक्का र एक चौका प्रहार गरे । इमरान नजिर र अभिषेक पालले समान २५ रन जोडे । सन्दीप खत्रीले ९ बलमा २६ रन जोडे । वीरगन्जका सोनुले २, नितेश पटेल, सोनु शर्माले ११ विकेट लिए । २ सय ४३ रनको विशाल लक्ष्य पछ्याएको वीरगन्जले ५ विकेट गुमाएर १ सय ६८ रनमात्रै बनाउन सक्यो । असप हुसेनले ३० बलमा ५ छक्का र ५ चौकासहित ५१ रन जोडे । हिसुप अन्सारीले १२ बलमा अविजित २३ रन र हन्थन यादवले २३ रन जोडे । विराटनगरका विक्रम दासले १६ रन खर्चिएर ३ विकेट लिए । भोजराज भट्टले २ विकेट र हेमन्त धामीले १ विकेट लिए । सोमबारै अर्को खेलमा विराटनगरको होराइजन क्रिकेट क्लबले बिहारको पूर्णिया क्रिकेट क्लबलाई ९ विकेटले हरायो । पूर्णियाले दिएको १ सय ३० रनको लक्ष्य विराटनगरले १०४ ओभरमा एक विकेट क्षतिमा पूरा गरेको थियो । विराटनगरका सन्तोष कार्कीले ३६ बलमा ८७ रनको योगदान गरे । उनले ८ छक्का र ९ चौका हाने । विराटनगरका इमरानले २८ बलमा अविजित ४० रन जोडे । उनले ३ छक्का र ५ चौका हाने । यसअघि टस जितेको पूर्णियाले ९ विकेट गुमाएर १ सय २९ रन जोडको थियो । निहलले ४१, सत्यसले १९ र सक्षमले १५ रन जोडे । विराटनगरका सन्तोष कार्कीले ३, फिर्दोस अन्सारी र दिपेशले समान २ विकेट लिए । मंगलबार नेपाल पुलिस र पटना टिम तथा सिराहा क्रिकेट क्लब र भारतको कटिहार क्रिकेट क्लबबीच प्रतिस्पर्धा हुनेछ ।"
चौथो ईस्पोर्ट्रस च्याम्पियनसिप आजदेखि,"काठमाडौं (कास) चौथो नेपाल ईस्पोर्ट्रस च्याम्पियनसिप तथा एक्स्पो २०२४ मंगलबारदेखि भृकुटीमण्डपस्थित एक्स्पो हलमा सुरु हुनेछ । माइस इन्टरनेसनल सर्भिस प्रालि र नेपाल ईस्पोर्ट्रस एसोसिएसन (नेसा) ले संयुक्त रूपमा आयोजना गर्ने च्याम्पियनसिपका क्रममा नेपाल स्पोर्ट्स कन्क्लेभ तथा स्पोर्ट्स फिटनेस एक्स्पो हुनेछ । चार दिने कार्यक्रमको तयारी पूरा भएको माइस इन्टरनेसनलका प्रवन्ध निर्देशक दीपक थापाले बताए । नेपाल ओलम्पिक कमिटी (एनओसी) सहित विभिन्न खेल संघ र संस्थाबीच नेटवर्किङ र समन्वय गर्ने उद्देश्यले कार्यक्रम गरिएको सोमबार पत्रकार सम्मेलनमा थापाले बताए ।नेसाका अध्यक्ष सुरज डंगोलले चौथो ईंस्पोर्टस च्याम्पियनसिपबाट १६ औं अन्तर्राष्ट्रिय वर्ल्ड ई स्पोर्ट्स च्याम्पियनसिपका लागि खेलाडी छनोट गरिएको जानकारी गराए । विश्व च्याम्पियनसिप नोभेम्बर ११ देखि १९ सम्म साउदी अरेबियाको रियादमा हुनेछ । च्याम्पियनसिपमा ईस्पोटर््सका विभिन्न विधा समावेश गरिएको छ । ईफुटबल, डोटा २, काउन्टर स्ट्राइक (सीएस) २, पब्जीएम, एमएलबीबी ओपन र एमएलबीबी वुमेन प्रतिस्पर्धा हुनेछ ।नेपाली खेलकुद, ईस्पोर्टस र फिटनेस क्षेत्रका लागि एक्स्पो आकर्षणको केन्द्र बन्ने आयोजकको अपेक्षा छ । खेलकुदका पुराना क्लबको इतिहास, खेल सामग्री उत्पादक तथा व्यापारिक कम्पनी, खेल संघ, शैक्षिक संस्था, ईस्पोर्टसका डिभाइस, एसेसरिज र सर्भिस प्रदायक कम्पनी तथा संस्थाले आआफ्ना उत्पादन तथा सेवा प्रदर्शनीमा राख्ने छन् । नेपाल स्पोर्ट्स कन्क्लेभमा खेलकुद क्षेत्रका बारेमा बृहत् संवाद हुनेछ । खेलाडीको जीवन, खेलकुदमा कर्पोरेट क्षेत्रको आवश्यकता तथा खेलकुदका लागि सरकारको नीति नियमका बारेमा स्पोर्ट्स कन्क्लेभ केन्द्रित रहने प्रवन्ध निर्देशक थापाले बताए । नेपाल ओलम्पिक कमिटीको समन्वयमा यो स्पोर्ट्स कन्क्लेभ हुनेछ । कमिटीका महासचिव निलेन्द्रराज श्रेष्ठले नेपाली खेलकुदका लागि यस किसिमको कार्यक्रममा आवश्यक रहेको जनाउँदै त्यसका लागि एनओसीको पूर्ण सहयोग रहने बताए । कार्यक्रमको प्रत्यक्ष प्रशारण कान्तिपुर टेलिभिजनको केटीभी म्याक्सले गर्नेछ ।"
सुनील र सुस्मिता उत्कृष्ट,"काठमाडौं (कास) गण्डकी प्रदेश ९ स्वर्ण, ५ रजत र ५ कांस्यसाथ २३ औं राष्ट्रिय आईटीएफ तेक्वान्दो प्रतियोगितामा टिम च्याम्पियन बनेको छ । नेपाल अन्तर्राष्ट्रिय तेक्वान्दो महासंघ (एनआईटीएफ) को आयोजना तथा रोल्पा जिल्ला तेक्वान्दो संघको सहआयोजनामा भएको प्रतियोगितामा ८ स्वर्ण, ४ रजत र ३ कांस्यसाथ नेपाल एपीएफ क्लब दोस्रो भयो । तेस्रो स्थानको लुम्बिनी प्रदेशले ४ स्वर्ण, ४ रजत र १० कांस्य हात पार्यो । रोल्पा जिल्लाको परिवर्तन गाउँपालिकामा भएको प्रतियोगिताको पुरुषमा एपीएफका सुनील महतो र महिलामा सुस्मिता थापा मगर उत्कृष्ट खेलाडी भएको महासंघका महासचिव घमबहादुर थापाले जनाए ।"
खेलाडीद्वयको उपचारमा सहयोग,काठमाडौं (कास) राष्ट्रिय खेलकुद परिषद् (राखेप) अन्तर्गतको राष्ट्रिय खेलाडी कल्याणकारी कोषले दुई खेलाडीलाई स्वास्थ्य उपचारका लागि सोमबार आर्थिक सहयोग प्रदान गरेको छ । मिर्गौलापीडित भारोत्तोलनका पूर्वखेलाडी सञ्जयकुमार महर्जनलाई ५ लाख र ब्रेस्ट क्यान्सर पीडित सुटिङ खेलाडी सविता बस्नेतलाई १ लाख ५० हजार आर्थिक सहयोग उपलब्ध गराइएको हो । कोषका अध्यक्ष तथा राखेपका सदस्यसचिव टंकलाल घिसिङले उक्त रकमबराबरको चेक हस्तान्तरण गरे ।
सेब र एन्जल्स हार्ट फाइनलमा,काठमाडौं (कास) सेब र एन्जल्स हार्ट सातौं बीएनए कप अन्तरविद्यालय बास्केटबल प्रतियोगिताको जुनियर ब्वाइज सोमबार फाइनल पुगेका छन् । सेबले लालीगुराँस नेसनल एकेडेमीलाई २०१७ स्कोरले पराजित गर्यो । सेबको जितमा जीवन कार्कीले ९ स्कोर गरे । ओजस पुनको ६ स्कोरमा एन्जल्स हार्टले आयोजक बसुन्धरा नेसनल एकेडेमी (बीएनए) २७२२ ले हरायो ।सिनियर गर्ल्सको थ्री बाइ थ्रीमा भ्याली पब्लिक र फेरिल्यान्डले फाइनलमा प्रतिस्पर्धा गर्नेछन् । भ्यालीले स्काइलार्कलाई १९१२ ले र फेरिल्यान्डले नेपाल मोडललाई १४१३ को साँघुरो अन्तरले हराए । सिनियर ब्वाइजको थ्री बाइ थ्रीमा टीआईए र गोल्डेनपिक फाइनल पुगे । टीआईएले भ्याली पब्लिकलाई १५१४ अन्तरले हरायो । गोल्डेनपिकले प्रतिस्पर्धात्मक खेलमा एचएचसीएविरुद्ध २०१९ ले नतिजा निकाल्यो । फाइनल मंगलबार हुनेछ ।
एपीएफ र सुदूरको लगातार जित,"काठमाडौं (कास) नेपाल एपीएफ क्लब र सुदूरपश्चिम प्रदेशले ललितपुर मेयर्स कप महिला क्रिकेट प्रतियोगितामा लगातार दोस्रो विजय हात पारेको छ । एपीएफले सोमबार वाग्मती प्रदेशलाई ८ विकेट र सुदूरपश्चिमले कोशी प्रदेशलाई ३ विकेटले हराए । वाग्मती र कोशीको हकमा दुवैको यो लगातार दोस्रो हार हो । लगातार तीन पटकको च्याम्पियन एपीएफले कीर्तिपुरस्थित त्रिवि क्रिकेट मैदानमा टस जितेर फिल्डिङ गर्दै वाग्मतीलाई निर्धारित २० ओभरमा ७३६ को स्कोरमा रोकेको थियो । करुणा भण्डारीले सानदार बलिङ गर्दै वाग्मतीलाई ठूलो स्कोर बनाउनलाई रोक्न भूमिका खेलिन् । प्लेयर अफ द म्याच करुणाले ४ ओभरमा १० रन खर्चेर २ विकेट लिइन् । कप्तान सीता रानामगरले ४ ओभरमा ७ रनमात्र खर्चेर २ विकेट लिइन् । ओपनर हेलिसा गुरुङले सर्वाधिक ३१ रन बनाइन् । उनले ५० बल खेल्दै ३ चौका प्रहार गरिन् । खुशी डंगोलले २२ बल खेल्दै १ चौकासहित अविजित १४ रन बनाइन् । कञ्चन श्रेष्ठ ४, यशोदा विष्ट ३, कप्तान अस्मिना कर्माचार्य ३ र विपाशा शाही २ रन र सोनी पाख्रिन शुन्यमा आउट भए । ममता चौधरीले अविजित ३५ रन बनाएपछि एपीएफले ११ ओभरमै लक्ष्य पूरा गर्यो । उनले ३२ बलमा ५ चौका प्रहार गरिन् । सीता ११ र इन्दु बर्मा १७ रनमा आउट भए । इन्दुले १२ बलमा ३ चौका प्रहार गरिन् । राजमति ऐरीले १२ बलमा अविजित १० रन बनाइन् । वाग्मतीकी खुशीले १ विकेट लिइन् । अर्को खेलमा टस जितेको सुदूरपश्चिमले ८ विकेट गुमाई १ सय १२ रन बनाएको थियो । सम्झना खड्काले ५४ रन बनाइन् । प्रतियोगितामा यो पहिलो अर्धशतक हो । प्लेयर अफ द म्याच उनले ५१ बल खेल्दै ४ चौका प्रहार गरिन् । रितु कनोजियाले ३५ बलमा १ चौकासहित २३ र कप्तान विन्दु रावलले १४ बल खेल्दै २ चौकासहित १४ रन बनाए । कोशीकी सवनम राई, हिरनमयी रोय र संगीता राईले २२ तथा अलिशा खडियाले १ विकेट लिए । कोशीले ७ विकेट गुमाई ९३ रनमात्र बनाउन सक्यो । ओपनर काजल श्रेष्ठले ३३ र कप्तान अप्सरी बेगमले २३ रन बनाउनुबाहेक अन्यले दोहोरो स्कोर बनाउन सकेनन् । काजलले ४० बल खेल्दै २ चौका र अप्सरीले ३४ बल खेली ३ चौका प्रहार गरिन् । तीन खेलाडी रनआउट भएको कोशी इनिङ्सबाट रितु, लक्ष्मी साउद, जानकी थापा र विन्दुले ११ विकेट लिए । एपीएफले अघिल्लो दिन कोशीलाई २४ रन र सुदूरपश्चिमले ललितपुर मेयर्स ११ लाई १६ रनले पराजित गरेको थियो ।"

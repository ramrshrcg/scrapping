शीर्षक,विवरण
"सुनकोशीमरिण डाइभर्सन सुरुङ२२ महिनाको लक्ष्य, १९ महिनामा छिचोलियो","सुरुङ निर्माणका लागि ठेक्का पाएको चिनियाँ कम्पनी चाइना ओभरसिज इन्जिनियरिङ (कोभेक) ले टनेल बोरिङ मेसिनमार्फत सुरुङ खनेको हो, जसले गर्दा काम छिटो भएको हो ।सुरुङ खन्न मात्र कोभेकले मूल्य अभिवृद्धि करबाहेक १० अर्ब ५ करोड ६८ लाख ३७ हजारमा ठेक्का लिएको हो । नदीमा बाँध बाँधेर सुनकोशीको पानी मरिणखोलामा खसाली मधेशका पाँच जिल्लामा वर्षैभरि सिँचाइ तथा विद्युत्् उत्पादन गर्ने लक्ष्य छ ।सुरुङको निर्माण सक्नुपर्ने समय ०८२ साल भदौमा हो । सुरुङ खन्ने काममा ६ पटक अवरोध भएको थियो । ०७७ साल फागुन २० मा कमलामाई नगरपालिका २ को कसुमटारमा तत्कालीन प्रधानमन्त्री केपी शर्मा ओलीले आयोजनाको शिलान्यास गरेका थिए । उच्च प्रविधिबाट ५ दशमलव ५ डायमिटरको सुरुङमा पानी हाल्न सुनकोशीमा ३० मिटर उचाइ र १५८ मिटर लम्बाइको बाँध निर्माणको काम जारी छ ।सुनकोशी नदीको पानी सुरुङमार्फत प्रतिसेकेन्ड ६७ क्युसेक पानी मरिणखोलामा खसालिनेछ । त्यहाँ ६६ मिटर हेडबाट पानी झारेर ३१ दशमलव ०७ मेगावाट बिजुली उत्पादन गरिने आयोजनाको लक्ष्य छ । त्यस्तै १२ अर्ब रुपैयाँ हेडवर्क्सको काम ०८४ असार २४ सम्म सक्ने गरी ठेक्का भएको छ । यसमा स्रोत सुनिश्चितताले गर्दा केही ढिलाइ भएको आयोजना प्रमुख बरालले बताए । कोशीमा काम गर्ने समय ४ देखि ५ महिना हो, प्रमुख बरालले भने, यसले गर्दा पनि काममा केही ढिलाइ भएको हो ।सुरुङ को ब्रेक थ्रु भएको र बाँकी काम पनि समयमै सक्न प्रधानमन्त्री दाहालले आयोजनालाई निर्देशन दिए । यो राष्ट्रिय गौरवको रूपान्तरणकारी आयोजना भएकाले बजेट अभाव हुन नदिने विश्वास दिलाउन चाहन्छु, उनले भने, आयोजना निर्माणमा सरकारले सम्पूर्ण रूपले सहजीकरण हुने जानकारी गराउँछु । विद्युत् उत्पादनसँगै वाग्मती सिँचाइ आयोजनाका पूर्वाधार प्रयोग गरेर तराईका बारा, रौतहट, सर्लाही, महोत्तरी र धनुषामा गरी एक लाख २२ हजार हेक्टर क्षेत्रमा सिँचाइ सुविधा पुर्याउने आयोजनाको मुख्य उद्देश्य छ । कुल लागत ४९ अर्व ४२ करोड रहेको आयोजनाको मुख्य काममध्येको सुनकोशी नदीमा बाँध निर्माणले भने गति लिन सकेको छैन ।ठेक्का प्रक्रिया ढिलो र मौसम अनुकूल काम गर्नुपर्ने भएकाले सुरुङको जस्तो कामले गति नलिएको आयोजनाले जनाएको छ । सुनकोशीमा बाँध बाँध्ने कामअन्तर्गत कफर ड्याम जमिनमुनिको पिलर राख्ने काम सकिएको आयोजना प्रमुख बरालले जानकारी दिए । नदीको सतहभन्दा तल ४ सय ६८ मिटर कफर ड्यामको काम सकिएको छ । यतिखेर रिभर प्लेटभन्दा माथिको काम भइरहेको आयोजनाको भनाइ छ ।आर्थिक वर्ष ०८०८१ मा बाँध निर्माणमा १८ प्रतिशत प्रगति हासिल गर्ने लक्ष्य राखिएकामा हालसम्म १० प्रतिशत प्रगति भएको छ । सुनकोशी र तामाकोसीको संगमस्थलभन्दा ९ सय मिटर तल कानढुंग्रीमा सुनकोशीमा बाँध निर्माणको काम सुरु गर्नुका साथै पटेलरमण जेभीले ल्याब, बेसक्याम्प, क्रसर प्लान्टलगायत काम सकेको छ । यी निर्माण कम्पनीले ०८४ असोजमा सम्पन्न गर्ने गरी करिब डेढ वर्षअघि सुनकोशीमा बाँध निर्माणलगायत कामको ठेक्का १२ अर्बमा लिएका हुन् । हालसम्म एक अर्ब ५० करोड भुक्तानी भइसकेको छ ।मरिण नदी नियन्त्रणअन्तर्गत पहिलो चरणमा कमलामाई नगरपालिका १ र २ मा दुइ किमि काममध्ये ७० प्रतिशत सम्पन्न भएको आयोजनाले जनाएको छ । सुरुङबाट पानी मरिणखोलामा खसालिने स्थान कमलामाई नगरपालिका२ को कुसुमटारदेखि वाग्मतीसम्मको ४४ किमिलाई ७ वटा प्याकेज बनाएर नदी नियन्त्रणको काम गरिरहेको आयोजनाले जनाएको छ । आयोजनाको काममध्ये इलेक्ट्रोमेकानिकलको ठेक्का प्रक्रिया सुरु भएको छ । ट्रान्समिसन लाइनको आईई अन्तिम चरणमा रहेको प्रमुख बरालले बताए ।आयोजनाको सामाजिक कार्यअन्तर्गत रामेछापमा लिफ्ट सिँचाइ काम भइरहेको छ । आयोजनाको समग्र भौतिक प्रगति २९९३ र वित्तीय प्रगति २८ प्रतिशत छ । अर्थात् हालसम्म आयोजना निर्माणमा ११ अर्व ९१ करोड १९ लाख खर्च भएको छ । आयोजनाको कुल लागत ४९ अर्ब ४२ करोड ३१ लाख हो ।"
संसदीय छानबिन समिति नबनेसम्म कांग्रेसले संसद् चल्न नदिने,"(काठमाडौं) कांग्रेसले सहकारीको बचत अपचलनमा मुछिएका उपप्रधान तथा गृहमन्त्री रवि लामिछानेमाथि छानबिन गर्न संसदीय समिति नबनाए शुक्रबारदेखि सुरु हुने बजेट अधिवेशन अवरुद्ध पार्ने चेतावनी दिएको छ । पार्टीका पदाधिकारी र पूर्वपदाधिकारीहरूको बुधबार बसेको बैठकले समिति बनाउनुपर्ने पूर्वअडानबाट पछि नहट्ने बरु अझै कडाइका साथ संसद्मा प्रस्तुत हुने निर्णय गरेको हो । राज्य संयन्त्र नै एउटा व्यक्तिलाई जोगाउने नाममा किर्ते जालसाजीमा उत्रिएको निष्कर्ष निकाल्दै बैठकले संसदीय छानबिनको औचित्व झनै बढेको जनाएको छ । उपसभापति धनराज गुरुङले संसदीय समिति गठन गर्नुपर्ने न्यूनतम मागबाट पछि नहट्ने बताए । सत्तापक्षले भनेजस्तै समग्र सहकारीका समस्याबारे अध्ययन गर्नका लागि समिति बनाउन हामी तयार छौं । तर, गृहमन्त्री लामिछाने सहकारीको बचत अपचलनमा संलग्न भएको तथ्य जिल्ला सरकारी वकिलको कार्यालयले जिल्ला अदालतमा बुझाएको अभियोजन पत्रमै किटान भइसकेकाले उनीमाथि छानबिन गर्न हुन्न भन्ने सत्तापक्षको अडानमा हामी सहमत हुन सक्दैनौं, उनले भने । सभामुख देवराज घिमिरेले मंगलबार बोलाएको सर्वदलीय बैठकमा सत्तापक्ष गृहमन्त्रीमाथि केन्द्रित नगरी समग्र सहकारीका विषयमा छानबिन गर्न समिति गठनका लागि लचक बनेको थियो । तर, कांग्रेसले रूपेन्देही जिल्ला अदालतमा प्रस्तुत अभियोजनमा सहकारीको बचत अपचलन गर्नेमा लामिछानेसमेतको नाम समावेश भएको भन्दै उनीमाथि छानबिन नहुने गरी समिति बनाउने प्रस्ताव अस्वीकार गरेको थियो । उपसभापति गुरुङले लामिछानेलाई जोगाउन प्रधानमन्त्री पुष्पकमल दाहालकै निर्देशनमा महान्यायाधिवक्ताको कार्यालयले जालसाजी पूर्ण ढंगले पत्र दिएको आरोप लगाए ।कांग्रेसका प्रमुख सचेतक रमेश लेखकले प्रतिवेदनले किटानी गरिसकेको अवस्थामा महान्यायाधिक्ताको जालसाझीपूर्ण पत्र ल्याएर गृहमन्त्रीमाथि छानबिन नहुने कुरा स्वीकार्य नहुने बताए । सहकारीको बचत सुरक्षा गर्ने, अपचलन गर्नेहरूको सम्पत्ति बेचेर बचत फिर्ता गर्ने र सँगसँगै गृहमन्त्रीको संलग्नतामाथि छानबिन गर्ने गरी समिति बनाइनुपर्छ, उनले भने । उपसभापति गुरुङले संसद् सहज ढंगले चलाउने कि नचलाउने भन्नेमा सत्तापक्षको कोर्टमा बल रहेको बताए । संसदीय छानबिन गठन गरेर संसद् अधिवेशन सहज बनाउन सत्तापक्ष तयार होला भन्ने विश्वास अझै हामीले राखेका छौं, उनले भने, बजेट पारित गर्ने जिम्मेवारी पनि सरकारकै हो । प्रमुख प्रतिपक्षको होइन । त्यस कुरामा सत्तापक्ष गम्भीर बनोस् । पदाधिकारी बैठकले गण्डकी प्रदेशका सभामुख कृष्णप्रसाद धितालले सर्वोच्च अदालतको आदेश र संविधानको व्यवस्थाको अपव्याख्या गरेर मुख्यमन्त्रीलाई विश्वासको मत दिने घोषणा गरिएकोप्रति पनि आपत्ति जनाएको छ । ६० सदस्यीय प्रदेशसभामा सभामुख धितालले आफूलाई गणना नगरी ५९ को बहुमत अर्थात् ३० सांसदमै मुख्यमन्त्री खगराज अधिकारीले विश्वासको मत पाएको घोषणा गरेका थिए । त्यसविरुद्ध कांग्रेस प्रदेश संसदीय दलका नेता सुरेन्द्र पाण्डे सर्वोच्च पुगेका छन् । संविधानलाई मिच्ने र अन्ततः व्यवस्थालाई नै कमजोर बनाउने दिशामा सत्तापक्ष उद्यत रहेको समेत कांग्रेसले निष्कर्ष निकालेको छ ।"
समकालीन कान्छी कलाकार शुपला,"शुपलाका बुबा हुन् फिल्म र नाटकका नामी कलाकार भोलाराज सापकोटा । छोरीलाई नाटक हेर्न थिएटर लैजान्थे, फिल्मसुटिङमा पनि लिएर गइरहन्थे । शुपलाले पहिल्यै एउटा म्युजिक भिडियोमा अभिनय गरेकी थिइन् ओइलियो फूलको थुङ्गो । सायद सानैदेखि छोरीलाई नाटकफिल्म हेर्ने बानी लागेकाले अभिनयमा उनको रुचि बढ्यो, छोरीको बानी र इच्छाबारे भोलाराज भन्छन्, ऊ इमानदार छ, कसैले पैसा दिए पनि नलिने स्वभावकी । अभिनय भनेपछि मरिहत्ते गर्ने । जस्तो कि ज्वरोले ओछ्यानमा सुतिरहँदा पनि स्कुलको अभिभावक दिवसमा नाटक देखाउनुपर्ने छ भने उठेर स्कुल गइहाल्थिन् । सोझी छ, हरेक काम हामीलाई सोधेर गर्छिन् ।स्कुलमा नाटक हुँदै छ भनेपछि नोटबुकमा केके कोरिरहन्थिन् सिन लेख्नु, त्यसैमाथि सोच्नु शुपलाको स्वभाव हो । शुपलालाई बुबाले खेलेको हेम्लेट, हिउँभन्दा चिसो नाटक खुब मनपर्छ । हिउँभन्दा चिसो को संवाद कर्णालीलबजसहित कण्ठ थियो उनलाई । शुपलालाई गीत गाउन रुचि छ, डान्समा पनि । स्कुलको डान्स कम्पिटिसनमा बरोबर भाग लिन्छिन् । घरमा एक्लै हुँदा ऐना हेर्छिन्, साडी लगाउँछिन् र अनेक हाउभाउसहित संवाद बोलिरहन्छिन् । भोलाराजको बुझाइमा अभिनय राम्रो गरेर मात्रै हुँदैन, यसमा दुःख छ र कमाइ पनि छैन । भन्छन्, त्यसैले छोरी अभिनयमा नआइदिए हुन्थ्यो भन्ने लाग्थ्यो, तर यो फिल्म हेरेपछि अब त लाग्छ उसको रुचि नै ठूलो सपना हो हाम्रा लागि । बोक्सीको घर को अडिसनमा शुपलाले कक्षापुस्तकमा पढेको एउटा कविता वाचन गरेकी थिइन् जूनभन्दा राम्री छिन्, फूलभन्दा राम्रीसबैभन्दा राम्री त यिनै आमा हाम्रीदूध खुवाइ तेते लगाइ बनायौ है ठूलोयिनीभित्र छैन कुनै छलछामको दुलोआमालाई खुसी पार्न गरौं राम्रो कामगुच्चातास नखेलेर अब पढ्न जामकविता सुनाएपछि फिल्ममा छनोट भएकी शुपलालाई फिल्म खेल्नुअघि भविष्यमा डाक्टर बन्छु भन्ने थियो । तर, अबको उनको छनोट हो अभिनय । शुपलाको अर्थ हुन्छ शुभ पल । नदीको कञ्चन पानी जत्तिकै सङ्लो हृदय हुन्छ बालबालिकासँग । एसईईपछि एक्टिङ पढ्छु । नाटक र फिल्ममै अघि बढ्नेछु, उनी भन्छिन् ।"
सगरमाथा आरोही नोर्गेको निधन,सन् १९८६ मा आजकै दिन (मे ९) मा पहिलो सगरमाथा आरोही तेन्जिङ नोर्गेको निधन भएको थियो । नेपालको सोलुखुम्बुमा सन् १९१४ मे २९ मा जन्मिएका नोर्गेको ७१ वर्षको उमेरमा दार्जिलिङमा निधन भएको थियो । नोर्गे र न्युजिल्यान्डका सर एडमन्ड हिलारीले पहिलो पटक विश्वको सर्वोच्च शिखर सगरमाथाको सफल आरोहण गरेका थिए । १९५१ मे २९ मा ११ बजेर ३० मिनेटमा सगरमाथाको चुचुरोमा पुगेका नोर्गे र हिलारी करिब १५ मिनेट बसेपछि ओर्लन सुरु गरेका थिए । सगरमाथाको दक्षिणपूर्वी क्षेत्रबाट आरोहण गरेका उनीहरूलाई ८ हजार ८ सय ४८ (हाल ८८४८८६) मिटर अग्लो चुचुरोमा पुग्न १६ दिन लागेको थियो । नोर्गे र हिलारीले आरोहण गरेको २२ वर्षपछि मात्र पहिलो महिला जापानकी जुन्को ताबेई सगरमाथा शिखरमा पुगेकी थिइन् । प्रथम आरोहणयता ७ हजारभन्दा बढी पर्वतारोहीले सगरमाथाको चुचुरोमा पुगिसकेका छन् । आरोहणका क्रममा तीन सयभन्दा बढी पर्वतारोहीले ज्यान गुमाइसकेका छन् । १५ औं चुलीका नाममा परिचित हिमाललाई १८६५ मा ब्रिटिस सर्भेयर सर जर्ज एभरेस्टका नाममा माउन्ट एभरेस्ट नामकरण गरिएको थियो । १९५६ (विसं २०१२) मा इतिहासशिरोमणि बाबुराम आचार्यले यसको नाम सगरमाथा राखेका हुन् ।
सुनकोशीमरिणले जगाएको आशा,"सुनकोशी नदीको पानी मरिण खोलामा खसालेर मधेशमा सिँचाइ सुविधा उपलब्ध गराउने र बिजुली पनि निकाल्ने उद्देश्यका साथ अघि बढाइएको सुनकोशीमरिण डाइभर्सन आयोजनाले महत्त्वपूर्ण कोसेढुंगा पार गरेको छ । आयोजनाकै जटिलमध्ये पर्ने सुरुङ छिचोल्ने कार्य बुधबार पूरा भएको छ । अधिकांश विकास कार्य लक्ष्यभन्दा ढिला सकिने प्रवृत्तिविपरीत सुरुङ भने लक्ष्यभन्दा तीन महिनाअगावै छेडिएको हो । राष्ट्रिय गौरवको बहुउद्देश्यीय यो आयोजना २०८४ असारमा सक्ने लक्ष्यका साथ २०७७ मा काम थालिएको थियो । आधाभन्दा बढी समय बितिसक्दा आयोजनाको समग्र प्रगति ३० प्रतिशत हाराहारी मात्र रहेकाले निर्धारित समयमै पूरै काम सकिनेमा संशय छ । तर दृढतापूर्वक लाग्ने हो भने असम्भव छैन भन्ने सुरुङ निर्माणको प्रगतिले देखाएको छ । २०७७ फागुन २० मा शिलान्यास गरेर सुनकोशीमरिण डाइभर्सन आयोजनामा काम सुरु गरिए पनि सुरुङ खन्न भने २०७९ असोज २८ मा थालिएको थियो । १३३ किलोमिटर लामो सुरुङ २२ महिनामा खनिसक्ने गरी चाइना ओभरसिज इन्जिनियरिङ (कोभेक) ले ठेक्का लिएको थियो । यसअघि भेरी बबई डाइभर्सन बहुउद्देश्यीय आयोजनामा पनि कोभेकले नै निर्धारित समयभन्दा छिटो सुरुङ खनिसकेको थियो । दुवै आयोजनामा ब्लास्टिङ गर्नु नपर्ने गरी टनेल बोरिङ मेसिन (टीबीएम) प्रयोग गरिएको थियो । सुनकोशीमरिणमा सुरुङ खनिरहँदा पटकपटक अवरोध भए पनि बेलैमा छिचोलिएको हो । गत पुसमा मात्र सुक्खा पहिरो खसेर मेसिन नै पुरिएपछि करिब दुई महिना काम रोकिएको थियो । त्यसपछि यति तीव्र गतिमा काम गरिएको थियो कि एक दिनमा ७२ मिटरसम्म सुरुङ खनिएको थियो । त्यही कारण म्याद सकिनु तीन महिनाअगाडि नै सुरुङ छेडिन सम्भव भयो । सुनकोशी नदीको पानी बाँध बाँधेर सुरुङबाट मरिणखोलामा खसाल्दै ३१०७ मेगावाट विद्युत् उत्पादन गर्ने, त्यसपछि बारा, रौतहट, सर्लाही, महोत्तरी र धनुषा जिल्लाको एक लाख २२ हजार हेक्टरमा सिँचाइ सुविधा उपलब्ध गराउने आयोजनाको लक्ष्य छ । बाह्रैमास सिँचाइ सुविधा उपलब्ध हुन थालेपछि ती पाँच जिल्लाको उत्पादकत्व ह्वात्तै बढ्ने अपेक्षा गरिएको छ । नदीमा बाँध बाँधिने हुनाले जलाशयका कारण पर्यटन व्यवसायसमेत फस्टाउने सम्भावना देखिएको छ । त्यसले आयोजना पूरा भएपछि त्यस क्षेत्रको आर्थिकसामाजिक रूपान्तरणमा महत्त्वपूर्ण योगदान पुग्ने विश्वास गरिएको छ । आयोजनाको कुल लागत ४९ अर्ब ४२ करोड रुपैयाँ छ, अहिलेसम्म करिब १२ अर्ब रुपैयाँ खर्च भइसकेको छ । सुनकोशीमरिण डाइभर्सन आयोजनालाई मन्त्रिपरिषद्ले २०७६ माघ ६ मा राष्ट्रिय गौरवको आयोजनामा सूचीकृत गरेको थियो । यस्ता आयोजनामा स्रोत अभाव हुन नदिने र कार्यान्वयनमा सघन अनुगमन गर्ने सरकारको नीति छ । समस्या आइहाले प्रधानमन्त्री, राष्ट्रिय योजना आयोगका उपाध्यक्ष, मन्त्रीको नेतृत्वमा रहेका विभिन्न समितिबाटै समस्या समाधान गरिन्छ । आयोजना कार्यान्वयनलाई नतिजामुखी बनाउन सम्बन्धित मन्त्रालय र सम्बद्ध आयोजना प्रमुखबीच कार्यसम्पादन करार गर्ने व्यवस्थासमेत छ । राष्ट्रिय योजना आयोगबाटै आयोजना कार्यान्वयनमा सहयोग, समन्वय एवं सहजीकरण गर्ने प्रावधान छ । सरकारले यति प्राथमिकता दिने आयोजनाअन्तर्गत राखिए पनि सुनकोशीमरिणको समग्र प्रगति भने सन्तोषजनक होइन । त्यसले आयोजना पूरा हुने समय धकेलिने संशय छ । सुनकोशी नदीको पानी सुरुङमा हाल्न ३० मिटर उचाइ र १५८ मिटर लम्बाइको बाँध निर्माण भइरहेको छ । चालु आर्थिक वर्षमा बाँध निर्माण १८ प्रतिशत सक्ने लक्ष्य पूरा गर्नै आयोजनालाई मुस्किल परिरहेको छ । बर्खामा पानीको बहाव बढ्ने हुनाले बाँधको थप कामका लागि हिउँद पर्खनुपर्छ । यसमा मरिण खोला नियन्त्रण, हाइड्रोमेकानिकल, इलेक्ट्रोमेकानिकल र प्रसारण लाइन निर्माण जस्ता कार्य बाँकी छन् । आयोजनाले सुरुङ छिचोल्ने कार्यमा जस्तै प्रगति अन्य काममा पनि देखाउन जरुरी छ । आयोजनाका तर्फबाट विद्युत्को लोडसेडिङ, काम गरेबापतको भुक्तानीमा ढिलाइजस्ता गुनासा सरकारप्रति आइरहेकै छन् । यस्ता कुनै समस्याले काममा अवरोध नहुने वातावरण सरकारले तयार गरिदिनुपर्छ । सुरुङ छिचोलिएको अवसरमा बुधबार आयोजनास्थल पुगेका प्रधानमन्त्री पुष्पकमल दाहालले यो राष्ट्रिय गौरवको रूपान्तरणकारी आयोजना भएकाले बजेट अभाव हुन नदिने प्रतिबद्धता जनाएका थिए । यो प्रतिबद्धता सरकारले व्यवहारबाट देखाए आयोजना तोकिएकै समयमै पूरा हुन सक्छ ।"
लामिछानेको दोषीको झैं व्यवहार,"सहकारीको पैसा अपचलन गरेको आरोप लागेका उपप्रधान तथा गृहमन्त्री रवि लामिछानेविरुद्ध प्रतिपक्ष कांग्रेस खरो उत्रिएको छ । उसको बटमलाइन नै लामिछानेमाथि संसदीय छानबिन हुनुपर्ने भन्ने छ । कांग्रेस सरकारमा छँदा लामिछानेलाई दोषी देखेन, अहिले सरकारबाट बाहिरिएपछि दोषी देख्यो, किन होला ? फोहोरी राजनीति खेल खेलेर जनतालाई ढाँट्ने काम बन्द गरौं । कतिपय महत्त्वपूर्ण विधेयक संसद्मा बन्धक भएका छन् । सांसदले तलब सुविधा खाइरहने, बैठक भने चल्न नदिने कस्तो नीति हो कांग्रेसको ? पछिल्लो समयमा सबैभन्दा दुःखको कुरा के छ भने दलहरूको अस्त्र भनेकै संसद् भएको छ । उनीहरूलाई चित्त बुझेन कि संसद् बन्द गरिहाल्छन् । प्रतिपक्षी भएपछि संसद् बन्द गर्नुपर्छ भन्ने गलत नजिर बसेको छ । यो हटाउन अति आवश्यक छ । संसद् बन्द गर्न पाइँदैन भन्ने नीति नै बनाउनुपर्यो । संसद् चले कम्तीमा छलफल गरेर निचोड निकाल्न सकिन्छ । सरकारलाई जेठ १५ मा बजेट ल्याउनुपर्ने बाध्यता छ । तर सरकारमा सामेल दल नै सरकारलाई सहयोग गर्न तयार देखिँदैन । रास्वपा सरकारलाई सहयोग गर्छु भनेर सत्तामा गएको थियो, अहिले आएर छानबिन समिति नै बनाउनु हुँदैन भनेर अड्को थाप्छ । कांग्रेस छानबिन समिति नबनाई संसद् चल्न दिँदैनौं भन्छ । रास्वपा कुनै पनि हालतमा छानबिन समिति बनाउन पाइँदैन भन्छ । अनि गर्नेचाहिँ के ? नबिराउनु नडराउनु भन्ने उक्ति छ । उपप्रधान तथा गृहमन्त्री लामिछाने दोषी छैनन् भने संसदीय छानबिन समिति बनाउन किन डर ? पुरुषोत्तम घिमिरे, जोरपाटी, काठमाडौं"
बहुमतको अपव्याख्या,"गण्डकी प्रदेश सरकार गठनमा त्यहाँका सभामुखले गरेको बहुमतको व्याख्या र मानेको गणपूरक संख्याले नयाँ बहस सुरु गरेको छ । ६० सदस्यीय सभालाई ५९ जनाको हिसाब गरेर ३० सांसदलाई बहुमत मानिएको छ । यही आधारमा नयाँ सरकारले विश्वासको मत पाएको छ । यो विषय अब सर्वोच्च अदालतमा पुगेको छ । उसले बोलेपछि प्रस्ट होला । तथापि सरसर्ती हेर्दा सभामुखको व्याख्या गलत छ । यसो भन्ने हो भने संघीय संसद् पनि २ सय ७५ को नभई २ सय ७४ को मान्नुपर्ने हुन्छ । के अबदेखि यसरी नै व्याख्या गर्ने हो ? होइन भने अदालतले गण्डकी प्रदेशको सरकार बदर गर्नुपर्छ । नत्र सातै प्रदेशमा यसरी आफूखुसी व्याख्या गर्ने गलत प्रवृत्ति बढ्छ । अन्तर्राष्ट्रिय रूपमा कानुनको व्याख्याका ५ नियम छन् शाब्दिक व्याख्याले नभए स्वर्णिम व्याख्या, पूरै अनुच्छेदको व्याख्या र त्यसले पनि पुगेन भने कानुन निर्माण गर्दा भएका छलफल सुनेर गरिने व्याख्या, कानुनको मर्म र भावनाको व्याख्या । तर त्यो व्याख्या गर्ने अधिकार र सादिकार केवल न्यायालयलाई हुन्छ । संसद्ले ऐन बनाउने मात्र हो, व्याख्या गर्ने अदालतले हो । तर यहाँ त अहिले सबै सांसद, सभामुख, मुख्यमन्त्री आफूखुसी न्यायाधीश बनेका छन् । समस्याको मुख्य जड नै यही हो । यसलाई बेलैमा सम्बोधन गर्नु जरुरी छ । यसलाई सर्वोच्च अदालतले गम्भीरतापूर्वक लेओस् । भारतमा न्यायालयले मुख्यमन्त्रीलाई पनि जेलमा राखिरहेको दृष्टान्त ताजै छ । हाम्रा न्यायाधीशहरूले पनि खुटा नकमाऊन् । गोपाल देवकोटा, गोकर्णेश्वर, काठमाडौं"
लोकतन्त्रमा बाँकी अपेक्षा,"भन्नलाई त सबै भन्छन् गर्छौं हामी भनीनिर्वाचनमा चर्का नारा लगाउँछन् पनिआकाशैका जूनतारा झारौंलाझैं गर्छन्ढुंगा, ढिस्का जे भेटे नि जुम्ल्या हात लाउँछन्टोल घुम्छन् घरघरमा पर्चा पम्प्लेट बाँड्छन्धूवाँधूलो उडाएर डाँडाकाँडा पुग्छन्जब चुनाव हारजित हुन्छ मुखै देख्न गाह्रोआफ्नो जमिन भुल्छन् यिनले सहर बन्छ प्यारोहिजो सँगै हिँडेकाले बिर्सन पो थाल्छन्देशवासीलाई कुहिएको झारपात जस्तो ठान्छन्दल र नेता छेपारोझैं रङ बदल्छन् किन ? कर्तव्य र जिम्मेवारी झ्याप्पै भुल्छन् किन ?चल्दैन देश सदाकाल ढाँटछल मात्र गरीफल्दैन फल समृद्धिको झूटको बीउ छरीलोकतन्त्रमा अपेक्षा त अझै बाँकी छटुप्पी समाई यिनलाई लिकमा ल्याउनुपर्नेछ कृष्ण कुम्पुरे, आदमटार, धादिङ"
'नेकपा एसको निष्कर्ष : सरकारमा निरन्तरता कायम रहन्छ समाचारमा  बाट लिइएका केही टिप्पणी :,अरू त उपाय हुनुपर्यो नि । रमण बस्नेत
जातले अवरुद्ध उद्यमव्यवसाय,"गाउँबाट आएका दलित समुदायका एक अनुभवी साना सवारी चालकलाई जागिरका लागि साथीभाइ र चिनजानका सबैतिर अनुरोध गरेको थिएँ । निजी क्षेत्रसँग राम्रो सञ्जाल भएका एक कर्मचारीले मेरो अनुरोध अनुसार चालकको बायोडाटा मागे । एक निर्माण कम्पनीले सवारी चालक खोजेको रहेछ । पछि उनले खबर गरे कम्पनीका सञ्चालकले चालक दलित भएकै कारण जागिर दिन मानेनन् । परेका बेला कम्पनीमै बस्ने र कहिलेकाहीँ चियाखाजा बनाएर कर्मचारीलाई दिनुपर्छ रे । त्यसैले तपाईंको मान्छेलाई जागिर दिन मानेनन्, उनले सुनाए, तपाईंलाई थाहा छँदै छ हाम्रो देशको अवस्था । मैले उनीहरूलाई बुझाउनै सकिनँ । ती चालकले लामो समयसम्म काम पाउन सकेनन्, जसको एकमात्रै कारण थियो दलित हुनु । पछि सरसापट र ऋणधन गरेर सेकेन्डह्यान्ड स्कारपियो लिए र व्यवसाय सुरु गरे । त्यहाँ पनि विभेदको क्रम रोकिएन । साना सवारीको माग प्रायः चिनजान र सञ्जालका आधारमा आउँथे । तर, दलित भएकै कारण चिनजान र नालनाताबाट उनको गाडीको माग आउने सम्भावना थिएन । उनले ट्राभल एजेन्सीको सम्पर्कबाट आफ्नो गाडी भाडामा लगाउन थाले । एक परिवारले मुक्तिनाथ दर्शनमा गाडी लैजाने भएछन्, उनकै परेपछि दलितले चलाएको गाडीमा नजाने जिद्दी गरे । त्यसपछि अर्कै गाडीमा पठाउनुपरेको थियो ।ती दलित पात्रले यस्ता कैयौं दृष्टान्त सुने, देखे र भोगे पनि । उनले बुझेका छन्, दलित समुदायका लागि उद्यमव्यवसाय पनि सजिलो छैन । दलित समुदायभित्रकै नालनाताले पनि गाडी भाडामा लिएर हिँड्न सक्ने गरी आर्थिक हैसियत बनाइसकेका छैनन् । गैरदलित समुदायले सकेसम्म आफ्नै नातागोता र जातीय सञ्जालबाटै सेवा खरिदबिक्री गर्छन् । आफ्नै देशमा बसेर केही गर्न सकिने उपाय उनले देखेनन् । भैंसी पालेर दूध बेच्ने, कृषि उद्यम गरेर तरकारी बेच्ने र होटल व्यवसाय गरेर सेवा बेच्न त दलितलाई बन्देज नै छ । लिखित नभए पनि सामाजिक मूल्यमान्यताले निर्धारण गरेका कानुनले यही भन्छन् र समाजले सोही अनुसार अभ्यास गर्दै आइरहेको छ । तर, उनले यातायातजस्तो गाह्रो र जोखिम क्षेत्रमा पनि दलित भएकै कारण विभेद भोग्नुपर्छ भनेर अनुमानसम्म गरेका थिएनन् । अब उनका सामु वैदेशिक रोजगारीका लागि देश छाड्नुबाहेकका उपाय बाँकी रहेनन् । नेपालमा उद्यमव्यवसायमा दलित समुदायले कम्तीमा चार प्रकारका विभेद भोग्छन् । पहिलो, जोखिमपूर्ण श्रमबाहेक जातीय पूर्वाग्रहका कारण उच्च जातीय समूहले दलित समुदायबाट वस्तु र सेवा खरिद गर्दैनन् । यस तीतो यथार्थलाई सन् २०१९ मा प्रकाशित पुस्तक गुड इकोनोमिक्स फर हार्ड टाइम्समा अर्थशास्त्रमा नोबेल पुरस्कार विजेता अभिजित बनर्जी र एस्थर डफ्लोले पुष्टि गरेका छन् । तिनका अनुसार जात तथा पितृसत्ताजस्ता सामाजिक मान्यताले व्यक्तिले गर्ने खरिदबिक्रीसम्बन्धी निर्णयलाई प्रभाव पार्छ । ग्राहकले वस्तु तथा सेवा खरिद गर्दा मूल्य र गुणस्तरका अलावा सामाजिकसांस्कृतिक मूल्य पनि हेर्छन् । नेपालको सन्दर्भमा उच्च जातका ग्राहकले वस्तु तथा सेवाको मूल्य र गुणस्तर जातीय र लैंगिक मूल्यमान्यताको कसीमा पनि राख्छन् । यही यथार्थका कारण ती दलित चालकले रोजगारी पाउन सकेनन्, उनको सेवा ग्राहकले खरिद गर्न चाहेनन् । दोस्रो, बजारमा हुने कडा प्रतिस्पर्धामा प्रतिद्वन्द्वीलाई हराउन विभिन्न हथकण्डा अपनाउने क्रममा दलित प्रतिस्पर्धीका विरुद्ध समाजमा विद्यमान जातीय विभेदको प्रयोग गरेको पाइन्छ । जवाहरलाल नेहरू विश्वविद्यालयका अर्थशास्त्रका इमेरिट्स प्राध्यापकलगायत विकास अर्थशास्त्रीले यो कुरालाई अनुसन्धानबाट पुष्टि गरेका छन् । भैरहवाको मेडिकल कलेज छेवैमा लामो समय होटल सञ्चालक रहेका व्यक्तिको जात थाहा भएपछि अन्य होटल व्यवसायीले दलितकहाँ पनि जाने ? भनेर उनका ग्राहकलाई हतोत्साही गर्न थालेपछि उनी अन्यत्र सर्नुपरेको थियो । नेपाली समाजमा आफ्नो जातको व्यवसाय हुँदाहुँदै किन दलित समुदायकहाँ खरिद गर्ने भन्ने प्रशस्त सुन्न पाइन्छ । तेस्रो, व्यवसाय सञ्चालन गर्न र फस्टाउनका लागि आवश्यक पूर्वाधार जस्तैः भूमि, पुँजी र व्यावसायिक सञ्जालमा दलित समुदायको पहुँच छैन । सदियौंदेखि बहिष्कार र भेदभावका कारण दलितसँग व्यवसाय सञ्चालनमा कर्जाका लागि धितो राख्न भूमि वा अन्य अचल सम्पति छैन । तराईमा लगभग ३७ प्रतिशत र पहाडमा ४१ प्रतिशत दलित भूमिहीन छन् । बैंक तथा वित्तीय संस्थामा, व्यापारिक सञ्जाल र नीति निर्माण गर्ने थलोमा पनि तिनको सहज पहुँच पुग्दैन । विभेदपूर्ण सामाजिक स्तरीकरणको पिँधमा राखेर वर्षौंदेखि तिनको श्रम र उद्यमको शोषण गरिएका कारण एकले अर्कोलाई सहयोग गर्न उनीहरूसँग चलअचल सम्पत्ति पनि छैन । चौथो, समाजले दलित समुदायलाई उद्यमीका रूपमा पहिचान गर्न इन्कार गरेको छ । श्रम, सीप, उद्यम र प्रविधिको ज्ञानमार्फत दलित समुदायका पुर्खाले नेपाली समाजको सभ्यता विकासमा योगदान गरे । इतिहासकार महेशचन्द्र रेग्मी, समाजशास्त्री डेभिड सेडन, मानवशास्त्री सुरेश ढकाल र लेखक आहुतिका लेखमा नेपालले खुलाबजार अर्थतन्त्रको नीति अपनाउनुअघि दलित समुदायले प्रविधि प्रयोगमा गरेको ज्ञानको चर्चा प्रशस्तै पाइन्छ । दलित समुदायलाई विभेदपूर्ण मिथक र रुढी धारणाले जेलेर राखिएको छ । समाजको नजरमा आज पनि दलित समुदाय अल्छी, दिमाग नभएको र जाँडरक्सीमा रमाउने भनेर चिनिन्छ । फलस्वरूप कर्जा अधिकारीहरूले दलित व्यवसायीलाई विश्वास गरेर कर्जा दिइहाल्ने अवस्था छैन । जातीय विभेदमा आधारित अवरोधले दलित समुदायलाई व्यवसायमा प्रवेश गर्न मात्र रोकेको छैन, तिनले समग्र बजारको नकारात्मक असर पारेको छ । भेदभावपूर्ण अभ्यासका कारण दलित समुदाय सीमित रूपमा भएको आर्थिक पुँजी पनि उद्यमव्यवसायमा लगानी हुन पाएको छैन । उनीहरूको कडा श्रम र उद्यमशील संस्कारले बजार लिन पाएको छैन । अर्कोतिर केही जातीय समुदायले आफ्नो जातीय दम्भका आधारमा बजार कब्जा गरेका छन् । अन्ततः जातीय दम्भ, शक्ति र सञ्जालका आधारमा व्यापारव्यवसायको अभ्यासले कार्टेल र एकाधिकारमुखी बजारको दबदबा छ । यहाँ प्रतिस्पर्धात्मक बजारका लागि पूर्वाधार तयार भएको छैन ।जातीय पूर्वाग्रहका आधारमा व्यावसायिक अभ्यासले बेरोजगारी र आयस्रोतको असमान वितरण जस्ता समस्यालाई टेवा दिइरहेको छ । रोजगारमा जातीय समूहको प्राथमिकताले एकातिर उद्योगव्यवसाय मानवस्रोतका लागि सानो समूहमा भर पर्नुपरेको छ, अर्कोतिर दलित समुदायले आफ्नो मानव विकासमा लगानी गर्न आकर्षित हुन सकेका छैनन् । बजारको लाभको समतामूलक वितरण हुन नसक्दा भूमि तथा पुँजीजस्ता अन्य स्रोतको दलित तथा सीमान्तकृत समुदायमा यथोचित हस्तान्तरण हुन सकेको छैन । फलस्वरूप गरिब गरिब नै रहने र धनी झन् धनी बन्दै जाने क्रम जारी छ । नेपालले केही सकारात्मक प्रयास पनि गरेको छ । सन् १९७४ मा नेपालले भेदभाव (रोजगारी र पेसा) सम्बन्धी महासन्धि, नं १११ (१९५८) लाई अनुमोदन गरेको छ । सन् २००२ मा कमैया श्रम (निषेध गर्ने) सम्बन्धी ऐन लागू गर्दै कमैया, हलिया र हरूवाचरुवा जस्ता बाध्यकारी श्रमलाई औपचारिक रूपमा अन्त्य गर्यो । सन् २०२० मा नेपाल राष्ट्र बैंकले दलित समुदायलाई सहुलियत ब्याजदरमा १० लाख रुपैयाँसम्म कर्जा उपलब्ध गराउन निर्देशिका जारी गरेको छ । यद्यपि यो निर्देशिकालाई अनौपचारिक रूपमा कार्यान्वयनका रोक लगाइएको छ । यी नीतिगत प्रयासले दलित समुदायका उद्यमव्यवसाय सुरु गर्न र टिकाउनमा उल्लेख्य मात्रामा सहयोगी भूमिका खेलेको देखिँदैन । देशमा रोजगारी सिर्जना गरेर दलित समुदायको श्रमशक्ति र स्रोतसाधनको सदुपयोग देशको समग्र आयस्तर वृद्धिमा प्रयोग हुन सकेको छैन । अब सामान्य नीतिगत सुधारले मात्र दलितले भोगेका व्यावसायिक बाधा हटाउन सम्भव देखिँदैन । तीन करोड हाराहारी जनसंख्यामध्ये ४० लाख जनसंख्या दलित समुदायको छ । अन्य समुदायको भन्दा जनसंख्या वृद्धिदर धेरै र औसत आयु कम भएका कारण देशको जनसांख्यिक लाभको महत्त्वपूर्ण अंश दलितले ओगटेका छन् । त्यसकारण देशमा उद्यमव्यवसायको विकास र प्रवर्द्धनका लागि पनि दलित समुदायको उद्यमव्यवसायका लागि आवश्यक आधारभूत स्रोत र बजारमा सहज पहुँचको अनिवार्य सर्त बन्न जरुरी छ । आगामी आर्थिक वर्षको बजेटका लागि नीति तथा कार्यक्रम प्रस्तुतिको संघारमा भर्खर मात्र लगानी सम्मेलन भएको छ । यसबाट राज्यले देशको विकासमा निजी क्षेत्रको नेतृत्वदायी भूमिकालाई स्वीकार गरेको छ । तर नेपालको बजार पूर्ण रूपमा प्रतिस्पर्धात्मक बनेको छैन ।राष्ट्रिय तथ्यांक कार्यालयले आर्थिक सर्वेक्षणमा जातीयतासम्बन्धी प्रश्नावली मात्र समावेश गरेर अध्ययनअनुसन्धानका लागि ढोका खोल्न आवश्यक छ । दलित उद्यमव्यवसायीको क्षमता अभिवृद्धिमा सहयोग पुर्याउन सरकारले दलित लक्षित इन्क्युबेसन केन्द्रको निर्माण गर्नुपर्छ । आर्थिक नीतिमार्फत दलितले उद्यमव्यवसायमा सामना गरिरहेका अवरोधको हटाउन मद्दत गर्नुपर्छ । मौद्रिक नीतिमार्फत दलित समुदायलाई बिनाधितो कर्जाको व्यवस्था, वित्तीय नीतिमार्फत व्यवसाय दर्ता शुल्क र कर छुट र खरिद ऐनमार्फत दलित समुदायको वस्तु र सेवा खरिद सुनिश्चित गर्नुपर्छ ।अन्त्यमा, दलित उद्यमव्यवसायीलाई क्षेत्रीय र वैश्विक मूल्य शृंखलामा पहुँचको सुनिश्चितता गरिनुपर्छ । स्थानीय बजारमा दलित व्यवसायीको सेवा तथा उत्पादन खरिदबिक्रीमा जातीय विभेद तगारो बन्छ । विश्व बजारले नेपाल उत्पादनका रूपमा मात्र परिचित हुनाले जातीय विभेदले स्थान पाउनेछैन । त्यसकारण दलित समुदायको मूल्य शृंखलामा बलियो उपस्थितिका लागि राज्यले सहयोगी भूमिका खेल्नुपर्छ । यसले अन्तत्वगोत्वा देशको उत्पादनमा वृद्धि र रोजगारी सिर्जना गरी समग्र अर्थतन्त्रको विकासमा सहयोग पुर्याउनेछ । नेपाली संयुक्त राष्ट्रसंघ नेपालका आर्थिक सल्लाहकार हुन् । यी उनका निजी विचार हुन् ।"
सहकारी सुशासनका सवाल,"उस्तै उद्देश्य र हैसियत भएका व्यक्तिले एकआपसमा आर्थिक परनिर्भरता सुल्झाउन सहकार्य गर्ने संस्था स्थापना गर्नु सहकारी हो । सहकारी सदस्यकेन्द्रित व्यवसाय हो । त्यसैले यसको नियन्त्रण तथा सञ्चालनको भार प्रत्येक सदस्यमा रहन्छ । अन्तर्राष्ट्रिय सहकारी महासंघअनुसार सहकारी त्यस्ता व्यक्तिको स्वायत्त संगठन हो, जो संयुक्त स्वामित्व तथा प्रजातान्त्रिक रूपमा नियन्त्रित व्यवसायमार्फत स्वैच्छिक रूपमा एकजुट भई आफ्ना समान आर्थिक, सामाजिक तथा सांस्कृतिक आवश्यकता एवं आकांक्षाको परिपूर्ति गर्न चाहन्छन् । संविधानको राज्यका निर्देशक सिद्धान्त, नीति तथा दायित्वमा सार्वजनिक, निजी र सहकारी क्षेत्रको सहभागिता तथा विकासमार्फत उपलब्ध साधन र स्रोतको अधिकतम परिचालनद्वारा तीव्र आर्थिक वृद्धि हासिल गर्दै दिगो आर्थिक विकास गर्ने तथा प्राप्त उपलब्धिको न्यायोचित वितरण गरी आर्थिक असमानताको अन्त्य गर्दै शोषणरहित समाजको निर्माण गर्न राष्ट्रिय अर्थतन्त्रलाई आत्मनिर्भर, स्वतन्त्र तथा उन्नतशील बनाउँदै समाजवादउन्मुख स्वतन्त्र र समृद्ध अर्थतन्त्रको विकास गर्ने राज्यको आर्थिक उद्देश्य हुनेछ भनी सहकारी संस्थालाई संवैधानिक मान्यता दिई यसको महत्त्वलाई उजागर गरिएको छ । संविधान जारी भएपछिको चौधौं पञ्चवर्षीय योजनामा समष्टिगत आर्थिक नीतिमा सहकारीलाई पनि समेटिएको छ । सहकारीले छरिएर रहेको श्रम, सीप, प्रविधि र पुँजी एकत्रित गरी उत्पादन, उत्पादकत्व र रोजगारी वृद्धिबाट राष्ट्रिय अर्थतन्त्रमा योगदान दिने अपेक्षा राखिएको छ । चालु आर्थिक वर्षमा समापन हुने पन्ध्रौं पञ्चवर्षीय योजनामा सहकारीलाई विपन्न ग्रामीण समुदायसम्म विस्तार गर्ने र संविधानले निर्दिष्ट गरेअनुसार समृद्धिको आधारका रूपमा स्थापित गर्न चुनौती रहेको उल्लेख छ । योजनाको आधार वर्ष २०७५७६ मा प्रारम्भिक सहकारी संस्थामा करिब ६६ लाख सदस्य रहेकामा महिलाको प्रतिशत ५१ र सञ्चालकमा महिला सहभागिता ४० प्रतिशत थियो । योजनाको समापन वर्षमा सहकारीमार्फत परिचालित पुँजी ८६ अर्ब, बचत ३८४ अर्ब र ऋण परिचालन ३९३ अर्ब पुग्ने अनुमान छ । यसका लागि सहकारी मूल्य र सिद्धान्तको अनुसरण, पारस्परिकता, संस्कार विकास तथा सुशासन कायम भएको हुनुपर्नेछ । सहकारी संस्थाले आर्थिक क्रियाकलापका अतिरिक्त सामाजिक विकासका कार्यसमेत गरेको पाइन्छ । सामान्यतः वित्तीय संस्थाहरूले अधिकतम नाफा आर्जन हुने हिसाबमा वित्तीय व्यवस्थापन गर्छन् भने सहकारीले संस्थाको दिगोपनका साथसाथै सदस्यको सर्वोपरि हितलाई ध्यानमा राखी वित्तीय व्यवस्थापन गर्नुपर्छ । सहकारी सदस्यहरूमा सीमित रही निक्षेप स्वीकार गर्ने र कर्जा दिनेलगायतका बैंकिङ पद्धतिका कारोबारसमेत गर्न सक्ने गरी कार्यविधि र प्रक्रिया कानुनमा व्यवस्था गरिए पनि निक्षेप स्वीकार र ऋण प्रवाहमा के कति ब्याज लिनेदिने भन्ने सम्बन्धमा कानुन मौन छ । यसमा पचली बहुउद्देश्यीय सहकारी संस्था लिमिटेडविरुद्ध रवीन्द्रमान मल्लको मुद्दामा ब्याज र धितोमार्फत गरिने ऋण असुलीका सम्बन्धमा सर्वोच्च अदालतले गरेको कानुनको व्याख्या मार्गदर्शन हुने देखिन्छ । उल्लिखित मुद्दामा भएको फैसलाअनुसार सहकारी संस्थाले सदस्यबीच विश्वास र आवश्यकताका आधारमा प्रदान गरिएको ऋणबाहेक अन्य ठूला प्रकृतिका ऋणमा सामान्यतया ऋण प्रवाह गर्दा नै धितोले खाम्ने गरी मात्र ऋण प्रवाह गर्नुपर्छ र राखिएको धितोबाट लिलामी गरी सोहीबाट ऋण असुल गर्नुपर्छ । धितोले नखामेमा जुन व्यवसाय गरिएको हो, सोहीबाट वा अन्य जायजेथाबाट उक्त ऋण असुली हुन सक्ने भए सोही प्रक्रियामा जानुपर्ने देखिन्छ । सहकारीमा जेथा राखिएको सम्पत्तिबाट ऋण असुली नभएमा ऋण असुली न्यायाधिकरणको प्रक्रियाबाट वा अन्य त्यस्तै प्रक्रियाबाट असुलउपर गर्ने व्यवस्था नभएकाले अन्य न्यायिक प्रक्रिया अवलम्बन गर्नुपर्छ । त्यस्तो अवस्थामा लेनदेन व्यवहारअन्तर्गत नियमित अदालत प्रवेश गर्ने कार्य अन्तिम उपाय हुने देखिन्छ । अन्तिम उपायअन्तर्गत लेनदेनसम्बन्धी कानुन र क्षेत्राधिकार प्रयोग गरी अदालत प्रवेश गरेको अवस्थामा अदालतले सम्बन्धित कानुनले तोकेको प्रतिशतभन्दा बढी ब्याज भराउन सक्ने देखिँदैन । जुन कानुन जुन प्रयोजनका निम्ति बनेको हो, त्यस कानुनले सो प्रयोजनभन्दा बढी वादीको दाबीबमोजिम निजको सुविधामा निर्णय हुन सक्ने देखिँदैन । फैसलामा अगाडि बोलिएको छ (सहकारी) संस्थाको कारोबारलाई सन्तुलित राख्न ऋण प्रवाह मात्र नभई उक्त प्रवाह गरिएको ऋण असुली गर्नु उत्तिकै महत्त्वपूर्ण रहन्छ भने उक्त ऋण असुली गर्दा निश्चित ऐन तथा नियमबमोजिम गर्नुपर्ने देखिन्छ । ऋणीले ऋण लिई समयमा किस्ता तथा ब्याज चुक्ता नगर्नु वा गर्न नसक्नु ऋण कारोबारसम्बन्धी जोखिम हो । यसबाट संस्थाले गर्ने आम्दानी तथा संस्थाको कोषमा नकारात्मक प्रभाव पर्न सक्छ । यसले एकातिर ब्याज आम्दानी नहुने देखिन्छ भने अर्कोतिर प्रवाह गरेको ऋणको साँवा रकम नै डुब्ने सम्भावना हुन्छ । बैंक तथा वित्तीय संस्थाको भन्दा सहकारी संस्थाको ऋण सानो आकारको, छोटो अवधि र असुरक्षित प्रकृतिको हुनाले ऋणसम्बन्धी जोखिमको उचित व्यवस्थापन गरिनुपर्ने देखिन्छ । ऋणीको अनुगमनपश्चात् मात्र ऋण लगानी गर्ने वा कम्तीमा चरित्र, क्षमता, अवस्था, पुँजी र धितोजस्ता महत्त्वपूर्ण कुरा विश्लेषण गरेर मात्र ऋण प्रवाह गर्नुपर्छ । पहिलो पटक सदस्यलाई ऋण दिँदा कम रकम दिने, अधिकतम ऋणको सीमा तोक्ने, संस्थाले एउटै क्षेत्रमा लगानी गर्ने सीमा तोक्ने, कर्जा लगानी नीतिको अक्षरशः पालना गर्ने, सदस्यलाई सहकारी शिक्षावित्तीय शिक्षा प्रदान गरेर मात्र ऋण प्रवाह गरेमा ऋण जोखिम कम हुन सक्छ । नियमित अदालत, जिल्ला अदालतसमक्ष ऋण र ब्याज असुल गर्न दाबी लिएको कुरा सहकारी संस्थाले प्रचलन गराउनुपर्दा मुलुकी देवानी संहिताका लेनदेन व्यवहारसम्बन्धी व्यवस्थालाई पक्रेर जानुपर्ने व्याख्या छ । सहकारी विभागद्वारा सहकारी संघसंस्थाका लागि २०७८ फागुन १५ देखि लागू हुने गरी सन्दर्भ ब्याजदरको अधिकतम सीमा १६ प्रतिशत तोकिएको छ । सबै सहकारी संघसंस्थाले सदस्यलाई ऋण प्रवाह गर्दा अधिकतम सीमा १६ प्रतिशतमा नबढ्ने गरी बचत र ब्याजदरको अन्तर ६ प्रतिशत कायम हुनुपर्छ । बचत तथा ऋणको कारोबार गर्ने सबै संघसंस्थाले प्रवाह गर्ने ऋण लगानीमा व्यक्तिगततर्फ १ प्रतिशत र सामूहिक जमानीतर्फ १५ प्रतिशतभन्दा बढी सेवा शुल्क लिन नपाउने गरी तोकेको कानुनी हैसियत के हुने भन्ने कुरा फैसलामा विवेचित छ । फैसलाअनुसार सहकारी संस्थाको ऋणबापतको ब्याज के कति हुने भन्ने सम्बन्धमा कुनै निश्चित विश्वव्यापी मापदण्ड छैन । तुलनात्मक रूपमा हेर्दा प्रायः सहकारी संस्थाको उद्देश्य सदस्यता र प्रयोजनका आधारमा आफैंले ब्याज निर्धारण गर्ने देखिन्छ । कतिपय देशमा सम्बन्धित देशको केन्द्रीय बैंकले निर्धारण गरेको ब्याजदर आकर्षित हुने देखिन्छ । समान उद्देश्य भएका मूलतः न्यून आयका व्यक्तिले जम्मा गरेको रकमबाट एकअर्कालाई सहयोग गर्न खोलिने संस्था भएकाले वित्तीय लगानी वा कारोबारमा सामान्यतः बढी ब्याज लिनु उपयुक्त हुँदैन । परिवर्तित कानुनी अवस्थामा सहकारी ऐन २०७४ को दफा ५०(५) मा सहकारी संस्थाले प्रदान गरेको ऋणमा लाग्ने ब्याजलाई मूल ऋणमा पुँजीकृत गरी सोको आधारमा ब्याज लगाउन पाउनेछैन भन्ने व्यवस्था छ । सहकारीको उद्देश्य र प्रयोजन हेर्दा कुनै पनि सहकारी संस्थाले आफ्ना सदस्यलाई प्रचलित बैंकिङ ब्याजदरभन्दा पनि न्यून ब्याजमा ऋण लगानी गर्नु उपयुक्त देखिन्छ । त्यस्तै ऋण असुली गर्दा ब्याजलाई साँवामा जोड्ने, फेरि ब्याज लगाउनेजस्ता कार्य आफ्नै समूहका सदस्यलाई शोषण गर्ने प्रकृतिको देखिन्छ । फैसलाले सहकारी संस्थाले प्रवाह गरेको ऋणमा प्रचलित लेनदेन व्यवहारसम्बन्धी कानुन आकर्षित हुने भनी व्याख्या गर्दै यसरी प्रवाह गरिएको ऋणमा लिखतमा ब्याज लिनेदिने उल्लेख भएकामा साहुले ऋणीबाट लिखतमा लेखिएबमोजिमको ब्याज लिन पाउनेछ । यसरी ब्याजको रकम साँवाको वार्षिक १० प्रतिशतभन्दा बढी हुनेछैन, साहूले ब्याजको ब्याज लिन पाउँदैन, लिएको भए साँवामा कट्टी हुन्छ र साँवा चुक्ता भइसकेको रहेछ भने त्यस्तो ब्याज फिर्ता गर्नुपर्नेछ भन्ने कानुन आकर्षित हुने कुरा सुनिश्चित गरेको छ । सहकारी संस्थाको राखनधरन वा सञ्चालनको जिम्मेवारी सदस्यको हुनाले बैंक तथा वित्तीय संस्थाको भन्दा सहकारीको वित्तीय व्यवस्थापन फरक प्रकृतिको हुन्छ । यसको मूल फाइदा र उद्देश्य संस्थाका सदस्यलाई सुलभ र सहज रूपमा ऋण प्रवाह गर्नु हो । सहकारीले समाजमा अलगअलग पहिचान कायम भएका आम मानिसलाई समान पहिचान प्रदान गरी सामूहिक उद्देश्य प्राप्तिका लागि सहजीकरण गर्छ । समाजका किसान, मजदुर र न्यून आय भएका व्यक्तिको सानो बचत परिचालनबाट राष्ट्रिय पुँजी निर्माण गर्ने सहकारीको उद्देश्य हो । तर, विशुद्ध वित्तीय संस्थाको नक्कल र परम्परागत बैंकिङ कार्य प्रणालीको अवलम्बनले कतिपय अवस्थामा सहकारी वित्तीय अपचलनको माध्यम भएको छ । जसको समाधान सहकारी सुशासनबाट मात्र हुन सक्छ ।"
कोरियाले वन्यजन्तु क्षेत्रमा पनि नेपाली कामदार लैजाने,"काठमाडौं (कास) दक्षिण कोरियाले रोजगार अनुमति प्रणाली (ईपीएस) अन्तर्गत वन्यजन्तु क्षेत्रमा पनि नेपाली श्रमिक लैजाने भएको छ । वन्यजन्तु क्षेत्रमा पनि नेपाली कामदारलाई यो वर्षको अन्त्यमा लैजाने गरी गृहकार्य भइरहेको नेपालका लागि दक्षिण कोरियाका राजदूत पार्क थेयङले बताए । नेपाली श्रमिकहरूले दक्षिण कोरियाको अर्थतन्त्रका लागि योगदान गरिरहेका छन्, दक्षिण कोरियाली दूतावासले बुधबार आयोजना गरेको पत्रकार सम्मेलनमा राजदूत पार्कले भने, नेपालबाट अहिलेसम्म ईपीएसअन्तर्गत उत्पादनमूलक, कृषि, सेवामूलक र शिक्षा क्षेत्रमा कामदार कोरिया गएका छन् । दूतावासका अनुसार हालसम्म एक लाखभन्दा बढी नेपाली कोरियामा काम गरेर फर्किसकेका छन् । हाल ४४ हजार नेपाली कोरियामा कार्यरत रहेको दूतावासले जनाएको छ । अहिले उत्पादन, कृषि, सेवा र स्वास्थ्य क्षेत्रमा काम गर्न नेपाली गएका छन् । भविष्यमा वन्यजन्तु क्षेत्रमा पनि कामदारको जग बसाल्ने व्यवस्था भएको छ, राजदूत पार्कले भने, नेपालबाट कोरियामा रोजगार बढाउने योजना छ । १६ मुलुकबाट ईपीएस प्रणालीमार्फत गत वर्ष एक लाख लगिएकामा नेपालबाट सबैभन्दा बढी २० प्रतिशत लगिएको हो ।"
विषादीको निर्बाध बिक्रीमा नियन्त्रण न नियमन !,"(काठमाडौं)कृषिमा प्रयोग हुने विषादी सेवन गरेपछि गत साता दुई जनालाई ललितपुरको मेडिसिटी अस्पतालको आईसीयूमा नै भर्ना गर्नुपर्यो । हेटौंडाका युवक उपचारपछि डिस्चार्ज भइसकेका छन् भने भक्तपुरकी युवतीको अवस्था अझै गम्भीर छ । युवतीले विष कसरी प्राप्त गरिन् भन्ने नखुले पनि ती युवकले एक अनलाइन प्लेटफर्मबाट खरिद गरेको पाइएको छ । विषादी बिक्रीवितरणलाई सरकारले नियन्त्रण गरेको भने पनि विष सेवन गरेर हुने आत्महत्या वा आत्महत्या प्रयासमा भने कमी आउन नसकेको यी दुई घटनाले देखाउँछन् ।नेपाल प्रहरीको तथ्यांकअनुसार पछिल्ला केही वर्षयता नेपालमा आत्महत्या गर्नेको संख्या बढ्दो छ । त्यसमा पनि विष सेवन गरेर आत्महत्या गर्नेको संख्या यसको २० प्रतिशतसम्म रहेको तथ्यांकले देखाउँछ । पाँच वर्षको तथ्यांक हेर्ने हो भने विषादी सेवन गरेर मृत्यु हुनेको संख्या घट्दै गए पनि पूर्ण रूपमा नियन्त्रणमा आउन सकेको छैन । २०७५७६ मा विष सेवन गरेर मृत्यु हुनेको संख्या १ हजार ३ सय ३६ रहेकामा त्यसपछिका तीन वर्षमा क्रमशः १ हजार १ सय ४६, १ हजार २ सय ८६ र १ हजार ४० हुँदै २०७९८० मा ९ सय ३२ जना रहेको प्रहरीको तथ्यांक छ । त्यस्तै चालु आर्थिक वर्षको गत फागुनसम्ममा ५ सय ९३ जनाको विषादी सेवनबाट ज्यान गइसकेको छ ।नेपालभित्र कुनै पनि प्रकारका विषादीको आयात तथा बिक्री गर्न कृषि तथा पशुपन्छी मन्त्रालयअन्तर्गतको प्लान्ट क्वारेन्टाइन तथा विषादी व्यवस्थापन केन्द्रबाट अनिवार्य स्वीकृति लिनुपर्छ । विषादी दुरुपयोग नहोस् भनेर केन्द्रले नियमन गर्न खोजे पनि विषादी सेवन गरेर आत्महत्या गर्नेको संख्यामा भने तुलनात्मक रूपमा नियन्त्रण हुन सकेको देखिन्न । अझ विषादी सेवन गरेर आत्महत्या गर्ने वा प्रयास गर्नेको संख्या ग्रामीण क्षेत्रको तुलनामा काठमाडौं उपत्यकाभित्रै बढी देखिएको छ । यसो हुनुमा विषादीको खुलेआम बिक्री वितरण मुख्य कारक मान्न सकिन्छ । त्यसमा पनि विभिन्न अनलाइन पोर्टलमार्फत यस्ता विषादी सहजै अर्डर र प्राप्त गर्न सकिने भएकाले यसको नियमन तथा नियन्त्रण कठिन बन्दै गएको छ । समयमै यसको रोकथाम गरिएन भने गम्भीर दुर्घटना निम्तिन सक्ने जोखिम पनि उत्तिकै रहेको सरोकारवालाहरू औंल्याउँछन् ।केन्द्रका वरिष्ठ बाली संरक्षण अधिकृत मनोज पोखरेलका अनुसार अति विषाक्त मानिएको विषादी अनलाइनमा सहज रूपमा बिक्री गरिनु गैरकानुनी मात्रै होइन, दण्डनीय अपराध पनि हो । अनलाइनबाट विषादी बिक्री भइरहेको छ भन्ने हामीलाई थाहा थिएन । यस्तो गर्न पाइँदैन, उनले भने, हामी यस विषयमा तत्काल अनुगमन गरेर कारबाही गर्छौं ।पोखरेलका अनुसार नेपालमा उपलब्ध विभिन्न विषादीमध्ये अल्मुनियम फोसफाइड र अर्ग्यानोफोस्फेटयुक्त विषादी सेवन गर्नेहरूको संख्या उल्लेख्य छ । सरकारले २०७६ मा अल्मुनियम फोसफाइडको ३ ग्रामको चक्की बिक्रीमा प्रतिबन्ध नै लगाएको थियो । त्यसबेला चिकित्सा शिक्षा अध्ययन गरिरहेका एक विद्यार्थीले उक्त विषादी सेवन गरेर आत्महत्या गरेका कारण यसलाई प्रतिबन्ध गर्नुपर्छ भन्ने आवाज उठेको थियो, पोखरेलले भने, पछि महाराजगन्जका चिकित्सक डा राकेश घिमिरेलगायतको अध्ययनले पनि उक्त विषादी दुरुपयोग भइरहेको प्रमाणित गरेको थियो । त्यसपछि सरकारले प्रतिबन्ध नै लगायो ।उनका अनुसार सरकारले प्रतिबन्धको दुई वर्षपछि उक्त विषादी बजारमा बेच्न नपाइने भए पनि खुला नाका लगायत कारणले यदाकदा बजारमा भेटिने भने गरेको छ । पहिला त विषादी बिक्री गर्न हामीले तालिम दिन्छौं । त्यसपछि परीक्षा लिन्छौं । त्यसमा उत्तीर्ण भएर प्रमाणपत्र प्राप्त गरेपछि फेरि केन्द्रबाट इजाजतपत्र लिनुपर्छ अनि मात्रै विषादी बेच्न पाइन्छ, उनले भने, तर, अहिलेसम्म विभिन्न व्यावहारिक कठिनाइका कारण विज्ञको सिफारिसबिना विषादी बेच्न नपाउने व्यवस्था भने लागू गर्न सकिरहेका छैनौं । बीचमा एकपटक प्रयास नभएको होइन । व्यावहारिक भएन । अनि बन्द गरियो ।पोखरेलका अनुसार जीवनाशक विषादी व्यवस्थापन ऐन, २०७६ ले विषादीको बिक्रीलाई केही हदसम्म नियन्त्रित र व्यवस्थित गर्ने प्रयास गरेको छ । यसलाई थप व्यवस्थित रूपमा लागू गर्न केही समयमा नै नियमावली पनि जारी गरेर लागू गर्ने अन्तिम तयारी भइरहेको छ । विषादीको दुरुपयोग रोक्न हाम्रो मात्रै एकल प्रयासले हुँदैन । यसमा सरोकारवाला समुदायको पनि सहयोग आवश्यक पर्छ, उनले भने, अब प्रदेश र स्थानीयस्तरमा पनि केन्द्रको पहुँच बढ्दै गएको अवस्थामा केही सहज हुने देखिन्छ ।केन्द्रको अघिल्लो पाँच वर्षको तथ्यांक हेर्ने हो भने नेपालमा विषादीको आयात दोब्बर भएको छ । सन् २०१७१८ मा करिब ६ लाख ३२ हजार किलोग्राम विषादी आयात भएकामा २०२१२२ मा यो संख्या बढेर ११ लाख ३५ हजार किलोग्राम पुगेको छ । नेपालमा विषादीको खपत बढेसँगै यसको दुरुपयोग हुने जोखिममा पनि उल्लेख्य वृद्धि भएको छ । तर, कृषिप्रधान मुलुक भएकै कारणले कृषि क्षेत्रको उत्पादनलाई बढाउन अत्यावश्यक मानिएको विषादीको बिक्रीलाई व्यावहारिक कठिनाइका कारण बिक्रीमा केही खुकुलोपना ल्याउँदा यसले दुर्घटना पनि बढाएको छ ।विषादी प्रयोगबाट हुने मृत्युलाई नियन्त्रण गर्न केही वर्षयता लागिरहेका त्रिवि शिक्षण अस्पतालका औषधि विज्ञानका उपप्राध्यापक डा राकेश घिमिरेका अनुसार सन् २०२२२३ मा ६ हजार ९ सय ९३ जनाले आत्महत्या गरेको प्रहरीको तथ्यांकमा देखिन्छ भने २०२१२२ मा ६ हजार ८ सय ३० जनाले आत्महत्या गरेका थिए । आत्महत्या गर्नेमा करिब २० प्रतिशतले विषादी सेवन गरेको पाइएको छ । विषादी सेवन गरेका कारण मृत्यु हुनेको मात्रै नभएर समयमै उपचार पाएका कारण बाँच्नेहरूको संख्या पनि ठूलो छ । तर, त्यसको औपचारिक तथ्यांक प्राप्त गर्न भने निकै कठिन छ । नेपाल स्वास्थ्य अनुसन्धान परिषद्को जर्नलमा प्रकाशित एक लेखअनुसार बनेपास्थित शिर मोमोरियल अस्पतालमा २०१७ देखि २०२० सम्ममा आल्मुनियम फोस्फाइड सेवन गरेर आत्महत्या गरेका वा गर्ने कोसिस गरेका २५ जना उपचारका लागि आएका थिए, जसमध्ये २० प्रतिशतको उपचारका लागि ल्याउँदा बाटोमा नै मृत्यु भएको थियो भने ६४ प्रतिशतको उपचारका क्रममा मृत्यु भएको हो ।डा घिमिरेका अनुसार नेपालमा विषादी सेवनका कारणले हुने मृत्युलाई घटाउन अति विषाक्त मानिएका विषादीमाथि पूर्ण प्रतिबन्ध लगाउनुको विकल्प छैन । कृषि उत्पादनका लागि विषादी आवश्यक पर्छ । त्यसमा दुईमत छैन । तर जुन विषादी मान्छेका लागि मात्रै नभएर माटो र पर्यावरणका लागि पनि हानिकारक हुन्छन्, त्यस्ता विषादीलाई प्रतिबन्ध नै गरेको उचित हो, उनले भने, विषादी केका लागि र किन प्रयोग गर्ने भन्ने विषयमा कृषि वैज्ञानिकहरू बढी जिम्मेवार हुने भए पनि २००१ देखि २०१९ सम्ममा नेपालमा करिब २४ थरीका विषादीको बिक्रीमा प्रतिबन्ध लागिसकेको छ । त्यसले बाली उत्पादनमा पनि खासै ठूलो उतारचढाव देखिएको छैन । केन्द्रका वरिष्ठ बाली संरक्षण अधिकृत पोखरेलका अनुसार भने हाल व्यक्तिले सेवनपछि हुने मृत्युको प्रमुख कारक देखिएका विषादीहरू भने कृषि उपजको सुरक्षणका लागि महत्त्वपूर्ण छन् । त्यसैले यसमाथि पूर्ण प्रतिबन्ध लगाउने विषयमा भने अलि गम्भीर अध्ययन नै गर्नु आवश्यक हुन्छ । हामीले व्यक्तिलाई सेवन गर्न सहज भएका कारणले दुर्घटना भइरहेको हो भनेरै ३ ग्रामको चक्कीमा प्रतिबन्ध लगाएका हौं, उनले भने ।डा घिमिरेका अनुसार चिकित्सा क्षेत्रमा भइरहेको विकासका कारण हाल विषादी सेवन गरेकालाई समयमा नै अस्पताल पुर्याउन सके बचाउन सकिने अवस्था छ । विषादी सेवन गरेकाको जीवन जोगाउनका लागि केही महिनायता त्रिवि शिक्षण अस्पतालमा विष सूचना केन्द्र सञ्चालनमा ल्याएका छौं, उनले भने, यस केन्द्रमा २४ सै घण्टा चिकित्सक रहनु हुन्छ । उनका अनुसार आत्महत्याको सोच आएको मानिसबाट विषादी टाढा राख्न विषादीको खुद्रा बिक्रेता मात्रै नभएर घरमा भण्डारण गरेर राख्ने प्रणालीसम्मका बारेमा गम्भीर भएर सोच्न जरुरी हुन्छ । विषादीकोसहज पहुँच हुने स्थितिलाई केही जटिल बनाउँदा पनित्यसले दुरुपयोग हुने अवस्थामा कमी ल्याउने देखिएको छ, उनले भने ।नेपाल मेडिसिटी अस्पतालमा कार्यरत सघन रोग उपचार विशेषज्ञ डा किशोर खनालका अनुसार अति विषाक्त मानिएका विषादीको प्रयोगलाई देशभर नै निरुत्साहित गर्नु आवश्यक छ । विषादी सेवन गरेका कतिपय बिरामीलाई अथक प्रयास गर्दा पनि बचाउन सक्दैनौं । उनीहरूको परिवारको कुरा सुन्दा सहज पहुँचकै कारणले तिनीहरूले विषादी सेवन गरेको देखिन्छ, उनले भने, यदि प्रतिबन्ध नै लगाउन सकिन्न भने पनि ठूलो मात्रामा एकै व्यक्तिलाई नदिने र सम्पूर्ण विवरण लिएर मात्रै दिने व्यवस्था गर्नुपर्छ । अनलाइनमार्फत त दिनै नमिल्ने बनाउन पनि जरुरी छ ।केन्द्रका वरिष्ठ बाली संरक्षण अधिकृत पोखरेल चिकित्सकहरूको तर्क सही भएको बताउँछन् । उनका अनुसार केन्द्रकै पहलमा सरकारबाट छिट्टै नै विषादीको बिक्री वितरण तथा नियमनका लागि नियमावली जारी हुन लागेको छ । नियमावली जारी भएपछि भने अहिले बिक्रीमा देखिएका केही समस्यालाई थप सम्बोधन हुने उनको भनाइ छ ।"
हेल्थ डेस्कका कर्मचारी ९ महिनादेखि तलबविहीन,"(कञ्चनपुर)कोरोना संक्रमणका बेला सुदूरपश्चिमका नाकाहरूमा धमाधम हेल्थ डेस्क स्थापना भए । कर्मचारी पनि भर्ना गरिए । जोखिम मोलेर स्वास्थ्यकर्मीहरूले परीक्षण पनि गरे । अहिले पनि नाकामा कोरोना संक्रमणदेखि, मलेरिया, क्षयरोग र एचआईभीलगायतको परीक्षण भइरहेको छ । तर नाकामा जोखिम मोलेर काम गरिरहेका स्वास्थ्यकर्मीहरू भने ९ महिनादेखि तलबविहीन छन् । सुदूरपश्चिमका ५ ठाउँमा कार्यरत २७ जना स्वास्थ्यकर्मीले ९ महिनादेखि तलब पाउन सकेका छैनन् । सुरुमा स्थानीय तहबाटै तलब बुझ्ने उनीहरूलाई पछिल्लो समय स्वास्थ्य सेवा विभागको इपिडिमियोलोजी तथा रोग नियन्त्रण महाशाखाले प्रदेश स्वास्थ्य निर्देशनालयमार्फत तलब उपलब्ध गराउँदै आएको थियो । तर गत वर्ष साउनदेखि तलब नबुझेको स्वास्थ्यकर्मीहरू बताउँछन् । हामीले जिल्ला प्रशासनदेखि प्रदेश स्वास्थ्य निर्देशनालय र स्वास्थ्य सेवा विभागमा पनि निवेदन दिएका छौं, तर अर्थ मन्त्रालयबाटै बजेट नछुट्याएका कारण तलब नआएको जानकारी आएको छ, गड्डाचौकीस्थित हेल्थ डेस्कका हेल्थ असिस्टेन्ट विशाल भट्टले भने, अझै पनि कहिले पारिश्रमिक पाउने हो भन्ने ठेगान छैन । कञ्चनपुरको गड्डाचौकी, कैलालीको त्रिनगर र टीकापुर, बैतडीको जुलाघाट र दार्चुलाको पुलघाट गरी ५ वटा हेल्थ डेस्कमा कार्यरत २७ जनाले पारिश्रमिक नपाएका हुन् । उनीहरूले सोमबारदेखि कालोपट्टी बाँधेर काम गरिरहेका छन् । जेठ १ सम्म पनि पारिश्रमिक नपाइए हेल्थ डेस्कमा ताला लगाइने भट्टले बताए । कोरोना संक्रमण सुरु हुनेबित्तिकै नाकामा हेल्थ डेस्क स्थापना गरिएको थियो । सुरुमा स्थानीय तहबाटै तलब उपलब्ध गराइएको थियो । त्यतिबेला पोसाक भत्ता दिए पनि जोखिम भत्ता भने दिइएको थिएन । दोस्रो वर्षदेखि पोसाक भत्ता पनि कटौती भयो । गत वर्ष साउनमा तीन महिनाको नियुक्ति दिएर दुई महिनाको आधा तलब मात्रै दिएको भट्टले बताए । तर त्यसपछि भने आधा तलब पनि नआएको उनले बताए । अहिले आएर आधा तलब मात्रै पाइने भन्दैछन्, आधा तलबले हामीले कसरी काम गर्नु ? गड्डाचौकी हेल्थ डेस्ककी ल्याब टेक्निसियन लक्ष्मी रिमाल धामीले भनिन्, प्रदेश र विभागका कर्मचारीसमेत अर्थ मन्त्रालयमै कुरा गर्नुस् भन्छन्, हामीले मन्त्रालयमै कुरा गर्नुपर्ने, बजेट आए सबैले आदेश दिन्छन् ।गड्डाचौकी हेल्थ डेस्कमा १२ जना स्वास्थ्यकर्मी कार्यरत छन् । जसमध्ये २ जना स्वास्थ्य निर्देशनालय र २ जना त्रिशूली प्लस नामक संस्थाबाट कार्यरत छन् । उनीहरूको मात्रै नियमित रूपमा पारिश्रमिक आइरहेको छ । इपिडिमियोलोजी तथा रोग नियन्त्रणम महाशाखाको बजेटअन्तर्गत भर्ना भएका अन्य ८ जनाको भने पारिश्रमिक आएको छैन । पछिल्लो समय गड्डाचौकी नाकामा कोरोना संक्रमण देखिएको छैन । तर मलेरिया, क्षयरोग र डेंगी भने देखिने गरेको छ । पछिल्लो समय डेंगीका बिरामी बढी संख्यामा देखिन थालेका छन् । सुदूरपश्चिम प्रदेश सामाजिक विकास मन्त्रालयका प्रवक्ता हेमराज खड्काले संघीय सरकारअन्तर्गतको कार्यक्रमबाट नियुक्त भएका हेल्थ डेस्कमा कार्यरत स्वास्थ्यकर्मीका लागि यो वर्ष आवश्यक बजेट नआएकाले पारिश्रमिक उपलब्ध गराउन नसकिएको बताए । विगतमा यसका लागि दुई करोड बजेट आउँथ्यो, यो वर्ष १८ लाख मात्रै आएको छ, उनले भने ।"
स्थानीय तहको २६ प्रतिशत वित्तीय अनुदान कटौती,"योजना पूरा गरेर भुक्तानी लिन आउनेलाई के भनेर पठाउने भन्ने दबाबमा आफूहरू परेको उनको भनाइ छ । आन्तरिक स्रोत नभएको विकट पालिकाहरू संघ सरकारले पठाउने समानीकरण अनुदानबिना चल्नै सक्दैनन्, उनले भने । समानीकरण अनुदान कटौती गर्न नहुने प्राकृतिक स्रोत तथा वित्त आयोगका अध्यक्ष बालानन्द पौडेलको तर्क छ । आयोगले गत वर्ष पनि अनुदान कटौती नगर्न सुझाव दिएको स्मरण गराउँदै पौडेलले भने, बरु अन्य शीर्षकको बजेट घटाएर भए पनि समानीकरणलाई यथावत् राख्नुपर्छ । संघ सरकारले उपलब्ध गराउने चार प्रकारका बजेट शीर्षकमध्ये स्थानीय तहले आफूखुसी निर्णय गरेर खर्च गर्न पाउने रकम नै समानीकरण अनुदान हो । जेजे काम गरिन्छ त्यो समानीकरण अनुदानकै रकम हो, नगरपालिका संघका अध्यक्ष ढुंगानाले भने । संघ सरकारले स्थानीय तहलाई बजेटअघि नै सिलिङ मागेर उक्त अनुदान दिने गर्छ । सिलिङअनुसार बजेट पाउने विश्वासमा योजना कार्यान्वयन गरिँदै आएको उनले बताए । अनुदान निकासा हुने आसमा एक वर्षअघि नै योजना तर्जुमा गरेर खर्चसमेत भइसकेको कामको भुक्तानी रोकिँदा स्थानीय सरकारका जनप्रतिनिधि निर्माण व्यवसायी र उपभोक्ताको दबाबमा परेका छन् । एउटा सरकारको बजेट अर्को सरकारले कटौती गर्नु संविधानविपरीत भएको हेलम्बु गाउँपालिका सिन्धुपाल्चोकका अध्यक्ष निमाग्याल्जेन शेर्पा बताउँछन् ।यो गैरजिम्मेवार र संघीयताविरोधी काम हो, अध्यक्ष शेर्पाले भने, काम सकेर बिल लिएर आउने निर्माण व्यवसायी र उपभोक्तालाई के भनेर फिर्ता पठाउने ? अनुदान कटौती हुने भएपछि अब आफूहरूलाई वार्षिक बजेट बनाउनसमेत अप्ठ्यारो परेको र संघ सरकारले संविधान उल्लंघन गरेको अभियोगमा अदालतमा मुद्दा दर्ता गर्नुपर्ने शेर्पाको तर्क छ । आन्तरिक स्रोत नभएका पालिकाहरूले अधिकांश योजना सञ्चालन र चालु खर्चको अनुमान समानीकरण अनुदानमा आधारित भएर गरेका हुन्छन् । मन्त्रिपरिषद्को गत माघ ९ को बैठकले राजस्व संकलनका आधारमा प्रदेश तथा स्थानीय तहलाई समानीकरण अनुदान निकासा गर्ने निर्णय गरेको थियो । मन्त्रपरिषद्को सोही निर्णयमा टेकेर महालेखाले पत्राचार गरेर अनुदानको सबै रकम निकासा नदिन भनेको हो । हालसम्म चालु वर्षको कुल राजस्व लक्ष्यको करिब ५६ प्रतिशत संकलन भएको अर्थ मन्त्रालयका प्रवक्ता तथा सहसचिव उत्तर खत्रीले जनाए । तर गत वर्षको तुलनामा यस अवधिको तुलनामा करिब ६९ अर्ब राजस्व वृद्धि भएको उनले बताए । अर्थ मन्त्रालय वित्तीय संघीयता समन्वय महाशाखाले अनुदान कटौतीको प्रस्ताव अघि बढाएको थियो । संघ सरकारले अनुदान कटौती गरेर स्थानीय जनप्रतिनिधिलाई अप्ठ्यारोमा पारेको नगरपालिका संघका अध्यक्ष ढुंगानाको भनाइ छ । अनुदान कटौती भएपछि काम गरेको रकम निर्माण व्यवसायी र उपभोक्तालाई कहाँबाट ल्याएर भुक्तानी दिने ? उनले प्रश्न गरे । स्थानीय तहले समानीकरण, ससर्त, विशेष, समपूरक अनुदान पाउने गर्छ । वित्त आयोगले समानीकरण अनुदान बढाएर ससर्त अनुदान कटौती गर्दै लैजान सुझाव दिएको छ । तर सरकारले समानीकरण अनुदान बढाउनेभन्दा पनि कटौती गर्ने रणनीति लिएको नीलकण्ठ नगरपालिकाका मेयरसमेत रहेका संघका अध्यक्ष ढुंगानाले जनाए । सरकारले तेस्रो किस्ताबापत स्थानीय तहलाई पठाउनुपर्ने २५ प्रतिशत रकमको ७ प्रतिशत मात्र पठाएको थियो । अहिले चौथो वा अन्तिम किस्ताको रकम पनि कटौती गर्ने भएपछि स्थानीय तहका जनप्रतिनिधिले आन्दोलन नै गर्नुपर्ने अवस्थामा पुगेको गाउँपालिका महासंघकी अध्यक्ष पाण्डे बताउँछिन् । समानीकरण अनुदान कसैले निगाहमा दिने बजेट नभएको उनको तर्क छ । यस्तो व्यवहारले संघीयता बलियो हुँदैन, उनले भनिन् । समानीकरण अनुदान कसैले लिने र दिने नभई संविधानले ग्यारेन्टी गरेको बजेट भएको उनको भनाइ छ । रकमको उक्त निर्णयपछि स्थानीय तहका जनप्रतिनिधिले प्रधानमन्त्री र अर्थमन्त्रीलाई भेटेर अनुदान कटौती नगर्न अनुरोध गर्दै आएका थिए । प्रधानमन्त्री दाहाल र अर्थमन्त्री पुनले सार्वजनिक फोरममा अनुदान कटौती नगर्ने वचन दिने तर व्यवहारमा भने कार्यान्वयन नगर्ने परिस्थिति बनेको अध्यक्ष पाण्डेले बताइन् । हामीले प्रधानमन्त्री र अर्थमन्त्रीको भनाइमा विश्वास गरेर बसेका हौं, अध्यक्ष पाण्डेले भनिन्, हाम्रो कुरा नसुन्ने हो भने आन्दोलनबाटै समस्या समाधानको खोजी गरिनेछ । सरकारले अनुदान कटौतीको निर्णय गरेपछि जनप्रतिनिधिले संघीय सरकारका सांसद गुहार्ने रणनीति बनाएका छन् । अनुदान कटौतीको विरोधमा आवाज उठाइदिन बिहीबार काठमाडौंमा सबै दलका सचेतक तथा सांसदहरूसँग छलफलको कार्यक्रम तय गरिएको महासंघका कार्यकारी निर्देशक राजेन्द्र प्याकुरेलले जनाए ।"
एसियाली विकास कोषमा थप ५ अर्ब डलर,साथै एडीएफ १४ ले जलवायु परिवर्तन अनुकूलन र प्रकोप जोखिम न्यूनीकरणलाई समर्थन गर्न महत्त्वपूर्ण भूमिका खेल्नेछ ।आर्मेनिया र जर्जियासहित दाताहरूबाट एडीएफ १४ को कोषमा कुल २५ अर्ब डलर वा ५१ प्रतिशत योगदान एडीबीले जनाएको छ । एडीएफमा उल्लेखनीय आय स्थानान्तरण हुने एडीबीको भनाइ छ । एडीएफ १३ मा १२ अर्ब डलरभन्दा कम थियो भने एडीएफ १४ मा १६ अर्ब डलर योगदान एडीबीको हुने जनाइएको छ । बाँकी ०९ अर्ब डलर अघिल्लो एडीएफबाट स्थानान्तरण र तरलता लगानीबाट ल्याइने एडीबीले बताएको छ । एडीएफ १४ मा १६७ अर्ब डलर सहुलियतपूर्ण ऋण दिइनेछ भने चुक्ता अवधिसमेत धेरै हुने एडीबीले जनाएको छ । एडीबीले दाताको सहयोगमा प्रत्येक १ डलरका लागि ८ डलरभन्दा बढी अनुदान र सहुलियतपूर्ण ऋण उपलब्ध गराउने भएको छ ।
'सरकारले पैसा नदिँदा अर्थतन्त्र चलायमान बन्न सकेन,"अर्थतन्त्र सुधारका लागि सरकारले स्थायी प्रकृतिका सुधारमा ध्यान दिनुपर्ने उनले बताए । अहिले अर्थतन्त्रमा पैसै पैसा देखिन्छ तर त्यो स्थायी होइन, उनले थपे । यस्तै, गत मंगलबार अर्थमन्त्री वर्षमान पुनले बैंकहरूलाई कर्जा विस्तार गर्न निर्देशन दिएका छन् । ऋणको माग नभएको भन्दै अपेक्षित रूपमा कर्जा प्रवाह नभइरहेका बेला अर्थमन्त्रीले यस्तो निर्देशन दिएका हुन् । मंगलबार अर्थ मन्त्रालयमा नेपाल बैंकर्स संघका पदाधिकारीहरूसँगको अन्तरक्रियामा अर्थमन्त्री पुनले खासगरी साना तथा मझौला प्रकृतिका कर्जा नरोक्न भने । विद्यमान नीतिमा कमीकमजोरी भए परिमार्जनका लागि सरकार तयार रहेको अर्थमन्त्री पुनले बताए । कर्जा प्रवाह गरेर बजारको आत्मविश्वास बढाउनुस् । यसका लागि विद्यमान नीतिमा केही परिमार्जन भए भन्नुस्, हामी संशोधन गर्छौं, उनले भने । कर्जा प्रवाह नभएकाले बजार चलायमान हुन नसकेकाले उत्पादनमूलक क्षेत्र एवं खासगरी साना तथा मझौला व्यवसायमा धेरैभन्दा धेरै कर्जा प्रवाह गर्न उनको निर्देशन छ । अर्थतन्त्र चलायमान बन्न नसकिरहेका बेला बैंकहरूले पनि कर्जा प्रवाह रोक्दा निजी क्षेत्रको आत्मविश्वास बढ्न सकेन, अर्थमन्त्री पुनले भने, साना र व्यवसायमा आधारित कर्जा बढाएर बजारको आत्मविश्वास बढाउने काम गरिदिनुपर्यो । राज्यले अनुकूल परिस्थिति बनाइदिएको अवस्थामा आफूहरू कर्जा विस्तार गर्न तयार रहेको बैंकरहरूको भनाइ छ । कर्जा असुलीमा समस्या हुँदा बैंकहरूको खराब कर्जा बढिरहेको छ । आउँदा दिनमा पनि यही दरले बढिरहे बैंकहरूको खराब कर्जा कुल कर्जाको ५ प्रतिशतभन्दा माथि जान सक्छ, अन्तरक्रियामा सहभागी एक बैंकरले भने, राष्ट्र बैंकको निर्देशनअनुसार खराब कर्जा ५ प्रतिशतभन्दा बढी हुनुहुँदैन । यसकारण परिस्थितिलाई हेरेर हालको ५ प्रतिशतको सीमा बढाउन राष्ट्र बैंकसँग समन्वय गरिदिन आग्रह गरेका छौं । अहिले पर्याप्त तरलता भए पनि समग्र पुँजी कोष चापमा रहेकाले केही बैंकले कर्जा प्रवाह गर्न सकेका छैनन् । यही बेला राष्ट्र बैंकले काउन्टर साइकल बफर कार्यान्वयनमा ल्याएको छ ।"
फुटबलले जोडेको सम्बन्ध,"(लन्डन)इंग्ल्यान्ड सी र नेपाली राष्ट्रिय फुटबल टिमबीच मे ६ मा पहिलो पटक ऐतिहासिक मैत्रीपूर्ण फुटबल खेल भयो । नेपालीको उल्लेख्य उपस्थिति रह्यो अल्डरसट सहरमा । होम अफ फुटबल मानिने बेलायती भूमिमा पहिलो पटक टेकेको थियो नेपाली टिमले । निरन्तर वर्षाबीच इंग्ल्यान्डसँग २ गोलले पराजय भोगे पनि नेपालले हजारौं नेपाली समर्थकको मन जित्यो । झरीको ख्याल नगरी खेल हेर्न घण्टौं ड्राइभ गरी स्कटल्यान्ड, वेल्स, मिडल्यान्डलगायत सहरबाट नेपाली अल्डरसट आइपुगेका थिए ।गोल कति गर्यो भन्दा पनि बेलायती माटोमा नेपालले पहिलो पटक खेल्ने अवसर पाउनु बढी महत्त्वपूर्ण हो भन्ने लाग्छ, खेल सफल बनाउन खटिएका एनआरएनए यूकेका पूर्वअध्यक्ष सूर्य गुरुङले सुनाए । बिरलै भीड देखिने ८ हजार क्षमताको भरिभराउ ईबीबी रंगशालामा झन्डै ९० प्रतिशत नेपाली दर्शकले हुटिङ गर्दै खेलाडीलाई हौसला प्रदान गरिरहे । खेल हारेको होइन नेपाली मन जितेको भन्दै उनीहरूले खेलाडीको प्रशंसा पनि गरे । नेपाली खेलाडीलाई अन्तर्राष्ट्रिय मञ्चमा आफ्नो प्रतिभा देखाउन र अनुभव हासिल गर्न एउटा गतिलो अवसर जुरेको कतिपयको धारणा छ ।गोर्खाहरूले ब्रिटिस आर्मीमा २ सय ८ वर्षयता सेवा गरिरहेका छन् । नेपालबेलायतको मैत्रीपूर्ण सन्धि भएको पनि एक सय वर्ष पुगिसकेको छ । यो गौरवशाली इतिहासबीच नेपाली फुटबल टिमले यसअघि कहिल्यै अवसर पाएको थिएन । इंग्ल्यान्ड सी यहाँको राष्ट्रिय मान्यताप्राप्त टिम हो, जसले इंग्ल्यान्डको प्रतिनिधित्व गर्दै विभिन्न मुलुकसँग सद्भावना खेल खेल्ने गर्छ ।दुई राष्ट्रबीचको ऐतिहासिक सम्बन्ध केही दशकयता जनस्तरमा अझ विस्तृत र व्यापक हुँदै गइरहेको स्मरण गर्दै बेलायतका लागि नेपाली राजदूत ज्ञानचन्द्र आचार्य जनस्तरमा आपसी सद्भाव बढाउन र फुटबलमा द्विपक्षीय सहयोग अभिवृद्धि गर्न मद्दत पुग्ने विश्वास व्यक्त गर्छन् । यसले बेलायतमा नेपालप्रति सद्भाव र नेपालीको पहिचान प्रवर्धन गर्न मद्दत पुर्याएको उनको बुझाइ छ ।टिम म्यानेजर उत्तमराज भण्डारी नेपाली फुटबल इतिहासमा यस टिमले अर्को इतिहास रचेको टिप्पणी गर्छन् । यो खेलाडीका लागि मात्र होइन, समस्त नेपाल र नेपालीलाई गौरवपूर्ण क्षण हो, उनले भने, हामीले जित्न नसके पनि सकारात्मक रूपमा लिनुपर्छ किनकि यस्तो अवसर हाम्रा खेलाडीले पहिलो पटक पाएका छन् ।नेपाली खेलाडीको प्रदर्शनबाट फुटबल एसोसिएसन (एफए) पदाधिकारी पनि प्रभावित भएको भण्डारीले सुनाए । खेलका क्रममा एफएका पदाधिकारीसँग कुराकानी हुँदा इंग्ल्यान्ड टिमलाई नेपाल लैजान उहाँहरू सकारात्मक रहेकाले यसबाट नेपाललाई हेर्ने दृष्टिकोण नै फरक हुन सक्छ, उनले बताए । अल्डरसट टाउन फुटबल क्लबले नेपाली संघसंस्थाको सहयोगमा मैत्रीपूर्ण खेल आयोजना गरेको हो । क्लबका अध्यक्ष साहिद अजिम नेपाली समुदायप्रति निकै आभारी छन् । अल्डरसट सहरलाई ब्रिटिस सेनाको घर भनेर चिनिन्छ, जहाँ १०० वर्षभन्दा बढी समयदेखि गोर्खा रेजिमेन्ट तैनाथ छ । स्थानीय समुदायलाई एकीकृत गर्ने र अल्डरसट टाउन फुटबल क्लबलाई पूर्ण समावेशी क्लब बनाउन यो ठूलो अवसर रहयो, उनले भने । खेल सफल बनाउन यहाँका नेपाली समुदायहरू जुटेका थिए । व्यवसायी रवीन्द्रजंग लामिछानेले नेपाल राष्ट्र र राष्ट्रियताका सवालमा बेलायतमा रहेका नेपाली सधैं एकजुट हुने गरेको स्मरण गराए । यस मैत्रीपूर्ण खेलले अब भविष्यका लागि पनि नेपाली खेलाडीलाई यहाँ फेरि आउने ढोका खोलेको छ, लामिछानेले भने ।"
रारामा कबड्डीको उत्साह,"(मुगु)समुद्री सतहदेखि २९ सय २९ मिटर उचाइमा अवस्थित चर्चित पर्यटकीय गन्तव्य रारा तालमा प्रदेशस्तरीय कबड्डी प्रतियोगिता सुरु भएको छ । जिल्ल्ला खेदकुद विकास समितिले आयोजना गरेको तीन दिने प्रतियोगितामा कर्णालीका १० जिल्लाका खेलाडी प्रतिस्पर्धारत छन् । रारा ताल किनारमा मनोरम दृश्य अवलोकनसँगै महिला र पुरुष खेलाडीहरू प्रतिस्पर्धामा छन् । प्रायः आन्तरिक पर्यटकमात्र देखिने रारा अहिले खेलाडीले भरिएको छ । रंगविरंगी पोसाकमा सजिएका खेलाडीको खेल हेर्न रारा वरीपरी बस्तीका बासिन्दा घरको काम थाँती राखेर रारातिरै उक्लिएका छन् । प्रतियोगितामा महिला ७ र पुरुष १० गरी १७ टिमका १ सय ७० खेलाडी र २२ रेफ्री सहभागी भएकोजिल्ला खेलकुद विकास समितिले जनाएको छ ।रारामा सुरु भएको कबड्डीले आफू उत्सहित भएको मुर्मा गाउँका धनसिह रोकायाले बताए । अहिलेसम्म कुनै ठूलो खेलकुद प्रतियोगिता नभएको रारामा पहिलो पटक कबड्डी आयोजना गरिँदा स्थानीयहरूमा उत्साह देखिएको हो । रारा राष्ट्रिय निकुञ्ज कार्यालयका संरक्षण अधिकृत राजु घिमिरे रारा भ्रमणमा आएका पर्यटकले पनि यतिबेला खेल हेर्न पाएको बताए । प्रतियोगिताका कारण राराका होटलमा पनि चाप देखिएको छ । रारामा आयोजित कबड्डीको उद्घाटन कर्णाली प्रदेशसभाका सार्वजनिक लेखा समितिका सभापति तथा निवर्तमान उद्योग, पर्यटन, वन तथा वातावरणमन्त्री जीतबहादुर मल्लले गरे । प्रदेश राजधानी सुर्खेतमा हुने दसौं राष्ट्रिय खेलकुदमा भाग लिने खेलाडी छनोट गर्न रारामा प्रदेशस्तरीय कबड्डी प्रतियोगिता गरिएको जिल्ला खेलकुद विकास समिति अध्यक्ष वीरेन्द्रबहादुर मल्लले बताए ।"
सहाना स्मृति यू१९ भलिबल असारमा,"काठमाडौं (कास) नेपाल भलिबल संघको व्यवस्थापन तथा सहाना प्रधान प्रतिष्ठानको आयोजनामा प्रथम सहाना प्रधान स्मृति यू१९ पुरुष तथा महिला भलिबल प्रतियोगिता असारमा हुने भएको छ ।असार ९ देखि हुने प्रतियोगिताका लागि बुधबार प्रतिष्ठान रसंघबीच सम्झौता भएको छ । प्रतिष्ठानकी अध्यक्ष रामकुमारी झाँक्री र भलिबल संघका अध्यक्ष जितेन्द्रबहादुर चन्दले सम्झौतापत्रमा हस्ताक्षर गरे ।प्रतियोगितामा सात प्रदेशबाट पुरुषमहिला दुवैमा ७७ टिम सहभागी हुनेछन् । त्यसका लागि सातै प्रदेश भलिबल संघलाई टिम निर्माण गरी सहभागी गराउन अनुरोध गरिएको अध्यक्ष चन्दले बताए । पुरुषमहिला दुवैमा सहभागीलाई २ समूहमा विभाजन गरी लिगकम नकआउट आधार खेलाइने छ ।पुरुषमहिला दुवैमा विजेताले ३ लाख, उपविजेताले २ लाख र तेस्रो हुनेले १ लाख रुपैयाँ पुरस्कार प्राप्त गर्नेछन् । सर्वोत्कृष्ट खेलाडीलाई २५२५ हजार पुरस्कार प्रदान गरिनेछ । विधागत उत्कृष्टले १०१० हजार पुरस्कार पाउनेछन् । अध्यक्ष चन्दले प्रतियोगितालाई संघको वार्षिक क्यालेन्डरमा समावेश गरेर निरन्तरता दिइने बताउँदै प्रतिष्ठानको सहयोगप्रति आभार प्रकट गरे । प्रतिष्ठानकी अध्यक्ष झाँक्रीले उमेर समूहको यो प्रतियोगितालाई वार्षिक क्यालेन्डरमा समावेश गरेकामा संघलाई धन्यवाद दिइन् ।प्रतियोगिता सञ्चालन गर्न करिब ८० लाख रुपैयाँ खर्च हुने बताइएको छ । साताव्यापी प्रतियोगिताका खेल त्रिपुरेश्वरस्थित राखेप कभर्डहलमा खेलाइने छ ।"
आयोजक सेमिफाइनलमा,"(धनकुटा)आयोजक सहिद भीमनारायण स्मृति प्रतिष्ठान धनकुटाले बुधबार सहिद भीमनारायण गोल्डकप फुटबलको १६ औं संस्करणमा जित हात पार्दै सेमिफाइनल तय गरेको छ । आयोजकले सिराहाको सहलेस युवा क्लबलाई १० ले हरायो । चार विदेशी खेलाडीसहित मैदान उत्रेको सहलेसको थुप्रै मौकालाई धनकुटाका गोलरक्षक प्रदीप भण्डारीले विफल पारिदिए । घरेलु दर्शकको साथ पाएको धनकुटाले उत्कृष्ट खेल प्रदर्शन गरेको थियो । पहिलो हाफ गोलरहित रहन पुग्यो । तर, खेलको ६६ औं मिनेटमा आयोजकका खमिर गिल्सन कन्दङ्वाले गोल गरेका थिए । खमिरले पोस्ट नजिकैबाट प्रहार गरेको बल विपक्षी गोलरक्षक रेम्बो चौधरीको बचाउने प्रयास निरर्थक भयो । दोस्रो हाफको १३ औं मिनेटमा सहलेसका फागुराम थारुको फ्रिकिक प्रहार विपक्षी गोलकिपर प्रदीपले उत्कृष्ट बचाउ गरे । प्लेयर अफ द म्याच आयोजकका गोलकिपर प्रदीप भण्डारी घोषित भए । उनले ५ हजार रुपैयाँ पुरस्कार पाए । सुनसरीको राष्ट्रिय जागृति क्लब, एपीएफ क्लब र बिर्तामोड युनाइटेड क्लब सेमिफाइनल पुगेका छन् । बिहीबार एपीएफ र राष्ट्रिय जागृति क्लबबीच प्रतिस्पर्धा हुने आयोजकले जनाएको छ ।"

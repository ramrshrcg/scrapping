शीर्षक,विवरण
दुई देशका राहदानी र सहकारी ठगीमा गृहमन्त्रीमाथि अनुसन्धान अघि बढाऊ,"सम्माननीय प्रधानमन्त्रीज्यू,नेपालका प्रमुख सञ्चारमाध्यममा कार्यरत हामी सम्पादकहरू पछिल्लोपटक सञ्चार गृहमा भएको धरपकडका सम्बन्धमा निम्न विषयमा तपाईंको ध्यानाकृष्ट गर्न चाहन्छौं :१ कान्तिपुर मिडिया ग्रुपका अध्यक्ष कैलाश सिरोहियालाई प्रहरीले उनकै कार्यकक्षबाट मंगलबार गिरफ्तार गरेको छ । नेपालको कानुन सबै नागरिकले समान रूपमा पालना गर्नुपर्छ र सिरोहियाले कानुनविपरीत कुनै पनि काम गरेका भए कानुनले तोकेबमोजिम सजाय भोग्नुपर्छ । यसका लागि आफू तयार रहेको सिरोहिया स्वयंले पनि सार्वजनिक रूपमै बताइसकेका छन् ।२ जुन परिस्थितिमा, जस्तो आरोप लगाएर, जसरी कैलाश सिरोहियालाई गिरफ्तार गरियो, त्यसले गम्भीर प्रश्न खडा गरेको छ । कुनै पनि सञ्चार गृहभित्र प्रहरी प्रवेश गरी पक्राउ गरिएको घटनालाई हामीले प्रेसमाथि दबाब र त्रास सिर्जना गर्ने उद्देश्यका रूपमा लिएका छौं । उनलाई लगाइएका आरोपबारे सरकारी निकायले कहिल्यै सोधपुछ गरेको छैन । हिजो एक्कासि उनलाई नागरिकतासँग जोडिएका केही प्राविधिक विषयलाई लिएर गिरफ्तार गरिएको छ । यो विषय अब अदालतले नै निरूपण गर्नेछ ।३ प्रधानमन्त्रीज्यू, हामी तपाईंलाई स्मरण गराउन चाहन्छौं तपाईंको सरकारमा पहिलोपटक गृहमन्त्री बन्दा रवि लामिछाने नेपालका नागरिक थिएनन् । अदालतको फैसलापछि उनले नेपालको नागरिकता पुनः प्राप्त गरेका भए पनि एकैपटक दुई देशको राहदानी बोकेको गम्भीर कसुरमा उनी सजायका भागीदार थिए र छन् ।४ गृहमन्त्री रवि लामिछाने अहिले मिडियामाथि किन शत्रुभावका साथ जाइलागेका छन् भन्ने पनि हामी स्पष्ट गर्न चाहन्छौं । सहकारी ठगीको समस्या विकराल बनेको छ । अहिले लाखौं नेपालीले सहकारीमा बचत गरेको अर्बौं रुपैयाँ अपचलनमा परेको छ र उनीहरूले आफ्नै पैसा फिर्ता पाएका छैनन् । गृहमन्त्री रवि लामिछाने स्वयं र उनी पहिले साझेदार रहेको गोर्खा मिडिया नेटवर्कले विभिन्न सहकारीमा आममानिसले राखेको करिब एक अर्ब रुपैयाँ अपचलन गरेका समाचार मिडियाले निरन्तर लेखिरहेका छन् । मिडियाले लेखेका यिनै समाचारलाई उनले गरिमामय संसद्मा उभिएर आफूमाथि ॅमिडिया ट्रायल भएको बताएका छन् । जबकि, पालिका तहमा भएका छानबिन र स्वयं नेपाल प्रहरीको सीआईबीले गरेका छानबिनले उनी र उनी सञ्चालक रहेको मिडिया कम्पनीले सहकारीको रकम हिनामिना गरेको स्थापित गरेका छन् । सत्ता दुरुपयोग गरेर आफूमाथि अभियोजन हुने र मुद्दा लाग्ने कुरालाई गृहमन्त्रीले रोकेका छन् । हामी यसबारे पनि प्रधानमन्त्रीको ध्यानाकृष्ट गराउन चाहन्छौं र उनीमाथि प्रहरीले गरिरहेको छानबिन निष्पक्षतापूर्वक अघि बढाउने र मुद्दाको निष्पक्षतापूर्वक अभियोजन हुने वातावरण बनाउनु तपाईंको जिम्मेवारी रहेको स्मरण गराउँछौं ।५ नेपाली सञ्चार जगत्मा लामो समयदेखि काम गरिरहेका हामी सम्पादकहरू प्रेस स्वतन्त्रता, कानुनको शासन र आफ्नो जिम्मेवारीप्रति सचेत छौं । र, त्यसको रक्षा गर्न र आफ्नो जिम्मेवारी पूरा गर्न कुनै सम्झौता गर्ने छैनौं भन्ने पनि स्पष्ट गर्न चाहन्छौं ।"
कान्तिपुर अध्यक्ष सिरोहियाको नागरिकताबारे अदालतमा यस्तो थियो बहस,"बहसको सुरुमा, बीचमा र अन्तमा सिरोहियाका अधिवक्ताहरूले देशका गृहमन्त्री, उनले बोकेका दुई देशका राहदानी र सहकारीको बचत अपचलनका विषयमा पटकपटक विषय जोड्न खोजे । तर न्यायाधीश चुरामन खड्काले सान्दर्भिक विषय मात्र राख्न भनेपछि अधिवक्ताहरूले यी सबै सिरोहियाको गिरफ्तारीसँग जोडिएका सान्दर्भिक विषय भन्दै आफ्नो पक्ष यसरी राखे ःश्रीमान्, यो कैलाश सिरोहियाको नागरिकताको विवाद हुँदै होइन । बरु, गृहमन्त्री रवि लामिछाने, दोहोरो नागरिकता, दुई देशका पासपोर्ट र सर्वसाधारणले गाँस कटाएर सहकारीमा बचत गरेको रकम हिनामिना गरिएको विषयसँग सम्बन्धित छ । नेपालको नागरिकता त्यागेका लामिछाने देशको सांसद र उपप्रधान तथा गृहमन्त्री भएको विषयमा सबै जिम्मेवार सञ्चारमाध्यमले जस्तै म अध्यक्ष रहेको कान्तिपुरले पनि समाचार प्रकाशन प्रसारण गरेको हो । त्यो विषय कति गम्भीर र संवेदनशील थियो भन्ने सर्वोच्च अदालतको संवैधानिक इजलासको फैसलाबाट प्रमाणित भइसकेको छ । इजलासले उहाँको नागरिकतालाई अवैध ठहर गर्दै सम्पूर्ण सार्वजनिक पदबाट उहाँलाई मुक्त गरेको हो ।देशको संविधान र कानुन कान्तिपुर वा कुनै सञ्चारमाध्यमले लेखेका होइनन् । तर त्यसमा लेखिएमा विषय स्मरण गराउने महत्त्वपूर्ण दायित्व सञ्चारमाध्यमको हुन्छ । तर यही कर्तव्य पूरा गरेकै कारण लामिछानेले पत्रकार सम्मेलन गरेर नेपाली सञ्चारमाध्यममाथि अनर्गल लाञ्छना लगाउनुभएको हो । तिनै विषयमा उहाँले एक वर्षपछि सार्वजनिक रूपमा माफी पनि माग्नुभएको हो । तर त्यही वरिपरि सहकारीको बचत अपचलनका समाचारहरू आउन थाले । सहकारीको बचत हिनामिना सामान्य विषय होइन, श्रीमान् । यो देशका ७१ लाख सर्वसाधारणले छोराछोरीको शिक्षा, बाबुआमाको उपचार रआफ्नो भविष्यका लागि जम्मा गरेको बचतमाथिको ज्यादती हो । करिब आधा दर्जन सहकारीको रकम गैरकानुनी रूपमा गोर्खा मिडिया नेटवर्क प्रालिमा ल्याएर अपचलन हुँदा लामिछाने उक्त कम्पनीका सेयरहोल्डर सञ्चालक तथा प्रबन्ध निर्देशक रहेको विषय कुनै सञ्चारमाध्यमले लगाएको आरोप होइन, कम्पनी रजिस्ट्रार कार्यालयका दस्तावेजबाटै प्रमाणित हुन्छ । सहकारीको बचत अपचलनमा लामिछाने संलग्न रहेको विषय पोखरा महानगरको अध्ययन, सीआईबीको प्रतिवेदन र रूपन्देही जिल्ला अदालतमा दायर भएको अभियोजनपत्रबाट पनि स्पष्ट हुन्छ । तर सर्वसाधारणको बचत अपचलन गरेको विषयमा भएका अनुसन्धान गृहमन्त्री लामिछानेले दबाउनुभएको छ र थप अनुसन्धानमा अवरोध गर्नुभएको छ भनेर नेपाली सञ्चारमाध्यमले समाचार प्रकाशित गर्दै आएका छन् । यो कर्तव्यमा नेपाली सञ्चारमाध्यम अटल रहनेछन् ।उता, राहदानी दुरुपयोगको अनुसन्धानको विषय गृह मन्त्रालयअन्तर्गत पर्छ । तर दुई देशका राहदानी बोकेर हिँडेका लामिछाने यो देशको गृहमन्त्री हुनुभएको छ । यो प्रकरण देशको संविधान, कानुनमाथिको प्रहार हो कि होइन भनेर सञ्चारमाध्यमले समाचार लेखिरहेका छन् । तर, २०७९ चैत ६ मा प्रधानमन्त्री पुष्पकमल दाहालले विश्वासको मत लिने दिन बिहान महान्यायाधिवक्ताको कार्यालयबाट निर्णय गराएर लामिछानेमाथि दोहोरो राहदानीमा मुद्दा नचल्ने निर्णय गरिएको थियो, लगत्तै लामिछानेको पार्टी रास्वपाले सरकारलाई समर्थन दिने निर्णय गरेको थियो । एउटा व्यक्तिले दुई देशका राहदानी बोकेको विषयमा देशको सर्वोच्च न्यायालयको ध्यानाकर्षण भइसकेको छ । महान्यायाधिवक्ता कार्यालयको निर्णयविरुद्ध सर्वोच्चमा परेका रिटको सुनुवाइ सर्वोच्चमा हुँदै छ, सर्वोच्च अदालतमा विचाराधीन विषयमा आज यो इजलासमा हामी धेरै चर्चा गर्न चाहँदैनौं । तर हाम्रो प्रश्न यति मात्र हो, दोहोरो नागरिकता र दुई देशको पासपोर्ट बोकेर हिँडेको व्यक्ति गृृहमन्त्री हुने र उहाँकै प्रतिशोध साध्न यो देशको सार्वभौम नागरिकलाई रातारात पक्राउ गर्नुपर्ने ? अनि यो देश र नागरिक टुलुटुलु हेरेर बस्नुपर्ने ? जब सरकारले उन्मादमा वा प्रतिशोधमा आफ्नो कर्तव्य बिर्सन्छ, त्यो बेला नागरिक र आम सञ्चारमाध्यमले आफ्नो आवाज मुखरित गर्छन् । किनकि तिनलाई भरोसा हुन्छ, नागरिक अधिकारको रक्षा गर्न देशमा न्यायालय छ ।"
गृहमन्त्री र महान्यायाधिवक्ताविरुद्ध रिट दर्ता गर्न सर्वोच्चको आदेश,"अधिवक्ता भट्टराईको रिटमा गरिएको मागक) मिति २०८१ वैशाख २४ मा चनं ३२७५ बाट महान्यायाधिवक्ता कार्यालयले जारी गरेको पत्र संविधान, फौजदारी कानुन र सहकारीमा रहेका बचतकर्ताको न्याय प्राप्त गर्ने आधारलाई संकुचन गर्ने साथै भविष्यमा समेत यस प्रकारको पत्र जारी गरी फौजदारी न्याय प्रणालीलाई कमजोर बनाई प्रभावित गराउन सक्ने कार्य भएको हुँदा विपक्षी कार्यालयले चनं३२७५ बाट अनुसन्धान अभियोजनको जानकारी सम्बन्धमा जारी गरेको पत्रको कानुनी आधार नभएको हुँदा बदर आदेश माग ।ख) विपक्षी कार्यालयलाई सहकारी ठगी जस्तो अहम् विषयमा बचतकर्ताले न्यायका लागि याचना गर्न सक्ने हुँदा व्यक्ति विशेषले धारण गरेको पदको बेवास्ता गरी, अनुसन्धान नगर्नँ, मुद्दा नचलाउनू भन्ने जस्ता आदेश प्रहरी प्रधान कार्यालयलाई नभन्नु र आफ्ना मातहतका अनुसन्धान गर्ने निकायलाई सहकारी ठगीमा कसैले कुनै व्यक्तिउपर जाहेरी, सूचना, प्रतिवेदन पेस गर्छ भने सो व्यक्तिउपर निर्धक्क भएर निर्बाध रूपमा अनुसन्धान गर्नँगराउनू भनी विपक्षी महान्यायाधिवक्ता कार्यालय र महान्यायाधिवक्ताको नाउँमा परमादेशको आदेश माग ।ग) संवैधानिक तथा कानुनी आधिकारसँग सम्बन्धित हुने किसिमका कुनै पनि अल्पकालीन अथवा दीर्घकालीन असर पार्न सक्ने तथा फौजदारी न्याय प्रणालीलाई नै प्रभावित पार्ने निर्णय नगर्नूनगराउनू भनी महान्यायाधिवक्ता कार्यालय र महान्यायाधिवक्ताको नाउँमा प्रतिषेधको आदेश माग । घ) मिति २०८१ वैशाख १० मा रवि लामिछानेले दनं १४०५१ बाट माग गरेअनुसार विपक्षी कार्यालयबाट मिति २०८१ वैशाख २४ मा चनं ३२७५ बाट जारी भएको पत्रको कुनै कानुनी वैधानिकता नरहेको र उक्त पत्रले फौजदारी न्याय प्रणालीलाई अनुचित तवरले प्रभावित पार्ने स्पष्ट रहेको हुँदा मिति २०८१ वैशाख १० मा रवि लामिछानेले दनं १४०५१ बाट माग गरेअनुसार विपक्षी कार्यालयबाट मिति २०८१ वैशाख २४ मा चनं ३२७५ बाट जारी भएको पत्र सम्बन्धमा भएको सम्पूर्ण कामकारबाही, सूचना, पत्राचार कार्यान्वयन नगर्ननगराउन अन्तरिम आदेश माग । ङ) उपप्रधान तथा गृहमन्त्रीले धारण गरेको जिम्मेवारीले अनुसन्धान प्रक्रियामा अनुचित प्रभाव र प्रतिकूल असर पार्ने र प्राकृतिक न्यायको सिद्धान्तविपरीत समेत रहने स्पष्ट भएको हुँदा अनुसन्धान प्रक्रिया चलिरहेको अवस्थामा गृहमन्त्रीको पदबाट निजलाई निलम्बन गर्नँ भनी नेपाल सरकार प्रधानमन्त्री तथा मन्त्रिपरिषद्को नाउँमा अन्तरिम प्रकृतिको उपयुक्त आदेश माग ।"
सहकारीपीडितद्वारा फेरि आन्दोलन घोषणा,"यज्ञ बञ्जाडे (काठमाडौं), रमेशकुमार पौडेल (चितवन), दीपक परियार (पोखरा) र घनश्याम गौतम (बुटवल)"
एक्लो दाबेदार दयाहाङ,"(काठमाडौं) नेपाली फिल्मको कुरा गर्दा वर्ष २०८०, दयाहाङमय रह्यो । अघिल्लो नयाँ वर्षको सुरुवात नै दया अभिनीत बिहेपासबाट भयो । वैशाखमै दयाको अर्को फिल्म प्रदर्शनमा आयो, जारी । जेठमा अर्को फिल्म चल्यो, नीरफूल, भदौतिर नाङ्गो गाउँ प्रदर्शनमा आयो । कात्तिकमा दिमाग खराब, माघमा दयारानी, फागुनमा रंगेली अनि चैतमा डिग्री माइला ः एम ए थर्ड क्लास ।एकै वर्षमा ९ फिल्म, २०८० दयाकै वर्चस्वमा बित्यो । अघिल्लो वर्षझैं २०८१ पनि दयाकै वर्ष बन्ने पक्का छ ! दयाहाङ अभिनीत मनसरा अहिले हलमा चलिरहेछ । प्रदर्शन मिति तय भइसकेको गाउँ आएको बाटो ले जेठ २५ मा हल तताउँदै छ । थुप्रै फेस्टिभल घुमेर घरेलु बजारमा प्रदर्शनको तयारीमा रहेको फिल्म करिअरकै उत्कृष्ट रहेको दयाहाङको दाबी छ । असार २८ को मिति कुरेर बसिरहेको छ, घरज्वाइँ ।आखिर दयाहाङलाई फिल्म क्षेत्रले यतिविघ्न किन रुचाइरहेको छ ? फिल्म समीक्षक अनुप सुवेदी समावेशिता र पहिचानका मुद्दाले दयाहाङलाई फिल्म क्षेत्रमा यस्तो स्थान बनाइदिएको धारणा राख्छन् । समाजले उनलाई स्वीकार्न थालेसँगै बजारले पनि मन पराइदियो । हिट बनेसँगै बजारले उनलाई पछ्याउन थाल्यो । हाम्रो समाजमा समावेशिताको कुरा उठ्यो, सबैले स्थान पाउनुपर्छ भन्ने बहस छेडियो । दयाहाङले स्थान पाउनुको एउटा कारण त्यो हो । अर्को त पहिचानको मुद्दाका कारण दयाहाङलाई एक खालको समुदायले आफू निकटको ठाने, सुवेदी भन्छन्, फिल्मकर्मीको रोजाइभन्दा पनि समाजको स्वीकार्यताले दयाहाङ फिल्ममा दोहोरिरहेका छन् । लगातार फिल्ममा देखिएसँगै पछिल्लो समय एउटा भाष्य सिर्जना भएको छ, दयाहाङ हेर्दाहेर्दा वाक्क ! अब त दयाले फिल्मबाट ब्रेक लिनुपर्ने प्रतिक्रिया पनि पुरानै भइसक्यो । चाहेरै पनि ब्रेक लिन नसकिरहेका दयाहाङका आफ्नै बाध्यता छन् । अहिले दयाहाङ जोसँग फिल्म गर्दै छन्, उनीहरू लामो समय संगत गरेका दौंतरीहरू । उतिबेलादेखिका साथीका फिल्म नगरौं भन्ने पनि त भएन उनलाई, मनैले दिँदैन । त्यसैले उनी दोहोरिरहे रामबाबु गुरुङ, उपेन्द्र सुब्बा, दीपेन्द्र लामालगायतका फिल्ममा ।निर्देशक नवीन सुब्बाले इन्डिजिनियस फिल्म आर्काइभ सञ्चालन गरिरहँदासम्म पनि नेपाली फिल्ममा बलिउडको हस्तक्षेप बढ्दो थियो । सुब्बा नेपाली फिल्मको कथ्य वाचन शैलीमाथि आवाज उठाइरहन्थे । सबै समुदायको आआफ्नै कथा भन्ने शैली हुन्छ । सुब्बा नेपाली फिल्मको मुहार बदल्न विभिन्न समुदायका मूल्यमान्यताभित्र नै कथा वाचनका शैली खोज्नुपर्नेमा जोड दिन्थे । नुमाफुङ पछि सुब्बालाई पछ्याउँदै आफ्नो कथा भन्न हौसिए, रामबाबु, उपेन्द्र, माउत्से, दीपेन्द्र । उनीहरूले आफ्नो समुदायको कथालाई फिल्ममा ल्याउन थाले । थकाली समाजको कथा, गुरुङ समुदायको कथा । कहिले तामाङ त कहिले राई समुदायकै कथा । दयाहाङ कहिले लिम्बू बने त कहिले मगर । यी समुदायको कथामा उनको अनुहार मिल्दै गयो, अनि उनी दोहोरिँदै । दीपेन्द्र, उपेन्द्रहरू कोही पत्रकारिताबाट त कोही साहित्यबाट फिल्म लेखनमा आए । जसले कथा लेखे पनि उनीहरूले आफ्नै परिवेशको कथा लेखे । उनीहरूले फिल्म गरिरहे, मैले फिल्म पाइरहें । त्यसैले गर्दा म अलि बढी देखिन थालें, दयाहाङ भन्छन्, ती फरक चरित्रमा मैले न्याय गरें वा गरिनँ । तर, मैले त्यो समुदाय र संस्कृतिको मूल्यमान्यता र जीवन दर्शन बुझ्ने मौका पाएँ । मूलतः नेपाली समाज नै बुझ्न पाएँ । मैले त्यो अवसरलाई समात्दै जाँदा, बजारमा धेरै देखिएँ । तर, त्यसको अर्थ यो धेरै नै भयो भन्ने पनि होइन ।समीक्षक सुवेदीले भनेझैं बजारमा हिट भइसकेपछि जोखिमका हिसाबले पनि दयाहाङलाई रोज्नेहरू बढ्न थाले । २०८० मा ९ फिल्म प्रदर्शनमा आउनु यसकै नतिजा हो । दयाहाङ जानकार छन् समाजले सहजै उनको अनुहारलाई स्वीकार्न थालेको होइन । राजनीतिले पहिचानको मुद्दा बोक्दै जाँदा फिल्म क्षेत्रतर्फ नवीन सुब्बाहरूले आदिवासी जनजाति फिल्म फेस्टिभलमार्फत फरक समुदायको कथा र अनुहारको स्वीकार्यताका लागि बहस चलाए । उपेन्द्र सुब्बा, राजन मुकारुङहरूले कवितामा आफ्नोपनको कविता लेख्न थाले । बिस्तारै समाजको चेतना विस्तार हुँदै आयो । अनि दयाले महसुस गरे, कथा त हाम्रो पनि हुन्छ, त्यो कथा भन्ने पात्र म पनि हुन सक्छु । फिल्म क्षेत्रकै चेतनामा भने तुरुन्तै बदलाव आएको होइन । कबड्डी गर्दासम्म पनि निश्चित अनुहार देख्नेबित्तिकै जनजाति फिल्मको ट्याग लाग्थ्यो । फिल्मलाई बजारमा ल्याउनै ठूलो चुनौती थियो । तर, बिस्तारै यी फिल्मले नेपालीको दर्जा पाउँदै आएको अनुभव दयाहाङले गरेका छन् । कथा जनजाति समुदायकै होला तर अहिले यी फिल्म नेपाली नै हो भनेर हेर्न थालिएको छ । अहिले त यो गुरुङ पात्र रहेछ, लिम्बू समुदायकै कथा भने पनि नेपाली फिल्मका रूपमा हेरिदिन थालेका छन्, दयाहाङले भने । एक दशकअघिसम्म पनि फिल्म क्षेत्रले सौन्दर्य मापदण्डलाई काँधमै बोकेको थियो । तर, जब दयाहाङले नाटक हुँदै दासढुंगा खेले, तब उनमा पनि पर्दामा देखिन्छु भन्ने आँट बढ्दै आयो । दासढुंगा गर्दा अब त वर्षमा कम्तीमा एउटा फिल्म त पाउँछु अब भन्ने आँट आएको थियो, उनी भन्छन् । हरेक वर्ष आफूलाई मन परेको स्क्रिप्ट छुटाउन चाहँदैनन् दयाहाङ । त्यसैमा पर्छन्, गाउँ आएको बाटो, राजागञ्ज । वर्षमा एक जना डेब्यु निर्देशकसँग काम गरौं भन्ने उनको योजना नै हुन्छ । त्यसमा दौंतरीसाथीभाइका फिल्म थपिएको संख्या बढ्दै गएको हो । खासमा चलेका बेला कमाइहालौं भनेर फिल्मको संख्या बढेको होइनन् उनका । भोलि डामाडोल हुन्छ, आजै कमाउनुपर्छ भनेर सोच्दिनँ । आज पाएको काम राम्रोसँग कसरी गर्न सकिन्छ भन्ने हुन्छ, उनी भन्छन्, भोलिलाई सोचेर को बस्छ ? डेब्यु निर्देशकका सवालमा भने उनीहरूलाई स्थान दिन पनि काम गरेको दयाहाङको भनाइ छ । डेब्यु निर्देशकसँग नयाँ जोस हुन्छ, व्यावसायिकताबाट पर रहेर फिल्म गर्छु भन्ने होडबाजी हुन्छ, उनी भन्छन् । त्यही लोभले उनी नयाँ निर्देशकसँग जोडिन चाहन्छन् । उनीहरूको काम गर्ने टेक्निक नै नयाँ हुन्छ । निःस्वार्थ सोचसहित कथा भन्ने हेतुले फिल्म बनाउन आउँछन् । त्यसैले नयाँ जोसमा नयाँ कुरा सिक्न म लोभिन्छु । तर दोस्रो फिल्म बनाइसकेपछि उनीहरूलाई बजारले न्याकिसकेको हुन्छ, उनको अनुभव छ । रामबाबु, दीपेन्द्र, निगम श्रेष्ठ, निश्चल बस्नेत, उपेन्द्र सुब्बा, दीपक रौनियारसँग डेब्यु निर्देशनदेखि जोडिएका दयाहाङ भन्छन्, मलाई पत्याएको पनि नयाँ निर्देशकले नै हो । नवीन सुब्बाबाहेक नयाँ निर्देशकसँगै काम गर्दै यहाँसम्म आइपुगें ।धेरै देखियो भन्ने बजारको भाष्यलाई फरक दृष्टिकोणबाट हेर्न सुझाउँछन्, दयाहाङ । अनुहार एउटै देखिए पनि फरक फिल्ममा उनी फरक चरित्र चित्रणमा देखिन्छन् । फिल्मले फरक मूल्यमान्यता बोक्ने हुँदा, ती फिल्म हेर्दा आफ्नो अनुहार भुलेर त्यसले उठाएको मुद्दामा ध्यान दिनुपर्ने उनको धारणा छ । पोस्टर र ट्रेलरमा देखिने मेरो अनुहारलाई बिर्सेर एकपटक फिल्मले उठाएको मुद्दालाई मिहिन ढंगबाट हेर्नुस् । फिल्मसँग गाँसिएर आएको थुप्रै कुरा त्यसपछि तपाईंले भेट्नुहुन्छ, दयाले भने । मनसरामा दया मानहाङको चरित्रमा छोटो समय पर्दामा देखिन्छन् । सोल्टिनीलाई छाडेर परदेश हराएका अनि पछि त्यही सोल्टिनीको खोजी गर्दै हिँड्ने पात्रका रूपमा उनी देखिएका थिए । फिल्मले निःसन्तान दम्पतीको पीडासँगै एकल आमाको दुःख र साहस देखाउने प्रयास गर्यो । डिग्री माइलामै पनि डिग्री गरेका माइलाहरू कसरी शैक्षिक बेरोजगार बने, बेरोजगारीले युवाहरूमा पारेको प्रभावको विषय उठाउन खोजिएको छ । त्यस्तै, रंगेली मा उनी उत्पीडनविरुद्ध उठेर शक्ति प्राप्तिका लागि अगाडि बढिरहेको चरित्रमा देखिए । प्रदर्शनको तयारीमा रहेको गाउँ आएको बाटोमा उनी केही फरक चरित्रमा देखिएका छन् । फिल्म निर्देशकको माध्यम हो, निर्देशककै दृष्टिकोणअनुसार कथा अगाडि बढ्छ । समकालीन फिल्मकर्मीसँग काम गर्दा चरित्रमाथि नियन्त्रण गर्न मलाई नै स्वतन्त्र छाडिदिन्छन् । तर, यो फिल्ममा निर्देशकले उक्त चरित्रमाथि आफूले चाहेअनुसारले नियन्त्रण गर्नुहुन्थ्यो, निर्देशक सुब्बासँग काम गर्दाको अनुभव साट्छन् उनी । झट्ट हेर्दा गाउँ आएको बाटोमा माइला बन्दा दयाहाङ भयंकर नौलो देखिएका छैनन् । चरित्र निर्माणमा दयाले अपनाएको शैलीले माइला चरित्रमा केही फरक भने देखिनेछन् । यो फिल्ममा उनले पुराना फिल्ममा दोहोर्याउँदै आएका कति शैलीलाई भत्काएका पनि छन् । उदाहरणका लागि, एउटा दृश्यमा दयाले कुनै कार्य (एक्सन) गर्नुपर्ने छ । क्यामराले खिच्दै गर्दा उक्त कार्यलाई समयमा पूरा नगर्दा त्यसलाई ढाक्न दयाले कहिले शरीरको लुगा मिलाउँछन्, त कहिले के गर्छन् । दयाका पुराना फिल्ममा हिँड्दा, बोल्दा दोहोरिरहने यस्तै एक्सनमाथि निर्माण टिमले अध्ययन टोली खटाएको थियो । त्यही पुराना कमजोरीलाई हटाउँदै दयाले माइला चरित्रमा अभिनय गरेका छन् । चरित्र चित्रणका यी मिहिन कमजोरी दर्शकले फिल्ममा नदेख्लान् तर यी पक्षलाई अवसरका रूपमा सिक्दै दयाहाङ माइला बने । माइला चरित्र निर्माणमा दयालाई उक्त पात्रको पेसाले निकै सहयोग गरेको सुनाउँछन् । यसअघिका कति फिल्ममा त दयाहाङले पात्रको काम के हो भन्ने नै थाहा पाउँदैनथे । तर, यो पात्रले चोयाको काम गर्छ भन्ने स्क्रिप्टमै लेखिएको थियो । दयाहाङले वास्तविक रूपमै चोया काढेपछि भने चरित्रको रिदम समातियो । चोया काढ्दै गर्दा त्यो बाँसलाई जोगाउन दयाको ओठ अनायासै चल्यो । त्यसलाई चरित्र निर्माणमा हालिदिए । छायांकनको तेस्रो दिनसम्म माइला बन्दा ओठलाई त्यसरी नै प्रयोग गरे । चौथो दिनदेखि आफूले देखाउनकै लागि उक्त जेस्चर दोहोर्याइरहेको भान भएपछि छोडिदिए । चौथो दिनको छायांकनमा निर्देशक सुब्बाले समातिहाले, तिमीले त्यो जेस्चर नछोड्नु । यो चरित्र हिँड्दा पनि दयाहाङले चोया काढ्दाकै रिदममा हिँड्ने कोसिस गरिएको दाबी गर्छन् । निर्माण टिमले उनलाई यस्तो चप्पल दिएका थिए, जसमा दयाको खुट्टाले टेक्दाभन्दा विपरीततर्फ टेक्ने भाग थियो । त्यसले उनलाई सहजै हिँड्न दिएन, फेरि चोया काढ्ने मान्छे जतनसहित हिँड्दो हो । मैले बिस्तारै हिँड्छु भनेर सोचें होला । तर, त्यसरी सोचेर अभिनय गर्दा त मेकानिकल हुन्छ । तर, जब प्रप्सले मलाई त्यस किसिमको चप्पल दियो, त्यसमा हतारले हिँड्नै मिलेन । यसरी चरित्र निर्माण गर्दै आएँ, दया भन्छन्, फिल्ममा यी सबै पक्ष भयंकर देखिन्छ भन्ने होइन । तर, फिल्म निर्माण यति मिहिन ढंगले गरिएको छ । दयाहाङ स्क्रिप्टको तथ्यमा बसेर चरित्र निर्माण गर्छन् । स्क्रिप्टमा उल्लेख गरिएकै तथ्यभित्र रहेर चरित्र निर्माण गर्ने कोसिसमा हुन्छन् । स्क्रिप्टलाई २०२२ पटक पढेपछि मात्र त्यसभित्रको तथ्य पक्रेर उनी चरित्र निर्माण गर्छन् । हरेक चरित्र पाउनासाथ पात्रको पृष्ठभूमि खोज्नु नै चरित्र निर्माणमा उनले अपनाउने पहिलो कदम हो । त्यसपछि चरित्रको विश्वास, सामाजिक मूल्यमान्यता र उसको उद्देश्य बुझेर चरित्र बनाउँछन् । रंगेलीमा ग्याङस्टर बन्दा उनले अन्तरमुखी स्वभावतर्फ धेरै नियाले । उक्त पात्रको मूल उद्देश्य छैन, अरूले बनाइदिएकै विचार पछ्याउँदै अगाडि बढ्छ, विजय । त्यसैले त्यो पात्रलाई धेरै नबोल्ने चरित्रका रूपमा निर्माण गर्नेतर्फ दयाहाङले काम गरे । डिग्री माइलाको माइला बन्न उनले नेपाली राजनीतिमा आँखा डुलाए । आफ्नो अस्तित्वका लागि आवाज उठाइरहने तर अर्काको अस्तित्व अस्वीकार गर्ने प्रवृत्ति हेर्दै यो चरित्र निर्माण गरे । फिल्म जुनसुकै होस्, पछिल्लो समय आदिवासी, जनजाति समुदायका कथाका मूल पात्रको एक्लो दाबेदार हुन् दयाहाङ । फिल्म क्षेत्रमा पहिचानको मुद्दा उठाउँदै आएका निर्देशक नवीन सुब्बाको गाउँ आएको बाटोमा काम गरेका दयाहाङ पछिल्लो समय कथा वाचनमा नौलो अभ्यास भइरहेको दाबी गर्छन् । कतिले भौगोलिक अवस्थाका लेयर्सलाई समातेर कथा भन्दै छन्, कतिले सामाजिक मूल्यमान्यता पक्रँदै कथा भनिरहेका छन् । कतिले समाजलाई पात्रको दृष्टिकोणमा भनिरहेका छन्, दयाहाङ भन्छन्, बलिउड छाप बोकेर यी फिल्मलाई हेर्ने हो भने सुन्दर ढंगले कथ्य वाचन गर्ने अभ्यास भइरहेको छ । आदिवासी जनजाति मात्रै होइन, समग्र फिल्मकर्मीले आफ्ना समुदायका कथा भन्ने कोसिस गरिरहेका छन्, जसले फिल्म क्षेत्रलाई नयाँ मोडतिर लैजाने निश्चित छ ।"
पर्यटन प्रवर्द्धनमा चाहिएको सार्थक पहल,"कोरोना महामारीले थलिएको पर्यटन व्यवसाय विस्तारै तङ्ग्रिँदै छ । पर्यटकीय स्थलहरूमा आन्तरिक र बाह्य पर्यटकको चहलपहल बढिरहेको छ । यसको पुष्टि चितवन राष्ट्रिय निकुञ्जमा चालु आर्थिक वर्षको १० महिनामा भित्रिएका पर्यटकको संख्याले नै गर्छ । १० महिनामा स्वदेशी र विदेशी गरी करिब २ लाख ७३ हजार पर्यटकले निकुञ्ज भ्रमण गरेका छन्, जुन गत वर्षको यही अवधिको तुलनामा १० हजारले बढी हो । पर्यटकबाट निकुञ्जले मात्र यस वर्ष २६ करोड ७१ लाख रुपैयाँ राजस्व आम्दानी गरेको छ । पर्यटकको आगमनले होटल, यातायातलगायत व्यवसायमा पनि टेवा पुगिरहेको छ । यसबाट पूर्वाधार र प्रचारमा यथेष्ट ध्यान दिन सक्ने हो भने पर्यटन क्षेत्र मुलुकको आर्थिक समृद्धिका लागि महत्त्वपूर्ण माध्यम बन्नेमा सन्देह छैन । भौगोलिक, धार्मिक, सांस्कृतिक, जैविक विविधतायुक्त मुलुक भएकाले नेपालमा विदेशबाट धेरै थरी पर्यटक आउँछन् । विदेशीहरू मुख्य गरी बिदा मनाउन, धार्मिक यात्रा र पर्वतारोहणका लागि नेपाल आउने गरेका छन् । हिमालय शृंखला दृश्यावलोकन, पदयात्रा र पवर्तारोहणमा जानेहरूको संख्या बढिरहेको छ । नेपालीमै पनि घुमफिर गर्ने संस्कृति मौलाउँदै गएको छ । चितवन राष्ट्रिय निकुञ्जमा चालु आर्थिक वर्षको १० महिनामा सार्क मुलुकका सहित विदेशी १ लाख ११ हजार जनाले भ्रमण गर्दा त्यहाँ पुग्ने नेपालीको संख्या करिब १ लाख ६२ हजार छ । निकुञ्जमा पर्यटकले पथप्रदर्शक (नेचर गाइड) को सहयोगमा पैदलै जंगल भ्रमण, मध्यवर्ती क्षेत्रका सामुदायिक वनमा हात्ती सफारी, निकुञ्ज या मध्यवर्ती वनमा जिप सफारी, निकुञ्ज हुँदै बग्ने खोला र नदीमा डुंगा सफारी गर्छन् । पर्यटकका कारण होटल, ट्राभल कम्पनीहरूको व्यवसायमा टेवा पुगेकै छ, रैथाने संस्कृति प्रवर्द्धन पनि भइरहेको छ । यसको अर्थ पर्यटन क्षेत्रबाट मुलुकले बहुआयामिक लाभ लिन सक्छ । चितवनजस्तै पर्यटकीय आकर्षणका क्षेत्र मुलुकभरि छन् । तिनको उजागर एवं प्रचार र पूर्वाधार निर्माणमा सरकारले पहल गर्दै आएको छ तर पर्याप्त देखिएको छैन । कतिपय क्षेत्रमा स्थानीय समुदाय आफैं पनि जुरमुराएका छन् । नेपालमा बाह्य पर्यटकलाई आगमन खुला गरिएको ७५ वर्ष हुन लागेको छ । सरकारले २०१३ सालमा ल्याएको पहिलो पञ्चवर्षीय योजनामै नेपालमा पर्यटनको राम्रो सम्भावना रहेको उल्लेख गर्दै पूर्वाधार विकासमा जोड दिइएको थियो । पर्यटन क्षेत्रका कार्यक्रमलाई व्यवस्थित ढंगले अगाडि बढाउने भन्दै २०१६ सालमा पर्यटन बोर्ड स्थापना गरिएको थियो । २०१८ सालमा निर्माण तथा यातायात मन्त्रालयअन्तर्गत पर्यटन विभाग गठन भएकामा २०३४ सालमा छुट्टै पर्यटन मन्त्रालय स्थापना गरियो । नीतिगत र संरचनागत तहमा सरकारबाट यस्ता पहल भए पनि पूर्वाधार निर्माण र प्रचारात्मक कार्यमा हुनुपर्नेजति पहलकदमी हुन सकेको देखिँदैन । त्यसमाथि विभिन्न विपद् र महामारीका कारण पर्यटकको आगमन उतारचढावपूर्ण छ । केही वर्षअघिको कोरोना महामारीले पर्यटन क्षेत्र थला पर्यो । महामारी मत्थरपछि पर्यटकीय गतिविधिले लय समात्दै छ । सन् २०२३ मा १० लाख पर्यटक भित्र्याउने सरकारको लक्ष्य पूरा हुन सक्यो । त्यो वर्ष १० लाख १४ हजार पर्यटक भित्रिँदा करिब ७३ अर्ब रुपैयाँ आम्दानी भएको थियो । कोरोना महामारीअघि सन् २०१९ मा करिब १२ लाख पर्यटक आएका थिए । सरकारले बनाएको राष्ट्रिय पर्यटन रणनीतिक योजना (सन् २०१६२०२५) ले भने सन् २०२५ मै वार्षिक पर्यटक संख्या २५ लाख पुग्ने प्रक्षेपण गरेको थियो । तर यो असम्भवजस्तै बनेको छ । सरकारले चालु आर्थिक वर्षको नीति तथा कार्यक्रममा सन् २०२३२३ लाई नेपाल भ्रमण दशक मनाउने घोषणा गरेको थियो, जसअनुसार सन् २०३३ सम्ममा वार्षिक विदेशी पर्यटक संख्या ३५ लाख पुर्याउने भनिएको छ । सरकारले पूर्वाधार र प्रचारमा जोडबल गर्ने हो भने यो लक्ष्य सहजै पूरा हुन सक्छ । पोखरा र भैरहवामा हालसालै बनेका विमानस्थलबाट अन्तर्राष्ट्रिय उडान सञ्चालन मात्र गर्न सके विदेशी पर्यटक आगमन दरले तीव्रता पाउन सक्छ । पर्यटकीय गन्तव्य जोड्ने सडक यातायातको पहुँच सहज बनाउनुपर्ने खाँचो छ । मुग्लिनपोखरा, नारायणगढबुटवल जस्ता सडकको स्तरोन्नतिमा भइरहेको ढिलासुस्तीले पर्यटकको आवागमन प्रभावित भइरहेको विषयमा सरकारको ध्यान पुग्न जरुरी छ । प्रमुख पर्यटकीय क्षेत्रमा खानेपानी, शौचालय, इन्टरनेट जस्ता सुविधा विस्तार गरिनुपर्छ । पर्यटकहरूको सुरक्षा व्यवस्थामा ध्यान दिनुपर्छ । जतिसक्दो बढी पर्यटक भित्र्याउन राष्ट्रिय र अन्तर्राष्ट्रियस्तरमा प्रचारात्मक कार्यक्रम गर्नुपर्छ ।"
गृहमन्त्रीबाट पद र शक्तिको दुरुपयोग,"कान्तिपुर मिडिया ग्रुपका अध्यक्ष कैलाश सिरोहिया पक्राउ पर्नु प्रेस स्वतन्त्रतामाथिको ठाडो हस्तक्षेप हो । अध्यक्ष सिरोहियाले गल्ती गरेको भए न्यायिक प्रक्रियाबाट निरूपण होला । तर सिरोहियालाई जसरी कार्यालयबाट धरपकड गरियो, त्यसमा प्रतिशोधको गन्ध सहजै आउँछ । उपप्रधान तथा गृहमन्त्री रवि लामिछानेको संलग्नता पुष्टि हुने सहकारीको रकम अपचलनसम्बन्धी समाचार कान्तिपुरले निरन्तर प्रकाशन गरिरहेको छ । सहकारीमा निमुखा जनताले मजदुरी गरी कमाएको पसिना डुबेको छ । सहकारी प्रकरण गम्भीर समस्याका रूपमा छरपस्ट छ । सरकारले सहकारी प्रकरणलाई तत्काल समाधान गर्नुपर्नेमा दुईमत छैन । सिरोहियालाई पक्राउ गर्न बर्दीधारी प्रहरी कान्तिपुरको कार्यालयमा परिचालन गरिएको थियो । कुनै बर्दीधारी प्रहरी मिडियाको कार्यालयमा पसेर धरपकड गर्नु निन्दनीय छ । मिडिया जनताका पहरेदार हुन्, लोकतन्त्रको रक्षक हुन्, विकास र सुशासनका हिमायती हुन् । मिडियालाई प्रतिशोधको आँखाले हेरिनु लोकतन्त्रको सिद्धान्तविपरीत छ । कानुनको सम्मान गर्ने र नागरिकताको अनुसन्धानमा सहयोग गर्ने सिरोहियाले बताएकै थिए । तर राज्यले राष्ट्रद्रोही अपराध गरेझैं सिरोहियालाई गिरफ्तार गर्यो । त्यो आम सञ्चार जगत्लाई एक हिसाबबाट हतोत्साहित बनाउने प्रयास हो । लोकतन्त्रको अभिन्न पहरेदार मिडियालाई सरकारले यो किसिमको व्यवहार गर्नु आम पीडित जनताको आवाज बन्द गर्न खोज्नु हो । सहकारी प्रकरणको समाचार लामिछानेलाई सिध्याउने खेल नभई आम सहकारीपीडितको आवाज हो । मिडियाले लामिछानेको मात्रै समाचार होइन, ललिता निवास, सुन तस्करी, गिरीबन्धु टीइस्टेट, नक्कली शरणार्थी, रातो पासपोर्ट दुरुपयोग जस्ता काण्ड पर्दाफास गरेकै हो । मिडियाले खबरदारी गर्दा त जनताका समस्यामा सरकार केन्द्रित हुँदैन भने मिडियाको आवाज बन्द हुँदा अवस्था कस्तो होला ? हामी सहजै अनुमान गर्न सक्छौं । गोविन्द विक, बुढानीलकण्ठ१२, काठमाडौं"
अमेरिकाको सपना र दलालको धन्दा,"कान्तिपुरमा जेठ ५ मा प्रकाशित डंकी रुटबाट अमेरिका जान लाखौं डुबाउँदै युवा शीर्षकको समाचार पढ्दा साह्रै दुःख लाग्यो । रुकुम, मुसिकोटका एक युवा अमेरिका जाने रहरमा दलालमार्फत झन्डै ९० लाख खर्च भइसक्दा पनि अझै गन्तव्यमा पुग्न नसकेको कथाले अन्य गाउँका युवाको पनि प्रतिनिधित्व गर्छ । चर्को ब्याजमा ऋण काढेर अमेरिकातर्फ हिँडेका अरू कैयन्को अवस्था यस्तै छ । कोही अमेरिका पुगेर पनि अलपत्र परेको, पक्राउ परेर सिधै काठमाडौं फर्काइएको, केहीको बाटैमा तथा अमेरिका पुगेपछि मृत्यु भएको समाचार आइरहेका छन् । एकातिर वर्षौं लगाएर र लाखौं खर्च गरेर मानव तस्करको भरमा अवैध बाटो भएर स्वदेश छोड्नु हुँदैन, गन्तव्यको वैध बाटो, साधन, कामको सुनिश्चितता नभएसम्म विदेशमा पाइला चाल्नु हुँदैन भन्ने सामान्य जानकारीसमेत नराख्ने तर गन्तव्यमा पुग्न पाए रूखमा फल्ने विदेशी रकम टिप्न सकिन्छ भनी सोच्ने अधिकांश शिक्षित छन् । के उनीहरूलाई आफूले रोजेको मुलुक जाँदा गन्तव्यको अनुमति, यात्राका साधन, कामको सुनिश्चितताबारे केही जानकारी हुँदैन ? जसले जे भन्यो, त्यसैको पछि लाग्ने युवा र सन्तानले चाहँदैमा बाबुआमाले पनि असम्भव माग पूरा गर्नैपर्छ भन्ने हुन्छ र ? विदेशको बाटो लाग्न मरिहत्ते गर्नुभन्दा आफ्नै देशमा सकिने काम गरेर कमाइ गर्नु नै श्रेयस्कर हुन्न र ? गंगाराज अर्याल, पाणिनि८, अर्घाखाँची"
माथि पुगोस् नेपाल,"नीति तथा कार्यक्रम त धैरै पटक आएदेशवासीले पटकपटक धोका मात्र खाएलेख्ने भन्ने एकाथरी गर्ने अर्कै थरीसत्तास्वादमा मरिहत्ते त्यही भो सर्वोपरिअनाहकमा समयलाई नफालेर खेरजनताको घरदैलो चुलोचौको हेरमुलुकमाथि निष्ठा राखी बढ अगाडिअब हामी फर्कन त हुन्न पछाडिनीति तथा कार्यक्रमले साँच्चै गरोस् कमालसमृद्धिको ढोका खुलोस् माथि पुगोस् नेपाल कृष्ण कुम्पुरे, आदमटार, धादिङ"
बजेट सरकारको कि जनताको ?,"संवैधानिक व्यवस्थाका कारण अबको एक सातामै आगामी आर्थिक वर्षको बजेट संघीय संसद्मा पेस हुनेछ । जेठ १५ गते गणतन्त्र दिवसकै दिन बजेट ल्याउनैपर्ने संवैधानिक प्रावधानका कारण बजेट निर्धारित मितिमा आउनेछ । नीति तथा कार्यक्रम आइसकेको र त्यसकै मूलभूत मान्यताका आधारमा बजेट आउने भएकाले धेरैको प्रतीक्षा र पर्खाइको विषय बनेको छ । बजेट त हरेक वर्ष आउँछ, चाहे सदनबाट होस् वा अध्यादेशबाट । बजेट भाषण सुन्न सिंगो मुलुक लालायित हुन्छ तर अहिलेसम्म बजेटबाट आमनागरिकले के पाए, कसले कति पायो ? त्यो फेरि समीक्षाको विषय हो । सरकारले प्रत्येक वर्ष तामझामका साथ ल्याउने बजेटका विषयमा सहरभित्र व्यापक छलफल र बहस हुन्छन् । स्वार्थ समूहले आआफ्ना माग र बजेटले सम्बोधन गर्नुपर्ने विषयमा सरकारको ध्यानाकर्षण गराउँछन् तर आमनागरिकका समस्या र आवश्यकताहरू बजेटमा सम्बोधन गर्नुपर्ने विषयमा छलफल भएको कमै पाइन्छ । विकास निर्माणदेखि स्थानीय समस्या र गुनासाका पोका बोकेर समाधानका लागि सरोकारवाला निकायसँग पुगिरहेको हुन्छ, जनप्रतिनिधि । स्थानीय तहदेखि प्रदेश र संघीय सांसद, जोसुकै होस्, ऊ नै जनताको असली प्रतिनिधि हो । जब बजेट निर्माणको समय आउँछ, त्यतिबेला क्षेत्रको विकासका मागको ठेली बोकेर सांसदसम्म आइपुग्छन्, स्थानीय । यो मेरो निर्वाचन क्षेत्रको मात्रै विषय होइन, १६५ वटै निर्वाचन क्षेत्रबाट निर्वाचित जनप्रतिनिधिको साझा विषय हो । मेरै निर्वाचन क्षेत्रको कुरा गरौं, यतिबेला वडा तहदेखि नै पार्टीका साथीहरू होऊन् वा समाजसेवी, दिनहुँजसो निर्वाचन क्षेत्रको विकास निर्माणका कुरा गर्न आउनु हुन्छ र सो कुरा बजेटमा समेट्न आग्रह गर्नु हुन्छ । जनप्रतिनिधिका रूपमा उहाँहरूले मबाट अपेक्षा गर्नु स्वाभाविक नै हो । एउटा सांसद आफ्नो क्षेत्रका विकास निर्माणको सूची लिएर मन्त्रालयमन्त्रालय धाउँछ । कर्मचारीलाई फकाउनेदेखि मन्त्रीहरूको ढोका कुर्नुपर्नेसम्मको बाध्यतामा सांसद छन् । यो कुनै एक सांसदको अनुभव वा समस्या होइन, अधिकांश सांसद यही नियतिको चक्रबाट गुज्रँदै आएका छन् । विभाग, मन्त्रालय, योजना आयोग हुँदै अर्थ मन्त्रालय धाएर विकासको सूची बुझाउने सांसदलाई पत्तो पनि हुँदैन कि उसले बुझाएको त्यो सूची बजेटमा समेटिन्छ कि समेटिँदैन । त्यसका लागि बजेट भाषण नै कुर्नुपर्ने हुन्छ । यस्तो हुनुमा हाम्रो बजेट निर्माणको प्रक्रिया पारदर्शी नहुनु नै हो । यसअघि म आफैं अर्थ राज्यमन्त्रीको जिम्मेवारीमा थिएँ । तर बजेट निर्माणमा प्रत्यक्ष संलग्न हुने अवसर पाइनँ । जनताले जनप्रतिनिधिसँग विकासको हिसातकिताब माग्छन् । विकासका काम कति गर्न सकियो सकिएन, जनप्रतिनिधिको सफलता र असफलतासँग जोडेर हेर्ने गरिन्छ । जनप्रतिनिधिका रूपमा उनीहरूका हरेक समस्या र आवश्यकताको जवाफदेही हामी हुनुपर्छ । तर बजेट निर्माणजस्तो देशको महत्त्वपूर्ण कार्यमा खोइ हामी जनप्रतिनिधिको सहभागिता ? हरेक वर्ष सीमित बुद्धिजीवीसँग छलफल गरिन्छ । दातृ निकायका अधिकारीसँग छलफल हुन्छ । कर्मकाण्डीबाहेक छलफलका विषय न बजेटमा समेटिन्छन् न त्यसलाई सरकारले गम्भीर रूपमा लिएको पाइन्छ । यो बजेट आखिर कसका लागि ? सरकारले ल्याउने खर्बौं रकमको बजेट खर्च गर्ने कसका नाममा हो ? जनताका प्रतिनिधिहरूको सहभागिता हुँदैन भने बजेट कसरी जनतामुखी हुन सक्ला ? कसरी सबै निर्वाचन क्षेत्रका जनताको आवाज र आवश्यकता त्यो बजेटमा समेटिन सक्ला ? यो अहम् प्रश्न हो । पछिल्लो समय संसद् विकास कोषलाई लिएर निकै विवादित बनाउने काम भयो । यसका राम्रा र नराम्रा पक्षमा बहस गरेर कार्यान्वयनको स्पष्ट मापदण्ड बनाउन सकिन्थ्यो तर यसलाई यसरी प्रचार गरियो कि सांसद विकास कोषको सबै रकम सांसदले खाइदिन्छन् । सांसदलाई भ्रष्टाचार बनाउन यो कोष ल्याइएको हो जस्तो भाष्य जबर्जस्त निर्माण गरियो । जबकि त्यो कोषको रकमले आफ्नो निर्वाचन क्षेत्रमा उत्कृष्ट काम भएका सयौं उदाहरण देशभर छन् । आफ्नो निर्वाचन क्षेत्रको आवश्यकताअनुसार त्यो कोषको रकम खर्च गर्न सकिए त्यसले दिने परिणाम निकै सकारात्मक भएका मेरै निर्वाचन क्षेत्रमा दर्जनौं उदाहरण छन् । केन्द्रीय सरकारको प्राथमिकतामा नपरेको तर स्थानीय तह निकै आवश्यक भएका परियोजनामा कोषको रकम खर्च हुँदै आएको थियो । तर यसलाई विवादमा पारियो । एलिटको नियन्त्रणमा बजेटबजेट निर्माण प्रक्रियालाई पारदर्शी बनाउन र देशभर समानुपातिक विकासको अवधारणा अगाडि बढाउन अत्यन्तै खाँचो छ । यसका लागि बजेट बन्ने प्रक्रियामै सुधार आवश्यक छ । मेरो जिल्लामा कुनै परियोजना आवश्यक छ भन्ने कुरा त्यहाँको जनप्रतिनिधिका रूपमा मलाई जति थाहा हुन्छ, कर्मचारीलाई उति थाहा नहुन सक्छ । तर हामीकहाँ कर्मचारी पूर्ण रूपमा हाबी हुने र जनप्रतिनिधिलाई अत्तोपत्तो नै नहुने विडम्बना छ । कुन जिल्लामा कुन परियोजना हाल्ने भन्ने विषयमा स्थानीय तहका जनप्रतिनिधिदेखि संघीय सदनका सांसदसम्म छलफल हुन जरुरी छ ।हामी एकातिर संसद् विकास कोषको विरोध गरिरहेका छौं । अर्कोतर्फ प्रभाव र पहुँच भएका नेताहरूले कोषको रकमभन्दा कैयौं गुणा बढी बजेट बर्सेनि आफ्नो निर्वाचन क्षेत्रमा लैजान्छन् । मन्त्रीहरूको प्रभाव त हुने नै भयो । बरु कर्मचारीहरूले आफ्नो सुविधाअनुसार बजेटमा परियोजना समेट्न सक्छन् तर जनप्रतिनिधिले निर्वाचन क्षेत्रबाट सिफारिस भएका परियोजनालाई बजेटमा समेट्न सक्दैनन् । अवस्था यस्तो छ कि जनप्रतिनिधिका रूपमा सिफारिस भएका परियोजना थाहा पाउन बजेट भाषण कुर्नुपर्छ कि त रातो किताब हेर्नुपर्छ । सरकारले समानुपातिक हिसाबले सबै जिल्लामा बजेट विनियोजन गर्न आवश्यक छ । नत्र ठूला र प्रभावशाली नेता तथा मन्त्रीहरूले प्रभाव र पहुँचका आधारमा बढी बजेट आफ्नो जिल्लामा हाल्ने तर अधिकांश जिल्लामा बजेट न्यून जाने प्रवृत्ति स्थापित नै भइसकेको छ । बजेट निर्माणमा सबैको सहभागितालाई सुनिश्चित गर्न सक्यौं भने यसले दिने परिणाम पनि सकारात्मक नै हुन्छ । यसले सरकारलाई नै थप मजबुत बनाउने हो । सरकारप्रति नागरिक तहमा थप विश्वास बढाउने र व्यवस्थालाई नै मजबुत बनाउन भूमिका खेल्छ । सीमित नेता र मन्त्रीका लागि मात्रै बजेटमा पहुँच हुने अहिलेको प्रणालीले के सिंगो नेपालको विकासका लागि बजेट प्रभावकारी हुन्छ ? बजेटलाई प्रभावकारी बनाउने र यसको कार्यान्वयन पक्ष बलियो बनाउने हो भने बजेट निर्माणलाई पारदर्शी बनाउन अनिवार्य छ र जनप्रतिनिधिको प्रत्यक्ष सहभागिता र पहुँचमा बजेट हुनु जरुरी छ । कतिपय देशमा बजेटका विषयमा वेबसाइटमै जनताको धारणा माग गरिन्छ । त्यसका आधारमा बजेट बनाइन्छ । अर्थमन्त्री बजेट ल्याउने, सांसदले सुन्ने । हामी संसद् भवनको एसी रुममा बजेट भाषण सुन्छौं भने आमजनता घर, पसल वा चोकमा रेडियो, टीभीमा सुन्छन् । बजेट भाषण सकिन्छ । सांसदले कैयौं दिन सदनमा विषयगत रूपमा लगातार सुझाव दिन्छन् । तर सांसदको सुझावका आधारमा बजेटमा केही परिवर्तन हुँदैन । सरकारको मनोविज्ञान कस्तो हुन्छ भने बजेटमा थोरै पनि फेरबदल गरियो भने त्यो असफल सरकार बन्छ । जबकि बजेटमाथि सदनमा हुने लामो छलफल र बहसको अर्थ के ? यदि सांसदका सुझाव नसमेटिने हो भने त बजेट पेस भएकै दिन पारित गरे भइहाल्यो नि । किनकि आखिर सरकारसँग सदनमा बहुमत हुन्छ नै । त्यसकारण बजेट निर्माण प्रक्रियामा व्यापक सुधार आवश्यक छ । बजेट निर्माणदेखि सदनमा हुने सुझावलाई समेट्ने विषयमा सरकारले सोच्नैपर्छ । नत्र बजेट पेस हुने र सांसदले कराइरहने शृंखलाको निरन्तरता सिवाय केही हुनेछैन । सरकार बजेटको आत्मरतिमा रमाउने र जनता विकास पर्खेर बस्नुपर्ने बाध्यता भइरहनेछ ।"
मधेशमा महिला सशक्तीकरणको सवाल,"लैंगिकतामा कट्टरताको अवशेषहिन्दु समाजमा जात प्रथा एक अनौठो सामाजिक संगठन हो । नेपालमा जब हिन्दु समाज वा संस्कृतिको कुरा हुन्छ, त्यहाँ पहाडे संस्कृति र उत्तर भारतको संस्कृतिलाई एकसाथ हिन्दु धर्मको बृहत् सांस्कृतिक छाताअन्तर्गत राखिन्छ । यी दुवै ठाउँको संस्कृति जातका आधारमा वर्गीकृत छ । यी दुई संस्कृति एकापसमा सम्बन्धित छन् तर निकै फरक जात प्रथा अपनाएका छन् । पहाडको जात प्रथा र मधेशको समान छैन बरु मधेश र उत्तर भारतको जात प्रथा धेरै हदसम्म मिल्छ । त्यसरी नै मधेश र पहाडको समाजमा लैंगिक सम्बन्ध पनि केही समान र केही कुरा भिन्न रूपमा अभ्यास भइरहेको छ । दुवै समाजका हिन्दु समुदाय ब्राह्मणवादी जातीय संरचनामा आधारित छन् तर पहाडमा अभ्यास भइरहेको हिन्दुहरूको सामाजिकधार्मिक परम्परा मधेशको भन्दा लचक छ । फ्रेडरिक गेजका अनुसार पहाडका हिन्दु समुदाय र तिब्बती बुद्ध धर्मावलम्बीबीचमा भएको अन्तरसम्बन्धको परिणाम हो, जुन तुलनात्मक रूपमा कम कट्टर हुन्छ । मधेशका हिन्दु समुदाय उत्तर भारतको समाजसँग प्रभावित छन्, जहाँ हिन्दु र इस्लामबीचको अन्तरसम्बन्धको प्रभाव छ । महिलामा कायम पर्दा प्रथा त्यसैको परिणाम हो । तसर्थ, मधेशी समुदायमा पितृसत्तात्मक व्यवहार र अभ्यास पनि फरक प्रकारले हुने गर्छ । त्यहाँ महिलालाई घर, समाज र जातको इज्जत मान्ने कट्टर सोच जीवित छ । यो सोचले सबैको इज्जत जोगाउने अभिभारा महिलाको काँधमा थुपार्छ । त्यसो भए इज्जत के हो ? त्यसलाई कसरी जोगाउन सकिन्छ ? भन्ने सवाल पनि टड्कारो छ । घर, परिवार, समाज र जातको इज्जत त्यति बेला जान्छ, जति बेला कुनै महिलाले आफूखुसी कसैसँग प्रेम सम्बन्ध राखिन् वा विवाह गरिन् भने । फेरि त्यही मापदण्ड पुरुषहरूका लागि लागू हुँदैन, बरुले त्यसलाई सानको रूपमा लिने गरिन्छ । मधेशमा कुनै महिलाले अन्तरजातीय पुरुषसँग प्रेम, यौन वा वैवाहिक सम्बन्ध राखेमा त्यस जातका जातीय संगठन पञ्चायती बसेर छुट्याउने, शारीरिक हिंसा, हत्यादेखि झूटा मुद्दा लगाउने र गाउँ निकाला गर्नेसम्मको घटना गर्न पछि पर्दैनन् । यसको जल्दोबल्दो उदाहरण सप्तरीको अग्निसाइर कृष्णासवरन गाउँपालिकाकी बबिता इसर र सप्तरीकै विष्णुपुर गाउँपालिकाका मनोज रामले जिल्ला अदालत कपिलवस्तुमा कानुनी विवाह गरेका थिए । तर पानी पनि नचल्ने केटासँग विवाह गरेको भन्दै बबिताका बुवाले छोरीको फर्जी जन्मदर्ता प्रमाणपत्र बनाएर मनोजविरुद्ध अपहरण मुद्दा दायर गरेर थुनामा पठाए । त्यस्तै, सप्तरी सुरुङ्गा नगरपालिका हरिपुरमा एक पुरुषलाई भाउजू नाता पर्ने महिलासँग जबर्जस्ती विवाह गरेर गाउँ निकाला गरिएको छ । उनीहरूलाई पञ्चायती बसी गाउँ निकाला गरिएको हो । यी दुई वटा घटना प्रतिनिधि उदाहरण मात्रै हुन् । यस्ता घटना मधेशी समुदायमा दिनदिनै हुने गरेको छ । अर्थात्, मधेशी समुदायमा इज्जत जोगाउने नाममा महिलाको घुमफिर, शरीर र यौनिकतामाथि नियन्त्रण गर्नु हो, जुन पितृसत्तालाई जोगाउने र टिकाइराख्ने एक महत्त्वपूर्ण औजार हो । यो कुरा पहाडमा पनि नहुने होइन । केही वर्षअघि जाजकोटमा घटेको नवराज विकको प्रेम सम्बन्ध र सामूहिक हत्याको घटना पनि हाम्रोसामु छँदै छ तर प्रश्न कट्टरता र लचकताको मात्र हो । जहाँनिर नवराज विकहरूको घटना पहाडमा अपवाद बन्दै गएको छ त्यहीं बबिता इसरहरूको घटना मधेशमा सामान्य बनेको छ । यस्ता घटनाबारे समाजको सोच, प्रतिक्रिया हेर्दा लाग्छ मधेशमा कट्टरताको अवशेष जीवितै छ । मधेशमा पनि पछिल्लो समयमा शिक्षित र सहरमा बसोबास गर्नेहरूमा कट्टरतामा कमी आउन थालेको पाइन्छ तर त्यो अपवाद जस्तै छ । अपवाद नै भए पनि परम्परागत मूल्यमान्यताहरूलाई तोड्न थालिनु मधेशमा महिला सशक्तीकरणको सकारात्मक पक्ष हुन् ।"
ट्रान्जिट देशको 'मेटल फ्रि प्रहसन,"दृश्य यस्तो देखिन्छ मानौं कि कुनै आतंककारी हमलाको सूचना प्राप्त भएको छ, जसलाई विफल तुल्याउन सरकार पूरा शक्तिको साथ लागिपरेको छ । वा, कुनै यात्रुले प्रतिबन्धित घातक पदार्थ लिएर सगरमाथाको देश भित्रिन दुस्साहस गरिहेको छ । लाग्छ, यिनै भयंकर संकेतहरूको आधारमा पूर्वतयारीस्वरूप प्रत्येक यात्रुलाई झसंगै गराउने गरी नेपाल सरकार मेटल फ्रि को डन्डा बोकेर त्रिभुवन अन्तर्राष्ट्रिय विमानस्थलको आगमन कक्ष (अराइभल टर्मिनल) मा उभिएको छ । काठमाडौं वरिपरिका चार डाँडा काटेर, उपत्यकामा जहाज ल्यान्ड गरेपछि अन्तर्राष्ट्रिय यात्रुलाई स्वागत गरिरहेको देखिने दृश्य हो मेटल फ्रिको लिखित सूचना, मेटल फ्रि हुन आदेश दिइरहेको कर्कश ध्वनि, अन्तर्राष्ट्रिय यात्रुलाई मेटल डिटेक्टरले खानतलासी गरिरहेका सुरक्षाकर्मी अनि सो आदेश शिरोपर गरिरहेका लामबद्ध थकित यात्रुहरू । सामान्यतया अन्तर्राष्ट्रिय विमानस्थलमा झरेर अध्यागमन डेस्क छिचोलेपछि यात्रुलाई टोपी, पेटी र जुत्तासम्म खोल्न लगाएर मेटल फ्रि बनाउने प्रचलन हुन्न (कमसेकम मैले यात्रा गरेका तीसभन्दा बढी अन्तर्राष्ट्रिय विमानस्थलमा त्यस्तो अनुभव गरेको छैन, सुरक्षाको उच्चतम संवेदनशीलता केन्द्रित अमेरिका, इराक, अफगानिस्तान, सुडानमा समेत सो व्यवस्था थिएन, छैन) । तर, विदेशबाट नेपालीले पठाएको पैसा र बाह्य पर्यटन नै डलरको मुख्य स्रोत रहेको हाम्रो मुलुकमा त्यो प्रचलन छ । अनुमान गर्न सकिन्छ, मुख्य गरी सुन तथा रक्सी भित्रिन सक्ने समस्याको निराकरणस्वरूप सरकारले मेटल फ्रिको गोर्खे बुद्धि लगाएको हुनुपर्छ । तर, रूपमा देखिने मेटल फ्रिको सरकारी फर्मूलाले सारमा बुझाउने अर्थहरू भने बहुआयामिक छन् । आजभन्दा दस वर्ष अगाडि सन् २०१४ मा यसै दैनिकमा युवाप्रधान मुलुकको दुःख शीर्षकको लेखमा लेखेको थिएँ श्रम शक्तिलाई निर्यात गरी, कृषि उपज लगभग सबै वस्तुहरू आयात गरेर रेमिट्यान्समा रमाएको मुलुक कृषिप्रधानबाट युवाप्रधान मुलुकमा रूपान्तरित भएको छ । बितेका दस वर्ष भूकम्प, नयाँ संविधान, संघीयता, विभिन्न तहका निर्वाचन, कोभिडको उकुसमुकुस, गठबन्धन सरकारहरूका उतारचढाव र अस्थिरतामा बिते । स्थिरता एउटै सवालमा बेजोड छ, विदेशतिर लर्किरहेको नेपाली युवा । तीस वर्षभन्दा कम उमेरका युवामा विदेश जाने बेचैनीलाई हेर्दा बितेको १० वर्षमा मुलुक ट्रान्जिट स्टेट मा परिणत भएको छ । ट्रान्जिट स्टेट मा युवाका आफ्नै बेचैनी र बेफुर्सदीका विविध आयामहरू छन् । ब्रिटिस वा भारतीय सेनाको भर्ती कुर्दै छाती तन्काइरहेका युवा (हाल रुसयुक्रेनको युद्धसम्म जान तयार), पासपोर्टको लाइनमा उभिरहेको, भिसा कुरिरहेको, विद्यार्थी भिसाका लागि कन्सल्ट्यान्सी धाइरहेको, दलाललाई दसौं लाख बुझाएर महिनौं लामो अमेरिका यात्रा गरिरहेको, टोफेल, आइएल्ट्स वा कोरिया तथा जापानिज भाषा पढिरहेको वा श्रम स्वीकृति कुरिरहेको । सायदै यस्तो कुनै परिवार नेपालमा होला जसको परिवार वा नजिकको आफन्तको परिधिमा विदेश जाने चक्करमा नरहेको होस् । किशोर अवस्थाका अन्तिम वर्षमा रहेका युवालाई पनि लाग्दो हो कहिले १८ वर्ष पुगम् अनि झोला बोकम् । लाग्छ, वर्तमान नेपाली समाज, अर्थ प्रणाली, राजनीति र राज्यले सामूहिक रूपमा एकल नीति अवलम्बन गरिरहेको छ, देशभित्र रहेका प्रत्येक नौजवानलाई त्रिभुवन अन्तर्राष्ट्रिय विमानस्थलतर्फ धकेल्ने । पासपोर्ट बनाउन नसक्ने सुदूर पहाडका युवाहरूले मौसमी श्रमिक हुन भारतको बाटो तताउने व्यथा त पुरानै हो । विद्यमान अवस्थामा एकोहोरो विदेश लागिरहेको लर्को थामिने संकेत त केही देखिन्न यद्यपि विशेषगरी अरब र मलेसियाबाट केही अर्थ, अनुभव र सीप बोकेर कुनै समय ती फर्कने आशा गर्न सकिन्छ । एक श्रमिक मित्रका अनुसार मलेसिया र खाडीमा कार्यरत साँझ घरमा कुरा गर्दा भन्ने गर्छन्, अब छिट्टै फर्कने तर सँगै मनमा गाँठो पर्छ, नेपाल फर्केर के गर्ने ? फर्केका श्रमिक र युवालाई राज्यले सोध्दैन विदेशमा के गर्यौ, कति दुःख पायौ, कति कमायौ, के सीप सिक्यौ, के अनुभव हासिल गर्यौ, त्यो अनुभवबाट नेपालमा के गर्न सकिन्छ ? हेर्दाखेरि बिम्बात्मक लागे पनि फर्कने प्रत्येकलाई मेटल फ्रिको चक्करमा नांगेझार पारेर राज्यले सोधिरहेको भान हुन्छ के खान फर्केको ?समस्याको गहिराइलाई तथ्यांकहरूले उसैगरी पुष्टि गर्छन् । गएको साल मात्रै ७ लाख ८ हजारभन्दा बढीले श्रम स्वीकृति लिएका छन् । दैनिक झन्डै २५०० जना त्रिभुवन विमानस्थलबाट उड्ने गर्छन् । एक आँकडाअनुसार ४० लाखभन्दा बढीले सन् २०२३ मा त्रिभुवन अन्तर्राष्ट्रिय विमानस्थलबाट यात्रा गरे । युवालाई विदेश जान प्रोत्साहित गरिरहेको राज्य त्यतिबेला दंग पर्छ जब विदेशबाट युवाले आफ्ना छोराछोरी, भाइबहिनीको पढाइका लागि, आमाबाबुको ओखतीका लागि रेमिट्यान्स पठाउँछन् । देशले प्रतिदिन लगभग डेढ अर्ब रेमिट्यान्स भित्र्याउँछ । अनौपचारिक क्षेत्रबाट भित्रिने रकमको पनि हिसाब गर्दा झन्डै एक खर्ब रुपैयाँ प्रत्येक महिना रेमिट्यान्सका रूपमा भित्रिने गर्छ । यसरी रेमिट्यान्सको बलमा धुकधुकी चलिरहेको नेपाली अर्थतन्त्रको अभिभावक राज्यलाई देश फर्कंदा श्रमिकले ल्याउने दुई बोतल रक्सी, दुई तोला सुन र दुई वटा मोबाइलसँग भयंकर डर लाग्छ । समाचारमा आएअनुसार दैनिक झन्डै सय किलो सुन अवैधानिक रूपमा देशमा भित्रिन्छ, अनुमान गर्न सकिन्छ, त्यो सय किलो सुन भित्र्याउन तस्करहरूले माथिदेखि तलसम्म सेटिङ मिलाउन उल्लेख्य लगानी गरेकै हुनुपर्छ । यता राज्य, दलाल र तस्करको गठजोडमा झन्डै दिनको १ अर्ब बराबरको सुन तस्करी भइरहेको छ, उता सरकार मेटल डिटेक्टरको ढोक्सा थापेर नेपाल फर्किएका श्रमिक अनि पर्यटकको झोला खानतलासीमा व्यस्त छ । कतै दुईतीन वर्ष श्रम गरेर फर्केको श्रमिकले अलिकति खुसी चुहाएर घर नपुर्याओस् । मानौं श्रमिकले परिवार र आफन्तसँग बाँड्न ल्याएको यो दुई थरी खुसीले अर्थतन्त्र गम्भीर दुर्घटनामा पर्नेवाला छ । त्यसैले त नेपाल फर्कंदा पहिलो स्वागत मेटल डिटेक्टरबाटै हुन्छ । के रेमिट्यान्सको प्रवाह सधैं यस्तै भइरहन्छ ? त्यसो नहुन पनि सक्छ, देशभित्र र बाहिरका सूक्ष्म आर्थिकसामाजिक संकेतहरूलाई डिटेक्ट गर्ने डिटेक्टर राज्यसँग भएको देखिन्न । गत महिना कतारको बाटो हुँदै नेपाल आउँदा एक जना नेपाली भन्दै थिए, कतार आएको १२ वर्ष भयो, अरू केही उन्नति गर्न सकिएन, एउटै उपलब्धि भनेको छोरालाई पोर्चुगल पठाइयो । आफ्नो परिवारसँग टाढै बसेर छोरालाई हुर्काएपछि फेरि छोरो उड्ने भयो भन्ने चिन्ताभन्दा पनि सम्भवतः उनी यस मानेमा खुसी थिए कि अरबमा श्रम गरेर दुईतीन वर्षको अवधिमा मेटल फ्रिको जँघार तर्ने दुःखको चक्रव्यूहबाट छोरो मुक्त भएको छ । ती पुरुषजस्तै यदि अधिकांशको सोच आफू अरबमा दुःख गरेर आफ्नो सन्तानलाई पश्चिमका अन्य सम्पन्न मुलुकमा पठाउने हुँदै छ भने अरबबाट बगेर आएको रेमिट्यान्स फेरि उडेर कुनै पश्चिमा मुलुकमा अवतरण गर्नेछ । समस्याको गहिराइ बुझेर दिगो नीतिगत पहल लिनुभन्दा तत्काल घोषणा र निर्देशनको तदर्थवादी समाधान नै नेपाली राज्यको मौलिक पहिचानझैं बनेको छ । सचिव, संसद्, मन्त्री र प्रधानमन्त्रीसम्मका नयाँनयाँ घोषणा र निर्देशनको गोलचक्करमा दिगो समाधानभन्दा क्षणिक प्रचारको भोक मात्र देखिन्छ । नेपाल सरकारकै परिभाषाअनुसार पनि १६ देखि ४० वर्ष उमेर समूहको जनसंख्या झन्डै ४१ प्रतिशत भएको अवस्था छ । जनसांख्यिक बोनसको तथ्यांकलाई आधार मानेर केही अर्थशास्त्रीले आर्थिक विकास र समृद्धिको ललिपप त बाँडिरहेकै छन् । यद्यपि जनसांख्यिक बोनस वा युथ बल्जको कुरा गर्दा नजरअन्दाज गर्न नसकिने अर्को तथ्य छ । जर्मन अध्येता प्राध्यापक गुनार हेन्सनको युथ बल्जको सिद्धान्तले ३० वर्षभन्दा कम उमेरका युवाको जनसंख्या अधिक रहेको मुलुक सामाजिक, आर्थिक र राजनीतिक अस्थिरताबाट गुज्रिने बताउँछ । सन् २००६ मा जनसांख्यिक बोनसबाट गुज्रिरहेका ६० मुलुकको अध्ययन गर्दा बहुसंख्यक मुलुक आन्तरिक द्वन्द्व र अस्थिरताबाट गुज्रनु संयोग होइन । पासपोर्ट एक दिनमै बन्ने तर सवारी लाइसेन्स लिन महिनौं कुर्नुपर्ने विधिले भन्ने एउटै कुरा हो, युवा हो, आफ्नो बाटो लाग । सम्भवतः राज्यलाई रोजगारीका बारेमा चिन्ता गर्नै नपर्ने गरी आआफ्नो बाटो लागेका युवालाई रेमिट्यान्सको माध्यमबाट अर्थतन्त्रलाई त्राण त दिइरहेकै छन्, सँगै गुनार हेन्सनकै सैद्धान्तिक दृष्टिकोणबाट हेर्दा पनि सम्भावित आन्तरिक कलह र विग्रहबाट पनि समाजलाई जोगाइदिइरहेका छन् । भर्खरै अन्तर्राष्ट्रिय लगानी आयोजन हुँदा मेटल फ्रि पार गरेर आएका सम्भावित लगानीकर्ताले केकति लगानी ल्याउने हुन् र तिनले कति रोजगार सिर्जना गर्ने हो, त्यो उचित समयमा देखिने नै छ तर विदेशमा रहेर देश फर्कन खोजिरहेका नेपालीलाई नेपालमै उद्यम गर्न मेटल डिटेक्टररूपी कैयौं तगारो छल्नु पनि छ । ती तगारा घोषणा र निर्देशनले पक्कै हट्दैनन्, समस्याको गहिरो बुझाइ र समाधानको दिगो सोच आवश्यक छ । सुरुवात मेटल डिटेक्टरको खानतलासीबाट नभई फर्किएकालाई नेफालमा स्वागतबाट किन नगर्ने ? २दचबदष्फगबच यस लेखमा प्रस्तुत विचार लेखकका निजी हुन्, उनी सम्बन्धित निकाय वा संस्थासँग यसको कुनै सम्बन्ध छैन ।"
करातेका सारथि,"(काठमाडौं)पछिल्लो ६ महिनामा नेपाली करातेले एकपछि अर्को सफलता चुमेको छ । गत असोजयता चार ठूला अन्तर्राष्ट्रिय प्रतियोगितामा जितेका पदक नेपाली करातेका लागि ऐतिहासिक सफलता हो । यस अवधिमा नेपाली करातले १९ औं एसियाली खेलकुदको रजत, १० औं सितोरियो कराते वर्ल्ड च्याम्पियनसिप (जकार्ता) मा १ स्वर्ण, ३ रजत र ५ कांस्य, यूएसए ओपन तथा जुनियर इन्टरनेसनल कराते च्याम्पियनसिपमा ११ स्वर्ण र रजतका साथै सातौं दक्षिण एसियाली कराते च्याम्पियनसिपमा ३० स्वर्ण, २४ रजत र ७ कांस्य पदक भित्र्याइसकेको छ । यी सफलताको मुख्य श्रेय भने नेपाली कराते टिमका हेड कोच कुशल श्रेष्ठलाई जान्छ । यी सफलतासँग जोडिएको अर्को नाम हो, एरिका गुरुङ । चीनको हाङचाउमा सम्पन्न एसियाडमा एरिकाले रजत पदक जितिन् । एसियाली खेलकुदमा नेपाली करातेले जितेको त्यो पहिलो ठूलो पदक हो । त्यसले नेपाली करातेको साखलाई पुनर्ताजगी गराइदियो । सितोरियो वर्ल्ड च्याम्पियनसिप र यूएसए ओपनमा पनि एरिकाले स्वर्ण दिलाइन् । दुवै प्रतियोगितामा पहिलो पटक नेपालले स्वर्ण जितेको थियो । नेपालमै सम्पन्न सातौं दक्षिण एसियाली करातेमा सबैभन्दा धेरै पदक जित्नु अर्को गर्बिलो इतिहास हो । ४१ वर्षे कुशल करातेका यी सबै ऐतिहासिक सफलतासॅँग जोडिन पाउँदा गौरव गर्छन् । नेपाली करातेको इतिहासमा मैले यो एउटा अवसर पाएँ । यसमा सम्पूर्ण कुराहरू मिसिएका होलान्, खेलाडीको दुःख, कोचको परिश्रम, नेपाल कराते महासंघ, राष्ट्रिय खेलकुद परिषद्को भूमिका, उनी भन्छन्, तर, सबैको क्रेडिट पाउने ठाउँमा म पुगें । त्यससँगै आफूले गरेको दुःखको प्रतिफल भनौं वा रिजल्ट आउँदा गौरव महसुस हुनु स्वाभाविक हो । कुशलले राष्ट्रिय कराते टिममा हेड कोच भएर काम गरेको भने एसियाड यात्रादेखि हो । उनले कराते टिमलाई एसियाडअघि इन्डोनेसियामा सफलता दिलाएर चीन लगेका थिए । उनी राष्ट्रिय टिमसँग आबद्ध भएको भने सन् २०१६ देखि नै हो । १३ औं दक्षिण एसियाली खेलकुदमा नेपालले १० स्वर्ण, ४ रजत र ५ कांस्य जित्दा उनी पनि प्रशिक्षण टिमका सदस्य थिए । त्यसबाहेक थुप्रै अन्तर्राष्ट्रिय च्याम्पियनसिपमा प्राप्त सफलतामा उनको नाम जोडिर आउँछ । कुशल उम्दा खेलाडी पनि हुन् । उनीसँग दक्षिण एसियाली खेलकुद (साग) को तीन संस्करणको पदक छ । त्यो इतिहास उनले मात्र कोरेका छन् । तीन संस्करणमा चार पदक जितेका छन् । सन् २००४ को इस्लामाबादमा नवौं सागमा रजत पदक जितेका उनले २००६ को कोलम्बो सागमा स्वर्ण जितेका हुन् । ११ औं ढाका साग २०१० मा कुमिते र काता दुवैमा कांस्य जितेका थिए । अफिसियल अन्तर्राष्ट्रिय प्रतियोगिताको दुवै विधामा पदक जित्ने उनी एक्लो खेलाडीमा पर्छन् । दुई एसियाली खेलकुद (दोहा २००६ र ग्वाङझाउ २०१०), वर्ल्ड च्याम्पियनसिप, डब्लूकेएफको प्रिमियर लिगसहित दर्जनौं अन्तर्राष्ट्रिय प्रतियोगितामा सहभागिता जनाएका कुशलले बेलायतमा सन् २०१२ मा एएमए इन्टरनेसनल ओपन च्याम्पियनसिप र अस्ट्रेलियामा २०१६ मा सुकोकाई ओपन च्याम्पियनसिपमा जितेको रजत पनि विशेष छ । ब्ल्याकबेल्ट छैटौं डानप्राप्त खेलाडी हुन् उनी । तर उनी खेलाडीका रूपमा भन्दा पनि प्रशिक्षण करियरमा पाएको सफलताप्रति बढी सन्तुष्ट छन् । खेलाडी हुँदा प्राप्त जित व्यक्ति केन्द्रित हुन्छ । तर प्रशिक्षक भएर दिलाएको सफलतामा खेलाडीदेखि धेरै पक्ष समेटिने भएकाले थप सन्तुष्टि मिल्ने रहेछ, कुशलले भने । राष्ट्रिय खेलकुद परिषद्को मिसन २०२६ का लागि पनि उनी करातेको हेड कोच नै छन् । एसियाडको यो मिसनमा करातेको लक्ष्य स्वर्णसहित अरू थप पदक जित्ने हुनेछ । त्यसका लागि उनले आफ्नो ट्रेनिङ योजनाअनुसार काम पनि अघि बढाएका छन् । धनकुटामा २०३९ सालमा जन्मिएका हुन् कुशल । पुर्ख्यौली घर भने वीरगन्ज । बुवाआमा (दीपक र हरिमाया) दुवै सेभ द फन्ड यूके प्रोग्रामका लागि धनकुटामा जागिरे थिए । पछि त्यहींको बासिन्दा भए । धनकुटा टुँडिखेल नजिक छ उनको घर । जतिबेला टुँडिखेल करातेमय हुन्थ्यो । आधा टुँडिखेल त करातेका खेलाडीले ढाक्थ्यो । कुशलका दाइ पनि कराते नै खेल्थे । त्यही माहोलले कुशललाई पनि करातेतिर डोर्यायो । ०४९ सालदेखि भने उनको साइनो करातेसँग जोडियो । करातेको क्रेज यस्तो थियो कि त्यसबाट टाढा हुनै सकिएन । सेतो पोसाकमा सजिएका खेलाडीको समूह बजारमा बिहानी वाकिङ गर्दा त म पनि जान्छु भन्ने हुटहुटी हुन्थ्यो, उनले कराते प्रवेश गर्दाको क्षण सुनाए, तर मलाई घरबाट खेल्न जाने अनुमति थिएन । सात महिनामै जन्मिएका कारण शारीरिक रूपमा सानो थिएँ । त्यसले बुवाआमाको चाहना पढाइमै केन्द्रित होस् भन्ने थियो । तर कुशलको मन मानेन । सिक्ने क्रम जारी राखेका उनले धरानमा भएको किड्स च्याम्पियनसिपको २५ केजी तौल समूहमा स्वर्ण पदक जिते । त्यसपछि भने यसप्रतिको लगाव बढ्यो । कुशलले स्नातकसम्मको पढाइ धनकुटा बहुमुखी क्याम्पसबाटै पूरा गरे । धनकुटा इन्स्टिच्युट अफ हेल्थ साइन्सबाट सीएमए पनि सकाए । काठमाडौं आएपछि स्नातकोत्तर अध्ययन गरे । पढाइ र खेललाई सँगसँगै अघि बढाएका कुशलले प्रशिक्षणमा बढी समय दिनुपर्दा अध्ययनलाई थाती राख्न बाध्य भएका छन् । लाहुरे संस्कृतिमा हुर्केकाले कुशललाई पनि एकताका लाहुरे बन्ने हुटहुटी थियो । ब्रिटिस आर्मीका लागि भिडे पनि । सुरुआती चरणमा गल्ला, यारोबाट छानिएर पोखरा पुग्थे । त्यहाँ पुगेपछि असफल । तीन पटकसम्म यस्तै नियति भोगे । भाग्यमा लाहुरे लेखिएको रहेनछ । अहिले त लाहुरे नभएकोमा कुनै पछुतो छैन उनलाई । लाहुरे बन्न नसके पनि कुशल लाहुरेको ज्वाइँ भने बने । उनले लाहुरेकी छोरी तारा गुरुङसँग प्रेमविवाह गरे । तारा पनि करातेकी राष्ट्रिय च्याम्पियन । उनले आफूले खेलेका सबै राष्ट्रिय प्रतियोगिता जितेकी छन् । राखेपमा कुशलभन्दा अगाडि प्रशिक्षकको जागिरे सुरु गरिसकेकी तारा अहिले पनि प्रशिक्षक छिन् ।सँगै खेलाडी, सँगै प्रशिक्षक । दुवैले सन् २०१० को ग्वाङझाउ एसियाड पनि सँगै खेले । जतिबेला उनीहरूले विवाह गरिसकेका थिए । जोडीका रूपमा एसियाड खेल्नु हाम्रा लागि अहोभाग्य थियो, एसियाड खेल्ने हामी पहिलो कपल थियौं । त्यो हाम्रा लागि एचिभमेन्ट नै हो । दुवैजना एकै क्षेत्रमा भएकाले जीवन चलाउन अलि सजिलो महसुस गर्छन् उनीहरू । भन्छन्, एउटै फिल्ड भएपछि धेरै समानता हुन्छ । एकअर्काको भावना, समस्या सबै बुझ्न सकिन्छ । अमेरिका, अस्ट्रेलिया, क्यानडा, फ्रान्स, बेलायत, जापानलगायत दर्जनौं मुलुकमा भएका प्रतियोगिता खेल्नुका साथै प्रशिक्षक भएर पुगेका कुशलले थुप्रै मुलुकमा तारालाई पनि साथमा पाएका छन् । तत्कालीन राखेप सदस्य सचिव युवराज लामाको योजनामा सन् २०१६ मा काठमाडौंमै इलिट कोचेज कोर्स भएको थियो । २५ खेलमा ७० जना प्रशिक्षक सहभागी थिए । त्यसमा विभिन्न देशका विशेषज्ञ प्रशिक्षक आएर प्रशिक्षण दिएका थिए । त्यसमा कुशल टपर भए । त्यसपछि उनलाई कराते महासंघले कोचको जिम्मेवारी सुम्पेको थियो । कुशलको अनुभवमा एउटाले प्रशिक्षक खेलाडीलाई खेलाउने मात्र होइन, उसले म्यानेजर, डाक्टर, फेमिली, डाइटिसियन, मेन्टर, साइक्याट्रिक्स सबै भूमिका खेल्नुपर्छ । यद्यपि अहिले टिम गेमहरूमा फरकफरक भूमिकाका विज्ञ नियुक्त गर्ने क्रम सुरु भएको छ ।कुशलको अनुभवमा अपजस पनि आइलाग्ने पेसा हो प्रशिक्षण । जित्यो, खेलाडीको वाहवाही, हार्यो सबै कोचले गर्दा । राम्ररी ट्रेनिङ गराएन भन्नेसम्म पुग्छन्, उनले भने, अपजसको भारी धेरै बोक्नुपर्ने हुन्छ । मेरो सिद्धान्त भनेको खेलाडीले जित्दा पनि प्रशिक्षकको भूमिकालाई न्याय गर्नुपर्छ र हार्दा प्रशिक्षक आफू पनि त्यत्तिकै जिम्मेवार बन्नुपर्छ । अर्को समस्या जुनियर स्तरमा खेलाडीलाई भरपूर मिहिनेत गरेर राष्ट्रिय स्तरमा पुर्याएपछि टिकाउनै गाह्रो हुने अवस्था आएको उनी बताउँछन् । सरकारले हरेक स्कुलमा अनिवार्य खेलकुद शिक्षकको व्यवस्था गरेमात्र पनि धेरै राष्ट्रियस्तरका खेलाडी टिकाउन सकिने उनको तर्क छ ।प्रशिक्षकले पाउने पुरस्कार रकम एकदमै न्यून भएकोमा पनि उनको गुनासो छ । खेलाडीको सफलता, असफलताको सम्पूर्ण जस प्रशिक्षकको हुन्छ । तर, प्रशिक्षकलाई हेर्ने दृष्टिकोण भने विभेदपूर्ण छ । पुरस्कार कार्यविधि धेरै असमान छ, उनी भन्छन् । कार्यविधिअनुसार एसियाडमा रजत पदक जित्ने खेलाडीले १९ लाख ५० हजार पाउँदा मुख्य प्रशिक्षकले २ लाख ३४ हजार, दुई सहायक प्रशिक्षक र व्यवस्थापकले जनही १ लाख ९५ हजार रुपैयाँ मात्र पाउँछन् । कांस्य जित्ने महिला कबड्डी टिमका १२ खेलाडीले जनही ३ लाख ९० हजार, प्रमुख प्रशिक्षकले २ लाख ६० हजार तथा सहायक प्रशिक्षक र व्यवस्थापकले जनही १ लाख ३० हजार पाउँछन् भने पारा एसियाडतर्फ कांस्य जित्ने खेलाडीका लागि १३ लाख, प्रमुख प्रशिक्षकका लागि २ लाख ६० हजार र टिम व्यवस्थापकका लागि १ लाख ३० हजार तोकिएको छ ।"
फाइभ जीको व्यावसायिक विस्तारमा प्राधिकरण लचिलो,"(काठमाडौं)द्रुत गतिको मोबाइल इन्टरनेट सेवा फाइभ जीमा नेपाल अन्य देशको तुलनामा पछि परिसकेको भन्दै नियामक नेपाल दूरसञ्चार प्राधिकरणले अब यसमा परीक्षण गरिरहनुभन्दा सेवा प्रदायकलाई सिधै व्यावसायिक प्रयोजनका लागि अनुमति दिने तयारी थालेको छ । तर त्यसअघि दुवै सेवा प्रदायक, नेपाल दूरसञ्चार कम्पनी लिमिटेड (नेपाल टेलिकम) र एनसेलले फ्रिक्वेन्सीबापतको बक्यौता चुक्ता गर्नुपर्ने प्राधिकरणको ठहर छ । सरकारी स्वामित्वको नेपाल टेलिकमलाई प्राधिकरणले चार वर्षअघि नै फाइभ जी परीक्षणका लागि फ्रिक्वेन्सीसहित अनुमति दिएको थियो । त्यस बेला एनसेलले पनि फाइभ जी परीक्षणको माग गर्दै नियामकलाई पत्र लेखेको भए पनि अनुमति पाएको थिएन ।अन्य देशले परीक्षण सकेर कमर्सियल लन्च गरिसकेको र हामीकहाँ पनि नेपाल टेलिकमले परीक्षण गरिसकेकाले अब व्यावसायिक विस्तारतिरै ध्यान दिनुपर्छ भन्ने हाम्रो बुझाइ छ, प्राधिकरणका सहायक प्रवक्ता प्रदीप पौड्यालले भने, प्रविधि, फ्रिक्वेन्सी र युजकेस ट्रायलमध्ये हामीकहाँ युजकेसमा मात्रै परीक्षण गर्नु तार्किक होला, कस्तो प्रविधि र कुन फ्रिक्वेन्सीमा फाइभ जी सञ्चालन गर्ने भन्ने विषयमा विश्वभर पर्याप्त परीक्षण भइसकेकाले हामीले थप गरिरहन खासै आवश्यक छैन ।फाइभ जीका विषयमा प्राधिकरणले परामर्शदातामार्फत अध्ययन गरेको र प्रतिवेदनसमेत तयार भइसकेको पनि उनले जानकारी दिए । यससँगै प्राधिकरणले नेपाल टेलिकमसँग फाइभ जी परीक्षणको प्रतिवेदन उपलब्ध गराउन पत्राचार गरेको छ । तथापि, कुनै जवाफ नआएको सहायक प्रवक्ता पौड्यालले बताए । नेपाल टेलिकमले भने काठमाडौं, पोखरा, वीरगन्जलगायत सहरमा सफलतापूर्वक फाइभ जी सेवा परीक्षण गरिसकेको जनाउँदै आएको छ । तथापि, परीक्षण कसरी भयो, त्यसको अनुभव कस्तो रह्यो, नतिजा के आयो भन्नेबारे कुनै प्रतिवेदन वा दस्तावेज सार्वजनिक गरिएको छैन ।२०७७ चैतमा प्राधिकरणले नेपाल टेलिकमलाई परीक्षण अनुमति दिँदा प्रयोगकर्तालाई निःशुल्क फाइभ जी चलाउन दिनुपर्ने, परीक्षण अवधि सकिएपछि प्राधिकरणले फ्रिक्वेन्सी फिर्ता लिने, परीक्षणका लागि प्राधिकरणले स्वीकृति दिएको तीन महिनासम्म पनि उपकरण आयात र जडानको प्रगति नदेखिए प्राधिकरणले स्वीकृति फिर्ता लिन सक्नेजस्ता प्रावधानसहित फाइभ जी कार्यविधि जारी गरेको थियो । परीक्षणका लागि प्राधिकरणले बढीमा एक वर्षसम्मका लागि २६०० मेगाहर्ज ब्यान्डअन्तर्गत ६० मेगाहर्ज फ्रिक्वेन्सी नेपाल टेलिकमलाई निःशुल्क उपलब्ध गराएको थियो । टेलिकमले अनुमति पाएको दुई वर्षपछि २०७९ माघ २२ मा काठमाडौंको बबरमहल र सुन्धारास्थित टेलिकमको कार्यालयबाट परीक्षण सुरु गरेको घोषणा गरेको थियो ।फाइभ जी कम्प्याटिबल अर्थात् फाइभ जी सुविधा भएका मोबाइल डिभाइस प्रयोगकर्ताले परीक्षण अवधिभर उल्लेखित दुई ठाउँमा फाइभ जी चलाउन सक्ने भनिए पनि त्यो सुविधा उपलब्ध नै भएन । टेलिकमले कुनकुन स्थानमा कसरी परीक्षण गर्यो भन्ने कसैले सुइँको पाएनन् । फाइभ जी चल्ने मोबाइलको संख्या न्यून भएको भन्दै बीचमा परीक्षण स्थगितसमेत गरिएको थियो । काठमाडौंमा फाइभ जी परीक्षण प्रगति शून्य अवस्थामा छँदै टेलिकमले पोखरा र वीरगन्जमा आन्तरिक परीक्षण विस्तार गरेको बताएपछि निकै आलोचना भयो । आफूहरूले आन्तरिक रूपमा, कार्यालयका कर्मचारीकै डिभाइसबाट परीक्षण गरेको टेलिकमले बताउँदै आएको छ । प्रयोगकर्ताले नै चलाउन नपाएपछि यसलाई परीक्षण मान्ने कि नमान्ने भन्नेमा दूरसञ्चार विज्ञहरूले प्रश्न गर्दै आएका छन् ।उता, एनसेलले चाहिँ सरकारले नेपाल टेलिकमलाई मात्र परीक्षण गर्न दिई आफूहरूप्रति असमान व्यवहार गरिएको भन्दै सार्वजनिक फोरममा गुनासो गर्दै आएको छ । एनसेलले अनुमति पाएको भए फाइभ जी सञ्चालन प्रभावकारी रूपमा अघि बढिसक्ने एनसेलका तत्कालीन प्रमुख कार्यकारी अधिकृत एन्डी चङले २०७९ सालमै बताएका थिए । उनले फोर जी सेवा सञ्चालनमा पनि एनसेललाई नेपाल टेलिकमभन्दा ६ महिनापछि मात्र अनुमति पत्र दिइएको स्मरण गराउँदै प्रतिस्पर्धर् ीबजारको सिद्धान्तविपरीत काम भएको धारणा राखेका थिए । पछिल्लो समय एनसेलले फाइभ जी भिजनका रूपमा नयाँ डेटा प्लान सार्वजनिक गरेको छ । नेपालमा आज फाइभ जी चल्ने मोबाइल डिभाइस ५ प्रतिशत मात्रै छन् तर फाइभ जी रोल आउट र एडप्सन सँगसँगै अघि बढ्ने विषय हो, अघिल्लो हप्ता दूरसञ्चार प्राधिकरणले आयोजना गरेको छलफल कार्यक्रममा बोल्दै एनसेलका सीईओ कायुमोभले भनेका थिए, फाइभ जी नआएसम्म एडप्सन बढ्दैन, जस्तो फोर जीमा भएको थियो । हामीले फोर जी नेटवर्क रोल आउट गर्नासाथ ह्यान्डसेटको संख्यादेखि प्रयोग ह्वात्तै बढेको थियो । अहिले टेलिकम सेवा प्रदायकको आर्थिक अवस्था त्यति बलियो नभए पनि हामी फाइभ जीमा लगानी गर्न तयार छौं । दूरसञ्चारका प्रत्येक प्रविधि खडा गर्न कम्तीमा आधा खर्ब अमेरिकी डलर लगानी आवश्यक पर्ने र फाइभ जी थप महँगो प्रविधि भएको उनले बताए ।नेपाल टेलिकमकी निमित्त प्रबन्ध निर्देशक संगीता पहाडीले सरकारले फ्रिक्वेन्सी तय गरिदिए सहरी क्षेत्रमा व्यावसायिक रूपमै फाइभ जी विस्तार गर्न सकिने बताएकी छन् । प्राधिकरणले जेठ ४ मा विश्व दूरसञ्चार दिवसका अवसरमा आयोजना गरेको कार्यक्रममा बोल्दै पहाडीले फाइभ जीका लागि सरकारले आवश्यक पूर्वाधार निर्माण र उपलब्ध गर्नुपर्ने धारणा राखेकी थिइन् । महानगरपालिका र केही सहरी क्षेत्रमा फाइभ जी सेवा सञ्चालन गर्न सकिन्छ, उनले भनेकी छन्, त्यसका लागि सरकारले फ्रिक्वेन्सी तय गरेपछि हामी तत्काल अघि बढ्छौं । फ्रिक्वेन्सीका विषयमा दुवै सेवा प्रदायकले बक्यौता रकम चुक्ता गर्नासाथ उनीहरूलाई थप फ्रिक्वेन्सी उपलब्ध गराउने प्राधिकरणले जनाएको छ ।"
कुन प्रदेशको आर्थिक वृद्धिदर कति ?,"(काठमाडौं)नेपालका सात प्रदेशमध्ये आर्थिक वृद्धिदरका हिसाबले सबैभन्दा अगाडि गण्डकी प्रदेश देखिएको छ । राष्ट्रिय तथ्यांक कार्यालयले बुधबार सार्वजनिक गरेको प्रादेशिक कुल गार्हस्थ्य उत्पादन (जीडीपी) प्रतिवेदनले चालु आर्थिक वर्षमा आधारभूत मूल्यमा गण्डकी प्रदेशको आर्थिक वृद्धिदर सबैभन्दा धेरै ४२३ प्रतिशत रहने प्रारम्भिक अनुमान गरेको हो । उपभोक्ता मूल्यमा भने यस प्रदेशको आर्थिक वृद्धिदर ४५५ प्रतिशत हुने अनुमान छ । यसैगरी, चालु आर्थिक वर्षमा गण्डकीपछि धेरै आर्थिक वृद्धिदर हुने प्रदेश लुम्बिनी रहेको छ । यस वर्ष आधारभूत मूल्यमा यो प्रदेशको आर्थिक वृद्धिदर ३६९ प्रतिशत हुने देखिएको छ ।प्रतिवेदनका अनुसार चालु आर्थिक वर्षमा कोशी प्रदेशको आर्थिक वृद्धिदर ३२१, मधेशको ३४५, वाग्मतीको ३६३, कर्णालीको ३०८ र सुदूरपश्चिमको ३०६ प्रतिशत रहने प्रारम्भिक अनुमान छ । चालु आर्थिक वर्षको ९ महिना (गत चैत) सम्मको वास्तविक तथ्यांक र आगामी तीन महिना (वैशाखदेखि असारसम्म) को अनुमानित तथ्यांकका आधारमा कार्यालयले प्रादेशिक लेखा तथ्यांक सार्वजनिक गरेको हो । यस आर्थिक वर्षमा गण्डकी प्रदेशको कुल गार्हस्थ्य उत्पादन उपभोक्ताको मूल्यमा करिब ४ खर्ब ८२ अर्ब हुने अनुमान छ भने गत आर्थिक वर्षको संशोधित अनुमान करिव ४ खर्ब ३७ अर्ब छ, प्रतिवेदनमा उल्लेख छ । गत आवमा राष्ट्रिय तहमा कुल गार्हस्थ्य उत्पादनको ८९ प्रतिशत हिस्सा ओगटेको यस प्रदेशले चालु वर्षमा ९ प्रतिशत योगदान पुर्याउने अनुमान छ । गत आर्थिक वर्षमा कुल गार्हस्थ्य उत्पादनको वृद्धि दर ६३५ प्रतिशत थियो भने यस वर्ष संकुचन भई ३२६ प्रतिशत कायम रहने अनुमान छ, प्रतिवेदनमा भनिएको छ, कुल गार्हस्थ्य उत्पादनमा सबैभन्दा बढी योगदान २५९ प्रतिशत कृषि क्षेत्रको छ भने सबैभन्दा कम योगदान ०३ प्रतिशत प्रशासनिक सहयोगी सेवा क्षेत्रको रहेको छ ।नेपालका सात प्रदेशमध्ये वाग्मती प्रदेश सबैभन्दा धनी रहेको राष्ट्रिय तथ्यांक कार्यालयको प्रतिवेदनले देखाएको छ । प्रतिवेदनका अनुसार वाग्मती प्रदेशको प्रतिव्यक्ति जीडीपी २ हजार ४ सय ८५ अमेरिकी डलर रहेको छ । यस्तै, दोस्रो धनी प्रदेश गण्डकी हो । यस प्रदेशको प्रतिव्यक्ति जीडीपी १ हजार ५ सय ५७ डलर छ । कोशी प्रदेशको प्रतिव्यक्ति जीडीपी १ हजार ३ सय ३६ अमेरिकी डलर, लुम्बिनीको १ हजार १ सय ५९ डलर, सुदूरपश्चिमको १ हजार १ सय ११ डलर, कर्णालीको १ हजार ६६ डलर र मधेश प्रदेशको प्रतिव्यक्ति जीडीपी ८ सय ९२ डलर छ । जसअनुसार समग्र नेपालको प्रतिव्यक्ति जीडीपी १ हजार ४ सय ३४ अमेरिकी डलर रहेको छ ।यसैगरी, औद्योगिक वर्गीकरणअनुसार आर्थिक क्रियाकलाप हेर्दा गत आर्थिक वर्ष र यस आर्थिक वर्षमा वाग्मती प्रदेश बाहेक सबै प्रदेशमा कृषि क्षेत्रको योगदान सबैभन्दा बढी छ । तर वाग्मती प्रदेशमा थोक तथा खुद्रा व्यापार क्षेत्रको योगदान सबैभन्दा बढी देखिन्छ । यसो हुनुमा वाग्मती प्रदेशमा बढ्दो शहरीकरण, बढ्दो जनसंख्या, राष्ट्रिय तहका ठूला व्यापारिक कारोबार आदि कारण रहेका छन् । राष्ट्रिय तहमा दोस्रो हिस्सा ओगटेको व्यापार क्षेत्र कोशी, मधेश र लुम्बिनी प्रदेशमा दोस्रो हिस्सामै कायम रहेको छ भने वाग्मती प्रदेशमा घरजग्गासम्बन्धी कारोवार तथा आफ्नौ आवास सेवाको हिस्सा दोस्रो छ, प्रतिवेदनमा भनिएको छ, गण्डकी, कर्णाली र सुदूरपश्चिम प्रदेशमा सार्वजनिक प्रशासन र रक्षा क्षेत्रको योगदान दोस्रो स्थानमा रहेको देखिन्छ । वाग्मती र मधेश प्रदेश बाहेक सबै प्रदेशको कुल गार्हस्थ उत्पादनमा प्रशासनिक सहयोगी सेवा क्रियाकलापको योगदान सबै भन्दा न्यून छ ।राष्ट्रिय तथ्यांक कार्यालयले यसअघि नै आर्थिक वर्ष ०८०८१ मा आधारभूत मूल्यमा मुलुकको आर्थिक वृद्धिदर ३५४ प्रतिशत हुने प्रारम्भिक अनुमान गरिसकेको छ । उद्योग र निर्माण क्षेत्रमा ऋणात्मक वृद्धि हुनुका साथै थोक तथा खुद्रा व्यापार क्षेत्रको विस्तार सीमान्त हुँदा चालु आर्थिक वर्षमा पनि नेपालको आर्थिक वृद्धिदर लक्ष्यभन्दा निकै कम हुने भएको हो । यो दातृ निकाय विश्व बैंक, एसियाली विकास बैंकलगायतले प्रक्षेपण गरेभन्दा बढी र सरकारको वार्षिक लक्ष्यभन्दा कम हो । सन् २०२४ का लागि विश्व बैंकले ३४ र एडीबीले ३६ प्रतिशत आर्थिक वृद्धि हुने प्रक्षेपण गरिसकेका छन् । चालु आर्थिक वर्षमा सरकारले ६ प्रतिशत आर्थिक वृद्धिको लक्ष्य तय गरेको थियो ।"
मिडिया धरपकडप्रति राजनीतिक वृत्तबाट आलोचना,"(काठमाडौं)सहकारी ठगीसम्बन्धी समाचारको प्रतिशोधमा कान्तिपुर मिडिया ग्रुपका अध्यक्ष कैलाश सिरोहियालाई पक्राउ गरी हिरासतमा राखेको भन्दै सत्तारूढ र प्रतिपक्षी दलका नेता तथा सांसदहरूले सरकारको आलोचना गरेका छन् ।सत्तारूढ दल नेकपा एकीकृत समाजवादीका अध्यक्ष एवं पूर्वप्रधानमन्त्री माधवकुमार नेपालले कान्तिपुरका अध्यक्ष सिरोहियालाई गिरफ्तार गर्नु निन्दनीय भएको बताएका छन् । अध्यक्ष सिरोहियालाई पक्राउ गरेको कुरा सुनेर म अचम्मित भएको छु । र, दुःख पनि लागेको छ, बुधबार सप्तरीको राजविराजमा सञ्चारकर्मीहरूसित कुरा गर्दै नेपालले भने, यो कस्तो देश भयो ? स्वच्छ मिडिया, राम्रो मिडिया चलाएबापतको दण्ड हो कि ? कुनै बदलाको भावनाले यो भएको हो कि ? अध्यक्ष नेपालले कैलाश सिरोहिया जनकपुरको बासिन्दा हो भनेर सबैलाई थाहा भएको बताए ।सबैलाई थाहा छ कि कैलाश सिरोहिया जनकपुरकवासी हो । सारा परिवारको बसोबास यही छ । कैलाश सिरोहियालाई नेपालको नागरिक हो कि होइन भन्ने कुरामा गिरफ्तार गर्नु अत्यन्तै निन्दनीय कुरा हो, उनले भने, एउटै नम्बरको दुईवटा नागरिकता परेको छ भने त्यो दोष नागरिकता पाउने मान्छेको होइन, प्रशासनको हो । उनले कुनै कुरा बुझ्नका लागि व्यक्तिलाई पक्राउ नै गर्नुपर्छ भन्ने कानुनी व्यवस्थासमेत नभएको बताए । कुनै कुरा बुझ्नैपर्छ भने पनि व्यक्तिलाई गिरफ्तार गर्नैपर्छ भन्ने होइन । गम्भीर अपराध हो र पक्राउ नगरे प्रमाण नष्ट हुने अवस्था भए पक्राउ गर्ने हो, उनले भने, तर उहाँ स्वयंले अनुसन्धानमा सहयोग पुर्याउँछु भनिरहेका बेला जुन ढंगले गिरफ्तारी गरिएको छ, यो निन्दनीय छ । जनता समाजवादी पार्टी, नेपालका अध्यक्ष उपेन्द्र यादवले सिरोहियालाई पूर्वाग्रह तथा प्रतिशोधपूर्ण ढंगबाट पक्राउ गरिएको जनाएका छन् । बुधबार प्रेस विज्ञप्ति जारी गर्दै अध्यक्ष यादवले सिरोहियालाई पक्राउ गरिएकोमा पार्टीको गम्भीर ध्यानाकर्षण भएको जनाएका छन् । अध्यक्ष यादवद्वारा जारी विज्ञप्तिमा भनिएको छ, लोकतन्त्रको पक्षमा लामो समयदेखि संघर्ष गरेको कान्तिपुर मिडियामाथि आक्रमण गर्नु लोकतन्त्र, प्रेस स्वतन्त्रता तथा अभिव्यक्ति स्वतन्त्रतामाथि निर्मम प्रहार हो भन्ने हाम्रो ठम्याइ छ । नीतिगत भ्रष्टाचारविरुद्ध निष्पक्ष समाचार प्रकाशित गरेकै कारण पक्राउ गर्नु दुर्भाग्यपूर्ण भएको पनि बताएका छन् । राज्य संयन्त्रको दुरुपयोग गरी सञ्चार क्षेत्रलाई आतंकित पार्ने कार्य रोकी निजलाई तत्काल रिहाइ गर्नुपर्दछ । आगामी दिनमा यस्ता पूर्वाग्रहपूर्ण घटना नदोहोर्याउन सरकारलाई सचेत गराइन्छ, विज्ञप्तिमा भनिएको छ । राष्ट्रिय प्रजातन्त्र पार्टीको केन्द्रीय कार्यसमिति बैठकले गृहमन्त्री लामिछानेमाथि पनि अनुसन्धान सुरु गर्नुपर्ने उल्लेख गरेको छ । अध्यक्ष कैलाश सिरोहियामाथि नागरिकता दुरुपयोगसम्बन्धी अभियोग न्यायिक निरुपणको विषय बनिसकेको छ । राप्रपा जुनसुकै ओहोदामा रहेका जोसुकै व्यक्तिले कानुनविपरीत गरेका कामको निष्पक्ष र न्यायिक छानबिन हुनुपर्दछ भन्नेमा प्रस्ट छ, प्रवक्ता मोहनकुमार श्रेष्ठले जारी गरेको विज्ञप्तिमा भनिएको छ, नागरिकता प्रकरणमा जुन ढंगबाट सिरोहियामाथि छानबिन सुरु भएको छ त्यसैगरी गृहमन्त्री रवि लामिछानेमाथि लागेका आरोपमाथि पनि छानबिन गरिनुपर्छ भन्ने राप्रपाको धारणा रहेको छ । कानुन सर्वसाधारण र मन्त्रीलाई समान रूपमा लागू हुनुपर्दछ ।कान्तिपुर मिडिया ग्रुपका अध्यक्ष कैलाश सिरोहियालाई जिल्ला प्रशासनले दिएको नागरिकताको नम्बर अर्को व्यक्तिसँग मिलेको बहानामा मंगलबार कार्यकक्षबाटै गिरफ्तार गरिएको थियो । सत्तारूढ एमाले नेता एवं पूर्वगृहमन्त्री भीम रावलले गृहमन्त्री रवि लामिछानेसँग कानुनविपरीत दुई नागरिकता र राहदानी लिएकोमा कारबाही नगरेको प्रसंग उल्लेख गर्दै कान्तिपुर मिडिया ग्रुपका अध्यक्ष सिरोहियालाई पक्राउ गरी कानुनी राज्यको उपहास भएको बताएका छन् । गृहमन्त्री रवि लामिछानेसँग नेपालको कानुनविपरीत विदेशको समेत दुई नागरिकता र राहादानी हुँदा केही कारबाही नगर्ने तर कैलाश सिरोहियालाई दुईवटा नागरिकतामा विवरण फरक परेको भनी कार्यकक्षबाट पक्रेर रातारात धनुषा लाने ? रावलले सामाजिक सञ्जाल एक्समा लेखेका छन्, के मन्त्री र अरूका लागि फरकफरक कानुन छ ? कानुनी राज्यको उपहास ।कांग्रेस सांसद प्रदीप पौडेलले कान्तिपुर अध्यक्षमाथि लगाएको आरोप पूर्वाग्रही रहेको बताउँदै ठगीका आरोप लागेका सबैमाथि छानबिन गर्न माग गरेका छन् । कानुनी राज्य प्रतिशोधका आधारमा चल्न हुँदैन । तर हिजो कान्तिपुरका अध्यक्ष कैलाश सिरोहियामाथि राज्यले गरेको व्यवहारमा प्रतिशोध देखिन्छ, पौडेलले भने, उनीमाथि निष्पक्ष छानबिन होस्, साथसाथै यस्तै मुद्दामा मुछिएका आम जनता ठगीको आरोप लागेका सबै जना छानबिनको दायरामा आऊन् । कांग्रेस केन्द्रीय सदस्य नैनसिंह महरले पनि सरकारले प्रतिशोध साँधेर धरपकड गरेको भन्दै आपत्ति जनाएका छन् । उनले सरकारको त्यो कदम अलोकतान्त्रिक र आपत्तिजनक रहेको बताए ।कांग्रेसका केन्द्रीय सदस्य अजयबाबु शिवाकोटीले लोकतन्त्र र प्रेस स्वतन्त्रताका लागि सरकार राजा ज्ञानेन्द्रको नयाँ भेरिएन्टका रूपमा देखा परेको टिप्पणी गरेका छन् । उनले मिडियाले लेखेको विषयमा प्रतिशोध साँधेर सरकारले पत्रकारहरूलाई दबाउने र सत्ता लम्ब्याउने सपना देखिरहेको बताए । त्यस्तै, सत्तारूढ माओवादी केन्द्रका सांसद माधव सापकोटाले सिरोहियाको गिरफ्तारी गलत भएको टिप्पणी गरेका छन् । कान्तिपुरले सहकारीको रकम अपचलनलगायतका विषयमा निरन्तर प्रकाशन गरिरहेको बेला नागरिकताको विषय उठान गरी ग्रुपका अध्यक्ष सिरोहियालाई पक्राउ गर्नु गलत भएको बताए । लोकतान्त्रिक समाजवादी पार्टी नेपालका वरिष्ठ नेता एवं प्रतिनिधिसभा सांसद शरतसिंह भण्डारीले प्रतिशोधपूर्ण तरिकाले कान्तिपुरका अध्यक्षलाई पक्राउ गरेकोमा खेद प्रकट गरेका छन् । बुधबार विज्ञप्ति जारी गर्दै भण्डारीले सरकारको व्यवहारले मिडिया क्षेत्रलाई आतंकित पार्दै अंकुश लगाउन खोजेको देखिने उल्लेख गरेका छन् । कान्तिपुर प्रकाशन ग्रुपका अध्यक्ष कैलाश सिरोहियाको गिरफ्तारीको हाम्रो पार्टी राष्ट्रिय जनमोर्चाले विरोध गर्छ, जनमोर्चा अध्यक्ष चित्रबहादुर केसीद्वारा हस्ताक्षरित विज्ञप्तिमा भनिएको छ, आफ्नो विरोधमा समाचार सम्प्रेषण गर्ने सञ्चारगृहलाई निशाना बनाउनु सरकारको अधिनायकवादी कार्यशैलीको परिणाम हो ।"
मिडिया हाउसमा सरकारको प्रतिशोधप्रति चौतर्फी विरोध,"मानवअधिकार आयोगद्वारा सरकारको ध्यानाकर्षण राष्ट्रिय मानवअधिकार आयोगले प्रेस तथा अभिव्यक्ति स्वतन्त्रताको सम्मान गर्न सरकारको ध्यानाकर्षण गराएको छ । आयोगले अध्यक्ष सिरोहियाविरुद्धको छानबिन निष्पक्ष गर्न पनि ध्यानाकर्षण गराएको छ । आयोगका प्रवक्ता टीकाराम पोखरेलले बुधबार विज्ञप्ति जारी गर्दै सिरोहियालाई नागरिकताको विषयमा गिरफ्तार गरिएको र सो गिरफ्तारी कान्तिपुर ग्रुपका मिडियाहरूमा केही दिनदेखि निरन्तर प्रकाशित समाचारसँग जोडिएको भनी विभिन्न कोणबाट प्रकाशन तथा प्रसारण भइरहेका समाचारहरूप्रति आयोगको गम्भीर ध्यानाकर्षण भएकोसमेत उल्लेख गरेका छन् ।उक्त घटनाको सम्बन्धमा बुधबार आयोगको केन्द्रीय कार्यालयको टोलीले कान्तिपुर प्रकाशन गृहमा पुगेर अनुगमनसमेत गरेको थियो । आयोगको मधेश प्रदेश कार्यालय जनकपुरबाट खटिएको टोलीले अध्यक्ष सिरोहियालाई पनि धनुषास्थित प्रहरी हिरासतमा गएर भेटेको थियो । त्यसपछि प्रवक्ता पोखरेलले जारी गरेको विज्ञप्तिमा प्रेस तथा अभिव्यक्ति स्वतन्त्रताको सम्मान गर्दै भयरहित वातावरणमा समाचार प्रकाशन तथा प्रसारण गर्ने वातावरणको सुनिश्चितताका लागि संविधानप्रदत्त अन्तर्राष्ट्रिय कानुनद्वारा प्रत्याभूत अधिकारको संरक्षण गरी छानबिनलाई निष्पक्ष बनाउन सरकारसँग आयोगले आग्रह गरेको छ । प्रेस तथा अभिव्यक्ति स्वतन्त्रता र मानवअधिकार लोकतन्त्रका आधारस्तम्भ रहेको आयोगले उल्लेख गरेको छ । फौजदारी मुद्दामा कसुरको अवस्था र मात्राको पर्याप्त आधार र कारण हेरी प्रमाणको मूल्यांकनसहित निष्पक्ष अनुसन्धान गरिनु मानवअधिकारको विषय हो, आयोगले भनेको छ ।"
प्रेस स्वतन्त्रता सुनिश्चित गर्न नेपाल सरकार र जनताले सार्थक संवाद गर्ने आशा : अमेरिका,"(काठमाडौं)अमेरिकाले सुशासन, प्रेस स्वतन्त्रता र जनताका मौलिक अधिकारहरू सुनिश्चित गर्न नेपाल सरकार र नेपाली जनताले सार्थक संवाद गर्ने आशा राखेको बताएको छ । सरकारले कान्तिपुर मिडिया ग्रुपका अध्यक्ष कैलाश सिरोहियालाई समाचार लेखेकै भरमा प्रतिशोध साधेर पक्राउ गरेको भोलिपल्ट (बुधबार) काठमाडौंस्थित अमेरिकी दूतावासले प्रेस स्वतन्त्रताको पक्षमा विज्ञप्ति जारी गरेको हो । दूतावासले सामाजिक सञ्जालमार्फत अझ परिपूर्ण मुलुक बन्ने दिशामा आफ्नो प्रयास जारी राख्दै गर्दा अमेरिकाका निम्ति प्रेस स्वतन्त्रता, जवाफदेहिता र पारदर्शिता मार्गदर्शक सिद्धान्तहरू भएको जनाएको छ । कठिन संघर्षपश्चात् प्राप्त लोकतन्त्रलाई आकार दिने कार्यलाई नेपालले जारी राख्दै गर्दा सुशासन, प्रेस स्वतन्त्रता र जनताका मौलिक अधिकारहरू सुनिश्चित गर्नेबारे नेपाल सरकार र नेपाली जनताले पनि सार्थक संवाद गर्नेछन् भन्ने आशा हामीले राखेका छौं, दूतावासले भनेको छ ।इन्टरनेसनल प्रेस इन्स्टिच्युट (आईपीआई) नेपाल च्याप्टरले अध्यक्ष सिरोहियाको गिरफ्तारीप्रति गहिरो चासो व्यक्त गरेको छ । महासचिव शिरोमणि ढुंगानाले बुधबार विज्ञप्ति जारी गर्दै कान्तिपुरले सहकारीको रकम हिनामिनाका विषय प्रकाशनप्रसारण गरिरहेको बेला अध्यक्ष सिरोहियालाई कार्यकक्षबाटै पक्राउ गर्नुले राजनीतिक प्रतिशोधको आशंका गर्ने ठाउँ दिएको बताएका छन् । जुन समयमा सिरोहिया पक्राउ परेका छन्, त्यसले सरकारको रवैयामाथि प्रश्न उठेको छ । यो कदम राजनीतिक प्रतिशोधका लागि लिइएको त होइन भन्ने आशंकासमेत गर्न सकिने ठाउँहरू छन्, विज्ञप्तिमा भनिएको छ । आईपीआई नेपाल च्याप्टर प्रतिशोध र राज्यशक्तिको दुरुपयोगबाट निर्देशित भएर गरिने कार्यहरू प्रेस तथा अभिव्यक्ति स्वतन्त्रताको विश्वव्यापी मान्यताविपरीत हुनेमा बलियो विश्वास राख्ने विज्ञप्तिमा उल्लेख छ । सरकारलाई यस प्रकारको क्रियाकलाप नगर्न र मिडिया जगत्लाई डरबिना काम गर्ने वातावरण सिर्जना गर्नसमेत च्याप्टरले आग्रह गरेको छ ।अभिव्यक्ति स्वतन्त्रतासहित राजनीतिक सहभागिता, पारदर्शिता, स्वायत्त संस्थाहरूको प्रवर्द्धन र जवाफदेहिता लगायतको सुनिश्चितताले मात्रै लोकतन्त्र बलियो हुन सक्ने आईपीआई नेपाल च्याप्टरले बताएको छ । यस सन्दर्भमा आईपीआई नेपाल च्याप्टर सरकारलाई लोकतन्त्रको मूल्यमान्यतामा पूर्ण प्रतिबद्ध रहँदै प्रेस स्वतन्त्रता र जनताको सूचनाको हकका लागि उपयुक्त वातावरण सिर्जना गर्न अपिल गर्छ, विज्ञप्तिमा भनिएको छ ।त्यस्तै अन्तर्राष्ट्रिय सञ्चारमाध्यमहरूले समेत सिरोहिया पक्राउको विषयमा समाचार लेखेका छन् । बीबीसी नेपाली सेवा, द हिन्दु, द इन्डियन एक्सप्रेस, डेक्कन हेरार्ल्ड, न्युज लन्ड्री, इन्डियाडटकम, रोयटर्स, वासिङ्टन पोस्टलगायतले समाचारकै कारण प्रतिशोधस्वरूप सिरोहियालाई पक्राउ गरिएको उल्लेख गरेका छन् । पत्रकार महासंघ, मिडिया सोसाइटी, कानुन व्यवसायी र नागरिक अगुवाका प्रतिनिधि, सांसदहरू, विभिन्न मिडिया प्रकाशक तथा पत्रकारहरूको उपस्थितिबीच प्रहरीले मंगलबार कान्तिपुरको कार्यकक्षमै प्रवेश गरेर सिरोहियालाई पक्राउ गरेको थियो ।"
लिभरपुलका नयाँ प्रशिक्षक स्लट,"द हेग (एएफपी) फेयनुर्डका पूर्व प्रशिक्षक अर्ने स्लटले अबको नयाँ सिजन लिभरपुल सम्हाल्ने छन् । सोमबार यो तय भएको छ । उनी निकै संयमित त्यस्ता व्यवस्थापक मानिन्छ, जसले कोही पनि खेलाडीबाट उत्कृष्ट सफलता निकाल्न मदत गर्छ । अनि खेलाडीबाट आफ्नो काममा धेरैभन्दा धेरै अपेक्षा गर्छ । खासमा उनी म्यानचेस्टर सिटीका व्यवस्थापक पेप ग्वार्डिओलाका प्रशंसक हुन् । अब उनकै खास प्रतिद्वन्द्वी क्लब लिभरपुल जाँदै छन् । योर्गन क्लोपले लिभरपुल छाडेपछि ४५ वर्षीय स्लटले यो अवसर पाएका हुन् । खेलाडी छँदा उनी कति धेरै सटिक पास उपलब्ध गराउँथे भने विश्व फुटबलमा एउटा खास विशेष पास नै उनको नाममा छ । उनीबारे धेरैलाई धेरै जानकारी नहुन सक्छ । भर्खर १७ वर्षको हुँदा खेलाडीका रूपमा उनी पीईसी ज्वेलेमा आबद्ध भएका थिए । खेलभन्दा पनि उनी दौडिन बढी चिनिन्थे । त्यहीं तयार भएको हो, आर्ने स्लट पास । त्यस पासमा फरवार्डले हल्का डिफ्लेक्टस गर्दै पास अगाडि बढाउँछन् र जतिबेला प्रतिद्वन्द्वी डिफेन्डरहरू भुक्किने गर्छन् । प्रशिक्षकका रूपमा स्लटको नाम अगाडि आएपछि लिभरपुल समर्थकलाई चासो थियो । उनको काम गर्ने शैलीचाहिँ कस्तो छ ? अयाक्सविरुद्ध ऐतिहासिक जित निकालेपछि उनले ड्रेसिङ रूममा आफ्ना खेलाडीलाई जे सुनाए, त्यही नै उनको काम गर्ने शैली मानिन्छ । उनले भनेका थिए, हामीले किन जित्यौं भने निकै मिहिनेत गरेका थियौं । तर यस्तो जितको अर्थ छैन । हामीलाई त लिग नै जित्नु छ ।खासमा स्लटप्रति रुचि देखाउन लिभरपुल नै पहिलो क्लब भने थिएन । यसअघि टोटनहमले पनि उनीलाई भित्र्याउन नै चाहेको थियो । जतिबेला सन् २०२३ मा एन्टोनियो कोन्टे प्रशिक्षक हुँदा क्लबमा तनाव र मतभेद मात्रै थियो । टोटनहमले झन्डै उनलाई अनुबन्ध गरिसकेको थियो, तर अन्त्यमा स्लट आफैं टोटनहम जान चाहेनन् । यस पछाडिको कारण थियो, उनी फेयनुर्डले आफ्नो नेतृत्वमा च्याम्पियन्स लिग खेलेको हेर्न चाहन्थे । बेलायती मिडियाले त अहिले नै उनलाई डच पेप ग्वार्डिओला भन्न थालिसकेको छ । यस्तो किनभन्दा उनी पनि अत्यधिक आक्रामक फुटबलमा विश्वास राख्छन् । उनले केही अन्तर्वार्तामा आफ्ना लागि ग्वार्डिओला नै आदर्श रहेको बताइसकेका छन् । अब तिनै स्लटसामु ग्वार्डिओलालाई लगातार पाँचौंपल्ट इंग्लिस प्रिमियर लिग जित्नबाट रोक्ने लक्ष्य रहनेछ । मैदान होस वा बाहिर उनी खुबै खटिएर काम गर्ने खालका छन् । उनी फेयनुर्डको प्रत्येक प्रशिक्षणमा आफैं उपस्थित हुन्थे, आफैं टिम बैठक चलाउँथे अनि प्रतिद्वन्द्वी टिमबाट आफैं खटेर गहन अध्ययन गर्थे । उनी आफ्ना खेलाडीलाई हरदम शारीरिक र मानसिक रूपमा उत्कृष्ट लयमा रहन माग गर्थे । त्यसको अर्थ के भने खेलाडीबाट उनी धेरैभन्दा धेरै अपेक्षा गर्छन् । उनी चाहन्छन्, आफ्ना खेलाडीले विपक्षी टिमको भन्दा २० देखि ३० प्रतिशत बढी दौडियोस् र जताततै छाएर खेलोस् पनि ।"
"बोटे समुदायबीच डुंगा दौड, दिनेश विजेता","(चितवन)बोटे समुदायका युवासम्मिलित डुंगा दौड प्रतियोगितामा दिनेश बोटे विजेता भएका छन् । चितवन राष्ट्रिय निकुञ्जको पटिहानी मध्यवर्ती उपभोक्ता समितिले जैविक विविधता दिवस तथा भरतपुर भ्रमण वर्षको अवसर पारेर बुधबार आयोजना गरेको भरतपुर महानगरपालिका१३ छितामाई घाटदेखि भरतपुर२२ को स्टोनपार्कसम्म राप्ती नदीमा भएको डुंगा दौडमा दिनेशले १५ हजार रुपैयाँ पुरस्कार जिते ।लगभग अढाइ किमिको उक्त दुरी दिनेशले १९ मिनेट २० सेकेन्डमा पूरा गरे । उनीभन्दा २० सेकेन्डले पछाडि परेका भरत बोटे दोस्रो भए । २० मिनेट १० सेकेन्डबाट सुनील बोटे तेस्रो भए । दोस्रोले १० हजार र तेस्रोले ५ हजार रुपैयाँ पुरस्कार पाए । प्रतियोगितामा भरतपुर२२ बोटे टोल र भरतपुर१३ छितामाई र चौकीडाँडा क्षेत्रका बोटे समुदायका आठ युवा प्रतिस्पर्धी थिए ।विजेतालाई चितवन राष्ट्रिय निकुञ्जका प्रमुख संरक्षण अधिकृत डिलबहादुर पुर्जा पुनले पुरस्कार वितरण गरेका थिए । नदी र खोलामा पुल नहुने समयमा बोटे समुदायका लागि डुंगा चलाउनु नै जीविकोपार्जनको मुख्य आधार थियो । अहिले डुंगा चलाउने पुर्ख्यौली पेसा धानेर बस्न सक्ने अवस्था छैन । तर पर्यटकीय क्षेत्रमा डुंगा पनि आर्जनको राम्रो माध्यम हुने गरेको छ । छिताइमाइ र स्टोनपार्कसम्म डुंगा सफारी सुरु गर्न सके यहाँका बोटे समुदायलाई राम्रो हुने देखेको छु । यत्ति काम गरौं, आयोजक पटिहानी मध्यवर्ती उपभोक्ता समितिका अध्यक्ष शंकर महतोले भने । भरतपुर२२ का वडाध्यक्ष विष्णुराज महतोले पटिहानी क्षेत्रमा पर्यटकलाई डुंगा सफारी गराउने काममा अहिले पनि ३० जना बोटे संलग्न रहेको बताए । यो संख्या बढाउन सबैले पहल गर्नुपर्ने उनको भनाइ छ ।नेपाल बोटे समाज चितवनका अध्यक्ष इन्दिरा बोटेले पर्यटकीय क्षेत्रबाहेक डुंगा चलाउने व्यवसाय अन्यत्र बाँकी नरहेको, नदी र खोलामा माछा मार्न निषेध भएको, माछा पनि घट्दै गएको हुँदा बोटेहरूलाई जीविका चलाउन गाह्रो हुने गरेको बताइन् । हामी परम्परागत पेसा छाड्न पनि चाहन्नौं । तर अहिले जमानाअनुसार चल्न पनि परेको छ । हाम्रो पेशालाई आधुनिकतासँग जोड्न आवश्यक छ, जिल्ला अध्यक्ष इन्दिराले भनिन् ।विजेता दिनेश बोटेले डुंगा चलाउनु आफुहरूको पुर्ख्यौली पेसा भएको र लोप हुने अवस्थामा पुगेको यो पेसालाई जोगाउन खेलका रूपमा डुंगा दौड गरे धेरै राम्रो हुने बताए । अहिले डुंगा चलाएर परिवार पाल्न सक्ने अवस्था छैन । पर्यटकीय क्षेत्रमा पर्यटक बोक्नेबाहेक अन्यत्र डुंगा कसले चढ्छ र ? तर यसलाई खेलको रूपमा विकास गरेर हाम्रो परम्प्रागत सीप जोगिन्थ्यो । खेलका कारण युवाहरूको आकर्षण पनि बढ्थ्यो, उनले भने ।"
राष्ट्रियलाई ९ महिला खेलाडी छनोट,"काठमाडौं (कास)नवौं महिला राष्ट्रिय बी चेस च्याम्पियनसिपको सात चरणको अन्तिम छनोट खेलबाट ९ महिला खेलाडी राष्ट्रिय प्रतियोगितालाई छनोट भएका छन् । दुई खेलाडी वैकल्पिक रूपमा छानिएको छ ।नेपाल बुद्धिचाल महासंघको आयोजनामा भक्तपुर जिल्ला बुद्धिचाल संघको सहआयोजनामा भक्तपुरमा भएको छनोट स्पर्धाबाट छानिएका खेलाडीले जेठ १९ देखि हुने २४ औं राष्ट्रिय बुद्धिचाल प्रतियोगिता खेल्न पाउनेछन् । सूर्य विनायक नगरपालिकाको प्रायोजनमा सम्पन्न सातौं चरणको खेलपछि कोशी प्रदेश च्याम्पियन कृतिसरा अधिकारी ६ अंकसहित पहिलो भइन् । पूर्वनेपाल च्याम्पियन सिन्दिरा जोशी ५५ अंक, काठमाडौंकी रिया श्रेष्ठ र पोखराकी पूजा भण्डारी ४५ अंक बटुल्दै छानिए । क्लासिकल ९० मिनेट खेलमार्फत काठमाडौंकी विनिता कपाली, भक्तपुरकी अंशुदिल प्रजापति, झापाकी पुनम प्रसाईं, भक्तपुरकी श्रृषा दुवाल र सविना ४४ अंक बटुल्दै छानिएका हुन् । वैकल्पिक खेलाडीमा ३५ अंक जोडेर भक्तपुरकी प्रश्ना किबानायो र रूपन्देहीकी नमन सेढाईं रहे । खुला छनोटतर्फ आठौं चरणको खेल सकिँदा युवा खेलाडी पुरुषोत्तम सिलवाल ६५ अंक जोडेर अगाडि छन् । काभ्रेका क्यान्डिडेड मास्टर मिलन लामा र एरिना इन्टरनेसनल मास्टर सुश्रुत दाहाल ६ अंकसहित दोस्रो स्थानमा छन् ।राष्ट्रिय च्याम्पियनसिपमा छनोट हुन दौडमा रहेका प्रेमकृष्ण महर्जन, सीएम केशव श्रेष्ठ, सुशील चौधरी, प्रकाशचन्द्र नेपाल, सीएम पुरुषोत्तम चौलागाईं, लोकसागर साम्भा, रिसोन थापा, राजीव कार्की र सुरोज महर्जन ५५ अंकसहित तेस्रो स्थानमा छन् । ९ चरणको खेल बिहीबार बिहान हुनेछ ।"
नेपाली यू१२ को सान्त्वना जित,"काठमाडौं (कास) नेपालले एटीएफ यू१२ टिम टेनिसअन्तर्गत दक्षिण एसियाली क्षेत्रीय छनोट प्रतियोगिताको ब्वाइजतर्फ जित पाएको छ ।चार राष्ट्र रहेको समूह बी को लिग खेलमा नेपालले भुटानलाई ३० ले पराजित गरेको थियो । यसअघि नेपाली टिम श्रीलंका र पाकिस्तानसँग पराजित भएको हो । नेपाल प्रतियोगिताबाट भने बाहिरिएको छ ।पहिलो सिंगल्समा नेपालका विश्वविशेष डल्लाकोटीले डुडु तेन्जिङलाई ६०, ६३ ले, निश्चल ज्ञवालीले पेल्थोप छिरिङलाई ६२, ६३ को सोझो सेटमा पराजित गरेका थिए भने डबल्समा नेपालका विश्वविशेष र साहनावाज आलमको जोडीले पेल्थोप र मिफाम छिरिङको जोडीलाई ६०, ६२ को सेटमा हरायो ।ब्वाइजमै पाकिस्तानले श्रीलंका र भारतले बंगलादेशलाई समान ३० ले हराए । सेमिफाइनलमा भारतको भेट श्रीलंकासँग हुनेछ भने पाकिस्तानले बंगलादेशको सामना गर्नेछ ।गर्ल्सतर्फ श्रीलंकाले नेपाललाई ३० ले हरायो । सिंगल्समा लियङ सानुथी वोङले नेपालकी सारा पन्तलाई ६०, ६० तथा श्रीलंकाकी दाम्सिलुनी सहंशाले अनुश्री धोजुलाई ६०, ६१ को सोझो सेटमा पन्छाए । डबल्समा श्रीलंकाका लियङले हेवासाम पथिराजाको जोडीले अनुश्री र आयुशा जिसीको जोडीलाई ६४, ६३ को सेटमा हरायो । नेपालको लगातार तेस्रो हार हो । यसअघि बंगलादेश र भारतसँग पराजित भयो ।"
क्रिकेटर सन्दीपलाई दिइएन अमेरिकी भिसा,"(काठमाडौं)अमेरिकी दूतावासले क्रिकेटर सन्दीप लामिछानेलाई भिसा दिन अस्वीकार गरेको छ । सन्दीपले अमेरिका र वेस्ट इन्डिजमा हुने ट्वान्टी२० विश्वकप क्रिकेटमा खेल्न जान अमेरिकी भिसालाई निवेदन दिएका थिए । बुधबार सामाजिक सञ्जाल एक्समा उनले आफूले भिसा नपाएको जानकारी दिएका छन् । सन् २०१९ मा पनि क्यारेबियन प्रिमियर लिग (सीपीएल) खेल्न जान लाग्दा सन्दीपलाई अमेरिकी दूतावासले सुरुमा भिसा दिएको थिएन । पछि सामाजिक सञ्जालमा आलोचना भएपछि बोलाएर अमेरिकी दूतावासले भिसा दिएको थियो । उनले आफूले भिसा नपाएसँगै नेपाली क्रिकेट समर्थकसँग क्षमा मागेका छन् । उनलाई उच्च अदालत पाटनले बलात्कार मुद्दामा सफाइ दिएपछि नेपाल क्रिकेट संघ (क्यान) ले सबै निलम्बन फुकुवा गरेर विश्वकपलाई मार्गप्रशस्त गरेको थियो ।क्रिकेटर सन्दीपको भिसाका बारेमा अमेरिकी दुतावासले कान्तिपुरलाई प्रतिक्रिया दिएको छ । अमेरिकी कानुनअनुसार भिसासम्बन्धी अभिलेखहरू गोप्य हुने भएकाले हामी भिसाको कुनै केस विशेषबारे टिप्पणी गर्न सक्दैनौं, दूतावासको भनाइ छ, उपयुक्त भिसा वर्गका लागि योग्य हुने राष्ट्रिय क्रिकेट टोलीका सदस्य विश्वकपमा प्रतिस्पर्धा गर्न समयमै अमेरिकाको यात्रा गर्न सक्षम होउन् भन्ने सुनिश्चित गर्न काठमाडौंस्थित अमेरिकी दूतावास र विश्वभरका अन्य अमेरिकी कन्सुलर पोस्टहरूले एकजुट भई काम गरेका छन् । दूतावासले अमेरिकामा हुने ट्वान्टी२० विश्वकपमा नेपाली राष्ट्रिय क्रिकेट टोली (द राइनोज) को सहभागिताबारे अमेरिकी दूतावास अत्यन्तै उत्साहित छ र वास्तवमा प्रस्थानपूर्व उक्त टोलीको सराहना र प्रोत्साहन गर्न दूतावासका अधिकारीले केही साताअघि टोलीसँग भेट गरेको जनाएको छ । दूतावासले विश्वकपका लागि नेपाली टोलीलाई शुभकामना पनि दिएको छ । ट्वान्टी२० विश्वकपका लागि अरू नेपाली खेलाडी अमेरिका पुगिसकेका छन् । नेपालले पहिलो खेल जुन ४ (जेठ २२) मा नेदरल्यान्ड्सविरुद्ध खेल्नेछ ।"
छोटकरी,"संयुक्त र गोल्डेन स्टार रेलिगेसनमासुनसरी (कास) सुनसरी जिल्ला लिग फुटबलबाट दुहबी क्षेत्रका दुई क्लब रेलिगेसनमा पर्दै बी डिभिजनमा घटुवा भएका छन् । वैशाख २६ देखि भएको जिल्लाको ए डिभिजन लिगमा संयुक्त युवा क्लब सिमरिया र गोल्डेन स्टार क्लब भलुवा रेलिगेसनमा परेका हुन् । अखिल नेपाल फुटबल संघको संयोजनमा जारी लिग इटहरी र धरान क्षेत्र गरी दुई स्थानमा भएको हो । इटहरी रंगशाला र धरान रंगशालामा जारी प्रतियोगितामा सुनसरी जिल्ला फुटबल संघमा आबद्ध १० जिल्लाका ए डिभिजन क्लब सहभागी छन् । सहभागी टिमलाई दुई समूहमा विभाजन गरी लिग सञ्चालन गरिएको हो । इटहरीबाट गोल्डेन स्टार र धरानबाट संयुक्त युवा क्लब घटुवामा परेका हुन् । गोल्डेन स्टारले खेलेका चारै खेलमा जित निकाल्न सकेन । टोलीले १ खेल बराबरी खेल्दा ३ खेलमा पराजित हुँदै १ अंकमात्र जोड्न सक्यो । चार खेलमा १ गोल गरेको गोल्डेन स्टारले ५ गोल खायो । धरानमा भएको खेलमा संयुक्त युवा क्लब जितविहीन बन्न पुग्यो । चारै खेलमा पराजित भएको संयुक्त युवा पुछारमा रह्यो । ५ गोल गर्दा २ दर्जन गोल खाएको संयुक्त युवा अघिल्लो संस्करणबाट ए डिभिजनमा बढुवा भएको थियो । लिगमा उत्कृष्ट प्रदर्शन गर्दै धरान फुटबल क्लब र राष्टिय जागृति क्लब इटहरी उपाधि नजिक पुगेका छन् । यी दुई टोलीबीचको फाइनल बिहीबार धरान रंगशालामा हुनेछ । बिजेताले ५० हजार र उपविजेताले ३० हजार रुपैयाँ पाउनेछन् । विधागत उत्कृष्ट हुनेले ३ हजार र सर्वाधिक गोलकर्ताले ५ हजार पाउनेछन् ।एनएसकेए कराते हुनेकाठमाडौं (कास) नेपाल सोतोकान कराते संघको आयोजनामा १५ औं एनएसकेए अन्तर्राष्ट्रिय कराते प्रतियोगिता शनिबारदेखि सुरु हुँदै छ । प्रतियोगितामा नेपाल, भारत, बंगलादेश, पाकिस्तान, श्रीलंका र भुटान गरी ६ राष्ट्रको सहभागिता रहने आयोजक संघका महासचिव तथा प्रमुख प्रशिक्षक श्याम शेर्पाले बुधबार पत्रकार सम्मेलनमा बताए । त्रिपुरेश्वरस्थित राखेप कभर्डहलमा हुने दुईदिने प्रतियोगितामा ४० स्वर्णका लागि प्रतिस्पर्धा हुने संघका अध्यक्ष विष्णुबहादुर कार्कीले जनाए । प्रतियोगिताअघि राखेप कभर्डहलमै बिहीबार र शुक्रबार प्रथम वाग्मती प्रदेश खुला कराते प्रतियोगिता हुनेछ । प्रतियोगिता गर्न करिब ३२ लाख रुपैयँ खर्च हुनेछ ।ज्ञानोदय र चाँदवाग विजयीकाठमाडौं (कास) मोर्डन इन्डियन स्कुलको आयोजनामा भएको एमआईएस कप अन्तरस्कुल खेलकुदमा टेबलटेनिस ब्वाइजमा डीएभी विजेता भएको छ । बुधबार फाइनलमा डीएभीले आयोजक एमआईएस टिमलाई ३१ सेटमा हरायो । गर्ल्सतर्फ एमआईएसले डीएभीलाई ३२ को प्रतिस्पर्धात्मक सेटमा पराजित गरेको थियो । बास्केटबल ब्वाइजको फाइनलमा ज्ञानोदयले एमआईएसलाई ३०२४ स्कोरले हराएर उपाधि जित्यो । गर्ल्सतर्फ चाँदबाग विजयी भयो । टोलीले त्रियोगलाई ११८ स्कोरले हरायो । फुटसलमा डीएभीले एमआईएसलाई ५० ले हराएर उपाधि जितेको हो । चेसको फाइनलमा एमआईएसका आशिष गुप्ता र त्रियोगका आभाष रिमाल पुगेका छन् । ब्याडमिन्टन ब्वाइजको फाइनलमा एमआईएसका प्रिन्सकुमार साह र ज्ञानोदयका सिरिसराज प्रधान पुगेका छन् । त्रियोगकी ज्योति श्रेष्ठ र डीएभीकी निभा थापाबीच गर्ल्सको फाइनलमा प्रतिस्पर्धा हुनेछ । क्रिकेटतर्फ डीएभीले एमआईएसलाई १८ रनले हरायो । डीएभीले अलआउट हुँदै ९१ रन बनाई एमआईएसले ४ विकेट गुमाई ७३ रनमात्र समेटको थियो ।वडाध्यक्ष कप फुटबल आजदेखिकाठमाडौं (कास) काठमाडौं महानगरपालिका वडा ७ को आयोजनामा तेस्रो वडाध्यक्ष कप भेट्रान फुटबल प्रतियोगिता बिहीबारदेखि हुनेछ ।प्रतियोगितामा २० पुरुष टिमले नकआउट आधारमा प्रतिस्पर्धा गर्ने आयोजक वडा ७ का अध्यक्ष विमलकुमार होडाले जनाएका छन् । ४० वर्षमाथि उमेर समूहको सिक्स ए साइड स्वरुपको प्रतियोगिता विजेताले १ लाख र उपविजेताले ५० हजार रुपैयाँ पुरस्कार प्राप्त गर्नेछन् । उत्कृष्ट डिफेन्डर, गोलरक्षक, स्ट्राइकर र मिडफिल्डरलाई जनही ५ हजार प्रदान गरिनेछ । चारुमति युवा परिवार र चावहिल स्पोर्ट्स क्लबको प्राविधिक सहयोगमा हुने प्रतियोगिता गर्न करिब ४ लाख ९० हजार रुपैयाँ खर्च हुने प्रतियोगिता संयोजक अजव श्रेष्ठले जनाए । खेलहरू चावहिल फुटबल मैदानमा हुनेछ ।"

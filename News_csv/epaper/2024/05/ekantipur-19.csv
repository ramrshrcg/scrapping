शीर्षक,विवरण
गिरीबन्धुको 'प्लटिङ मा घडेरी लिन बैना बुझाएका तनावमा,"उनीहरूमध्ये कतिपयले बैना रकम फिर्ताका लागि ताकेता गर्न थालेका छन् भने पहुँच र प्रभाव नभएकाहरू पैसा फिर्ता नहोला कि भन्ने चिन्तामा छन् ।जग्गा किन्न बैना रकम बुझाएकामध्ये झन्डै आधा दर्जनलाई कान्तिपुरकर्मीले भेटेको थियो । तीमध्ये धेरैजसो नाम सार्वजनिक गर्दा बिचौलियाले पैसा फिर्ता नदिने डरले खुलेर बोल्न चाहेनन् । केही कानुनी झमेलामा फसिने डरले सार्वजनिक हुन चाहेनन् । जग्गा किन्न लगानी गरेका बिर्तामोडका एक व्यवसायी भने नेता, व्यापारीदेखि सर्वसाधारणलगायत करिब ५ सय हाराहारीले गिरीबन्धुको जग्गा किन्न करोडौं लगानी गरेको बताउँछन् ।चलनचल्तीको बजारभाउमा प्रतिधुर ५ देखि १० लाख रुपैयाँसम्म पर्ने जग्गाका लागि बैना बुझाउनेमा झापादेखि काठमाडौंसम्मका सर्वसाधारण छन् । उनीहरूमध्येकी एक हुन्, झापाको शिवगन्जबाट आएर बिर्तामोडमा होटल व्यवसाय गर्दै आएकी कल्पना लिम्बू । नयाँ बसपार्कसँगै जोडिएको १० धुर जमिन किन्ने सपनामा उनले चार वर्षअघि स्थानीय विष्णुबहादुर राईलाई बैना रकम बुझाएकी थिइन् । डेरामा बसेर व्यवसाय गर्दै गुजारा चलाइरहेकी उनले भनिन्, विदेशमा रहेको भाइसँग मिलेर ५० लाखमा जमिन किन्न रकम बैना गरेका थियौं । अहिलेसम्म न रकम फिर्ता आयो न त जमिन नै । बैना बुझाएका सर्वसाधारण रकम डुब्ने चिन्तामा भए पनि ठूला लगानीकर्ताहरू भने फरक भनाइ राख्छन् । गिरीबन्धुको जग्गा पाइने आसमा लगानी गर्ने सयभन्दा बढी ठूला व्यापारीको सूचीमा बिर्तामोडको शिवम् हाउजिङका प्रबन्धक मनोज प्रसाईं पनि एक हुन् । करोड हाराहारीमा लगानी गरेका उनी बैना फिर्ता हुनेमा ढुक्क छन् । साना लगानीकर्तामध्ये कतिपयको फिर्ता गरिसक्नुभएको छ, उनले भने, उहाँहरूले हाम्रो पैसा फिर्ता गर्नुहुन्छ, त्यसमा ढुक्क छौं । पूर्वपश्चिम राजमार्गको बिर्तामोडचारआली खण्ड वारपार देखिने गिरीबन्धु टीइस्टेटमा हदबन्दीको प्रबन्ध खुला गर्दै जग्गा सट्टा भर्ना र बिक्रीवितरण गरिने भनिएपछि अर्बभन्दा बढीको जमिन बिक्रीको बैनाबट्टा भइसकेको छ । कान्तिपुरसँग सम्पर्कमा आएकामध्ये धेरैले बिर्तामोड वरिपरिकै करिब तीन सय व्यापारी र सर्वसाधारणले ५ लाखदेखि १० करोडसम्म लगानी गरेको बताए । बिर्तामोड बसपार्क क्षेत्रका एक व्यवसायीले आफ्नो नाम सार्वजनिक नगर्ने सर्तमा आफूले लगानी गरेको ५ लाख बारम्बार ताकेता गरेर केही दिनअघि फिर्ता लिएको बताए । उनले पनि राईलाई नै रकम बुझाएका थिए । १० धुरका लागि ५ लाख बैना गरेको थिएँ । धाउँदाधाउँदै पैसा लिएरै छाडें, उनले भने ।भूपू सैनिक संघसम्बद्ध विष्णुबहादुर राई गिरीबन्धु जग्गाको व्यवस्थापन, बिक्री र साटफेर गर्नेगराउनेमध्येका मुख्य साझेदार हुन् । यसअघि बिर्तामोड बसपार्क क्षेत्रको ५१ बिघा बिक्रीवितरण र व्यवस्थापनको जिम्मेवारी पाएका उनी पछिल्लो समय गिरीबन्धुको जग्गाको बैना बुझ्न सक्रिय थिए । भदौको पहिलो साता कान्तिपुरसँग कुरा गर्दै उनले भनेका थिए, गिरीबन्धुमा जेजति चियाबारी छ, यो यत्तिकै मासिने होइन । यसको सट्टाभर्ना जमिन र चिया खेतीको प्रबन्ध नगरी त्यत्तिकै स्थानान्तरण हुँदैन । यस्तो विश्वास बताउने राई पछिल्लो समय भने सम्पर्कविहीन रहेको उनलाई बैना बुझाउनेहरूले बताए । अन्य बिचौलिया पनि सम्पर्कविहीन भएको स्थानीयको भनाइ छ । गिरीबन्धुको जग्गा व्यवस्थापनमा खटिएका राईलगायत व्यक्तिसँग सम्बन्ध भएका मनोज प्रसाईंहरू जस्ता धेरै व्यवसायीले लगानी नडुब्ने बताए पनि उनीहरूले फकाएर जग्गामा लगानी गराएका सर्वसाधारण आश्वस्त हुन सकेको देखिँदैन । जग्गा पाइने आसमा १५ लाख बैना बुझाएका बिर्तामोडका एक खुद्रा व्यापारीले रकम फिर्ता नहुने चिन्ताले सताएको बताए । घर नजिकैका छिमेकी राईले लोभ देखाएपछि लगानी गरेर एक कट्ठामा जिन्दगीभरिको कमाइ खन्याएको थिएँ । अब पैसा कसरी फिर्ता लिने होला भन्ने चिन्ता लागेको छ, उनले भने ।बिर्तामोडका सञ्जय प्रसाईं पाँच वर्ष जति दुबईमा बिताएपछि तीन वर्षअघि घर फर्किएका थिए । स्वदेशमै केही गर्ने योजनाका साथ आएका उनको पनि १५ लाख बैना रकम गिरीबन्धुमा डुबेको छ । बिर्तामोडकै जग्गा दलाल राजु रायमाझीमार्फत उनले रकम लगानी गरेका थिए । बैना बुझाएपछि विश्वास नलागेर वडामा कागज गर्छु भन्दा उनले मानेनन्, प्रसाईंले थपे, कागज गर्दिनँ, बरु चेक दिन्छु । ६ महिनाभित्र जग्गा भएन भने पैसा फिर्ता गर्छु भने । अहिले बेपत्ता छन् । रायमाझीले नयाँ बसपार्क क्षेत्रका एक दर्जन सर्वसाधारणबाट २ करोडभन्दा बढी बैना असुलेको प्रसार्इंको दाबी छ । बैना दिएका मान्छेहरू मजस्तै पुर्पुरोमा हात राखेर बसिरहेका छन्, उनले थपे ।भूमि व्यवस्था मन्त्रालयबाट चिया बगान सट्टापट्टाको अनुमति मिलेपछि बिर्तामोडका जग्गा कारोबारीहरू विष्णु राई, मनोज प्रसाईं, होटल व्यवसायी राजेन्द्र थापा, अटो मोबाइल्स व्यवसायी टुकेन्द्र अधिकारीलगायत व्यक्ति यो जग्गा बेच्नका निम्ति जोडिएका थिए । यी चार व्यवसायीमार्फत अन्य व्यक्ति थपिँदै लगानी बढ्दै गएको देखिन्छ, जसमा एमाले, कांग्रेस, माओवादीका नेता, कार्यकर्तादेखि जनप्रतिनिधिहरू पनि जोडिएका छन् । बिर्तामोड आवास कम्पनी नामक संस्था खोलेका राई यसअघि २०६० सालमा ५१ बिघा चियाबगान मासेर जग्गा प्लटिङ गर्नेमध्येका एक हुन् । बिर्तामोड आवास कम्पनीमा उनीसहित २७ जना साझेदार थिए । जग्गा किन्न पैसा लगानी गरेकाहरूका अनुसार विक्रेताको सञ्जालबाट गिरीबन्धुको झन्डै ३ सय ४४ बिघाको भित्रभित्रै कित्ता निर्धारण गरी १ बिघा बराबर १ सेयरका हिसाबमा बैनास्वरूप बिक्रीवितरण सुरु गरिएको थियो । जसमा एक सेयरको मूल्य ६ करोड रुपैयाँ निर्धारण गरिएको थियो । चिया बगानको जग्गा बेच्न स्थानीय रूपमा विष्णु राई र काठमाडौंमा दीपक मल्होत्रा सक्रिय भएका थिए । सस्तोमा जग्गा पाइने प्रलोभनमा बिर्तामोड नगरपालिकाकी प्रमुख पवित्रा महतरा प्रसाईंको परिवार पनि परेको थियो । मेयर प्रसाईंले विगतमा श्रीमान् हुँदैखेरी व्यापारी दीपक मल्होत्रालाई करोड रुपैयाँ बुझाएको कुरा सुनेको र श्रीमान्को मृत्युपछि मल्होत्राबाट आफूहरूले उक्त रकम फिर्ता पाइसकेको बताइन् । विगतमा कारोबार थियो अहिले छैन, उनले भनिन् । बिर्तामोडका अटो मोबाइल्स व्यापारी टुकेन्द्र अधिकारीले निजी करिब ३० करोडसहित ५० करोड हाराहारीको रकम जग्गामा लगानी गरेको स्थानीय बताउँछन् । तर अधिकारी भने आफूले त्यत्रो रकम नहालेको दाबी गर्छन् । केही करोड लगानी गरेको पक्कै हो । तर बजारमा सुनिएजस्तो रकम चाहिँ हल्ला मात्रै हो, उनले भने । कति जग्गा किन्न कति लगानी गरेको हो भन्ने चाहिँ खुलाउन नचाहे पनि अधिकारीमार्फत जग्गा पाइने आसमा बैना बुझाएहरू भने उनीसँग पैसा फिर्ता मागिरहेका छन् । चिया बगानको जग्गा किन्न करोडको हाराहारीमा लगानी गर्नेहरूमा अधिकांश बिर्तामोड, भद्रपुर, काँकडभिट्टा, धुलाबारी, सुरुंगा, दमकतिरका धनाढ्यहरू छन् । यतिबेला सबैजसो बैना रकम फिर्ताका लागि ताकेता गरिरहेका छन्् । केही भने बिर्तामोड नगरपालिकाभित्रैको अपायक जग्गा सकार्न बाध्य भइरहेका छन् । मनोज प्रसाईंमार्फत जग्गा किन्न १ करोड २० लाख बैना बुझाएका एक जना स्थानीयले नाम उल्लेख नगर्ने सर्तमा लगानी भएको मितिदेखि अहिलेसम्मको १० प्रतिशत ब्याज पनि जोडेर गरामनीतिरको जग्गा लिनेबारे कुरा भइरहेको सुनाए । चिया बगानको जग्गा नभएपछि त्यही पनि लिनुपर्यो भनेर मजस्ता धेरै लगानीकर्ता लागेका छन्, उनले भने । बिर्तामोड उद्योग वाणिज्य संघका महासचिव कुशल खतिवडाले झापाका कैयौं व्यापारीको पैसा चिया बगानमा डुबेको बताए । व्यापारीहरूको पैसा जति चिया बगानको जग्गामा डुब्दा झापा आर्थिक मन्दीको चपेटामा छ । त्यो पैसा मात्रै उठ्ने हो भने झापा चलायमान हुनेथियो, उनले भने ।"
छानबिन समितिको क्षेत्राधिकार तोक्न कार्यदल,"हामीले भनेको क्षेत्राधिकार नदिई बन्ने संसदीय समितिको कुनै अर्थ छैन । हाम्रो प्रस्तावअनुसार समझदारी भए कांग्रेस सदनका सबै कामकारबाहीमा विधिसम्मत ढंगले सहभागी हुनेछ, त्यसो नहुँदासम्म संसद्मा हाम्रो अडान यथावत् रहन्छ, थापाको भनाइ छ । रास्वपाले कांग्रेससँग सहमतिका लागि तीन बुँदामा क्षेत्राधिकारसहितको प्रस्ताव बिहीबार नै पठाएको थियो । प्रस्तावको पहिलो नम्बरमा सहकारी संस्थामा देखिएको संकट समाधानार्थ संसदीय छानबिन समिति बनाउने, दोस्रोमा सहकारी बचतकर्ताको रकम अपचलन तथा दुरुपयोगका सम्बन्धमा मौजुदा कानुनी र संस्थागत प्रयोजनको तथ्यगत विश्लेषण गर्ने र तेस्रोमा अनुचित लाभ लिने व्यक्ति, संस्था र कम्पनीबारे समेत अध्ययन गरी कानुनी कारबाही र सम्बन्धित सुझाव सिफारिस गर्ने उल्लेख थियो । त्यसलाई कांग्रेसले स्वीकार गरे सोही दिन लामिछानेले संसद्बाट समिति गठनको प्रस्ताव गर्ने योजना थियो । तर, रास्वपाको प्रस्ताव अमूर्त भन्दै कांग्रेसले आफ्नो काउन्टर प्रस्ताव अघि सारेको थियो । छानबिन समिति बनाउने पहिलो बुँदामा कांग्रेस सहमत भए पनि दोस्रोमा संकटग्रस्त सहकारीका बचतकर्ताको बचत रकमको सुरक्षा गर्न र जोखिममा रहेको तथा डुबेको बचत अविलम्ब फिर्ता गर्न आवश्यक उपायसहित सुझाव दिने कार्यादेश दिनुपर्ने प्रस्ताव थियो । तेस्रोमा सुप्रिम, सूर्यदर्शन, स्वर्णलक्ष्मीलगायत सहकारीबाट अनुचित लाभ लिने एवं सहकारी ऐनविपरीत कार्य गर्ने वा गराउन मद्दत पुर्याउने व्यक्ति र गोर्खा मिडिया नेटवर्क प्रालि जस्ता कम्पनीका प्रबन्ध निर्देशक रहेका रवि लामिछानेलगायत सेयर धनी एवं सञ्चालक समेतका बारेमा अध्ययन गरी कानुनी कारबाहीसम्बन्धी सुझाव र सिफारिस गर्ने गरी क्षेत्राधिकार तोकिनुपर्ने कांग्रेसको अडान थियो । अब यो विषय टुंगो लगाउने जिम्मा कार्यदलले पाएको छ । कानुनमन्त्री गिरीले क्षेत्राधिकारका विषयमा आइतबारदेखि कार्यदलले काम थाल्ने बताए । समिति बनाउने कुरामा सहमति जुट्यो तर टीओआरका विषयमा छलफल थाल्छौं, आवश्यक परे अरू नेतासँग समन्वय गर्छौं, उनले भने । क्षेत्राधिकारमा तत्कालै सहमति जुट्ने सम्भावना कम भए पनि कांग्रेसले गृहमन्त्री लामिछानेलाई आइतबारको संसद् बैठकमा बोल्न दिने सम्भावना छ । रविजीलाई २८ गतेकै बैठकमा बोल्न दिने निर्णय हामीले गरेका थियौं । तर, सत्तारूढ दलकै नेताहरूले रविजीले बोलिसकेपछि कसैले बोल्न पाउनुहुन्न भनेर अडान लिँदा समस्या भएको हो, ती पदाधिकारीले भने, कार्यदल तहमा क्षेत्राधिकारका विषय नमिल्दासम्म हाम्रो अडानमा कायम रहन्छौं । रविजीको कुरामा चित्त नबुझे सदन अवरोध हुन्छ । लेखकले भने कार्यदल तहले काम गरिरहेका बीचमा संसद्मा कांग्रेसको प्रस्तुति कस्तो हुने भन्नेबारे आइतबार तय हुने बताए । कार्यदलका सदस्यसमेत रहेका रास्वपा नेता खनालले कांग्रेस पछिल्लो पटक व्यक्तिको नाम नराख्ने दिशामा लचक भएकाले क्षेत्राधिकारका विषयमा कुरा मिल्न सक्ने बताए । तर, यस दिशामा थप छलफल भएको छैन, उनले भने, हाम्रो पार्टीको पोजिसन बिहीबार नै अघि सारेको तीन बुँदाको प्रस्ताव हो । त्यसमा कांग्रेस र रास्वपाबीच एक खालको समझदारी पनि भएको हो । खालि नाममा मात्रै अड्किएको थियो । कांग्रेसका अर्का एक नेताका अनुसार प्रधानमन्त्री दाहालले सूर्यदर्शन, सुप्रिम र स्वर्णलक्ष्मीको नाम मात्रै नराखेर संकटग्रस्त अन्य सहकारीको पनि नाम उल्लेख गर्न सकिने विकल्प सुझाएका छन् । गृहमन्त्रीको नाम र तीनवटा सहकारीको नाम मात्रै राख्ने कुरालाई रास्वपा र एमालेले पनि स्वीकार नगर्ने भएकाले कि त संकटग्रस्त सबै सहकारीका नाम राखेर जाउँ, होइन भने समग्र संकटग्रस्त सहकारी भनेर जाउँ भन्ने प्रधानमन्त्रीको प्रस्ताव छ, कांग्रेसका ती नेताको भनाइ छ, हामीले जहाँनेर शंका गरेर प्रश्न उठाइरहेका छौं, त्यसैमा प्रवेश नहुने गरी समिति बनाउनुको कुनै अर्थ छैन भन्दै आएका छौं । क्षेत्राधिकारको विषय अझै पेचिलो छ । दलहरूबीच छानबिन समिति बनाउन सहमति भएपछि प्रधानमन्त्री दाहाललाई आगामी सोमबार संसद्बाट विश्वासको मत लिन सहज वातावरण बनेको छ । जसपा नेपालले सरकारलाई दिएको समर्थन फिर्ता लिएपछि उनले विश्वासको मत लागेका हुन् ।"
बीपीको ढाडसले जोगिएको कृष्ण पाउरोटी,"व्यवसायले सफलताको उचाइ लिइरहँदा कृष्ण पाउरोटी भण्डार पारिवारिक झमेलामा पनि फस्दै गयो । २०३८ सालमा घरको मूली जेठो छोरा गणेशबहादुरको मृत्युपश्चात् उद्योग जटिल मोडमा पुग्यो । कुशल र व्यावहारिक व्यक्ति गुमाएसँगै व्यवसाय पनि अव्यावहारिक रूपमा अगाडि बढ्न थालेको घनश्याम बताउँछन् । अंशबन्डा गर्दै जाँदा व्यवसाय आर्थिक रूपले कमजोर भयो । २०४६४७ सालमा आइपुग्दा साइँला छोरा महाजन र कान्छा घनश्यामको नेतृत्वमा आइपुग्यो, जुन बेला व्यवसाय टुक्रिसकेको थियो । व्यवसाय बचाउनलाई दुई भाइको प्रयास रह्यो । २०५३ सालमा साइँला दाइको मृत्युपश्चात् व्यवसाय घनश्यामको काँधमा आइपुगेको हो । उनलाई बुवाको विरासत धान्नु थियो तर उनीसँग केही आधार थिएन । जर्मनीबाट ल्याएको मेसिन कवाडीको दाममा बेच्नुपरेको तीतो अनुभव उनले सुनाए । त्यसपछि डुबिसकेको व्यवसायलाई बिस्तारै अगाडि बढाएँ, घनश्यामले भने, २०७२ मा म आफैं अध्यक्ष र छोरीहरूलाई सञ्चालकमा नियुक्त गरी कृष्ण पाउरोटी भण्डार प्रालि नाममा पुनः दर्ता गराई नातिनी पुस्तामा हस्तान्तरण गरेको हुँ ।"
टीइस्टेटको अनियमिततामा कहिले कारबाही ?,"कान्तिपुरमा बिहीबार प्रकाशित ऐन मात्र होइन, आफैं जारी गरेको नियमावली मिचेर गिरीबन्धुलाई जग्गा साटफेर अनुमति शीर्षकको समाचार पढ्दा साह्रै दिक्क लाग्यो । झापास्थित गिरीबन्धु टीइस्टेटको झन्डै ३ सय ४४ बिघा जग्गा तत्कालीन सरकारले आफैंले बनाएको नियमावली मिचेर साटफेर गर्ने अनुमति दिएको रहेछ । हदबन्दीबाट छुट पाएको जग्गा साटफेर तथा बिक्री वितरण गर्न दिन मिल्ने गरी २०७६ सालमा संसद्बाट ऐन बनेको थियो । त्यसअघि कुनै निश्चित प्रयोजनका लागि हदबन्दीबाट छुट पाएको जग्गा बिक्री वितरण गर्ने वा साटफेर वा अन्य हक हस्तान्तरण गर्न निषेध थियो । संशोधित ऐनका आधारमा सम्बन्धित मन्त्रालयले जारी गरेको नियमावली मिचेर केपी शर्मा ओली सरकारले चिया बगानको जग्गा साटफेर गर्ने अनुमति दिएको रहेछ । साटेर लिइने जग्गाको उद्योगले दिँदै आएको रोजगारीको संख्या नघट्ने, साविकको भन्दा क्षेत्रफल र उत्पादन घट्न नहुने र वातावरणीय मूल्यांकन हुनुपर्ने भनी नियमावलीमा स्पष्ट व्यवस्था छ । तर साटफेर गरिने जग्गा कहाँको हो र कति हो भन्नेसमेत यकिन नहुँदै चिया बगानको जग्गा साट्न दिने निर्णय त्यति बेला सरकारले गरेको थियो । सरकारले आफ्नो तजबिजमा मनोमानी किसिमले गरेको साटफेरको निर्णय न्यायालयले खारेज गरिदिएको छ । न्यायालयका अनुसार कहाँ, कति क्षेत्रफलको जग्गासँग साटफेर गर्ने वा कसरी जग्गा हस्तान्तरण गर्ने भन्ने सम्बन्धमा २०७८ मा भएको मन्त्रिपरिषद्को निर्णयलगायतको मिसिलमा संलग्न कुनै कागजातबाट खुल्न सकेन । कानुनभन्दा माथि कोही हुँदैन । ऐनका प्रावधानलाई मिचेर कसैले निहित स्वार्थ र सुविधाअनुसार प्रयोग गर्न मिल्दैन । नियम मिचेरै जग्गा साटफेर गरिएको निर्णय खारेज गरेर सर्वोच्च अदालतले देशको सम्पत्ति जोगाइदिएको छ । ऐन, नियमविपरीत निर्णय गर्ने जिम्मेवारी व्यक्तिलाई पनि कारबाही हुनैपर्छ । गंगाराज अर्याल, पाणिनि८, अर्घाखाँची"
ओलीको कारण जे भइरहेको छ,"अहिले संसद्मा राजनीतिक दलहरू जसरी उत्रिरहेका छन्, यो अवस्थाको सिर्जना एमाले अध्यक्ष केपी शर्मा ओलीले गराएका हुन् । ओलीले अपनाएको दोहोरो रणनीतिका कारण नै संसद् बन्धक बन्न पुगेको छ । संसद्मा नारा जुलुस गर्ने र वेल घेराउ गर्ने भूमिकामा कांग्रेस देखिए पनि यसमा ओलीको अदृश्य हात देखिन्छ । प्रतिपक्षी दल कांग्रेसले उठाएको एकबुँदे माग भनेको रास्वपाका अध्यक्ष एवं गृह तथा उपप्रधानमन्त्री रवि लामिछाने तथा सम्पूर्ण समस्याग्रस्त सहकारीमाथि छानबिन गर्ने गरी उच्चस्तरीय संसदीय समिति गठन हुनुपर्छ भन्ने नै हो । सुरुमा कांग्रेसले मात्र उठाएको यस मुद्दामा राष्ट्रिय प्रजातन्त्र पार्टी, लोकतान्त्रिक समाजवादी पार्टी (लोसपा), उपेन्द्र यादवको नेतृत्वमा रहेको जनता समाजवादी पार्टी (नेपाल) र राष्ट्रिय जनमोर्चासमेत एक ठाउँमा आएका छन् । प्रतिपक्षीले उठाएको उक्त माग पूरा गर्न गृहमन्त्री लामिछाने स्वयं लचिलो बनिसकेको अवस्थामा ओली अलिकति पनि लचिलो नहुनुमा उनको स्वार्थ लुकेको छ । एकातिर कांग्रेसलाई भित्रभित्र उचाल्ने, अर्कातिर उसैको मागमा पत्थर जस्तो बनेर बसिदिने र सत्ता ढलाउन खोज्ने ओलीको रणनीति हो । गएको फागुन २१ मा गठबन्धन बनाउने क्रममा भएको भनिएको सहमतिअनुसार बाँकी कार्यकालमा ओली र प्रचण्डले दुईदुई वर्ष सरकारको नेतृत्व गर्ने भन्ने छ । जसअनुसार ओलीले अझै २०२२ महिना पर्खनुपर्ने देखिन्छ । अस्थिर स्वभावका प्रचण्डमाथि ओली पनि विश्वस्त हुन सकेको पाइँदैन । अघिल्लो गठबन्धनमा माधव नेपालको प्रधानमन्त्री हुने पालो आउँदै गर्दा प्रचण्डले गठबन्धन बदलेका थिए । आफ्नो पालामा पनि त्यस्तै अवस्था आउन सक्छ भन्नेमा ओली सजग देखिन्छन् । त्यसैले उनी यो सरकारलाई लामो समय टिकाउन चाहँदैनन् । उनी जतिसक्दो छिटो आफू प्रधानमन्त्री बन्ने बाटोको खोजीमा छन् । बाहिर बाहिर प्रतिपक्षीले भनेजस्तो संसदीय समिति बन्न पनि नदिने र भित्रभित्र कांग्रेसलाई उकेरा लगाइरहने भूमिकामा उनी देखिन्छन् । सत्ता गठबन्धनमा समस्या उत्पन्न गराउने र त्यसपछिको नयाँ परिस्थितिमा अर्को कदम चाल्ने सोच ओलीले बनाएका हुन सक्छन् । सुजन देवकोटा, पालुङ्टार४, गोरखा"
सांसदले बिर्सिएको शिष्टाचार,"केही वर्षअघि शैक्षिक भ्रमणका लागि मेरा विद्यार्थी लिएर संघीय संसद् गएको याद छ । विद्यार्थीहरू संसद् भवनभित्र लागू गरिएको सम्मानको कडा संहिता, कूटनीतिक अनुशासनबाट प्रभावित भएका थिए । संसद्लाई लोकतन्त्रको प्रतीक मानिन्छ । संसद्का सदस्यहरू नागरिकका सम्मानित प्रतिनिधि हुन् । प्रजातान्त्रिक रूपमा निर्वाचित हाम्रा प्रतिनिधिहरूबाट राम्रो आचरणको स्वाभाविक रूपमा हामी आशा गर्छौं । संसदीय कार्यमा शिष्टता र सम्मान सर्वोपरि हुन्छ । तर हालै नेपाली कांग्रेसका केही सांसदले गरेको अभद्र व्यवहार देखेपछि म निराश छु । भिडियोमा स्पष्ट रूपमा देखिन्छ कि कसरी प्रधानमन्त्री र पूर्वप्रधानमन्त्रीलाई उनीहरूले मौखिक रूपमा आक्रमण गरे । तोडफोडको मनसायले क्रोधित भीडको सम्झना गराउँछ । विपक्षीलाई शान्तिपूर्ण आन्दोलन गर्ने अधिकार छ भन्ने हामीलाई थाहा छ । तर आफ्नो असन्तुष्टि देखाउन संसद्को सम्पूर्ण कारबाही अपहरण गर्नु लोकतन्त्रमाथिको प्रहार हो । संसद् भवनभित्र वरिष्ठ नेताहरूलाई अभद्र गाली गरेकामा उनीहरूले तुरुन्त माफी माग्नुपर्छ । अन्यथा राजनीतिज्ञहरूको यस प्रकारको आक्रोशपूर्ण व्यवहारले जनतामा गलत संकेत दिन्छ । नेपाली जनता पहिलेदेखि नै आर्थिक संकटका कारण निराश र अधीर छन् । संसद्भित्र जे हुन्छ, त्यसको अनुकरण जनताले सडकमा गर्नेछन् । नागरिकको करको पैसाबाट तलब पाउने सांसदहरूले सदाचारमा रहनु नैतिक दायित्व हो ।उज्ज्वल श्रेष्ठ, ललितपुर"
छानबिन समितिको औचित्य,"प्रमुख प्रतिपक्षी नेपाली कांग्रेसले सहकारीको अपचलनउपर छानबिन गर्न संसदीय समिति बनाउनुपर्ने माग राखेर संसद् अवरोध गरिरहेको छ । शुक्रबार त लगभग हात हालाहालको अवस्था सिर्जना भयो । यसले जनतामा के सन्देश जाला ? अन्तर्राष्ट्रिय जगत्ले के बुझ्लान् ? हुन त नेतामा जिम्मेवारीबोध नै छैन । सांसद आफ्नो मर्यादामा बस्न सक्दैनन् भने नागरिकले उनीहरूबाट के शिक्षा लिने ? जनताले के आस राखेर उनीहरूलाई निर्वाचित गराएर पठाएका हुन् ? उनीहरूले जनतासामु के प्रतिबद्धता गरेका छन् ? त्यो सम्झनुपर्यो । एकले अर्कालाई दोष लगाएर मात्र भएन । छानबिनले दोषी देखिए गृहमन्त्री रवि लामिछानेलाई कारबाही गर्नुपर्यो । सँगै अन्य सहकारीमाथि पनि छानबिन हुनु पर्यो । विभिन्न सहकारीबाट हजारौं पीडित छन्, आफ्नो बचत फिर्ताका लागि धाउँदाधाउँदै उनीहरू दिक्क भइसके । समस्याको हल कहिले गर्ने ? संसद्मा घम्साघम्सी गरेर समस्या समाधान हुन्छ ?संसद् बन्द नगरी प्रतिपक्षीको आवाज नसुन्ने सरकार र अन्तिम विकल्प भनेको संसद् बन्द भनेर सोच्ने प्रतिपक्षी दुवै गलत छन् । बहस गर्न ठाउँ नै बन्द भएपछि कहाँ गएर बहस गर्नु ? सडकमा ? देशमा प्रजातन्त्र आएपछि धेरै छानबिन आयोग बने, धेरै संसदीय छानबिन समिति बने तर तिनले सोचेअनुसार काम गरेनन् । तिनका प्रतिवेदनअनुसार कोही कारबाहीमा परेको थाहा छैन । संसदीय समिति बनाएर देशको बजेट सक्नेबाहेक अन्य केही देखिएन । अब बन्ने समितिले काम गर्ला भनेर कसरी विश्वास गर्ने ? अर्को कुरा, पार्टीले बनाउने समितिमा पार्टीकै मातहतका मान्छे हुन्छन् । अनि तिनले गर्ने निर्णय कसरी सही होला ? पुरुषोत्तम घिमिरे, जोरपाटी, काठमाडौं"
कसको भूगोलमा किन मर्ने ?,"स्वयं कोही धनी हुँदैनधनीहरूको लगानीले रोजगारी सिर्जना गर्छ र कामदारलाई सम्पत्ति आर्जन गर्न मौका दिन्छ भन्ने एक पुँजीवादी आर्थिक सिद्धान्त हो, जसलाई ट्रिकलडाउन इफेक्ट (धनीबाट गरिबमा पैसाको प्रवाह) भनिन्छ । श्रमिक, प्राकृतिक स्रोत र वातावरणको दोहन नगरी वास्तविक धनी हुनु गलत छैन । तर कुनै न कुनै प्रकारको दोहन नगरी कोही धनी हुँदैन । विश्वका १० धनीमध्ये चारपाँच धनी नेपालमा भए बेरोजगारी समस्या समाधान हुन्छ भन्ने ट्रिकलडाउन नारा पुनः प्याकेज भइरहेको छ । ट्रिकलडाउन भनेको धनीहरूको लगानीले सबैलाई रोजगारी दिन सक्छ, जसले सबैलाई सम्पत्ति आर्जन गर्न मौका दिन्छ भन्ने विश्वास हो । तर कुनै गाउँमा एक धनी हुँदैमा गाउँलेको गरिबी हट्दैन ।बिल गेट्सले केही आविष्कार गरेनन् । आधारभूत माइक्रोसफ्ट सफ्टवेयर प्रोग्राम गणितका प्राध्यापकले बनाएका थिए । अफिस अपरेटिङ सिस्टम एक सफ्टवेयर इन्जिनियरले बनाएका थिए र गेट्सले ५० हजार डलरमा किनेका थिए । उनले सफ्टवेयरमा ढाँचा सिर्जना गरेर माइक्रोसफ्ट साम्राज्य निर्माण गरे (वन्दना शिवा) । सरकारबिना आफैंमा स्वयं धनी हुने कोही छैन । सरकारले निर्माण गरेको सडकमा धनीले आफ्ना सामान ओसारपसार गर्छन्, सडक बनाउने खर्च नागरिकले तिरेका हुन्छन् । धनीले कामदारलाई काम दिन्छन्, कामदारको भुक्तानी नागरिकले तिरेका हुन्छन् । धनी कारखानामा सुरक्षित हुन्छन्, किनभने पुलिसका लागि नागरिकले तिरेका हुन्छन् । सामाजिक सम्झौताको अन्तर्निहित अंश भनेको धनीले समाजका लागि भुक्तान गर्नु हो (एलिजाबेथ वारेन, अमेरिकी डेमोक्रेटिक सिनेटर) । गरिबी स्थानीय हुन्छ र धनीको कुनै स्थान वा राष्ट्र हुँदैन, तिनीहरूको दिमागमा नाफा हुन्छ । धेरै धनीहरूले कर्पोरेट सामाजिक उत्तरदायित्व बुझ्छन् र पूरा गर्छन् ।विदेशमा नागरिकको संरक्षण, मानवअधिकार, कूटनीति र कानूनको मुद्दा विवादास्पद हुन्छन् । अन्तर्राष्ट्रिय सम्बन्धमा संवेदनशील प्रभाव पार्न सक्छन् । शक्तिशाली राष्ट्रहरूले विदेशमा आफ्नो नागरिकको रक्षा गर्न हस्तक्षेप गर्ने प्रवृत्ति छ । नेपालजस्ता देशसँग त्यस्तो हस्तक्षेपको शक्ति छैन ।"
'जीडीपी ५७ खर्ब पुगेकाले १७ खर्बसम्मको बजेट ठीक हुन्छ,"सहकारी डुब्दा कर्जाको स्रोत नै सुक्यो भन्नुभयो । सहकारीको समस्या त भयावह देखिन्छ । यो सस्याको सामधान तथा व्यवस्थापन कसरी गर्न सकिन्छ ?गल्ती गर्नेलाई दण्ड गर्नबाहेक अन्य विकल्प छैन । सहकारीसँग सरोकार नभएको, कुनै लाभ नलिएको, लगानी पनि नगरेको आम नागरिकले तिरेको कर सहकारीमा रकम डुबाएका व्यक्तिको उद्धार गर्नका निमित्त प्रयोग गर्नु हुँदैन । सहकारीको सम्पत्ति, सहकारी दुरुपयोग गर्ने व्यक्तिहरूको सम्पत्तिबाट पुगेन भने र साना निक्षेपकर्ताको रकम डुबेको हो भने अन्तिम बिन्दुमा सरकार राहत लिएर जानुपर्ने आवस्था आउला । जुन विश्वव्यापी अभ्यास पनि हो । समस्याग्रस्त सहकारीको संकटापन्न सम्पत्ति बेचबिखन गरेर असुलउपर गर्ने निकाय खडा गर्नु आवश्यक छ । सहकारीमा राजनीतिक रूपमा पुलपुल्याउने काम धेरै भयो । उनीहरूले गरेका कतिपय गल्ती क्षम्य गरियो । बेलैमा दण्ड लगाउने, सम्झाउने भइदिएको भए आज यस्तो नहुन सक्थ्यो । तर त्यस्तो नियमनकारी निकाय सहकारी विभाग हुन सकेन । अहिले आम रूपमा राष्ट्र बैंकले नियमन गरिदिए हुन्थ्यो भन्ने माग छ । नियमन राम्रो गर्छ भन्दैमा सबै समस्या परेका ठाउँमा राष्ट्र बैंकलाई लैजान हुँदैन । आवश्यक छ भने अर्को सहकारी क्षेत्र नियमनकारी निकाय खडा गरे भयो । सहकारी संस्थाले अवलम्बन गर्नुपर्ने वित्तीय अनुशासन पनि छ । त्यसको परिपालना भयो कि भएन भन्ने अनुगमन गर्नुपर्थ्यो । सहकारी डुबेको पहिलो घटना होइन । झन्डै १५१६ वर्षअघि पनि सहकारी डुबेका हुन् । यो दोस्रो चरणको डुबाइ हो । भोलिका दिनमा फेरि सहकारी डुब्नुअघि हामीले केही तयारी गर्नुपर्छ ।"
इन्टरनेट 'सटडाउन हुने देशको सूचीमा पर्यो नेपाल,"(काठमाडौं) भिडियो सेयरिङ प्लाटफर्म, टिकटकमाथिको प्रतिबन्धका कारण इन्टरनेट सटडाउन हुने देशहरूको सूचीमा पहिलो पटक नेपाल पनि परेको छ । विश्वमा सबैभन्दा धेरै इन्टरनेट सटडाउन हुने देशमध्ये भारत भने यसपालि लगातार छैटौं पटक पहिलो स्थानमा देखिएको छ । सन् २०२३ मा भारतमा सर्वाधिक ११६ पटक इन्टरनेट प्रतिबन्धका घटना भएको स्रिंकिङ डेमोक्रेसी, ग्रोइङ भायलेन्स प्रतिवेदनमा उल्लेख छ । नेपाल, मोजाम्बिक, केन्या र सुरिनाममा भने पहिलो पटक इन्टरनेट प्रतिबन्ध खेप्नेमा परेका छन् ।डिजिटल अधिकारको वकालत गर्ने एक्सेस नाउ र इन्टरनेट प्रतिबन्धविरुद्ध अभियान चलाउँदै आएको किप इट अन संस्थाले वार्षिक रूपमा सार्वजनिक गर्दै आएको रिपोर्टमा नेपाललाई न्यु अफेन्डर सूचीमा राखिएको छ । पास्ट अफेन्डर मध्ये इरान, चीन, इथियोपिया जस्ता देशमा पटकपटक इन्टरनेट सटडाउन गरिँदै आएको उल्लेख छ । नेपाल सरकारले सामाजिक सञ्जाल टिकटक बन्द गरेको हुनाले इन्टरनेट सटडाउन हुने देशको सूचीमा परेको प्रतिवेदनमा भनिएको छ । सेनेगलदेखि इथियोपिया, नेपालदेखि भारत र रुस सरकारहरू निरन्तर रूपमा इन्टरनेट र संवेदनशील डिजिटल सञ्चार प्लाटफार्महरू बन्द गरेर अभिव्यक्ति कुण्ठित गर्ने, महत्त्वपूर्ण सूचनामा पहुँच रोक्ने र मानवताविरुद्ध जघन्य अपराध ढाकछोप गर्ने गरेका छन्, प्रतिवेदनको पृष्ठ ९ मा भनिएको छ ।सामाजिक सद्भावमा खलल पुगेको भन्दै गत कात्तिक २७ मा नेपाल सरकारले टिकटक बन्द गर्ने घोषणा गरेको थियो । त्यसविरुद्ध सर्वोच्च अदालतमा छुट्टाछुट्टै १४ वटा रिट निवेदन दर्ता भए पनि अझै सुनुवाइ हुन सकेको छैन । सर्वोच्चले १४ वटै रिटलाई लगाव मुद्दाका रूपमा एकै स्थानमा समेटेर १० असोज २०८१ का लागि हालै नयाँ पेसी तोकेको छ । वैशाख २७ का लागि पेसी तोकिएकामा त्यस दिन बहस नभएपछि नयाँ पेसी तारेख तोकिएको थियो । डिजिटल अधिकारका पक्षमा वकालत गर्दै आएका स्थानीय ३० वटा संस्थाले पनि टिकटकमाथि पूर्ण रूपमा प्रतिबन्ध लगाएर सञ्चार र अभिव्यक्तिको यो महत्त्वपूर्ण प्लाटफर्मलाई रोक्नुले विश्वव्यापी डिजिटल समुदायमा सहभागी हुने अवसरलाई सीमित गर्ने सरकारको नियत देखिएको भन्दै यसलाई सच्याउन आग्रह गर्दै आएका छन् ।स्रिंकिङ डेमोक्रेसी, ग्रोइङ भायोलेन्स प्रतिवेदनका अनुसार सन् २०२३ मा कुल ३९ देशहरूमा २८३ वटा इन्टरनेट सटडाउनका घटना भएका थिए । सरकार, सेना र अन्य निकायले जनसरोकारका संवेदनशील क्षण वा संकटपूर्ण अवस्थामा इन्टरनेट सटडाउनलाई आफ्नो नियन्त्रण कायम गर्ने हतियारका रूपमा लिँदै आएको प्रतिवेदनमा भनिएको छ । सन् २०२३ मा पहिलो पटक इन्टरनेट सटडाउन गर्ने देशमध्ये नेपालमा टिकटक, केन्यामा टेलिग्राम, सुरिनाममा मेटाका फेसबुक, ह्वाट्सएप र इन्स्टाग्राम बन्द गरिएका छन् । इन्टरनेट सटडाउनमा लगातार छैटौं पटक सबैभन्दा अगाडि देखिएको भारतमा पछिल्लो पाँच वर्षमा ५ सयभन्दा धेरै पटक इन्टरनेट बन्द गरिएको रिपोर्टमा उल्लेख छ ।दुनियाँको सबैभन्दा ठूलो लोकतन्त्र भनिने भारतमा इन्टरनेट प्रतिबन्धले लाखौं मानिसलाई पटकपटक अँध्यारोमा डुबाएको छ, प्रतिवेदनमा भनिएको छ, सन् २०२३ मा मात्रै १३ वटा राज्यहरूले सटडाउनको निर्देशन दिए, जसमध्ये पाँचभन्दा धेरै पटक इन्टरनेट प्रतिबन्धका घटना भए । भारतका विभिन्न राज्यहरूमा भएको इन्टरनेट सटडाउनका कारण आर्थिक वर्ष २०२३ को पहिलो ६ महिनामा भारतको अर्थतन्त्रमा लगभग १९ अर्ब डलरको नोक्सानी भएको ग्याजेट ३६० (एनडीटीभी) को समाचारमा पत्रकार आकाश आनन्दले उल्लेख गरेका छन् । देशको पूर्वोत्तर राज्य मणिपुरमा जारी जातीय हिंसाका कारण त्यहाँ इन्टरनेट बन्द गरिएको थियो, उनले लेखेका छन्, यसअघि पञ्जाबमा पनि इन्टरनेटमा रोक लगाइएको थियो । मिथ्या सूचना र झुटा खबर नफैलिऊन् भन्दै पञ्जाबमा मोबाइल इन्टरनेटसमेत बन्द हुँदा २ करोड ५० जना मानिस इन्टरनेटबाट वञ्चित भएका थिए ।एसिया प्रशान्त क्षेत्रका सात देशमा इन्टरनेट सटडाउनका घटना १६७ पटक भएको देखिन्छ । भारतपछि म्यानमारमा ३७ पटक, पाकिस्तानमा ७, बंगलादेशमा ३, चीनमा २ र इन्डोनेसिया र नेपालमा एकएक पटक इन्टरनेट सटडाउनका घटना भएको एक्सेस नाउले जनाएको छ । प्रतिवेदनमा विशेषतः सरकारहरूले विभिन्न बहानामा गरेको इन्टरनेट बन्दलाई समावेश गरिएको छ । युक्रेन र प्यालेस्टाइनमा भने सरकार नभई तेस्रो पक्षले इन्टरनेट अवरोध गरिएकाले सटडाउनका घटना भएको त्यसमा खुलाइएको छ ।एक्सेस नाउले सन् २०१६ देखि इन्टरनेट सटडाउनको विश्वव्यापी आँकडा सार्वजनिक गर्दै आएको छ । यसपालि सबैभन्दा धेरै सटडाउनका घटना भएको र सन् २०२२ को तुलनामा सन् २०२३ मा ४१ प्रतिशतले वृद्धि भएको प्रतिवेदनमा भनिएको छ । प्राकृतिक विपद्का कारण सन् २०२३ मा ९ वटा देशमा ७४ पटक इन्टरनेट सटडाउन भएकामा विरोध कार्यक्रमका कारण १५ देशमा ६३ पटक, परीक्षाका कारण ६ देशमा १२ पटक र निर्वाचनका कारण ५ देशमा ५ पटक इन्टरनेट सटडाउन भएका थिए ।"
ठेक्का भएको ३ वर्षमा छिचोलियो फास्ट ट्र्याकको लेनडाँडा सुरुङ,"धेद्रेको जेठसम्म र महादेवटार सुरुङ निर्माणको असोजसम्म समय छ, प्रवक्ता केसीले भने, धेद्रेको समयभित्रै र महादेवटारको समयभन्दा अघि नै खन्ने काम सकिन्छ ।फास्ट ट्र्याकको पहिलो प्याकेजमा चाइना स्टेटले छोक्रेडाँडादेखि धेद्रेसम्मको सुरुङ निर्माण गर्न २१ अर्ब ६१ करोड रुपैयाँमा ठेक्का लिएको हो । दोस्रो प्याकेजमा पर्ने धेद्रेदेखि लेनडाँडासम्मको सुरुङ निर्माण गर्न पोली चङ्दाले २८ अर्ब ५३ करोड रुपैयाँमा ठेक्का लिएको हो । एउटै प्याकेजमा दुईवटा सुरुङ (जाने र आउने) निर्माण गरिएको र अहिले लेनडाँडा सुरुङ खन्ने काम सकिएको सेनाले जनाएको छ । समग्र आयोजनामा सुरुङ निर्माणमा राम्रो प्रगति छ, पुल निर्माणमा पनि प्रगति बढेको छ, प्रवक्ता केसीले भने, खोकनाबाहेकको सबै खण्डमा ठेक्का भएर काम भइरहेको छ । पछि थप भएका तीनवटा सुरुङ ठेक्का भएर डिजाइनको क्रममा रहेको सेनाले बताएको छ । मकवानपुरको भीमफेदी गाउँपालिकामा पर्ने २ हजार २ सय ५० मिटरको चन्द्राम भीर सुरुङ, ललितपुरस्थित वाग्मती गाउँपालिकामा पर्ने १ किमिको देवीचौर र ०३९ किमिको सिसौटार सुरुङको ठेक्का भएर डिजाइनको चरणमा छन् । चन्द्राम भीर प्याकेज नम्बर १०, देवीचौर र सिसौटार सुरुङ प्याकेज नम्बर ८ ख अन्तर्गत ठेक्का भएको सेनाले जनाएको छ । ललितपुरको खोकनाबाट बाराको निजगढसम्मको सुरु दूरी ७२५ किमि थियो । अहिले विस्तृत आयोजना प्रतिवेदन (डीपीआर) संशोधन भएर सुरुङ थप भएपछि यसको दूरी डेढ किमि घटेको हो । अहिले यसको दूरी ७०९७७ किमिमा झरेको छ । जसमा सुरुङमार्गको दूरी मात्र १००५५ किमि छ । अर्थात् कुल सडक दूरीमा १४१६ प्रतिशत सुरुङमार्ग पर्छ ।८९ पुलमध्ये ८५ वटा पुलको ठेक्का सम्झौता भएर काम भइरहेको प्रवक्ता केसीको भनाइ छ । यसमध्ये ५ पुलको निर्माण सम्पन्न भइसकेको छ । खोकना खण्डमा पर्ने ४ वटा पुलको ठेक्का व्यवस्थापन हुन सकेको छैन, उनले भने, अन्यत्र ठेक्का भएको खण्डमा अग्ला र विशेष प्रकृतिका पुलहरूको निर्माण जारी छ । खोकनाको ६५ किमि खण्डको विवाद समाधान गरेर काम अघि बढाउने तयारी भइरहेको उनको भनाइ छ । नेपाली सेनाको निर्माण व्यवस्थापन रहेको फास्ट ट्र्याकमा खोकना खण्डलाई अन्तिम ११ नम्बर प्याकेजमा राखिएको छ । सुरुङ मार्गको सबैभन्दा बढी खण्ड मकवानपुरमा पर्छ । यसअनुसार ललितपुरमा ९ किमि, काठमाडौंमा ४६ किमि, मकवानपुरमा ४९७७ किमि र बारामा ७६ किमि पर्छ । निर्माण व्यवस्थापनको जिम्मा मन्त्रिपरिषद् निर्णयले ०७४ वैशाख २१ मा सेनालाई दिएको हो । यसको निर्माण ०८१ मंसिरभित्र निर्माणको काम सकिनुपर्ने थियो । तर उक्त अवधिमा निर्माण नसकिने भएपछि ०८३ चैतसम्म म्याद थपिएको छ । ०७६ असोजमा सरकारबाट डीपीआर स्वीकृत भएर आएपछि मात्र आयोजनाको काम सुरु भएको सेनाको दाबी छ । तत्कालीन प्रधानमन्त्री पुष्पकमल दाहाल (हालका पनि प्रधानमन्त्री) ले ०७४ जेठ १४ मा शिलान्यास गरेसँगै यो आयोजना निर्माण सुरु भएको हो । अहिलेसम्म यसको भौतिक प्रगति ३३९९ प्रतिशत छ । आयोजनाको सुरु लागत अनुमान १ खर्ब ७५ अर्ब रुपैयाँ हो । संशोधन गरेर अहिले २ खर्ब ११ अर्ब ९३ करोड रुपैयाँ पुर्याइएको छ । अहिलेसम्म ६० अर्ब ४४ करोड रुपैयाँ खर्च भइसकेको छ ।"
'बुद्धभूमि ब्रान्डमा मही,"(कपिलवस्तु)बुद्धभूमि नगरपालिका९ इमिलियामा ग्लोबल डेरी उद्योगले व्यावसायिक मही उत्पादन सुरु गरेको छ । उद्योगले वैशाख पहिलो सातादेखि दैनिक १ हजार लिटर मही उत्पादन गरेर बिक्री थालेको हो ।५० करोड रुपैयाँ लगानीमा १० वर्षअघि सञ्चालनमा आएको उद्योगले अहिले नयाँ प्रडक्टका रूपमा मही उत्पादन थालेको हो । नेपालमै पहिलो पटक बोटलिङ र लेभलिङ गरी महीको व्यावसायिक उत्पादन सुरु गरिएको उद्योगका अध्यक्ष थानेश्वर न्यौपानेले बताए । उद्योगले एक लिटरको बोतलमा आकर्षक प्याकसहित मही बजारमा ल्याएको छ । बुद्धभूमि र शिवराज नगरपालिकाबाट बिक्रीवितरण सुरु गरिएको मही अहिले लुम्बिनी प्रदेशका भारतीय सीमावर्ती ६ जिल्लामा बजार विस्तार गरिएको अध्यक्ष न्यौपानेले सुनाए । अब प्रदेशभरि पुर्याएर मुलुकभर लैजाने लक्ष्य राखेको उनको भनाइ छ । बुद्ध जन्मस्थलको पहिचान स्थापित गर्न बुद्धभूमि ब्रान्डमा मही उत्पादन सुरु गरिएको उनले जनाए । यसले बुद्ध जन्मस्थलको मही कस्तो रहेछ भन्ने जिज्ञासा पनि हुन्छ, उद्योगका लेखा अधिकृत शंकर पाण्डेले भने, शीतलतासँगै महीले दिने ऊर्जाले आनन्दित पनि बनाउँछ । महीको उपभोक्ता मूल्य ५० रुपैयाँ तोकिएको छ । बोतल र स्टिकरमा मात्र १५ रुपैयाँ परेकाले उद्योगको प्रतिबोतल लागत ३८४० रुपैयाँ रहेको पाण्डेले बताए । महीको स्वच्छता र गुणस्तरमा ध्यान दिन फुड टेक्नोलोजिस्टको सिफारिसअनुसारको दही प्रयोग भइरहेको उनको भनाइ छ । सुरुमा दही जमाउने दूधको फ्याट परीक्षण गरिन्छ । त्यसपछि दहीको अम्लीयपन र पीएच जाँच गरेर सेवनयोग्य दहीबाट मही बनाइन्छ, उनले भने, दही र प्रशोधित पानी प्लन्जरमा मथेर टुटीबाट झारेर बोटलिङ गरिन्छ । १२ बोतलको एउटा प्याक बनाएर प्रिजिङ गरेपछि मागअनुसार बजारमा पुर्याउने गरिएको छ । उत्पादित मही ५६ दिनसम्म उपभोग गर्न योग्य हुने उद्योगका फुड टेक्नोलोजिस्ट राजेन्द्रसिंह लोधले बताए । अहिलेसम्म २८ हजार लिटर बिक्री भइसकेको छ । बोटलिङ पनि राम्रो र स्वाद पनि मीठो भएको इमिलियाका उपभोक्ता पुनाराम अर्यालको भनाइ छ ।बजारमा पाइने चिसो पेय पदार्थको विकल्पमा स्थानीय उत्पादन महीबारे सकारात्मक प्रतिक्रिया पाएपछि उत्साहित भएको अध्यक्ष न्यौपानेले जनाए । उद्योगको दैनिक ३ हजार लिटर मही उत्पादन क्षमता भएको न्यौपाने बताउँछन् । महीको नियमित सेवनले पाचन प्रक्रिया राम्रो बनाउने र रोग प्रतिरोधात्मक क्षमता पनि बढ्ने कविराज दीपक पन्थीले बताए । यसमा पोटासियम, क्याल्सियम र प्रोटिनजस्ता तत्त्व पनि समावेश हुन्छ । दैनिक ५० हजार लिटर दूध संकलन गरिरहेको उद्योगले भविष्यमा धूलो (पाउडर) दूध उत्पादन र महीको उत्पादन बढाएर दैनिक १ लाख लिटर दूध व्यवस्थापन गर्ने योजना रहेको न्यौपानेले बताए । महीको बजारीकरण राम्रो भयो भने किसानको दूध बिक्रीवितरण नहुने समस्या पनि समाधान हुने बुद्धभूमि नगरपालिकाका कृषक शिवगुलाम कोरीले जनाए । लुम्बिनी प्रदेशमा उद्योगका ७९ र सुदूरपश्चिमका दुई स्थानमा दूध संकलन केन्द्र सञ्चालनमा छन् । त्यसमा १५ हजार किसान आबद्ध छन् । प्रदेशका करिब ५ सय दूध डेरी बिक्री केन्द्रसँग समन्वय गरेर उद्योगले दुग्धजन्य उत्पादन बिक्री गर्दै आएको छ । उद्योगले दुई सय जनालाई प्रत्यक्ष रोजगारी दिएको छ ।"
देश समृद्ध बनाउन उद्यम र उद्यमशीलता प्रवर्द्धन,काठमाडौं (कास) कांग्रेसका केन्द्रीय सदस्य मीनेन्द्र रिजालले उद्यम र उद्यमशीलताको प्रवर्द्धन गर्न सके मात्र देश समृद्ध हुने बताएका छन् । उद्यमशील कांग्रेसले काठमाडौंमा शनिबार गरेको कार्यक्रममा पूर्वरक्षा तथा सञ्चारमन्त्रीसमेत रहेका नेता रिजालले सरकार र नेतृत्वको तीव्र इच्छाशक्तिले मात्र यो सम्भव रहेको दाबी गरे । ससानो पुँजीबाट मात्र ठूलो सफलता हासिल हुने भएकाले त्यसलाई प्रवर्द्धन गर्नुपर्ने उनको भनाइ छ । स्थानीय उत्पादनलाई बजारसम्मको बाटो राज्यस्तरबाटै निर्माण हुनुपर्ने र बजेटमार्फत नै कार्यक्रम ल्याउनुपर्नेमा नेता रिजालले जोड दिए । नवउद्यमीहरू पटकपटक असफल हुन सक्ने सम्भावना रहे पनि हतास हुन भने नहुने नवउद्यमशीलतालाई प्रवर्द्धन गर्दै आएका प्रशिक्षक तथा लगानीकर्ता नीरज खनालले बताए । असफलतासँग डराउने मानिस उद्यमी बन्न नसक्ने भएकाले राज्यले पनि सफल व्यक्तिलाई मात्र प्रोत्साहन गर्न नहुने उनले उल्लेख गरे । राज्य दरिलो अभिभावक बन्न सके उद्यमशीलता फस्टाउने उनको भनाइ छ । राज्यले नीति तथा कार्यक्रम ल्याई व्यावहारिक रूपमै कार्यान्वयन गर्नुपर्नेमा खनालले जोड दिए । सम्पूर्ण जोखिम आफैंले बेहोर्नुपर्ने भएकाले उद्यमशीलता गर्न युवा वर्ग डराएको हुन सक्ने युवा उद्यमी निकिता आचार्यले बताइन् । राज्यपक्ष दरिलो भए देशमा धेरै सफल नवउद्यमी जन्मन सक्ने उनको भनाइ छ । उद्यमशीलताको क्षेत्रमा विद्यमान चुनौती न्यूनीकरण र उद्यममैत्री वातावरण निर्माणका लागि सरकारले ठोस नीति तथा कार्यक्रम ल्याउनुपर्नेमा युवा उद्यमी एवं ब्रान्डवर्थका प्रमुख कार्यकारी अधिकृत मोहन गजुरेलले जोड दिए । त्यसका लागि सरकारलाई सबै पक्षबाट घचघच्याउन आवश्यक रहेको उनको भनाइ छ । उद्यमी जन्माउने प्रमुख भूमिका राज्यकै हुने भन्दै आवश्यक प्रक्रिया सहज बनाउन कांग्रेसका केन्द्रीय सदस्य एवं सांसद प्रदीप पौडेलले सरकारलाई आग्रह गरे ।
अर्थ संक्षेप,"नबिलको सीईओमा पुनः ढुंगाना काठमाडौं (कास) नबिल बैंक लिमिटेडले प्रमुख कार्यकारी अधिकृत (सीईओ) मा ज्ञानेन्द्रप्रसाद ढुंगानालाई दोस्रो कार्यकालका लागि पुनः नियुक्त गरिएको छ । नबिल बैंकको सञ्चालक समिति बैठकले बिहीबार ढुंगानालाई आगामी असार १७ देखि लागू हुने गरी थप दुई वर्षका लागि प्रमुख कार्यकारी अधिकृत पदमा पुनः नियुक्त गरेको हो । नेपाल राष्ट्र बैंकलगायत विभिन्न वाणिज्य बैंकको व्यवस्थापन तह तथा नेतृत्वदायी भूमिकामा रही तीन दशक बैंकिङ क्षेत्रको अनुभव बटुलिसकेका ढुंगानालाई कुशल नेतृत्व र कार्यशैलीकै कारण सञ्चालक समितिले थप दुई वर्षका लागि पुनःबहाली गरेको बैंकले जनाएको छ । नबिल बैंकमा प्रमुख कार्यकारी अधिकृतको पद सम्हाल्नुअघि नेपाल बंगलादेश बैंकको प्रमुख कार्यकारी अधिकृतका रूपमा १० वर्षसम्म नेतृत्व गरेका थिए ।नेपाल लाइफ क्यापिटलको सीईओमा घिमिरे काठमाडौं (कास) नेपाल लाइफ क्यापिटल लिमिटेडको प्रमुख कार्यकारी अधिकृतमा मनीष घिमिरे नियुक्त भएका छन् । कम्पनीको सञ्चालक समितिको १०१ औं बैठकले घिमिरेलाई चार वर्षका लागि नियुक्त गरेको हो । इन्भेस्टमेन्ट बैंकिङ र एडभाइजरीमा नेपाली पुँजी बजारमा घिमिरेसँग एक दशकभन्दा लामो अनुभव छ । नेपाल लाइफ क्यापिटलमा आबद्ध हुनुअघि उनले एनआईसी एसिया क्यापिटल, सिद्धार्थ क्यापिटल र नबिल इन्भेस्टमेन्टमा गरी १० वर्षभन्दा बढी समय कार्यसम्पादन गरेका छन् । विभिन्न इन्भेस्टमेन्ट बैंकिङ र मर्चेन्ट बैंकिङ उत्पादन जस्तै पोर्टफोलियो व्यवस्थापन सेवा, म्युचुअल फन्ड, इस्यु म्यानेजमेन्ट र कर्पोरेट एडभाइजरी सेवाहरू प्रोडक्ट डिजाइन र सञ्चालनमा घिमिरेको विज्ञता छ ।दी नेपाल डिस्टिलरिजले जोडिदियो सडक बत्ती काठमाडौं (कास) दी नेपाल डिस्टिलरिजले काठमाडौं महानगरपालिका१६ को बालाजुस्थित सडक क्षेत्रमा पोल तथा सडक बत्ती जडान गरेको छ । कम्पनीले आफ्नो संस्थागत सामाजिक उत्तरदायित्व अन्तर्गत सहयोग गरेको हो । सडक बत्तीको व्यवस्था भएसँगै बालाजु सडक क्षेत्र उज्यालो भएको कम्पनीको दाबी छ । व्यवस्थित सडक बत्तीले सो क्षेत्रको सौन्दर्य र सुरक्षामा समेत टेवा पुग्ने कम्पनीको विश्वास छ । यस कार्यले कम्पनी र स्थानीयबीच सम्बन्ध प्रगाढ बनाउन महत्त्वपूर्ण भूमिका निर्वाह गरेको खुकुरी रम उत्पादक डिस्टिलरिजका महाप्रबन्धक सुभाष लामिछानेले जनाए । मिस युनिभर्स नेपालका लागि आवेदन खुलाकाठमाडौं (कास) सौन्दर्य प्रतियोगिता मिस युनिभर्स नेपालका लागि आवेदन खुला गरिएको छ । ग्लोबल ग्ल्यामर भेन्चरले मिस युनिभर्स नेपाल २०२४ का लागि आवेदन खुला गरेको हो । हरेक वर्षजस्तै सबै क्षेत्रका महिलालाई समावेश गर्दै मिस युनिभर्स नेपाललाई थप समावेशी बनाउन प्रतिबद्ध रहेको मिस युनिभर्स नेपालका नेसनल डाइरेक्टर संगीता पुरीले बताइन् । प्रतियोगिताको आवेदन जेठ १ देखि असार १ सम्म खुला रहनेछ । इच्छुक महिलाले खल्ती एप अथवा मिस युनिभर्सको आधिकारिक सामाजिक सञ्जालमा राखिएको वेबसाइटमार्फत अनलाइन फाराम भरेर आवेदन दिन सक्नेछन् । आवेदन खुला हुने अवधिभर सातै प्रदेशमा विभिन्न कार्यक्रम पनि सञ्चालन गरिने ग्लोबल ग्लामर भेन्चरले जनाएको छ । उच्च माध्यमिक शिक्षा पूरा गरेका १८ वर्षभन्दा माथिका महिलाले प्रतियोगितामा आवेदन दिन पाउनेछन् । उचाइ, तौल र वैवाहिक स्थितिजस्ता अन्य कुनै कुराको प्रतिबन्ध नभएको मिस युनिभर्समा नेपालीका साथै गैरआवासीय नेपाली महिलाले पनि सहभागिता जनाउन पाउनेछन् । बजारमा सुजलको ॅरस ब्रान्ड ड्रिंक काठमाडौं (कास) सुजल डेरीले रस ब्रान्ड ड्रिंक बजारमा ल्याएको छ । रस ब्रान्ड ड्रिंकमा क्यालिफोर्नियन आल्मोन्ड्स, आयातित केशर र पोखरा तथा पोखरा वरिपरिबाट संकलन गरिएको दूध प्रयोग गरिएको छ । रस ब्रान्ड ड्रिंक अन्तर्राष्ट्रियस्तरको अटोमेटेड मेसिनबाट उत्पादन गरिने कम्पनीले जनाएको छ । आलमोन्ड्सको स्वाद, केशरको गुडनेस र दूधको तागतले यसले उपभोक्तालाई रिफ्रेससँगै ऊर्जा दिने बताइएको छ । सफलता र निरन्तरको प्रयासलाई प्रोत्साहन गर्नका लागि कम्पनीले गेट गोइङ, किप गोइङ नामक सन्देश पनि ल्याएको छ । रस ब्रान्ड ड्रिंकले उपभोक्तालाई सधैं एक्टिभ रेडी गो बनाउने कुरामा कम्पनी विश्वस्त रहेको जनाएको छ । कम्पनीका अनुसार १८० एमएल क्यानको १ सय रुपैयाँ मूल्य तोकिएको छ । एसबीआईका ग्राहकलाई स्काइवाक टिकटमा २० प्रतिशत छुटकाठमाडौं (कास) नेपाल एसबीआई बैंक र वन्डर्स नेपालबीच स्काइवाक टिकटमा २० प्रतिशत छुट दिने सम्झौता भएको छ । सम्झौतामा बैंकका नायब प्रमुख कार्यकारी अधिकृत राजेशकुमार पंडा र वन्डर्स् नेपालका प्रमुख कार्यकारी अधिकृत कवीन्द्रप्रसाद श्रेष्ठले हस्ताक्षर गरेका हुन् । बैंकका सम्पूर्ण डेबिट कार्ड र मोबाइल बैंकिङ सेवा प्रयोगकर्ताले यो छुट लिन पाउनेछन् । बैंकको देशभर ९७ शाखा, २२ एक्सटेन्सन काउन्टर, ७ प्रादेशिक कार्यालय, १ कर्पोरेट अफिस, १२१ एटीएमबाट आफ्नो आन्तरिक तथा विश्वव्यापी नेटवर्कमार्फत सेवा प्रदान गर्दै आएको छ ।नेपाल र अर्मेनिया चेम्बरबीच व्यापार सहकार्यकाठमाडौं (कास) नेपाल चेम्बर अफ कमर्स र अर्मेनियाको चेम्बर अफ कमर्स एन्ड इन्डस्ट्रीबीच आर्थिक क्षेत्र र सूचना प्रविधिमा सहकार्य गर्ने सम्झौता भएको छ । सम्झौतापत्रमा चेम्बर अफ कमर्सका कार्यकारी सदस्य पंकज जालान र अर्मेनिया चेम्बर अफ कमर्सका कार्यकारी निर्देशक एन्ड्रानिक अलेक्सान्यनले हस्ताक्षर गरे । दुई मुलुकका चेम्बरबीच व्यापार सहजीकरण, आर्थिक एवं प्राविधिक सम्बन्ध विस्तारलयायत विभिन्न ८ विषयमा सहकार्यको सम्झौता भएको हो । संयुक्त लगानीमा उत्पादित वस्तुहरूको घरेलु र तेस्रो बजार खोज्न सहकार्य गर्ने विषयमा पनि सम्झौतामा हस्ताक्षर भएको विज्ञप्तिमा उल्लेख छ । नेपालको कृषि, पर्यटन क्षेत्रमा लगानीका लागि समेत सहमति भएको कार्यकारी सदस्य जालानले बताए । नेपाल र अर्मेनियाका उद्योग एवं वाणिज्य क्षेत्रका प्रतिनिधिले एकअर्काको देशमा गर्ने व्यावसायिक भ्रमणका लागि पनि सहजीकरण गर्ने सहमति भएको छ । वैदेशिक व्यापार र औद्योगिक उत्पादन क्षेत्रमा भएका अनुसन्धान आदानप्रदान गर्ने पनि दुवै देशका चेम्बरबीच सहमति भएको हो । नेपाल र अर्मेनियाबीच आर्थिक र व्यापारिक क्षेत्रमा भएको सहमति तत्कालै कार्यान्वयनमा आएको चेम्बरले उल्लेख गरेको छ ।"
चुरे जोगाउन सप्तरीदेखि माइतीघरसम्म पैदल,"(चितवन) धनुषाको जनकपुर१९ पुलचोककी ५५ वर्षीया शान्तिदेवी यादव शुक्रबार बिहान चितवन नारायणगढको आँपटारी चोकमा चिया नास्ता गर्दै थिइन् । १९ दिनअघि घरबाट हिँडेकी उनी बिहीबार नारायणगढ पुगेकी हुन् । वैशाख १६ मा सप्तरी भारदहबाट चुरे तथा वनजंगल संरक्षण अभियान लिएर उनीसहित २२ जनाको टोलीले काठमाडौंको पैदलयात्रा सुरु गरेको थियो । दैनिक ३५४० किलोमिटरका दरले पैदलयात्रा गरिरहेको टोली शुक्रबार नारायणगढबाट हिँडेको छ ।शान्तिदेवीको घरमा सात वर्षयता चैत लागेपछि चापाकल सुक्न थालेको छ । न हिउँदमा राम्रोसँग पानी पर्छ, न बैशाखजेठमा । वन जंगल विनाशका कारण खानेपानीको संकट बढेको उनी बताउँछिन् । त्यसैले उनी पनि खानेपानीका स्रोतको संरक्षणका लागि सुरु भएको अभियानमा जोडिएकी हुन् । टोलीमै रहेका जनकपुरकै ५८ वर्षका नन्दा मुखियालाई यस्ता समस्या समाधानका लागि सरकारलाई नझकझक्याइ केही नहुने लाग्छ । आफ्नो स्वास्थ्य समस्याभन्दा सन्ततिका लागि झनै ठूलो समस्या आउने चिन्ता उनलाई छ । त्यस्तो नहोस् भनेर उनी आफ्नो औषधिको पोका नै बोकेर पैदल यात्रामा निस्केका छन् । इनार, पोखरी, तलाव सबै सुक्न थाले । जीवन गाह्रो हुन लाग्यो, बिहानै नियमित खाने गरेको औषधिको पोका खोल्दै उनले भने । चुरे तथा वनजंगल संरक्षण अभियानले आयोजना गरेको पैदलयात्राका संयोजक हुन्, सुनिल यादव । तराई क्षेत्रमा देखापरेको खानेपानी र सिँचाइका मूलहरूको समस्या चुरे क्षेत्रको बिनाससँग सम्बन्धित रहेको उनी बताउँछन् । बाराको सिम्रौनगढ नगरपालिका२ महुआहीका सुनिल आठ वर्षअघिसम्म कलैयाको मोटरसाइकल वर्कसपमा काम गर्थे । त्यो बेला उनले पत्रपत्रिकामा चुरे बिनास, यसको असर र जोगिने उपाय बारे समाचार र लेख पढ्थे । ती पढेर मात्रै हैन कि पछि के हो भनेर मैले आफैंले पनि अध्ययन गरें, बुझें । चुरे र वनजंगल नजोगिए मधेस क्षेत्र समस्यामा पर्ने थाहा भयो । त्यसपछि चुरे जोगाउन अभियान चलाइरहेको छु, उनले भने । मधेसमा वन जंगल विनाश रोक्न सरकारी तत्परता कम भएको उनको ठम्याइ छ । खास गरेर मधेस प्रदेशमा वन क्षेत्रमा सरुवा प्रक्रियाका कुनै उपयुक्त नीतिनियम नै छैन । राजनैतिक पहुँचका आधारमा एकै व्यक्ति एकै ठाउँमा वर्षौं बसेको देखिन्छ । तर संरक्षण गरेको पाइँदैन । वन अतिक्रमण हुँदा हटाएको पाइँदैन, उनले भने, भ्रष्टाचार गर्ने र वन मास्नेलाई समाउने हैन, सघाउने नियत राखेको पाइन्छ । त्यसैले उनीहरू १२ बुँदे सुरधारका योजनासहित ज्ञापनपत्र बोकेर पैदलयात्रामा निस्केका हुन् ।दुई वर्षभन्दा बढी वन क्षेत्रमा कार्यालय प्रमुख भएर बसेका कर्मचारीलाई तत्काल सरुवा गर्न उनीहरूको माग छ । चुरे क्षेत्रका खोलाहरूमा हुने अवैध क्रसर धन्दा र गिट्टीबालुवा दोहन रोक्न ठोस कदम चाल्नुपर्ने पनि उनीहरूको भनाइ छ । मधेसलाई सुक्खा क्षेत्र घोषणा गरी डढेलो नियन्त्रणका योजना बनाउन र ओमप्रकाश भनिने दिलीप महतोलाई प्रथम संरक्षण सहिद घोषणा गर्न पनि उनीहरूले माग गरेका छन् ।सुनिल वर्ष दिनभित्र दोस्रो पटक पैदल काठमाडौं जान लागेका हुन् । गत वर्ष जेठमा उनले वीरगन्ज हुँदै बग्ने सिर्सिया खोलामा भएको प्रदूषणको विषयलाई लिएर भारदहदेखि काठमाडौंसम्म र पछि फेरि भारदहदेखि वीरगन्जसम्म पदयात्रा गरेका थिए । त्यो बेला गृहमन्त्री, उद्योग मन्त्रीले समस्या निराकरणका लागि पहल गर्ने वचन पनि दिए । तर अहिलेसम्म केही परिणाम नदेखिएको उनी सुनाउँछन् । यो पटक १२ बुँदे मागमा उनीहरूले सिर्सिया खोलाको विषयलाई पनि उठाएका छन् । वन संरक्षणमा सरकारी निकायबीच नै समन्वयन हुन नसकेको सुनिल बताउँछन् । सिरहामा एउटा सिमेन्ट उद्योगले चर्चेको जग्गा वन कार्यालयले खारेज गरे पनि मालपोत कार्यालयले त्यसलाई मान्यता नदिएको उनले बताए । यस्ता अनियमितताका विषय अनेकौं छन् सबैको उचित तरिकाले छानबिन होस् । मान्छेलाई चाहिने पानी हो पानीका लागि रुख जोगाऔं, चुरे जोगाऔं । यसो भएमा मधेस मात्रै हैन देश नै जोगिन्छ, सुनिलले भने । पैदलयात्रामा सहभागी २२ जनामध्ये १३ महिला छन् । काठमाडौंको माइतीघरमा पैदलयात्रा समापन गर्ने र मुख्य दलका केन्द्रीय कार्यालयमा दिनको एक घण्टा धर्नासहित ज्ञापनपत्र बुझाउने सुनिलले बताए । सरकारले तत्काल सुन्छ जस्तो त लाग्दैन । तर हामी हार मान्नेवाला पनि छैनौं । समाज र देशका लागि राम्रो होस भनेर सरकारसँग मागेको कुरा हो, काठमाडौंतर्फ बाटो लाग्दै गर्दा शान्तिदेवी सुनाइन् । अबको चार दिनभित्र काठमाडौं पुग्ने उनीहरूको अनुमान छ ।"
दीपक पहिलो र राजपुरा तेस्रोपल्ट च्याम्पियन,"ह्विलचेयरमा रमेश र ऐश्वर्य फेरि च्याम्पियनरमेश खत्री र ऐश्वर्य कुमाल यस वर्ष पनि ह्विलचेयर रेसतर्फ विजेता बनेका छन् । गत वर्ष यी दुई नै विजेता बनेका थिए । रमेशले भने तेस्रोपल्ट उपाधि जितेका हुन् ।सेन्ट्रल बिजेनस पार्कबाटै सुरु ह्विलचेयर रेस माइतीघर मण्डल फन्को लगाएर पुनः सोही ठाउँमा आएर टुंगिएको थियो । आर्मीका रमेशले ३ मिनेट १९९ सेकेन्डमा रेस पूरा गरेका थिए । आर्मीका दानबहादुर थिङ ३ मिनेट ४९७ सेकेन्डबाट दोस्रो, गोकर्णेश्वरका रामकाजी मिजार ४ मिनेट ३६३ सेकेन्डबाट तेस्रो भए । हेटौंडाका दीपक तिमल्सिना ५ मिनेट ०८५ सेकेन्डबाट चौथो र मूलपानीका होमबहादुर मगर ५ मिनेट ४०१ सेकेन्डबाट पाँचौं भए । माकलबारीकी ऐश्वर्यले ५ मिनेटमा ३६५ सेकेन्डमा रेस पूरा गरिन् । पाँच पटककी पूर्व विजेता यामी झाँक्रीमगर ५ मिनेट ३८८ सेकेन्डबाट दोस्रो भइन् । खोटाङकी रजनी राई ५ मिनेट ४६५ सेकेन्डबाट तेस्रो, जोरपाटीकी पेमा गुरुङ ६ मिनेट ०६७ सेकेन्डबाट चौथो र कपनकी मीना मगर ७ मिनेट १४३ सेकेन्डबाट पाँचौं भए । ह्विलचियर रेसका विजेताले ३० हजार, दोस्रोले २० र तेस्रो हुनेले १० हजार रुपैयाँ पुरस्कार पाए ।"
काठमाडौं महानगर विजेता,(ललितपुर)काठमाडौं महानगरपालिकाले शनिबार प्रथम उपत्यकाव्यापी अन्तरपालिका खुला मेयर कप फुटबल प्रतियोगिताको उपाधि जितेको छ । गोदावरी नगरपालिकाको आयोजनामा गोदावरी बहुउदेश्यीय रंगशालाको झ्यालुन्टार मैदानमा शनिबार सम्पन्न फाइनलमा चन्द्रागिरि नगरपालिकालाई २१ गोलले हराएर काठमाडौं महानगरले उपाधि उचाल्यो । काठमाडौंबाट अखिलेश कार्की र दीपेश श्रेष्ठले ११ गोल गरे । काठमाडौंले ५ लाख र चन्द्रागिरिले ३ लाख रुपैयाँ पुरस्कार जितेका थिए । फाइनलमा म्यान अफ द म्याच काठमाडौंका अखिलेश भए ।सर्वोत्कृष्ट खेलाडी काठमाडौंका एरिक विष्ट भए । उनले ३० हजार रुपैयाँ पुरस्कार पाए । फेयर प्ले ट्रफीसहित महालक्ष्मी नगरपालिकाले ५० हजार पायो । सर्वाधिक गोलकर्ता कीर्तिपुरका यमन मर्हजन भए । उनले ६ गोल गरेका थिए । इमर्जिङ प्लेयर गोदावरी बी टिमका पासाङ तामाङ भए । उत्कृष्ट गोलरक्षक काठमाडौंका सुदीप गिरी चुनिए । उत्कृष्ट डिफेन्डर चन्द्रागिरिका साहिल राना र उत्कृष्ट प्रशिक्षक काठमाडौंका प्रशिक्षक सन्तोष न्यौपाने भए । विधागत उत्कृष्टले जनही २५ हजार रुपैयाँ पाए ।
सुदूरलाई फेरि रोक्दै एपीएफ च्याम्पियन,"काठमाडौं (कास) कविता जोशी र लक्ष्मी साउदको साहसलाई पन्छाउँदै नेपाल एपीएफ क्लबले ललितपुर मेयर्स कप महिला क्रिकेट प्रतियोगिता जितेको छ । उनीहरूले ८० बलमा छैटौं विकेटका लागि १ सय ४ रनको साझेदारी गरे पनि एपीएफले शनिबार फाइनलमा सुदूरपश्चिम प्रदेशलाई २ रनले हरायो ।एपीएफले कीर्तिपुरस्थित त्रिवि क्रिकेट मैदानमा टस जितेर २० ओभरमा ४ विकेट गुमाई १ सय ५५ रन बनायो । जवाफमा सुदूरपश्चिमले ५ विकेट गुमाई १ सय ५३ रनमात्र बनाउन सक्यो । एपीएफले प्रतियोगिताको चारै संस्करण अपराजित रहेर जितेको हो । टोलीले सुदूरपश्चिमलाई नै तीन पटक फाइनलमा हराएको छ । सुदूरपश्चिमले सातौं ओभरमा खेल पुग्दा ४९ रनमा ५ विकेट गुमाइसकेको थियो । कविता र लक्ष्मीले अविश्वनीय रूपमा सुदूरलाई जित नजिक पुर्याएका थिए । कविताले १९ औं ओभरमा राजमति ऐरीलाई ३ छक्कासहित २१ रन प्रहार गरेपछि सुदूरपश्चिमलाई अन्तिम ओभरमा ६ रन आवश्यक थियो । तर। रेखा रावलले अन्तिम ओभरमा ३ रनमात्र खर्चेर एपीएफलाई विजेता बनाइन् । कविताले ४५ बल खेल्दै ७ चौका र ३ छक्का प्रहार गर्दै ६७ रन बनाई अविजित रहिन् । लक्ष्मीले ३५ बल खेल्दै २ चौकासहित २९ रन बनाइन् । रुबि पोदार ५, सावित्री धामी १२, सम्झना खड्का १०, कप्तान विन्दु रावल १९ र रितु कनोजिया शून्यमा आउट भए । एपीएफकी करुणा भण्डारीले ४ ओभरमा २० रन खर्चेर २ र सुमन विष्टले १ विकेट लिए । यसअघि एपीएफबाट कप्तान सीता रानामगर र राजमतिले अर्धशतक बनाए । उनीहरूले १३ ओभरमा ९१ रनको साझेदारी गरे । प्लेयर अफ द फाइनल सीताले ५५ बलमा ८ चौकासहित ७४ रन बनाइन् । राजमतिले ४६ बलमा ७ चौकासहित ५० रन बनाइन् । इन्दु बर्मा ९, रोमा थापा ६ रनमा आउट भए । ममता चौधरी १० र सरिता मगर १ रनमा अविजित रहे । सुदूरपश्चिमकी रितु, विन्दु र राधिका पुजाराले ११ विकेट लिए । सुदूरपश्चिमकी सम्झना खड्का उत्कृष्ट ब्याटर र ललितपुर मेयर्स ११ की कृतिका मरासिनी उत्कृष्ट बलर चुनिए । सम्झनाले ५ खेलमा सर्वाधिक १ सय ५६ र कृतिकाले ४ खेलमा सर्वाधिक ११ विकेट लिएका थिए । १ सय ४२ रन बनाउनुका साथै ४ विकेट लिएकी एपीएफकी सीता प्लेयर अफ द सिरिजमा चुनिइन् ।"

शीर्षक,विवरण
एकै वर्षमा २ खर्ब २३ अर्ब बेरुजु थप,"अर्थपछि सबैभन्दा धेरै बेरुजु भौतिक पूर्वाधार तथा यातायात मन्त्रालयको १२ अर्ब ९ करोड ३८ लाख (२५९९ प्रतिशत) छ । यस्तै, सञ्चार तथा सूचना प्रविधि मन्त्रालयको ३ अर्ब १२ करोड ४३ लाख, ऊर्जा जलस्रोत तथा सिँचाइ मन्त्रालयको १ अर्ब १ करोड ६७ लाख र सहरी विकास मन्त्रालयको ९२ करोड १० लाख बराबर बेरुजु रहेको प्रतिवेदनमा उल्लेख छ । सोही अवधिमा खानेपानी मन्त्रालयको ७६ करोड ४६ लाख, भूमि व्यवस्था सहकारी तथा गरिबी निवारण मन्त्रालयको ६० करोड ५९ लाख, गृह मन्त्रालयको ५४ करोड ४ लाख, संस्कृति पर्यटन तथा नागरिक उड्डयन मन्त्रालयको ४० करोड ७७ लाख र परराष्ट्र मन्त्रालयको ३८ करोड ६७ लाख बराबर बेरुजु रहेको छ । यी दस वटा मन्त्रालयमा मात्र संघीय सरकारी कार्यालयतर्फको मात्र ९७४२ प्रतिशत बेरुजु रहेको प्रतिवेदनमा उल्लेख छ । प्रदेशतर्फ सबैभन्दा धेरै बेरुजु मधेश प्रदेशको देखिएको छ । आर्थिक वर्ष २०७९८० को लेखापरीक्षणसम्ममा मधेश प्रदेशको कुल बेरुजु ८ अर्ब ३१ करोड ८ लाख ५८ हजार बराबर छ । हालसम्मको बेरुजुको अवस्था हेर्दा कोशी प्रदेशको ५ अर्ब ५८ करोड ४ लाख ७ हजार, वाग्मतीको ४ अर्ब २८ करोड ५ लाख ६१ हजार, गण्डकीको २ अर्ब ६८ करोड ५५ लाख ४२ हजार बराबर छ । त्यस्तै, लुम्बिनीको ४ अर्ब २ करोड ९ लाख ६९ हजार, कर्णालीको ३ अर्ब ९४ करोड ८२ लाख ५४ हजार र सुदूरपश्चिम प्रदेशको २ अर्ब ६८ करोड २९ लाख २९ हजार बराबर बेरुजु प्रतिवेदनले देखाएको छ । यस्तै, अर्थ मन्त्रालय र मातहतका निकायले ४ खर्ब १५ अर्ब ३ करोड राजस्व तथा भाखा नाघेको ऋणको साँवाब्याज असुली गर्न बाँकी रहेको प्रतिवेदनले औंल्याएको छ । सोमध्ये राजस्व बक्यौता २ खर्ब ५८ अर्ब ८५ करोड र ऋण लगानीको साँवाब्याज १ खर्ब ५६ अर्ब १७ करोड रहेको छ । असुली गर्न बाँकीमध्ये १ खर्ब ४५ अर्ब ७७ करोड ८९ लाख (५६३२ प्रतिशत) को सम्बन्धमा करदाताहरू न्यायिक पुनरावेदनमा गएकाले ठूलो हिस्सा न्यायिक निकायमा विचाराधीन रहेको जनाएको छ ।यस्तै, गत वर्ष पनि सरकारले ९५ अर्ब २९ करोड ७४ लाख रुपैयाँ (५३१ प्रतिशत) बजेट रकमान्तर गरेको महालेखाले औंल्याएको छ । सोमध्ये असारमा २३ अर्ब १० करोड ६५ लाख र असार अन्तिम साता १३ अर्ब ८१ करोड ९९ लाख रकमान्तर गरी विभिन्न शीर्षकउपशीर्षकमा रकम थपघट गरेको छ, प्रतिवेदनमा भनिएको छ, सुरु बजेटमा व्यवस्था नभएका १६ कार्यक्रममा रकमान्तर गरी १५ अर्ब ४९ करोड ९० लाख कायम गरेकामा ८ अर्ब २७ करोड ६० लाख खर्च गरेको छ । गत वर्षको बजेटको बुँदा नं ३६९ मा राष्ट्रिय गौरवका आयोजनामा विनियोजित बजेट अन्यत्र रकमान्तर गर्न नपाइने उल्लेख भएकामा उक्त प्रावधानविपरीत अन्य ५१ आयोजनाहरूमा रकमान्तर गरेको प्रतिवेदनले औंल्याएको छ । आर्थिक कार्यविधि तथा वित्तीय उत्तरदायित्व नियमावलीमा आर्थिक वर्ष समाप्त हुनुभन्दा कम्तीमा एक साता अगावै भुक्तानी दिई निकासा र खर्चको लेखा अद्यावधिक गरी भुक्तानी रोक्नुपर्ने व्यवस्था छ । तर, गत वर्ष अर्थ मन्त्रालयले असार अन्तिम साता मात्र ८८ अर्ब ६६ करोड ७७ लाख (६२४ प्रतिशत) खर्च गरेको छ, प्रतिवेदनमा भनिएको छ । बजेट रकमान्तर गर्नेमा प्रदेश सरकारहरू पनि अघि देखिएका छन् । यो वर्ष सात प्रदेशको सुरु विनियोजित बजेट ३ खर्ब ६ अर्ब ४ करोड ३ लाख ५७ हजार रहेकामा ६४ अर्ब ७२ करोड ६२ लाख ४३ हजार रकमान्तर गरेको पाइयो, प्रतिवेदनमा भनिएको छ, तीमध्ये अधिकांश रकम असार मसान्तमा मात्र रकमान्तर भएको देखिन्छ । यस्तै, लक्ष्यअनुसार किसानलाई सूचीकरण तथा परिचयपत्र वितरण गर्न नसकेकामा पनि महालेखाले प्रश्न उठाएको छ । अर्थ मन्त्रालयले अनुदानका लागि ४१ अर्ब १५ करोड बजेट विनियोजन गरे पनि त्यसको प्रभावकारी वितरण हुन नसकेको बताइएको छ । तीनै तहका सरकारबाट कृषि क्षेत्रमा विभिन्न अनुदान कार्यक्रम सञ्चालन रहे पनि सरकारबीच समन्वयको अभावमा अनुदानको उपयोग, अनुगमन तथा मूल्यांकन प्रभावकारी हुन सकेको छैन, प्रतिवेदनमा भनिएको छ, यसकारण कृषि क्षेत्रको उत्पादकत्व र उत्पादनमा अपेक्षाकृत अभिवृद्धि हुन सकेको छैन । यसैगरी, पछिल्ला वर्षहरूमा सामाजिक सुरक्षा भत्ताको वृद्धिदर राजस्वको वृद्धिदरभन्दा धेरै रहेको छ । नेपालमा विगत १० वर्षमा राजस्वको वृद्धिदर १९२ प्रतिशत, सामाजिक सुरक्षा भत्ता प्राप्त गर्ने लाभग्राहीको वार्षिक वृद्धिदर १०४२ प्रतिशत र सामाजिक सुरक्षा भत्ताको वार्षिक वृद्धिदर ३०५३ प्रतिशत छ, प्रतिवेदनमा उल्लेख छ । गत वर्ष पनि प्रधानमन्त्री रोजगार कार्यक्रम प्रभावकारी बन्न नसकेको भन्दै महालेखाले प्रश्न उठाएको छ । सूचीकृत बेरोजगारलाई न्यूनतम एक सय दिनको रोजगारी प्रदान गर्ने उद्देश्यले विगत चार वर्षदेखि यो कार्यक्रम सञ्चालित छ, प्रतिवेदनमा भनिएको छ, हालसम्म यो कार्यक्रममा १८ अर्ब ७३ करोड ४ लाख खर्च भएकामा ७ लाख १२ हजार ६ सय ५८ जना कार्यक्रममा सहभागी भई औसतमा ४८ दिनको रोजगारी प्राप्त गरेका छन् । यस्तै, निर्माण आयोजनाको काम तोकिएको मितिमा सम्पन्न नहुने प्रवृत्ति गत वर्ष पनि दोहोरिएको छ । सार्वजनिक खरिद ऐनमा समयमै काम नसके, बीचैमा छोडेमा क्षतिपूर्ति तिराउने, कालोसूचीमा राख्ने व्यवस्था छ, प्रतिवेदनमा भनिएको छ, तोकिएको अवधिभित्र कार्यसम्पादन गर्नुपर्नेमा पटकपटक गरी ३ सय प्रतिशतसम्म म्याद थप हुँदासम्म पनि काम सम्पन्न नगरी सडक विभागअन्तर्गतका २७ डिभिजन तथा योजना कार्यालयले १२ अर्ब ५३ करोड ६४ लाख भुक्तानी भई २ सय ४ खरिद सम्झौतामध्ये १ सय १५ ठेक्कामा २ अर्ब ५३ करोड ६४ लाख भुक्तानी भई सम्झौताको २०७१ प्रतिशत मात्र प्रगति भई काम अधुरो रहेको देखिन्छ । विभागीय जनशक्तिबाट कार्यसम्पादन हुन नसक्ने कामका लागि मात्र परामर्श लिनुपर्ने व्यवस्था छ । तर, गत वर्ष खानेपानी, सहरी विकास, भौतिक पूर्वाधार तथा यातायात मन्त्रालयअन्तर्गतका विभिन्न कार्यालय तथा आयोजनाले मौजुदा सूचीबाट प्रस्ताव माग गरी १२ करोड ७९ लाख ९ हजारको परामर्श सेवा खरिद गरेका छन् । विभागीय जनशक्तिको उपयुक्त व्यवस्थापन नगरी परामर्शदातामाथिको निर्भरता बढाउनु उचित देखिएन, महालेखाले भनेको छ ।यस्तै, १५ औं योजनाको आर्थिक वृद्धिदरको लक्ष्य १०३ प्रतिशत रहेकामा गत वर्ष १८६ प्रतिशत मात्र हासिल भएको छ । आर्थिक गतिविधि सञ्चालनमा सबै सरोकारवालाहरूलाई समेटेर औद्योगिक उत्पादन र आत्मनिर्भर अर्थतन्त्र विकासका लागि स्वरोजगारमुखी वातावरण बन्न नसकेको प्रतिवेदनले औंल्याएको छ ।नेपालको राजस्व संकलन आयातमुखी रहँदा भन्सार बिन्दुमा संकलन हुने राजस्वको हिस्सा गत वर्ष ४४४१ प्रतिशत रहेको छ । जीडीपीमा राजस्वको योगदान १८७८ प्रतिशत पुगे तापनि नवीन व्यवसाय तथा अनौपचारिक क्षेत्र जीडीपीको गणनामा नसमेटिएकाले सो समावेश गर्दा राजस्वको हिस्सा अझै न्यून हुने प्रतिवेदनले औंल्याएको छ । यस्तै, सबै सार्वजनिक निकायमा आन्तरिक नियन्त्रण प्रणाली तर्जुमा नभएको, आन्तरिक लेखापरीक्षण समयबद्ध र कार्यात्मक रूपमा स्वतन्त्र र पेसागत हुन नसकेको महालेखाको निष्कर्ष छ । प्रत्येक वर्ष बेरुजुको अंक बढ्दै गए पनि फर्स्योटको अंक घट्दो क्रममा छ । यस वर्ष संघीय सरकारतर्फ ४६ अर्ब ५४ करोड बेरुजु थपिएकामा फर्स्योट हुन सकेको छैन, प्रतिवेदनले भनेको छ, कतिपय स्थानीय तहमा लेखा समिति गठन नभएको तथा गठित समितिको कार्यसम्पादन प्रभावकारी हुन नसकेको अवस्था छ । यसलाई सम्बद्ध पक्षले गम्भीरतापूर्वक लिई अनियमितता तथा बेरुजुउपर वित्तीय कारोबार गर्ने र निर्णय गर्ने पदाधिकारीलाई जवाफदेही बनाउन आवश्यक रहेको प्रतिवेदनको सुझाव छ । सेवा प्रवाहमा अनियमितता, ढिलासुस्ती एवं मध्यस्थताको प्रयोगजस्ता कमजोरीहरू न्यूनीकरण हुन सकेको छैन । टोकन प्रणाली, चक्रीय प्रणाली, हेल्प डेक्स, कम पेपर तथा फेसलेस प्रणालीको अवलम्बन गरी सेवा प्रवाहलाई जनअपेक्षाअनुरूप बनाउनुपर्छ, प्रतिवेदनमा भनिएको छ, कार्यबोझका आधारमा स्रोत साधन र जनशक्तिको व्यवस्थापन हुन नसकेको तथा शिक्षा, स्वास्थ्य, यातायातका क्षेत्रमा सेवा प्रवाहको मापन तथा गुणस्तर एवं सेवाको मूल्य निर्धारण हुन नसकेको स्थिति छ । आर्थिक कार्यविधि तथा वित्तीय उत्तरदायित्व ऐनको व्यवस्थाबमोजिम प्रचलित कानुनबमोजिम पुर्याउनुपर्ने रीत नपुर्याइ कारोबार गरेको वा राख्नुपर्ने लेखा नराखेको तथा अनियमित वा बेमनासिब तरिकाले आर्थिक कारोबार गरेको भनी लेखापरीक्षण गर्दा औंल्याएको कारोबारलाई महालेखा परीक्षक कार्यालयले बेरुजुका रूपमा परिभाषित गर्छ । बेरुजुलाई असल गर्नुपर्ने, नियमित गर्नुपर्ने र पेस्की गरी तीन वर्गमा वर्गीकरण गरिन्छ । महालेखाले वर्गीकरण गर्दा असुल गर्नुपर्ने बेरुजुमा हिनामिना र फर्स्योट, हानिनोक्सानी र अन्य असुल गर्नुपर्ने बेरुजु समावेश गरेको छ । नियमित गर्नुपर्ने बेरुजुलाई अनियमित भएको, प्रमाण कागजात पेस नभएको, जिम्मेवारी नसारेको र शोधभर्ना नलिएको गरी चार समूहमा वर्गीकरण गरिएको छ ।"
"सिरोहियालाई नागरिकता दिने अधिकारीले प्रहरीमा दिए बयान, 'हस्ताक्षर मेरै हो","प्रहरीलाई बयान कागज गरिदिँदै दाहालले हस्ताक्षर पुष्टि गरिदिएको धनुषा प्रहरीका एक अधिकारीले बताए । गृहमन्त्रीले भने प्रहरीलाई थप षड्यन्त्र गर्न परिचालन गरेका छन् । दाहालले एउटा मात्र नागरिकतामा हस्ताक्षर गर्नुभएको पक्कै होइन, तत्कालीन समयमा उहाँले हस्ताक्षर गरेका अरू दस्ताबेजसँग परीक्षण गरेको भए पनि उहाँको हस्ताक्षर हो कि होइन भन्ने प्रस्ट हुने थियो तर गृहमन्त्रीले जसरी पनि कान्तिपुर अध्यक्षलाई पक्राउ गर्न निर्देशन दिनुभयो, ती अधिकारीले भने, उहाँले हस्ताक्षर मेरै हो भन्ने बयान दिएपछि फरेन्सिक परीक्षणका लागि पठाइएको छ । बर्दिवास (महोत्तरी) मा यो सम्भव भए पनि काठमाडौं पठाइएको छ । तर, नतिजा ल्याउन जानाजान ढिलाइ गर्न भनिएको छ, हाम्रा हाकिम लाचार भएका छन् ।जिल्ला प्रहरी कार्यालय धनुषाका एसपी भुवनेश्वर तिवारीले तत्कालीन प्रशासकीय अधिकृत दाहालसँग कागज गराएको पुष्टि गरे । बयानमा उल्लेख भएका विषयमा भने बोल्न उनले अस्वीकार गरे । सिरोहियाको नागरिकता र शिवजी साहु तेलीका नाममा जारी भएको नागरिकता नम्बर एउटै देखिन्छ । प्रशासनबाट यस्तो त्रुटि कसरी भयो भन्ने विषयमा पनि अनुसन्धान नगरी प्रहरी सिरोहियालाई पक्राउ गर्न खटिएको थियो । सिरोहियालाई पक्राउ गरेर दुई पटक म्याद थपेपछि मात्र तेलीसँग जानकारी लिइएको छ । सहकारी बचत अपचलनमा लामिछानेको संलग्नता खुल्ने शोधपूर्ण समाचारहरू आएपछि गृहमन्त्री लामिछाने प्रतिशोधमा उत्रिएका छन् । सहकारी बचत अपचलनमा लामिछानेको संलग्नता उजागर गर्दै गत ६ पुसदेखि समाचार आउन थालेका हुन् । तेलीको नागरिकताको प्रतिलिपि गत पुस २० मा जारी भएको छ । लामिछाने गृहमन्त्री भएपछि कान्तिपुर अध्यक्ष सिरोहियाविरुद्ध योजना बनाएको देखिन्छ । धनुषामा चक्रपाणि पाण्डे प्रजिअ रहेकामा लामिछाने गृहमन्त्री बनेको २ सातापछि चैत ८ मा धनुषाको प्रजिअमा राजुराज कडरियालाई पठाइन्छ । त्यसको ठीक १ महिना ८ दिनपछि २०८१ वैशाख १६ मा रास्वपा मधेश प्रदेश कार्यसमिति सदस्य इन्द्रजितप्रसाद महतोका नामबाट कान्तिपुर अध्यक्ष सिरोहियाविरुद्ध नागरिकता कसुरमा उजुरी दर्ता हुन्छ । उजुरी दर्ता हुनुअघि रास्वपा सहकोषाध्यक्ष रहेका गृहमन्त्रीका स्वकीय सचिव दीपक बोहराको काठमाडौंजनकपुर ओहोरदोहोर देखिन्छ । मन्त्री आउँछन् जान्छन्, कर्मचारी स्थायी सरकार हो । तर, प्रजिअ कडरियाले लामिछाने नै सार्वभौम सत्ता हुन् भन्नेजस्तो गरी उनकै इसारामा कानुन र पद दुरुपयोग गरेका छन् । आफ्नो कार्यालयमा गत वर्षसम्म भएका अभिलेख अहिले नभएको भन्दै त्यसको जिम्मेवारी लिनुको सट्टा मिडिया हाउसका अध्यक्षलाई पक्राउ गराउने योजना बनाएका छन् । उनले थप योजना बनाउन प्रहरीलाई दबाब दिइरहेका छन्, जिल्ला प्रशासनका एक अधिकारीले भने, अहिले धनुषा प्रशासन र प्रहरीको एक मात्र काम कान्तिपुरविरुद्ध केन्द्रित भएको छ । गृहमन्त्री कतिन्जेल रहने हो भन्ने ठेगान नभएकाले छिटोछिटो योजना सफल पार्नुपर्छ भनेर काम भएको छ । शक्तिको यो दुरुपयोग देखेर हामी दुःखी छौं । उनका अनुसार कडरियाले लामिछानेका स्वकीय सचिवको निर्देशनमा काम गरिरहेका छन् ।"
एसियाली मानवअधिकार आयोगद्वारा रिहाइको माग,"सिरोहियाको नागरिकतासम्बन्धि विषय पक्राउ गर्नुपर्ने तहकै नरहेको पनि आयोगको दाबी छ । वास्तविक कारण सिरोहियाको नागरिकतामा भएको त्रुटि होइन, गृहमन्त्री लामिछानेविरुद्ध समाचार प्रकाशन नगर्न सञ्चारमाध्यमलाई दिएको सन्देश हो । र, यो यत्तिकै रोकिनेवाला छैन, आयोगले भनेको छ, यस्तो क्रमलाई निरन्तरता दिइनेछ र अन्य सञ्चारमाध्यमलाई पनि मौन राख्नका लागि सानातिना निसाना लगाइनेछ ।यता बृहत् नागरिक आन्दोलनले पनि आइतबार नै विज्ञप्तिमार्फत प्रेसलाई अवाञ्छित दबाब र त्रासमा पार्न सिरोहियालाई पक्राउ गरिएको उल्लेख गर्दै भनिएको छ, आफ्नो भूमिकाप्रति निरन्तर प्रश्न गर्दै आएको कान्तिपुरका प्रकाशकलाई आक्षेपित गृहमन्त्री लामिछानेले पहिले समात अनि प्रमाण जुटाऊ शैलीमा गरेको गिरफ्तारीबाट प्रतिशोध साध्न सरकारी शक्ति दुरुपयोग गरेको प्रस्ट हुन्छ ।साथै, विज्ञप्तिमा सिरोहियाको गिरफ्तारीप्रति राष्ट्रियअन्तर्राष्ट्रिय सरोकारवालाहरूको ध्यानाकर्षणप्रति सरकारको उदासीनताले झनै सन्देह बढाएको भनिएको छ । जनजीविकासँग जोडिएको सहकारीको संकट समाधान गर्न, त्यसको अपचलनमा संलग्नमाथि कारबाहीसँगै सुशासन सुनिश्चित गर्न, त्यसप्रति खबरदारीको जिम्मेवारी भएको प्रेसको स्वतन्त्रताप्रति प्रतिबद्ध रहन सरकारलाई आफ्नो राजनीतिक तथा संवैधानिक भूमिका सम्झाउन चाहन्छौं, विज्ञप्तिमा भनिएको छ । नागरिक आन्दोलनले सामाजिक सञ्जालमार्फत व्यक्ति र संस्थाविरुद्ध संगठित तवरले जारी घृणा र भ्रम फैलाएर भयको रजाइँ गर्नेहरूबाट निरुत्साहित नभई सही, तथ्यपूर्ण र खोज पत्रकारिताको बढ्दो सान्दर्भिकताबीच थप कर्तव्यनिष्ठ हुन प्रेस समुदायसँग आह्वान गरेको छ ।यसैगरी, नेपालका लागि संयुक्त राष्ट्रसंघ (यूएन) की आवासीय संयोजक हाना सिंगर हाम्दीले अभिव्यक्ति स्वतन्त्रताका लागि अग्रगामी प्रतिज्ञा फेरि जगाउनु सबैका लागि महत्त्वपूर्ण रहेको बताएकी छन् । राष्ट्रिय मानव अधिकार आयोगको २४ औं वार्षिकोत्सवको अवसरमा आइतबार सम्बोधन गर्दै उनले भनिन्, अभिव्यक्ति स्वतन्त्रताको अग्रगामी प्रतिज्ञा फेरि जगाउनु हामी सबैका लागि अझ महत्त्वपूर्ण छ । उनले विचार, कानुनको अगाडि समानता र सबैका लागि न्याय सधै संरक्षित हुनुपर्ने बताइन् । यस्तै, उनले विश्वव्यापी रूपमा मानवअधिकारका असंख्य चुनौतीसँग जुधिरहेका बेला मानवअधिकारको संरक्षणको आशा र अभिव्यक्ति सबैका लागि महत्त्वपूर्ण भएको पनि बताएकी छन् । यूएननेपाल मानवअधिकारको प्रवर्द्धन र संरक्षणका लागि आयोग र सरकारलाई सहयोग गर्न प्रतिबद्ध रहेको पनि उनले बताइन् ।"
पहिलो महिला टपर सहसचिव,"गुरुहरूले देखाएको बाटोपढाइमा उनको लगाव देखेर सहिद बहुमुखी क्याम्पसका तत्कालीन सहायक क्याम्पस प्रमुख मुरारी काफ्ले र प्राध्यापक सूर्यप्रसाद घिमिरेले स्नातकोत्तर पूरा गर्न काठमाडौं जान सुझाउँथे । श्रद्धेय गुरुहरूले तपाईंले राम्रो पढ्नुभएको छ । काठमाडौं जानुस्, बरु एकछाक खानुस्, त्यो भनेको अवसरको ठाउँ हो भन्नुहुन्थ्यो, उनले सुनाइन् । उनीहरूकै सुझावले हौसिँदै काठमाडौं आइन् । कीर्तिपुरस्थित त्रिभुवन विश्वविद्यालयको मानविकी संकायअन्तर्गत अंग्रेजी विषयमा ०६५ चैतमा भर्ना भएर स्नातकोत्तर सुरु गरिन् । स्नातक पढुन्जेल खासै घर नछोडेकी उनलाई काठमाडौंमा आउँदा डेरा बस्नुपर्छ भन्नेसम्म थाहा थिएन । काठमाडौं पढ्दै गरेका अग्रजहरूलाई सोध्दाखेरी सरकारी कलेज भएकाले वर्षको पाँच हजार रुपैयाँ फि बुझाए पुग्ने भनेका भरमा आएकी थिइन् । पढाउने जागिर खाँदा बचत गरेको २५ हजार रुपैयाँ लिएर काठमाडौं पढ्न आएकी थिइन् । यतिले मात्रै खर्च पुग्दैन थियो । दाइदिदीहरूले पठाइदिन्थे । विवाहपछि श्रीमान्को साथस्नातकोत्तर पढ्दै गर्दा नेपाली सेनामा कार्यरत भदाले विवाहको कुरा चलाए । कुरा चलाइएका केटा थिए, शान्ति सेनाको मिसनमा जाँदा भेट भएका भदाका साथी गोरखाका जगतबहादुर बानियाँ । उनी अहिले सुवेदार पदमा कार्यरत छन् । जगत जागिरसँगै ताहाचल क्याम्पसमा शिक्षा योजना व्यवस्थापन (ईपीएम) विषयमा स्नातकोत्तर गर्दै थिए । कृष्णकुमारी र जगतबीच भेटघाट र कुराकानी भयो । दुवै पक्षका परिवारबीच सहमति भएपछि अन्तरजातीय मागी विवाह भयो । उनीहरूले ०६७ सालमा टेकुको पचली भैरव मन्दिरमा विवाह गरे । यसपछि पढ्न र करियर बनाउन श्रीमान् आडभरोसा बने । कृष्णकुमारीको पढाइबाट प्रभावित भएका घरपट्टिका आफन्तले श्रीमान्मार्फत दोस्रो वर्ष स्नातकोत्तर पढ्दै लोक सेवा तयारी गर्न सल्लाह दिए । विवाहअघि लोक सेवाबारे उनी खासै जानकार थिइनन् । ०६४ सालतिर खरिदारमा फाराम खुलेको थाहा पाइन् । म्याद सकिएर पनि दोब्बर दस्तुरमा भर्ने म्याद छ भन्ने पाएकै भरमा बुटवल गएर फाराम भरेकी थिइन् । परीक्षाको तयारी कसरी गर्ने भन्ने थाहा थिएन । आफूले पढेका सामान्य ज्ञानका पुस्तकहरू पढेर भए पनि पास होइन्छ कि भन्ने आसले परीक्षा दिइन् । परीक्षा दिएर फर्केपछि नतिजा आयो, आएन कहिले थाहै पाइनन् । विवाहपछि श्रीमान् र आफन्तहरूको सल्लाहअनुसार स्नातकोत्तर गर्दै पुतलीसडकको नेम इन्स्टिच्युटबाट लोक सेवाको तयारी कक्षा लिइन् । पहिलो पटक खरिदार, नायब सुब्बा र अधिकृत सबै तहको परीक्षा दिइन्, कुनैमा पास भइनन् । तयारी चलिरहेकै थियो, ०६९ सालमा फेरि परीक्षा दिइन् । प्रथम श्रेणीमा स्नातकोत्तर पनि पास गरिन् । लोक सेवा परीक्षाको नतिजा कुर्दै गर्दा काठमाडौंका विभिन्न बोर्डिङ स्कुलहरूमा पढाउने जागिरका लागि इच्छा राखिन् । जहाँ गए पनि स्नातकोत्तर गरिसकेर पनि बोर्डिङमा जागिर खोजिरहेको भनेर शैक्षिक प्रमाणपत्रकै महत्त्व नभएको जसरी व्यवहार देखाउँथे । उनलाई लाग्थ्यो मेरो शैक्षिक प्रमाणपत्रको कहीं न कहीं काम त लाग्छ नि ! यसपछि कतैकहीं काम नगरीकनै लोक सेवा तयारी कक्षामा केन्द्रित भइन् । शाखा अधिकृत तहमा महिला कोटातर्फ सिफारिस भइन् । ०७० भदौ १९ मा अधिकृत भएपछि उनी सूचना प्रविधि मन्त्रालयअन्तर्गत धादिङ हुलाक कार्यालयमा पोस्टिङ भइन् । अधिकृत हुँदा १३० जना सिफारिसमा परेकामा उनी मेरिटमा १८ औं नम्बरमा थिइन् । तर धेरैले महिला कोटामा पास भएको, कमजोर छ भन्थे । जागिरसँगै उपसचिवको तयारी थालिन् उनले । ०७१ सालमा पहिलो सन्तानका रूपमा छोरी जन्मिइन् । श्रीमान् श्रीमती मिलेर पढाइ, घरपरिवार, जागिर सम्हाल्दै अघि बढे । यही क्रममा जगतले ०७३ सालमा दोस्रो पटक शान्ति सेना मिसनमा जान पाउने अवसरसमेत छाडिदिए । अधिकृत भएको चार वर्षपछि उपसचिव कृष्णकुमारी धादिङबाट स्वास्थ्य तथा जनसंख्या मन्त्रालयमा सरुवा भइन् । हरेक शनिबार इन्स्टिच्युट पुगेर उपसचिवको तयारी परीक्षा दिन्थिन् । ०७४ सालमा दिएको आन्तरिकतर्फको परीक्षाबाट उपसचिवमा सिफारिस भइन् । ०७५ असार २७ गते उपसचिवका रूपमा गोरखा नगरपालिकामा पहिलो पोस्टिङ भइन् । भर्खरभर्खरै संघीयता लागू भएको थियो । नगरपालिकामा १८ महिना बसेर सेवा प्रवाह गर्दा तीन तहका सरकारको शासन व्यवस्थाबारे जान्ने मौका पाइन् । ०७७ सालमा दोस्रो सन्तानका रूपमा छोरा जन्मिए । यसअघि नै उनी गोरखाबाट रक्षा मन्त्रालयमा सरुवा भइसकेकी थिइन् । रक्षा मन्त्रालयमा २७ महिना सेवा प्रवाह गरेपछि दुई वर्षयता पर्यटन मन्त्रालयको योजना तथा वैदेशिक सहायता शाखा प्रमुखका रूपमा कार्यरत छिन् । अधिकृत भएपछि उपसचिव हुँदासम्म उनलाई निजामती सेवा बुझ्नै समय लाग्यो । जसरी भए पनि लोक सेवा पास गरेर जागिर गर्नुपर्छ, जागिर खाएपछि पछि सबै ठीक हुँदै जान्छ भन्ने उनलाई लाग्थ्यो । कामको अलावा उभ्रिएको समयमा सहसचिवको तयारी गर्थिन् । पाँचदिने तयारी कक्षा लिइन् । तयारी कक्षामा पाएका पृष्ठपोषणले गर्दा सहसचिवमा नाम निकाल्ने आत्मविश्वास बढेको थियो । उनले आन्तरिक र खुल्ला दुवैतर्फ परीक्षा दिइन् । आन्तरिकमा भने नाम निस्केन । खुल्लातर्फको परीक्षामा पास मात्रै भइनन्, देशकै पहिलो टपर महिला सहसचिवको रेकर्ड नै कायम गरिन् । केही दिनमा नियुक्ति लिएपछि कार्यभार सम्हाल्ने तयारीमा छिन् । सेवा प्रवाहमा उत्कृष्ट हुने लक्ष्य पाल्पामा क्याम्पस पढ्दा काठमाडौं आउन उत्प्रेरित गर्ने गुरुहरूलाई उनले सम्झिँदै भनिन्, अवसर धेरै पाइन्छ भनेर काठमाडौं पढ्न आउनमा मेरो दुई जना श्रद्धेय गुरुहरूले हौसला दिनुभएको मलाई सधैं याद आउँछ, उहाँहरूको त्यही शब्दले गर्दा म यो सफलतामा आइपुगें । अहिले सबैको प्रशंसा पाइरहँदा सेवा प्रवाहमा कमीकमजोरी हुने हो कि भन्ने चुनौती महसुस भइरहेको उनले सुनाइन् । जसरी रेकर्ड ब्रेक गरेर पहिलो नम्बर भएको कुरा छ, सेवा प्रवाहमा पनि त्यसरी नै उत्कृष्ट हुने चुनौती थपिएको छ, सेवा प्रवाहमा उत्कृष्ट हुने गरी काम गर्ने लक्ष्य राखेकी छु, उनले भनिन् । सहसचिवमा उनको सिफारिससँगै परिवार, आफन्त, नातागोतामा पनि खुसी छाएको छ । पढ्नका लागि समय व्यवस्थापन गर्न उनी अधिकांश विवाह, व्रतबन्ध, बर्थडे, पूजाआजा लगायतका सामाजिक कार्यमा गइनन् । जानैपर्ने ठाउँमा श्रीमान्लाई नै पठाउने गर्थिन् । आफन्तहरूबाट पनि तिमीहरू ठूलाबडा भयौ भनेर कहिल्यै नराम्रो टीकाटिप्पणी आएन, अहिले मेरो सफलताले सबैजना खुसी हुनुहुन्छ, उनले सुनाइन् । पढाइलाई सधैं निरन्तरता जागिर सँगसँगै जगतले सार्वजनिक प्रशासन र राजनीतिशास्त्रमा थप स्नातकोत्तर गरेकी छन् उनले । कृष्णकुमारीले पनि अंग्रेजीसँगै सार्वजनिक प्रशासनमा स्नातकोत्तर गर्न भ्याइन् । दुवैले एलएलबी सँगसँगै पढे । पछिल्लो समय दुवै जना पढाइमा लाग्दा छोराछोरीहरूको हेरचाहमा समय दिन नसकिरहेको महसुस गरेर पढाइ रोकेका छन् । आजसम्मको सफलतामा परिवार र आफन्तको सहयोग उत्तिकै छ । छोराछोरीको हेरचाहमा दाइदिदीका छोरीहरूले पढ्दै, काम गर्दै सँगै बसेर सहयोग गरे । खाना पकाउने, भाडा माझ्ने, लुगा धुने, सरसफाइ सबैले मिलेर गर्छन् । घरायसी काम गरेर अलि बढी पढ्ने समय निकाल्नेमा कोसिस गर्छन् । सामाजिक सञ्जालले समय खाने भएकाले सीमित चलाउँछन् । लोक सेवा तयारी गर्नेलाई पनि यही सल्लाह दिन्छिन् । लोक सेवा तयारी गर्नेका लागि एकोहोरो ढंगले निरन्तर मिहिनेत गर्नुपर्ने सुझाव दिन्छिन् । सबैतिर हात हालेर हुँदैन, लोक सेवाको परीक्षा एकदमै निष्पक्ष छ, सबैको आशा भरोसाको केन्द्र हो, उनले उमेर हद छँदै लोक सेवा तयारीमा लाग्नुपर्ने भन्छिन्, एक हिसाबले आफैं तयारी गरेर मिहिनेतसाथ परीक्षा दिनुपर्छ, सबैको नाम निस्किन्छ भन्न पनि सकिँदैन, उमेर सकिन लागेको हुन्छ नाम निस्कन्छ तर वैकल्पिकमा भइदिन्छ । महिलाहरूले आफ्नो पढाइलाई असर नगर्ने गरी सामाजिक कार्यमा संलग्न हुनपर्ने बताउँछिन् उनी । जस्तो मैले तीज र तिहार एक दिन मात्रै मान्छु, दसैं चाहिँ घरपरिवार भेटघाट भनेर एक साताभर मनाउने गर्छु, त्यसपछि म धेरै जमघट पनि गर्दिनँ, उनले भनिन्, किनकि सामाजिक कार्यमा सहभागी हुँदा पढ्ने समय खेर गइरहेको हुन्छ, पढाइमा केन्द्रित हुन सकिँदैन । पढेको कुरा हामीले खाना पकाउँदै गर्दा, भाडा माझ्दै गर्दा, घर सफाइ गर्दैगर्दा सम्झिन सकिन्छ । घुमफिर, रमाइलो, जमघट कम गर्ने, अति आवश्यक पर्दा मात्रै फोनको प्रयोग गर्ने, भिडियो कल गर्दा समय बितेको पत्तै नहुने भएकाले बोल्नैपरे सकभर फोन (नम्बर) बाटै कुरा गर्ने, बोल्नैपर्ने विषयमात्रै बोल्ने जस्ता ससाना कुराहरूमा ध्यान दिनुपर्ने बताइन् । उत्तर लेख्दा विषयवस्तुमा केन्द्रित रहने र भाषिक शुद्धतामा ध्यान दिनुपर्छ । अक्षर राम्रो बनाउन सक्दा प्लस प्वाइन्ट हुन्छ, उनको सुझाव छ ।"
सडकबाट पनि कांग्रेसको माग : सहकारी बचत अपचलन र दोहोरो राहदानीमा गृहमन्त्रीमाथि छानबिन गर,"ॅमिडियामाथि नियन्त्रण गर्न थालियो भने मुलुक कहाँ पुग्छ ?कांग्रेस महामन्त्री गगन थापाले कान्तिपुरका अध्यक्ष कैलाश सिरोहियामाथि भएको गिरफ्तारीलाई एउटा मिडिया वा व्यक्तिका रूपमा हेर्न नहुने बताएका छन् । अहिले मिडियालाई नियन्त्रण गर्न सकेमा पछि नागरिकलाई नै प्रश्न गर्नबाट रोक्न सकिने मनोविज्ञानमा सरकार अघि बढेको थापाको भनाइ छ । आज कसैको मुख थुनिँदै गर्दा थुनिए थुनियोस्, यसको रङ मलाई मन पर्दैन, जात मन पर्दैन, यो ठीक लाग्दैन भन्ने ठाउँबाट छलफल र बहस सुरु गर्यौं भने भोलि तपार्इंको प्रश्न सोध्ने र लेख्ने अधिकार कुण्ठित गर्ने ठाउँमा आइपुग्छ । त्यसको यात्रा त्यहीँ गएर टुंगिन्छ । सुरुवात यसरी नै हुन्छ, आइतबार नेपाल प्रेस युनियनले आयोजना गरेको स्थापना दिवस कार्यक्रममा थापाले भने, यो सरकारको निरंकुशउन्मुख सत्ताको रबैया हो । अहिले जुन खालको गठजोड छ । यो अनुदारवादी छ । यस्तै गरेर नै तपाईंहामीले प्राप्त गरेको उपलब्धि थाहै नपाई जान्छ । त्यसैले यो व्यक्तिसँग जोडिएको मुद्दा होइन । यति बेला प्रेसलाई सजिलै टुटाएर टुट्दैन भनेर सत्तालाई झकझकाउने बेला छ । कांग्रेस सभापति शेरबहादुर देउवाले लेखेकै आधारमा मिडियामाथि नियन्त्रण गर्न खोज्नु गलत भएको भन्दै प्रधानमन्त्री पुष्पकमल दाहाललाई आफ्नैबारेमा कान्तिपुरले लेखेका विषय हेर्न सम्झाएको थापाले बताए । हाम्रो पार्टी सभापतिले अस्ति (शुक्रबार) को दिनमा प्रधानमन्त्रीसँगको भेटमा नामै लिएर भन्नुभयो । कान्तिपुर निस्केदेखि अहिलेसम्म पल्टाएर एक पटक हेर्नुहोस्, कान्तिपुरले सबैभन्दा बढी गाली गरेको, सबैभन्दा बढी आलोचना गर्नेमा एक नम्बरमा मेरो नाम आएन भने भन्नुहोला । मैले गाली खाएको छु । तर, मेरो र पार्टीको कुरा छ । गाली खाने कुरामा ठीक थियो वा थिएन, आफ्नो ठाउँमा प्रश्नको उत्तर दिउँला । तर, कुनै कुरामा मेरोबारेमा के लेख्यो भनेका आधारमा मिडियामाथि नियन्त्रण गर्न थालियो भने कहाँ पुग्छ मुलुक ? थापाले देउवाको भनाइ उद्धृत गर्दै दाहाललाई भनेको सुनाए ।"
स्वतन्त्र प्रेसलाई तर्साउन धरपकड,"(काठमाडौं)कान्तिपुर मिडिया ग्रुप (केएमजी) का अध्यक्ष कैलाश सिरोहियालाई नागरिकतामा देखिएको विवादका कारण पक्राउ गरी हिरासतमा राख्नु दुराशयपूर्ण सिवाय केही नभएको सीमाविद् बुद्धिनारायण श्रेष्ठले बताएका छन् । मेरो विचारमा उहाँलाई जुन आरोप लगाएर पक्राउ गरिएको छ, त्यो सरासर गलत छ । यो मैले मात्रै भनिरहेको छैन, विश्वका स्थापित अन्तर्राष्ट्रिय संस्थाहरू आईएफजे, सीपीजेलगायतले पनि विज्ञप्ति नै जारी गरेर भनिसकेका छन्, उनले भने, गृहमन्त्री रवि लामिछाने आफ्ना व्यक्तिगत कर्तुत कान्तिपुरले उजागर गरिदिएको खण्डमा आफूलाई गाह्रो पर्छ भन्ने लागेकैले प्रतिशोधमा ओर्लिएकामा दुईमत छैन ।नेपाल पत्रकार महासंघ कान्तिपुर शाखाले आइतबार थापाथलीस्थित कार्यालयमा आयोजना गरेको अन्तर्क्रिया कार्यक्रममा आफ्नो धारणा राख्दै चलचित्रकर्मी मनोज पण्डितले कुनै बेला नायकका रूपमा दरिएका उपप्रधान तथा गृहमन्त्री लामिछाने अहिले खलपात्रका रूपमा स्थापित हुँदै गएको तर्क गरे । गृहमन्त्रीका अहिलेका क्रियाकलाप फिल्मका खलपात्रले डर उत्पन्न गराएर आफ्नो अस्तित्व जोगाउनका लागि गरेको संघर्षसरह भएका छन्, अब खलनायकहरूको अहंता तोडिनैपर्छ, उनले भने, न्याय, समानता र सत्य बोल्नेलाई सिध्याउनका लागि रचिएको यो प्रपञ्चमा जोकोही पनि पर्न सक्थ्यो । अहिलेलाई कान्तिपुर अध्यक्ष सिरोहियाजी पर्नुभयो ।अधिकारकर्मी मित्र परियारले कान्तिपुर मिडिया ग्रुपअन्तर्गतका प्रकाशनहरूमा इमानदारी छ भन्नेमा कुनै विवाद नरहेको बताए । सिरोहियाजीको पक्राउ व्यक्तिगत प्रतिशोध हो । गृहमन्त्रीले आफूविरुद्ध प्रकाशित विषयवस्तुलाई लिएर जसरी पनि बदला लिन्छु भन्ने शैली देखाउनुभएको छ । त्यसैले यो दुराशयपूर्ण पनि छ, उनले भने, यो उनको पपुलिस्ट राजनीतिको अन्त्यको सुरुवात हो भन्ने लाग्छ ।फोटो पत्रकार विकास रौनियारले नागरिकतालाई सबैले संवेदनशील विषय भने पनि आफूलाई यो संवेदनशील विषय हो जस्तो नलाग्ने तर्क गरे । एक जना पत्रकार हरिशरण लामिछानेको भाइ पनि अमेरिका गएर नेपालको नागरिकता छोडेर त्यहाँको नागरिकता लिनुभएको थियो । अहिले फेरि त्यो त्यागेर नेपाली नागरिकता लिएर गृहमन्त्री बन्नुभएको छ । भनेपछि नागरिकता कसरी संवेदनशील विषय हुन्छ ? उनले भने । अध्येता रीता साहले कान्तिपुरलाई तह लगाउनका लागि नै अहिले अध्यक्ष सिरोहियालाई पक्राउ गरिएको भन्नेमा दुईमत नरहेको जिकिर गरिन् । उनले सिरोहिया र कान्तिपुरसँग प्रतिशोध साध्नका लागि सरकारी पक्षले अन्य विषयमा पनि दुःख दिने नियत राखेर छानबिन गर्नेतर्फ सजग रहनसमेत सुझाव दिइन् । म १० वर्षदेखि यही नागरिकताको विषयमा लेखिरहेकी छु । खासगरी जब २०७२ मा नागरिकताको विधेयकमाथि छलफल हुन्थ्यो, त्यतिबेला वैदेशिक अंगीकृत नागरिकताका बारेमा यस्ता तर्क सुनेकी छु, जुन निकै घृणित थियो, उनले भनिन्, यदि सिरोहियाको स्थानमा अरू कुनै समुदायको व्यक्ति भएको भए नागरिकताको साटो अर्कै आरोप लगाइन्थ्यो होला । आफूले २००९ सालको नागरिकता कानुनका बारेमा अध्ययन गरेको बताउँदै उनले त्यसबेलाको कानुन निकै उदार रहेको स्मरण गराइन् । त्यसबेलाको कानुन सबै हिसाबमा निकै उदार थियो । त्यतिबेला जति पनि भारतीय व्यापारी व्यापारको सिलसिलामा यहाँ आएर बस्नुभयो, उहाँहरूका लागि पनि निकै सहज कानुन बनाइएको थियो, उनले भनिन्, तर, पञ्चायतकालपछि भने यस विषयलाई संविधानमा नै उल्लेख गरियो र हाम्रो देशमा करिब १०१० वर्षको अन्तरालमा हुने राजनीतिक उथलपुथलसँगै यसमा पनि परिवर्तन गर्न थालियो । २००९ को कानुनलाई अहिले विश्लेषण गर्यौं भने त्यो मिल्दैन ।नेपाल पत्रकार महासंघ महोत्तरीका सचिव तथा अन्नपूर्ण दैनिकमा कार्यरत पत्रकार राजकुमार महतोले राज्यले मधेशमा बस्नेलाई यो वा त्यो बहानामा हेप्ने काम सधैं गरिरहेको र त्यसैको फलस्वरूप नै अध्यक्ष सिरोहियाको नागरिकतामा खोट निकालिएको दाबी गरे । एउटा नेपालीले आफू नेपाली हुँ भनेर प्रमाणित गर्नुपर्ने दुःखद् कुरा हो, उनले भने, काठमाडौंले मधेशलाई सधैं हेपिरहेको छ, पेलिरहेको छ ।यस्तै, अनुसन्धानकर्मी रमेश पराजुलीले अध्यक्ष सिरोहिया पक्राउ प्रकरण स्पष्ट रूपमा व्यक्तिगत प्रतिशोधको विषय भएको बताए । उनले राष्ट्रवादको लेप लगाएर नागरिकता विवादलाई गम्भीर विषय बनाउने प्रयत्न गरिए पनि यो चर्चा गरिएजस्तो गम्भीर नभएको बताए । उनले भारतमा मिडियालाई आफ्नो नियन्त्रणमा राख्नका लागि राज्यले गरेको प्रपञ्चजस्तै नेपालमा पनि स्वतन्त्र प्रेसमाथि राज्यको आक्रमण सुरु झएको दाबी गरे ।अन्तर्त्रिया कार्यक्रममा आफ्नो भनाइ राख्दै अधिवक्ता राजुप्रसाद चापागाईंले विगतमा पनि स्वतन्त्र प्रेस र राज्यसत्ता सञ्चालकबीच द्वन्द्व भइरहने गरेको र त्यसमा अन्ततः स्वतन्त्र प्रेसकै जित हुने गरेको बताए । अहिले भइरहेको द्वन्द्वमा पनि जित त अवश्य नै स्वतन्त्र प्रेसकै हुन्छ । राज्यसत्ताले सधैं प्रेसमाथि दमन गर्न त खोजी नै रहन्छ, उनले भने, सिरोहियाजीको नागरिकताको विषय उचाल्दा एकखालको सेन्टिमेन्ट जितिने भएर यसलाई उठाइएको हो जस्तो देखिन्छ । यो आउँछ, जान्छ । तर, प्रेस स्वतन्त्र भएर अझ सशक्त रूपमा अगाडि बढ्नुपर्छ । त्यसमा विवाद छैन । पत्रकार जेबी विश्वकर्माका अनुसार नेपाली पत्रकारिताको इतिहासमा यो केस अध्ययनको विषय बनेर दर्ज हुने बताए । राज्य संयन्त्रले आफूले चाहेको बखतमा सञ्चारकर्मीलाई प्रताडित गर्न केसम्म गर्छ भन्ने विषयको यो उदाहरण भएको सुनाए । अर्का अनुसन्धानकर्मी एवं पत्रकार प्रणव खरेलले यो प्रकरणले प्रजातान्त्रिक स्थानलाई संकुचित गर्ने प्रयास भएको बताए । उनका अनुसार २०६५ सालयता बनेका हरेक सरकारले प्रजातान्त्रिक स्पेसलाई संकुचित बनाउने प्रयास गरिरहेकै देखिन्छ । त्यसैको परिणाम पछिल्लो घटना भएको उनको बुझाइ थियो । मूलधारका मिडियाभन्दा पनि सामाजिक सञ्जालले समाजमा धारणा बनाउन थालेकाले त्यो डरलाग्दो रहेको उनले बताए ।फिल्मकर्मी किरण विकले राज्यले चाहेमा जुनसुकै बेला कुनै पनि नागरिकलाई अन्य मुद्दामा पनि थुन्न सक्ने अवस्था रहेको बताए । राज्यले चाहेमा भ्याट बिल नराखेको भनेर कसैलाई पनि सम्पत्ति शुद्धीकरणको मुद्दामा थुन्न सक्ने अवस्था रहेको मैले देखेको छु, उनले दाबी गरे, आजभन्दा ४० वर्षअघिको जोसुकैको नागरिकता उठाए पनि त यस्तै समस्या देखिन सक्छ । यो राज्य सिर्जित आतंक सिवाय केही होइन । वातावरणविद् एवं लेखक रमेश भुसालका अनुसार विश्वका कुनै पनि मुलुकमा राज्यले समाचारको हेडलाइनलाई अगाडि देखाएर कारबाही नगर्ने तर यस्तै आरोप लगाउने गरेको देखिएको बताए । लेखक तथा राजनीतिक विश्लेषक युग पाठकले राज्यले आफ्नो सुविधाअनुसार कानुनको दुरुपयोग गर्ने गरेका उदाहरण धेरै रहेको बताए । राजवंशीहरूको २० बिघा जग्गा छ, ५ बिघा कसैलाई खाइदिन मन लाग्यो भने उसलाई वन मुद्दा लगाइन्छ, उनले भने, साथै, राज्यविरुद्ध विद्रोही आवाज बोल्नेलाई सधैं दबाउन खोजिन्छ । पहिला राजद्रोहको मुद्दा लगाइन्थ्यो, अहिले कैलाश सिरोहियालाई लगाइएको मुद्दा पनि त्यस्तै हो । उनका अनुसार उपप्रधान तथा गृहमन्त्री लामिछानेले आफूविरुद्ध लेखेकै कारण राज्य संयन्त्रको दुरूपयोग गरेर अध्यक्ष सिरोहियामाथि मुद्दा चलाउन खोजिएको हो । मधेशमा नागरिकताको समस्या निकै जटिल रहेको बताउँदै उनले भने, मधेशको नागरिकता समस्याका बारेमा अध्ययन गर्नुपर्छ । कहिले किन वंशज बनाइयो, किन अंगीकृत बाँडियो, फेरि अहिले जन्मसिद्ध थपिएको छ । यी सबैका पछाडि धेरै कारण छन् । पञ्चायतकालीन प्रतिवेदनको के हालत थियो ? कहिले नेपाली भाषा बोल्न, पढ्न जान्ने भन्ने व्यवस्था राखेको छ । कहिले ढाकाटोपी अनिवार्य गरिएको छ । यहीका लाखौं आदिवासीलाई कसैलाई अंगीकृत दिएको छ, कसैलाई जन्मसिद्ध दिएको छ । कसैलाई दिएकै छैन । उनका अनुसार मधेशमा बस्ने सिरोहियाको मात्रै नभएर कसैको पनि नागरिकता विवादको विषय उठेमा त्यहाँको इतिहास र जटिलताका बारेमा बुझ्नु अपरिहार्य छ । सबै विषयको जवाफ कानुनमा मात्रै खोजेर हुँदैन, उनले भने । गृहमन्त्री लामिछाने पहिलो पटक पदच्युत भएपछि पत्रकार सम्मेलन गरेर दिएको अभिव्यक्तिमा पनि मिडियाकै खेदो खनेको र केही समयअघि संसद्को रोस्ट्रममा उभिएर बोल्दा पनि मिडियाकै विरोध गरेकाले उनी मिडियाप्रति असहिष्णु रहेको प्रमाणित तथ्यकै रूपमा रहेको लेखक तथा राजनीतिक विश्लेषक पाठकले बताए । गृहमन्त्रीकै विषयमा पत्रिकामा छापिएको कुरालाई लिएर त्यस पत्रिकाको अध्यक्षलाई पक्राउ गरिएको छ, उनले भने, आफ्नै मातहत रहेको नागरिकताको विषयलाई आधार बनाएर गृहमन्त्रीले पब्लिकेशन्स्का अध्यक्षलाई थुन्न लगाउँछन् भने यो प्रेस स्वतन्त्रतामाथि हमला होइन भनेर सोच्न पनि सकिन्न ।"
उत्तरी नाकाले ब्युँताएको अवसर,"कोरोना महामारी सुरु भएलगत्तै चीनले बन्द गरेका उत्तरतर्फका व्यापारिक नाकामध्ये सातवटा शनिबारदेखि सञ्चालनमा आएका छन् । चल्तीका दुई नाका रसुवागढी र तातोपानी पहिले नै खुलेका छन् । थप सात नाका क्रमशः खुलाउँदै जाने चिनियाँ पक्षको भनाइ छ । कोरोना महामारी मत्थर भइसकेपछि पनि दुई देशबीच विभिन्न चरणमावार्तासंवाद र सहमति गरेर नाका खुलाउने वातावरण तयार पारिएको हो । ढिलै भए पनि नाका खुल्नु स्वागतयोग्य छ । नाका सञ्चालनले सीमावर्ती क्षेत्रका बासिन्दालाई राहत दिलाएको छ, व्यापारीमा उत्साह जगाएको छ । राज्यले पनि यी व्यापारिक नाकाबाट अधिकतम लाभ लिनेतर्फ ध्यान दिनुपर्छ ।कोरोना महामारी फैलँदै गर्दा संक्रमण रोकथामका लागि चीनले नाकामा आउजाउ ठप्प पार्नु स्वाभाविक थियो । तर महामारी मत्थरपछि पनि अस्वाभाविक लाग्ने गरी नाका बन्द लम्बिइरहेको थियो । नाका बन्दले सीमावर्ती क्षेत्रमा बसोबास गर्ने, नाका भएर व्यापार गर्नेहरू प्रभावित हुँदै आएका थिए । कतिपय स्थानीयले रोजगारी गुमाए, व्यापारी विस्थापित भए । चिनियाँ सामान घुमाउरो बाटो हुँदै भारतबाट भित्र्याउँदा नेपाली बजार महँगिएको थियो । नेपालबाट चीनतर्फ निर्यात पनि घट्यो । सीमावर्ती क्षेत्रका बासिन्दा र व्यापारीहरूले नाका खुलाउने पहलका लागि सरकारसँग आग्रह गर्दै आएका थिए । पछिल्लो समय दुई देशबीच हुने प्रायः वार्ताछलफलमा नेपालले नाका खुलाउनुपर्ने विषय उठाउँदै आएको थियो । राजधानी काठमाडौंबाट नजिकै पर्ने चल्तीको रसुवागढी नाका कोरोना महामारी सुरु भएपछि आंशिक खुल्ने, बन्द हुने क्रम चल्दै आएकामा पूर्ण रूपमा सञ्चालनमा आएको एक वर्ष मात्र भएको छ । अर्को तातोपानी नाका पनि चरणबद्ध रूपमा खुलाउँदै सर्वसाधारणका लागि समेत आउजाउ गर्न दिइएको नौ महिना मात्र भएको छ । २०७२ को भूकम्पअघिकै जसरी नाका सञ्चालन भने अझै हुन सकेको छैन । चिनियाँ पक्षले नेपाली सर्वसाधारणलाई करिब ९ किलोमिटर पारिको खासा बजारसम्म पुग्न अझै दिएको छैन । पछिल्लो पटक शनिबार ताप्लेजुङको टिपताला, संखुवासभाको किमाथांका, दोलखाका लप्ची र फलेक, गोरखाको थाप्ला, मुस्ताङको कोरला र डोल्पाको मोरिम्ला नाका खुलाइएका हुन् । अरू मुगु (दुई), गोरखा, सोलुखुम्बु, हुम्ला, बझाङ र दार्चुलाका नाका क्रमैसँग भदौ १५ भित्र खुलाइसक्ने तयारी छ । परराष्ट्रमन्त्री नारायणकाजी श्रेष्ठको गत चैतमा भएको चीन भ्रमणका क्रममा १४ वटै परम्परागत व्यापारिक नाका खुलाउने समझदारी भएको थियो । कतिपय नाका हिउँद याममा अत्यधिक चिसो हुने र हिउँ पनि पर्ने भएकाले चल्न सक्दैनन् । कमसेकम आउँदो हिउँदका लागि सीमावर्ती क्षेत्रका बासिन्दाले सामान जोहो गरून् भनेर पनि बाँकी नाका खुलाउन निर्धारित मितिभन्दा ढिला गरिनु हुँदैन । नाका खुलेसँगै त्यस क्षेत्रमा व्यापारिक चहलपहल स्वभावैले बढ्छ । हवाई मार्गबाट घुम्न आउने चिनियाँ पर्यटक बढिरहेका बेला स्थल नाकासमेत सहज रूपमा सञ्चालन हुन सक्यो भने आगमन झनै बढ्न सक्छ । नेपालचीन नाका भएर तीर्थयात्रीसमेत ओहोरदोहोर गर्न सक्ने भएकाले दुवै देशलाई लाभ पुग्न सक्छ । दुवैतर्फको सरकारले सीमा वारपारका लागि सहज प्रबन्ध मिलाइदिन सक्नुपर्छ । नाकाहरूबाट लाभ लिन सडक यातायातको सहजता सबैभन्दा महत्त्वपूर्ण छ । उत्तरी नाका जोड्ने सडकहरू कतै बनाइँदै छ, कतै स्तरोन्नतिको क्रममा छ, कतै पहल मात्र हुँदै छ तर सबै काम सुस्त छ । राम्रो सडकले यात्रा अवधि छोट्याइदियो भने चिनियाँ सामान सहुलियत मूल्यमा नेपाली बजार आइपुग्छ, नेपाली उत्पादन पनि सस्तो ढुवानी खर्चमा चिनियाँ बजार पुग्न सक्छ । बढी व्यापारिक कारोबार हुन सक्ने तातोपानी नाकासम्मको सडक स्तरोन्नति नगरिँदा नेपालले अपेक्षित लाभ लिन सकेको छैन । नेपालले भारतपछि सबैभन्दा बढी व्यापारिक कारोबार चीनसँग गर्छ । तर चीनबाट आयात हुने सामानको तुलनामा नेपालबाट उता लगिने सामानको हिस्सा अत्यन्तै न्यून छ । यसरी नाकाहरू खुलिरहँदा सरकारले चीनसँगको व्यापार घाटा कम गर्ने गरी निर्यात बढाउने वातावरण तयार पारिदिनुपर्छ । चीनमा गलैंचा, हातेकागज, हस्तकलाका सामग्री, जडीबुटी, तरकारी लगायतका नेपाली उत्पादन निर्यात हुने गरेका छन् । नेपालबाट निर्यात हुन सक्ने थप वस्तु पहिचान एवं बजार खोजीमा सरकारले सहजीकरण गरिदिनुपर्छ । नाकाहरूबाट सुन तस्करीजस्ता अवैध कारोबार समेत हुन सक्ने जोखिम भएकाले राज्यको निगरानी पनि बलियो हुनुपर्छ । नाका खुल्नु जति महत्त्वपूर्ण हो, त्योभन्दा बढी महत्त्वपूर्ण बहुआयामिक लाभ लिन सक्नु हो ।"
सहकारी ठगी रोक्ने उपाय,"एक तथ्यांकअनुसार काठमाडौं महानगरपालिकाभित्र दर्ता भई सञ्चालनमा रहेका १९ सय सहकारीमध्ये ३ सय सहकारी बेपत्ता भएका छन् रे । उनीहरूको नामोनिसान र बोर्डसमेत कहीं छैन रे । सञ्चालित सहकारीमध्ये एक चौथाइले मात्र सहकारी विभागमा आफ्नो विवरण अद्यावधिक गराएका छन रे । यो डरलाग्दो तस्बिर हो । यस्ता समस्यालाई गहिरोसँग केलाउनुपर्ने अवस्था आएको छ । सहकारी डुबाउने सञ्चालकहरूलाई बिगो बराबरको दण्ड जरिवाना, उनीहरूको घर सम्पत्तिबाट असुलउपर र २० वर्षसम्मको कठोर जेल हाल्न सकिने कानुन निर्माण गर्न जरुरी छ । ठगीमा मुद्दा चलाए जेल जानुपर्ने तर समस्याग्रस्त घोषणा गर्न पाए जेल पनि जानु नपर्ने र समस्या पनि सरकारले नै हेर्ने हुँदा अहिले ठग सहकारी सञ्चालकहरू समस्याग्रस्त सहकारी घोषणा गराई उन्मुक्ति पाउने बाटोमा लागेका छन् । यसर्थ सहकारी ऐन २०७४ परिमार्जन गरी पीडितहरूको पैसा बाँकी रहेसम्म सञ्चालकहरू सबै थुनामै बस्नुपर्ने गरी नयाँ दफा थप गर्नु जरुरी छ । कानुन कडा बनाए ठगी उद्देश्यले खोलिएका सञ्चालकहरू आफैं पाखा लाग्छन् । राम्रा सहकारीहरू अगाडि बढ्ने वातावरण तयार हुन्छ । नेपालका सबै सहकारीहरूले करिब ८ खर्ब कर्जा परिचालन गरी यो देशलाई समृद्ध बनाउने काम पनि गरेका छन् । घरघरमा गई बचत संकलन गरेका छन् । पैसा आवश्यक परेको बेला तुरुन्त दिएका पनि छन् । यही कारण सहकारी अर्थतन्त्रको तीन खम्बामध्ये एक बनेको हो । यसर्थ सरकारले सहकारीहरूलाई बचाउन सहयोगी भूमिका खेल्नुपर्छ । सहकारी ठगी रोक्न तत्कालै निम्न उपाय अबिलम्ब गरौं ।१ सहकारीको पैसा आफैं चलाउने सञ्चालकहरूको सम्पत्ति जफत र लिलाम गरी पीडितलाई बाडौं । पीडितहरूको बचत फिर्ता नभएसम्म सबै सञ्चालकहरूलाई जेलमा राख्ने कानुनी व्यवस्था गरौं । उनीहरूको पासपोर्ट निलम्बन गरौं ।२ बिनाधितो ऋण प्रवाह गर्ने सञ्चालक, कर्मचारी वा ऋण उपसमितिका सदस्यहरू जो भए पनि उनीहरूको सम्पत्तिबाटै त्यस्तो ऋण असुलउपर गरौं ।३ सहकारीको ऋण लिएर जानाजान नतिर्नेहरूलाई राज्यबाट दिने सुविधा जस्तै पासपोर्ट, स्थानीय सरकारले दिने सुविधा, सिफारिस लगायतमा रोक लगाउन परिपत्र गरौं । काम र सुविधा रोकिएपछि स्वतः सहकारीको ऋण तिर्नेछन् । सहकारीहरू डुब्नुमा सञ्चालकहरूको मात्र दोष नभई खराब ऋणीहरूको हात पनि उत्तिकै छ ।४ एउटै ऋणीले १० वटा सहकारीबाट ठग्न नपाऊन् भन्ने हो भने तुरुन्त सहकारी ऐन २०७४ मा व्यवस्था भएको कर्जा सूचना केन्द्र सञ्चालनमा ल्याउन जरुरी छ । किन सरकारले यसलाई लागू गर्न सकिरहेको छैन ? कसले रोकिरहेको छ ? यसको जवाफ सरकारले जनतालाई दिनुपर्छ ।५ समस्यामा परेका सहकारीलाई अल्पकालीन राहतका लागि भनेर व्यवस्था गरिएको सहकारी स्थिरीकरण कोष तुरुन्त सञ्चालनमा ल्याइयोस् । गोपाल देवकोटा, गोकर्णेश्वर, काठमाडौं"
सार्वजनिक ऋण कहाँ खर्च गरिन्छ ?,"विदेशीसँग ऋण माग्ने चलन बढेको छ । ऋण घटाउनुपर्छ, तिर्नुपर्छ भन्ने सोच कुनै नेतामा छैन । खालि ऋण लिन अग्रसर हुन्छन् । कहिलेसम्म मागेर देश चलाउने ? जनताले कर त्यत्तिकै मात्रामा तिरेका छन् तैपनि देशको आर्थिक अवस्था दयनीय बन्दै गएको छ । विदेशबाट लिएको ऋण राज्यले कहाँ कसरी खर्च गरेको छ ? कि नेता पाल्न ऋण लिइयो ? पुरुषोत्तम घिमिरे, जोरपाटी, काठमाडौं"
गृहमन्त्रीको गलत कदम,"प्रहरीले कान्तिपुर मिडिया ग्रुपका अध्यक्ष कैलाश सिरोहियालाई पक्राउ गरेको छ, जुन गृहमन्त्री रवि लामिछानेको नितान्त व्यक्तिगत रिसइबी साध्ने उद्देश्यबाहेक केही होइन भन्ने नेपाली जनताले बुझिसकेका छन् । सिरोहियालाई पक्राउ गरेर लामिछाने आफैं नांगिने बाटोतर्फ लागेका छन् । अब जतिसक्दो छिटो सिरोहियालाई रिहाइ गरेर सञ्चार जगत्लाई आतंकित हुने वातावरणबाट मुक्ति दिनुपर्छ । अमोघसिद्धि, भानु११, तनहुँ"
बालेनको विरोध शैली,"सामान्यतया कसैले केही कुराको विरोध गर्नुपरे संसद् अवरोध गर्ने, सडकमा नारा जुलुस, चक्काजाम, नेपाल बन्द, कालोपट्टी बाँध्ने, कार्यालय घेराउ गर्ने, ज्ञापनपत्र बुझाउने जस्ता प्रक्रिया अवलम्बन गर्छन् । तर काठमाडौं महानगरपालिकाका मेयर बालेन्द्र शाहको हरेक कुरामा विरोध गर्ने शैली फरक छ । कहिले फोहोर व्यवस्थापनमा सरकारले सहयोग नगरेको भन्दै सिंहदरबारको फोहोर नै नउठाइदिने, कहिले सिंहदरबारमा आगो लगाइदिने जस्ता अभिव्यक्ति दिन्छन् । चक्रपथ दोस्रो खण्ड विस्तारका क्रममा नागरिकले धूलो र कष्ट व्यहोर्नुपरेको भन्दै मेयर शाहको निर्देशन बमोजिम महानगरपालिकाले शनिबार सडक विभागको कार्यालय अगाडि एक ट्रक धूलो थुपारेको छ । मेयर शाहले जुन सडक खण्डको काममा ढिलासुस्ती भएको भनेर नेपाल सरकारमाथि दबाब स्वरूप उक्त कदम चालेका छन्, त्यस सडकको निर्माण प्रक्रिया नेपाल सरकारको नियन्त्रणमा छैन । यस विषयमा मेयर शाहलाई थाहा होला या नहोला तर उनको यो कदमले नेपाल सरकारकै स्वामित्वमा रहेका यस्तै थुप्रै अलपत्र परेका कामलाई समेत छिटो सक्नुपर्ने दबाब भने पक्कै दिनेछ । सुजन देवकोटा, पालुङ्टार४, गोरखा"
उत्तरदायित्वबाट टाढिएको नेतृत्व,"यतिबेला आगामी आर्थिक वर्षमा सञ्चालन हुने कार्यक्रमहरू के कस्ता होलान् भन्ने चासो बढेको छ । सरकार र प्रमुख प्रतिपक्षी दल नेपाली कांग्रेस भने गृहमन्त्री रवि लामिछानेको सहकारी प्रकरणको विषयबाट बाहिर निस्केका छैनन् । एउटा विषयमा अल्झिएर संसद् अवरुद्ध गर्नुलाई कांग्रेसका नेताहरूले पुरुषार्थ ठानेका छन् । मुलुकको समग्र विकास, जनहितबारे उनीहरूले चासो दिएका छैनन् । कांग्रेस मुलुकको समग्र बेथिति, विसंगतिको निराकरण गर्ने हिम्मत राखेर खडा हुनुपर्ने थियो, त्यसभित्र विचार र शक्तिमा अरू दललाई ह्याकुलाले मिच्नुपर्ने क्षमता हुनुपर्ने थियो, तर गतिविधि त्यसको विपरीत छ । यतिबेला सानाठूला गरी तीन दर्जनभन्दा बढी बचत तथा ऋण सहकारी संस्थामा सर्वसाधारणले जम्मा गरेको ठूलो रकम हिनामिना भएको समाचार आइरहेका छन् । सहकारीको बेथितिबाट २५ प्रतिशत जनता प्रभावित भई अर्थतन्त्रको तेस्रो खम्बा गर्लम्मै ढल्ने अवस्थामा छ । जनतामारा लुटेराहरूले ठगेको सम्पत्ति विदेशमा लगेर लुकाउने अवस्था सिर्जना हुँदा पनि सरकार र प्रतिपक्षी दल गम्भीर देखिँदैनन् । ठगीको लामो शृंखला टुलुटुलु हेर्दै आएको, समस्या समाधान गर्न कुनै चासो नदेखाएको कांग्रेस गृहमन्त्री रवि लामिछानेविरुद्ध किन यति उग्र भएको भन्ने सबाल पनि खडा भएको छ । वस्तुतः सानाठूला दल एवं केन्द्रदेखि गाउँसम्मका सरकार सहकारीको ठगी, लुटपाट हेरेर थाकेका छैनन्, उल्टै तमासे बनिरहेका छन् । दुःखजिलो गरेर कमाएको आफ्नै रकम अपराधीहरूले लुटेर मोज गरिरहँदा, पीडितमाझ रुवाबासी मच्चिँदा समेत नेतृत्वमा दयामाया, करुणा र उत्तरदायित्वको भाव देखिँदैन । २०४८ सालको सहकारी ऐनमा व्यक्तिका साथै कम्पनी, एनजीओ लगायतलाई सहकारीमा समावेश गर्न सकिने प्रावधान हटाउनुका साथै लुटेराहरूलाई तुरुन्त धरपकड गरेर कारबाही नगरेसम्म देशभर कोलाहाल मच्चिरहनेछ । भुवनेश्वर शर्मा, चन्द्रागिरि२, काठमाडौं"
"विषाक्त सत्ता, विघटनोन्मुख समाज","भ्रष्ट समाजसञ्चार क्षेत्र र बौद्धिक भनिने सानो जमातले भ्रष्टाचार, अनयिमितता र मुलुकको अधोगतिको दोष एकोहोरो ढंगले मुलुकका राजनीतिक दल र तिनका नेताहरूलाई मात्र लगाउने गरेको छ । निश्चय नै राजनीति जिम्मेवार छ र हुनुपर्छ । तथापि मुलुक अहिलेको परिस्थितिमा आइपुग्नुको दोषको प्रमुख भागीदार भ्रष्ट र विघटोन्मुख नेपाली समाज पनि हुनुपर्छ । बालिग नेपाली जनता हुनुपर्छ । यस पाटोमा नेपालको राष्ट्रिय बहस वा विश्लेषण प्रवेश गरेको छैन । भ्रष्टहरूको पूजा गर्ने र इमानदारहरूलाई दण्डित गर्ने सामाजिक मनोविज्ञान झाँगिँदै गएको छ । भ्रष्ट हुँदा रातारात धनी हुन सजिलो छ भनेर बुझेको र देखेको पुस्ता अहिले मताधिकारी भएको छ र सामाजिक भाष्यलाई उसैले निर्देशित गरिरहेको छ । इमानदारी जसरी पनि पैसा बटुल्न नसक्नेहरूको अयोग्यता लुकाउने आवरण मात्रै बन्दै गएको छ । रवि लामिछानेलाई उग्र अहंकारी बन्न पुग्ने गरी दुईदुई पटक मत दिने मतदातालाई उनको चरित्र, इमानदारी वा दोहोरो नागरिकताबारे भलिभाँती थाहा नभएको होइन । थाहा पाएरै मत दिएको मात्रै होइन, उसैगरी दोहोरो नागरिकता वा राहदानी बोकेर, छिट्टै अथाह पैसा कमाएर स्थापित भनिएका नेताहरूलाई हकार्दै हिँड्ने आफ्नो आकांक्षालाई उनका मतदाताको सुषुप्त चेतले गरेको अनुमोदन पनि हो उनको निर्वाचन ।अहिलेको सामाजिक सञ्जालमा आशक्त पुस्तालाई विचार र दर्शनको बहस सर्वथा अनावश्यक र बोझिलो लाग्छ । डिप फेक र फेक न्युजको युगमा व्यावसायिक पत्रकारिता पनि उत्तिकै असान्दर्भिक र कम रोमाञ्चक वा कम उपयोगी सावित हुँदैछ । यो विश्वव्यापी ट्रेन्ड हो र यसका छिर्काबाछिटा नेपालमा बाक्लै परेका छन्, सायद झन् विकृत रूपमा । धेरै देशले यसका विकृतिलाई सच्याउने कदम सुरु गरिसके तर नेपाली समाज र राज्य यसप्रति बेपर्वाह छन् । यही कारण यसका नकारात्मक पक्षहरूलाई दोहन गर्न सक्नेहरूको हुँकार बढ्दो छ । आम सञ्चार क्षेत्रले ठूलो नैतिक लडाइँबाट मात्रै यो आफूविरुद्धको युद्ध जित्न सक्नेछ । विकृत राजनीति, चौतर्फी भ्रष्टीकरण र सामाजिक विघटनविरुद्धको लडाइँ जित्ने पूर्वसर्त सामाजिक सहभाव (सोसल कोहेजन) हो । आफ्नो समाजप्रतिको नागरिक स्वामित्व, यसको संस्कृति एवम् पहिचानप्रतिको गर्व र यसको प्रतिरक्षा एवम् उन्नयनको प्रतिबद्धताबिना सामाजिक विघटनको रोक्न सम्भव छैन । नेपाली समाज अहिले त्यही असम्भव मोडमा आइपुगेको छ । सामाजिक विघटनको जीवन्त प्रयोगशाला यतिखेर हरेक नेपाली परिवार भइरहेको छ । किशोरवयदेखि अधबैंसेहरूसम्म यो समाजलाई निकम्मा भनिरहेका छन् । वयसन्धिका किशोरकिशोरीको सामाजिक व्यवहार, आफ्ना धारणा राख्ने वा प्रतिक्रिया दिने भावशून्य शैली, जतिसक्दो छिटो मुलुक छोड्ने योजना र यहाँ भएका सबै कुराप्रतिको तीव्र वितृष्णा वा मोहभंगको अवस्था वास्तवमा नै भयावह छ । अपरिभाषित महत्त्वाकांक्षाहरू आफू जन्मेहुर्केको समाजसापेक्ष छैनन् । आगामी आमनिर्वाचनमा यो पुस्ताको मत निर्णायक हुनेछ । यो जनसांख्यिक आयामलाई राजनीति, पत्रकारिता र सामाजशास्त्रीय अध्ययनहरूले सायद उचित गम्भीरतासाथ ख्याल गरेका छैनन् । राजनीतिक सचेतता शून्य, आफ्नो समाज र राष्ट्रलाई सहजै घृणा गर्न सक्ने र सामाजिक सञ्जालले एकोहोर्याएको मनोविज्ञान बोक्ने पुस्ताले चुन्ने राजनीतिक प्रतिनिधित्व कति युक्तिसंगत (र्यासनल) र सिर्जनात्मक (कन्सट्रक्टिभ) होला ? कैलाश सिरोहियाको वर्तमान नियति त्यो जोखिमको आरम्भ हो कि समाज सच्चिने मार्गमा आउने प्रसव वेदना ? यो वर्तमानले उत्तर खोज्नुपर्ने चुरो प्रश्न हो ।"
गुणस्तरीय उच्च शिक्षाको सर्त,"अन्त्यमानेपालका विश्वविद्यालयहरूले शिक्षा मन्त्रालय र विश्वविद्यालय अनुसन्धान आयोगको समन्वयमा कार्य गरे तापनि वित्तीय स्रोत, मानव संसाधन र प्रशासनिक परिचालन र व्यवस्थापनमा धेरै हदसम्म स्वायत्त छन् । जस्तोः निश्चित सर्त पूरा गरी शैक्षिक कार्यक्रमको रूपरेखा परिवर्तन गर्ने, कर्मचारीका वृत्ति विकासका गतिविधि सञ्चालन गर्ने, भर्ना तथा शैक्षिक गुणस्तरका मापदण्ड तर्जुमा गर्ने, तलब र शिक्षण शुल्क तोक्ने, परीक्षा तथा प्रमाणीकरणका कार्य प्रणालीबद्ध गर्ने अधिकार विश्वविद्यालयको कार्यकारी परिषद्सँग हुन्छ । यद्यपि, विश्वविद्यालयको शिक्षाको गुणस्तर समयानुकूल नभएको भनी बारम्बार प्रश्न उठ्ने गर्छ । प्राध्यापन पूरै विश्वविद्यालयको इकोसिस्टममा एक ठूलो हिस्सा हो । समग्र प्राध्यापन क्षेत्रको गुणात्मक तथा प्रतिस्पर्धात्मक विकास नगरी उच्च शिक्षाको गुणस्तर सुधार सम्भव छैन । त्यसकारण, यस कुरालाई सरोकारवालाले ध्यान दिनु जरुरी छ । यदि उच्च शिक्षासम्बन्धी कतिपय हाम्रा नीति गुणस्तरको तगारो बनेका छन् भने ती नीतिलाई संशोधन गरी उच्च शिक्षाको गुणस्तर निमार्णमा तात्त्विक फरक ल्याउने बनाउनुपर्छ । यसको गुणस्तरमा गरिने सुधार र स्तरीयताले समग्र उच्च शिक्षाको प्रतिफललाई प्रभाव पार्छ । साथै, हाम्रा विद्यार्थी विदेश गए भन्ने रोइलो पनि केही हदसम्म कम गर्न सकिएला कि । जीसी अंग्रेजी विषयका उपप्राध्यापक हुन् ।"
दलित आयोगलाई खोइ बजेट ?,"१४ प्रतिशत दलित समुदायका लागि काम गर्ने महत्त्वपूर्ण निकाय राष्ट्रिय दलित आयोगको वार्षिक कार्यक्रम बजेट छ, जम्मा दुई लाख । आयोगका अध्यक्ष देवराज विश्वकर्माका अनुसार अन्तर्राष्ट्रिय जाति तथा रंगभेद उन्मूलन दिवस २१ मार्च र छुवाछूतमुक्त राष्ट्र दिवस जेठ २१ मनाउन २ लाख दिइएको हो । पदाधिकारी तथा कर्मचारीको तलब र प्रशासनिक खर्चबाहेक २ लाख मात्र कार्यक्रम बजेट छुट्याइनुले आयोगलाई कामयावी बनाउन राज्य तयार नभएको मात्र देखिन्न दलित समुदायप्रति अनुदार भएको समेत प्रस्ट छ । सरकारको रवैया अति भएपछि अध्यक्ष विश्वकर्माले हालै प्रधानमन्त्रीलाई भनेका रहेछन्, कि आयोगलाई बजेट दिनुहोस्, कि मेरो राजीनामा लिनुहोस् । गणतन्त्र, संघीयता, धर्मनिरपेक्षता, समानुपातिक प्रतिनिधित्वजस्ता परिवर्तन मन नपराएका यथास्थितिवादी तत्त्वले औचित्यहीन भन्दै आयोगलाई संविधानबाट हटाउने षड्यन्त्रमा लागेको आशंका छ । त्यसो त आयोगलाई सुरुमै अर्धन्यायिक बनाउनुपर्नेमा कमजोर बनाइयो । कर्मचारी कम नहुनु र भएका पनि बारम्बार सरुवा हुनु, सहसचिव स्तरको सचिव हुँदा मन्त्रालयका सचिवले नटेर्ने समस्या हुनु, सम्पर्क मन्त्रालय प्रधानमन्त्री कार्यालय नभई संघीय मामला मन्त्रालय हुनु, अन्य संस्थागत विकासको वातावरण नहुनु जस्ता समस्या भोगेको आयोगका लागि सबैभन्दा ठूलो चुनौती बजेट अभाव हो ।ऐतिहासिक रूपमा वञ्चितीकरणमा परेको समुदायलाई मूलप्रवाहमा ल्याउने उद्देश्यले संविधानको धारा २५५ मा आयोगको व्यवस्था छ भने धारा २५६ मा काम, कर्तव्य र अधिकार तोकिएको छ । जसमा दलित समुदायको अवस्था अध्ययन गरी तत् सम्बन्धमा गर्नुपर्ने नीतिगत, कानुनी र संस्थागत सुधारका लागि सरकारलाई सिफारिस गर्ने, दलित उत्थान विकासका लागि नीति कार्यक्रम तर्जुमा गर्ने, कानुन पालना र कार्यान्वयनको अनुगमन गर्ने र दलितलाई राष्ट्रको मूलप्रवाहमा समाहित गर्नका लागि आवश्यक नीति कार्यक्रम सरकारलाई सिफारिस गर्ने उल्लेख छ । संविधानले तोकेको यति गहन कार्यभार पूरा गर्न आयोगसँग न संगठनात्मक क्षमता छ, न जनशक्ति, न त बजेट नै छ । हरेक १० वर्षमा आयोग पुनरावलोकन हुने संवैधानिक प्रावधान छ । तर, संविधान घोषणाको ५ वर्षपछि मात्रै पदाधिकारी नियुक्त गरियो । राज्यले जातीय विभेद र छुवाछूतको अन्त्य गर्न, दलित समुदायको उत्थानमा काम गर्न, छिटोभन्दा छिटो दलित समुदायलाई अधिकार सम्पन्न बनाउन, तदअनुरूपका नीति, कार्यक्रम रणनीति तयार गर्न आयोगलाई प्रोत्साहित गर्नुपर्ने हो । तर, राज्यले ठीक उल्टो आयोगलाई बजेटविहीन बनाएर हेपाहा प्रवृत्ति देखाएको छ । सत्तामा हुनेहरूले राज्यको ढिकुटीलाई पैत्रिक सम्पत्तिभन्दा पनि बढी दोहन गरेको देखिन्छ । दलित समुदायको उत्थान, विकास र अधिकारका लागि बजेट विनियोजन गर्न भने राज्य उदासीन छ । गरिबी, विभेद र शोषणको चक्रमा फस्दा पनि आफूले रगत र पसिना बगाएर १४ प्रतिशत दलितले राज्यलाई कर तिरेका हुन्छन् । तर, उनीहरूलाई नै बजेट निषेध गर्ने अधिकार राज्य सञ्चालकलाई कसले दियो ?अन्तर्राष्ट्रिय मान्यताअनुसार आयोग पेरिस सिद्धान्तअनुसार गठन गरी स्वायत्त र समावेशी बनाउने र पर्याप्त बजेट दिनुपर्ने हो । संयुक्त राष्ट्रसंघको सर्ड कमिटीले पनि पर्याप्त बजेट विनियोजन गर्न सिफारिस गरेको छ । दलित आन्दोलन बलियो हुन्थ्यो भने सिंगो दलित समुदाय र आयोगका लागि सरकारले पर्याप्त बजेट छुट्याउँथ्यो । तर, मानिसले छुनै डराउने आगोको फिलिङ्गो जस्तो हुनुपर्ने दलित आन्दोलन शीतको थोपा जस्तै भएको छ । अवस्था कस्तोसम्म छ भने केपी ओली प्रधानमन्त्री हुँदा भगत सर्वजित शिल्प उत्थान कार्यक्रमअन्तर्गत दलित समुदायको पेसा व्यवसाय आधुनिकीकरण गर्नका लागि पहिलो पटक ५० करोडभन्दा बढी बजेट छुट्याइयो । कार्यान्वयनमा दलित आन्दोलनले चासो नदेखाउँदा बजेट खेर गयो । बजेट माग पनि नगर्ने र राज्यले छुट्याएको बजेट खर्च गर्न चासो पनि नदिने हो भने दलित आन्दोलनको काम के हो ? आन्दोलनको बलमा बनेको संवैधानिक आयोगलाई बलियो र प्रभावकारी बनाउन आन्दोलनले कहिल्यै चासो दिएन । पछिल्लो पटक पदाधिकारी नियुक्ति प्रक्रियामा असहमति जनाउँदै लामो समय बहिष्कार नै गर्यो । आयोगलाई स्वीकार नगर्ने, सहयोग नगर्ने, खबरदारी नगर्ने, बजेटका लागि कुनै पहल नगर्ने, आयोगले सल्लाह सुझाव माग्दा नदिने जस्ता समस्या देखिए । त्यसो त आन्दोलनसँग पर्याप्त समन्वय, सहकार्य नगर्ने, अध्ययन अनुसन्धान र नीतिगत तहका काममा भन्दा सानातिना काममा रमाउने, विज्ञ समूह बनाएर परिचालन नगर्ने र साँघुरो घेरामा रमाउने गरेको आरोप आयोगमाथि छ । बजेट अभावमा आयोगले काम गर्न नसक्दा ठूलो असर समुदायमा परेको छ । आयोग संवैधानिक भयो भन्ने निहुँमा दलित छात्रवृत्ति र आर्थिक विकासमा काम गर्दै आएको दलित विकास समिति र बादी समुदायका लागि काम गर्दै आएको बादी विकास समितिलाई सरकारले निष्क्रिय बनाएको छ । एकातिर दलित समुदायका लागि काम गरिरहेका सरकारी संयन्त्रलाई आयोगका नाममा निष्क्रिय बनाउने र अर्कोतिर आयोगलाई पनि स्रोत, साधनविहीन बनाउने राज्यको गैरजिम्मेवारीपनले दलित समुदायका लागि काम गर्ने राज्यको उच्च संयन्त्र आयोगबाट आम दलित समुदायले गरेको उच्च अपेक्षा खण्डित भएको छ ।पछिल्लो समय दलित समुदायमाथि हत्या, हिंसा र विभेद उग्र रूपमा भएको देखिन्छ । यस्तो अवस्थामा सक्रियताका साथ काम गर्नलाई आयोगसँग बजेट छैन । नयाँ संविधानअनुसार कानुन निर्माण तथा संशोधनमा काम गर्न, राज्यका मौजुदा नीतिको अध्ययन गरी नयाँ नीति निर्माणमा सुझाव दिन, १६ औं योजनालाई दलितमैत्री बनाउन आयोगलाई बजेट बाधक भएको देखिन्छ । यसका साथै विभिन्न महासन्धिसँग जोडिएका सर्ड, यूपीआर, भीएनआर जस्ता अन्तर्राष्ट्रिय क्षेत्रका काम गर्न पनि आयोगलाई बजेटले साथ दिएको छैन । सारमा नीतिगत र संरचनागत विभेद र वञ्चितीकरणको मारमा परेर राजनीतिक, सामाजिक, आर्थिक, शैक्षिकलगायत सबै क्षेत्रमा पछि परेका दलित समुदायका पक्षमा आयोगले गर्नुपर्ने कामको सूची लामो छ । तर, आयोगलाई बजेट नदिई दाह्राबिनाको बाघजस्तै बनाएर दलितलाई निराश पार्ने काम भएको छ ।"
नेहरूको निधन,सन् १९६४ मा आजकै दिन (मे २७) मा भारतका प्रधानमन्त्री जवाहरलाल नेहरूको निधन भएको थियो । १८८९ मा भारतको प्रयागराजमा जन्मिएका नेहरूको ७४ वर्षको उमेरमा राजधानी नयाँदिल्लीमा निधन भएको थियो । ब्रिटिस उपनिवेशबाट १९४७ मा स्वतन्त्र भएसँगै नेहरू भारतको पहिलो प्रधानमन्त्री भएका थिए । स्वतन्त्रतापछि भएको चुनावमार्फत उनी १९५२ मे १३ मा भारतको पहिलो जननिर्वाचित प्रधानमन्त्री बने । भारतमा १९४९ नोभेम्बर २६ मा जारी गरिएको संविधानअनुसार पहिलो आमनिर्वाचन भएको थियो । १९५१ अक्टोबर २५ देखि १९५२ फेब्रुअरी २१ मा भएको चुनावमा भारतीय राष्ट्रिय कंग्रेस (आईएनसी) ले बहुमत प्राप्त गरेको थियो । लोकसभाका ४ सय ८९ सिटका लागि भएको चुनावमा आईएनसीले ३ सय ६४ सिट जितेको थियो । विपक्षी कम्युनिस्ट पार्टी अफ इन्डिया १६ र सोसलिस्ट पार्टी १२ सिटमा विजयी भएको थियो ।
कान्समा कपाडियालाई 'ग्रान्ड प्रिक्स,"(काठमाडौं) विश्वकै प्रतिष्ठित कान्स फिल्म फेस्टिभलमा यसपटक केही फरक दृश्य देखियो । फेस्टिभलमा भारतीय फिल्म अल वि इम्याजिन याज लाइट प्रदर्शन भइरहेको थियो । जब फिल्म सकियो, सबै दर्शकहरू आआफ्नो ठाउँबाट उठेर निकैबेर ताली बजाए । तालीको गडगडाहट करिब आठ मिनेटपछि मात्रै रोकियो । फिल्म मे २३ मा कान्सको सबैभन्दा प्रतिष्ठित श्रेणी पाम डेओरअन्तर्गत प्रिमियर गरिएको थियो । फेस्टिभलको मुख्य प्रतिस्पर्धामा भारतबाट ३० वर्षपछि छानिएको फिल्म पनि हो, अल वि इम्याजिन याज लाइट । यसअघि १९९४ मा साजी एन खरुनको स्वाहम यस विधामा मनोनयनमा परेको थियो । १९८८ को कान्स फेस्टिभलमा भारतकी मीरा नैरको सलाम बम्बे ले क्यामेर डेअर अवार्ड जितेको थियो । नैरको अर्को फिल्म मनसुन वेडिङ ले २००१ को भेनिस फिल्म फेस्टिभलमा गोल्डन लायन अवार्ड जितेको थियो । २०१३ को कान्समा रितेश बात्राको फिल्म द लञ्चबक्स ले ग्रान्ड गोल्डन रेल अवार्ड जितेको थियो । कपाडियाको यही फिल्मले ७७ औं कान्स फिल्म फेस्टिभलमा भारतका लागि ऐतिहासिक सफलता दिलाएको छ । फिल्मले कान्ससको दोस्रो प्रतिष्ठित अवार्ड ग्रान्ड प्रिक्स जितेको हो । कान्समा भारतीय फिल्मको प्रिमियर गरिएकामा आभार व्यक्त गर्दै कपाडियाले अर्को भारतीय फिल्मका लागि ३० वर्ष नपर्खाउन अनुरोधसमेत गरिन् । यो मेरा लागि विश्वासै गर्न नसकिने क्षण हो । विश्वास नलागेर आफैंलाई चिमोटिरहेकी छु, फेस्टिभलमा अवार्ड प्राप्त गरेपछि बोल्ने क्रममा कपाडिया मुस्कुराउँदै भनिन्, मेरा लागि यस प्रतियोगितामा चयन हुनु नै ठूलो कुरा थियो । अवार्ड त मेरो कल्पना बाहिरको कुरा हो । उमेरले भर्खर ३८ वर्ष टेकेकी पायल कपाडियाको निर्देशकीय डेब्यु फिचर फिल्म हो, अल वि इम्याजिन याज लाइट । फिल्ममा तीन फरक उमेर र वर्गका महिलाहरूबीचको मित्रताको कथा प्रस्तुत गरिएको छ । मलायलमहिन्दी भाषाको फिल्ममा कान्ति कुश्रुती, दिव्या प्रभा र छाया कदमले मुख्य भूमिका निर्वाह गरेका छन् । कपाडियाले यसअघि विभिन्न सर्टफिल्म तथा वृत्तचित्र बनाइसकेकी छन् । मुम्बईमा जन्मिएकी कपाडिया कलाकार नलिनी मलानीकी छोरी हुन् । आन्ध्र प्रदेशको ऋषि वैली स्कुल पढेकी कपाडियाले सेन्ट जेभियर्स कलेजबाट अर्थशास्त्रमा स्नातकोत्तर र सोफिया कलेजबाट स्नातकोत्तर गरेकी छन् । त्यसका साथै उनले पुणेस्थित फिल्म एन्ड टेलिभिजन इन्टिच्युट अफ इन्डिया मा फिल्म निर्माणसम्बन्धी अध्ययनसमेत गरेकी छन् । कपाडियाको पहिलो वृत्तचित्र अ नाइट अफ नोइङ नथिङ ले २०२१ को कान्स फिल्म फेस्टिभलमा गोल्डन आई अवार्ड जितेको थियो । उक्त वृत्तचित्र २०१५ मा भारतको पुणेस्थित फिल्म संस्थामा छात्राहरूले गरेको प्रदर्शनमा आधारित छ । चार महिनासम्म चलेको प्रदर्शनको कपाडियाले नेतृत्व लिएकी थिइन् । जसका कारण संस्थानले उनको छात्रवृत्तिसमेत कटौती गरिदिएको थियो । कपाडियाले आफ्टरनुन क्लाउड्स, द लास्ट म्याङ्गो विफोर द मनसुन र एन्ड ह्वाट इज द समर सेइङ को निर्देशन गरिसकेकी छन् । यस पटकको कान्समा भारतीय फिल्मकर्मीले तीन मुख्य अवार्ड हात पारेका छन् । कपाडियासँगै चिदानन्द एस नायकको सनफ्लावर्स वेयर द फ्रस्ट वन टु नो र अनुसुया सेनगुप्ताको द सेमलेस ले अवार्ड हात पारेका हुन् । नेपालमा छायांकन भएको द सेमलेस ले अन सर्टेन रिगार्ड विधामा पर्फर्मेन्स अवार्ड प्राप्त गरेको हो । कान्सको शीर्ष पुरस्कार पाम डेओर भने अमेरिकी निर्देशक सिन बेकर निर्देशित फिल्म एनोरा ले जितेको छ । फिल्ममा विदेशी नर्तकी (माईकी म्याडिसन) र रुसी धनाढ्यका छोरा (मार्क आइडेलेस्टेन) बीचको रोमान्टिक सम्बन्ध देखाइएको छ । यसअघि कान्समा बेकरका द फ्लोरिडा प्रोजेक्ट र रेड रकेट छनोट भएका थिए । यसअघि २०११ मा अमेरिकी निर्देशक टिरेन्स मल्लिकले द ट्री अफ लाइफ का लागि उक्त अवार्ड जितेका थिए । पाम डेओरका दुई पटकका विजेता निर्देशक फ्रान्सिस फोर्ड कोपोला फिल्म मेगालोपोलिस ले भने यस पटक कुनै सफलता हात पार्न सकेन । हलिउड निर्देशक जर्ज लुकासलाई पनि कान्समा मानार्थ पाम डेओर प्रदान गरिएको छ । मे १४ मा सुरु भएको कान्स शनिबार राति समापन भएको हो ।"
नाफामा जाने संस्थानको संख्या र आम्दानी बढ्यो,"(काठमाडौं)सरकारका २६ सार्वजनिक संस्थानले गत आर्थिक वर्षमा ४८ अर्ब ५१ करोड ७५ लाख रुपैयाँ नाफा कमाएका छन् । अर्थ मन्त्रालयका अनुसार हाल ४४ सार्वजनिक संस्थान अस्तित्वमा छन् । तीमध्ये १५ वटा घाटामा गएका छन् भने तीन वटाको कारोबार शून्य छ । सार्वजनिक संस्थानको वार्षिक स्थिति समीक्षा २०८१ अनुसार आर्थिक वर्ष २०७८७९ मा पनि ४४ सार्वजनिक संस्थान सञ्चालनमा थिए । तीमध्ये २५ नाफामा र १७ घाटामा सञ्चालित थिए । आव २०७९८० मा अघिल्लो आवको तुलनामा संस्थानको समग्र खुद नाफामा ३०४६२० प्रतिशतले वृद्धि भएको हो । खुद नाफा बढ्नुको प्रमुख कारण हो, नेपाल आयल निगम । अन्तर्राष्ट्रिय बजारमा इन्धनको मूल्य अचाक्ली बढेपछि आव २०७८७९ मा निगम ३८ अर्ब १७ करोड ७८ लाख रुपैयाँ खुद नोक्सानीमा थियो । गत आवमा इन्धनको मूल्यमा आएको गिरावट र ऋण तिर्नुपर्ने दायित्व बाँकी रहेको जनाउँदै निगमले स्वचालित मूल्य प्रणाली पूर्णरूपमा कार्यान्वयन नगर्दा नाफामा गएको हो । गत आव २०७९८० मा निगमको खुद नाफा ११ अर्ब ७२ करोड ३० लाख भएको छ । निगमको नाफा बढेकै कारण व्यापारिक क्षेत्रमा रहेका संस्थानको खुद नाफा पनि बढेको छ । नाफामा सञ्चालन भएका संस्थानबाट सरकारले २०७९८० मा १० अर्ब ४५ लाख लाभांश प्राप्त गरेको छ । २०७८७९ मा ६ अर्ब १५ करोड ५१ लाख लाभांश प्राप्त गरेको थियो । सेयर पुँजीमा ५० प्रतिशतभन्दा बढी सरकारको नियन्त्रणात्मक स्वामित्व भएका निकायलाई सार्वजनिक संस्थानको रूपमा लिइन्छ । यही अभ्यासअन्तर्गत औद्योगिक क्षेत्रमा १०, व्यापारिक क्षेत्रमा ४, सेवा क्षेत्रमा ११, सामाजिक क्षेत्रमा ५, जनोपयोगी क्षेत्रमा ५ र वित्तीय क्षेत्रमा ९ सार्वजनिक संस्थान अस्तित्वमा छन् । समीक्षाअनुसार समग्रमा औद्योगिक क्षेत्रका संस्थान घाटामा छन् । यी क्षेत्रका संस्थान १ अर्ब ४८ करोड ५० लाख घाटामा रहेको उल्लेख छ । व्यापारिक क्षेत्रका संस्थान ११ अर्ब ८१ करोड १४ लाख नाफामा रहेको समीक्षामा उल्लेख छ । त्यस्तै, समग्र सेवा क्षेत्रका संस्थान २ अर्ब २२ करोड नाफामा छन् । सामाजिक क्षेत्रमा रहेका संस्थान भने १२ करोड ५ लाख नोक्सानीमा छन् । जनोपयोगी क्षेत्रका संस्थानको अवस्था भने सन्तोषजनक छ । समग्रमा १७ अर्ब १० करोड ४० लाख नाफा छ । वित्तीय क्षेत्रका संस्थान सबै नाफामा छन् । समग्रमा १८ अर्ब ९८ करोड ७५ लाख रुपैयाँ नाफा कमाएका छन् । समीक्षाअनुसार सबैभन्दा बढी नाफा निगमले ११ अर्ब ७२ करोड २९ लाख कमाएको छ । दोस्रोमा क्रमशः नेपाल विद्युत् प्राधिकरण ९ अर्ब ४० करोड ५५ लाख, नेपाल दूरसञ्चार कम्पनी ७ अर्ब ९२ करोड १ लाख, नागरिक लगानी कोष ३ अर्ब ८५ करोड ७० लाख, निक्षेप तथा कर्जा सुरक्षण कोष ३ अर्ब ८० करोड ६३ लाख रुपैयाँ कमाएका छन् । यी ५ संस्थानको खुद नाफा कुल खुद नाफाको ७५६७ प्रतिशत छ । सबैभन्दा घाटा व्यहोर्ने संस्थानमा भने नेपाल वायुसेवा निगम (६५ करोड २९ लाख), नेपाल खानेपानी संस्थान (५४ करोड ६९ लाख), दुग्ध विकास संस्थान (४८ करोड ४२ लाख), उदयपुर सिमेन्ट उद्योग (३६ करोड २८ लाख), नेपाल टेलिभिजन (३५ करोड १२ लाख) लगायत संस्थान छन् । वायुसेवा निगम २०७६७७ देखि समीक्षा अवधिसम्म निरन्तर नोक्सानमा सञ्चालित छ । आव २०७८७९ को तुलनामा खुद नोक्सान घटे पनि वायुसेवा निगमको वित्तीय अवस्था सन्तोषजनक नभएको उल्लेख छ । वित्तीय संस्थाबाट कर्जा लिएर खरिद गरिएका जहाजको साँवा र ब्याज भुक्तानी गर्न समस्या हुनु, उच्च प्रशासनिक खर्च, जहाजको न्यून सञ्चालन, समयमा उडान नहुनु, व्यावसायिक योजनाको न्यून कार्यान्वयनले अवस्था खस्कँदो छ, समीक्षामा भनिएको छ ।वायुसेवा निगम जस्तै अन्य संस्थानको उद्देश्यमा स्पष्टता र एकरूपता कायम हुन सकेको छैन । एकातर्फ प्रतिस्पर्धी वातावरणमा व्यावसायिक उद्देश्यका सहित सञ्चालन हुनुपर्ने बाध्यता छ, अर्कोतर्फ सरकारले लिएका नीति र प्राथमिकता बमोजिम नागरिकलाई गुणस्तरीय वस्तु तथा सेवाको वितरण सुलभ मूल्यमा दिनुपर्ने जिम्मेवारी छ, समीक्षामा भनिएको छ, संस्थानले आफूद्वारा उत्पादित वस्तु तथा सेवाको मूल्य निर्धारणमा पूर्ण स्वायत्तता प्राप्त गर्न सकेका छैनन् । संस्थानको सञ्चालक समितिका सदस्य तथा प्रमुख कार्यकारी अधिकृतमा नियुक्त भएका पदाधिकारीले आफूलाई अब्बल सावित गर्न सकेका छैनन् । नियुक्तिमा अनुभवी र सक्षम व्यक्तिको उपस्थित नहुँदा समस्या देखिएको छ ।समीक्षाअनुसार २०८० असारसम्म सार्वजनिक संस्थानमा सरकारको कुल लगानी ८६२ प्रतिशतले बढेर ६ खर्ब ६१ अर्ब १० करोड ७४ लाख पुगेको छ । सेयर लगानी ९१९ प्रतिशतले बढेर ३ खर्ब ७९ अर्ब ७२ करोड १६ लाख र ऋण लगानी ७८६ प्रतिशत बढेर २ खर्ब ८१ अर्ब ३८ करोड ५८ लाख पुगेको छ । २०७८७९ को तुलनामा चुक्ता पुँजी १०६२ प्रतिशतले बढेर २०७९८० मा ४ खर्ब १२ अर्ब १२ करोड ८१ लाख पुगेको छ । जसमा सरकारको पुँजी लगानी ९२१३ प्रतिशत र अन्य संस्थाननिजी क्षेत्रको ७८७ प्रतिशत सेयर स्वामित्व रहेको उल्लेख छ । कुल सञ्चालन आय १४८७ प्रतिशतले बढेर ६ खर्ब ६१ अर्ब १ करोड २९ लाख पुगेको छ । त्यस्तै, संस्थानको प्रशासनिक खर्च २३७९ प्रतिशतले बढेको छ । सार्वजनिक संस्थानमा ३२ हजार १ सय ८० कर्मचारी कार्यरत छन् । २०७८७९ मा २९ हजार ७ सय ३६ कर्मचारी कार्यरत थिए ।"
स्थानीय तहको बेरुजु झन्डै २ खर्ब,"स्थानीय तहले विस्तृत परियोजना प्रतिवेदन, डीपीआर बनाएर अन्धाधुन्ध रूपमा बजेट खर्च गरेको आवाज जनस्तरबाट उठिरहेको छ । महालेखाको प्रतिवेदनले पनि सोही आवाजको पुष्टि हुने गरी विवरणहरू सार्वजनिक गरेको छ । प्रतिवेदनअनुसार स्थानीय तहले डीपीआर, गुरुयोजना र परामर्श सेवा, सम्भाव्य अध्ययन जस्ता शीर्षकमा १ खर्ब ६ अर्ब १५ लाख रुपैयाँ खर्च गरेका छन् । तर अध्ययन प्रतिवेदन कार्यान्वयन भएको छैन भने अभिलेख पनि भेटिँदैन, महालेखाले भनेको छ ।प्रतिवेदनअनुसार गत आवमा ७५ स्थानीय तहले ३ अर्ब ६६ करोड ७१ लाखको चार पांग्रे सवारीसाधन तथा १ सय ३० स्थानीय तहले २० करोड ७२ लाखको दुई पांग्रे सवारीसाधन खरिद गरेका छन् । सवारीसाधन किन्न कुल ३ अर्ब ८७ करोड ४३ लाख रुपैयाँ खर्च भएको छ । गत आवमा ३ सय २७ स्थानीय तहले इन्धनबापत १ अर्ब ५६ करोड ६९ लाख तथा सवारीसाधन मर्मतमा २ सय ६४ स्थानीय तहले ७३ करोड ७६ लाख रुपैयाँ खर्च गरेका छन् । दिवा खाजा कार्यक्रम कार्यान्वयन पुस्तिकामा विद्यार्थीको अभिलेख राखेर खाजाबापत रकम खर्च गर्न पाउने व्यवस्था छ । तर गत आवमा १ सय ४५ स्थानीय तहले विद्यार्थीको अभिलेख नै नराखी ५४ करोड ४३ लाख ९९ हजार रुपैयाँ खर्चेका छन् । विद्यार्थीको हाजिरी प्रमाणित अभिलेख नै नराखी उक्त खर्च गरिएको छ । विद्यालयका छात्रछात्रालाई सेनिटरी प्याड निःशुल्क दिने कार्यक्रमअन्तर्गत १ सय ४७ स्थानीय तहले सेनेटरी प्याड खरिद गरेको देखिन्छ । उक्त शीर्षकमा १७ करोड ६९ हजारको प्याड खरिद गरिएको छ । तर प्याड गोदाममा मौज्दात देखिन्छ ।"
सरकारका सूचना प्रविधि प्रणालीमा कैफियत,"सरकारले आगामी आवको नीति तथा कार्यक्रममा आउँदो १० वर्षलाई सूचना प्रविधि दशक मनाउन घोषणा गरिरहँदा महालेखाले भने अधिकांश सार्वजनिक निकायमा सूचना प्रविधि प्रणालीहरू प्रभावकारी नभएको, प्रणाली खरिदका मापदण्ड निर्धारण गर्नुपर्ने, सूचना प्रविधि प्रणालीलाई थप सुदृढ बनाउन आवश्यक रहेको जनाएको छ । वैदेशिक व्यापारमा संलग्न सरोकारवाला निकाय र सेवाग्राहीलाई एकै द्वारबाट अनलाइन सेवा प्रदान गर्ने उद्देश्यले स्थापना गरिएको नेपाल राष्ट्रिय एकद्वार प्रणाली मा पनि सूचनाको गोपनीयतादेखि साइबर सुरक्षा, इन्टर (अपेराबिलिटी र डाटा एक्सचेन्ज गर्ने विधिसमेत स्पष्ट नभएको महालेखाले औंल्याएको छ । यस प्रणालीका कारण व्यवसाय सहजता इन्डेक्समा उल्लेख्य सुधार नभएको, जनशक्ति विकास योजना र जोखिम विश्लेषण गर्ने कार्य हुन बाँकी रहेको, प्रणाली सञ्चालन, अनुगमन र मूल्यांकनका लागि शासकीय (गभर्नेन्स) संरचना निष्क्रिय रहेको, प्रणालीमा आइपर्ने साधारणदेखि जटिल समस्या समाधानका लागि प्रणाली विकासकर्तामा पूर्ण रूपमा निर्भर रहनुपर्ने अवस्था रहेको प्रतिवेदनले भनेको छ ।घरजग्गाको हक हस्तान्तरण गर्न आवश्यक लिखत तथा निवेदन घर वा आफूलाई पायक पर्ने भूसेवा केन्द्रमार्फत अनलाइन गरी सम्बन्धित भूमिसुधार तथा मालपोत कार्यालयमा पेस गर्ने र प्रणालीबाटै लिखत तथा निवेदन प्रिन्ट गर्न सकिने व्यवस्था भूसूचना प्रणाली देखि स्मार्ट लाइसेन्स, राष्ट्रिय परिचयपत्रजस्ता सूचना प्रविधिमार्फत प्रवाह गर्ने भनिएका सेवाहरू प्रभावकारी हुन नसकेको महालेखाको ठहर छ । सूचना प्रविधि प्रणालीमा पहुँच, गोपनीयता र सुरक्षासम्बन्धी कानुनी व्यवस्था गर्न, सूचना प्रणालीहरूलाई एकीकृत वा अन्तरआबद्ध गरी सञ्चालन गर्न, सूचना प्रविधिमा आएका नवीन अवधारणाहरू कृत्रिम बौद्धिकता (एआई), मेसिन लर्निङलगायत प्रविधिको प्रयोग र सोको लाभ सम्बन्धमा अध्ययन गर्न, सूचना प्रविधिमा गरेको खर्च र यससँग सम्बन्धित यन्त्र उपकरणको अभिलेख व्यवस्थित गर्न महालेखाले सुझाव दिएको छ ।महालेखाले नवीनतम प्रविधिलाई प्रोत्साहन गर्दै फाइभजीजस्ता परियोजना कार्यान्वयनमा ल्याउन सुझाव दिएको छ । विश्वका विभिन्न देशले फाइभजीमा आधारित मोबाइल सेवा सुरु गरिसकेको उल्लेख गर्दै महालेखाले नेपालमा पनि यो प्रविधिको कार्यान्वयनमा प्रभावकारिता ल्याउनुपर्ने उल्लेख गरेको छ । नेपाल दूरसञ्चार कम्पनी लिमिटेडले यो वर्ष फाइभजी प्रविधिको उपयोगिता परीक्षण गर्नका लागि १ करोड ८४ लाख ३८ हजार रुपैयाँ खर्च गरे तापनि फाइभजी कार्यान्वयनमा प्रगति गर्न सकेको छैन, प्रतिवेदनमा भनिएको छ, प्रविधिमा आएको परिवर्तन, प्रतिस्पर्धाको अवस्था, फाइभजी प्रविधि कार्यान्वयनको ढिलाइबाट भविष्यमा आउन सक्ने चुनौती र राजस्व प्राप्तिमा पर्न सक्ने प्रभावसमेतलाई ध्यान दिई कम्पनीले प्रविधिको कार्यान्वयनमा प्रभावकारिता ल्याउनुपर्दछ ।विद्युतीय कारोबार सञ्चालनलाई व्यवस्थित र विश्वसनीय बनाउनुका साथै अनलाइन व्यापार, ईपेमेन्टलगायत विद्युतीय कारोबारलाई नियमन र व्यवस्थापन गर्न उपयुक्त कानुनी व्यवस्था गर्न महालेखाले सुझाव दिएको छ । एकै प्रकारको कामका लागि निकायगत रूपमा सूचना प्रविधि प्रणाली खरिद गर्ने कार्यमा पुनरावलोकन गरी अन्तरनिकाय समन्वय कायम गरी खरिद गरेर सम्बन्धित निकायलाई पहुँच प्रदान गर्न भनिएको छ । सरकारी निकायहरूले छुट्टाछुट्टै डाटा सेन्टर सञ्चालन गर्ने कार्यमा सुधार गरी सरकारी एकीकृत डाटा सेन्टरबाट सेवा लिने व्यवस्था गर्नुपर्छ, प्रतिवेदनमा थप भनिएको छ, प्रणालीको आधिकारिक निकायमा दर्ता तथा नवीकरणको व्यवस्था मिलाई भल्नाराबिलिटी एसेसमेन्ट एन्ड पेनेट्रेसन टेस्ट लगायत परीक्षण गर्नुपर्छ ।"
पाँच वर्षमा ३ खर्ब ४१ अर्ब राजस्व छुट,"(काठमाडौं)सरकारले पाँच वर्षमा भन्सार र आन्तरिक राजस्वमा ३ खर्ब ४१ अर्ब ७४ करोड ४३ लाख रुपैयाँ छुट दिएको छ । आर्थिक ऐन २०७९ अनुसार विगत ५ वर्षको राजस्व छुटको तथ्यांक विश्लेषण गर्दा भन्सार र आन्तरिक राजस्वतर्फ गरी उक्त रकम बराबरको छुट दिइएको महालेखा परीक्षकको ६१ औं प्रतिवेदनमा उल्लेख छ । पछिल्लो समय राजस्व छुट दिन सक्ने व्यवस्थामा क्रमशः सुधार हुँदै गएको छ । तर वस्तु तथा सेवाको पैठारीमा लाग्ने महसुल दरमा दिने छुट र द्रष्टव्य, अनुसूची तथा पटके निर्णयका आधारमा दिने छुटको दायरा बढ्दा राजस्व छुटको रकम बढेको प्रतिवेदनमा उल्लेख छ ।आर्थिक वर्ष ०७९८० मा समेत भन्सार राजस्वमा ९९ अर्ब ४२ करोड ३३ लाख रुपैयाँ छुट दिएको महालेखाले जनाएको छ । आर्थिक ऐनबाट आन्तरिक राजस्वतर्फ समेत छुट दिए पनि त्यसको अभिलेख अर्थ मन्त्रालय र आन्तरिक राजस्व विभागले नराखेको महालेखाको प्रतिवेदनमा उल्लेख छ । राजस्व छुट वर्सेनी बढ्दो क्रममा रहेकाले पुनरावलोकन गरिनुपर्ने महालेखाले औंल्याएको छ । आर्थिक ऐन, २०७९ को दफा १८ मा सरकारले प्रचलित कानुनबमोजिम लगाएको दस्तुर, शुल्क, महसुल वा करको दर घटाउनबढाउन वा आंशिक वा पूर्ण रूपमा राजस्व छुट दिन सक्ने व्यवस्था गरेको थियो । सोही ऐनको अनुसूची १ को दफा १४ मा भन्सार महसुल पूर्ण छुट हुने, एक प्रतिशत मात्र लाग्ने र आंशिक छुट हुने, अनुसूचीको दफा १५ मा नेपाल सरकारको सम्बन्धित निकायको सिफारिसमा भन्सार महसुल पूर्ण वा आंशिक छुट हुने मालवस्तुबारे उल्लेख छ । आर्थिक ऐनले मूल्य अभिवृद्धि कर ऐन, २०५२ को अनुसूची १ बमोजिमका वस्तु तथा सेवामा मूल्य अभिवृद्धि कर छुट हुने व्यवस्था गरेको छ, प्रतिवेदनमा उल्लेख छ, मन्त्रिपरिषद्को निर्णयबाट आर्थिक ऐन, २०७९ को विभिन्न दफामा संशोधन गरी छुट तथा सहुलियतका दरहरूमा समेत वृद्धि गरेको छ ।आर्थिक वर्ष ०७८०७९ मा भन्सारतर्फ ९७ अर्ब ३० करोड ८२ लाख रुपैयाँ छुट दिइएको थियो । आन्तरिक राजस्वतर्फ २४ अर्ब ५० करोड २८ लाख छुट दिएको महालेखाको प्रतिवेदनमा उल्लेख छ । प्रत्येक वर्ष आयकर, अन्तःशुल्क र मूल्य अभिवृद्धि कर छुटको दायरा बढ्दै गएकाले राजस्व असुलीको लक्ष्यमा समेत प्रभाव परेको प्रतिवेदनमा जनाइएको छ । राजस्व छुटको प्रभाव विश्लेषण गर्ने तथा छुटको तथ्यांक संसद्मा पेस गरी पारदर्शिता गर्नुपर्ने महालेखाको निष्कर्ष छ । महालेखाको हरेक प्रतिवेदनले सरकारलाई सोही सुझाव दिँदै आएको छ । तर हालसम्म कार्यान्वयनमा आउन सकेको छैन ।राजस्व छुटको दर घटबढ गर्दा लिएको आधार र विश्लेषणको अभिलेख नराखेको, राजस्व छुटको विवरण बजेट वक्तव्य साथ संसद्मा पेस नगरेको, राजस्व छुट दिएको कारणले वस्तु तथा सेवाको उत्पादन, रोजगारी एवं लगानीमा अभिवृद्धि र आम नागरिकमा पुगेको सहुलियतलगायतका पक्षको विश्लेषण हुन नसकेको महालेखाले जनाएको छ । आर्थिक ऐन, विशेष ऐन, नियम, सहायता सम्झौताअन्तर्गत प्रदान गरिएको राजस्व छुट तोकिएको सर्त तथा प्रयोजनमा सदुपयोग भएको सुनिश्चित गर्नुपर्ने महालेखाको भविष्यमा गर्नुपर्ने सुधारमा उल्लेख छ । द्रष्टव्य, अनुसूची तथा पटके रूपमा गरिने निर्णयका आधारमा दिइने छुटको दायरा नियन्त्रण गर्नु जरुरी रहेको महालेखाको सुझाव छ । समग्र राजस्व छुटबाट गुम्ने राजस्वको एकीकृत रकमगत विवरण र सो छुटबाट भएको अपेक्षित उपलब्धिलाई संसदमा पेस गर्ने व्यवस्था गर्नुपर्ने महालेखाले जनाएको छ ।"
औसत पुँजीगत खर्च १८२ प्रतिशत मात्रै,"(काठमाडौं)संघीयता कार्यान्वयनको ७ वर्षयता सरकारको पुँजीगत खर्च औसतमा वार्षिक १८२ प्रतिशतले भएको आर्थिक सर्वेक्षण २०८०८१ ले देखाएको छ । प्रदेश र स्थानीय तहलाई हुने वित्तीय हस्तान्तरण संघीय सरकारको चालु खर्चमा लेखांकन भएकाले पुँजीगत खर्चको हिस्सा कम देखिएको सर्वेक्षणले प्रस्ट्याएको छ । सर्वेक्षणअनुसार प्रदेश र स्थानीय तहमा हस्तान्तरण हुने अनुदान ती तहबाट पुँजी निर्माणमा समेत खर्च हुने गरेको छ । यसरी खर्च हुँदा वास्तविक पुँजीगत खर्चको आकार भने तीन तहको एकीकृत खर्चको एक तिहाइ रहेको सर्वेक्षणमा उल्लेख छ । गत आर्थिक वर्ष (आव) ०७९८० मा संघ, प्रदेश र स्थानीय तहको एकीकृत खर्च १११ प्रतिशतले बढेर १६ खर्ब ५६ अर्ब ७ करोड पुगेको छ । यस अवधिमा तीन तहको खुद चालु खर्च ८५ प्रतिशतले बढेर ९ खर्ब ३२ अर्ब ३९ करोड पुगेको छ । आर्थिक सर्वेक्षणअनुसार पुँजीगत खर्च ७६ प्रतिशतले बढेर ५ खर्ब २७ अर्ब ४५ करोड र वित्तीय व्यवस्थातर्फको खर्च ३८९ प्रतिशतले बढेर १ खर्ब ९६ अर्ब २३ करोड पुगेको छ । गत आवको एकीकृत खर्चमध्ये चालु खर्च, पुँजीगत खर्च र वित्तीय व्यवस्थाको अनुपात क्रमशः ५६३०, ३१८५ र ११८५ प्रतिशत छ । यस अवधिको कुल एकीकृत खर्चमा संघ, प्रदेश र स्थानीय तहको खर्च क्रमशः ६१८, १०८ र २७४ प्रतिशत रहेको सर्वेक्षणमा उल्लेख छ । उक्त आवमा संघबाट प्रदेश र स्थानीय तहमा ३ खर्ब ९७ अर्ब ३६ करोड वित्तीय हस्तान्तरण भएको छ । प्रदेशबाट स्थानीय तहमा भएको यस्तो हस्तान्तरण २६ अर्ब ३९ करोड रुपैयाँ छ । गत आवमा संघ, प्रदेश र स्थानीय तहको राजस्व संकलन १० खर्ब ४२ अर्ब ६४ करोड छ । यस अवधिमा तीन तहमा उपयोग भएको राजस्व तीन तहको खुद चालु खर्च (वित्तीय हस्तान्तरणबाहेक) भन्दा १ खर्ब ३ अर्ब ३५ करोडले बढी रहेको आर्थिक सर्वेक्षणमा उल्लेख छ । प्रदेश र स्थानीयतहमा वित्तीय हस्तान्तरण गरिसकिएपछि खर्च त्यहीअनुसार देखिनुपर्ने संघीयता विज्ञ खिमलाल देवकोटा बताउँछन् । प्रदेश र स्थानीय तहमा वित्तीय हस्तान्तरण चालु शीर्षकमा राखिएको हुन्छ, चालु शीर्षकमा गएपछि त्यो संघको खर्चमा नदेखिनुपर्ने हो, उनले भने, प्रदेश र स्थानीय तहमा पठाइसकेपछि आफ्नो खर्चको शीर्षकबाट हटाउनुपर्ने हो, नहटाएर पनि यस्तो देखिएको हुन सक्छ । संघीय सरकारअन्तर्गत सबैभन्दा बढी बजेट पाउनेमा भौतिक पूर्वाधार तथा यातायात मन्त्रालय पर्छ । चालु आर्थिक वर्षमा यो मन्त्रालयका लागि १ खर्ब ३१ अर्ब ५९ करोड रुपैयाँ बजेट विनियोजन भएको थियो । यो मन्त्रालयअन्तर्गत सडक, पुल लगायतका पूर्वाधारहरू निर्माण गरिन्छ । जसका लागि पर्याप्त बजेट चाहिने हुन्छ । तर कतिपय आयोजनामा बजेट भएर पनि खर्च गर्न सकेको देखिँदैन । बढी समस्या गौरवका आयोजनामा छ । त्यसमा पनि सबैभन्दा बढी बजेट पाउने आयोजनामा काठमाडौं तराईमधेश द्रुतमार्ग (फास्ट ट्र्याक) छ । यो आयोजनाका लागि चालु आवमा २२ अर्ब ५० करोड रुपैयाँ विनियोजन गरिएको थियो । उक्त रकम खर्चिन नसकेपछि आयोजनाले साढे चार अर्ब रुपैयाँ अर्थ मन्त्रालयमा फिर्ता गरेको छ । आइतबार नै सार्वजनिक भएको महालेखा परीक्षकको ६१औं वार्षिक प्रतिवेदनमा भौतिक मन्त्रालयले निर्माणको खरिद प्रक्रिया दोस्रो त्रैमासिकमा सुरु गरी चौथो त्रैमासिकमा ठेक्का सम्झौता गर्नाले खरिद र निर्माणका विधि, प्रक्रियाहरू पूरा नहुने, अनुगमनमा कमी भई गुणस्तरीय कार्यसम्पादन गर्न कठिनाइ हुने गरेको औंल्याएको छ । वास्तविक खर्च नभए पेस्की प्रवाह मात्र हुने र लक्ष्यबमोजिम निर्माण कार्य गर्न नसक्नाले पुँजीगत खर्चमा कमी आएको महालेखापरीक्षकको प्रतिवेदनमा उल्लेख छ । उपलब्ध स्रोतको प्रभावकारी उपयोग हुने गरी खर्च दक्षता बढाउनुपर्ने महालेखाको सुझाव छ । त्यस्तै ३ सय प्रतिशत म्याद थप गर्दा पनि सडक योजना अधुरै रहेको पाइएको छ । महालेखापरीक्षकको प्रतिवेदनअनुसार तोकिएको अवधिभित्र ठेक्का सम्पन्न गर्नुपर्नेमा पटकपटक म्याद थप हुँदा पनि काम सम्पन्न हुने गरेको छैन । सडक विभागअन्तर्गतका २७ डिभिजन तथा योजना कार्यालयले १२ अर्ब २५ करोड २ लाखका २ सय ४ खरिद सम्झौतामध्ये १ सय १५ ठेक्कामा २ अर्ब ५३ करोड ६४ लाख भुक्तानी भएको पाइएको छ । जसमा सम्झौताको २०७१ प्रतिशत मात्र प्रगति भएकाले ती सडक योजनाहरू अधुरो रहेको देखिएको महालेखाको प्रतिवेदनमा उल्लेख छ । निर्माण व्यवसायीहरूले सम्झौताअनुसार काम सुरु नगर्ने, कामको प्रगति नबढाउने र बीचमा काम छाड्ने गरेका कारण अधुरा ठेक्काहरूको संख्या र समयावधि बढ्दै गएको हो । यस्ता किसिमका कार्यमा प्रचलित कानुन र खरिद सम्झौताअनुसार कारबाही गरी निर्माण कार्यसम्पन्न गर्नुपर्ने महालेखाको सुझाव छ । सार्वजनिक खरिद ऐन, २०६३ को दफा ५९ मा सार्वजनिक निकायसँग खरिद सम्झौता गर्नेले सम्झौताबमोजिम काम नगरी बीचैमा छोडेको वा सम्झौताबमोजिम कामको प्रगति नगरेमा सम्झौता अन्त्य गरी कारबाही गर्न सकिने र दफा ६३ मा कालोसूचीमा राख्न लेखी पठाउनुपर्ने व्यवस्था रहेको महालेखाले औंल्याएको छ । त्यस्तै राष्ट्रिय गौरवका सडक निर्माणमा गत आर्थिक वर्षभन्दा प्रगति न्यून छ । ती सडकहरूको निर्माण प्रगति चालु आर्थिक वर्षको फागुनसम्म सुस्त देखिएको छ । गत आर्थिक वर्षको फागुनसम्म मध्यपहाडी राजमार्गमा ४२ किलोमिटर सडक कालोपत्र भएको थियो । तर चालु आवको फागुनसम्म १३ किलोमिटर मात्र कालोपत्र भएको आइतबार सार्वजनिक भएको आर्थिक सर्वेक्षणमा उल्लेख छ । समग्रमा कुल दूरी १ हजार ८ सय ७९ किमिमध्ये १ हजार ४ सय १५ किमि सडक कालोपत्र भएको छ । अर्को गौरवको आयोजना हुलाकी राजमार्गको प्रगति पनि सन्तोषजनक देखिएको छैन । आर्थिक वर्ष ०७९८० को फागुनसम्म ३६५ किमि सडक कालोपत्र भएकोमा चालु आवको गत फागुनसम्म ३२ किमि मात्र सडक कालोपत्र भएको छ । उत्तरदक्षिण राजमार्गको कालीगण्डकी करिडोरको कुल लम्बाइ ४ सय ४७ किमि हो । यसलाई दुई खण्डमा विभाजन गरेर ठेक्का गरिएको छ । जसअनुसार पहिलो खण्ड गैंडाकोटराम्दीमालढुंगाको कुल दूरी २ सय ४५ किमिमध्ये फागुनसम्म १ सय ८४ किमि सडक कालोपत्र भएको छ । गत वर्ष यही समयमा १ सय २० किमि सडक कालोपत्र भएको थियो । कर्णाली करिडोरको कुल लम्बाइ २ सय ६९ किमिमध्ये गत फागुनसम्म ४५ किमि मात्र सडकको ट्र्याक खोल्ने काम भएको छ । जबकि गत वर्षको फागुनसम्म ३५ किमि मात्र सडकको ट्र्याक खोल्ने काम सकिएको थियो । कोशी कोरिडोर सडकको कुल दूरी १ सय ६२ किमि हो । जसमध्ये गत फागुनसम्म ७८ किमि सडक ग्राभेल भएको छ । गत आर्थिक वर्षको फागुनसम्म १५ किमि मात्र सडक ग्राभेल भएको थियो ।"
१४ हजार पीडित श्रमिकद्वारा दूतावासमा उजुरी,"(काठमाडौं) वैदेशिक रोजगारीका लागि खाडी तथा मलेसिया पुगेका १४ हजार ७ सय ३० नेपाली श्रमिकले दूतावासमा उजुरी गरेका छन् । आइतबार सार्वजनिक भएको महालेखाको ६१ औं वार्षिक प्रतिवेदन२०८१ अनुसार सम्झौताबमोजिमको काम तथा पारिश्रमिक नपाउने, काम वातावरण अनुकूल नहुने, रोजगारदाता कम्पनीले परिचयपत्र नबनाइदिने र मुलुक छोड्ने अनुमति नदिएको भन्दै गत एक वर्षको अवधिमा उक्त संख्याका श्रमिकले उजुरी दिएका हुन् । त्यसरी उजुरी दिनेमा सबैभन्दा बढी साउदी अरब, मलेसिया र यूएईमा कार्यरत नेपाली श्रमिक छन् । सम्झौताबमोजिम पारिश्रमिक नपाएको उजुरी ४६ प्रतिशत छन् । २१ प्रतिशत सम्झौता कार्यान्वयन नभएको, २१ प्रतिशत बिमालाइसेन्स जारी वा नवीकरण नगरेकोबहिर्गमन भिसा नदिएको, ८ प्रतिशत कुटपिटडर धम्कीकेस गरेको र ४ प्रतिशत कार्य वातावरणसँग सम्बन्धित उजुरी रहेको प्रतिवेदनमा उख्लेख छ । उजुरी परेकामध्ये साउदीको जेद्दास्थित महावाणिज्य दूतको कार्यालयले ७५, रियादले ८०, क्वालालाम्पुरले ८० र यूएईस्थित नेपाली दूतावासले ८३ प्रतिशत फर्स्योट गरेको विवरण छ ।दूतावासहरूका अनुसार सम्झौताबमोजिम पारिश्रमिक तथा काम नपाएको सम्बन्धमा कम्पनीले समयमा प्रतिक्रिया दिने गरेको छैन । अधिकांश श्रमिकसँग दोहोरो करार सम्झौता गरिएको छ । कम्पनीसँग काम नभएको र भिसा नवीकरण गर्न लामो समय लाग्ने गरेको छ । झन्झटिलो अध्यागमन प्रक्रिया भएको र कम्पनीले भिसा नवीकरण गरी घर पठाउन नचाहँदा श्रमिकहरू समस्यामा परेको प्रतिवेदनमा उल्लेख छ । समस्या समाधानका लागि न्यायिक निकायमा उजुरी गर्नुपर्ने र नेपाली कामदारहरू कानुनी उपचारका लागि सम्बन्धित निकायमा जान नसक्ने अवस्थाले समयमा उजुरी फर्स्योट हुन नसकेको नियोगहरूले उल्लेख गरेका छन् । प्रतिवेदनले गैरकानुनी रूपमा रहेका श्रमिकहरूको उद्धारका लागि आवश्यक रकम प्राप्त हुन नसकेको जनाएको छ । समस्या परेर फर्केका धेरै श्रमिकले क्षतिपूर्तिका लागि काठमाडौंस्थित वैदेशिक रोजगार विभागमा उजुरी दिने गरेका छैनन् । वैदेशिक रोजगार ऐन, २०६४ को दफा ३६ मा रोजगारदाता संस्थाले सम्झौतामा तोकिएबमोजिमको सर्तअनुसार रोजगार उपलब्ध नगराएमा सोको प्रमाणसहित कामदार वा निजको प्रतिनिधिले विभागसमक्ष क्षतिपूर्ति पाउनका लागि उजुरी गर्न सक्ने र विभागले सो सम्बन्धमा आवश्यक जाँचबुझ गर्दा बेहोरा मनासिब देखिएमा क्षतिपूर्ति भराइदिन आदेश दिन सक्ने व्यवस्था छ । विभागमा संस्थागतभन्दा व्यक्तिगत उजुरी दिनेको संख्या बढी छ । व्यक्तिगततर्फ एक हजार ९ सय २४ उजुरीबाट एक अर्ब ३६ करोड ३३ लाख २७ हजार रुपैयाँ मागदाबी गरिएको थियो । जसमा १८३ उजुरीको सम्बन्धमा ३८ करोड ३६ लाख ३७ हजार बिगो दाबी गरी अदालतमा मुद्दा दायर गरिएकोमध्ये १९ करोड ५७ लाख ७ हजार रुपैयाँ क्षतिपूर्ति भराएको छ । संस्थागत उजुरीतर्फ भने ६४२ वटा मात्रै दर्ता भएको छ । जसमा एक करोड ६८ लाख ७९ हजार मागदाबी गरेकामा श्रमिकले एक करोड १३ लाख १५ हजार रुपैयाँ क्षतिपूर्ति भराएको छ ।प्रतिवेदनअनुसार २ हजार ९५ उजुरी प्रक्रियामा नै छ । विगत वर्षका टुंगो लाग्न बाँकी उजुरीको अभिलेख अद्यावधिक छैन । कारबाही गर्दा प्राप्त उजुरीको समयमै निर्णय गरी उजुरीकर्तालाई न्याय दिनुपर्नेमा एक वर्षभन्दा बढी समय ढिला गरी एकमुष्ट निर्णय गरेको देखियो, महालेखाको प्रतिवेदनमा भनिएको छ, टुंगो लाग्न बाँकी उजुरीको अभिलेख व्यवस्थित गरी नियमानुसार फर्स्योट गर्नुपर्दछ ।आइतबार सार्वजनिक भएको आर्थिक वर्ष ०८०८१ को आर्थिक सर्वेक्षणको प्रतिवेदनअनुसार ०८० फागुनसम्म वैदेशिक रोजगारमा जान श्रम स्वीकृति लिने नेपाली कामदारको संख्या ५९ लाख ६९ हजार पुगेको छ । सरकारले ०५०५१ देखि वैदेशिक रोजगारीमा जाने नेपालीका लागि श्रम स्वीकृति जारी गर्ने अभिलेख राख्न थालेको हो । जसमध्ये पुरुष ९३८ प्रतिशत र महिला ६२ प्रतिशत छन् ।प्रतिवेदनका अनुसार चालु आर्थिक वर्षको फागुनसम्म नयाँ श्रम स्वीकृति लिने २ लाख ८५ हजार जना छन्, जसमध्ये पुरुष ८६४ प्रतिशत र महिला १३६ प्रतिशत छन् । नेपालीको वैदेशिक रोजगारीको प्रमुख गन्तव्य मुलुकमा कतार, मलेसिया, साउदी अरब, यूएई र कुवेत छन् । पछिल्लो अवधिमा यूएई, जापान, माल्दिभ्स, साउदी अरब र युरोप जाने नेपाली कामदारको संख्या बढ्दो रहेको आर्थिक सर्वेक्षणमा उल्लेख छ ।"
कोलकाता च्याम्पियन,"चेन्नई (एजेन्सी) इन्डियन प्रिमियर लिग (आईपीएल) को उपाधि आइतबार त्यही टिमले जितेको छ, जसले पूरा प्रतियोगितामा सबैभन्दा राम्रो प्रदर्शन गर्यो । कोलकाता नाइट राइडर्सले आइतबार सनराइजर्स हैदराबादलाई ८ विकेटले पराजित गर्दै उपाधि जितेको हो । कोलकाताले सुरुमा घातक बलिङ गर्यो र त्यसपछि ब्याटिङमा कुनै समस्या देखाएन । खेल कति धेरै एकपक्षीय रह्यो भने कोलकाताले जित आत्मसात् गर्दा ५७ बलको खेल अझै बाँकी थियो । कोलकाताले आईपीएल ट्रफी उचालेको तेस्रोपल्ट हो । यसका लागि टोलीले १० वर्ष लामो समय कुर्नुपर्यो । कोलकाताले सन् २०१२ र २०१४ मा उपाधि जितेको थियो । अहिले त्यस्तै सफलता दोहोर्याएको छ । उपविजेतामै सीमित हैदराबाद भने कोलकातासँग लगातार दोस्रो खेलमा पराजित भएको हो । जितका लागि १ सय १४ रनको लक्ष्य पाएको कोलकाताले १०३ ओभरमा २ विकेट गुमाएर विजयी रन बटुल्यो । कोलकातालाई विजयी गराउन वैंकटेश अयरले अर्धशतक पूरा गरे । ओपनर रहमनुल्लाह गुरबाजले ३९ र वैंकटेशले ५२ रन बनाए । उनीहरूले दोस्रो विकेटका लागि निर्णायक ९१ रनको साझेदारी गरेका थिए । वैंकटेश २६ बलको इनिङ्समा ४ चौका र ३ छक्का प्रहार गरेर नटआउट रहे । गुरबाजले ३२ बलमा ५ चौका र २ छक्का प्हार गरेका थिए । कप्तान श्रेयस ऐयर र सुनिल नारिनको खातामा समान ६ रन रह्यो । टस जितेर ब्याटिङ गरेको हैदराबाद १८३ ओभरमात्रै टिक्यो । अलआउट हुँदै टोलीले १ सय १२ रनमात्रै बनाएको थियो । नवौं क्रममा ब्याटिङ गरेका कप्तान प्याट कमिन्सले बनाएको २४ रन नै सर्वाधिक ठूलो व्यक्तिगत स्कोर रह्यो । त्यसबाहेक एडिन मारक्रमले २० रन जोडे ।दुईजनाको स्कोर छाड्ने हो भने कसैले पनि गतिलो योगदान दिन सकेनन् । इनिङ्समा मात्र ३ छक्का प्रहार भएको थियो । कोलकाताका लागि सबै बलर कसिकसाउ बलिङ गरे । आन्द्रे रसेलले ३ विकेट लिए भने मिचेल स्टार्क र हर्षित रानाले समान दुई विकेट लिए । लिग चरणको समाप्तिमा कोलकाता नै शीर्षस्थानमा रहेको थियो । कोलकाताले पहिलो क्वालिफायरमा दोस्रो स्थानमा रहेको हैदराबादलाई नै हराएको थियो ।"
अन्तिम तयारीमा नेपाल,"(डालास, अमेरिका)आईसीसी ट्वान्टी२० विश्वकप क्रिकेटको अन्तिम तयारीमा पुगेको नेपालले सोमबार क्यानडासँग अभ्यास खेल खेल्दै छ । जुन १ देखि हुने ट्वान्टी२० विश्वकपअघि नेपालले खेल्न लागेको दुई आधिकारिकमध्ये पहिलो अभ्यास खेल हो । अन्तर्राष्ट्रिय क्रिकेट परिषद् (आईसीसी) ले विश्वकपमा सहभागी सबै २० टोलीलाई अमेरिका र वेस्ट इन्डिजमा गरी २२ अभ्यास खेलको व्यवस्था मिलाइदिएको छ, त्यसअनुरुप नेपालले सोमबार क्यानडा र तीन दिनपछि अमेरिकासँग खेल्ने छ । पहिलो दिनको अभ्यासमा ओमानले पपुवा न्युगिनी र नामिबियाले युगान्डासँग खेल्नेछ । मंगलबार श्रीलंका र नेदरल्यान्ड्स, बंगलादेश र अमेरिका, अस्ट्रेलिया र नामिबिया, बुधबार अफगानिस्तान र ओमान विश्वकपअघि अभ्यास खेल जुट्नेछन् ।नेपालले दुवै खेल डालासको ग्रान्ड प्रेरी क्रिकेट रंगशालामा खेल्ने छ । नेपालले यही मैदानमा जुन ४ मा नेदरल्यान्ड्सविरुद्ध खेलेर ट्वान्टी२० विश्वकप यात्रा सुरु गर्नेछ । त्यसपछि अमेरिकाकै फ्लोरिडामा श्रीलंकासँग जुन ११ मा तथा वेस्ट इन्डिजको सेन्ट भिन्सेन्टमा जुन १४ मा दक्षिण अफ्रिका र जुन १६ मा बंगलादेशसँग खेल्ने छ ।मे पहिलो साता नेपाली टोली फ्लोरिडा आइपुगेको थियो । त्यसपछि एक साता वेस्ट इन्डिजको सेन्ट भिन्सेन्टमा पुगेर घरेलु टोलीसँग दुई अभ्यास खेल खेलेको नेपाली टोली पुनः अमेरिका फर्किएको थियो । अमेरिकाको ह्युस्टनमा नेपालले ह्युस्टन हरिकन्ससँग दुई अभ्यास खेल खेल्यो । पहिलो खेल टाइ भएपछि सुपर ओभरमा सफलता हात पारेको नेपालले शनिबार दोस्रो खेलमा हरिकन्सलाई २७ रनले हरायो । नेपालले निर्धारित २० ओभरमा ६ विकेट गुमाई १ सय २२ रनमात्र बनाउन सक्यो । कप्तान रोहित पौडेलले सर्वाधिक ४१ रन बनाए । उनले ४१ बलमा २ चौका प्रहार गरे । ओपनर कुशल भुर्तेलले ३१ बलमा २ चौकासहित २३ र गुलशन झाले १५ बलमा १ चौकासहित १४ रन बनाए । तल्लोक्रममा सन्दीप जोरा १३ बलमा १२ र सोमपाल कामी १० बलमा १२ रन बनाई अविजित रहे । कुनै छक्का प्रहार नभएको नेपाली इनिङ्समा आसिफ शेख १, अनिल साह ४, कुशल मल्ल २ रनमा आउट भए । हरिकन्सबाट इमरान खान जुनियर र जिया सेहजादले २२ विकेट लिएका थिए । सेहजादले २९ बलमा ३५ रन बनाए पनि प्रेरी भ्यू मैदानमा हरिकन्स १८३ ओभरमा ९६ रनमा अलआउट भयो । प्लेयर अफ द म्याच सेहजादले १ चौका र २ छक्का प्रहार गरे । लाहिरू मिलान्था र इमरानले समान १६ रन बनाए । अघिल्लो वर्ष काठमाडौं गएर लुम्बिनी अल स्टार्सबाट नेपाल ट्वान्टी२० लिग खेलेका मिलान्था रनआउट हुनु हरिकन्सको दुर्भाग्य बन्यो । हरिकन्सबाट अरूले दोहोरो स्कोर बनाउन सकेनन् । नेपालबाट करण केसीले ३ विकेट लिए । उनले ३ ओभरमा १ मेडन राख्दै १४ रन खर्चे । सोमपालले ४ ओभरमा १२ रन खर्चेर २ तथा रोहित, अविनाश बोहरा र सागर ढकालले ११ विकेट लिए । म्याचलगत्तै ह्युस्टनबाट निस्केको नेपाली टोली डालास आइपुगेको छ । स्थानीय टोलीसँग खेलेर नेपाल कन्डिसनमा भिज्ने प्रयास गरिरहेको छ । क्यानडा नेपालका पूर्व प्रशिक्षक पुबुदु दासानायकेको प्रशिक्षणमा रहेको छ । वेस्ट इन्डिजको सेन्ट किट्समा अभ्यास खेल खेलेर क्यानडाको टोली डालास आइपुगेको छ । विश्वकपको एक साताअघि क्यानडाले पुबुदुलाई बर्खास्त गरेको खबर सञ्चारमाध्यममा आए पनि त्यसलाई पछि क्रिकेट क्यानडाले खण्डन गरेको थियो । नेपालले यसअघिको एकमात्र ट्वान्टी२० विश्वकप २०१४ मा पुबुदुकै प्रशिक्षणमा खेलेको थियो । सन् २०११ मा पहिलो पटक नेपालको प्रशिक्षक भएका पुबुदु २०१५ मा फर्किएका थिए र पछि अमेरिकाको प्रशिक्षक भए । सन् २०२२ मा पुनः नेपालको प्रशिक्षक भए पनि पुबुदुको कार्यकाल ६ महिनामात्र टिक्न सक्यो । नेपालबाट फर्किएलगत्तै उनी क्यानडाको प्रशिक्षक बनेका थिए । फेब्रुअरीमा पुबुदुको प्रशिक्षणमा क्यानडा टोली काठमाडौं आएर तीन एकदिवसीय अन्तर्राष्ट्रिय खेलको शृंखला र नेपाल ए सँग खेलेको थियो । क्यानडाले त्यसपछि दुबई गएर यूएई र स्कटल्यान्डसँग २२ गरी सबै चार खेल जितेर विश्वकप क्रिकेट लिग २ को शीर्षस्थानमा छ । क्यानडाले ट्वान्टी२० विश्वकपमा भारत, पाकिस्तान, आयरल्यान्ड र अमेरिकासँग समूह चरणमा खेल्दै छ । छिमेकी प्रतिद्घन्द्घी अमेरिकासँग डालासमा जुन १ मा खेलेर क्यानडाले विश्वकप यात्रा सुरु गर्नेछ ।"
भलिबलको फ्रेन्चाइज लिगलाई सम्झौता,"काठमाडौं (कास) नेपालको राष्ट्रिय खेल भलिबलको फ्रेन्चाइज लिग हुने भएको छ । एनएमभीएल लिगका लागि नेपाल भलिबल संघले आइतबार केडिया ग्रुप प्रालिसँग प्रायोजन सम्झौता गरेको हो । सम्झौता पत्रमा भलिबल संघका अध्यक्ष जितेन्द्रबहादुर चन्द र केडिया ग्रुपका प्रबन्ध निर्देशक विमलकुमार केडियाले हस्ताक्षर गरेका थिए । यो सम्झौता ७ वर्षको हुने जनाइएको छ । फ्रेन्चाइज लिग गर्न लाग्ने सम्पूर्ण खर्च केडिया ग्रुपले व्यवस्थापन गर्नेछ । साथै केडिया ग्रुपले नेपाल भलिबल संघलाई हरेक वर्ष ३५ लाख रुपैयाँ उपलब्ध गराउने छ । फ्रेन्चाइज लिगको पहिलो संस्करण माघफागुन महिनासम्म राजधानीमा गर्ने लक्ष्य रहेको संघका अध्यक्ष चन्दले जानकारी गराए । त्यसपछि अन्य संरकरण होम एन्ड अवेका आधारमा अन्य सहरमा समेत गराइने लक्ष्य संघको छ । प्रायोजक ग्रुपका प्रबन्ध निर्देशक विमलकुमार केडियाले राष्ट्रिय खेल भलिबलसँग फ्रेन्चाइज लिगमा सम्झौता गर्न पाउँदा उत्साही भएको बताउँदै लिगको माध्यमबाट खेलाडी, प्रशिक्षक र भलिबल संघलाई व्यावसायक बनाउन मद्दत पुग्ने विश्वास व्यक्त गरे । फ्रेन्चाइज लिगबारे पछि विस्तृतमा जानकारी गराइने अध्यक्ष चन्दले बताए ।"
एमेच्योर ओपन गल्फ हुने,"काठमाडौं (कास) नेपाल गल्फ संघले नेपाल एमेच्योर ओपन गल्फ च्याम्पियनसिपको १०औं संस्करण बुधबारदेखि आयोजना गर्ने भएको छ । नेपाली गल्फको सबैभन्दा ठूलो एमेच्योर प्रतियोगिता गोकर्ण फरेस्ट गल्फ कोर्समा ५४ होलमा तीन दिन प्रतिस्पर्धा हुनेछ । प्रतियोगितामा करिब ४५ पुरुष र १५ महिला गल्फरको सहभागिता रहने संघका महासचिव दीपक आचार्यले जनाकारी गराए ।प्रतियोगितालाई राष्ट्रिय खेलकुद परिषद् (राखेप), नेपाल पर्यटन बोर्ड, गोकर्ण गल्फ कोर्स, होटल रोयल सिंगीलगायतले सहयोग गर्नेछन् । फाइनल राउन्डमा पुरुष र महिला दुवैतर्फ ३६ होलपछि कट लागू गरिनेछ । पुरुषमा टिम इभेन्टमा पनि प्रतिस्पर्धा हुनेछ । विश्व एमेच्योर गल्फ वरीयताको यस प्रतियोगितामा पुरुषतर्फ नेपालसहित बंगलादेश, भुटान, भारत, श्रीलंकाका गल्फ खेलाडीले भाग लिनेछन् । महिलातर्फ नेपालसहित भारत, श्रीलंकाका खेलाडी प्रतिस्पर्धी हुनेछन् ।"
मलेसियाविरुद्ध नेपालको जित,काठमाडौं (कास) नेपालले चौथो बंगबन्धु कप पुरुष अन्तर्राष्ट्रिय कबड्डी प्रतियोगितामा आइतबार विजयी पाएको छ । बंगलादेशको ढाकामा सुरु प्रतियोगितामा नेपालले मलेसियालाई ६७३० अंकले पराजित गरेको थियो । नेपालका कप्तान घनश्याम रोका मगर म्यान अफ द म्याच घोषित भए । उनले १५ हजार टाका नगद पुरस्कार पाए । नेपालले दोस्रो खेलमा मंगलबार पोल्यान्डविरुद्ध खेल्ने अखिल नेपाल कबड्डी संघका महासचिव अरविन्दकुमार झाले जानकारी गराएका छन् ।

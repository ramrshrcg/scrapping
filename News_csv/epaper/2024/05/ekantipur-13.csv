शीर्षक,विवरण
अर्थतन्त्र सुधारमा प्रमुख दल एकमत,"नेपाल आयातित बजार प्रणालीमा निर्भर छ । निर्वाहमुखी र गुजारामुखी उत्पादनमा ठूलो जनसंख्या संलग्न हुनु पनि विकासको चुनौती हो, महासचिव पोखरेलको भनाइ छ । राजनीतिक परिवर्तनपछि पनि आर्थिक विकासका लागि संरचनागत सुधार हुनुपर्नेमा त्यो हुन नसकेको उनको भनाइ छ । युवा जनशक्तिको विदेश पलायन र लाहुरे संस्कृतिको प्रभाव पनि विकासको बाधकका रूपमा छन्, उनले भने, पछिल्लो आर्थिक संकटले उद्यमी र व्यवसायीहरूको मनोबलमा ह्रास आएको छ । पुँजी परिचालनमा समानता नभएको पनि उनले बताए । अवैधानिक र तस्करतन्त्रलाई प्रोत्साहन गरिँदा मौद्रिक संकट उत्पन्न भएको उनले जनाए । औपचारिक अर्थतन्त्रमा प्रतिकूलता सिर्जना गर्ने काम पछिल्लो समयमा भयो, यसले आर्थिक संकट वृद्धिमा सघाएको उनको दाबी छ ।अर्थतन्त्र अप्ठ्यारोमा छ भनिरहे पनि त्यसको जिम्मा लिन कोही तयार नभएको कांग्रेस महामन्त्री गगन थापाको भनाइ छ । विदेशी मुद्रा सञ्चितिमा फूर्तिसाथ कुरा गरिरहेका छौं तर बजारमा उपभोग धेरै घटेको छ । अहिले अर्थतन्त्रको कुनै क्षेत्रले अवस्था ठीकठाक छ भनेका छैनन् । अवस्था बिग्रिएको छ, भोलि सुधार होला भन्ने आशा पनि घट्दै गएको छ, उनले भने, राज्य कतिपय सन्दर्भमा भिखारी, कतिपयमा सिकारीजस्तो भएको छ । निजी क्षेत्रले आत्मविश्वास गुमाएको छ । तसर्थ आत्मविश्वास नजगाएसम्म अरू क्षेत्र सुध्रिँदैन । निजी क्षेत्रले संसद्सँग करिब तीन दर्जन नीति परिमार्जन गर्न आग्रह गरेको र आफूहरूले त्यसमा सजिलो बनाइदिनुपर्ने उनको भनाइ छ । विदेशी लगानी नल्याई विकास गर्न हामीलाई स्रोतले पुग्दैन, महामन्त्री थापाले भने, विदेशबाट लगानी भित्र्याउन लगानीकर्तालाई आकर्षित गर्नुपर्छ । कर छुट दिएर हुन्छ कि इन्सेन्टिभ, त्यसतर्फ सोच्नुपर्छ । नेकपा माओवादी केन्द्रकी उपाध्यक्ष पम्फा भुसालले कृषिको उत्पादन र उत्पादकत्व वृद्धि गर्दै तुलनात्मक लाभ र प्रतिस्पर्धी क्षेत्रमा लगानी गरी आय, रोजगारी र अर्थतन्त्रमा योगदान बढाउनुपर्नेमा जोड दिइन् । आर्थिक रूपान्तरणका लागि निजी क्षेत्रको सुरक्षा र प्रवर्द्धन गर्न नीतिगत सुधार एवं आवश्यक प्रोत्साहन गर्नॅपर्ने उनको भनाइ छ । आर्थिक आधारहरूको सबलीकरण, पुँजीगत खर्च क्षमता अभिवृद्धि र लगानी सुनिश्चित गर्नॅपर्ने उनले बताइन् । उद्यमशीलताको विकास र आन्तरिक उत्पादनको आधारलाई सबल तुल्याउनुपर्नेछ । उपभोग्य वस्तुमा आत्मनिर्भर हुने र सेवा प्रवाहलाई चुस्त एवं सुशासित बनाउनुपर्छ, उनले भनिन्, अर्थतन्त्रको संरचनागत सुधार र लगानीको वातावरण निर्माण गर्ने विषयहरूमा नयाँ सोच र नवीनतम समाधान गर्नॅपर्छ । सहकारी क्षेत्रमा देखिएका समस्या समाधान गर्दै संकलित पुँजीलाई उत्पादन र गरिबी निवारणमा खर्च गर्नॅपर्ने आवश्यकता रहेको पनि उनले बताइन् । आर्थिक विकासका निम्ति राजनीतिक स्थिरता अनिवार्य भएकाले विद्यमान शासकीय स्वरूप र निर्वाचन प्रणालीमा परिवर्तन गर्न आवश्यक रहेको उपाध्यक्ष भुसालको भनाइ छ । नेपालसँग धेरै कुरा भए पनि आर्थिक रूपमा सम्पन्न हुन नसकेको राष्ट्रिय स्वतन्त्र पार्टीका प्रमुख सचेतक सन्तोष परियारले जनाए । प्राकृतिक स्रोतसाधनले सम्पन्न भए पनि त्यसलाई आर्थिक परिवर्तनमा रूपान्तरण गर्न नसकिँदा आर्थिक उन्नति हुन नसकेको उनको भनाइ छ । धेरै कुरा नेपालसँग छ तर पनि नेपाली जीवन आर्थिक रूपमा सम्पन्न हुन सकेको छैन । प्राकृतिक स्रोतसाधनले यति धेरै सम्पन्न विरलै देश हुन्छन्, उनले भने, पर्यावरण त झन् अद्भुत नै छ । यस्तो हुँदा पनि हामी आर्थिक रूपमा जति सम्पन्न हुनुपर्ने हो, हुन सकेनौं । अर्थमन्त्रीलाई आगामी बजेटको आय र व्ययको अनुमान यथार्थपरक, विश्वसनीय र सुधारको सन्देश दिन सक्ने खालको बनाउन पनि उनले सुझाए । नेपालको अर्थतन्त्र सुधार्न नीति र प्रणालीमा सुधार गर्नॅपर्नेमा राष्ट्रिय प्रजातन्त्र पार्टीका अध्यक्ष राजेन्द्र लिङ्देनले जोड दिए । हामीले हाम्रो नीतिमा परिवर्तन गर्नॅपर्यो । यति धेरै जनप्रतिनिधि पाल्नुपर्ने प्रणाली पनि हामीले सुधार्नॅपर्नेछ, यो प्रणाली अर्थतन्त्र डामाडोलको कारक छ, उनले भने, नेपालजस्तो सानो देशमा ३६ हजारभन्दा बढी जनप्रतिनिधि छन् । वडा सदस्यदेखि राष्ट्रपति र पूर्वराष्ट्रपतिसम्मलाई भत्ता खुवाएर पाल्नुपर्नेछ । आर्थिक रूपमा मुलुक कमजोर हुनुमा राजनीतिक प्रणाली र राज्यले लिएको नीति जिम्मेवार रहेको लिङ्देनको भनाइ छ । दोहोरो कर प्रणाली र राज्यका निकायबीचको समन्वय अभावले पनि अर्थतन्त्र माथि उठ्न नसक्नुको कारक रहेको उनले बताए । राजनीतिक नेतृत्वमा रहेका व्यक्तिहरू आफू बच्ने गरी कानुन निर्माणमा लागेको लिङ्देनको आरोप छ । हामीले ऐन बनाउँदाखेरि आफूलाई केन्द्रमा राखेर, कसरी सजिलो ढंगले कमिसन लिन सकिन्छ, कसरी अख्तियारले नपक्रने, कसरी प्रमाण नरहने गरी पैसा लिन सकिन्छ, त्यसलाई केन्द्रमा राखेर ऐनकानुन बनाउँछौं । दोष दिने बेला व्यापारीलाई दिने तर व्यापारीलाई भ्रष्ट हामीले बनाएका छौं, उनी भन्छन्, राजनीतिक दलका नेताहरूबाट प्रतिबद्धता नलिई मुलुक बन्दैन र अर्थतन्त्र उकालो लाग्दैन भन्ने निष्कर्षमा निजी क्षेत्र पुगेको मैले पाएको छु । नेपालको विकास नेपाली आफैंले गर्नॅपर्ने नेकपा एकीकृत समाजवादीका महासचिव घनश्याम भुसालले बताए । नेपालको वस्तुस्थिति हेरेर विकासका योजना नबनाउने हो भने मुलुक जस्ताको त्यस्तै रहने उनको भनाइ छ । हाम्रो साधन, स्रोत, इतिहास, संस्कृति, जनसंख्या र हाम्रो भूराजनीतिभित्र के गर्न सकिन्छ भनेर ख्याल नगर्ने हो भने हाम्रो विकास पहिला जस्तो थियो, त्यस्तै भइरहन्छ, भुसालले भने, राज्यले निजी क्षेत्रलाई संरक्षण नगर्ने हो भने समृद्धि हासिल गर्न कठिन हुन्छ । आजको दिनमा निजी क्षेत्रलाई निजी क्षेत्र बनाउने जिम्मा राज्यको हो । चिनजानका आधारमा अनुदान दिने काम तत्काल बन्द गर्नॅपर्ने पनि पूर्वकृषिमन्त्रीसमेत रहेका भुसालले बताए । चिनजानकै आधारमा ४ कट्ठा खेत हुनेलाई पनि ट्र्याक्टर दिइने गरेको उनको भनाइ छ । चार कट्ठा खेत छ, ट्र्याक्टर दिइएको छ किनभने ऊ मन्त्रीको नातेदार भयो, पायो, उनले भने, त्यसपछि मन्त्रीको नातेदार ट्र्याक्टर बोकेर खोलामा गिट्टी बोक्न जान्छ, सरकारी अनुदान त्यसतर्फ जाने गरेको छ । देशमा राजनीतिक अस्थिरता, आर्थिक अराजकता र नीतिगत एवं संरचनागत भ्रष्टाचार विद्यमान रहुन्जेल लगानीमैत्री वातावरण बन्न वा आर्थिक गतिविधि मौलाउन अत्यन्तै कठिन रहेको राष्ट्रिय जनमत पार्टीका अध्यक्ष सीके राउतले जनाए । राजनीतिक सेरोफेरोमा रहेको समस्या आर्थिक क्षेत्रमा पनि प्रतिविम्बित हुने भएकाले नेतृत्व तहमा स्थिरता आवश्यक रहेको उनको भनाइ छ । लगानीकर्ताले एक नेतृत्वसँग छलफल गरेर लगानी भित्र्याउन नपाउँदै प्रधानमन्त्री र अर्थमन्त्री नै बदलिने अवस्था रहुन्जेल समस्या उस्तै रहने उनको विचार छ । राउतले संविधानमै समाजवादउन्मुख अर्थ नीति उल्लेख भएकाले त्यसमा संशोधन आवश्यक रहेको धारणा राखे । संविधानमै सरकारले चाहे निजी क्षेत्रलाई निषेध गर्ने गरी ऐन बनाउन सक्नेछ भनिएको छ, राउतले भने, आर्थिक नीति समाजवादउन्मुख भनिदिएपछि निजी क्षेत्रलाई डर र त्रासले गाँज्छ । आफ्नो लगानी कुनै बेला राज्यले नै खोसिदिने हो कि भन्ने भय हुन्छ । यसरी हाम्रो आर्थिक नीतिमै त्रुटि छ, देशमा कमसे कम सामाजिक लोकतन्त्रको नीति लिऊँ, उत्पादनका साधनमा निजी क्षेत्रलाई लगानी गर्न छुट दिऊँ, संरक्षण दिऊँ । शिक्षा, स्वास्थ्यमा मात्र सरकारले हस्तक्षेप गरोस् भन्ने धारणा हो ।"
त्रिविको पार्टटाइमदेखि मध्यपश्चिमको उपकुलपतिसम्म,"(काठमाडौं)उत्प्रेरणादायी साहित्य दर्शनको एउटा मान्यता छ । त्यो के भने हरेक चुनौती एक अवसर हो । फरक के भने यो देख्नका लागि नयाँ उत्साह र नयाँ दृष्टिकोण भने हुनैपर्छ । जस्तो कि, विश्वविद्यालयका कक्षाहरू रित्तिँदै गइरहेका बेला विद्यार्थीलाई कसरी उच्च शिक्षामा तान्ने भन्ने चुनौती दिनहुँ थपिँदो छ । तर, प्राध्यापक ध्रुवकुमार गौतम भने यो अवस्थालाई एक अवसरका रूपमा लिनुपर्ने बताउँछन् ।विश्वविद्यालय भनेको विश्वभरका मानिसका लागि हो, त्यसैले यसको स्थानीय परिवेशको मूल्य गौण हुन्छ, हालै मध्यपश्चिम विश्वविद्यालयको उपकुलपति नियुक्त प्राध्यापक ध्रुवकुमार भन्छन्, संसारभरका मानिस पढ्न आऊन् भनेर हाम्रा विश्वविद्यालयका लागि फरक ढंगले काम गर्ने अवसर प्राप्त छ अहिले । उनलाई के लाग्छ भने जनसंख्याका हिसाबले विश्वकै दुई ठूला मुलुक भारत र चीनको छिमेकी नेपालमा विद्यार्थीहरू दुवैतिरबाट भनेजति तान्न सकिन्छ । तर त्यसका लागि हामीले आफूलाई पढाउने शैली र विषय थोरै बदले पुग्छ, गौतम भन्छन्, हाम्रो दक्षिणतिर एक अर्ब ४० करोड जनसंख्या भएको छिमेकी देश भारत छ । उत्तरतिर उति नै जनसंख्या भएको देश चीन छ । यहाँबाट अलिकति विद्यार्थी चुहिएछन् भने पनि हाम्रा विश्वविद्यालयहरू खचाखच हुन्छन् । यसरी, विद्यार्थीहरू रित्तिँदै जाँदा विश्वविद्यालय चलाउनै चुनौती छ भन्ने भाष्यले मूलधारको विचारको स्थान ओगटिरहेका बेला प्राध्यापक गौतमको अवसरपूर्ण दृष्टिकोण सार्थक पार्न के कति सम्भव होला त ? उपकुलपतिको हालै मिलेको जिम्मेवारी सम्हाल्न मध्यपश्चिम विश्वविद्यालयको मुकाम सुर्खेत जानुअघि गत साता कान्तिपुरसँगको कुराकानीमा उनले आफूले देखेको अवसरलाई आकार दिने केही योजनाबारे पनि खुलाए । त्यसका साथै उनले आफू अमेरिका पढ्न जाँदाका प्रसंगदेखि २५ वर्षे अध्यापन अनुभव पनि सुनाए, जसमा विश्वविद्यालय कस्तो हुनुपर्छ भन्ने एक दृष्टिकोण छिपेको थियो । गौतमलाई के लाग्छ भने, विश्वविद्यालय भनेको विश्वकै परिवेश बुझ्न र बुझाउन सक्ने ज्ञानको थलो हो, जो कुनै मामिलामा पनि आञ्चलिक र स्थानिक मूल्य वा सीमामा खुम्चाउन मिल्दैन । सन् २०१० मा खुलेको मध्यपश्चिम विश्वविद्यालयका अधिकांश क्याम्पस कर्णालीका दुर्गम जिल्लामा छन् । कर्णालीमा भएर के भयो त ? विश्वविद्यालय संसारको जुनसुकै कुनामा हुन सक्छ, उनी भन्छन्, समय सुहाउँदो पाठ्यक्रम, शिक्षण पद्धति र भौतिक पूर्वाधारहरू छन् भने जहाँका मानिस पनि आएर पढ्न सक्छन् ।गौतमले अध्ययन गरेको अमेरिकाको रट्गर्स युनिभर्सिटीका डिन विद्यार्थीहरूलाई भन्ने गर्थे, बुझ्यौ, यो विश्वविद्यालय अमेरिकाभन्दा पनि पुरानो छ । सुरुमा त उनलाई यी बूढाले के भनेका होलान् भन्ने लागेछ । पछि बुझ्दै जाँदा चाहिँ के खुल्यो भने विभिन्न ५० राज्य मिलेर बनेको अमेरिका जन्मनुभन्दा अघि नै उक्त विश्वविद्यालयमा पढाइ सुरु भइसकेको रहेछ । मध्यपश्चिम विश्वविद्यालयको नेतृत्व सम्हाल्न सुर्खेत जाँदै गर्दा उनको मनमा आफ्ना डिनले भनेको यही प्रसंगको सम्झना भइरहेको थियो उनलाई । विश्वविद्यालयअन्तर्गत हाल वाग्मतीमा २, लुम्बिनीमा ३ र कर्णालीमा १४ क्याम्पस छन् । यी सब क्याम्पसहरू विश्वविद्यालयभन्दा पनि जेठा रहेछन्, उनले परिहासपूर्ण लवजमा तथ्यको जानकारी गराए, विश्वविद्यालय खुलेको पन्ध्र वर्ष पुग्दै छ, यी क्याम्पसहरू चाहिँ सामुदायिक तहमा पहिलेदेखि नै चलेका थिए । अहिले आंगिक भएर विश्वविद्यालयअन्तर्गत आएका छन् ।आंगिक भएपछि यी कलेजका प्राध्यापक, उपप्राध्यापकहरूको जागिर चाहिँ सुरक्षित भयो । सुरक्षाले विकासलाई रोक्छ भनेजस्तो मिहिनेत नगरे पनि हुने भएपछि प्राध्यापकहरूमा अध्ययन, लेखन र खोजबिनका काम नै ठप्प हुन पुगेको उनको विश्लेषणले देखाएको छ । हाम्रा प्राध्यापकहरूले अनुसन्धान र जर्नल आर्टिकल प्रकाशनमा ठूलो फड्को मार्नुपर्ने आवश्यकता देखेको छु, भन्छन्, फ्याकल्टीलाई प्रतिस्पर्धी बनाउने, ज्ञानले अद्यावधिक पार्ने र प्राध्यापन आफैंमा गज्जबको काम हो भनेर तिनलाई महसुस गराउने कामले विश्वविद्यालयलाई नयाँ उचाइ दिनेछ भन्ने मेरो विश्वास छ ।विश्वविद्यालयका अधिकांश क्याम्पस दुर्गम जिल्लाहरूमा भएकाले भौतिक पूर्वाधारदेखि पुस्तकालय र ल्याबसम्मका सुविधाको ठूलो अभाव छ । गौतम त्यसलाई चिर्न के गर्न सकिन्छ भन्नेमा जानुअघि नै सोचमग्न थिए । चार वर्ष भनेको ठूलो समय होइन, उनले भने, त्यसैले, म हरेक दिनको सदुपयोग होस् भन्ने मनसायले प्रतिस्पर्धी विश्वविद्यालय निर्माणमा के कसो गर्न सकिन्छ भन्ने ध्यानमा छु । फ्याकल्टीलाई जागरुक बनाउने, भौतिक पूर्वाधारको आवश्यकता सम्बोधन गर्न प्रदेशस्तरमै भए पनि स्थानीय सरकारसँग सहकार्य गर्ने र दक्षिण एसियाका विद्यार्थीलाई हुने खालको वैश्विक परिवेशमा विद्यार्थीलाई पढाउन चाहिने स्रोतहरू जुटाउने काममा आफू सक्दो उत्साहका साथ लागिपर्ने उनले बताए । कर्णालीका अधिकांश क्याम्पसहरूमा भौतिक पूर्वाधार छैनन् । केहीको भवन छैन । भएकाहरूमा पनि गतिलो पुस्तकालय, कम्प्युटरलगायतको सूचना प्रविधिको सञ्जाल र बृहत् पुस्तकालयका ठूलो अभाव छ । सुरुको चरणमा यी भौतिक असुविधालाई चिर्ने उपाय र चाहिने स्रोतसाधन जुटाउन आवश्यक पहलहरू गर्ने गौतमको योजना छ । यसका अलावा, मध्यपश्चिम विश्वविद्यालयमा जोडिएका सबै आंगिक क्याम्पसका प्राध्यापकहरूलाई पढाउने काममा पहिलेभन्दा बढी दत्तचित्त भएर अघि बढ्न लगाउने र त्यसका लागि उनीहरूमा उत्प्रेरणा जगाउने खालका कार्यक्रमहरू ल्याउने नीति पनि उनको छ । अनि अर्को चरणको इन्टरभेन्सन भनेको पाठ्यक्रम विश्वव्यापी सन्दर्भलाई लिएर बनाउने हो, उनले योजनाका फेहरिस्त सुनाए, त्यसका लागि मलाई सबको साथ र सहयोग चाहिन्छ, किनभने म एक्लैले त जति राम्रो सोचे पनि केही गर्न सक्दिनँ । त्यसका लागि मलाई सबको साथ र सहयोग चाहिन्छ, किनभने म एक्लैले त जति राम्रो सोचे पनि केही गर्न सक्दिनँ । त्रिविमा पढाएर बिताएका २५ वर्षको अनुभव र त्यस दौरान आएका फेरबदलहरूले प्राध्यापक गौतमलाई अबको विश्वविद्यालय यस्तो हुनुपर्छ भन्ने एक सुझबुझ दिएको छ । त्यसकै आधारमा निराशा कालो बादलको माझ पनि आशाको चाँदीको घेरा देखेका छन् उनले । बजारको रणनीतिक व्यवस्थापनमा विद्यावारिधि गरेका गौतमले व्यवस्थापनसँग सम्बन्धित उद्यमशीलता, मानव व्यवहार, मानव पुँजी, मानव संसाधनजस्ता सबै हाँगाको ज्ञानमा अध्ययनसमेत गरेका छन् । स्विट्जरल्यान्डबाट कर्पोरेट कल्चरमा डिप्लोमा समेत गरेका उनले अमेरिकाबाट उद्यमशीलताबारे पनि स्नातक गरेका छन् । कुनै बेलाका हेल्मेट टिचर गौतम दिनमा दस ठाउँ धाएर पढाउँथे । तर, यस्तो दौडधुपले न ज्ञान ढंगले बाँड्न सकिन्छ न आफैं पनि ज्ञानी भइन्छ भन्ने ठम्याइ र विश्वास बलियो हुँदै गएपछि उनी स्थिर भएर प्राध्यापनमै लागिरहे । यसको परिणाम के भयो भने, उनले विश्वविद्यालयमा माथिल्लो तहका विद्यार्थीलाई मात्रै पढाउन परेपछि उब्रेको बाँकी समयमा आफू पढ्न पाए । आफू पढेपछि मैले ढंगले पढाउन पाएँ, अन्तर्राष्ट्रिय जर्नलहरूमा दर्जनौं लेखअनुसन्धानसमेत प्रकाशन गरेका गौतम भन्छन्, यो अनुभवको निचोडमा म के भन्न सक्छु भने पढाउनले पढ्यो भने पढ्नेलाई धेरै सजिलो हुन्छ र यसले अन्ततः विश्वविद्यालयको क्षमता नै बढाउँछ । आफूअन्तर्गतका फ्याकल्टीलाई यस मामिलामा तयार पार्न रणनीतिहरू बनाउन सुरु गरेका उनले चार वर्षमा सकेजति मिहिनेतले मध्यपश्चिम विश्वविद्यालय चम्काउने योजना बनाएका छन् ।गौतमका हजारौं विद्यार्थी बैंक, विमान कम्पनी र होटलहरूको उच्च व्यवस्थापन सम्हालिरहेका छन् देशका अनेकन भूगोलमा । जहाँ जाँदा पनि कोही न कोही विद्यार्थी उनी भएका ठाउँ ठोक्किन आइपुग्छन् र हात जोड्दै के कस्तो मद्दत गरौं भनेर श्रद्धाभाव राख्छन् । यो भनेको ठूलो सम्पत्ति रहेछ जीवनको गौतम भन्छन्, म आफ्ना फ्याकल्टीहरूलाई पढिसकेपछि पनि श्रद्धा गर्ने विद्यार्थी उत्पादन गर्न प्रेरित गर्नेछु ।पहिलो पटक खुला प्रतिस्पर्धाबाट भएको विज्ञापनमा आवेदन दिएरका उनी सर्ट लिस्टमा छानिएर भाइस चान्सलर हुने गौरव पाएकामा खुसी लागेको बताउँछन् गौतम । उनीसँग त्रिभुवन विश्वविद्यालयमा विषय समितिको सदस्यदेखि व्यवस्थापन संकायको सहायक डिन भएर काम गरिसकेको अनुभव पनि छ । पछिल्लो समय त्रिविको समग्र योजना बनाउने गरी योजना निर्देशक भएका बेलामा गुज्रन परेको समय र सल्टाउनुपरेको मामिलाहरूले उनलाई हाम्रो समाज र शिक्षण संस्थाको अवस्था कस्तो छ भन्ने बुझ्न ठूलो मद्दत गरेको छ । हाम्रा नेतालाई आफ्नो गाउँमा क्याम्पस खोल्ने ठूलो रहर हुँदोरहेछ, तीन वर्षदेखि त्रिविका आंगिक, सामुदायिक र अनुबन्धित क्याम्पसको व्यवस्थापनको योजना बनाउने र त्यसको कार्यान्वयन गर्ने क्रममा हात परेको जानकारीबारे उनको संक्षिप्त टिप्पणी छ, सबैजसो जिल्लाका माननीयहरू गाउँमा क्याम्पस त जसरी पनि खोल्न पर्यो, लौन सम्बन्धन दिनुहोस् भन्न मकहाँ आउनुभएको थियो ।स्कुलको शिक्षा गाउँगाउँमा हुन आवश्यक छ । तर, उच्च शिक्षाका लागि क्याम्पसहरू त्यसरी नै खोल्दा शिक्षण संयन्त्र नै डामाडोल हुन्छ भन्ने बुझाउन उनलाई निकै नै मिहिनेत गर्नुपरेको थियो । क्याम्पसका लागि उच्च शिक्षा चल्न आवश्यक विद्यार्थीहरू उपलब्ध हुन सक्ने ठाउँ र दिगो रूपमा सञ्चालन हुने आधार नदेखाएसम्म आफू सम्बन्धन दिन असमर्थ छु भनेर गौतमले तर्क गर्दा माननीयहरूले अरुचिपूर्ण प्रतिक्रिया देखाए सुरुसुरुमा । उहाँहरू पालिकाका अध्यक्ष, वडाध्यक्ष र गाउँटोलका जान्नेबुझ्ने मान्छेहरूको टोली नै लिएर मकहाँ आउनुहुन्थ्यो । तर मैले भने यी विभिन्न कारणले जहाँ पायो उहीं क्याम्पस खोल्न हुन्न भनेर तर्क गर्थें, उनी भन्छन्, सुरुमा मेरो कुराले माननीयहरू चिढिनुहुन्थ्यो । पछि एक्लै भेट्दाचाहिँ तपाईंको कुरा खुब मन पर्यो भन्दै क्याम्पसलाई हचुवाका भरमा खोल्न नदिएकामा धन्यवाद प्रकट गर्नुहुन्थ्यो ।त्रिविमा पार्टटाइम पढाउन सुरु गर्दागर्दै आफू पनि पढ्न थालेका गौतमले व्यवस्थापन, जनप्रशासन र समाजशास्त्रमा स्नातकोत्तर गरेका थिए । लोक सेवा आयोगका आयुक्तसमेत सदस्य रहेको त्रिवि सेवा आयोगले पछि उपप्राध्यापकका लागि गरेको विज्ञापनमा खुला प्रतिस्पर्धाको परीक्षामा गौतमले यी तीनै विषयमा नाम निकाले । र, अन्त्यमा व्यवस्थापनकै क्षेत्रमा प्राध्यापन गर्ने निचोडका साथ अघि बढे । त्यसपछि सहप्राध्यापक हुँदै पाँच वर्षअघि प्राध्यापक भएका गौतम विश्वविद्यालयमा उच्च शिक्षा घट्नमा शिक्षण पद्धतिको पुरातन शैली, सामाजिक बुझाइ र बजार तथा औद्योगिक क्षेत्रको संरचना गरी मुख्य तीन कारणहरू जिम्मेवार रहेको ठान्छन् । विदेश जान पाए प्रतिष्ठा बढ्ने बुझाइ छ समाजमा, त्यसैले युवाहरू बाहिर पढ्न जाने भए जसलाई अस्वाभाविक भन्न मिल्दैन, उनी भन्छन्, त्यसमाथि हाम्रो शिक्षण पद्धति समयानुकूल छैन, त्यसले गर्दा पनि विद्यार्थी घट्ने नै भए । अर्को महत्त्वपूर्ण कारण चाहिँ हाम्रो बजार ढाँचा भएको उनको विश्लेषण आफैंमा घतलाग्दो छ । बाहिरतिर काम पनि गर्ने र पढ्ने सुविधा छ, जबकि नेपालमा चार वर्ष भयो, पढिरहेको छु भन्नेहरू ज्यादा हुन्छन्, उनी भन्छन्, बाहिर यति घण्टा काम गरेर पढ्नखान पुर्याउँछु भन्ने सुविधाले विद्यार्थीलाई सजिलो छ, हामीकहाँ महिना मरेपछि मात्रै पैसा दिने र त्यो पनि दिनको बाह्र घण्टासम्म एउटैले काम गर्नुपर्ने अप्ठेरो श्रम बजारका कारण पनि विद्यार्थीहरू केही घण्टा काम गरौं न त भन्न सक्ने अवस्थामै छैनन् ।अमेरिकामा वालमार्टमा साताको २० घण्टा काम गरेजस्तो भाटभटेनीजस्ता सुपर मार्केटले पनि विद्यार्थीलाई दिनको केही घण्टा काम गर्न दिने प्रणाली ल्याए भने काम नगरी पढ्न नसक्नेहरूलाई ठूलो टेवा हुने बताउँछन् गौतम । उनको त्यस्तो आशा पूरा गर्न असम्भव पनि छैन, यसका लागि कसैले अतिरिक्त लगानी गर्न पनि पर्दैन । मीनबहादुर गुरुङहरूले लौ त नि भनेर नयाँ स्किम ल्याए भने मात्रै पनि काफी हुन्थ्यो, गौतम भन्छन् ।"
कहिल्यै नसुध्रिएको बजेट खर्च पद्धति,"खर्च पद्धतिमा सुधार ल्याउन भन्दै आर्थिक वर्ष सुरु हुनु डेढ महिनाअघि नै वार्षिक बजेट ल्याउनैपर्ने संवैधानिक व्यवस्था गरिएको एक दशक हुन लागेको छ । खर्च प्रणालीका सन्दर्भमा समयसीमा तोकेरै नियमकानुनसमेत ल्याइएका छन् । बजेट कार्यान्वयनमा सुधार ल्याउने वाचा प्रधानमन्त्री, मन्त्रीहरूबाट दोहोरिरहेको हुन्छ । तर यस्ता संवैधानिक एवं कानुनी प्रावधान तथा प्रतिबद्धता कार्यान्वयन तहमा प्रतिबिम्बित हुन सकेको छैन । कुनै राजनीतिक उथलपुथल, ठूला विपद्महामारी वा बन्दहडताल जस्ता अवरोध नहुँदासमेत बजेट खर्च सन्तोषजनक नदेखिनु आफैंमा उदेकलाग्दो छ । अर्कातर्फ राजस्व संकलनसमेत कमजोर छ । यसले सरकारको बजेट कार्यान्वयन क्षमतामाथि अहम् प्रश्न उब्जाएकै छ, बजेट निर्माण पद्धतिमा समेत संशय गर्ने ठाउँ छ । सरकारले यो वर्ष १७ खर्ब ५१ अर्ब रुपैयाँ खर्च गर्ने लक्ष्य राखेको थियो । तर १० महिना बित्नै लाग्दा वार्षिक लक्ष्यको ५९२३ प्रतिशत मात्र खर्च हुन सकेको छ । ३ खर्ब २ अर्ब रुपैयाँ पुँजीगत (विकास) खर्च गर्ने लक्ष्य लिएकामा करिब ३५ प्रतिशत मात्र खर्च भएको छ । पुँजीगत खर्च बेलैमा गर्न नसक्ने र आर्थिक वर्ष सकिने बेला हतारहतार काम गराएर प्रगति बढी देखाउने प्रवृत्तिले यसपालि पनि निरन्तरता पाउने निश्चितप्रायः छ । हतारमा गरिने यस्तो खर्चको प्रभावकारितामाथि सधैं प्रश्न उठ्दै आएको छ । अर्कातिर लक्ष्यअनुरूप राजस्व संकलन हुन नसकेर सरकारी वित्त घाटा निरन्तर बढिरहेको छ । गत फागुन मसान्तसम्म सरकारी वित्त घाटा १ खर्ब २१ अर्ब रुपैयाँ रहेकामा वैशाख २८ सम्म आइपुग्दा बढेर १ खर्ब ९१ अर्ब ९५ करोड पुगेको छ । पुँजीगत खर्च निकै न्यून रहँदारहँदै पनि सरकारी वित्त घाटा निरन्तर बढिरहनु चिन्ताको विषय हो । गत शुक्रबारसम्म सरकारको कुल आय प्राप्ति ८ खर्ब ४५ अर्ब ३४ करोड रुपैयाँ मात्र छ, जुन वार्षिक लक्ष्यको ५७४१ प्रतिशत हो । सरकारले चालु आर्थिक वर्षमा सरकारले राजस्व संकलनमार्फत १४ खर्ब २२ अर्ब रुपैयाँ आम्दानी गर्ने लक्ष्य राखेको थियो, जसअनुसार वैशाखसम्म ११ खर्ब १८ अर्ब ९२ करोड रुपैयाँ प्राप्त गर्नुपर्थ्यो । यो वर्ष १० महिनासम्मको राजस्व संकलन गत वर्षको त्यही अवधिको तुलनामा करिब साढे ७ प्रतिशतले बढी हो । तर आयातमा गरिएको कडाइ जस्ता कारणले गत वर्ष राजस्व संकलन ५२ वर्षयताकै कम थियो । त्यतिबेलासँग तुलना गरेर अहिले रमाउनुको अर्थ छैन । निश्चय नै गत वर्ष आयातमा परिमाणात्मक बन्देज लगाइएपछि आयातले अपेक्षित गति लिन नसक्दा राजस्व प्रभावित छ । विद्युतीय सवारीसाधनमा विभिन्न छुट तथा सहुलियत दिइएकाले पेट्रोलियम पदार्थमा आधारित सवारीसाधनको आयात घट्दा पनि राजस्व संकलन प्रभावित भएको छ । तर राजस्व संकलनको दायरा विस्तार एवं भन्सार नाका राजस्व चुहावट रोक्नका लागि सार्थक पहलकदमी हुन सकेन । उद्योगी व्यवसायीलाई उत्पादनमूलक क्षेत्रमा लगानीका लागि प्रोत्साहन गर्न सके आयात बढ्न सक्थ्यो । निजी क्षेत्रका अध्ययनहरूले यो वर्ष ५५३२ प्रतिशत व्यवसायीले लगानी योजना स्थगन गरेको देखाएका छन् । यो तथ्यांक सरकारका लागि लज्जाको विषय हुनुपर्ने हो । अर्कातिर अधिकांश उद्योगधन्दा ४० प्रतिशतभन्दा कम क्षमतामा चलिरहेका छन् । यसले आम नागरिकको क्रय क्षमता कमजोर बनेको पनि संकेत गर्छ । उनीहरूको क्रयशक्ति बढाउने मुख्य उपाय भनेकै सरकारका तर्फबाट पुँजीगत खर्च वृद्धि र निजी क्षेत्रलाई लगानी प्रोत्साहन नै हुन् । तर भएका आयोजनाको काम पनि सुस्त हुने समस्यामा गुज्रिएका छन् । सकिएको कामको भुक्तानीका लागि समेत निर्माण व्यवसायीले सरकारसँग हारगुहार गर्नुपर्ने विडम्बनापूर्ण स्थिति छ । अहिले आयको ठूलो अंश साधारण खर्चमा गइरहेको छ । सार्वजनिक ऋण बढ्दै जाँदा त्यसको साँवाब्याज भुक्तानीमा पुँजीगत खर्च हाराहारी रकम गइरहेको विडम्बनापूर्ण स्थिति छ । बजेट भएको भन्दै भर्खरै मात्र वित्तीय समानीकरण अनुदान करिब २६ प्रतिशत कटौती गरेर स्थानीय तहलाई मर्कामा पारिएको छ । यस वर्ष सन्तोषजनक देखिएको अर्थतन्त्रको बाह्य क्षेत्र मात्र हो । विदेशी विनिमय सञ्चिति र रेमिट्यान्स आप्रवाह कीर्तिमानी अंकमा बढेको छ । व्यापार घाटा घटेको छ तर निर्यात बढेर होइन, आयात घटेर । अर्कातर्फ वार्षिक लक्ष्यको ५५२ प्रतिशत अर्थात् २ अर्ब ७५ करोड ८० लाख रुपैयाँ मात्र वैदेशिक अनुदान प्राप्त भएको छ ।सरकार आगामी आर्थिक वर्षको बजेट निर्माणको चरणमा छ । कार्यान्वयनका सवालमा अहिलेसम्म देखिँदै आएका कमजोरी पुनरावृत्ति नहुने गरी बजेट निर्माण प्रक्रियादेखि नै सघन गृहकार्य गरेर परिमाणमुखी बनाउनेतर्फ ध्यान दिनुपर्छ । पुँजीगत खर्चलाई चुस्त ढंगले कार्यान्वयन गर्ने, दायरासमेत बढाएर राजस्व बढी संकलन गर्ने, निजी क्षेत्रलाई लगानीका लागि प्रोत्साहन गर्ने नीति लिनुपर्छ । सरकारले तत्काललाई विकास आयोजना, अनुदान जस्ता आफ्नो दायित्वको रकम भुक्तानी दिएर पनि नगद प्रवाहको चक्रलाई गतिशील बनाउनुपर्छ । सरोकारवाला सरकारी अधिकारीहरूको बोलीमा प्रतिबद्धता होइन, कार्यान्वयनमा दृढता चाहिएको छ ।"
खानेपानीको समस्या र समाधान,"हाम्रा कतिपय खानेपानी आयोजना महँगा सावित भएका छन् । त्यसमा पहिलो नाम मेलम्ची खानेपानी आयोजनाको आउँछ । कतिपय ठाउँमा आयोजना सफल भएर पानीको समस्या समाधान हुँदा पनि मानिस बसाइँ सरिरहेका छन् । पाँचथरको हिलिहाङमा चाहिँ ३० करोड खर्चेर सम्पन्न गरिएको खानेपानी आयोजना १२ वर्षपछि खोला सुकेर बेकामको भएछ ! २७ वैशाखको कान्तिपुरमा छापिएको यो धेरै पहाडी गाउँको प्रतिनिधि समस्या हो । यस समस्यालाई भोलिपल्टको सम्पादकीयमा समेत उल्लेख गरेर थप चर्चा गरिएको रहेछ । यी दुवै सामग्री पढेपछि केही लेख्न मन लाग्यो । प्राकृतिक रूपमा हिमाल पग्लँदै छ । यसले पहाडी क्षेत्रमा रहेका पानीका मुहान बिस्तारै सुकाउने भयो । कृत्रिम रूपमा चुरे दोहन गरिँदै छ । यसले तराईलाई बिस्तारै मरुभूमीकरण गर्ने बताइन्छ । २०७२ को भूकम्पले पनि पानीको मुहान सुकायो । सडक निर्माणमा जथाभाबी डोजरको प्रयोगका कारण पनि कतिपय पानीका मुहान सुके । यसरी धमाधम पानीका मुहान सुक्दै जाँदा पहाडी क्षेत्रमा खानेपानीको समस्या थपिएको छ । तराईमा पनि पहिलाभन्दा गहिरो गरी इनार खन्दा मात्र पानी निस्कन थालेको छ । यस्ता, उत्पन्न भइसकेका र भविष्यमा उत्पन्न हुने गम्भीर समस्याको समाधानतर्फ हामीले चिन्तन गर्न भ्याएकै छैन । धनीमानी र टाठाबाठा, सुविधासम्पन्न गाउँसहरबाट पनि थप सुविधा र अवसरका लागि बसाइँ सरिसके । गरिबदुःखी र सिधासादा जनता, खानेपानीजस्तो गम्भीर आवश्यकताको समस्या खेपेर पनि त्यस्तै दुःखिया ठाउँमा बसिरहेकै छन् । खानेपानीको जोहो गर्दैमा समय जाने भएपछि तिनले अरू प्रगति कहिले गर्नु ! त्यसैले सरकारले त्यस्ता वास्तविक नेपाली जनतालाई जसरी पनि पानीको सुविधा दिलाउनुपर्यो । यसका लागि तत्कालीन र दीर्घकालीन गरी दुईवटा उपाय छन् । तत्कालीन उपाय भनेको खेतबारीसम्म बाटो पुर्याउने, जनतासम्म पानी पुर्याउने नारा र नीति बनाएर कार्यान्वयन गर्नु हो । (पहिला यो कार्यान्वयन भएपछि, खेतबारीसम्म पानी पनि पुर्याउने कुरा पनि आउँछ ।) बसाइँ सराइका कारण पातलो गरी बसेका जनतालाई पानीको सुविधा पुर्याउन खर्चिलो हुने भए तिनलाई पानीको सुविधा भएका ठाउँमा स्थानान्तरण गर्न सकिन्छ । दीर्घकालीन उपाय भनेको ठाउँ ठाउँमा निश्चित दूरीको फरकमा पोखरी खन्ने हो । यसले पानीको मुहानलाई निरन्तरता दिन सहयोग गर्नेछ । दोस्रो उपाय भनेको यत्रतत्र सिमलका रूख रोप्नु हो । यसले पानीको मुहान कायम राख्ने मात्र होइन, नयाँ मुहान पलाउनसमेत मद्दत गर्नेछ । पानीको विश्वव्यापी समस्याका लागि चाहिँ विश्व समुदायले नै चिन्तन गर्नु आवश्यक छ । इन्द्रकुमार श्रेष्ठ, ओखलढुंगा"
छानबिन नै गर्न नमिल्ने ?,"राष्ट्रिय स्वतन्त्र पार्टीका सभापति रवि लामिछाने गृहमन्त्री भएको लामो समय भइसक्यो । उनले सहकारी पीडितको समस्या हल गर्न सकेका छैनन्, उल्टो उनलाई नै सहकारीको रकम अपचलन गरेको आरोप लागेको छ । हिजो सरकार बाहिर हुँदा भ्रष्टाचारीलाई करबाही गरिएन भनेर कराउने लामिछाने आफैं गृहमन्त्री भएका बेला के हेरेर बसेका छन् ? सरकारीका सञ्चालकले जग्गामा पैसा लगानी गरेका छन्, कतिपयले पार्टी प्यालेस खोलेका छन् । यस्ता सञ्चालकको चल, अचल सम्पत्ति जफत गरेर पीडितलाई न्याय दिनुपर्ने होइन ? गरिब जनताले खाई, नखाई जम्मा गरेको करोडौं बचत हिनामिना भएको छ । यसप्रति सरकार मौन बसेको देख्दा अचम्म लाग्छ । न्याय ढिला दिनु न्याय नदिनु बराबर हो । सरकारले जेठ १ मा आगामी आर्थिक वर्षको नीति तथा कार्यक्रम पेस गर्ने भनिरहेको छ तर कांग्रेसले सहकारी हिनामिनाको छानबिन गर्नुपर्ने अडानमा संसद् चल्न दिएको छैन । संसद् नचली कसरी नीति तथा कार्यक्रम पेस होला ? प्रतिपक्षी कांग्रेसको बटमलाइन नै संसदीय छानबिन समिति रहेको छ भने गृहमन्त्री लामिछाने कुनै पनि हालतमा छानबिन समिति नबनाउने पक्षमा देखिन्छन् । लामिछानेको बचाउमा प्रधानमन्त्री पुष्पकमल दाहाल र एमाले अध्यक्ष केपी शर्मा ओली नै लागेका छन् । सरकार टिकाउन लामिछानेको साथ चाहिने भएकाले प्रधानमन्त्रीले उनलाई साथ दिएका होलान् । पुरुषोत्तम घिमिरे, जोरपाटी, काठमाडौं"
राष्ट्रको सम्पत्ति जोगाउन अपूर्व फैसला,"झापास्थित गिरीबन्धु टी इस्टेटको जग्गा सट्टापट्टा गर्ने प्रपञ्चमा भएको अनियमितताका सम्बन्धमा फैसला गर्दै सर्वोच्च अदालतले कानुनलाई गलत व्याख्या गरी जग्गामा चलखेल गर्ने विकृति अन्त्य गरेको छ । फैसलाको पूर्णपाठ अहिले आएको छ । यसअघि नै संक्षिप्त फैसला आउँदा एमाले अध्यक्ष केपी शर्मा ओलीले निकै कडा आलोचना गरेका थिए । उनले एमालेको एक कार्यक्रममा सर्वोच्चका न्यायाधीशहरूले कुरा नबुझेर त्यसरी फैसला गरेको बताएका थिए । गिरीबन्धुको मुद्दामा १२ जना न्यायाधीशको इजलासले नभई ५ जना विज्ञ न्यायाधीशले सर्वसम्मत ढंगले फैसला गरेका हुन् । यसबारे ओलीले गरेको टिप्पणी हास्यास्पद मात्र होइन, खेदजनकसमेत छ । दलका शीर्ष नेताहरूले नै अदालतको फैसलालाई मजाक बनाउँछन्, कार्यकर्ताले कस्तो व्यवहार देखाउने हुन् ? अर्बौं मूल्यको गिरीबन्धु टी इस्टेटको जग्गा सट्टापट्टा गर्ने खेलमा गिरी परिवार, दीपक मलहोत्रासँग मिलेर ओली सरकारले नै सहजीकरण गरेर ऐन परिवर्तन गरिएको थियो । गिरीबन्धको जग्गा कमसल जग्गासँग सट्टापट्टा गर्न लागिएको थियो । अदालतको फैसलाले त्यसलाई रोक लगाएको छ, जुन राष्ट्र हितमा छ । गोपाल देवकोटा, गोकर्णेश्वर, काठमाडौं"
'सहकारीको बचत हिनामिना मुद्दाले संसद् बन्धक समाचारमा  बाट लिइएका केही टिप्पणी :,"संसदीय छानबिन समिति बनाउँदा ऊमाथि अनुसन्धान हुन्छ, अनुसन्धान भएको व्यक्ति गृहमन्त्री हुँदा अनुसन्धानलाई प्रभाव पर्छ भनेर राजीनामा माग्न सुरु गर्छ कांग्रेस । कांग्रेसको एउटा मात्र उद्देश्य भनेको रविलाई गृहबाट हटाउनु हो । वसन्त बोहरा"
बजेट सेरोफेरोका अर्थहीन कर्मकाण्ड,"संरचनागत रूपान्तरणसंरचनागत रूपान्तरणको पूर्वसर्त यसको राजनीतिक स्वामित्व हो । संरचनात्मक रूपान्तरण (स्ट्रक्चरल ट्रान्सफर्मेसन) अपरिहार्य किन भएको हो भने केवल संरचनात्मक सुधार (स्ट्रक्चरल रिफर्म) ले मात्र अब नेपालको अर्थतन्त्रलाई अपेक्षित वृद्धि र विकासको लिकमा फर्काउन सम्भव छैन । मुलुकले अवलम्बन गरेको राजनीतिक प्रणालीप्रतिको स्वामित्व, यही प्रणाली (वर्तमान सन्दर्भमा संघीय शासन व्यवस्था) मार्फत मुलुकको आर्थिक उन्नति एवं सुशासन हासिल हुनेमा उनीहरूको विश्वास एवं त्यसअनुरूपको व्यवहार र पद मात्र हत्याउने छुद्र राजनीतिभन्दा माथि उठेर मुलुकको हित चिताउने असल नियत राजनीतिक नेतृत्वमा आवश्यक छ । तर, कैयौं वर्षयता मुलुकको राजनीतिक नेतृत्वपंक्ति (सरकार र सरकारबाहिरका सबै राजनीतिक शक्ति) अर्थतन्त्रका सन्निकट जोखिम टुलुटुलु हेरेर मात्रै बसिरहेको छ । यसको ज्वलन्त उदाहरण हो, बजेट आउनुअधि राजनीतिक दलभित्र अर्थतन्त्रका वास्तविक समस्या, तिनको गहिराइ र समाधानबारे गम्भीर छलफल र सुधारबारे संस्थागत धारणा निर्माण नहुनु । दलहरूका फरक प्रस्तावनामाथि संसद्भित्र र बाहिर बहस हुनुपर्नेमा तिनको आयाम कुनै होटलको हल वा मन्त्रालयको सानो बैठक कक्षमा खुम्चिएको छ ।अहिले देखिएका तीनवटा पक्ष राजस्वको घट्दो स्रोत, बढ्दो सार्वजनिक ऋण र वित्तीय संघीयतालाई बेवास्ता गरेर योजना तथा बजेट बनाउने रुग्ण अभ्यासलाई सम्बोधन गर्न नसक्ने हो भने अहिले सांकेतिक रूपमा सतहमा आएको आर्थिक मन्दी आउने वर्षमा थप गहिरिएर जानेछ । राजस्वका नयाँ संस्थागत स्रोत र नयाँ करदाताको सञ्जाल विस्तार नगरी अहिले नै दयनीय भएको कर असुलीको अवस्था सुध्रिने सम्भावना छैन । यसले चक्रीय असर पार्नेछ । सरकार पुँजीगत खर्च गर्न थप अक्षम हुँदै जानेछ । त्यही कारण घट्ने सरकारी उपभोगले लगानी र वित्त बजारलाई विकृत (डिस्टोर्टेड) पार्नेछ । पूर्वाधार विकास र उत्पादकत्व दुवैमा प्रतिकूल असर देखिन्छ । ज्याला र आम उपभोग खुम्चिनेछ ।राजस्व आय घटेपछि सरकारसँग भएको एउटै उपाय आफ्नो खर्च धान्न आन्तरिक एवं बाय स्रोतबाट थप ऋण उठाउन थाल्नु हो । विश्व बैंकको प्रक्षेपणले यही गतिमा नेपालको सार्वजनिक ऋण आगामी दुई वर्षमा कुल गार्हस्थ्य उत्पादनको ७० प्रतिशत पुग्ने अनुमान गरेको छ । कुनै उत्पादनमूलक र रोजगारी सिर्जनाको क्षेत्रमा लगानी नभई सत्ता चलाउन मात्र यसरी बढाइने ऋणले मुलुकलाई छिट्टै पाकिस्तान अथवा अर्जेन्टिनाको हविगतमा पुर्याउने जोखिम टड्कारो छ । किनभने, सरकारसँग राजस्वका नयाँ स्रोत खोज्ने भरपर्दो, दृढ र दिगो योजना देखिँदैन ।मुलुक संघीय राज्य संरचनामा छ । अर्थतन्त्र परिचालनमा र आर्थिक वृद्धिको औजारका रूपमा प्रादेशिक तथा पालिका सरकारहरू निर्णायक र स्वाभाविक साझेदार हुन् । अहिलेका धेरै समस्या समाधानमा वित्तीय संघीयताको इमानदार अभ्यास परिणाममुखी हुन सक्छ, तर केन्द्रीकृत मानसिकताको सत्ताले यसलाई बिलकुल आत्मसात् गर्न सकेको छैन । संरचनागत सुधारमा यो सबभन्दा चिन्ताजनक अड्चन हो ।संघीय सरकारमा राजनीतिक समीकरण परिवर्तन हुँदा प्रदेश सरकारहरूमा देखिने निरन्तरको सामन्तदास सम्बन्धको चर्तिकलालाई एकछिन अलग्गै राखौं । व्यावसायिक कृषिका लागि आवश्यक जमिन र सामग्रीको प्रबन्ध वा व्यवस्थापन, साना तथा मझौला उद्योगहरूको प्रवर्द्धन, लघुवित्त र (गैर) सहकारीको सुदखोरी नियन्त्रण, उत्पादित वस्तुको आपूर्ति सञ्जाल व्यवस्थान एवं बजारको खोजी, स्थानीय बजार अनुगमन र नियमनजस्ता भूमिकामा प्रदेश र पालिका सरकारको भूमिकालाई नियतवश खण्डित गरिएको छ । अधिकार निक्षेपित गरिएको दाबी गर्ने संघका शासकहरू अझै केन्द्रीय योजना आयोगले बनाउने आवधिक योजना नामको चुरोहीन कागजी खोस्टो देखाएर जनतालाई विकासको सपना बाँडिरहेका छन् ।संरचनागत रूपान्तरणका दीर्घकालीन एजेन्डा बृहत् छन् । व्यापार घाटा घटाउँदै जाने, रोजगारी सिर्जना, पुँजी बजारको समूल सुधार गर्ने, लगानीको वातावरण वास्तवमै निर्माण गर्ने, श्रमको बजार मागअनुरूपको क्षमता विकासका लागि शैक्षिक प्रणालीको अभिमुखीकरण, युवा जमातको मुलुकप्रतिको वितृष्णाको सम्बोधन गर्ने आदिबारे अलग्गै योजना आवश्यक छन् । डिजिटल अर्थतन्त्र, हरित अर्थतन्त्र, जनसांख्यिक लाभ र भूराजनीतिक उभारको लाभको नयाँ सम्भावना र अवसरलाई गुम्न नदिने रणनीति राज्यले लिन ढिला भइसकेको छ ।सरकारले प्रस्तुत गरेको बजेटको एउटा अक्षर वा अंकको संशोधन सदनबाट पारित भएमा बजेट फेल भएको मानिने र त्यसकै आधारमा सरकार नै अपदस्त हुने वेस्टमिनिस्टर प्रणालीको अभ्यासलाई मान्यता दिएपछि प्रस्तुत बजेटलाई महिनौं लामो संसदीय छलफलमा लैजाने कर्मकाण्डको पनि केही अर्थ छैन । त्यसमा कुनै संशोधन नै हुने गुञ्जायस छैन भने बजेट प्रस्तुत भएकै दिन संसद्ले अनुमोदन गरे हुन्न ? बिरालो बाँधेर श्राद्ध गर्ने संस्कारले कहिलेसम्म निरन्तरता पाइरहने हो ?"
उदार अर्थतन्त्रसागै समतामूलक उन्नति,"बजेट निर्माणसम्बन्धी अर्थमन्त्रीसामु केही सुझाव छन् ः१ आय र व्ययको अनुमान यथार्थपरक, विश्वसनीय र सुधारको सन्देश दिन सक्ने बजेट हुनुपर्ने ।२ सार्वजनिक वित्तको प्रवृत्ति र संरचनामा आमूल सुधार हुनुपर्ने ।३ क्रमिक सुधार मात्र होइन नयाँ सोच, प्रस्थान, क्रमभंगता र रूपान्तरणकारी योजनाहरूको छुट्टै प्रणाली हुनुपर्ने ।४ गएका वर्षहरूको समीक्षा गरी सम्भावित जोखिमको पूर्वतयारी गर्नुपर्ने ।५ बजेटको विकास दर्शन परिवर्तनलाई संस्थागत गर्ने, जिम्मेवार र सन्तुलित हुनुपर्ने । कान्तिपुर मिडिया ग्रुपले आइतबार काठमाडौंमा आयोजना गरेको कान्तिपुर इकोनोमिक समिट२०२४ अन्तर्गत अर्थतन्त्रको आधारभूत आवश्यकता ः राजनीतिक नेतृत्वको सामूहिक प्रतिबद्धता सत्रमा राष्ट्रिय स्वतन्त्र पार्टीका प्रमुख सचेतक परियारले राखेको धारणाको सम्पादित अंश ।"
नर्सिङ सेवाका सकस,"बलेको दियो साक्षी राखी भगवान्को अगाडि म वाचा गर्छु कि म आफ्नो जीवन बिरामीको सेवामा समर्पित गर्छु । यही शपथबाट सुरु हुन्छ नर्सिङ सेवा । बिनाथकान अग्रपंक्तिमा रहेर चुनौतीपूर्ण परिस्थितिमा पनि नवीनतम उपचारात्मक सेवा दिने नर्स स्वस्थ व्यवहार परिवर्तनका संवाहक हुन् । व्यक्तिगत जीवनलाई त्यागेर अरूको जीवन बचाई आफू बाँच्ने व्यक्ति हुन् । आवश्यक पर्दा नर्सहरूले बिरामीको उपचारलाई प्राथमिकतामा राखी आफूले डाइपरसमेत लगाई सेवा गरेका छन् । उनीहरू कहालीलाग्दो मृत्युको साक्षी भएका छन् । भविष्यमा आउन सक्ने महामारीको रोकथाम र व्यवस्थापनमा डटिरहे, डटिरहनेछन् ।सदाझैं मे १२ का दिन फ्लोरेन्स नाइटिंगेलको जन्म दिन पारेर नर्सिङ दिवस हिजै मात्र मनाइएको छ । यो दिन विश्वभर नर्सिङ पेसामा समर्पित नर्सहरूको महान् चाड पनि हो । नर्सिङ दिवसले यसपटक पहिलाभन्दा फरक विषयको बहस उठाएको छ, अर्थिक सबलता । विश्वमा कार्यरत अझ स्वास्थ्य सेवामा समर्पित २ करोड ८० लाख नर्सको आर्थिक सुनिश्चितता यो नाराले बोलेको छ । त्यसैअनुरूप २०२४ को नर्सिङ दिवसको नारा रहेको छ हाम्रा नर्सहरू हाम्रो भविष्य, आर्थिक सबलता सहितको सेवा ।सन् २०१९ मा चीनको वुहानबाट सुरु भएको कोभिड१९ संक्रमण विश्वव्यापी रूपमा फैलिएलगत्तै विश्व स्वास्थ्य संगठन (डब्लूएचओ) ले कोभिड महामारी घोषणा गरेको थियो । कोभिडबाट विश्वभर ७० लाखभन्दा बढीले ज्यान गुमाएका छन् भने ७७ करोडभन्दा बढीले संक्रमणको सामना गर्नुपर्यो । त्यस्तो भयावह परिस्थितिलाई सहज रूपमा लिई आफूले बलिरहेको बत्तीलाई छोएर खाएको शपथअनुरूप सिद्धान्तमा कटिबद्ध भई भोकतिर्खा नभनी, आफू र परिवारको परवाह नगरी नर्सहरू कोभिडविरुद्ध लडिरहे । कहालीलाग्दो मानव मृत्युको साक्षी भए तर हरेस खाएनन् । यसरी व्यक्ति, परिवार र पूरै राष्ट्रलाई सेवा गर्ने स्वास्थ्य प्रणालीको मेरुदण्डका रूपमा रहेको नर्सिङ पेसाको महत्त्वलाई विश्वले चिनिसकेको छ । स्वस्थ जीवनको सुनिश्चितताका लागि नर्सको भूमिका अहम् हुन्छ भन्ने कुरा अन्तर्राष्ट्रिय स्वास्थ्य संगठनले तथ्यसहित घोषणा नै गरेको छ ।कुनै पनि व्यक्तिको जीवनको प्रमुख विषय भनेको स्वास्थ प्रवर्द्धन नै हो । जुन उमेरअनुसार फरकफरक हुन्छ । जस्तै, बालबच्चाको स्वास्थ्य प्रवर्द्धनका उपाय वयस्क व्यक्तिको भन्दा फरक हुन्छ र प्रौढहरूको अझै फरक हुन्छ । उनीहरूको उमेर र अवस्थाअनुसार स्वास्थ्य समस्या समाधानका उपाय फरक भएअनुरूप नर्सिङ सेवाका विधा र विशेषज्ञता पनि फरकफरक छन् । जस्तै, समुदाय स्वास्थ्यका लागि पब्लिक हेल्थ नर्स, अस्पतालमा सेवा दिनका लागि चाइल्ड हेल्थ, मेडिकलसर्जिकल नर्स, साइक्याट्रिक नर्स, मिडवाइफ्री नर्स, क्रिटिकल केयर नर्स र स्कुल हेल्थ नर्स । जुनसुकै विधामा सेवा गरे पनि नर्सिङ पेसाको सिद्धान्त भनेको केयर विथ इम्प्याथी र सेवाको निरन्तरता नै हो । सेवाग्राहीको समस्यालाई आफ्नो जस्तो ठानेर संवेदनशील भई अहोरात्र काम गरिरहेका नर्स नै नर्सिङ सिद्धान्त कार्यान्वयनका उदाहरण हुन् । यिनै सिद्धान्त पालना गरी सेवा गरेमा अस्पतालमा भर्ना भएका बिरामीहरू छिटो निको भई आफ्नो घर जान सक्छन् ।नेपालमा नर्सिङ शिक्षाको अवस्था हेर्दा अनमी फेजआउट भएपछि प्रवीणता प्रमाणपत्र तहमा बढी विद्यार्थीको आकर्षण पाइएको छ । स्नातक र स्नातकोत्तर हुँदै विद्यावारिधिसम्मको अध्ययन नेपालमै हुने गर्छ । प्रमाणपत्र तहको शिक्षालाई प्राविधिक शिक्षा तथा व्यावसायिक तालिम परिषद्ले सम्बन्धन दिएको छ भने स्नातक र सोभन्दा माथिका नर्सिङ शिक्षालाई विश्वविद्यालय, स्वास्थ विज्ञान संस्थान र प्रतिष्ठानले सम्बन्धन दिएका छन् । हाल प्रवीणता प्रमाणपत्र तह नर्सिङ कार्यक्रमका लागि ५३ र प्रमाणपत्र मिडवाइफ कार्यक्रमका लागि २ वटा कलेजलाई सम्बन्धन दिइएको छ । ५६ वटा स्वास्थ्य शैक्षिक संस्थामा ४ वर्षे बीएससी नर्सिङ कार्यक्रम सञ्चालनमा छन् । ४१ वटा कलेजमा बीएनएस र एउटा कलेजमा बीएससी मिडवाइफ्री कार्यक्रम चलिरहेको छ । बीएसएन अध्ययनका लागि प्लस टु मा विज्ञान संकायअन्तर्गत जीव विज्ञान अनिवार्य छ भने प्रवीणता प्रमाणपत्र पास गरेकाहरू बीएनएस पढ्न पाउछँन् । नर्सिङ विज्ञहरूको अध्ययन, अनुसन्धान अनि विश्व बजारलाई आधार मानी शैक्षिक सत्र २०८१२०८२ देखि कुनै पनि विषयमा प्लस टु पास गरेपश्चात् २ वर्षे जनरल नर्सिङ पढ्न पाउने र पाइलट प्रोजेक्टका रूपमा हाललाई सरकारी अस्पतालमा कार्यान्वयन गर्न लागिएको छ । जसले गर्दा हालको संख्यामा भन्दा बढी इच्छुक व्यक्तिले नर्सिङ अध्ययन गर्न पाउने आकलन गरिएको छ । स्वास्थ्य मन्त्रालयअन्तर्गत नर्सिङ र सामाजिक सुरक्षा विभाग २०७५ सालमा स्थापना भएपश्चात् सोही मातहतमा रही नर्सिङ पेसामा आबद्ध व्यक्तिले नेतृत्वदायी भूमिका बहन गरिरहेका छन् । तथापि सीमित दरबन्दी र रिक्त पदमा पदपूर्ति हुन नसक्दा देशमा उत्पादित नर्सिङ जनशक्ति बेरोजगार भइरहेको छ । निजी अस्पताल र कलेजमा सरकारी अस्पताल कलेजसरह पारिश्रमिक तोकी कार्यान्वयन गरेमा, संवेदनशील र जोखिमयुक्त विभागमा जोखिम भत्ताको प्रावधान भएमा, बिदा र सुविधाको व्यवस्था हुन सके आर्थिक सुनिश्चितताका साथै मनोबल बढ्ने थियो । त्यसैले नर्सिङ जनशक्तिको माग आपूर्तिको तथ्यांक प्रणाली बनाउन निजी क्षेत्रमा कार्यरत नर्सिङ जनशक्तिको तोकेअनुसार पारिश्रमिक सुनिश्चित गर्न, विशिष्टीकृत विषय र विधानको विकासअनुसार दरबन्दी सिर्जना गरी कार्यान्वयनको थालनी गरे मात्र देशमा कार्यरत नर्सले आर्थिक सुरक्षाको महसुस गर्ने थिए । यसो हुँदा मात्रै हाल उठाइएको नारा आर्थिक सबलतासहितको सेवा ले सार्थकता पाउँछ । विदेश पलायन रोकिन सक्छ । भविष्यमा आइपर्ने नर्सिङ जनशक्तिको संकटलाई रोक्न राज्यले समयमै आर्थिक सुरक्षाको प्रत्याभूति दिलाउन ढिला भइसकेको छ ।"
भारतमा पहिलो जननिर्वाचित प्रधानमन्त्री,"सन् १९५२ मा आजकै दिन (मे १३) मा जवाहारलाल नेहरू भारतको पहिलो जननिर्वाचित प्रधानमन्त्री बनेका थिए । भारतमा १९५११९५२ मा भएको आमनिर्वानमा भारतीय राष्ट्रिय कंग्रेस (आईएनसी) ले बहुमत प्राप्त गरेसँगै नेहरू प्रधानमन्त्री बन्न सफल भएका थिए । भारत १९४७ मा ब्रिटिस शासनबाट स्वतन्त्र भएको थियो । त्यसलगत्तै प्रधानमन्त्री बनेका नेहरू १९६४ मे २९ मा मृत्यु हुनुअघिसम्म भारतको प्रधानमन्त्री थिए । स्वतन्त्रता प्राप्त गरेसँगै भारतमा १९४९ नोभेम्बर २६ मा पहिलो संविधान जारी गरिएको थियो । उक्त संविधानको प्रावधानअनुसार भारतमा १९५१ अक्टोबर २५ देखि १९५२ फेब्रुअरी २१ सम्म पहिलो आमनिर्वाचन भएको थियो । लोकसभाका ४ सय ८९ सिटका लागि भएको चुनावमा आईएनसी ४५ प्रतिशत मतसहित ३ सय ६४ मा विजयी भएको थियो । ११ प्रतिशत मत पाएको सोसलिस्ट पार्टीले १२ सिट मात्र जितेको थियो । पहिलो आमनिर्वाचनमा ५३ वटा दलका र ५ सय ३३ स्वतन्त्र गरी एक हजार ९ सय ४९ उम्मेदवार प्रतिस्पर्धामा उत्रेका थिए । ६८ चरणमा भएको चुनावमा १७ करोड ३२ लाख १२ हजार ३ सय ४३ मतदाता थिए । भारतमा स्वतन्त्रतापछि १९५२, १९५७, १९६२, १९६७ र १९७१ मा भएका पाँच वटा आमनिर्वाचन लगातार आईएनसी विजयी भएको थियो ।"
'उद्यमीको आत्मविश्वास बढाउन स्थिर नीति अपरिहार्य,"सबै क्षेत्र तहसनहस भइसकेको अवस्था होइन, केही क्षेत्रमा आर्थिक शिथिलता देखिए पनि केही क्षेत्रले राम्रै गरिरहेका छन्, उनले भनिन्, औद्योगिक र निर्माण क्षेत्र अहिले चलायमान नभए पनि पर्यटन क्षेत्रले राम्रै गरिरहेको छ । कृषि, शिक्षा, स्वास्थ्य क्षेत्रको अवस्था पनि ठीकै छ । लगातार ६ महिनासम्म जीडीपीको आर्थिक वृद्धिदर नकारात्मक भइरहे हामी मन्दीमा हुने खनालले जनाइन् ।अहिले प्राविधिक रूपमा हामी मन्दीमै रहेको उनको भनाइ छ । करका दरहरू अनुसन्धानमा आधारित नभएकाले पनि समस्या देखिएको उनले जनाइन् । आगामी बजेट र मौद्रिक नीतिमा दीर्घकालीन औद्यौगिक रणनीतिमा सुधार गर्नुपर्छ, उनले भनिन् । खुला अर्थतन्त्रको नीति अँगालेको सानो देश नेपाल बाहिरका घटनाहरूले धेरै तरंगित हुने गरेको अर्थ मन्त्रालयका सचिव मधुकुमार मरासिनीले बताए । यसलाई प्रतिकार गर्न आर्थिक रूपमा आत्मनिर्भर बन्न सक्नुपर्ने उनी बताउँछन् । स्थानीय उत्पादन पर्याप्त नभएकाले हामी अन्तर्राष्ट्रिय घटनाले तरंगित हुनुपरेको छ । कोभिड महामारीपछि नेपालमा आयात झ्याप्पै बढ्यो, उनले भने, रुसयुक्रेन युद्धले गर्दा आपूर्ति शृंखला अवरुद्ध हुँदा विश्वभर पेट्रोलियम पदार्थको भाउ बढ्यो । त्यसको आयातमा हामीले उल्लेख्य डलर खर्च गर्यौं । हाम्रो अर्थतन्त्रमा त्यसले तरंग ल्यायो ।नेपाललाई आधारभूतस्तरमा आत्मनिर्भर बनाउन भुइँ तहबाटै पहल थाल्नुपर्ने पनि उनले बताए । निजी क्षेत्रलाई मेरो के आग्रह छ भने तपाईंहरू इन्जिन अफ ग्रोथ भएकाले यो ग्रोथको इन्जिनलाई ग्रामीण क्षेत्रमा पनि जोड्नुहोस्, उनले भने, अब प्रदेश र पालिकालाई पनि विकासको इन्जिनमा आबद्ध गर्नुपर्छ ।"
वास्तविक उद्यमीलाई ऋण पाउन समस्या छैन,"समग्र अर्थतन्त्र संकटमा नरहे पनि निर्माण क्षेत्र र त्यससँग सम्बन्धित सिमेन्ट, डन्डीलगायत उद्योग न्यून क्षमतामा सञ्चालन भइरहेको गभर्नर अधिकारीले बताए । अर्थतन्त्रलाई चलायमान बनाउन नीतिगत स्थिरता हुनुपर्ने र राष्ट्र बैंकले लिने नीति स्थिरभन्दा पनि पूर्वानुमान गर्न सकिने हुने उनले जनाए । आफूले पूर्वतयारी नगर्ने तर अप्ठ्यारोमा परेपछि अरूलाई दोष लगाएर पन्छिने हाम्रो बानी छ । त्यसैले अर्थतन्त्र शिथिल हुनुमा राष्ट्र बैंकको नीति रहेको हल्ला छ, उनले भने । समग्र अर्थतन्त्रलाई कसरी स्थायित्व दिने, मुद्रास्फीति कसरी घटाउने, बैंक तथा वित्तीय संस्थालाई कसरी स्थायित्व दिने, बाह्य क्षेत्रलाई कसरी सुरक्षित राख्नेलगायत विषयमा नेपाल राष्ट्र बैंकको नीति केन्द्रित हुने अधिकारीले प्रस्ट्याए । तरलता व्यवस्थापनका लागि एकै वर्षमा ९३ खर्ब बराबरको रकम बजारमा पठाइएको र घरजग्गा व्यवसाय चलायमान हुन नसक्नुको कारण राष्ट्र बैंकको कठोर नीति नरहेको उनको दाबी छ । कुनै पनि अवस्थामा सरकारको वित्त नीति (अर्थ मन्त्रालय) र मौद्रिक नीति (राष्ट्र बैंक) बीच असामञ्जस्य नरहेको उनको दाबी छ । सरकारको वित्त नीति (अर्थ मन्त्रालय) र मौद्रिक नीति (राष्ट्र बैंक) बीच असामञ्जस्य हुँदैन, नीति नियममा सम्झौता पनि हुँदैन, उनले भने, यदि नीति नियममा सम्झौता गर्ने हो भने दीर्घकालमा ठूलो असर पर्छ । त्यसैले राष्ट्र बैंकले होसियारीपूर्वक नीति लिन्छ ।फरक प्रसंगमा गभर्नर अधिकारीले दुई वर्षअघिको नीतिगत दरको तुलनामा आजको दिनमा २ प्रतिशत बिन्दुले घटिसकेको दाबी गरे । बैंकहरूको कर्जाको ब्याजदर साढे २ प्रतिशतले घटिसक्यो, उनले भने, यति हुँदाहुँदै पनि निर्माण क्षेत्र, त्यससँग सम्बन्धित उद्योगहरूमा प्रत्यक्ष रूपमा प्रभाव पारेको छ, जसका कारण उत्पादन ऋणात्मक छ । सहकारीलगायत विविध कारणले पनि अर्थतन्त्र शिथिल भएको गभर्नर अधिकारीले दाबी गरे । शिथिल अर्थतन्त्रलाई लयमा ल्याउन मुख्य रूपमा सार्वजनिक खर्च बढाउनुबाहेक अन्य विकल्प नरहेको उनले बताए । यसो भयो भने रोजगारी सिर्जना हुन्छ, निर्माण क्षेत्रका गतिविधि बढ्छन् । पुँजीगत खर्च हुन्छ र अर्थतन्त्र चलायमान हुन्छ, उनले भने । आगामी आर्थिक वर्षको बजेटलाई लक्ष्य गरी अर्थ मन्त्रालयलाई ३ सय बुँदाको सुझाव दिइसकेको गभर्नर अधिकारीले जनाए । पछिल्लो समय अनलाइन सपिङ सुपरमार्केटको अवधारणा बढ्दासमेत ससाना सटरमा सञ्चालित व्यवसाय पलायन भएको उनको भनाइ छ । ससाना उद्योग व्यवसायसँग प्रत्यक्ष रूपमा गाँसिएका सहकारीमा समस्या देखिँदा पनि प्रत्यक्ष रूपमा समस्या पारेको उनको भनाइ छ । नेपाल क्लियरिङ हाउस लिमिटेड (एनसीएचएल) र भारतको नेसनल पेमेन्ट्स कर्पोरेसन (एनपीसीआई) बीच अन्तरदेशीय विद्युतीय भुक्तानीका लागि सम्झौता भइसकेको छ । यसलाई सहजीकरण गर्न नेपाल राष्ट्र बैंक र भारतीय केन्द्रीय बैंकसँग पनि समझदारीपत्रमा हस्ताक्षर भइसकेको गभर्नर अधिकारीले बताए । यसमा योजनाबद्ध रूपमा राष्ट्र बैंकले काम गरिरहेको उनले जनाए । यस्तो कारोबार बैंकदेखि बैंकबीच मात्र हुने चर्चा चलिरहेका बेला उपभोक्ताको तहसम्म पनि विद्युतीय कारोबार गर्न सकिने अधिकारीको भनाइ छ । यो प्रक्रिया पूरा भएपछि भारतमा जारी भएका क्यूआर कोडबाट निर्बाध रूपमा नेपालमा भुक्तानी हुन सक्नेछ । नेपालका क्यूआर पनि भारतमा चल्ने उनले जनाए । बैंकिङ प्रणालीबाटै धेरैभन्दा धेरै रेमिट्यान्स भित्र्याउन राष्ट्र बैंकले विभिन्न पहल गरिरहेको पनि गभर्नर अधिकारीले बताए । यही क्रममा रेमिट्यान्सको क्षेत्रमा काम गर्ने बैंक तथा वित्तीय संस्था र ४१ वटा रेमिट्यान्स कम्पनीलगायतलाई सोहीअनुसारको निर्देशन गरिएको गभर्नर अधिकारीको भनाइ छ । राष्ट्र बैंकले अभियानकै रूपमा विगत ३ वर्षदेखि डिजिटल बैंकिङलाई प्रोत्साहन गरिरहेको उनले जनाए । मुलुकका २ करोड ४० लाख मान्छे अर्थात् ७३ प्रतिशतले मोबाइल बैंकिङ प्रयोग गरिरहेका छन्, उनले भने, यो डिजिटल बैंकिङ क्षेत्रमा ठूलो उपलब्धि हो ।"
सबै खेलाडी उत्तिकै बराबर,"(काठमाडौं)सम्भवतः दक्षिण एसियाली टेबल टेनिसकै अहिलेसम्मको सबैभन्दा ठूलो प्रतियोगिता सोमबारदेखि सुरु हुँदै छ र यो रहेको छ, दक्षिण एसियाली ओलम्पिक छनोट । प्रतिस्पर्धी पाँच देश छन्, पुरुष र महिलाका ११ विजेताले यसै वर्ष हुने पेरिस ओलम्पिक खेल्न पाउने छन् । प्रश्न हो, छनोट हुने खेलाडी कोको हुन सक्छन् त ? यसको उत्तर कोहीसँग पनि छैन । किनभने दक्षिण एसियाली टेबल टेनिसमा भारतलाई छाडेर यो नै बलियो भन्ने कोही पनि छैन । सबै बराबर छन् । संयोगले यो छनोटमा भारतले खेलिरहेको छैन । प्रतियोगिताको पूर्वसन्ध्यामा आयोजित प्रिम्याच कन्फ्रेन्समा सबैको एउटै धारणा रह्यो, साँच्चै छनोट हुने को भन्नेको उत्तर अन्तिम दिन मात्रै आउनेछ । नेपालको प्रतिनिधित्व गरेर खेलिरहेकी नविता श्रेष्ठ यो छनोट खेल्न पाउनु नै ठूलो उपलब्धि रहेको मान्छिन् । उनले ठीकै भनेकी छन्, सबै उस्तै छन्, त्यसमध्ये साँच्चै को राम्रो भन्ने नतिजाका लागि अन्तिम दिन कुरौं । महिलातर्फ नेपालबाट नवितासँगै इभाना थापाले खेल्नेछिन् । पुरुषतर्फ भने संयोग कपाली र सान्टु श्रेष्ठले चुनौती पेस गर्नेछन् । नेपाली टिममा प्रशिक्षक हुन्, मोहनदास वासुकला । उनी मान्छन्, नेपाली खेलाडीलाई फाइदा हुने भनेको घरेलु मैदानको हो । त्यसैले सम्भवतः नेपाली खेलाडी अरूको तुलनामा एक पाइला अगाडि छन् ।उनले भने, पछिल्लो दक्षिण एसियाली खेलकुदमा हामीले भारतलाई छाडेर सबैलाई हराएका थियौं, त्यसैले यसपल्ट पनि यस्तै नतिजा निकाल्ने विश्वास लिएका छौं । सम्भवतः छनोटको सबैभन्दा सटीक विश्लेषण माल्दिभ्सका प्रशिक्षक जभोनिमरी कोरेनिचले गरेका छन् । क्रोएसियाली प्रशिक्षक भन्छन्, यो यस्तो प्रतियोगिता हो, जसमा खास निश्चित दिन जो खेलाडीले मानसिक रूपमा बलियो भएर खेल्छ, जित उसकै हुन्छ । नत्र सबै बराबर नै छन् ।श्रीलंकाकी मानिकु बडु भन्छिन्, दक्षिण एसियाली क्षेत्रका हामी खेलाडीले एकआपसमा यसअघि पनि खेलिसकेका छौं । हामी सबैलाई सबैको खेल थाहा छ । हाम्रा लागि यो छनोटको अवसर प्राप्त हुनु नै ठूलो हो । त्यसैले राम्रो प्रदर्शनका लागि हामी प्रेरित छौं । बंगलादेशका प्रशिक्षक मोहमद अलीले आफ्नो टिमले सक्दो राम्रो प्रदर्शन गर्ने बताइन् भने पाकिस्तानी खेलाडी पेरनिया जमान खानले छनोट खेल्न पाएकोमा खुसी व्यक्त गरिन् । आइतबार नै ड्र निकालिएको छ । पुरुषमा दुई समूह छन् र प्रत्येकमा चारचार खेलाडी छन् । प्रत्येक समूहबाट शीर्ष दुईदुई खेलाडीले सेमिफाइनल खेल्नेछन् । पहिलो समूहमा माल्दिभ्सका अहमद अखयर, श्रीलंकाका जयसन्का डी सिल्भा, बंगलादेशका रमहिमलिन बावम र सान्टु छन् । अर्को समूहमा बंगलादेशका अहमद रियोद, माल्दिभ्सका मोसा अहमद, श्रीलंकाका जिनिजे चमिरासँगै सुयोग छन् । महिलातर्फ तीन समूह रहेको छ । पहिलो समूहमा माल्दिभ्सकी फतिमाथ अली, श्रीलंकाकी विमान्डे भन्डारा र पाकिस्तानकी फवाद हुर छन् । दोस्रो समूहमा श्रीलंकाकी इसारा माडुरान्गथी र बंगलादेशकी रहमान सादियासँगै इभाना छन् । तेस्रो समूहमा चार खेलाडी छन् । त्यसमा नवितासँगै पाकिस्तानकी पेरनिया, माल्दिभ्सकी मिसका इब्राहिम र बंगलादेशकी सोनम सोमा छन् ।"
सैनिकलाई उपाधि,"काठमाडौं (कास) सैनिक आवासीय महाविद्यालयले नेपाल क्रिकेट संघ (क्यान) का पूर्वअध्यक्ष जयकुमार नाथ शाहको स्मृति यू१६ अन्तर विद्यालय क्रिकेट प्रतियोगिता जितेको छ । सैनिकले आइतबार मूलपानी क्रिकेट मैदानमा भएको फाइनलमा मोक्षदा स्कुललाई सजिलै १० विकेटले पराजित गर्यो । काठमाडौं जिल्ला क्रिकेट संघको आयोजनामा भएको प्रतियोगिताको फाइनलमा टस हारेर ब्याटिङमा आएको मोक्षदाले निर्धारित २० ओभर खेली ८ विकेट गुमाई १ सय ४२ रन बनायो । त्यसपछि वर्षाले खेल अवरुद्ध बनायो । वर्षा रोकिएपछि खेल पुनः सुरु हुँदा सैनिकलाई ९ ओभरमा ७० रनको लक्ष्य दिइयो । सैनिकले ६५ ओभरमै लक्ष्य पूरा गर्यो । रमन गिरीले २० बलमा ३५ र रोजल खड्काले २१ बलमा ३३ रन बनाई सैनिक महाविद्यालयलाई विजय दिलाए । रमन प्लेयर अफ द म्याचमा चुनिए । सैनिकले विजेता हुँदै १ लाख ५० हजार र मोक्षदाले उपविजेता हुँदै ७५ हजार नगद पायो । यसअघि मोक्षदाबाट श्याम नेपालले ३९ बलमा ३७, नितेश बुढाथोकीले ३३ बलमा २४ र अलोक शाहले ९ बलमा २२ रन बनाए । सैनिकका लागि लवकुमार ठाकुर, सुवभ विष्ट र प्रत्युष आचार्यले ११ विकेट लिए । मोक्षदाका ईशान शाह उत्कृष्ट बलर र श्याम नेपाल उत्कृष्ट ब्याटर, सैनिकका सफल पौडेल एमर्जिङ र एन्जल्स हर्टका युवराज खत्री प्लेयर अफ द सिरिजमा चुनिए ।"
किकस्टार्ट टोटनहम एकेडेमी खुला ट्रायल,"काठमाडौं (कास) बेङलरुको किकस्टार्ट टोटनहम खुला ट्रायल आइतबार सम्पन्न भएको छ । श्री भगवती क्लब टोखाको पहलमा दुई दिनसम्म सञ्चालन भएको छनोटमा कुल ३५ सयभन्दा धेरै खेलाडीहरू सहभागी थिए । छनोटको पहिलो दिन १८ सय र दोस्रो दिन १७ सयभन्दा धेरै खेलाडीहरू सहभागी भएका हुन् । च्यासलस्थित एन्फा फुटबल मैदानमा भएको छनोटको पहिलो दिन शनिबार यू११, यू१३, यू१५ र यू१६ गरी चार उमेर समूह तथा दोस्रो दिन आइतबार यू१७, यू१८, यू१९ र यू२१ गरी चार उमेर समूहमा छनोट भएका थिए ।"

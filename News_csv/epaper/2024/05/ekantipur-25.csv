शीर्षक,विवरण
सहकारीको बचत कम्पनीमा लग्ने राप्रपा सांसदमाथि मुद्दा चलाउन प्रहरीको सिफारिस,"यस्तो कसुर गरेकालाई ऐनको दफा १२४ को उपदफा (१) को घ बमोजिम कारबाहीको व्यवस्था छ । दस लाख रुपैयाँसम्म बिगो भएमा एक वर्षसम्म कैद, दस लाख रुपैयाँभन्दा बढी पचास लाख रुपैयाँसम्म बिगो भएमा दुई वर्षदेखि तीन वर्षसम्म कैद, पचास लाख रुपैयाँभन्दा बढी एक करोड रुपैयाँसम्म बिगो भएमा तीन वर्षदेखि चार वर्षसम्म कैद, एक करोड रुपैयाँभन्दा बढी दस करोड रुपैयाँसम्म बिगो भएमा चार वर्षदेखि ६ वर्षसम्म कैद, दस करोड रुपैयाँभन्दा बढी एक अर्ब रुपैयाँसम्म बिगो भए ६ वर्षदेखि आठ वर्षसम्म कैद र एक अर्बभन्दा बढी जतिसुकै रुपैयाँ बिगो भए पनि आठ वर्षदेखि दस वर्षसम्म कैद हुने लगायतका व्यवस्था छ । सांसद बस्नेतलाई कारबाहीको सिफारिस गरिएको यही कानुनी व्यवस्थाअनुसार उपप्रधान तथा गृहमन्त्री लामिछानेमाथि अनुसन्धान प्रक्रिया अघि बढाए कम्तीमा ४ वर्षदेखि दस वर्षसम्म कैद सजाय हुन सक्छ ।"
सिरोहियालाई थप ३ दिन हिरासतमा राख्न अनुमति,"लामो बहसपछि शुक्रबार अबेर इजलासले थप तीन दिन हिरासतमा राख्न अनुमति दिएको हो ।सिरोहियाले जिल्ला प्रशासन कार्यालय धनुषाबाट २०३६ भदौ २५ मा नागरिकता लिएका थिए, त्यतिबेला नागरिकतामा उमेर मात्र लेख्ने चलन थियो । पछि मात्र जन्ममिति पनि लेख्न थालिएको हो । सिरोहियाले २०५७ मा प्रतिलिपि लिँदा फाँटवाला कर्मचारीले उमेर १८ वर्ष लेखेकामा प्रमाणित गर्ने अधिकारीले कोष्ठभित्र २०१९।०८।२९ भनेर थप स्पष्ट पारेका छन् । थपिएको अक्षरलाई दुवैतिर हस्ताक्षरले बन्द गरिएको छ, जसमा रातो मसी प्रयोग भएको छ । यो हस्ताक्षरको फरेन्सिक जाँच गर्न सिरोहियाका वकिलहरूले तीन दिनदेखि माग गरिरहेका थिए । तर प्रहरीले आलटाल गर्दै आएको थियो । खासमा यो काम पक्राउ पुर्जी जारीभन्दा अघि नै गर्नुपर्ने थियो । पक्राउ गरेपछि पनि हामीले परीक्षणका लागि पठाउन अनुरोध गरेका थियौं, अधिवक्ता रमणकुमार कर्णले भने, फरेन्सिक परीक्षण गर्न बाँकी रहेको भनेर थप तीन दिन हिरासतमा राखिएको छ, यो जसरी पनि हिरासतको बसाइ लम्ब्याउने सरकारी प्रपञ्च हो ।गीतेन्द्रबाबु (जीबी) राई अध्यक्ष र लामिछाने प्रबन्ध निर्देशक रहेका बेला गोर्खा मिडिया नेटवर्कमार्फत सहकारीको बचत अपचलन गरेको समाचार कान्तिपुरले शृंखलाबद्ध रूपमा प्रकाशन गर्दै आएको छ । त्यसकै कारण लामिछानेले संसद्देखि पार्टीका कार्यक्रम तथा सामाजिक सञ्जालमार्फत कान्तिपुरविरुद्ध पटकपटक धम्कीपूर्ण अभिव्यक्ति दिँदै आएका छन् । लामिछाने सभापति रहेको रास्वपाको मधेश प्रदेश कार्यसमिति सदस्य महतोले सिरोहियाविरुद्ध धनुषा प्रहरीमा नागरिकतासम्बन्धी कसुरमा जाहेरी दिएका हुन् । लामिछानेबाट भएको सहकारीको बचत अपचलनको विषयलाई लिएर सीआईबीले खोजबिन गरेका प्रमाण पनि प्रहरीले योजनाबद्ध रूपमा लुकाएको छ । लामिछानेले प्रहरी महानिरीक्षक वसन्त कुँवरलाई संसद्को राज्य व्यवस्था समितिमा बोल्न लगाएर आफूलाई निर्दोष देखाउने प्रयाससमेत गरेका थिए । सीआईबीको अनुसन्धान प्रतिवेदनमा शंकास्पद ऋणीको सूचीमा लामिछानेको नाम छ । त्यस्तै रूपन्देही जिल्ला अदालतमा दायर भएको अभियोजनपत्रमा पनि लामिछानेले कुनै पनि प्रक्रिया पूरा नगरी सहकारीको बचत ऋणका रूपमा लिएको स्पष्ट उल्लेख छ । उनी प्रबन्ध निर्देशक रहेको गोर्खा मिडिया नेटवर्कले ४ सहकारीको ९५ करोड ८० लाख अपचलन गरेको पुष्टि भइसकेको छ । तर उनी छानबिनका लागि अझै पनि तयार भएका छैनन् । बचत अपचलनको समाचार लेखेको प्रतिशोधमा सिरोहियालाई पक्राउ गरिएको भन्दै राष्ट्रियअन्तर्राष्ट्रियस्तरबाट विरोध भइरहेको छ । विभिन्न दल, पेसागत संघसंगठन, नागरिक समाज, सञ्चार सम्बद्ध संस्था, कानुनविद्लगायतले रिहा गर्न माग गरिरहेका छन् । सञ्चार सम्बद्ध अन्तर्राष्ट्रिय संस्थाहरूले पनि समाचार प्रकाशितपछि त्यसको प्रतिशोधमा सिरोहियालाई पक्राउ गरिएको भन्दै आपत्ति जनाएका छन् ।एआईजी श्याम ज्ञवाली लामिछानेको रोजाइमा पछिल्लो पटक प्रहरी प्रधान कार्यालयबाट सीआईबी प्रमुखमा सरुवा भएका छन् । सुन प्रकरणको अनुसन्धानमा सीआईबी प्रमुख किरण वज्राचार्यलाई प्रमाण नष्ट गरेको आरोप लगाएर हेडक्वार्टर तानी ज्ञवालीलाई सीआईबीमा पठाइएको छ । ज्ञवाली आफैं दुईथरी जन्ममितिको विवादमा तानिएका एआईजी हुन् । लामिछानेको रोजाइमा रहेका ज्ञवालीको टोलीमार्फत कान्तिपुर अध्यक्ष सिरोहियालाई धरपकड गर्ने योजना बने पनि दिउँसो सीआईबी टोलीलाई कान्तिपुर कार्यालयबाट फिर्ता बोलाएर काठमाडौं उपत्यका अपराध अनुसन्धान कार्यालयको टोलीलाई पठाइएको थियो ।"
'पत्रकारका लागि खतरनाक चेतावनी,"(काठमाडौं)नेपाल भ्रमणमा रहेकी एम्नेस्टी इन्टरनेसनलकी महासचिव आग्नेस कालामारले नागरिकतासम्बन्धी प्रकरणमा कान्तिपुर मिडिया ग्रुपका अध्यक्ष कैलाश सिरोहियालाई पक्राउ गर्नु आवश्यक नरहेको बताएकी छन् । महासचिव कालामारसँग सञ्चारकर्मी दिलभूषण पाठकले मानवअधिकारका समसामयिक चुनौती र आगामी दिशा विषयमा गरेको संवादका क्रममा उनले यस्तो बताएकी हुन् । अध्यक्ष सिरोहियालाई गिरफ्तार गर्नु गलत भएकोबताउँदै उनले भनिन्, मिडियालाई दबाबमा राख्ने प्रयत्न भएको देखिन्छ ।विभिन्न सहकारीको कम्तीमा ९५ करोड ८१ लाख गोर्खा मिडियामा ल्याएर अपचलन गरेको समाचार प्रकाशित गरेको प्रतिशोधमा सरकारले कान्तिपुर मिडिया ग्रुपका अध्यक्ष सिरोहियालाई पक्राउ गरेको थियो । उक्त विषयबारे कार्यक्रममा बोल्दै नेपालमा गम्भीर अपराधका अन्य घटनामा अनुसन्धान नभएको तर मिडियालाई समाचार लेख्न र अनुसन्धानमूलक सामग्री प्रकाशन गर्न हतोत्साही बनाइएको महासचिव कालामारले बताइन् । सूचनाको अधिकार र स्वतन्त्र रूपमा अनुसन्धानमूलक रिपोर्टिङमाथि धावा बोलिएको छ, विरोध गर्ने अधिकार महत्त्वपूर्ण भएको बताउँदै उनले भनिन्, नागरिकको मुखसमेत बन्द गर्ने प्रयास गरिएको छ । महासचिव कालामारले पत्रकारहरू व्यावसायिक हुनुपर्ने तर जुनसुकै अवस्थामा पनि सञ्चारकर्मीलाई उनीहरूले लेखेको समाचारकै आधारमा गिरफ्तार गर्नु नहुनेमा जोड दिइन् । छिमेकमा रहेका मुलुकमा मिडिया र अभिव्यक्ति स्वतन्त्रताविरुद्ध नियम कानुन बनिरहेका छन् र अभ्यास भइरहेका छन् भने त्यसको प्रभाव तपाईंको देशमा पनि पर्ने सम्भावना बढ्छ, महासचिव कालामारले अगाडि थपिन्, यी सबैको प्रभाव समाजमा गम्भीर रूपमा परेको हुन्छ ।साथै, एम्नेस्टी इन्टरनेसनलकी महासचिव कालामारले प्रधानमन्त्री पुष्पकमल दाहालसँग शुक्रबार भएको शिष्टाचार भेटवार्तामा पनि कान्तिपुर मिडिया ग्रुपका अध्यक्ष सिरोहियालाई थुन्नुको कारण सोधेकी थिइन् । प्रधानमन्त्री दाहालका एक सल्लाहकारका अनुसार महासचिव कालामारले भनेकी छन्, केएमजीका अध्यक्ष सिरोहियालाई किन थुन्नुभयो ? जवाफमा दाहालले नागरिकताको कारण देखाउँदै २३ दिनमा अनुसन्धान गरेर हिरासतबाट छुट्ने प्रतिक्रिया दिएका थिए ।कान्तिपुर दैनिकले सहकारी क्षेत्रमा भइरहेको गडबडी र त्यसमा उपप्रधान तथा गृहमन्त्री रवि लामिछानेको संलग्नताबारे लगातार समाचार छाप्दै आएपछि प्रतिशोध साध्न कान्तिपुर दैनिकको कार्यालय थापाथलीबाटै मंगलबार प्रहरीले पक्राउ गरेको थियो । पक्राउपछि सिरोहियालाई धनुषा पुर्याइएको हो । प्रधानमन्त्री दाहालले सिरोहियालाई अनुसन्धानका लागि थप तीन दिन राख्नका लागि म्याद थप गरिएकोबारे महासविच कालामारलाई जानकारी गराएका थिए । दाहाल र कालामारबीच संक्रमणकालीन न्याय एवं मानवअधिकारसम्बन्धी विविध विषयमा छलफल भएको थियो । दाहालले मानवअधिकारको संरक्षण र प्रवर्द्धनमा नेपाल प्रतिबद्ध रहेको उल्लेख गर्दै मानवअधिकारसम्बन्धी राष्ट्रिय तथा अन्तर्राष्ट्रिय जिम्मेवारी पूरा गर्न नेपाल सधैं प्रयत्नशील रहेको दाबी गरेका थिए । तर नेपालमा लामो समय भइसक्दासमेत संक्रमणकालीन न्यायको विषय टुंगोमा पुग्न सकेको छैन । दाहालले भेटमा संसद्मा विचाराधीन रहेको संक्रमणकालीन न्यायसम्बन्धी मस्यौदा विधेयक राष्ट्रिय तथा अन्तर्राष्ट्रिय सरोकारवाला पक्षलाई विश्वासमा लिएर अगाडि बढाइने बताए । दाहालले सन् २००८ मा पहिलो पटक प्रधानमन्त्री हुँदा पनि संक्रमणकालीन न्यायलाई छिटो टुंगोमा पुर्याउने बताएका थिए । तर तेस्रो पटक प्रधानमन्त्री हुँदासमेत पीडितहरूलाई केन्द्रमा राखेर काम अघि बढ्न सकेको छैन । भेटका क्रममा महासचिव कालामारले दाहालसमक्ष नेपालको शान्ति प्रक्रियालाई निष्कर्षमा पुर्याउन संक्रमणकालीन न्यायसम्बन्धी कानुन छिट्टै निर्माण हुने र शान्ति प्रक्रिया टुंगिने विश्वास व्यक्त गरेकी छन् । यस्तै, एम्नेस्टी इन्टरनेसनलकी महासचिव कालामारले कांग्रेस सभापति एवं पूर्वप्रधानमन्त्री शेरबहादुर देउवासँग पनि भेटवार्ता गरेकी छन् । शुक्रबारै भएको भेटमा कालामारले देउवासँग संक्रमणकालीन न्याय, प्रेस स्वतन्त्रता र सीमान्तकृत समुदायको अधिकारको विषयमा चासो राखेकी थिइन् । भेटमा उनले सिरोहियाको पक्राउबारे पनि चासो राखेकी थिइन् । यसअघि नै ट्रान्सपरेन्सी इन्टरनेसनल नेपालले सत्ता र शक्तिको पहुँचका आधारमा बदलाको भावनाले नागरिकविरुद्ध राज्यशक्ति दुरुपयोग गर्नु अनुचित भएको जनाइसकेको छ । सहकारी ठगी प्रकरण र सिरोहियाको पक्राउलाई लिएर ट्रान्सपरेन्सी इन्टरनेसनलकी अध्यक्ष पद्मिनी प्रधानाङ्गले विज्ञप्तिमार्फत भनेकी थिइन्, सत्ता र शक्तिमा पहुँचका आधारमा कसैलाई अपराधबाट उन्मुक्ति दिने तानाबाना बुन्नु जति अनुचित हो, स्वार्थको द्वन्द्व, रिसइबी वा बदलाको भावनाले कुनै पनि नागरिकविरुद्ध राज्यशक्तिको दुरुपयोग गर्नु पनि उत्तिकै अनुचित हो ।भ्रष्टाचार, जालसाजी, सार्वजनिक सम्पत्ति र रकमको अपचलनलगायत गम्भीर आपराधिक मामिलाहरू राजनीतिक स्वार्थ र लेनदेनका आधारमा दबाउने, कारबाही नै प्रारम्भ नगर्ने, छानबिन नै हुन नदिने, मुद्दा नै नचलाउने, शक्तिको केन्द्रमा रहेका जिम्मेवार व्यक्तिहरूलाई छानबिनको घेराबाटै बाहिर राख्ने, चलिरहेको छानबिन नै रोक्ने, साथै अदालतले दोषी ठहर गरेकाहरूलाई समेत सजायबाट उन्मुक्ति दिनेजस्ता घटना र प्रवृत्ति निरन्तर बढ्दै गएको देखिएको भन्दै ट्रान्सपरेन्सीले चिन्ता व्यक्त गरेको छ ।देशमा कसैले कुनै पनि बहानामा कानुनी प्रक्रियाबाट उन्मुक्ति पाउनु हुँदैन र सबै नागरिकले संविधान तथा कानुनले प्रत्याभूत गरेको संरक्षण पनि पाउनुपर्छ । अन्यथा दण्डहीनताले प्रश्रय पाउनुका साथै कानुनी राजको उपहास हुने र सुशासन जरैदेखि कमजोर भएर मुलुक गम्भीर असहजतातर्फ उन्मुख हुने कटु सत्यतर्फ ट्रान्सपरेन्सी इन्टरनेसनल नेपाल जिम्मेवार पक्षको ध्यान आकर्षित गर्न चाहन्छ, विज्ञप्तिमा उल्लेख छ । यसअघि कान्तिपुर अध्यक्ष सिरोहियालाई पक्राउ गरिएकामा अन्तर्राष्ट्रिय संस्थाहरूद्वारा भर्त्सनासहित छिटो रिहाइको माग गरिसकेका छन् । पत्रकारहरूको विश्वकै ठूलो संगठन इन्टरनेसनल फेडरेसन अफ जर्नालिस्ट (आईएफजे), विश्वभर प्रेस स्वतन्त्रताबारे प्रतिवेदन तयार गर्ने रिपोर्टर्स विदाउट बोर्डर्स (आरएसएफ), अमेरिकाको सोसाइटी अफ प्रोफेसनल जर्नालिस्ट्स (एसपीजे), ट्रान्सपरेन्सी इन्टरनेसनल नेपाल र इन्टरनेसनल प्रेस इन्स्टिच्युट (आईपीआई) नेपाल च्याप्टरले सिरोहियाको तत्काल रिहाइको माग गरिसकेका छन् । नेपालस्थित अमेरिकी दूतावासले पनि सुशासन, प्रेस स्वतन्त्रता र जनताका मौलिक अधिकारहरू सुनिश्चित गर्न नेपाल सरकार र नेपाली जनताले सार्थक संवाद गर्ने आशा राखेको उल्लेख गर्दै वक्तव्य जारी गरिसकेको छ । आईएफजेले अध्यक्ष सिरोहियाको गिरफ्तारी गम्भीर चिन्ताको विषय भएको बताएको छ । गोर्खा मिडिया नेटवर्कको प्रबन्ध निर्देशक हुँदा लामिछाने (गृहमन्त्री रवि) ले सहकारी कोषको बचतमा करोडौं नेपाली रुपैयाँ हिनामिना गरेको आरोपको विस्तृत रिपोर्टको शृंखलापछि अध्यक्षको गिरफ्तारी भएको हो, आईएफजेद्वारा बिहीबार जारी विज्ञप्तिमा भनिएको थियो । व्यक्तिगत वा राजनीतिक कारणले पत्रकार र सञ्चारकर्मीविरुद्धको अनुसन्धानलाई सूचित गर्न नसकिने र अधिकारीहरूले प्रेस स्वतन्त्रताप्रति नेपालको प्रतिबद्धतालाई सुनिश्चित गर्नुपर्ने आईएफजेको धारणा छ । यस्तै, आरएसएफले अध्यक्ष सिरोहियालाई हिरातसमा राख्नु दुर्व्यवहार भएको पनि जनाएको छ । ठगी र हिनामिनामा गृह मन्त्रालयको संलग्नताको अनुसन्धान गरेको बदलास्वरूप कान्तिपुर ग्रुपका अध्यक्ष सिरोहियालाई पक्राउ गरेर दुई दिनदेखि हिरासतमा राखिएको छ । उहाँलाई रिहा गर्नुपर्छ र केएमजीको काममा कुनै पनि बाधा पुग्नुहुन्न, आरएसएफले सामाजिक सञ्जाल एक्समा उल्लेख छ । एसपीजेले सिरोहियामाथि नेपाल सरकारले निष्पक्ष रूपमा छानबिन गर्ने आशा गरेको जनाएको छ । एसपीजेकी अध्यक्ष असान्टी ब्लेज हप्किन्सले एक वक्तव्य जारी गर्दै अध्यक्ष सिरोहियालाई रिहा गर्न माग गर्दै स्वतन्त्र र निर्बाध प्रेसप्रतिको प्रतिबद्धतामा सरकारलाई अडिग रहन आग्रह गरेकी थिइन् । शृंखलाबद्ध रूपमा गृहमन्त्रीमाथि रिपोर्टिङ गरिरहेको नेपालको अग्रणी दैनिक कान्तिपुरका प्रकाशक सिरोहियालाई गृहमन्त्रीको निर्देशनमा पक्राउ गरिएको भन्ने हामीले भर्खरै थाहा पायौं, अध्यक्ष हप्किन्सद्वारा जारी विज्ञप्तिमा भनिएको छ । प्रहरीले नागरिकतासम्बन्धी छानबिन भने पनि सिरोहियालाई पक्राउ गर्नुको वास्तविक उद्देश्य के हो भन्ने आफूहरूको पनि प्रश्न रहेको अध्यक्ष हप्किन्सले बताएकी छन् । सिरोहियालाई प्रतिशोधपूर्ण ढंगले पक्राउ गरेर सम्पूर्ण प्रेस जगत्लाई तर्साउन खोजिएको हो कि भन्ने पत्रकार महासंघको आशंकालाई पनि एसपीजेले विज्ञप्तिमा दोहोर्याएको छ ।त्यस्तै, अन्तर्राष्ट्रिय संस्था द कमिटी टु प्रोटेक्ट जर्नालिस्ट्स (सीपीजे) ले समेत सिरोहिया पक्राउको घटनाप्रति गम्भीर चासो प्रकट गरेको छ । सीपीजेले समाचारको बदलास्वरूप देशको सबैभन्दा ठूलो मिडिया ग्रुपको नेतृत्व र कर्मचारीलाई हतोत्साही गर्ने र धम्क्याउने कार्य नगर्नसमेत भनेको छ । कान्तिपुर मिडिया ग्रुपका अध्यक्ष कैलाश सिरोहियालाई उनकै कार्यकक्षबाट पक्राउ गर्नु नेपालकै ठूलो मिडिया ग्रुपले गर्दै आएको आलोचनात्मक रिपोर्टिङ बन्द गराउने कदम हो, सीपीजेका कार्यक्रम निर्देशक कार्लोस माटिर्नेज डे ला सेर्नाले भनेका छन्, हामी नेपालका सम्बन्धित अधिकारीलाई कान्तिपुर मिडिया ग्रुपलाई स्वतन्त्र र कुनै पनि प्रतिशोधको डरबिना काम गर्ने वातावरण सुनिश्चित गर्न पनि आग्रह गर्दछौं ।त्यस्तै, अमेरिकाले पनि केएमजी अध्यक्ष सिरोहिया पक्राउको घटनाप्रति चासो प्रकट गरिसकेको छ । कठिन संघर्षपश्चात् प्राप्त लोकतन्त्रलाई आकार दिने कार्यलाई नेपालले जारी राख्दै गर्दा सुशासन, प्रेस स्वतन्त्रता र जनताका मौलिक अधिकारहरू सुनिश्चित गर्नेबारे नेपाल सरकार र नेपाली जनताले पनि सार्थक संवाद गर्नेछन् भन्ने आशा हामीले राखेका छौं, सामाजिक सञ्जालमार्फत अमेरिकी दूतावासले बुधबार भनेको छ । गोर्खा मिडिया नेटवर्कमा चार सहकारीको ९५ करोड ८१ लाख अपचलन, उपप्रधान तथा गृहमन्त्री रवि कम्पनीमा प्रबन्ध निर्देशक भएको अवधिमा मात्रै सहकारीहरूबाट ८० करोड ३१ लाख रुपैयाँ गोर्खा मिडियामा आएको दस्ताबेजबाट पुष्टि शीर्षकमा मंगलबार कान्तिपुरमा समाचार छापिएको थियो । लगत्तै मंगलबार बिहानैदेखि कान्तिपुरको कार्यालय परिसर र थापाथली सडकमा समेत ठूलो संख्यामा प्रहरी परिचालन गरिएको थियो । त्यसपछि नागरिकताको विषयमा भन्दै अध्यक्ष सिरोहियालाई प्रहरीले कार्यकक्षबाटै पक्राउ गरेर रातारात धनुषा पुर्याएको थियो । बुधबार थप तीन दिन हिरासतमा राख्न म्याद थप गरिएकोमा शुक्रबार दोस्रोपटक तीन दिनको म्याद थप गरिएको छ ।"
बचत फिर्ताको माग गर्दै सहकारीपीडित रिले अनशनमा,"(काठमाडौंचितवन)चत फिर्ताका लागि सरकारले यसअघि गरेका सम्झौता कार्यान्वयन नगरेको भन्दै सहकारी पीडितले रिले अनशन सुरु गरेका छन् । शुक्रबार बिहान काठमाडौंस्थित माइतीघर मण्डलबाट तेस्रो चरणको आन्दोलन सुरु गरेको पीडितले बताए । काठमाडौं उपत्यकासहित चितवनबाट पनि सहकारी पीडितले आन्दोलन थालेको जनाएका छन् ।पीडितको बचत रकम फिर्ता गर्ने सम्बन्धमा यसअघि भएका सम्झौता कार्यान्वयन नगरेका कारण तेस्रो चरणको आन्दोलन गर्नुपरेको सहकारी बचतकर्ता संरक्षण राष्ट्रिय अभियान महासंघका अध्यक्ष कुशलव केसीले बताए । बचतकर्ताको रकम फिर्ता गर, बचत फिर्ता नभएसम्म २०८४ को निर्वाचन हुन दिँदैनौं, सहकारी पीडितको माग आगामी वर्षको बजेटमा समावेश गर लगायत नारासहित उनीहरू रिले अनशनसहित धर्नामा उत्रिएका हुन् ।आफूहरूको माग सम्बोधन नभएसम्म निरन्तर रिले अनशन बस्ने पनि आयोजकको दाबी छ । माइतीघर मण्डलबाट सुरु भएको पीडितहरूको आन्दोलन र्यालीपछि कोणसभा गरी रिले अनशनमा परिणत भएको थियो । सहकारी पीडितको माग पूरा नभएसम्म अब आन्दोलन देशैभर सशक्त रूपमा अगाडि बढ्ने महासंघका अध्यक्ष केसीले बताए । गौतमश्री सहकारीकी बचतकर्ता ज्योति गिरीले पैसा फिर्ता नभएसम्म आन्दोलन नराकिने बताइन् । गिरी र उनको परिवारको गरी गौतमश्री सहकारीमा एक करोड रुपैयाँभन्दा धेरै रकम डुबेको छ । पेसाले शिक्षक हुँ, पैसाको ठूलो कारोबार हुने कुरा भएन, जग्गा बेचेर आएको रकम छोटो समयका लागि सहकारीमा राखेका थियौं, अहिले यो अवस्था आयो, उनी भन्छिन्, आज सहकारी सचिवलगायत धेरै जनालाई भेटेर समस्या राखिदिन आग्रह गरेका छौं ।काठमाडौं कुलेश्वरका रत्न खड्गीले पनि गौतमश्री सहकारी संस्थामा एक करोड र कालीमाटीको स्वर्णलक्ष्मी सहकारीमा २५ लाख रुपैयाँ बचत गरेका थिए । सहकारीले पैसा नदिँदा सडकमा उत्रिनुपरेको उनले दुखेसो पोखे । खड्गी पूर्वसरकारी कर्मचारी हुन् । अवकाश प्राप्त जीवनको गर्जो टार्न जीवनभर दुःख गरेर बचाएको रकम सहकारीले अपचलन गरिदिँदा निकै अप्ठेरो भएको उनले बताए । सरकारले अनुमति दिएको संस्थामा हामीले पैसा जम्मा गरेका हौं, अब पैसा फिर्ता दिने दायित्व पनि सरकारकै हो, उनले भने ।कीर्तिपुर निवासी चन्द्रमान महर्जनले पनि शिवशिखर सहकारीमा सवा करोड रुपैयाँ बचत गरेका थिए । अहिले समस्यामा परेको भन्दै सञ्चालकहरू फरार भइदिँदा आफैंले पैसा नपाएको उनले बताए । ढाड दुख्ने बिमार भए पनि पैसा फिर्ता हुन्छ कि भन्ने आसमा सकी नसकी यहाँ आएको हुँ, माइतीघरमा सहकारी पीडितको आन्दोलनमा भेटिएका महर्जनले भने, खै पैसा आउने टुंगो छैन । तर पनि प्रयास गरिरहेका छौं ।काठमाडौं निवासी सुमो सहकारीका बचतकर्ता पेमा छिरी शेर्पाले पनि २५ लाख रुपैयाँ सहकारीले फिर्ता नदिएको बताए । बिमारी छु, आन्दोलनमा सामेल नहुने हो भने पैसा फिर्ता हुँदैन कि भन्ने डर लागेर यहाँ आएको हुँ, उनले भने, पत्रकारलाई त थाहा हुन्छ भन्छन्, हाम्रो पैसा कहिले फिर्ता होला ?"
८० वर्षीया वृद्धा पनि सडकमा,"जेठको मध्याह्नमा चर्किंदै गरेको घामको पनि परवाह नगरी चितवनकी ८० वर्षीया इन्दिरा पौडेल सडकमा निस्किएकी थिइन् । मध्य जेठको तापले भन्दा सहकारीमा डुबेको आफ्नो बचतले मन बढी पोलेको उनले बताइन् । शुक्रबार भरतपुरमा भएको सहकारी पीडितको प्रदर्शनमा ८० वर्षीया पौडेल प्लेकार्ड बोकेर सडकमा निस्किएकी हुन् । वृद्धभत्तादेखि छोराछोरी, आफन्तले दिएको एकएक दाम जम्मा गरेर सहकारीमा राखेकी थिएँ, उनले भनिन्, अब त्यही रकम फिर्ता नपाउने भएपछि घामको परवाह नगरी सडकमा उत्रिएकी हुँ । भरतपुर महानगरपालिका१२ आस्थाचोककी इन्दिराले शिवशिखर बहुउद्देश्यीय सहकारी संस्थामा चार लाख रुपैयाँ बचत गरेको बताइन् । उक्त सहकारी संस्था २० महिनादेखि बन्द छ । भरतपुर चौबिसकोठीबाट सुरु भएको सहकारी पीडितको जुलुस अस्पताल रोडमा रहेको भरतपुर महानगरपालिकाको सहकारी शाखा कार्यालय, चितवन जिल्ला प्रहरी कार्यालय हुँदै जिल्ला प्रशासन कार्यालयसम्म पुगेको थियो । त्यसपछि केन्द्रीय बसपार्कमा जम्मा भएका पीडितले कोणसभा गरेका थिए । जुलुस सुरु हुँदा अग्रभागमा देखिएकी वृद्धा इन्दिरा भने केही समय जुलुससँगै हिँडेपछि गाडी चढेर सभास्थलमा पुगेकी हुन् ।सभामा बोल्नका लागि चितवनका सबै दलका नेतालाई निमन्त्रणा गरे पनि कांग्रेसका कार्यवाहक सभापति राजीव न्यौपाने र एकीकृत समाजवादीका जिल्ला अध्यक्ष नरेन्द्र कन्दङ्वा मात्रै सभास्थलमा पुगेको आयोजकले बताए । सहकारीका नाममा हुने ठगी राष्ट्रिय समस्या बनेको छ, चितवन कांग्रेसका कार्यवाहक सभापति न्यौपानेले भने, यस्तो काम अब नदोहोरियोस् र ठगीमा संलग्न जोसुकै भए पनि कारबाहीको दायरामा परुन् भनेर कांग्रेसले संसद्मा समेत कुरा उठाइरहेको छ । एकीकृत समाजवादीका जिल्ला अध्यक्ष कन्दङ्वाले सरकारको निकम्मापनले गर्दा सहकारीका नाममा ठगी गर्नेहरू बढेको र जिल्ला जिल्लाबाट हुने निरन्तरको खबरदारीले ठगी रोकिने र बचत फिर्ता पाउने सम्भावना बढ्ने बताए । पुरानो जमानाको सामन्ती पारा सहकारीमा देखाउन खोजिएको छ, उनले भने, यो खेदजनक छ । हाम्रो पार्टी तपाईंहरूको आन्दोलनमा साथसाथै छ । शिवशिखर बहुउद्देश्यीय सहकारीका पीडित बचतकर्ता नारायणप्रसाद पोखरेलले चितवनका बचतकर्ताको ९८ करोड बराबरको रकम ठग हरूले हिनामिना गरेको बताए । सनराइज सहकारीका पीडित बचतकर्ता मधुविलास अधिकारीले ९० करोड रुपैयाँ हिनामिना गरेका सनराइजका सञ्चालकलाई प्रशासनले गिरफ्तारसमेत नगर्नु दुःखद भएको बताए । सरकार यस विषयमा संवेदनशील नभए आन्दोलन थप सशक्त बनाउँदै लगिने बताए । सहारा सहकारीका बचतकर्ता विनोद आचार्यले सञ्चालकहरूले ८५ करोड रुपैयाँ हिनामिना गरेको बताए ।चितवनमा शिवशिखरसहित चितवन सहारा बहुउद्देश्यीय र सनराइज बचत तथा ऋण सहकारीबाट करिब २० हजार जना सेयर सदस्यको लगभग तीन अर्ब रुपैयाँ बचत र सेयर रकम फिर्ता नगरी सञ्चालकहरू सहकारी बन्द गरेर फरार भएका छन् । वडा कार्यालयदेखि प्रधानमन्त्री कार्यालयसम्म धाउँदा पनि फरारहरू पक्राउ नपरेको र बचत रकम फिर्ताको सम्भावना टार्ने काम भएको भन्दै पीडितहरू सडक प्रदर्शनमा उत्रिएका हुन् ।"
कांग्रेस नेताहरूको प्रधानमन्त्रीलाई प्रश्न : कान्तिपुर अध्यक्षलाई किन पक्राउ गरेको ?,"(काठमाडौं)कांग्रेस नेताहरूले कान्तिपुर मिडिया ग्रुपका अध्यक्ष कैलाश सिरोहियालाई पूर्वाग्रहपूर्ण ढंगले किन पक्राउ गरेको भन्दै प्रधानमन्त्री पुष्पकमल दाहालसँग प्रश्न गरेका छन् । संसदीय छानबिन समितिको क्षेत्राधिकारको विषय मिलाउन प्रधानमन्त्री दाहालले शुक्रबार बालुवाटारमा बोलाएको बैठकमा कांग्रेस महामन्त्री गगन थापा र नेता कृष्णप्रसाद सिटौलाले कान्तिपुर अध्यक्ष सिरोहियाको पक्राउमा सरकारको कदम दुराशयपूर्ण रहेको बताएका हुन् ।कान्तिपुरले सहकारी ठगीका विषयमा समाचार छापेकै आधारमा पूर्वाग्रह राखेर अध्यक्ष सिरोहियालाई पक्राउ गरिएको छ, कांग्रेस नेता सिटौलाले भने, प्रहरीमा जाहेरी दिने मानिस को हुन् ? कुन पार्टीका कार्यकर्ता हुन् ? कसरी प्रहरी अदालतमा पुग्यो, कसरी काठमाडौंमा पक्राउ गरियो ? कसरी त्यहाँ राखियो भन्ने कुरा हेर्दाखेरि नै दुराशय देखिन्छ भन्ने कुरा हामीले प्रधानमन्त्रीलाई भनेका हौं । प्रधानमन्त्री दाहालले भने सरकारले नभएर अदालती प्रक्रियाबाटै अघि बढेको भनेर सरकारको प्रतिरक्षा गरेको कांग्रेस नेताहरूले बताए ।यो विशुद्ध अदालती प्रक्रिया भएको र व्यक्तिको नागरिकताको विषयलाई लिएर प्रेस स्वतन्त्रता कुण्ठित भयो भनेर राष्ट्रिय र अन्तर्राष्ट्रिय क्षेत्रमा प्रचार गरिनु दुःखद भएको प्रधानमन्त्रीको भनाइ रहेको उनीहरूले सुनाए । कांग्रेस नेताहरूले प्रधानमन्त्रीको जवाफप्रति असन्तुष्टि जनाउँदै अदालतलाई सक्रिय गर्ने काम कसले गरेको हो भनेर प्रश्न गरेका थिए । प्रधानमन्त्रीले अदालतको प्रक्रिया भनेर भन्नुहुन्छ । तर, सरकारले अदालतमा पक्राउ पुर्जी पाऊँ भनेर गएको होइन ? सरकारका तर्फबाट प्रहरीले नभनी अदालतले पक्राउ पुर्जी कसरी दिन्छ ? अदालतले आफ्नो खुसीबाट पक्राउ पुर्जी जारी गर्छ र ? सरकारका तर्फबाट प्रहरीले मागेरै अदालतले पक्राउ पुर्जी दिने काम गर्यो, महामन्त्री थापा र सिटौलाको भनाइ थियो, अदालतलाई एक्टिभेट गर्ने काम सरकारले नै गरेको हो । प्रधानमन्त्रीले अदालती प्रक्रिया भनेर पन्छिन कसरी मिल्छ ? सिटौलाले कुनै पनि विषयमा राज्यलाई अनुसन्धान गर्न पाउने अधिकार भए पनि जुन समय र परिस्थितिमा कान्तिपुर अध्यक्ष सिरोहियामाथि पक्राउ पुर्जी जारी गरिएको छ, त्यसलाई सही नियतका साथ भएको भनेर भन्न नमिल्ने बताए ।महामन्त्री थापाले कान्तिपुर अध्यक्ष सिरोहियालाई पक्राउ गरेर सरकारले प्रेसको मुख थुन्न खोजेको दाबी गरे । गृहमन्त्री आफैंले दुई देशको राहदानी बोक्ने गरेको प्रसंग जोड्दै महामन्त्री थापाले सहकारी ठगीमा संलग्न रहेको तथ्यसहितका समाचार प्रकाशित गरेकै आधारमा सिरोहियालाई पक्राउ गरिएको उनको तर्क थियो ।एमाले अध्यक्ष केपी शर्मा ओलीसमेत सहभागी बैठकमा कांग्रेस संसदीय दलका प्रमुख सचेतक रमेश लेखकले उपप्रधान तथा गृहमन्त्री रवि लामिछानेले गत आइतबार संसद्मा दिएको अभिव्यक्ति आपत्तिजनक रहेकाले कांग्रेसले प्रधानमन्त्रीसँग यसको पनि जवाफ माग गर्ने बताए । राज्यको सूचना विदेशीलाई बेच्नेहरू संसद्मै छन् भनेर आफ्ना नेताप्रति लक्षित गरिएको लामिछानेको अभिव्यक्तिलाई कांग्रेसले गम्भीर रूपमा लिएको छ, उनले भने, इतिहासमा यस्तो गम्भीर आरोप कांग्रेसमाथि लागेको थिएन । अहिलेका गृहमन्त्रीले आपत्तिजनक, हिंस्रक अभिव्यक्ति जसरी राख्नुभएको छ, त्यसमा प्रधानमन्त्रीको भनाइ के छ भनेर हामी जवाफ माग्नेवाला छौं ।"
सहकारी ठगीको मूल मुद्दामै केन्द्रित रहेर सहमतिको प्रयास,"(काठमाडौं)सत्तापक्ष र प्रमुख प्रतिपक्ष दलले सहकारीमा भएको ठगीको मूल मुद्दामै केन्द्रित रहेर सहमतिको प्रयास गरेका छन् । सहकारी ठगीमा उपप्रधान तथा गृहमन्त्री रवि लामिछानेको नाम उल्लेख नगरी विगतमा गोर्खा मिडिया नेटवर्कमा प्रबन्ध निर्देशकका रूपमा कार्यरत रहेका बेला ऋण लिएको बारे सहकारीको नाम राखेर संसदीय छानबिन समितिको क्षेत्राधिकारमा सत्तापक्ष लचिलो भएको कांग्रेसले जनाएको छ ।सत्तापक्षले संकटग्रस्त सहकारीको छानबिन गर्दा जो जसले रकम हिनामिना गरेका छन्, तिनीहरू छानबिनको दायरामा आउन सक्ने उल्लेख गरेपछि कांग्रेस छानबिन समितिको क्षेत्राधिकारमा लामिछानेको नाममा लचिलो भएको जनाएको छ । प्रधानमन्त्री निवास बालुवाटारमा शुक्रबार प्रधानमन्त्री पुष्पकमल दाहाल, एमाले अध्यक्ष केपी शर्मा ओली, कांग्रेस उपसभापति पूर्णबहादुर खड्का, कांग्रेस महामन्त्री गगन थापा, कांग्रेस मुख्य सचेतक रमेश लेखक, एमाले मुख्य सचेतक महेश बर्तौला, माओवादी मुख्य सचेतक हितराज पाण्डेसहित नेताहरूबीच भएको छलफल सकारात्मक भएको नेताहरूलेबताए । सहमतिका लागि शनिबार निर्णायक संवाद गर्ने तयारी छ ।सत्तापक्षले गृहमन्त्री लामिछानेलाई छानबिन बाहिर हुने गरी छानबिन समितिको क्षेत्राधिकार बनाउने अडान लिएका कारण दुई साताभन्दा बढी समयदेखि संसद्मा गतिरोध छ । जसका कारण राष्ट्रपति रामचन्द्र पौडेलले जेठ १ मा संसद्मा प्रस्तुत गरेको सरकारको नीति तथा कार्यक्रम पारित हुन नसकी अलपत्र छ ।प्रधानमन्त्री दाहालले सरकारले बजेट ल्याउने दिन नजिक आएकाले सहमति गरी संसद्को गतिरोध अन्त्य गर्न दुवै पक्ष लचिलो हुनुपर्ने बताए । ओलीले पनि संकटग्रस्त सहकारीको छानबिन गरी बचतकर्ताको हिनामिना भएको रकम फिर्ता गर्ने प्रावधानसहित सहमति गर्नुपर्नेमा जोड दिएको स्रोतको भनाइ छ ।तीन दलको बैठकमा एमाले मुख्य सचेतक बर्तौलाले कार्यदलमा भएको सहमतिको प्रयासबारे जानकारी गराएका थिए । त्यसपछि दुवै पक्षका शीर्ष नेताले सहकारीमा भएको ठगीको मूल मुद्दामै केन्द्रित रहेर शनिबार टुंगोमा पुग्ने गरी गृहकार्य गर्न कार्यदललाई आग्रह गरेका थिए ।सत्तापक्षका एक नेताका अनुसार ओली र दाहाल शनिबार वार कि पार गर्ने पक्षमा छन् । संकटग्रस्त सहकारीको छानबिन गर्न सैद्धान्तिक सहमति भएकाले शनिबार वार कि पार गर्ने पक्षमा प्रधानमन्त्री र एमाले अध्यक्ष ओली हुनुहुन्छ, ती नेताले भने, यसमा पनि कांग्रेसले मानेन भने उसको मनसाय नै सहमति नखोज्ने प्रस्ट हुनेछ । त्यसकारण शनिबारभन्दा उता पर्खन सकिँदैन भन्ने छ । बैठकमा सहभागी कांग्रेस नेता कृष्णप्रसाद सिटौलाले प्रधानमन्त्री दाहाल र एमाले अध्यक्ष ओलीको प्रस्तुतिले शनिबार बेलुकासम्म सहमति हुन सक्ने संकेत मिलेको बताए । कांग्रेस र सदनमा रहेका विपक्षी दलले जुन कुराको माग राखेर संसदीय समिति गठनको मुद्दा उठाएका थियौं, त्यसमा प्रधानमन्त्री र ओलीजीको प्रस्तुतिले सकारात्मक परिणाम निकाल्छ भन्ने लागेको छ, सिटौलाले भने । उनका अनुसार शनिबार ३ बजे कार्यदलको बैठक बस्ने र साँझ शीर्ष नेताहरू बसेर टुंग्याउने गरी शुक्रबारको बैठक सकिएको छ ।कांग्रेस संसदीय दलका प्रमुख सचेतक लेखकले पनि संसदीय समितिका क्षेत्राधिकारका विषयमा उठाउँदै आएको मुद्दा नछाडीकनै सहमति बन्ने वातावरण बनेको बताए । जुन कुरा हामीले उठाएका छौं, त्यसमा छानबिन हुने गरी कार्यादेशमा सुनिश्चित हुने गरेरै समिति बन्छ, उनले भने । संविधानको गतिरोध अन्त्य हुने गरी सहमति नजिक पुगेको उल्लेख गर्दै यसको क्षेत्राधिकारको भाषा मिलाउन कार्यदललाई जिम्मा दिएको माओवादी मुख्य सचेतक हितराज पाण्डेले जानकारी दिए । शीर्ष नेताहरूसहित भएको छलफल सहमति नजिक छ, उनले भने, कार्यदलले भाषा मिलाएपछि अन्तिम रूप दिने भन्ने छ । त्यसमा समग्र संकटग्रस्त सहकारीको छानबिन गरी बचतकर्ताको रकम फिर्ता गर्ने गरी प्रावधान राख्ने तयारी छ ।एमाले मुख्य सचेतक बर्तौलाले संसदीय छानबिन समितिको गरिमा रहने गरी क्षेत्राधिकार तोक्न प्रतिपक्ष सकारात्मक ढंगले प्रस्तुत हुने बताए । कांग्रेसले लचकताका साथ शनिबार टीओआरमा सहमतिको प्रस्ताव ल्याउने विश्वास छ, उनले भने, अब बल कांग्रेसको कोर्टमा दिएका छौं । सहकारी ठगीमा संसदीय छानबिन समिति बनाउने आफैंमा सकारात्मक भएको उल्लेख गर्दै क्षेत्राधिकार आगामी दिनमा गलत नजिर हुने गरी जान हुँदैन भन्नेमा दलहरूको साझा धारणा भएको पनि उनले बताए ।स्रोतका अनुसार क्षेत्राधिकारमा उपप्रधान तथा गृहमन्त्रीको नाम नलेख्ने तर विभिन्न सहकारीको बचत गोर्खा मिडिया नेटवर्कमा लगेर अपचलन गरिएकाले त्यसको छानबिन गर्ने कुरा क्षेत्राधिकारमा राख्ने मध्यमार्गी बाटो खोजिएको छ । शुक्रबारको बालुवाटार बैठकमा रास्वपाका सभापति एवं गृहमन्त्री लामिछाने भने उपस्थित भएनन् । तर, प्रधानमन्त्रीको प्रस्तुतिले यस्तो क्षेत्राधिकारमा राखेर जान लामिछाने सकारात्मक भएको बुझाइ कांग्रेसको छ । एकपटक रविजीसँग पनि छलफल गर्ने, त्यसपछि कार्यदलमा बसेरै मस्यौदा बनाउने र पछि शीर्ष तहमा छलफल गर्ने तय भएको छ, कार्यदलका अर्का एक सदस्यले भने ।संविधानको प्रावधानअनुसार जेठ १५ मा बजेट ल्याउनुअघि जेठ १ मा संसद्मा प्रस्तुत भएको नीति तथा कार्यक्रम पारित गर्नुपर्ने दबाब सत्तापक्षलाई छ । अबको चार दिनभित्र नीति तथा कार्यक्रम पारित गरी जेठ १५ मा बजेट ल्याउनुपर्नेछ । सत्तापक्षले कांग्रेससित सहमति नभए वैकल्पिक उपायबाट बजेट ल्याउने तयारी पनि सँगसँगै गरेको छ । संसद् अवरुद्ध भइरहे अधिवेशन अन्त्य गरी अध्यादेशमार्फत बजेट ल्याउने वा कांग्रेसको नाराबाजीका बीचमै बजेट प्रस्तुत गर्ने भन्ने सत्तापक्षको तयारी छ । कांग्रेस आफ्नो कारणले अध्यादेशमार्फत बजेट आउने अवस्था भयो भने गलत सन्देश जान सक्ने भन्दै सहकारी ठगीको मूल मुद्दामा सहमति गर्ने पक्षमा लचक देखिएको छ ।"
चन्द्रमामा मानिस पठाउने घोषणा,सन् १९६१ मा आजकै दिन (मे २५) मा अमेरिकाले चन्द्रमामा मानिस पठाउने घोषणा गरेको थियो । अमेरिकी राष्ट्रपति जोन एफ केनेडीले एक दशकभित्र चन्द्रमामा मानिस पठाउने घोषणा गरेका थिए । केनेडीले त्यसका लागि आवश्यक ५ सय ३१ मिलियन अमेरिकी डलरको बजेट पारित गर्न संसद्समक्ष प्रस्ताव गरेका थिए । केनेडीले घोषणा गरेको आठ वर्षपछि १९६९ जुलाई २१ मा अमेरिकाले चन्द्रमामा मानिस पठाएको थियो । अपोलो११ यानमार्फत नील आर्मस्ट्रङ पहिलो पटक चन्द्रमामा पुगेका थिए । यानमा आर्मस्ट्रङसँग एड्विन बज अल्ड्रिन पनि रहेका थिए । चन्द्रमामा पुग्नुअघि आर्मस्ट्रङ अन्तरिक्ष प्रविधि परीक्षणबारेको १९६२ को गेमिनी मिसन र १९६६ को गेमिनी८ मिसनमा समेत सहभागी भएका थिए ।१९१७ को मे २९ मा जन्मिएका केनेडी अमेरिकाको ३५ औं राष्ट्रपति हुन् । उनी १९६१ जनवरी २० मा राष्ट्रपतिमा निर्वाचित भएका थिए । १९६३ नोभेम्बर २२ मा हत्या भएका कारण केनेडीले आफूले गरेको घोषणाको सफलता भने देख्न पाएनन् ।
'शालिग्राम दूत रचना,"(लुम्बिनी)पाल्पा, गुल्मी र स्याङ्जाको त्रिवेणी रुरुक्षेत्र धाम (रिडी) हुँदै बग्ने कालीगण्डकी । गण्डकीको लहरसँगै बगरमा शालिग्राम खोजिरहेकी भेटिन्छन्, बुटवलकी रचना पन्त । अधिकांश समय रुरुक्षेत्र पुगेर शालिग्राम र त्यसको महत्त्वबारे सामाजिक सञ्जालमा लेखिरहन्छिन् । शालिग्रामका माध्यमबाट रुरुक्षेत्र धामको प्रचारप्रवर्द्धनका लागि कार्यक्रम आयोजना गर्छिन् । कहिले छलफल, बहस र पैदलयात्रासम्म । गत वैशाख ७ गते शालिग्राम र रुरुक्षेत्र धामको प्रचारका लागि रूपन्देहीको बेलहियादेखि मुक्तिसम्म पैदलयात्रा सुरु गरेपछि उनको अभियानमा पर्यटन व्यवसायी, सरकारी अधिकारी, धार्मिक अभियन्ता र सरोकारवालाले हातेमालो गरेका छन् । पर्यटन व्यवसायी रचना सहरका गोष्ठी तथा सेमिनारमा पनि आफ्नो शालिग्राम अभियान र त्यसबाट पर्यटन क्षेत्रले लिन सक्ने लाभबारे खुलेर धारणा राख्छिन् । एक वर्षयता रुरुक्षेत्रको प्रवर्द्धनमा जोडतोडले लागेकी रचनालाई पर्यटन क्षेत्रका सरोकारवालाले शालिग्राम दूत भन्न थालेका छन् । उनी पनि तन र मनले कालीगण्डकीमा पाइने शालिग्रामको प्रचार गरेर पर्यटक आमन्त्रित गर्न होमिएकी छन् । लुम्बिनी प्रदेशमा विविधतापूर्ण पर्यटकीय गन्तव्य छन् । बुद्ध, वन, प्रकृति र धार्मिक धाम प्रमुख हुन् । यहाँका धाममा भारतीय पर्यटक ओइरिने गरेका छन् । तर, रुरुक्षेत्रको धार्मिक महत्त्व र कालीगण्डकीका बगरमा पाइने शालिग्रामबारे प्रचारप्रसारको अभावमा त्यहाँ स्वदेशी र विदेशी पर्यटन नपुग्ने समस्याले रचनालाई पिरोलेको छ । त्यसैले ठूलो पर्यटकीय सम्भावनाको धार्मिक क्षेत्रको प्रचारका लागि उनले कम्मर कसेको बताइन् । प्रचार मात्र होइन शालिग्राम संग्रह पनि गर्न थालेकी छन् । विश्व मानचित्रमा हेर्ने हो भने आफूहरूसँग भएको सानो वस्तु पनि चिनाएर, प्रचार गरेर पर्यटक भित्र्याउन पहल गरिरहेको देख्छौं, उनले भनिन्, हामीकहाँ यति ठूलो सम्पदा छ, यसलाई चिनाउन कन्जुस्याइँ किन ? शालिग्रामलाई भगवान् विष्णुको रूप मानेर पूजा गर्ने गरिएकाले आस्थाको माध्यमबाट धार्मिक कार्यक्रम गरी पर्यटक ल्याउन सकिने उनको भनाइ छ । २०७९ सालबाट कृष्णगण्डकी शालिग्राम पर्यटन प्रतिष्ठान सुरु गर्दै २४ वटा एकादशीको दिन पारेर विभिन्न पूजा र शालिग्राम अनुष्ठानको कार्यक्रम गर्ने गरी अभियान थालिएको उनले बताइन् । जसअन्तर्गत पहिलो एकादशीमा घडामा शालिग्राम राखेर पुज्ने कार्य सम्पन्न भएको छ । त्यस्तै, रूपन्देहीको देवस्थल योगीकुटी र बुटवलको दुर्गा मन्दिरमा हवन सामग्री संकलन गरिएको छ । उक्त संकलित सामग्रीलाई गुल्मीको सत्यवतीमा रहेको भोलेबाबा धाममा शालिग्रामको महिमा सुनाएर बुझाउने गरिएको छ, उनले भनिन्, आगामी कार्यक्रम तुलसीको बीउबिजन संकलन गरी सेतीवेणी वरपर तुलसी उमार्ने रहेको छ । तुलसी उत्पादनबाट स्थानीय महिलालाई तुलसीको माला बनाउने सीप विकास तालिम प्रदान गरी रोजगारी दिइने उनको भनाइ छ । आगामी कात्तिकमा रुरुक्षेमा विशाल महायज्ञ आयोजना गर्न लागिएको छ । त्यसमा देशविदेशका गुरुलाई बोलाएर सत्संग गरिने र सामाजिक सञ्जालमार्फत यसको विश्वव्यापी प्रचार गर्ने कार्यक्रम तय भएको उनले जानकारी दिइन् । साथै आगामी चैतसम्म रुरुक्षेत्र वरिपरिका पवित्र धामको सूची बनाएर पर्यटकलाई ती स्थलमा परिक्रमा गराउने तालिकासमेत तयार पारेको पन्तले बताइन् । २०६५ सालदेखि संघसंस्थामा सक्रिय रहेकी पन्तलाई मञ्चको अघिल्लो भाग, त्यसमा पनि मर्यादा क्रम तलमाथि नभईकन आसन ग्रहण गर्नुपर्ने आशा थियो । उनी त्यसरी नै दिनचर्या बिताउँदै थिइन् । प्रदेशभरिका पर्यटन व्यवसाय गरिरहेका व्यवसायीको नेता भइसकेकाले उनलाई पर्यटक ल्याउन सक्ने उपायबारे सोच्न, बुझ्न र अपनाउनुपर्ने चुनौतीले घेरेको थियो । सोही बेला भारतको अयोध्या यात्रामा गइन् । त्यहाँ मानिसको भीडमा पाइला राख्ने ठाउँ नभएको देखिन् । अयोध्यामा नेपालकै शालिग्राम लगिएको थियो । त्यहाँ मानिस ओइरिएको देखेपछि आफ्नै देशको सम्पदा, सम्पत्ति बनाउन पछि पर्नु हुँदैन भन्ने सोच उनमा पलायो । त्यसपछि फर्केर रुरु प्रवर्द्धनको कार्यलाई पर्यटन विकाससित जोडेको उनले बताइन् । शालिग्रामबारे अध्ययन नगरीकन पर्यटन विकास यसले हुन्छ भनेर लाग्नु बेतुक हुन्छ भन्ने लागेपछि उनले शालिग्राममै विद्यावारिधि गरेका कुलराज चालिसेसँग यसबारे बुझिन् । त्यस्तै आरसी बरालले उनलाई पौराणिक र सामाजिक सहिष्णुताको महत्त्वबारे बताए । यो सिकाइले आफूलाई शालिग्रामबारे बुझ्न, अरूलाई बुझाउन र पर्यटन विकास गर्न उत्तम उपाय यही हो भन्ने प्रस्ट हुन सघायो । रचना झनै साहसी भइन् । उनले आफ्नो संस्थामा शालिग्राम र २४ वटा एकादशीका लागि तय भएको कार्यक्रम प्रस्ताव गरिन् । जसमा उनको संस्थाले अभियान ठीक छ भन्ने निष्कर्ष निकाल्यो र पन्त त्यसतर्फ अघि बढेकी हुन् । रचनाले आफ्नो टुर्स एण्ड ट्राभल्सको नामसमेत दर्शन शालिग्राम ट्राभल एजेन्सी राखेकी छन् । धार्मिक परिवारमै हुर्किएकाले उनीमा आस्था छ । पर्यटन विकासको हेतुले शालिग्राम क्षेत्र खोज्ने प्रयास गरें, अहिले शालिग्राममा देवता, जीवित प्राणी, पञ्चतत्त्वको आकार पाइरहेकाले निजी जीवनमै परिवर्तन पाएकी छु, उनले भनिन् । गुल्मी जिल्लाको छत्रकोट५ मा आध्यात्मिक परिवारमा जन्मिएकी उनले पूजापाठ गर्ने, व्रत बस्ने कुरा सानैदेखि सिकेकी थिइन् । ठूली भएपछि भने उनी व्यावसायिक बन्ने होडमा अघि बढिन् । किराना पसल, स्टेसनरी लगायतका व्यवसायमा आबद्ध भइन् । श्रीमान् शिक्षण पेसामा आबद्ध भए पनि रचनाको मन भने व्यवसायतर्फ नै थियो । आठ वर्षअघि टुर्स एण्ड ट्राभल्समा लागिन् । कोभिडका कारण केही व्यवसाय सुस्तायो । त्यहीबेला रोयल नर्सरी सञ्चालनमा ल्याइन् । रचना हाल नाटा लुम्बिनकी अध्यक्षसमेत हुन् । भारतबाट धार्मिक पर्यटक भित्र्याउन रचना नाटामार्फत शालिग्राम र रुरु क्षेत्रको प्रचारप्रसारका लागि जुटिरहेकी छन् । त्यसका लागि कात्तिकमा हुने महायज्ञमा कम्तीमा १५ हजार विदेशी पर्यटक ल्याउने उनको लक्ष्य छ ।"
१ लाख २ हजार ७ सय ११ लाइसेन्स नक्कली आशंका,"अनि सुरु भयो छानबिननक्कली लाइसेन्सको लफडा के हो ? विभागबाटै कसरी किर्ते रूपमा लाइसेन्स बनाइयो ? माथिका रूपन्देहीको सडक दुर्घटना र विदेश जान लाइसेन्सको ताकेतामा रहेका देवकोटाका घटनालाई आधार बनाएर नक्कली लाइसेन्सको छानबिन गर्न ०८० मंसिर २१ मा विभागका निर्देशक मुकेश रेग्मीको संयोजकत्वमा छानबिन समिति गठन भएको थियो । समितिमा विभागकै शाखा अधिकृत अर्जुन अधिकारी, सविन श्रेष्ठ, डीएसपी तपनकुमार दाहाल र विभागका कम्प्युटर इन्जिनियर बोधराज बराल सदस्य थिए । समितिले किर्ते गरी बनाएका लाइसेन्सबारे अध्ययन गर्दा ०७२ मंसिरयता जारी १ लाख २ हजार ७ सय ११ वटा लाइसेन्स शंकास्पद भेटिएका थिए । छानबिन समितिले अनुसन्धानसहितको प्रतिवेदन सीआईबीलाई बुझाएको थियो । तर, सीआईबीले शंकास्पद भनिएका अरू लाइसेन्स र शंकास्पद गिरोहमाथि भने अनुसन्धान अघि नै बढाएन । नक्कली लाइसेन्स बनाउने कर्मचारी पक्राउ गरे पनि उनीहरूबाट जारी गरिएका लाइसेन्स प्रयोगकर्ताको खोजबिनमा प्रहरीले ध्यान दिएको छैन । सीआईबीले नक्कली लाइसेन्सको सञ्जाल तोड्नमा भन्दा तिनै दुईवटा लाइसेन्समा मात्र अनुसन्धान केन्द्रित गरेर बुझाएको प्रतिवेदनअनुसार सरकारी वकिल कार्यालय काठमाडौंले मुद्दा दायर गरेको छ । सीआईबीका एसपी होविन्द्र बोगटीले भने थप प्रकरणमा पनि अनुसन्धान हुने दाबी गरे । विदेश जानेका लागि छिटो लाइसेन्स चाहिने हुन्छ, त्यसका लागि तीन दिनभित्र लाइसेन्स प्रिन्ट गरेर दिने प्रावधान रहेछ, बोगटीले भने, यस्तोमा अर्कोको नाममा किर्ते कागजात बनाई कम्प्युटरमा राखी ५ देखि ७ हजारसम्म रकम लिएर लाइसेन्स दिने गिरोह भेटिए । त्यो गिरोहलाई किर्ते गरेर लाभ लिएको सम्बन्धमा मुद्दा तयार पारी अदालत पेस गरिएको छ ।साथै, गिरोहले हिरासतमा रहेका बस्याललाई नक्कली लाइसेन्स उपलब्ध गराएपछि धरौटी बुझाएर छुटेका थिए । यसमा किर्तेसम्बन्धी मुद्दा काठमाडौं जिल्ला अदालतमा दायर भएकामा उक्त मुद्दामा बुधबार न्यायाधीश दुर्गाबहादुर भुसालको इजलासले सुरजप्रकाश अर्याल र नारायण पाण्डेलाई ५५ लाख र हरिश भट्टलाई दुई लाख रुपैयाँ धरौटीमा छोड्न आदेश दिए पनि अर्को मुद्दामा पनि जोडिएकाले पुनः नियन्त्रणमा लिइएको छ । लाइसेन्सका सम्बन्धमा यातायात व्यवस्था विभागबाट प्राप्त प्रतिवेदनमाथि अनुसन्धान अगाडि बढाउँदै लगिने प्रबक्ता बोगटीले दाबी गरे ।विभागका अनुसार अहिलेसम्म करिब ५५ लाख लाइसेन्स जारी भएका छन् । जसमध्ये एक लाखभन्दा बढी लाइसेन्स शंकास्पद देखिएका हुन् । दलाललाई पैसा दिएर बनाइएका लाइसेन्स शंकाको घेरामा रहेको विभागका अधिकारी बताउँछन् । विभाग स्रोतका अनुसार ०७२ यता महानिर्देशक भएर आएका सरकारी अधिकारीहरू र मातहतका केही कर्मचारी नक्कली लाइसेन्स बनाउने धन्दामा संलग्न रहेको आशंका छ ।२०७२ यता ९ वर्ष अवधिमा चन्द्रमान श्रेष्ठ, रूपनारायण भट्टराई, लावण्यकुमार ढकाल, कुमारप्रसाद दाहाल, गोगनबहादुर हमाल, नमराम घिमिरे, सुरेश राउत, टोकराज पाण्डे, तुलसीनाथ गौतम र नारायणप्रसाद भट्टराई विभागको महानिर्देशक भए । जसमा केही सेवा निवृत्त भइसकेका छन् भने केही गृह प्रशासन, अन्य मन्त्रालय तथा विभागमा कार्यरत छन् । तर, महानिर्देशक भएका उपल्लो तहका कर्मचारीलाई सीआईबीले कानुनी दायरामा ल्याउन सकेको छैन । अहिलेसम्म लाइसेन्स फाँटमा काम गर्ने कर्मचारी र केही बिचौलिया मात्रै कारबाहीको दायरामा आएका छन् ।विभागका महानिर्देशक रिजालले शंकास्पद लाइसेन्स भएका तथ्यहरू बाहिरिएपछि माइग्रेटेड एप प्रणालीमा भण्डारण भएका तर ड्राइभिङ लाइसेन्स एन्ड रजिस्ट्रेसन सिस्टम (डीएलएण्डआरएस) र इलेक्ट्रोनिक ड्राइभिङ लाइसेन्स एन्ड भेहिकल रजिस्ट्रेसन सिस्टम (इडीएलएण्डभीआरएस) प्रणालीमा एप्लिकेन्ट आईडी समान नरहेका र बायोमेट्रिक लिन बाँकी १५ हजार ६ सय १५ वटा विवरण हाल खारेज गरिएको बताए ।"
टेलिकमको प्रबन्ध निर्देशकसम्बन्धी निर्देशिका पुनः संशोधन,"इच्छुक को ?जनक शिक्षा सामग्री केन्द्र लिमिटेडका प्रबन्ध निर्देशक अनिलकुमार झालाई नेपाल टेलिकमको नेतृत्वमा ल्याउन मिल्ने गरी निर्देशिका संशोधन गरिएको हुन सक्ने प्रधानमन्त्री कार्यालयका एक अधिकारीले बताए । उनका अनुसार जनक शिक्षामा झाको कार्यकाल सकिन लागेको हुँदा उनले यसपछि सोझै नेपाल टेलिकमको नेतृत्वमा आउनका लागि प्रधानमन्त्री पुष्पकमल दाहाललाई अनुरोध गरेका छन् । यसअघि नेपाल दूरसञ्चार प्राधिकरणको अध्यक्ष बन्न झाले निकै दौडधुप गरेको जानकारहरू बताउँछन् । एउटा सानो त्रुटिका कारण झा प्राधिकरणको अध्यक्ष बन्नबाट चुकेका थिए, छनोट समितिले चुनेका तीनमध्ये झा त्योबेला सबैभन्दा बलिया दाबेदार थिए, प्रधानमन्त्री कार्यालका ती अधिकारीले भने, यसपालि नेपाल टेलिकमको एमडीमा पनि उनी नै प्रमुख दाबेदार हुन् । त्यस्तै, थापाथली क्याम्पसको इलेक्ट्रोनिक्स एन्ड कम्प्युटर इन्जिनियरिङ विभागका प्रमुख जनार्दन भट्टले पनि नेपाल टेलिकमको प्रबन्ध निर्देशक बन्न इच्छा प्रकट गरेको बुझ्नमा आएको छ । सञ्चारमन्त्री रेखा शर्मा र टेलिकमकी निमित्त एमडी संगीता पहाडीबीच नेपाल टेलिकमका विभिन्न ठेक्का प्रक्रियाहरूमा मनमुटाब बढेकाले उनी प्रबन्ध निर्देशक बन्ने सम्भावना कम रहेको मन्त्रालयका अधिकारीहरूको बुझाइ छ । प्रतिस्पर्धी र क्षमतावान् उम्मेदवारभन्दा पनि स्वार्थअनुकूलका मान्छे पदमा ल्याउने गरी टेलिकमको एमडी नियुक्तिका बेला पटकपटक निर्देशिका संशोधन हुँदै आएको छ । नेपाल दूरसञ्चार कम्पनी लिमिटेडको प्रबन्ध निर्देशकको नियुक्ति र सेवा सुविधासम्बन्धी निर्देशिका २०७२ लाई सरकारले २०७५ सालमा प्रबन्ध निर्देशक नियुक्तिकै क्रममा नयाँ निर्देशिकाले प्रतिस्थापन गरेको थियो । हाल भ्रष्टाचार कसुरमा दोषी ठहर भएका सुनिल पौडेललाई एमडी बनाउन सरकारले नेपाल दूरसञ्चार कम्पनी लिमिटेडको प्रबन्ध निर्देशकको नियुक्ति र सेवा सुविधासम्बन्धी निर्देशिका, २०७५ लाई संशोधन गरी नेपाल दूरसञ्चार कम्पनी लिमिटेडको प्रबन्ध निर्देशकको नियुक्ति र सेवा सुविधासम्बन्धी निर्देशिका, २०७८ पारित गरेको थियो । यसपटक पनि पुनः नियुक्तिकै बेला निर्देशिका संशोधन गर्न लागिएको छ ।"
विश्व क्रिकेटसामु नेपाललाई अवसर,"विगतभन्दा फरक विश्वकपयसपालिको ट्वान्टी२० विश्वकप विगतभन्दा फरक छ । अमेरिकामा पहिलो पटक विश्वकप क्रिकेट आयोजना भएको हो । अमेरिकाका डालास, फ्लोरिडा र न्युयोर्कमा १६ खेल हुनेछ भने बाँकी ३९ खेल वेस्ट इन्डिजको भूमिमा हुनेछ । वेस्ट इन्डिजले यसअघि २०१० मा ट्वान्टी२० विश्वकप आयोजना गरेको थियो । ब्रिजटाउनको केनसिङ्टन ओभलमा सन् २०१० मा जस्तै यस पटकको फाइनल हुनेछ । सन् २०२१ मा यूएई र ओमानमा भएपछि अहिले ट्वान्टी२० विश्वकप दुई राष्ट्रमा हुन लागेको हो । आईसीसीले आयोजना गर्ने प्रतियोगितामा पहिलो पटक २० टोलीले प्रतिस्पर्धा गर्दैछन् । २० मध्ये ९ टोली एसोसिएट राष्ट्र छन् । त्यसमध्ये आयोजक अमेरिका, युगान्डा र क्यानडाले पहिलो पटक विश्वकपमा सहभागिता जनाउँदै छन् । टेस्ट राष्ट्र जिम्बावेले छनोट चरणमा नामिबिया र युगान्डासँगै मात खाएको थियो । सन् २००७ मा दक्षिण अफ्रिकाबाट ट्वान्टी२० विश्वकप सुरु भएको थियो, त्यसमा १२ टोली प्रतिस्पर्धी थिए । पहिलो चार ट्वान्टी२० विश्वकपमा सहभागी संख्या १२ नै रह्यो । सन् २०१४ देखि २०२२ सम्मको अर्को चार संस्करणमा सहभागी टोली संख्या १६ पुर्याइएको थियो । यसपालिदेखि सहभागी टोली संख्या बढाएर २० पुर्याइएको हो । अमेरिका र वेस्ट इन्डिजलाई आयोजकको हिसाबमा विश्वकपमा सोझै प्रवेश दिइएको थियो । वेस्ट इन्डिज दुई पटकको विजेता हो भने अमेरिकाले पहिलो पटक विश्वकप खेल्न लागेको हो । सन् २०२२ मा अस्ट्रेलियामा भएको ट्वान्टी२० विश्वकपमा शीर्ष ८ भित्र रहेका इंग्ल्यान्ड, पाकिस्तान, भारत, न्युजिल्यान्ड, अस्ट्रेलिया, श्रीलंका, दक्षिण अफ्रिका र नेदरल्यान्ड्स यसपटकको विश्वकपका लागि सोझै छनोट भएका राष्ट्र हुन् । यसबाहेक आईसीसी ट्वान्टी२० अन्तर्राष्ट्रिय वरीयतामा माथिल्लो स्थानमा रहेका राष्ट्रबाट अफगानिस्तान र बंगलादेश विश्वकपका लागि छानिए थिए । अन्य ८ टोली क्षेत्रीय छनोटबाट छानिएका थिए । युरोपबाट आयरल्यान्ड स्कटल्यान्ड, एसियाबाट ओमान र नेपाल, अफ्रिकाबाट नामिबिया र युगान्डा, इस्ट एसिया प्यासिफिक क्षेत्रबाट पपुवा न्युगिनी तथा अमेरिकी क्षेत्रबाट क्यानडा छानिएको हो । स्कटल्यान्ड लगातार चौथो र नामिबिया लगातार तेस्रो पटक ट्वान्टी२० विश्वकप खेलिरहेको छ । सन् २०२२ को विश्वकप गुमाएको ओमान पुनः विश्व स्टेजमा फर्किएको छ । ओमानले यसअघि २०१६ मा पहिलो पटक ट्वान्टी२० विश्वकप खेलेको थियो । पपुवा न्युगिनीले २०२१ को ट्वान्टी२० विश्वकप खेलेको थियो । स्कटल्यान्ड र नामिबिया सन् २०२१ मा तथा नेदरल्यान्ड्स २०२२ मा सुपर १२ मा पुगेका थिए ।"
'खेलपत्रकारिता शोध र अनुसन्धानतिर केन्द्रित हुनुपर्छ,"काठमाडौं (कास) राष्ट्रिय खेलकुद परिषद्का सदस्यसचिव टंकलाल घिसिङले नेपाली खेलकुद पत्रकारिता अब शोध र अनुसन्धानमा केन्द्रित हुनुपर्ने आवश्यकता औंल्याएका छन् । नेपाल खेलकुद पत्रकार मञ्चको १९ औं वार्षिक साधारणसभाको उद्घाटनसत्रमा सदस्यसचिवले खेलकुद विकासको गहन पाटोमा खेल पत्रकारिता रहेको बताउँदै सबै खेल गतिविधिलाई प्राथमिकता दिन सुझाए । उनले भने, पत्रकारिताको आयाम फेरिरहेको छ । यस्तोमा खेल पत्रकारले खेलजगतलाई दीर्घकालिन प्रभाव पार्नसक्ने समाचारमा ध्यान दिनु जरुरी छ । शोध तथा अनुसन्धानमा केन्द्रित हुन आवश्यक छ । पूर्व सदस्यसचिव तथा नेपाल कराते महासंघका अध्यक्ष युवराज लामाले नेपाली खेलकुदमा नयाँ खेलाडी उत्पादन हुनु जरुरी रहेको बताउँदै एकै खेलाडीले लामो समय कब्जा जमाउनु खेलकुद गतिशील नहुनुको सूचक रहेको बताए । उनले ग्रासरुटबाट खेलकुदलाई माथि उकास्नुपर्ने बताए । नेपाल पौडी संघका नवनियुक्त अध्यक्ष जगतमान श्रेष्ठले खेलकुदका संघसंस्थाहरू प्रजातान्त्रिक ढंगमा चल्नुपर्ने आवश्यकता औंल्याउँदै मञ्चले त्यसमा आफूलाई अब्बल साबित गरेको र त्यसलाई राष्ट्रिय खेल संघले अनुसरण गर्नुपर्ने बताए । नेपाल खेलकुद पत्रकार मञ्चका अध्यक्ष दुर्गानाथ सुवेदीले भदौमा एसियाली खेलकुद पत्रकार महासंघ (एआईपीएस एसिया) को कंग्रेस नेपालमा आयोजना गर्ने र त्यसमा राष्ट्रिय संघहरूलाई आफ्नो अन्तर्राष्ट्रिय प्रतियोगिताका बारेमा जानकारी दिन फोरम उपलब्ध गराइने बताए । साधारण सभाको बन्दसत्रमा महासचिव प्रज्वल ओलीको सांगठनिक प्रतिवेदन र प्रस्तुत आर्थिक प्रतिवेदन सर्वसम्मत पारित भएको थियो ।"
छोटकरी,"बार्सिलोनाद्वारा जाभी बर्खास्तबार्सिलोना (एपी) बार्सिलोनाले शुक्रबार आफ्ना प्रशिक्षक जाभी हर्नान्डेजलाई बर्खास्त गरेको छ । क्लब अध्यक्ष जोन लापोर्टाले जाभीलाई अर्को सिजनका लागि बार्सिलोनामै राख्ने सहमति बाहिरिएको केही सातामा यो बर्खास्तगीको निर्णय आएको हो । अब स्पेनी ला लिगाको यस सिजनको अन्तिम खेलमा जाभीले आइतबार टिम सम्हाल्ने छन् । बार्सिलोनाले भनेको छ, क्लब अध्यक्ष जोन लापोर्टालेसन् २०२४०२५ को सिजनका लागि जाभी प्रशिक्षक नरहने जानकारी दिएका छन् । अब जाभीको स्थानमा बायर्न म्युनिक तथा जर्मनीका पूर्वप्रशिक्षक हान्सी फ्लिक प्रशिक्षक पद सम्हाल्ने बलियो प्रत्याशी देखिएका छन् । यो सिजन बार्सिलोनाले कुनै उपाधि जित्न सकेको छैन । यसै कारण पनि जाभी दबाबमा थिए ।टेबलटेनिस टोली श्रीलंका जानेकाठमाडौं (कास) दक्षिण एसियाली युथ टेबलटेनिस च्याम्पियनसिपमा भाग नेपाली टेबलटेनिसका १२ खेलाडी शनिबार श्रीलंकाको क्यान्डी जाने भएको छ । जेठ १३ देखि १६ सम्म हुने प्रतियोगितामा नेपालले यू१९ र यू१५ उमेर समूहमा भाग लिनेछ । यू१९ को ब्वाइजमा प्रिन्स थापामगर, सिद्धार्थ तामाङ र एसियाड खेलिसकेका रुविन महर्जन तथा गर्ल्समा वियन्का राई, इभाना थापामगर र योङ्गी पौडेलले प्रतिस्पर्धा गर्नेछन् ।यू१५ को ब्वाइजमा जयस्नु महर्जन, रिजन शाक्य र सुबिन क्षेत्री तथा गर्ल्समा शुभश्री श्रेष्ठ, सुरम्य शाक्य र महिमा महताले खेल्नेछन् । प्रशिक्षकमा सन्जिव ढुंगेल तथा व्यवस्थापकमा सिक्का सुवाल श्रेष्ठ छन् । एटीटीयु कम्पिटिसन म्यानेजर तेजेन्द्रसिंह महरा पनि प्रतियोगिताका लागि श्रीलंका गएका छन् । उनी शुक्रबारै त्यसतर्फ गएका हुन् । यू१२ टेनिसमा भारत विजेताकाठमाडौं (कास) दक्षिण एसियाली क्षेत्रीय छनोटको रूपमा रहेको एटीएफ यू१२ टेनिस टिम प्रतियोगितामा भारत च्याम्पियन भएको छ । भारतीय खेलाडी ब्वाइजगर्ल्स दुवैमा विजेता बन्यो । नेपाल टेनिस संघद्वारा आयोजित प्रतियोगिताको ब्वाइज फाइनलमा भारतले पाकिस्तानलाई २० ले पराजित गर्यो । गर्ल्सको फाइनल भिडन्तमा भारतले श्रीलंकामाथि २० कै जित पायो । ब्वाइजगर्ल्समा फाइनल पुग्ने चारै टोली काजकिस्तानमा सेप्टेम्बरमा हुने एटीएफ यू१२ टिम टेनिस प्रतियोगिताका लागि छनोट भएका छन् । सातदोबाटोस्थित टेनिस कोर्टमा शुक्रबारै भएको गर्ल्सको राउन्ड रोबिन लिगमा नेपालले माल्दिभ्सलाई २१ ले पन्छाएर सान्त्वना जित निकाल्यो । विजेतालाई नेपाल टेनिस संघकी अध्यक्ष ज्योति राणालगायतले पुरस्कृत गरे । प्रतियोगिताको ब्वाइजमा ७ र गर्ल्समा ५ राष्ट्र सहभागी थिए । नेपालले प्रतियोगिता आयोजना गरेको चौथो पटक हो ।रेडियन्टसँग महासंघको सम्झौताकाठमाडौं (कास) विद्यालय खेलकुदको विकास र प्रवर्द्धनमा सहकार्य गर्ने उद्देश्यसहित रेडियन्ट रिडर्स एकेडेमी र नेपाल विद्यालय खेलकुद महासंघ (एनएसएसएफ) बीच शुक्रबार सम्झौता भएको छ । रेडियन्टका संस्थापक प्रिन्सिपल डिके ढुंगाना र एनएसएसएफका महासचिव तथा अन्तर्राष्ट्रिय विद्यालय खेलकुद महासंघ (आईएसएफ) का सदस्य राजकुमार कार्कीले सम्झौतापत्रमा हस्ताक्षर गरे । रेडियन्टले आईएसएफको स्वीकृतिमा एनएसएसएफको सदस्यता पाएको छ । सम्झौताअनुसार रेडियन्टलाई आईएसएफको खेलकुद गतिविधिका लागि विश्वव्यापी मञ्च उपलब्ध हुनेछ ।"
'रिमाल विश्वकै महानतम् कविमध्येका हुन्,"यो वर्कसप र हिमालयन लिटरेचर फेस्टिबलमा कस्ता पृथक् कार्यक्रम रहन्छन् ? अमेरिका, युरोप, भारत, अस्ट्रेलियादेखि पाँचै महाद्वीपबाट लेखक आउँछन् । लगभग १०० विदेशी लेखक सहभागी हुनेछन् । लेखकहरूको भेटघाट एउटा कुम्भमेला र महान् उत्सवजस्तो हुनेछ । अन्तर्क्रिया, प्यानल विमर्श, पुस्तक विमोचनहरू हुनेछन् । अनुवाद, राष्ट्र, करिअर, संस्कृतिका कुरा हुनेछन् । यो बहुआयामिक स्तरमै हुनेछ । मेरो विचारमा यसमा हरेक नेपाली लेखक आउनुपर्छ ।"
"अभिनयमा अब्बल, लेखनमा प्रवीण","मृत्युपश्चात् छोराले पिण्डदान नगरे स्वर्ग पुगिन्न भन्ने विश्वाससहित बाँचिरहेका पिताका निम्ति सन्तानको चाहना पूरा गर्न नसकेको पात्र हो दधिराम पोखरेल । दुइटी श्रीमतीका निम्ति एक असफल पति र पिताका निम्ति असफल छोरा मात्रै होइन दधिराम, ऊ अधिकांश नेपाली समाजको एक प्रतिनिधि हो । वा हो मक्किँदै गएको शताब्दीऔं पुरानो परम्पराको एक पात्र ।दधिरामको मन घामजत्तिकै तातो छ । त्यसको प्रवाहमान् तेजले उसलाई भित्रभित्रै सल्काइरहेको छ । दोस्रो विवाह गर्दा पनि सन्तान नभएपछि फिल्म मनसरा मा दधिरामको प्रश्न छ के बाउछोरा भनेको रगतको नाता मात्रै हो ? आफैंलाई यो प्रश्न सोधेर दधिराम हृदयको आगो निभाउन चाहन्छ । जुन मनोदशामा बाँचिरहेको छ दधिराम, एउटा प्रश्न समाजलाई छोड्छ ऊ उसको यस्तो मनोदशाप्रति कर्मकाण्डको कुनै भूमिका छैन ? मनसरा फिल्ममा दधिरामको पात्रमा देखिएका छन् प्रवीण खतिवडा (४१) । र, उनको अभिनयतारिफमा दर्शक मग्न छन् । दधिराम र प्रवीणको असली जीवनमा केही तादात्म्य रहेछ । मनसरा नखिपोट, नख्खुखोलाको धापमा सुटिङ भएको थियो । त्यहाँ जग्गा भाडामा लिने र फार्म गरी बस्ने चलन छ, ठ्याक्कै फिल्ममा देखाइएजस्तो । फिल्म खेल्नकै लागि प्रवीण दुब्लाउनुपर्ने थियो । सुटिङ सुरु गर्दा ७६ का थिए, पछि ५८ किलोमा झरे । मनसरामा दधिरामको चरित्र मेरो परिवारसँग पनि ठ्याक्कै मेल खान्छ । मेरो ठूला बा भैंसी र गाई पाल्नुहुन्छ । फिल्ममा मेरो भूमिकाझैं उहाँको पनि दुइटा बिहे भएको हो, बच्चा नभएर अर्को बिहे गर्नुभएको । कथा मेरै वरिपरिकै हो, फिल्ममा मैले उतार्नु मात्रै पर्थ्यो, प्रवीण भन्छन्, त्यसैले दधिराम बन्नु मेरा लागि सहज भयो । विज्ञान छाडेर पत्रकारिता पढ्न काठमाडौं पसेपछि प्रवीणको जीवनमा कलाकारिताको प्रवेश भयो । २०५७ सालमा कलेज पढ्दापढ्दै मोरङको लेटाङ छाडे । मध्यचैतको घाममा एउटा बसले उनको चाहनालाई यो स्वप्नसहरमा ओराल्यो । तर, यहाँ पत्रकारिता होइन, उनलाई पर्खिरहेको थियो थिएटरले । घट्टेकुलोमा बस्थे प्रवीणका पत्रकार दाजु नवीन खतिवडा, उनी दाजुसँगै बसे । र, पत्रकारितामा भर्ना भए । संगत र लहैलहैमै उनी २०६० सालमा एक दिन धोबीखोलापारि बानेश्वरको डाँडोमा रहेको आरोहण गुरुकुल पुगे । रत्नराज्यमा आईए दोस्रो वर्ष पढिरहेका उनी गुरुकुलको दोस्रो ब्याचमा पनि भर्ना भए । अभि सुवेदी लिखित, सुनील पोखरेल निर्देशित गुरुकुलको चर्चित् नाटक अग्निको कथा (२०६०) बाट सुरु भयो उनको अभिनययात्रा । त्यसपछि ९ वर्षसम्म उनले गुरुकुलमै साधना गरे । गुरुकुल पुगेपछि जिन्दगीलाई रिकल गरें, प्रवीण भन्छन्, त्यसपछि लाग्यो नाटक नै मेरो जिन्दगी हो । यत्ति हो कि मलाई ढिलो बोध भयो नाटक मेरै विधा हो । गुरुकुलले नयाँ नाटक मञ्चन गर्न ३ जना कलाकार माग्दा १६८ ले भाग लिएका थिए । स्कुलमा जानीनजानी ४, ५ वटा नाटक खेलिसकेका प्रवीण त्यही भीडमा मिसिए । सौभाग्यवश छानिए प्रवीण, रामहरि ढकाल र समुना केसी । सुवास थापा र अनुप बरालले खेलिरहेको भूमिकामा अन्ततः प्रवीणले खेल्नुपर्ने भयो । सौगात मल्लले उनलाई त्यो रोलका लागि तयार बनाए, लामो समय रिहर्सल गराए । सौगातको मार्गदर्शनमा १ महिना अभ्यास गरे प्रवीणले र अग्निको कथा को मञ्चमा उभिए । चुनौती थियो अनुप बराल र सुवास थापाको साख जोगाउनु । साथीहरूको गुनासो छँदैथियो सुरुमै यसले मुख्य भूमिका किन पायो ? मैले असाध्यै दुःख गरेर त्यो नाटक धानें, प्रवीण ती दिन सम्झिन्छन् । लेखक अभि सुवेदीले भनेका थिए, तिम्रा गुरुहरूको रोल तिमीले बल्लबल्ल धान्यौ । अग्निको कथा को १९८ औं प्रदर्शनीपछि प्रवीणलाई बोध भयो मैले त नाटकमा बनावटी अभिनय मात्रै पो गरिरहेको रहेछु, मलाई अभिनय नै नआउँदो रहेछ । अहिले सोच्दा लाग्छ, त्यतिबेला तर्सिएछु, प्रवीण भन्छन्, तर, त्यो समयले नै मलाई मान्छे बनायो । त्यो बरालिने समयमा त्यति चेतनशील मानिसहरू नभेटेको भए म असफल हुन्थें सायद । प्रवीणलाई लाग्छ, अनुभूति र भोगाइ नै कलाकारका निम्ति अभिनयगुरु हो । गुरुकुल छँदा उनीहरू आफैं शौचालयदेखि प्रेक्षालयसम्म सफा गर्थे । अहिले लाग्छ, त्यही समय र तिनै दिनचर्याले उनलाई जीवन सिकायो, संवेदना अनुभूत गर्न सिकायो । नाटकलाई इमोसनको ग्राफ भित्र सेट गर्न त्यही कालखण्डले सघायो । अग्निको कथा पछि लामो समय उनकै अनुसार उनले टुक्रे भूमिका मात्रै खेले । भन्छन्, तर, त्यो पनि एउटा कलाकारका लागि सिक्ने प्लेटफर्म हुँदो रहेछ । ग्राफको हिसाबले पात्र निर्माणको प्रक्रिया बुझ्न पाइँदो रहेछ । धेरै वर्षहरू उनले ब्याकस्टेजमा बसेर काम गरे लाइट, सेट, साउन्ड र वर्कसपमा । कोही पात्र आउन नभ्याउँदा उसको रोलमा अभिनय गर्न तयारै भएर बसेका हुन्थे उनी । उनको अनुभव छ, त्यो समय नाटककै स्वर्णयुग थियो पुतलीको घर, अग्निको कथा, पाँच भैरव, जात सोध्नु जोगीको, इडिपस रेक्स, ककेसियन चक सर्कल, कर्नाली दख्खिन बग्दो छ, एल्ममुनिको तिर्खा जस्ता सानदार नाटक त्यसै समय मञ्चन भएका थिए । एक दशक नाटकलाई सुन्दर शिखरमा पुर्याएर अन्ततः गुरुकुल भत्कियो । गुरुकुलको प्रोफाइल पढ्नु प्रवीणको पनि पढ्नु हो । त्यो सपनाको थलो भत्किनुसँग त्यहाँ जोडिएका ४० जना नाटकसाधकहरूको सपना र भविष्य पनि जोडिन्थ्यो । एउटा भव्य समय गुजारिएछ । गुरुकुलले परिपक्व मानिससँग मेल गराएछ । त्यो समयमा मैले चेतना सिकें । गुरुकुल पुग्नुअघि म केही थिइनँ, प्रवीण सुस्केरा हाल्छन्, गुरुकुल भत्किनाले हामीले धेरै कुरा गुमायौं । सिकाइको स्कुल भत्कियो । हामी धेरै पछाडि धकेलियौं । नभत्किएको भए त्यो थलो अहिले सायद दिल्लीको राष्ट्रिय नाट्य विद्यालयजत्तिकै सिकाइको विश्वविद्यालय बन्ने बाटोमा अघि बढ्थ्यो कि ? गुरुकुलको लाइट, किताबहरू र सेटका सामान केही विराटनगर गुरुकुल पुग्यो, केही शान्तिनगरको एक फ्ल्याटमा । त्यहाँ दुई वर्ष ती सामान रुंगेर बसे, प्रवीण । सामान कुर्ने क्रममै निर्माण भएको नाटक हो रशोमन । सुनील पोखरेलको निर्देशनमा बनेको रशोमन को नेपाली संस्करणमा प्रवीणले गरेको जब्बरे पात्रको अभिनय प्रशंसित छ । गुरुकुल भत्किएपछि उनी लागे, नाटक निर्देशनमा । नेपाल अध्ययन केन्द्र मार्फत आएको प्रोजेक्ट थियो हावर्ड जिनको नाटक मार्क्स फर्किए । प्रवीणले निर्देशन गरेको, नेपाल प्रज्ञा प्रतिष्ठामा मञ्चन भएको त्यो नाटक खुब रुचाइयो । त्यो सोलो नाटकलाई प्रवीणले मल्टिकास्ट गरे । मार्क्स फर्किए निर्देशन गर्दैगर्दा उनलाई अनुभूति भएछ अहिलेसम्म त मार्क्सवादको बोक्रे अध्ययन मात्रै पो गरिएको रहेछ । बुबाको आदर्शको हिसाबले मात्र लिएको रहेछु मार्क्सलाई, तर यो नाटक गर्दा मलाई मार्क्सवाद पढ्न बाध्य गरायो, उनी भन्छन्, यो निर्देशन गर्दा मैले मार्क्स र मार्क्सवादमाथि गहिरिएर अध्ययन गरें । प्रवीणले ध्रुव, महादेवको बाजी, खलन पटवारी, हेड्डा ग्याब्लर, ऊ कसको, एक बोली एक दाम, सरजमिन, मीमांसा, विमोक्ष आदि नाटकको निर्देशन गरिसकेका छन् । र, मार्क्स फर्किए, न्यायप्रेमी, घनचक्कर, पानी फोटो, बाघ भैरव, एल्ममुनिको तिर्खा, खरिको घेरो, बाठी रानी, जात सोध्नु जोगीको, काल लगायत ३ दर्जनभन्दा बढी नाटकमा अभिनय गरेका छन् । शंकर लामिछानेको कथामा आधारित मीमांसा ले उनको निर्देशकीयपक्षमाथि विमर्श गरायो र तारिफ दिलायो । प्रवीणको पहिलो फिल्म लुट हो । लुट को कास्टिङ र वर्कसपको जिम्मा लिएका थिए उनले । त्यो फिल्ममा माने भएर खेलेका छन् उनी । लुट रिलिजको समयमै गुरुकुल भत्कियो । नाटकघर भत्केको निराशामा बाँचिरहेका युवा कलाकारहरूलाई लागेको थियो लुट फिल्म नचले हामी सकिन्छौं । फिल्ममा संकटकाल लाग्छ भन्ने समयमा चलेको लुट रिलिजको दोस्रो हप्तापछि भयंकर हिट भयो । त्यो फिल्मले ३ जनालाई स्थापित गर्यो सौगात मल्ल, दयाहाङ राई र निश्चल बस्नेत । सिनेमामा सम्भावना भएका केटाहरू भनेर विपिन कार्की र प्रवीण चिनिए । लुट पछि उनले फिल्ममा अभिनयप्रशिक्षकका रूपमा पनि काम गरे । लुट२, ढुवानी, बिना कारण, कालो पोथी, पण्डित बाजेको लौरी, जात्रा, गरुड पुराण, माछामाछा, रंगेली, महाजात्रा, उमा, चट्कल, द रेड सुटकेस, मनसरा आदि उनी अभिनीत फिल्म हुन् । अभिनय प्रशिक्षक माइकल चेखव भन्छन् पात्रहरू आत्मा बनी उडिरहेका हुन्छन्, त्यसलाई समाउ र आफूभित्र प्रवेश गराउ । तर, प्रवीणचाहिँ अभिनयमा पञ्चतत्त्व पछ्याउनुपर्छ भन्छन् । तर, हामीले जे टेक्निक प्रयोग गरे पनि त्यो समाजभन्दा बाहिर हुँदैन, उनको बुझाइ छ ।बालापनमा प्रवीणको गाउँ मोरङ, लेटाङ राजनीतिमय थियो । मसाल जुलुस, राता झन्डाहरू, कम्युनिष्टराप्रपाकांग्रेस द्वन्द्व उनी बरोबर देख्थे । कम्युनिस्ट राजनीतिमा पूर्णकालीन होमिएका उनका बुबा घनश्याम खतिवडा अधिकांश समय घरमा हुँदैनथे । पञ्चायतकालमा भूमिगत उनको जेल र घर यात्रा सामान्य कर्मजस्तो हुन्थ्यो । प्रवीण पनि बुबालाई जेलमा भेट्न पुगेका छन् । सम्झना छ भरतमोहन अधिकारी पनि सँगै थिए । गाउँमा व्यापक हल्ला थियो, जुन हल्ला र हल्लाहरू सुनेरै हुर्किएका थिए प्रवीण र उनका दाजु । हल्ला कस्तो भने २०४६ सालमा प्रजातन्त्र पुनःस्थापना नभएको भए उनका बुबा मारिने सूचीमै थिए । तर, बुबा जेलबाट फर्किए भन्ने हर्षले रातो सिन्दूर बोकेर रातिराति हिँडेका दिन प्रवीण अझै याद गर्छन् । मदन भण्डारी नेतृत्वको पार्टी मालेमा थिए उनका बुबा । मदनको सेल्टर उनको घर थियो । बेलाबेला उनी फरक हुलियामा आउजाउ गरिरहन्थे । त्यो गन्ध सुँघेका पुलिस पनि बेलाबेला प्रवीणको घर आइरहन्थे । एक दिन प्रवीणनवीनले घरको बुइँगलमा चिनियाँ क्रान्तिको फोटो भएको किताब भेटे । चाइनिज आउँछ जस्तो गरी घरको धुरीको झ्यालमा बसेर केके भट्याउन थाले । बाटोमा हिँडिरहेका स्कुलका सर चन्द्रप्रकाश गौतमले त्यो देखे । र, गाली गर्दै त्यो किताब लिएर गए । मलाई पुलिसको डर अझै पनि लाग्छ, किनभने बेलाबेला पुलिस छापा मार्न घरमा र रेकी गर्न स्कुलमा आउँथ्यो, उनी भन्छन्, चन्द्र सरले ठिकै गर्नुभएको रहेछ भन्ने लाग्छ अहिले सम्झिँदा ।उनको मामाघरका हजुरबा राप्रपाको राजनीति गर्थे, जो राजदरबार हत्याकाण्ड पछि मात्रै कम्युनिस्ट पार्टीमा सामेल भए । हजुरबाले चियापसल, आँगन र चौतारीमा बसेर कस्तो चाहिँ ज्वाइँ पाइएछ भन्दै बुबाको कुरा काटेको अझै सम्झिन्छन् प्रवीण । बहुदलपछि प्रधानपञ्चको चुनावमा जनपक्षीय उम्मेदवारका रूपमा उठेका घनश्याम खतिवडाले ३ भोटले हारे, प्रवीणको मामाघरकाले नै भोट नदिएर । पछि २०४७ को गाविस अध्यक्ष जिते । २०५० तिर गाउँमा कांग्रेसकम्युनिस्टबीच पानी बाराबारकै स्थिति थियो । त्यो साइकल र्याली, मशाल जुलुसको असाध्यै याद आउँछ प्रवीणलाई । २०७० मा संविधानसभा चुनाव हारेका उनका बुबाले २०७४ मा प्रतिनिधिसभामा जिते र सांसद भए । अहिले एमालेको कोशी प्रदेश अध्यक्ष छन् । बुबाको राजनीतिले नै उनलाई उबेलै अग्निदीक्षा, आमा जस्ता क्रान्तिकारी चेत भएका साहित्य पढ्ने रस बसेको थियो । ती दिनको सिकाइले अहिले पनि केही काम गरिरहेझैं लाग्छ, उनी भन्छन् । नाटक र फिल्म अभिनय पछिको नयाँ परिचय थपिदिने हो भने प्रवीण खतिवडालाई अब लेखक भनिदिए हुन्छ । कथासंग्रह अकथ्य उनको प्रकाशित नयाँ किताब हो । सामाजिकराजनीतिक ती कथाहरूमा प्रवीण आफूले देखिआएको गाउँघरका कथा सुनाउँछन् । गाउँका खोला, बेसरमका झाडी र झाडीभित्र महिलामाथिका अत्याचार, गाउँतिर सुनाइने भूतप्रेतका कथा, धामीझाँक्री र अन्धविश्वास उनका कथाकन्टेन्ट हुन् । अभिनयदेखि कथाको यो मोडसम्म आइपुग्दा प्रवीणले जीवनका अनौठा अनेक घुम्ती पार गरिसकेका छन् । थिएटरभित्र अनेक मान्छे बाँच्दाबाँच्दै उनी तिनै मान्छेका निजी जीवनभित्र प्रवेश गर्छन् र कथा लेख्छन् ।आज लेटाङ अर्थात् मधेशको त्यो भूगोलबाट मौलिक रंगहरू मिसाएर पहाडमधेशको जीवनमा कथा लेखिरहेका छन् प्रणीण । आजका कथाकारका धेरै कथामा मान्छे त हुन्छन्, तर ती समाजसँग जोडिँदैनन् । तर, समाजको अस्तव्यस्ततामाथि घोत्लिइरहेका भेटिन्छन् प्रवीण । कथाको त्यो गोरेटोमा हिँडिरहेका छन् प्रवीण, जुन हाम्रो मूलबाटोबाट छुट्टिएको छ । जसरी उनी थिएटर र फिल्ममा जिजीविषासँग आमनेसामने हुन्छन् र बाँचिरहेको समय झेल्छन् त्यसैगरी यी कथामा उनी अभिव्यक्त भएका छन् । अकथ्य को कथा जिजीविषा मा उनी पगली देवकीदेवी हमालको कथा भन्छन् । उसको नागरिकता छैन, तर २०४६ पछिको चुनावमा मतदाता नामावली संकलन हुनुअगावै प्रधानपञ्चले देवकीदेवीको नाममा नागरिकता जारी गरिदिन्छन् । हर एक भोटको महत्त्व भएको गाउँमा चुनाव उठे पनि वा नउठे पनि प्रधान आफूले चाहेको उम्मेदवारलाई जिताउन सक्थे, त्यही निर्णायक मत बन्दै थिइन् देवकीदेवी । यसरी उनी गाउँको राजनीतिका मिहिन रेसाहरूलाई कथामा लेख्छन् । आत्ममुग्धता नभएका उनको आत्मालोचना छ, यो अभिव्यक्ति मेरो जिम्मेवारी हो, तर खै त्यो जिम्मेवारी निभाउन सकेजस्तो लाग्दैन ।२१ वर्षदेखि अभिनयको कुञ्जमा रमाइरहेका छन् प्रवीण । उनी आफ्नो कम्फोर्ट जोन आफैं बनाउँछन् । रंगमञ्चको क्यानभासमा अभिनयमार्फत वर्षौंदेखि दमित समाजको सुस्केरा र पीडा डिस्कोर्सको केन्द्रमा ल्याउन उनलाई मनपर्छ । रंगमञ्च र विचार सँगसँगै बहन्छ प्रवीणको अभिनयमा अनि जीवनमा । मान्छेका संघर्ष, सपना र जीवनदर्शन उनका नाटकका कन्टेन्ट हुन् । समाजको प्रतिबिम्ब, सत्ताप्रति कटाक्ष उनका अभिनयका लय हुन् । थिएटर र फिल्म उनको आफ्नै भूमि हो । अभिनयको बाटो हुँदै उनी आफ्नो जीवनतिर फर्किन्छन् या जीवनको बाटो हुँदै अभिनयतिर ? तोकेर भन्न मुस्किल छ ।"
छाडेर जानेसँग,"त्यतिबेला मैले कुनै रोकटोक गरिनँकुनै प्रश्न सोधिनँधेरै समयपछि सााच्चै सोध्दै छु ममेरो प्यारो मान्छे,मायाभन्दा फराकिलो क्षितिज कहाा छ ?मेरो सम्झनामा आइरहने मान्छे,समर्पणभन्दा ठूलो संसार कहाा छ ?"
बेजोड सिटी,"जति जति बेला म्यानचेस्टर सिटीले केही न जित्छ, सर एलेक्सन फर्गुसनको त्यो भनाइ फेरि पनि याद आइहाल्छ । म्यानचेस्टर युनाइटेडको प्रशिक्षक रहेको बेला फर्गुसनले भनेका थिए, सिटी भनेको हल्ला मात्र गर्ने छिमेकी हो । यो जुनीमा मैले देख्न पाउने गरेर यसले केही ठूलो जित्ने छैन । अब त यो भनाइ रहेन, जोक्स भएको छ । किनभने यो त असाध्यै मिथ्या दाबी सिद्ध भइसकेको छ । फर्गुसनलाई समेत अहिले लाग्दो हो, किन बेकारमा यस्तो छुच्चो बोल्नुपरेको थियो ।बरु भन्न चाहिँ के सुरु भएको छ भने फर्गुसन पालोको युनाइटेडभन्दा अहिलेको सिटी कति राम्रो कति । यसका लागि पेप ग्वार्डिओलालाई धन्यवाद भने दिनैपर्छ । युनाइटेडसँग सिटीलाई दाँज्ने काम भएपछि फर्गुसनसँग ग्वार्डिओलालाई पनि त भिडेर हेर्नुपर्छ । अनि यसमा पनि यस्तै भन्नेहरू निस्किसकेका छन्, फर्गुसनभन्दा ग्वार्डिओला नै बेस । एउटा तथ्य के निश्चित छ भने फुटबल होस् अथवा अरू कुनै खेल, कोहीसँगै कसैलाई दाँज्नु ठीक हुन्न ।अझ तिनले बिताएको समय नै फरक छ भने यो दाँज्ने काम अझ बेकार हुन्छ । तर, कुनै समय फर्गुसनले गरेको तिनै दाबीका कारण सिटीले जित्दा बढी हल्ला हुने हो । फर्गुसनले आफ्नो समयमा अरू क्लबलाई त गन्दै गन्दैनथे, सिटीलाई त अझ सक्दो हेप्नै खोज्थे । तर, अब समय र स्थिति दुवै फेरिएको छ । र हो, ग्वार्डिओलालाई अब त सिधासिधा यो आधुनिक फुटबलकै सबैभन्दा महान् प्रशिक्षक भन्दा हुन्छ । उनलाई फुटबल रणनीति बुन्न महारथ प्राप्त छ ।अनि उनले तयार पारेको अहिलेको सिटी टिमलाई सर्वकालीन महान् टिम भन्दा हुन्छ, इंग्लिस फुटबलको इतिहासकै । यसका लागि सिर्फ एउटै तर्क पर्याप्त छ । फुटबलको जन्मघर हो, इंग्ल्यान्ड । त्यहाँ माथिल्लो डिभिजनको लिग फुटबल सुरु भएको पनि १ सय ३६ वर्ष भइसकेको छ । सन् १८८८ मा पहिलो पल्ट इंग्ल्यान्डमा बकाइदा लिग फुटबल सुरु भएको हो । यति धेरै समयबीच पनि एउटै टिमले कहिले पनि लगातार चारपल्ट माथिल्लो डिभिजनको फुटबल जितेन ।यसैले थाहा हुन्छ, लिग जित्न सायद सजिलो होला, त्यसलाई रक्षा गर्न अति गाह्रो छ । तर, अहिले सिटीले त्यो काम गरेको छ, जसबारे कसैले कल्पना पनि गरेका थिएनन्, फर्गुसनले जस्तै । सिटीले एकपल्ट होइन, दुईपल्ट होइन, लगातार चारपल्ट लिग उपाधि जितेको छ, त्यो पनि एकपछि अर्को । भर्खरै सिटीले यस सिजनको अन्तिम लिग खेलमा वेस्ट ह्यामलाई सजिलै ३१ ले हरायो र लिग फेरि एकपल्ट आफ्नो नाममा लेखायो ।अन्तिम दिनसम्म एकखाले दुविधा भने थियो, कतै आर्सनलले सिटीलाई रोक्ने त होइन ? सिटीलाई जसरी पनि वेस्ट ह्यामविरुद्धको त्यो खेल जित्नु थियो । जित्यो पनि । अन्तिम दिन आर्सनल पनि एभरटनमा विजयी रह्यो । तर उसले सिटीलाई निर्णायक मोडमा पछार्न सकेन । सिटीको एउटा बानी छ, लिगको सुरुआती दिनमा त्यस्तो प्रदर्शन गर्ने जसले केहीलाई लाग्दो हो, यसपल्ट लिग जित्ने अरू नै हो । सिटीको सुरुआती प्रदर्शन धुलमूल हुने गर्छ ।तर, जति जति बेला लिग समाप्तितिर अग्रसर हुन्छ, धेरैलाई लाग्ने गर्छ, आखिरमा सिटीलाई पन्छाउन सक्ने कोही रहनेछ । जति लिग अन्त्यतिर लाग्छ, सिटी आफ्ना प्रतिद्वन्द्वी टिममाथि अझ बढी निर्दयी हुन थाल्छ । तथ्यांककै कुरा गर्दा, ग्वार्डिओला आएयता सिटीले लिग जितेको यो छैटौंपल्ट हो, सात सिजनको अन्तरमा । बीचमा एकैपल्ट मात्र लिभरपुलले लिग जित्यो, अन्यथा सात सिजनमा ६ पल्ट लिग जित्नु भनेको कसरी कम्तीको उपलब्धि हुन सक्छ र ?त्यति मात्र कहाँ हो र भने ? यी सात वर्षमा सिटीले एकएक पल्ट क्लब वर्ल्डकप पनि जितेको छ, युरोपेली च्याम्पियन्स लिग पनि जितेको छ । अझ त्यसमाथि दुईपल्ट एफएकप र चारपल्ट लिगकप । अझ आजै एफएकपको फाइनल पनि छ । सिटीसामु वेम्बलीमा एउटा अर्को मौका छ, यो उपाधि जित्ने, त्यो पनि युनाइटेडलाई नै हराएर । सबैलाई थाहा छ, म्यानचेस्टर सहरमा दुई क्लब छन्, युनाइटेड र सिटी । युनाइटेडको शृंखलाबद्ध सफलता अगाडि सिटी लामै समय ओझेलमा जस्तै रह्यो ।फर्गुसनको युनाइटेडले एकपछि अर्को उपाधि जितिरहँदा सिटी कता थियो कता । सिटीले त्यो बेला प्रिमियर लिगभन्दा मुनिको लिगमा पनि खेल्यो । तर एकपल्ट सिटी के ब्युँझिन थाल्यो, कमजोर हुने पालो युनाइटेडको रह्यो । युनाइटेडले त्यो जमानामा जे जस्तो जितेको छ, त्यो सबैलाई अहिले सिटीले उछिन्न थालेको छ । युनाइटेडले त्यो जमानामा कायम गरेको कीर्तिमानहरू अब सिटीको नाममा सर्न थालेका छन् । अब त युनाइटेडले सिटीको उपलब्धिमा ईर्ष्या मात्रै गर्न सक्छ ।सन् १९९८१९९९ मा युनाइटेडले धुमधामले एकै सिजन तीन उपाधि जितेको थियो । यो ट्रेबल उपलब्धि थियो, प्रिमियर लिग, एफएकप र च्याम्पियन्स लिग जित्नु । त्यति बेला फर्गुसनको युनाइटेडले नौ वर्षमा सातपल्ट प्रिमियर लिग जितेको थियो । त्योभन्दा केही समय अगाडि जाने हो भने लिभरपुल यस्तै सबथोक जित्ने टिम थियो । लिभरपुलले सन् सत्तरी र अस्सीको दशकमा इंग्लिस फुटबलमा भए भएका उपाधि जितेको थियो ।त्यति बेला लिभरपुलले १५ सिजनको समयमा १० पल्ट लिग त जित्यो नै, चारपल्ट युरोपेली कप पनि चुम्यो । धेरै होइन, सन् २००३२००४ को एक सिजन त आर्सनलले पनि गज्जब नै गर्यो । गज्जब के र, त्यो त असाध्यै अद्वितीय नै थियो । आर्सनलले त्यो सिजन लिग जित्ने क्रममा एकै खेल पनि गुमाएन् । आर्सन वेन्गर प्रशिक्षक रहेको त्यो आर्सनल टिमलाई अझै पनि गर्वले इन्भिन्सिबल भनिन्छ । अब भनिरहनु पर्दैन, त्यो आर्सनल टिम पनि आफैंमा उत्कृष्ट थियो ।तर ती युनाइटेड, लिभरपुल र आर्सनलका पुराना दिनका टिमभन्दा अहिलेको सिटी टिम साँच्चै राम्रो छ । अहिले तत्कालका लागि सिटी सबै खाले प्रतियोगितामा गरेर ३५ खेलमा अपराजित रहेको छ । प्रिमियर लिग सुरु भइसकेयता यो पनि आफैंमा कीर्तिमान हो । यसपल्ट पनि सिटीले ९० अंकभन्दा माथि नै छोयो । तिनै पछिल्लो सात सिजन सिटीले ९० अंक छोएको यो चौथोपल्ट हो । फर्गुनसले आफ्नो पूरा युनाइटेड करियरले यस्तो उपलब्धि दुईपल्ट मात्रै आत्मसात् गर्न सक्यो ।यो सिजन सिटीलाई च्याम्पियन बनाउन सबैभन्दा बढी भूमिका खेल्नेमध्ये एक रहे, फिल फोडेन । उनले ठीकै भनेका छन्, आफ्नो टिमबारे । उनको भनाइ थियो, अहिलेसम्म कुनै पनि क्लबले लगातार चारपल्ट माथिल्लो डिभिजनको लिग जित्न सकेन, तर अहिले सिटीले यस्तै गरेर देखाएको छ । भनेपछि यसमा केही विशेष त छ नै । स्वयं ग्वार्डिओला पनि लगातार चारपल्ट लिग जित्नुलाई ठूलै मान्छन् र भन्छन्, यो काम सजिलो हुन्थ्यो त धेरैले गर्थ्यो, हो पनि ।"

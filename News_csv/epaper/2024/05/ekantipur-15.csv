शीर्षक,विवरण
'डिजिटलाइजेसन र कृषिमा लगानी दशक घोषणा,"आगामी आर्थिक वर्षभित्र राष्ट्रिय प्रणालीको कुल विद्युत् क्षमता ४ हजार ५ सय मेगावाट र प्रतिव्यक्ति विद्युत् खपत ४ सय ५० किलोवाट पुर्याउने लक्ष्य सरकारको छ । मेलम्चीको पानी बाह्रै महिना आपूर्ति हुने व्यवस्था मिलाई काठमाडौं उपत्यकाको चक्रपथ बाहिर र भक्तपुरको अरनिको राजमार्ग आसपास क्षेत्रमा विस्तार गरिने योजना छ । विश्वव्यापी रूपमा प्रचलनमा रहेका ऋण तथा अन्य मिश्रित स्वरूपका विदेशी लगानी भित्र्याउन सहजीकरण गरिने र आगामी आर्थिक वर्ष नेपालको कन्ट्री रेटिङ गर्ने सरकारको प्रतिबद्धता छ ।सहकारी संस्थाहरू स्थापनाको उद्देश्यअनुरूप सञ्चालन हुने व्यवस्था गर्ने र सहकारी नीतिलाई समयानुकूल बनाइने भएको छ । आगामी वर्षभित्र गरिब घरपरिवार पहिचान गरी उक्त समूह लक्षित कार्यक्रम एकीकृत रूपमा सञ्चालन गरिनेछ ।कानुनमा पुनरावलोकन गरी खरिद प्रणालीलाई प्रतिस्पर्धी, पारदर्शी र विकासमैत्री बनाइने भएको छ । वैदेशिक रोजगारीबाट फर्केका युवा, दलित, महिला तथा सीमान्तकृत समुदायको उद्यमशीलता विकास गरी स्थानीय तहमा लघु, घरेलु तथा साना उद्योग प्रवर्द्धन र स्तरोन्नति गरिने नीति तथा कार्यक्रममा उल्लेख छ । आगामी वर्ष कम्तीमा १ हजार लघु, घरेलु तथा साना उद्योगीलाई ब्याजमा अनुदान तथा प्रविधि उपलब्ध गराइने लक्ष्य छ । हवाई नीति र कानुनमा सामयिक सुधार गर्ने र हवाई सेवालाई थप सुरक्षित, सुलभ र पहुँचयोग्य बनाइने बताइएको छ । आन्तरिक र अन्तर्राष्ट्रिय विमानस्थलको स्तरोन्नति गरी पूर्ण क्षमतामा सञ्चालन गरिने तथा पोखरा र भैरहवा अन्तर्राष्ट्रिय विमानस्थल सञ्चालनका लागि विशेष प्रोत्साहन प्याकेज ल्याइने सरकारले जनाएको छ । ठगी, मिटरब्याजलगायतका अनुचित लेनदेन, जालसाजीजस्ता आर्थिक तथा वित्तीय अपराध र सार्वजनिक सम्पत्ति एवं स्रोतसाधनको अनुचित दोहनजस्ता गैरकानुनी कामलाई कडाइका साथ नियन्त्रण गरिने नीति तथा कार्यक्रममा उल्लेख छ ।योगदानमा आधारित सामाजिक सुरक्षा प्रणालीको दायरा विस्तार गरिने भएको छ । सरकारी तथा संगठित क्षेत्रमा कार्यरत अस्थायी, करार, ज्यालादारी कर्मचारीका साथै अनौपचारिक क्षेत्रका श्रमिकलाई सामाजिक सुरक्षामा आबद्ध गर्दै छरिएर रहेका सामाजिक सुरक्षा कार्यक्रमलाई एकीकृत रूपमा व्यवस्थापन गरिने भएको छ ।वैदेशिक रोजगारलाई स्थानीय तहका रोजगार केन्द्रमार्फत समन्वय र सहजीकरण गरिने जनाइएको छ । वैदेशिक रोजगारीमा जान चाहनेलाई निःशुल्क बैंक खाता खोल्न र सोही खातामार्फत विप्रेषण स्वदेशमा ल्याउन प्रोत्साहित गरिनेछ । विभिन्न क्षेत्रका १ हजार प्रतिभावान युवालाई फेलोसिप उपलब्ध गराउने र ती युवालाई फेलोसिप प्रदान गर्न निजी क्षेत्रलाई उत्प्रेरित गर्ने योजना छ ।हलिउड तथा बलिउडलगायतका अन्तर्राष्ट्रिय चलचित्र निर्मातालाई नेपालमा छायांकनका लागि आकर्षित गरी चलचित्र पर्यटन प्रवर्द्धन गरिनेछ । सुरक्षा निकायका लागि हातहतियारका गोलीगट्ठा र विस्फोटक पदार्थमा आत्मनिर्भर रहने गरी स्वदेशमै उत्पादन गर्नेदेखि अन्तर्राष्ट्रिय सीमा सुरक्षामा सीमावासीको अपनत्व रहने गरी नीति तथा कार्यक्रम तर्जुमा गरिने सरकारको योजना छ ।यसैगरी सरकारी, सामुदायिक तथा संस्थागत शिक्षालयका प्राध्यापक, शिक्षक वा कर्मचारीले राजनीतिक दलको सदस्य हुन नपाउने कानुनी व्यवस्थाको पूर्ण कार्यान्वयन गरिने उल्लेख छ । शिक्षकलाई मासिक रूपमै तलब सुविधा उपलब्ध गराइने भएको छ । शिक्षण पेसालाई थप गुणस्तरीय, आकर्षक र मर्यादित बनाउन शिक्षकलाई छात्रवृत्ति तथा नेतृत्व विकासका अवसर प्रदान गरिने सरकारको कार्यक्रम छ ।सरकारको नीति तथा कार्यक्रममा अर्थविद्हरूले मिश्रित प्रतिक्रिया दिएका छन् । यसलाई बजेटमै रूपान्तरण गर्ने विषयमा भने समस्या देखिएको पूर्वअर्थमन्त्री युवराज खतिवडाले बताए । अहिले आर्थिक स्थिति अप्ठ्यारो छ, यसलाई सम्बोधन गर्ने गरी आएको हो या सबै आर्थिक गतिविधि सामान्य छन्, सामान्यकै अवस्थामा अझ बढी राम्रो गरौं भनेर आएको हो, उनले भने, तर स्थिति सामान्य होइन, असामान्य स्थितिको नीति तथा कार्यक्रम सामान्य अवस्थाको जस्तो गरेर ल्याइएको छ ।कानुन, समृद्धि, करिडोर सडक, सहकारी सुधारका कुरामा नयाँपन दिने प्रयत्न गरिएको अर्थविद् डिल्लीराज खनालले बताए । आम रूपमा साझा कार्यक्रम आशा जगाउने ढंगबाट आएका छैनन्, उनले भने, छरपस्ट छ । निजी क्षेत्रलाई प्रोत्साहन गर्ने कुरा नीति तथा कार्यक्रममा नआएको राष्ट्रिय योजना आयोगका पूर्वउपाध्यक्ष गोविन्द पोखरेलले बताए । निजी क्षेत्रमा निराशा छ, त्यसलाई आशा जगाउने खालको नीतिगत सुधार गर्ने कुनै कार्यक्रम आएनन्, उनले भने, महत्त्वाकांक्षी खालका र सरकार आफैंले गर्ने भन्ने खालका कार्यक्रम मात्र ल्याइएको छ ।"
राष्ट्रपतिले पाएनन् धन्यवाद,"कांग्रेसले अलोकतान्त्रिक र दुःखद घटना संसद्मा दर्ज गराएको उनले टिप्पणी गरे । राष्ट्रपतिलाई धन्यवाद दिनबाट पनि रोकेका बारेमा एमालेका प्रमुख सचेतक महेश बर्तौलाले भने, धन्यवाद दिने संसदीय अभ्यासमा हो तर राष्ट्रपतिलाई धन्यवाद दिन सकेनौं, यो दुःखद कुरा हो । जनताका विषय, नीति तथा कार्यक्रममाथि छलफल गर्न नदिई कांग्रेसले संसद्लाई कहाँ लान खोजेको हो ? संसदीय अभ्यासबाट विकास भएर आएको पार्टीको यही हो त अभ्यास ? संसद्को प्रभावकारितामा कांग्रेसको पनि जवाफदेहिता रहेको उनको भनाइ थियो । रास्वपाकी सांसद सोबिता गौतमले पनि कांग्रेसको गतिविधिले संसदीय अभ्यास कहाँ पुग्ने हो भन्नेमा आशंका जन्मिएको टिप्पणी गरिन् । कुनै एउटा प्रकरणलाई लिएर संसद्का कामकारबाही अगाडि बढ्न नदिनु सही नभएको उनको भनाइ थियो । नेपालको राजनीति जटिल मोडमा गइरहेको छ । यस्ता गतिविधिले संसदीय अभ्यास र संस्कृति कहाँ पुग्छ भन्ने आशंका उब्जिएको छ । नयाँ पुस्तामा आशा जगाउनुपर्ने संसद् नै बन्धक बन्यो, सांसद गौतमले भनिन्, अहिले संसद्मा जुन स्थिति सिर्जना भइरहेको छ, भोलि अर्को दल प्रतिपक्षमा हुँदा यही किसिमको कुरा गर्छ । भ्रष्टाचारका प्रकरण आई नै रहने हुँदा त्यसकै आधारमा संसद् अवरुद्ध गर्दा कानुन निर्माण कसरी हुन्छ भन्ने गौतमको प्रश्न थियो । मन्त्री तथा सांसदलाई आरोप लागेपछि जवाफ दिन पाउनुपर्ने उनले बताइन् । लेखकले भने सत्तापक्षका नेताहरूले राष्ट्रपतिलाई धन्यवाद दिनका लागि प्रस्ताव राख्न नदिएकामा आलोचना गरेको कुराले कांग्रेसलाई कुनै प्रभाव नपार्ने बताए । त्यस्ता आरोपप्रत्यारोप भइराख्छन्, कांग्रेसले सरकारी बिजनेस प्रस्तुत हुन नदिने भनेको हो, लेखकले भने । नीति तथा कार्यक्रम प्रस्तुत गरेकामा राष्ट्रपतिलाई धन्यवाद दिनका लागि प्रतिनिधिसभा र राष्ट्रिय सभाका बैठक बिहीबार बोलाइएको छ । तर, त्यो बैठकबाट पनि राष्ट्रपतिले धन्यवाद पाउने निश्चित छैन ।"
अमेरिकाकी पहिलो महिला विदेशमन्त्रीको जन्म,सन् १९३७ मा आजकै दिन (मे १५) मा मेडेलिन अलब्राइटको जन्म भएको थियो । उनी अमेरिकाकी पहिलो महिला विदेशमन्त्री हुन् । चेक गणतन्त्र (तत्कालीन चेकोस्लोभाकिया) को प्रागमा जन्मिएकी मेडेलिन १९९७ जनवरी २३ मा अमेरिकी विदेशमन्त्री नियुक्त भएकी थिइन् । नाजीहरूले १९३९ मार्चमा चेकोस्लोभाकिया कब्जा गरेपछि मेडेलिनको परिवार भागेर इंग्ल्यान्ड पुगेको थियो । दोस्रो विश्वयुद्धपछि स्वेदश फर्किएको उनको परिवार सोभियत संघको समर्थनमा कम्युनिस्टले चेक गणतन्त्रमा कु गरेपछि अमेरिका पुगेको थियो ।त्यसपछि अमेरिकाको कोलम्बिया विश्वविद्यालयमा अध्ययन थालेकी मेडेलिनले १९६८ मा स्नातकोत्तर गरेकी थिइन् । त्यसपछि उनी १९७२ को राष्ट्रपतीय चुनावी अभियानमा संलग्न भइन् । १९७६ मा विद्यावारिधि गरेपछि उनले अमेरिकी पूर्वराष्ट्रपति जिम्मी कार्टरका सुरक्षा सल्लाहकारको टिममा रहेर काम गर्ने मौका पाइन् । मेडेलिन १९८२ देखि १९९३ सम्म जर्जटाउन विश्वविद्यालयकी प्राध्यापक थिइन् । १९९३ देखि १९९७ सम्म संयुक्त राष्ट्रसंघका लागि अमेरिकी राजदूतको जिम्मेवारी निर्वाह गरेकी मेडेलिन अमेरिकी राष्ट्रपति बिल क्लिन्टनको दोस्रो कार्यकालमा १९९७ देखि २००१ सम्म विदेशमन्त्री भएकी थिइन् । मेडेलिनको २००२ मार्च २३ मा अमेरिकाको वासिङ्टनमा निधन भएको हो ।
बिजुली उत्पादन ४५ सय मेगावाट पुर्याउने लक्ष्य,"(काठमाडौं)सरकारले आगामी आर्थिक वर्षभित्र कुल विद्युत् जडित क्षमता ४५ सय मेगावाट पुर्याउने लक्ष्य लिएको छ । संसद्को संयुक्त सदनमा मंगलबार सरकारको आगामी आर्थिक वर्षको नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले आगामी आर्थिक वर्षभित्र कुल जडित विद्युत् क्षमता ४५ सय मेगावाट पुर्याउने बताएका हुन् । चालु आर्थिक वर्षको हालसम्म कुल जडित विद्युत् क्षमता २ हजार ९ सय ४० मेगावाट पुगेको उनको भनाइ छ । सरकारले आगामी आर्थिक वर्षभित्र १५६० मेगावाट विद्युत् उत्पादन गर्नर्पुर्ने देखिन्छ । तर विगतको उत्पादन आँकडा हेर्दा यो सम्भव देखिँदैन । २०७५०७६ को आर्थिक सर्वेक्षणले त्यस वर्षको फागुनसम्म कुल जडित विद्युत् क्षमता ११४२ मेगावाट पुगेको देखाएको थियो । २०७६ फागुनसम्म २१३ मेगावाट थप भई कुल विद्युत् जडित क्षमता १३५५ मेगावाट पुगेको थियो । २०७७ फागुनमा १०३ मेगावाट थप भई १४५८ मेगावाट पुगेको आर्थिक सर्वेक्षणमा उल्लेख छ । २०७७ फागुनदेखि २०७८ फागुनमा मात्रै सबभन्दा बढी ७४७ मेगावाट बिजुली कुल विद्युत् जडित क्षमतामा थपिएको थियो । २०७८ फागुनसम्म २२०५ मेगावाट बिजुली उत्पादन भइरहेको थियो । २०७९ मा फागुनसम्म कुल विद्युत् जडित क्षमता २६६६ मेगावाट पुगेको आर्थिक सर्वेक्षणमा उल्लेख छ । आगामी असारसम्म त्यसमा ३०९ मेगावाट विद्युत् थपिने नेपाल विद्युत् प्राधिकरणले जनाएको छ । आगामी आर्थिक वर्ष १५ सय मेगावाट बिजुली राष्ट्रिय प्रसारण लाइनमा जोडिने प्राधिकरणको दाबी छ । छिमेकी मुलुक भारत र बंगलादेशमा विद्युत् निर्यात सुनिश्चित भएको राष्ट्रपति पौडेलले जानकारी दिए । गत जेठमा प्रधानमन्त्री पुष्पकमल दाहालको भारत भ्रमणका क्रममा मध्यकालीन र दीर्घकालीन विद्युत् व्यापार गर्ने गरी द्विपक्षीय समझदारीपत्र (एमओयू) मा हस्ताक्षर भएको थियो । सोही समझदारीअनुसार विद्युत् व्यापार निगम (एनटीपीसी) सँग मध्यकालीन खरिदबिक्री सम्झौता (पीपीए) गरेर बर्खामा २०० मेगावाट विद्युत् निर्यात गरेको थियो । समझदारीपत्रमा हस्ताक्षर गरेको सात महिनापछि गत पुसमा भारतीय विदेशमन्त्री एस जयशंकरको नेपाल भ्रमणका क्रममा आगामी १० वर्षमा १० हजार मेगावाट विद्युत् निर्यात गर्ने गरी दीर्घकालीन सम्झौता भइसकेको छ । मूल्यलगायत अन्य प्रक्रिया पनि टुंगिसकेका छैनन् । सरकारले भनेजस्तो बंगलादेशमा बिजुली निर्यात गर्न सम्झौता भइसकेको छैन । पछिल्लो समय नेपाल र बंगलादेशबीच भारतलाई दिएकै मूल्यमा बिजुली दिने गरी अनौपचारिक सहमति भइसकेको छ । तर औपचारिक सम्झौता भने हुन बाँकी छ ।सरकारले आगामी आर्थिक वर्ष बुढीगण्डकी जलविद्युत् आयोजना र नलसिङगाड जलाशययुक्त आयोजनाको निर्माण कार्य अगाडि बढाइने जनाएको छ । दूधकोशी जलाशययुक्त जलविद्युत् आयोजनाको निर्माण पूर्वका कार्य सम्पन्न गरिनेसमेत नीतिमा उल्लेख छ । माथिल्लो अरुण, फुकोट कर्णाली, तामाकोशी५, जगदुल्ला, चैनपुर सेती जलविद्युत् आयोजनाको वित्तीय व्यवस्थापनसहित कार्यान्वयन सुरु गरिने, नीति तथा कार्यक्रममा भनिएको छ, घुन्सा र सिम्बुवा जलविद्युत् आयोजना रेमिट हाइड्रोको अवधारणामा अगाडि बढाइनेछ । कर्णालीचिसापानी जलविद्युत् आयोजनाको विस्तृत सम्भाव्यता अध्ययन सम्पन्न गरिनेछ ।राष्ट्रिय तथा अन्तरदेशीय उच्च क्षमताका विद्युत् प्रसारण लाइनको सुदृढीकरण, विस्तार एवम् स्तरोन्नति गरिने नीति तथा कार्यक्रममा उल्लेख छ । हेटौंडाढल्केबरइनरुवा प्रसारण लाइनको निर्माण सम्पन्न गरिने, बुढीगण्डकी करिडोर प्रसारण लाइनको निर्माण सुरु गरिने, नीति तथा कार्यक्रममा भनिएको छ, न्यु बुटवलगोरखपुर खण्डको प्रसारण लाइन निर्माण कार्य अघि बढाइनेछ । इनरुवापूर्णिया र दोदोधाराबरेली अन्तरदेशीय प्रसारण लाइनको लगानी विधि तय गरी निर्माण प्रारम्भ गरिनेछ । सरकारले आगामी आर्थिक वर्षभित्र कर्णाली र सुदूरपश्चिम प्रदेशका बाँकी क्षेत्रमा विद्युतीकरण गरिने जनाएको छ । हालसम्म ९८ प्रतिशत जनतामा विद्युत् पहुँच पुगेको राष्ट्रपति पौडेलले बताएका छन् । विभिन्न कारणले लामो समयदेखि रोकिएका प्रसारण लाइन र सबस्टेसन निर्माण कार्य सम्पन्न भई उत्पादित विद्युत् प्रसारण र वितरणमा सहजता आएको सरकारले जनाएको छ ।"
विस्फोटक पदार्थ उत्पादन अब स्वदेशमै,"(काठमाडौं)सरकारले प्रतिरक्षा र गृह प्रशासन सुधार कार्ययोजना प्राथमिकतामा राखेर वार्षिक नीति तथा कार्यक्रम तय गरेको छ । संघीय संसद् (प्रतिनिधिसभा र राष्ट्रिय सभा) को संयुक्त बैठकमा मंगलबार राष्ट्रपति रामचन्द्र पौडेलले नेपाली सेना, नेपाल प्रहरी, सशस्त्र प्रहरीको कार्यसम्पादन व्यवस्थित र प्रभावकारी बनाउने तथा सुशासन प्रवर्द्धन गर्नेसहितका विषयलाई प्राथमिकतामा राखेर आगामी आर्थिक वर्ष २०८१८२ को योजना सार्वजनिक गरेका हुन् । सुरक्षा निकायका लागि हातहतियारका गोलीगठ्ठा र विस्फोटक पदार्थमा आत्मनिर्भर हुने गरी स्वदेशमै उत्पादन गर्ने योजना सरकारले बनाएको छ । सीमा सुरक्षामा स्थानीयको सहभागिता र अपनत्व हुने गरी कार्यक्रम सञ्चालन गर्नेदेखि प्रतिरक्षा सामग्री खरिद तथा स्वदेशमै उत्पादन गर्ने लक्ष्यसहितका कार्यक्रम लागू गरिने नीति तथा कार्यक्रममा उल्लेख छ ।सरकारले प्रहरीको सबै तहका कर्मचारीको सेवा निवृत्त हुने अवधि पुनरावलोकन गरी बढुवा प्रणाली अनुमानयोग्य बनाउन कानुन संशोधन गरिने जनाएको छ । अहिले प्रहरी र सशस्त्र प्रहरीमा अवकाशको अवधि ३० वर्षे हुँदा सधैं विवादमा पर्ने गरेको छ । उमेर र पदावधिअगावै सेवा अवधि हदका कारण धेरैजसो अधिकृतहरू अवकाशमा जाने गरेका छन् । यो प्रवृत्ति रोक्न विद्यमान कानुन संशोधन गरी ३० वर्षे सेवाअवधि हटाइनेसम्मका विषय आएका हुन् । सेवा अवधि हटाएर उमेर र पदावधिबाट मात्रै अवकाशको व्यवस्था गर्नुपर्ने माग बारम्बार उठ्दै आएको छ । सुरक्षा निकायलाई भौतिक पूर्वाधार, उपकरण र बन्दोबस्ती प्रविधिजस्ता क्षेत्रमा स्रोत साधनसम्पन्न तुल्याई भरपर्दो र विश्वसनीय बनाइने नीति तथा कार्यक्रममा उल्लेख छ । बहुआयामिक सुरक्षा अवधारणाअनुरूप सुरक्षा सूचक विश्लेषणका आधारमा कमजोर र राज्यले संरक्षण गर्नुपर्ने वर्गलाई सुरक्षा अनुभूति दिलाइने सरकारले जनाएको छ । सीमापार अपराध र राजस्व चुहावटमा नियन्त्रण गरिने भएको छ । राष्ट्रपति पौडेलले अध्यागमन सेवालाई थप सुदृढ र व्यवस्थित बनाइने बताए । कारागारको भौतिक सुधारलाई निरन्तरता दिइने, प्रदेश र स्थानीय तहको समन्वयमा प्रदेश स्तरीय कारागार व्यवस्थापन तथा सञ्चालन गरिने पनि उल्लेख छ । प्रदेशसँगको समन्वयमा ठूला कारागार सञ्चालन गरिने र कैदीबन्दीको सीप तथा क्षमताको उपयोग गरिने नीति तथा कार्यक्रममा जनाइएको छ ।सरकारले कारागारमै मनोसामाजिक परामर्श तथा सेवा र योगध्यानको व्यवस्था गर्ने भएको छ । कसुरजन्य सम्पत्ति व्यवस्थापन र त्यसको उचित संरक्षणव्यवस्थापन गर्न एकीकृत अभिलेख तयार पारिने उल्लेख छ । राष्ट्रिय परिचयपत्र प्रणालीलाई राज्यबाट प्रवाह हुने सबै प्रकारका सेवासुविधासँग आबद्ध गरिने भएको छ । लागू औषधविरुद्ध प्रवर्धनात्मक कार्यक्रमलाई निरन्तरता दिइनेछ । गाँजाको औषधिजन्य प्रयोगका लागि नीतिगत र कानुनी व्यवस्था गरिने सरकारी योजना छ । राष्ट्रिय सुरक्षा प्रणालीलाई सुदृढ गरिने उल्लेख छ । नेपाली सेनासहित सबै सुरक्षा निकायको क्षमता अभिवृद्धि गरिनेछ । सेनाको बंकरदेखि ब्यारेकसम्म कार्यक्रमलाई निरन्तरता दिइएको छ । यो कार्यक्रम २०६६ सालदेखि सञ्चालन हुँदै आएको छ । राष्ट्रका लागि आवश्यक सुरक्षा तथा प्रतिरक्षा सामग्री अत्यावश्यक गोलीगठ्ठा, विस्फोटक पदार्थ, लत्ताकपडा स्वदेशमै उत्पादन गर्ने नीति सरकारले लिएको छ । सुरक्षा, प्रतिरक्षा र अन्तर्राष्ट्रिय सम्बन्धका विषयमा साझा बुझाइ र धारणाको विकास गर्दै यी विषयमा उच्चस्तरीय अध्ययन, अनुसन्धान गर्न राष्ट्रिय प्रतिरक्षा विश्वविद्यालय यथाशीघ्र सञ्चालन गरिने उल्लेख छ ।विश्व शान्ति स्थापनामा नेपालबाट नेतृत्व तहमा पुग्न कूटनीतिक पहल गरिने भनिएको छ । विश्व शान्ति स्थापनामा सुरक्षाकर्मी खटाएर योगदान पुर्याउने मुलुकमा अहिले नेपाल पहिलो नम्बरमा छ । तर, यसअनुसार नीतिगत तहमा जाने सुरक्षा अधिकारीहरूको प्रतिनिधित्व भने निकै कम छ । यसैगरी सार्वजनिक खरिद कानुन प्रभावकारी बनाइने नीति तथा कार्यक्रममा उल्लेख छ । कानुन कार्यान्वयन गर्ने निकायको क्षमता वृद्धिमा जोड दिइने समेटिएको छ । अख्तियारबाट हुने कामकारबाही र नीतिगत सुधार प्रभावकारी बनाउने गरी काम गरिनेछ ।मालपोत र नापीसम्बन्धी आधारभूत सेवा स्थानीय तहबाटै अनलाइन सेवाबाट मिलाइने भएको छ । आधुनिक प्रविधिबाट भूमिको पुनः नापी गरी अद्यावधिक अभिलेख तयार पारिनेछ । अन्तर्राष्ट्रिय सीमा क्षेत्रका सहरमा वातावरणीय सफाइ कार्यक्रम सञ्चालन गरिनेछ । सबै प्रहरी चौकीमा महिला सहायता कक्ष स्थापना गरिनेछ । बालसुधार गृहमा रहेका बालबालिकाको बाल स्वास्थ्य बिमा गरिने र २०८२ सम्म सडक मानवयुक्त बनाइने सरकारको घोषणा छ । आत्महत्यालगायत मानसिक समस्या रोकथामका लागि प्राथमिकताका साथ कार्यक्रम सञ्चालन गरिनेछ । गृह प्रशासनलाई प्रभावकारी बनाउन सबल सक्षम र व्यावसायिक तुल्याइने सरकारले जनाएको छ ।"
इतिहासको ज्ञान उजागर गरेर गए ज्ञानमणि,"(काठमाडौं)मध्याह्न हुनै लाग्दा ८० वर्षका महेशराज पन्त मंगलबार चौथो प्रहरमा इतिहासका पुराना दस्ताबेजहरूबाट आँखा हटाएर इन्टरनेटमा खबरहरू पढ्दै थिए । झट्ट एउटा खबरले उनको मन ढक्क फुल्यो, ज्ञानमणि नेपाल रहेनन् । अहो ! उनले आफैंसँग अफसोस व्यक्त गरे । अनि भाइ दिनेशराज पन्तसँगै आर्यघाट हान्निए । खासमा हामी उहाँलाई भेट्न अस्पताल जाने योजनामा थियौं, महेशराज भन्छन्, तर, कालको बात कसलाई के थाहा र ? उहाँले त्यसै बेला शरीर छाडिसक्नुभएको रहेछ । आफूभन्दा १२ वर्षले जेठा ज्ञानमणि दाइ को सद्गतमा जान लाग्दा बाटाभरि महेशराजको मनमा उनीसँग बिताएका अनेकन सम्झनाहरू सजीव भएर आए । एक दिन सबै जानै पर्छ, उहाँ पनि जानुभयो, भारी मन लिएर साँझ घर फिरेका महेशराजले श्रद्धाका दुई शब्द चढाए, तर उहाँले बिर्सन नसक्ने गुन लगाएर, ज्ञान दिएर जानुभएको छ, यही पुण्यले उहाँको सद्गती होला भन्ने विश्वास गर्छु ।महेशराजका पिता नयराज पन्तका शिष्य ज्ञानमणि इतिहासलाई प्रामाणिक रूपले लेख्ने पहिलो पुस्ताका औंलामा गन्न सकिने विद्वान्मध्ये एक मान्छन् अध्येताहरू । नयराजले सुरु गरेको संशोधन मण्डल का आजीवन स्वयंसेवी सदस्य ज्ञानमणिको संस्कृत वाङ्मय र शिलालेख तथा ऐतिहासिक दस्ताबेजका भाषामा गहिरो पकड थियो । त्यही ज्ञानको मणिले ज्ञानमणिलाई देशकै उम्दा इतिहासकारका रूपमा उभ्याएको मान्छन्, इतिहास अध्येता सुजित मैनाली । अनुमानका आधारमा नभई तथ्य र प्रमाणका आधारमा इतिहास लेखनमा जीवन अर्पण गर्नुभयो, मैनाली भन्छन्, ज्ञानका यस्ता साधक विरलै भेटिने गर्छन् । उनका अनुसार एक पटक योगी नरहरि नाथले नयराज लाई तिम्रो एउटा भरपर्दो चेलो पठाऊ भनी कुनै प्रयोजनका लागि मद्दत मागेछन् । नयराजले ज्ञानमणिलाई पठाइदिए । पहिलो भेटमै ज्ञानमणिले नरहरि नाथलाई संस्कृतको एउटा श्लोक गाएर सुनाएछन् । ज्ञानमणिको संस्कृतमा गहिरो पकड देखेर खुसी भई नरहरि नाथले केही सिक्का दाम उपहार दिएछन् तर योगीहरूबाट दान लिन हुन्न भनेर उनले मानेनन् रे, ज्ञानमणिबारे पढेको कुरो मैनालीले कान्तिपुरलाई सुनाए, नरहरिले तिम्रो ज्ञानको कदर गरेर दिएको हो, लिन हुन्छ, लिऊ भनेपछि ज्ञानमणिले त्यो सिक्का स्वीकार गरेका रहेछन् ।भोजपुरमा जन्मिएका ज्ञानमणिका नेपालको महाभारत तथा नेपाल निरुक्त लगायतका पुस्तक चर्चित छन् । तर, उहाँ नेपालको राजनीतिक इतिहासको अन्वेषणमा मात्रै सीमित हुनुभएन, महेशराज भन्छन्, नेपाली साहित्यमा पनि उहाँको महत्त्वपूर्ण योगदान रहेको छ । नेपाली साहित्यको इतिहास खोजी गर्ने क्रममा ज्ञानमणिले पण्डित उदयानन्द अर्जेलको महाकाव्य पृथ्वीन्द्रोदय १५ वर्ष लगाएर सम्पादन गरेको उनी बताउँछन् । त्यस्तै उनले भैरवानन्द नाटकको सम्पादन र राजगुरु हेमराज शर्माको जीवनी पनि लेखेका थिए । अन्तिम अवस्थासम्म पनि इतिहास र साहित्यको अन्वेषण र खोजमा तल्लीन ज्ञानमणि नयराजले १९९७ सालमा स्थापना गरेको संशोधन मण्डल पाठशालाबाट दीक्षित थिए । त्यसपछि उनी आजीवन नेपाली इतिहासको शुद्धता कायम गर्न अटुट रूपमा लागिरहे । संशोधन मण्डलले अलग्गै पाठशाला खोलेको थियो । त्यसको काम थियो, नेपालको इतिहास खोजी गर्नु । त्यहाँ संस्कृत भाषाको पढाइ हुन्थ्यो । माथिल्लो कक्षाकाले तल्लो कक्षाका विद्यार्थीलाई पढाउनुपर्थ्यो । धनवज्र बज्राचार्य र ज्ञानमणिसहित कक्षामा ४० जना विद्यार्थी थिए । महेशराज २००७ सालमा त्यहाँ पढ्न जाँदा ज्ञानमणि इतिहासको सोधकर्ता भइसकेका थिए ।२००९ मा इतिहास संशोधन सुरु भयो र यो एक सिर्जनशील आन्दोलनकै रूपमा अघि बढ्यो । त्यसै वर्ष ज्ञानमणिले धनवज्र बज्राचार्य र भोलानाथ पौडेलसँग संयुक्त रूपले अनुसन्धान गरेर एक पुस्तिका प्रकाशन गरे, कौटिल्लीय अर्थशास्त्रको ऐतिहासिक व्याख्या । २५ सय वर्षअघि जन्मेका कौटिल्यको दर्शनका आधारमा हेर्दा राणा शासन कहाँ असफल भयो र किन भयो भन्नेबारे खोजबिन गर्ने त्यो काम आफैंमा मौलिक र विस्मयकारी थियो, महेशराज भन्छन्, युगयुगको ज्ञानलाई वर्तमान पलसँग दाँज्ने क्षमता र दृष्टिकोण उहाँहरूमा नभएको भए यस्तो विश्लेषण नै गर्न सकिन्नथ्यो । ज्ञानमणिको चर्चितमध्येको नेपाल निरुक्त भन्ने पुस्तकमा नीप भन्ने जाति बसोबास गर्ने हुनाले यस क्षेत्रको नाम नेपाल रहन गयो भन्ने दाबी छ र त्यसलाई पुष्टि गर्न संस्कृत साहित्यका अनेकन श्लोकहरूको उद्धृत पनि गरेका छन् । सिनासमा उपप्राध्यापक भएर इतिहासको अध्ययन अनुसन्धानमा जुटेका उनी केही समय राजकीय प्रज्ञा प्रतिष्ठानको सदस्य पनि भए । महेशराजका अनुसार त्रिभुवन विश्वविद्यालयको नेपाल तथा एसियाली अध्ययन केन्द्र (सिनास) मा काम गर्दा १३ वटा पाण्डुलिपि तयार पारेका थिए उनले । त्यसमध्ये दुई वटा छापिए, अरू हराए । महेशराजका अनुसार ज्ञानमणिले २०१२ पढाइ सिध्याएर जन्मथलो भोजपुर गई संशोधन मण्डलकै ढाँचाको अर्को पाठशाला खोले । वर्तमान कालमा चलेको शिक्षा पद्धतिमा सय नम्बरको प्रश्नपत्र हुन्छ र ३३ प्रतिशत अंक ल्याउने उत्तीर्ण हुन्छ, महेशराज भन्छन्, यो भनेको त्रिखण्डी ज्ञान हो, हामीचाहिँ ज्ञान ३३ प्रतिशत भएर पुग्दैन, शतप्रतिशतै हुनुपर्छ भनेर सबै विषय पूराका पूरा जान्नुपर्छ भन्ने मान्यता राख्थ्यौं । त्यही मान्यताका साथ नेपाल आफैंले खोलेको पाठशालामा २०३१ सालसम्म पढाएर भोजपुरमै बसेका थिए ज्ञानमणि । त्यसपछि काठमाडौं आएका उनी हातले लेखेको किताबको माइक्रो फिल्म उतार्ने एक जर्मन परियोजनामा काम गर्दै गरेका महेशराजका साथ संलग्न भए । नेपालको राजनीतिक इतिहासको नयाँ अध्यायको अनुसन्धान गर्नुभएको ज्ञानमणिले अथाह ज्ञान छाडेर जानुभएको छ, उहाँलाई यही ज्ञानको कसीमा सम्झिनुपर्छ, महेशराज भन्छन्, नेपालको इतिहासमा जति सत्य उद्घाटित भएको छ, त्यो ८० प्रतिशतजति संशोधन मण्डलको कामबाट भएको छ, यसमा ज्ञानमणि दाइको पनि ठूलो मिहिनेत र अध्ययन परेको छ ।"
आवधिक योजनाको महत्त्वाकांक्षा,"सरकारले सुशासन, सामाजिक न्याय र समृद्धिमा जोड दिँदै सोह्रौं पञ्चवर्षीय योजना ल्याएको छ । संघीयता कार्यान्वयनपछि यो दोस्रो आवधिक योजना हो । पन्ध्रौं योजनाको अवधि असार मसान्तमा सकिँदै छ । गत साउनमा तयार अवधारणापत्रमा माघ मसान्तमा सोह्रौं योजना मन्त्रिपरिषद्बाट स्वीकृत गर्ने लक्ष्य निर्धारण गरिएको थियो तर तीन महिना ढिला मंगलबार मात्र पारित भएको छ । यस योजनाले आगामी पाँच आर्थिक वर्षका लागि सरकारलाई वार्षिक नीति तथा कार्यक्रम र बजेट निर्माणमा मार्गनिर्देश गर्नेछ । निरपेक्ष गरिबी करिब आधाले घटाउने, सात प्रतिशतभन्दा बढीको आर्थिक वृद्धि गर्ने, प्रतिव्यक्ति आय २४१३ अमेरिकी डलर पुर्याउने, बेरोजगारी घटाएर पाँच प्रतिशतमा झार्ने, औसत आयु ७३ वर्ष पुर्याउने लक्ष्य सोह्रौं योजनाले तय गरेको छ । आगामी पाँच वर्षमा कुल गार्हस्थ्य उत्पादन (जीडीपी) को तुलनामा राजस्व अनुपात २७९ प्रतिशत, संघीय खर्च ३४४ प्रतिशत, सरकारी ऋण ३९ प्रतिशत कायम गर्नेलगायत महत्त्वाकांक्षी लक्ष्य पनि योजनामा छन् । पछिल्ला वर्षहरूमा सरकारले लक्ष्यअनुसार राजस्व संकलन गर्न सकेको छैन । राजस्वको दर नबढाई दायरा बढाएर राजस्व संकलन गरिने प्रधानमन्त्री र अर्थमन्त्रीले सार्वजनिक अभिव्यक्ति दिँदै आएका छन् । तर करको दायरा बढाउने भरपर्दो आधार सरकारले तय गर्न सकेको छैन । शिथिल अर्थतन्त्र सुधारका लागि सरकार संवेदनशील नभइरहेको अवस्थामा कम्तीमा आगामी दुई वर्ष राजस्व संकलन अपेक्षित रूपमा बढ्न नसक्ने अर्थविद्हरूको तर्क छ । लक्ष्यअनुसार राजस्व संकलन गर्न नै निकै चुनौतीपूर्ण रहेका बेला सोह्रौं आयोजनाले लिएको आर्थिक वृद्धिदर र प्रतिव्यक्ति आयको लक्ष्य महत्त्वाकांक्षी देखिन्छ । उपलब्धिका हिसाबले हालको पन्ध्रौं योजना सन्तोषजनक हुन सकेन । समृद्ध नेपाल, सुखी नेपाली सोचका साथ ल्याइएको पन्ध्रौं योजनाले औसत आर्थिक वृद्धिदर ९६ प्रतिशतको लक्ष्य निर्धारण गरेको थियो । तर यस अवधिमा औसत आर्थिक वृद्धिदर दुई प्रतिशत हाराहारी मात्र हुन पुग्यो । त्यसो त पन्ध्रौं योजना लागू भएकै वर्ष कोरोना महामारीले असर पार्दा आर्थिक वृद्धिदर ऋणात्मक हुन पुग्यो । औसत आयु, बाल मृत्युदर, शिक्षामा खुद भर्नादर, इन्टरनेटमा पहुँच, विद्युत्मा पहुँच, मानव विकास सूचकांकलगायत केही क्षेत्रमा भएका प्रगति अपेक्षित नभए पनि सन्तोष मान्न सकिने खालका छन् । सामाजिक, आर्थिक क्षेत्रका लक्ष्यहरू हासिल हुन नसकेको, सडक तथा अन्य यातायात पूर्वाधारमा न्यून उपलब्धि हासिल भएको आवधिक योजना निर्माता राष्ट्रिय योजना आयोग आफैंले स्विकारेको छ । न्यून उत्पादन तथा उत्पादकत्व, बढ्दो उत्पादन लागत, कमजोर प्रतिस्पर्धी क्षमता, औद्योगिक क्षेत्रको संकुचन, आन्तरिक उत्पादनका लागि उद्योग खोल्नुभन्दा आयातित वस्तुको व्यापारमा आकर्षण, उपभोगमुखी आयात, न्यून निर्यात क्षमता र बढ्दो व्यापार घाटालगायत समस्या सुधार हुनुको साटो झनै बढ्दै गएको छ । रोजगारीका सीमित अवसर, युवा जनशक्ति पलायन, रेमिट्यान्स माथिको परनिर्भरता बढ्दो छ । अव्यवस्थित सहरीकरण, भौतिक पूर्वाधार तथा सेवा सुविधाको माग र आपूर्ति बीचमा फराकिलो खाडल छ । निर्मित भौतिक पूर्वाधारको न्यून गुणस्तर, आवश्यकता र आपूर्ति बीचको बेमेल, दिगो पूर्वाधार विकासमा कमजोर प्रतिबद्धता जस्ता समस्या पनि छन् । यी सवालको हल चुनौतीपूर्ण देखिन्छ । अर्थतन्त्रका सबै क्षेत्रमा सिन्डिकेट कायमै रहेको र तीव्र रूपमा अनौपचारिक कारोबार बढिरहेका बेला योजना आयोगले उक्त विषयलाई आवधिक पञ्चवर्षीय योजनामै समावेश गरेको छ । तर ती गतिविधि नियन्त्रणमा सरकार खासै संवेदनशील देखिँदैन । योजनामा अहिलेको बजार प्रतिस्पर्धाको कमजोर अवस्था, न्यून बीजकीकरण, तस्करी, क्रिप्टोकरेन्सी तथा हाइपर फन्ड जस्ता क्षेत्रमा लगानी, पुँजी पलायन, हुन्डी कारोबार, बजारमा तरलता, मूल्य र आपूर्तिमा अस्वाभाविक उतारचढावलाई मुख्य चुनौतीका रूपमा इंगित गरिएको छ । यी क्षेत्र साँच्चै अर्थतन्त्रको समस्याका रूपमा छन् । विकासका काममा देखिएका संरचनात्मक अवरोधको पहिचान, सम्बोधन र निराकरण गर्दै संरचनात्मक रूपान्तरणमार्फत सुशासन, सामाजिक न्याय र समृद्धि हासिल गर्ने रणनीति नयाँ योजनामा छ । तर यी विषयलाई प्रभावकारी रूपमा समाधान गरी लक्ष्य प्राप्ति हुन सक्छ भन्नेमा आशंका गर्ने प्रशस्त ठाउँ छन् । आवधिक योजनाले तय गरेका नीति, रणनीति, कार्यनीति र कार्यक्रमले निर्धारित लक्ष्य हासिल नगर्ने समस्या पहिलेदेखि नै हो । यसले एकातिर योजनाले यथार्थपरक लक्ष्य नै तय गर्न सकिरहेको छ कि छैन भन्ने प्रश्न पनि छ, अर्कातिर योजनाका लक्ष्य हासिल प्राप्तिका लागि सरकार कति दृढ हुन सक्यो भन्ने सवाल पनि छ । सरकारले वार्षिक नीति तथा कार्यक्रम र बजेट निर्माणका क्रममा आवधिक योजनालाई इमानदारपूर्वक शिरोपर नगरेको टिप्पणी पनि हुँदै आएको छ । योजना आयोगले निर्धारण गरिदिएको सीमालाई समेत बेवास्ता गर्दै सरकारले बजेट ल्याउने गरेको देखिएकै छ । त्यही कारण कर्मकाण्डी जस्तो मात्र देखिँदा नयाँ आवधिक योजना आउँदा कुनै उत्साह सञ्चार गर्न सकेको पाइँदैन । योजनाबद्ध विकासको अवधारणाअनुरूप आवधिक योजना बनाउने अभ्यास हामीकहाँ करिब सात दशकदेखि चलिआएको छ । आवधिक योजनाको अभ्यास अहिले प्रदेश तहमा पनि छ । तर अधिकांश लक्ष्य पूरा हुन नसक्ने र अर्कातिर सरकारले पनि आफूखुसी नीति तथा बजेट तर्जुमा गर्ने प्रवृत्तिका कारण आवधिक योजना निर्माणको औचित्यमाथि एकथरीले प्रश्न उठाउँदै आएका छन् । त्यसैले अहिले सरकारसामु आवधिक योजना निर्माणकै औचित्य साबित गर्ने चुनौती छ । धरातीय यथार्थमा रहेर आवधिक योजना तयार गरेर र निर्धारित लक्ष्य प्राप्तिका लागि दृढतापूर्वक लागेर आवधिक योजनाको औचित्य साबित गर्नुपर्छ ।"
डगमगाउँदै अर्थतन्त्रको जग,"नेपालको अर्थतन्त्र लामो समयदेखि कमजोर अवस्थामा रहेको यथार्थ कसैबाट लुकेको छैन । आर्थिक विकास नहुनुमा राजनीतिक अस्थिरता, जिम्मेवार नेतृत्वको स्वार्थी चरित्र, नातावाद, कृपावाद, चरम भ्रष्टाचार, कुशासनलगायत कारणलाई लिन सकिन्छ । अर्थतन्त्रको अवस्था सुधारका लागि संघीय संसद्मा प्रतिनिधित्व गर्ने सात दलका प्रमुख नेताहरू एकमत भई सामूहिक प्रतिबद्धता जनाएको खबर सार्वजनिक भएको छ । कान्तिपुर मिडिया ग्रुपले आयोजना गरेको कान्तिपुर समिट२०२४ मा सत्ता र प्रतिपक्षमा रहेका ठूला दलका नेताहरू निजी क्षेत्रका लागि लगानीको सहज वातावरण बनाएर व्यवसायीलाई ढुक्क बनाउन पनि सहमत भएका छन् । पहिलेदेखि देखिँदै आएका यस्ता दलीय प्रतिबद्धतामाथि सर्वसाधारणको विश्वास छैन । सरकारको स्थिर नीति नहुँदा उद्यमीहरूको आत्मविश्वास घट्दै गएको छ । नेतृत्व परिवर्तन हुनेबित्तिकै नीति र कार्यक्रम फेरिने, राष्ट्रिय योजना आयोग विकासको मूल नीतिमा अडिग नदेखिने, निजी क्षेत्रलाई प्रोत्साहन नगरिने, विदेशमा बस्ने गैरआवासीय नेपालीले सहज ढंगबाट लगानी गर्न नपाउनेलगायत गुनासा व्यवसायीले पहिलेदेखि गर्दै आएका हुन् । छिमेकी देशहरूको सस्तो उत्पादनसँग प्रतिस्पर्धा गर्न नसक्दा उद्योग व्यवसाय फस्टाउन नसक्ने स्थिति अर्कातिर देखिन्छ । यता काम सम्पन्न गरेका ठेकेदारले भुक्तानी नपाएको, कतिपयले काम सम्पन्न नगरी नेताको आडमा पटकपटक म्याद थप्ने गरेको, पुराना आयोजना पूरा नगरी सरकारले नयाँनयाँ काममा ध्यान दिएको जस्ता स्थिति निराशाजनक छन् । सबैजसो सांसदले आवश्यक नहुँदा नहुँदै आफ्नो निर्वाचन क्षेत्रमा जबर्जस्ती नयाँ कार्यक्रम लगेर मुलुकको ढुकुटी रित्याउने गरेको, अभिभावकीय जिम्मेवारी कसैमा नहुँदा देशको समग्र विकासमा राज्यको ध्यान नपुगेको विषय अर्थतन्त्रलाई धराशायी बनाउने थप कारण हुन् । कृषक, व्यवसायीद्वारा उत्पादित धेरै वस्तुले स्थानीय, अन्तर्राष्ट्रिय बजार नपाउँदा उद्यमी प्रोत्साहित हुन सकेका छैनन् । एउटा सन्दर्भ जोडौं, आफ्नो देशको उत्पादन, निर्माण कार्यलाई अन्तर्राष्ट्रिय बजारमा पुर्याउन झन्डै ४०० उद्यमी, पदाधिकारी बोकेर चिनियाँ राष्ट्रपतिले हालै गरेको युरोप भ्रमण हाम्रा निम्ति अनुकरणीय सन्दर्भ होइन र ? यावत् विषयमा सत्ताधारीको ध्यान नपुगेसम्म हाम्रो अर्थतन्त्र धराशायी बनिरहनेछ । भुवनेश्वर शर्मा, चन्द्रागिरि२, काठमाडौं"
ब्याजदर कटौतीको चौतर्फी असर,"२० मध्ये १० वटा वाणिज्य बैंकले जेठ १ देखि लागू हुने गरी निक्षेपको ब्याजदर घटाएका छन् । यसले ब्याज आम्दानीबाटै खानुलाउनुपर्ने साना निक्षेपकर्ता र संस्थागत रूपमा ठूलो रकम राख्ने संघसंस्था, बिमा कम्पनी र नागरिक लगानी कोष, सञ्चय कोषहरूलाई ठूलो समस्या भएको छ । अहिले नेपाली बैंकमा तरलता चाहिनेभन्दा दोब्बर पुगेको छ । सीडी रेसियो ७९ प्रतिशतमा आइपुगेको छ । बैंकहरूमा निक्षेप थुप्रेको थुप्रियै छ । बैंकहरू ६ खर्बभन्दा बढी रकम कर्जा दिन सक्ने अवस्थामा छन् । तर कर्जा लिने कोही छैनन् । बचत बढ्ने तर कर्जा नबढ्ने नयाँ आर्थिक रोगले नेपालका सबै बैंक थलिने अवस्थामा पुगेका छन् । उक्त समस्याबाट मुक्तिका लागि सरकार र राष्ट्र बैंकले खासै अग्रसरता लिएका छैनन् । बैंकहरूले भने बाध्य भई ३ प्रतिशत ब्याजदरमा राष्ट्र बैंकमै पैसा राखिरहेका छन् । निक्षेप निरुत्साहित गर्नका लागि बैंकहरूले बचतमा ब्याजदर निकै न्यून पुर्याएका छन् । कर्जा लगानी बढ्न नसक्दा बैंकहरूसँग निक्षेपको ब्याज घटाउनुबाहेक उपाय पनि खासै छैन । तर यो उपाय दीर्घकालीन र राष्ट्रहितमा हुन सक्दैन । बचतको ब्याज घट्दा पुँजी पलायनको खतरा बढ्छ । नजानिँदो तरिकाले नेपाली बैंकहरूको पैसा विदेशी भूमिमा पुग्छ । पैसा अनुत्पादक कार्यमा पनि बढी प्रयोग हुन थाल्छ । त्यसबाट न रोजगारी बढ्छ न त देशको विकास नै हुन्छ । यसर्थ बैंकहरूमा थुप्रिएको निक्षेप के कसरी सदुपयोग गर्ने भन्नेबारेमा अर्थ मन्त्रालय र राष्ट्र बैंक तत्काल गम्भीर बन्नुपर्छ । राष्ट्र बैंकले रोजगारी र उत्पादन बढाउने उद्योग कलकारखानाका लागि सस्तो ब्याजदरमा कर्जा दिने तर सोही काममा कर्जा प्रयोग भएको छ कि छैन भनेर फिल्ड अनुगमन गर्ने नीति लिनुपर्छ । यसअघि उद्योगका नाउँमा गएको कर्जा अन्यत्र व्यापार र तस्करीमा प्रयोग हुँदा नेपालमा उत्पादन र रोजगारी दुवै बढ्न सकेन । रियल स्टेट, सवारीसाधन खरिद, व्यापार र आयात निर्यातमा भने ब्याजदर केही महँगो गर्ने नीति लिनुपर्छ । यस्तै, तत्कालका लागि निक्षेप परिचालन गर्न केही वर्षका लागि पहिलेझैं व्यक्तिगत ओभरड्राफ्ट (ओडी) कर्जा खोल्ने नीति लिनुपर्छ, चालुपुँजी कर्जामा सहज गरिनुपर्छ । पहिले राष्ट्र बैंकले ५० लाखसम्म व्यक्तिगत ओडी लिन पाउने नीति लिएको थियो । त्यस्तो ओडीमा धितोबाहेक केही चाहिँदैनथ्यो । त व्यापारिक ओडीमा कम्पनी दर्ता, लेखा परीक्षण रिपोर्ट, कर चुक्ता प्रमाणपत्रलगायत थुप्रै कागज चाहिन्छ । त्यही कारण कर्जा विस्तार हुन नसकेको हो । गोपाल देवकोटा, गोकर्णेश्वर, काठमाडौं"
देशका लागि सोचौं,"हाम्रा सरकार जताततै किचलोमा छन्अस्थिरतामा मलजल गर्ने कता कोको छन् ?आज एउटा सरकार बन्छ भोलि भत्कन्छभोलि अर्कै पदमा पुग्छ पर्सि फर्कन्छलोकतन्त्रमा यो तमासा नमच्चिए हुन्थ्योदेशवासीलाई स्थिर शासन दिन पाए हुन्थ्योनेताको ध्यान आफ्नो दुनो सोझ्याउनेमा मात्रमाथि चढ्न, मतदातालाई झुक्याउनेमा मात्र लुकामारी धोकाधडी खुट्टा तान्ने कतिगाईजात्राले विनाश गर्यो अति भयो खतिछलफल गरौं फलदायी, कुनै जुक्ति झिकौं दलभन्दा माथि उठौं देशका लागि सोचौं कृष्ण कुम्पुरे, आदमटार, धादिङ"
ह्वाट मेक्स यू ह्याप्पी ?,"प्रिय भाइबहिनी, तिमीहरू मलाई बा भन्छौ । त्यसैले अबदेखि म तिमीहरूलाई छोराछोरी भनेर सम्बोधन गर्नेछु । यो लेखको सुरुवात म तिमीहरूलाई दुईवटा प्रश्न सोधेर गर्छु । डू यू नो, ह्वाट मेक्स यू ह्याप्पी ? ह्वाट आर यू विलिङ टू फाइट फर ?मलाई थाहा छ दुनियाँमा के हुँदै छ, तिमीहरूलाई सब थाहा छ । किनकि तिमीहरू इन्टरनेट पुस्ता हौ । तिमीहरूलाई बीआई (बिजनेस इन्टेलिजेन्स) देखि एआई (आर्टिफिसियल इन्टेलिजेन्स) सम्म इकोनोमिक्सदेखि स्वीफ्टोनोमिक्स सम्म सबै अवगत छ । तर, आफैंलाई सोध त के तिमीलाई ह्वाट मेक्स यू ह्याप्पी, थाहा छ ? तिमीलाई थाहा छ, जिन्दगीमा तिमी के कुराका लागि हरदम संघर्ष गर्न तयार छौ ? यी प्रश्नमा घोत्लिँदा तिमी को हौ मात्र होइन, तिमी को होइनौ भन्ने उत्तर पनि भेटिनेछ । हेर्दा सजिलो लागे पनि सजिला छैनन्, यी प्रश्न ।गएको महिना प्रकाशित लेखमा मैले भनेको थिएँ अहिलेको पुस्ता अलि अधैर्य जस्तो पनि छ । हाताहाती परिणाम खोज्छ यो पुस्ता । तर मेरो विश्वास के छ भने कुनै पनि काम किन गर्न लागेको हो भन्ने कुरा थाहा पाउन सकियो भने धैर्य आफैं थपिन्छ । मैले सुरुमै सोधेको थिएँ नि ह्वाट आर यू विलिङ टू फाइट फर ? मेरा लागि यो प्रश्नको उत्तर स्वतन्त्रता हो । यो प्रश्नको उत्तरमा स्पष्टता नभएको भए मैले १४ वर्षको जेल जीवन कसरी धान्न सक्थेँ र ? ह्वाट आर यू विलिङ टू फाइट फर, ब्रो ? मेरो प्रश्न तिमीलाई । गएको महिनाको लेखमा मैले भनेको थिएँ हरेक दिन एक कदम अगाडि । तिमीलाई लाग्ला, यो मैले आफू प्रधानमन्त्री भएका बेलामा अघि सारेको नारा मात्र हो । होइन, मेरा लागि त यो जीवनशैली हो । कसरी ? म तिमीलाई एउटा कथा सुनाउँछु । केही समयअघि बिजमान्डु मा सुदर्शन सापकोटाले एउटा समाचार लेख्नुभएको थियो । शीर्षक थियो बिरामीको चाप घटेपछि स्वास्थ्य संस्था नोक्सानीमा, काठमाडौंका अधिकांश निजी अस्पताल बिक्रीमा । यो समाचारले मलाई निकै उद्वेलित तुल्यायो । देशको अर्थतन्त्र त्यसै पनि राम्रो छैन । निर्माणदेखि उत्पादनसम्मका क्षेत्र नराम्ररी थलिएका छन् । स्वास्थ्य सेवा पनि नोक्सानीमा जान थालेको थाहा पाएपछि मनमा चिसो पस्यो । समयाभावका कारण हिजोआज म धेरैजसो समाचारको हेडलाइन मात्र पढेर छोडिदिन्छु । तर त्यो समाचार मैले पूरै पढेँ । समाचारको सार थियो बिरामीको अभावमा निजी अस्पताल बन्द हुँदै छन् । किन यस्तो भयो ? के मानिसहरू बिरामी कम हुन थाले ? के मैले आफू प्रधानमन्त्री हुँदा भनेको निरोगी नेपालको नारा सफल भयो ? कि मानिसहरू उपचार खर्च नभएर अस्पताल जान छाडेका हुन् ? निजी अस्पताल मात्र जान छाडे कि सरकारी अस्पताल पनि ? यी सबै प्रश्नको उत्तर थाहा पाउन २०७२ सालमा फर्कनुपर्छ । म पहिलो पटक प्रधानमन्त्री भएका बेला २०७२ चैत २५ गते कैलाली जिल्लामा एउटा नमुना कार्यक्रम सुरु गरेको थिएँ । त्यसको तीन महिनापछि त्यही नमुना कार्यक्रमलाई इलाम र बागलुङ जिल्लामा पुर्याएँ । त्यही वर्षको बजेटमा त्यो नमुना कार्यक्रमलाई २५ जिल्लामा पुर्याउन तत्कालीन अर्थमन्त्री विष्णुप्रसाद पौडेललाई २ अर्ब २५ करोड रुपैयाँ विनियोजन गर्न लगाएँ । त्यो कार्यक्रम आज देशको ७७ जिल्लामा फैलिएको छ । सुदर्शनजीले व्यवसायी किशोर महर्जनलाई कोट गरेर लेख्नुभएको छ सरकारको बिमा नीतिले गर्दा निजी अस्पताल खाली हुन थालेका छन् । अहिले वार्षिक ३५ सय रुपैयाँ तिरेपछि एक घरपरिवारको १ लाखसम्मको स्वास्थ्य बिमा हुन्छ । करिब ७० लाखभन्दा बढी नागरिकले स्वास्थ्य बिमा गरेका छन् । यसैका कारण बिरामीको चाप निजी अस्पतालबाट सरकारी अस्पतालमा सरेको छ । कुरा यतिमा मात्र सीमित छैन । स्वास्थ्य क्षेत्रमा हामीले खोजेको इको सिस्टम बिस्तारै बन्दै छ । यो कुरा त मैले अघिल्लो महिना पनि भनेको थिएँ म प्रधानमन्त्री भएका बेला हामीले ३ सय ९६ वटा स्थानीय तहमा १५ बेडका अस्पताल एकै पटक शिलान्यास गरेका थियौं । केही स्थानीय तहले ती अस्पतालबाट सेवा नै दिन थालिसके । यी अस्पतालको दिगो सञ्चालनका लागि कतिपय स्थानीय तहले स्वास्थ्य बिमाकै सहारा लिएका छन् । गएको महिना मैले यस्तै एउटा उदाहरण स्याङ्जा जिल्लाको कालीगण्डकी गाउँपालिकाको लिएको थिएँ । पालिकाले त्यहाँका सबै २८ हजार नागरिकको निःशुल्क स्वास्थ्य बिमा गरिदिएको छ । यसका लागि पालिकाले करिब १ करोड ८० लाख रुपैयाँ खर्चिएको छ । पालिकाले निःशुल्क स्वास्थ्य बिमा गरिदिएपछि नागरिकहरू आफ्नो उपचार गर्न स्थानीय कालीगण्डकी अस्पताल जान्छन् । नागरिकले उपचार गरेबापतको रकम स्वास्थ्य बिमा बोर्डले स्थानीय अस्पताललाई भर्पाई दिन्छ । त्यही बिमाको रकमले पालिकाले कालीगण्डकी अस्पताल चलाएको छ ।राजधानीकै निजी अस्पतालहरू घाटामा गइरहेको समाचार आइरहेका बेला यस वर्ष मात्र कालीगण्डकी अस्पतालले करिब ४ करोड रुपैयाँ आम्दानी गर्दै छ । यसरी देशभित्र स्वास्थ्य क्षेत्रमा बिस्तारै इको सिस्टम बन्दै छ, जसका कारण नागरिकले कसरी उपचार गरुँ भन्ने चिन्ताबाट मुक्ति पाउँदै छन् । भरोसायोग्य स्वास्थ्य बिमा प्रणाली बनाउन हामीलाई ८ वर्षभन्दा बढी समय लाग्यो । गण्डकी प्रदेशका अहिलेका मुख्यमन्त्री खगराज अधिकारी २०७१ सालमा स्वास्थ्यमन्त्री हुँदा गठन भएको सामाजिक स्वास्थ्य सुरक्षा विकास समिति गठन आदेशलाई समेत जोड्दा एक दशक पुग्छ । एउटा जिल्लाबाट थालनी गरेको कार्यक्रम कहिले ७७ जिल्लामा पुग्ला भनेर त्यतिबेला मैले नाक खुम्चाएको भए आज सरकारी अस्पतालमा चाप बढ्ने र निजीमा घट्ने दिन आउने थिएन । मैले यहाँ भन्न खोजेको के मात्र हो भने कुनै पनि कुराको परिणाम आउन समय लाग्छ । तर हरेक दिन परिणामका लागि एक पाइला अगाडि बढायो भने न त समय बितेको पत्तो हुन्छ, न परिणामको चिन्ता नै हुन्छ । किनकि त्यो परिणामको खोजीमा बढाउने पाइला नै आफैंमा रोमाञ्चकारी हुन्छ । त्यसैले मैले भन्दै आएको छु नि, हरेक दिन एक कदम अगाडि । हुन त अंग्रेजी शब्द सेल्फ डिस्कभरी निकै लोकप्रिय छ । तिमीहरूको अहिलेको उमेर नै सेल्फ डिस्कभरी मा लगाउन सुहाउँदो समय हो । अध्ययन अनुसन्धानले भन्छ ७५ प्रतिशत मानसिक समस्या २५ वर्षअगावै सुरु हुन्छ । र, अनुसन्धानले यो पनि भन्छ कि मलाई केले खुसी बनाउँछ भनेर थाहा पाउन सकियो भने व्यक्तिको मानसिक स्वास्थ्यसमेत राम्रो हुन्छ । त्यसैले तिमीहरूले आफ्नो मानसिक स्वास्थ्यका लागि पनि ह्वाट मेक्स यू ह्याप्पी ? भन्ने थाहा पाउनु जरुरी छ । यही कुरालाई ध्यानमा राख्दै नवलपरासी जिल्लाको मध्यबिन्दु नगरपालिकाले शिक्षा क्षेत्रमा एउटा गज्जबको काम गर्न लागेको छ । मेयर भीमलाल अधिकारी नेतृत्वको नगरपालिकाले समृद्ध मध्यबिन्दु, खुसी नगरवासी को आदर्श वाक्यका साथ पालिकाभित्रका निजी र सरकारी दुवै गरी ६६ विद्यालयमा हाम्रो खुसी पाठ्यक्रम लागू गर्न लागेको छ । यस्तो पाठ्यक्रमको सुरुवात नेपालमा पहिलो पटक हुन लागेको हो । कक्षा १ देखि ८ सम्मका बालबालिकालाई कसरी माइन्डफुलनेस हुने, सेल्फ अवेरनेस कसरी बढाउने भन्ने कुरा पाठ्यक्रममा राखिएको जानकारी पाएको छु । यसका लागि निजी र सरकारी दुवै विद्यालयका शिक्षकहरूलाई आवश्यक तालिम दिइएको छ । हरेक दिन आधा घण्टा कक्षामा हाम्रो खुसी पढाइ हुँदै छ । २०७६ सालमा राष्ट्रिय शिक्षा नीति तर्जुमा गर्दा हामीले यसको लक्ष्य समृद्ध नेपाल, सुखी नेपाली राखेका थियौं । यही लक्ष्य प्राप्त गर्न पूरक सामग्रीका रूपमा हाम्रो खुसी पाठ्यक्रम तयार गरिएको रहेछ । मलाई विश्वास छ, हाम्रो खुसी ले पालिकाभित्रका विद्यार्थीहरूलाई ह्वाट मेक्स मी ह्याप्पी ? भन्ने प्रश्नको उत्तर खोज्न सानैदेखि बानी लगाउनेछ । हिजोसम्म उपचार खर्च जुटाउन नसकेर छटपटिने बिरामी, आज निःशुल्क उपचार पाएर दंग पर्दै जब अस्पतालबाट बाहिर निस्कन्छ द्याट मेक्स मी ह्याप्पी । अब तिमी नै भन ह्वाट मेक्स यू ह्याप्पी, ब्रो ? अर्को पटक हामी अझ विस्तृतमा छलफल गरौंला ।"
पुरिएका संरचना उकास्दै कागबेनीका बाढीपीडित,"(कागबेनी, मुस्ताङ)कागबेनीका दाबा दोर्जे गुरुङ गत साउनको बाढीले पुरेको घर मर्मतसम्भारमा व्यस्त छन् । बाढीले थुपारेको ढुंगा, माटो हटाउन भदौदेखि नै सुरु गरेका उनले चैत अन्तिममा भुइँतला बस्नलायक बनाए । माथिल्लो तलामा थुप्रिएको गेग्रान त सफा गरे तर बस्नलायक बनाउन अझै समय लाग्ने उनी बताउँछन् । तल्लो तला फिनिसिङ गर्दा ४० लाख खर्च भइसक्यो, उनले भने, माथिल्लो तला फिनिसिङ गर्न पैसा छैन । गत साउन २८ मा कागखोलामा बाढी आउँदा उनले यो घरमा होटल सुरु गरेको एक महिना मात्रै भएको थियो । ३ करोड रुपैयाँ लगानीमा बनाएको घर बलियो पिलरसहितको संरचना भएकाले बाढीमा बगेन तर गेग्रान झ्यालढोका फुटाएर घरभित्र पस्यो । दुवै तलाका फर्निचरलगायत धनमाल क्षति भयो । बाढीले पुरेको घर आठ महिना लगाएर उकासे पनि साउनको जस्तो त्रासदी फेरि नदोहोरिएला भन्नेमा भने उनी ढुक्क छैनन् । उनको घर कागखोलाको मूल प्रवाहबाट १५ मिटर मात्रै टाढा छ । घरै बगाएर लगेको भए एउटा कुरा हुन्थ्यो । त्यत्रो लगानी गरेर बनाएको घर लासजस्तो छोड्न पनि मन लागेन र फेरि बस्न थाल्यौं, उनी भन्छन्, अहिलेसम्म त पानी परेको छैन । अब बर्खा लाग्न थाल्यो । के हुने हो भन्ने तनाव पनि सुरु भइसक्यो । बारागुङ मुक्तिक्षेत्र गाउँपालिका४ मा पर्ने प्रसिद्ध तीर्थस्थलसमेत रहेको कागबेनीमा गत वर्षको बाढीले ३५ परिवार विस्थापित भएका थिए । बाढीले गाडी चल्ने एउटा पक्की, तीनवटा काठे र एउटा झोलुंगे पुल बगाएको थियो । कागखोलाको बाढीले घर र टहरासँगै प्रहरी चौकी, वडा कार्यालय, मन्दिर, गुम्बा र धर्मशालालगायत संरचना बगाउनुका साथै बिजुलीका पोल र खानेपानीका संरचनामा पनि क्षति गरेको थियो । कागबेनीको माथिल्लो भेगमा गएको पहिरोले कागखोला थुन्दा विपत्ति निम्तिएको थियो । २ करोड ९० लाख खर्च गरेर होटल बनाएको सात महिना नपुग्दै बाढी पसेको उनले बताए । घर उकास्न अहिले झन्डै ३५ लाख खर्च भएको छ । करोडौंको लगानी त्यसै छोड्न नसकेर पुनः मर्मत गरेका थापालाई बाढीको डर भने उस्तै छ । पहिला त खोला होचो ठाउँमा थियो । बाढी आएपछि घरकै हाइटमा पुगेको छ, उनले भने, पहिलाको भन्दा कम पानीले पनि अब धेरै क्षति हुने अवस्था छ । बाढीले बगाएर ल्याएको गेग्रानका कारण खोलाको सतह उचालिएको हो । विदेशमा रहेका मुस्ताङी र अन्य जिल्लाका बासिन्दासहित स्थानीयले रकम उठाएर बाढीले बिगारेको बाटो पुनः सञ्चालनमा ल्याएका छन् भने केही ढुंगा पन्छाएर खोलाको धार सोझ्याएका छन् । सुरक्षित तटबन्ध नबनाएसम्म कागबेनीमा जोखिम कायमै छ । तर सरकारका तर्फबाट बाढी नियन्त्रणमा कुनै काम नभएको स्थानीयको गुनासो छ । विस्थापितहरू सरकारले वाचाअनुसार पुनःस्थापनाका लागि कुनै काम नगरेको बताउँछन् । कागबेनीमा होटल हिमालयन रहेको घरसहित सबै सम्पत्ति बगाएपछि गाउँको पुरानो घरमा बस्दै आएका युङडुक गुरुङ आफ्नो आठ जनाको परिवार समस्यामा परेको बताउँछन् । जीवनभरको कमाइ बाढीले लगिहाल्यो, उनले भने, पुरानो घरको दुई कोठामा सात जना कोच्चिएर बसेका छौं । आठ महिनादेखि राम्रोसँग सुत्न, खान पाएका छैनौं । विस्थापितका लागि नयाँ बस्ती विकास गरिने भनिए पनि अहिलेसम्म कुनै काम नभएको उनले बताए । बाढीलगत्तै तत्कालीन उपप्रधान तथा गृहमन्त्री नारायणकाजी श्रेष्ठ, गण्डकी प्रदेशका तत्कालीन मुख्यमन्त्री सुरेन्द्रराज पाण्डेलगायत उच्च पदस्थ अधिकारीले मुस्ताङ पुगेर राहत र पुनर्निर्माणमा कमी हुन नदिने वाचा गरेका थिए । बाढी आएको तीन महिनापछि कात्तिकमा विपद्ग्रस्त क्षेत्रको निरीक्षण गरेका प्रधानमन्त्री पुष्पकमल दाहालले पनि जलवायुजन्य विपद् सामनाका लागि दातृ निकायबाट आउने ५० करोड रुपैयाँ मुस्ताङलाई दिने घोषणा गरेका थिए । सरकारले घोषणा गरेको कुनै पनि काम नभएकाले फेरि उही त्रासदी दोहोरिने त्रासमा कागबेनीका बासिन्दा रहेको यहाँका जनप्रतिनिधि बताउँछन् । नेतामन्त्रीहरू आउँछन् । यस्तो गर्छौं, उस्तो गर्छौं भनेर भाषण गरेर जान्छन्, बारागुङ मुक्तिक्षेत्र४ का वडाध्यक्ष कर्म ध्यचो गुरुङले भने, भाषणभन्दा काम गरिदिएको भए उहाँहरूको पनि नाम हुन्थ्यो । हामी पनि ढुक्कले बस्न पाउने थियौं । गत साउनको बाढी दिउँसो आएको र उपल्लो तटमा बस्नेहरूबाट पूर्वसूचना पाएका कारण मानवीय क्षति नभए पनि अहिले जोखिम बढेकाले केही भन्न नसकिने उनको भनाइ छ । अहिले खोलाको नियमित बग्ने बाटो ठाउँठाउँमा बदलिएका कारण कुन बेला कता बगाउने हो भन्ने थाहा नभएको उनले बताए । बर्खा लाग्दै गर्दा तनाव बढ्दै गएको गाउँपालिकाका अध्यक्ष रिङजिन नाम्गेल गुरुङको भनाइ छ । कागखोलाको वारिपारिका ५० भन्दा बढी घर र होटल, एउटा विद्यालय, दोभानमा रहेको तर्पणस्थललगायत स्थान बाढीको जोखिममा छ ।"
कार्यान्वयनको आधार नभएको प्रतिपक्षको आरोप,"सत्तारूढ र प्रतिपक्ष दलका नेताहरूले सरकारले ल्याएको नीति तथा कार्यक्रमलाई कार्यान्वयनमा जोड दिनुपर्ने बताएका छन् । सत्तापक्षले आशा जगाउने नीति तथा कार्यक्रम मानेको छ भने प्रतिपक्षले कार्यान्वयन हुने आधार नदेखिएको टिप्पणी गरेका छन् ।अर्थमन्त्री वर्षमान पुनले सरकारका नीति तथा कार्यक्रम मुलुकको आगामी बजेटमा समेटिने भएकाले कार्यान्वयनमा समस्या नहुने दाबी गरे । विगतमा नीति तथा कार्यक्रम र बजेटको तालमेल मिलेन भन्ने गुनासो आउँथ्यो, यस पटक त्यस्तो हुँदैन, अर्थमन्त्री पुनले भने, यसैलाई समर्थन गर्ने गरी बजेट आउँछ र बजेटमार्फत यसको कार्यान्वयन हुन्छ ।सरकारकी प्रवक्ता एवं सञ्चार तथा सूचना प्रविधिमन्त्री रेखा शर्माले पनि सरकारको नीति तथा कार्यक्रमलाई मुलुकको बजेटले प्राथमिकतामा नराख्दा विगतमा कार्यान्वयनमा समस्या आउने गरेको बताइन् । यस पटक सिद्धान्त र प्राथमिकतामा व्यापक छलफल गरेर आएको हो, यसकै आधारमा बजेट बन्छ, सरकारले दृढतापूर्वक कार्यान्वयन गर्छ, उनले भनिन् ।सत्तारूढ दल एमालेका उपाध्यक्ष एवं पूर्वअर्थमन्त्री विष्णु पौडेलले समग्रमा सरकारको नीति तथा कार्यक्रमले आशा जगाउने गरी आर्थिक समृद्धि र सुशासनलगायतलाई समेटेको बताए । समग्रतामा नीति तथा कार्यक्रम राम्रो छ । मुलुकको आर्थिक, सामाजिक, सुशासन क्षेत्रलाई बुझेको छ, उनले भने, सरकारले पक्कै पनि ठूलो लक्ष्य लिएको छ । ती पूरा गर्ने प्रतिबद्धताका साथ आएको छ । गत वर्षका कतिपय अत्यावश्यक कार्यक्रमले निरन्तरता पाएको उल्लेख गर्दै उनले निराशा चिर्ने आशा र संकल्पका साथ नीति तथा कार्यक्रम आएको बताए । प्रमुख प्रतिपक्ष दलका प्रवक्ता एवं पूर्वअर्थमन्त्री प्रकाशशरण महतले सरकारले आर्थिक वृद्धि, सुशासन, उत्पादन वृद्धिका लागि ठोस आधार प्रस्तुत गर्न नसकेको टिप्पणी गरे ।आर्थिक सुधारका लागि यो गर्छु, त्यो गर्छु भनिएको छ, उनले भने, त्योअनुसार मुलुकमा साधन स्रोत छैन । आर्थिक समृद्धि, उत्पादनमा वृद्धि गर्न पुँजी कहाँबाट आउँछ ? उनले नीति तथा कार्यक्रम वितरणमुखी हिसाबले आएको दाबी गरे । मुलुकको साधन स्रोत थोरै भएकाले कार्यक्रमहरू प्राथमिकीकरण गर्नुपर्छ, यसबारेमा केही पनि बोलिएको छैन, उनले भने, विकास खर्च न्यून छ । कार्यकर्ता र दलमुखी बजेट केन्द्रित गर्ने गरी कार्यक्रम ल्याइएको छ । उनले मुलुकमा सुशासन गर्ने नारा आए पनि सरकार नै राज्य संरचना दुरुपयोगमा लागेकाले भनाइ र गराइ मा तालमेल नभएको टिप्पणी गरे । राष्ट्रिय स्वतन्त्र पार्टीका उपाध्यक्ष एवं सांसद स्वर्णिम वाग्लेले नीति तथा कार्यक्रम कार्यान्वयनमुखी भएको बताए । यो वर्ष ठूला कुरा नगरौं तर क्रमिक सुधार (इन्क्रिमेन्टल रिफर्म) हरेक मन्त्रालयमा गरेर हेरौं भन्ने बीउ सबै मन्त्रालयमा राखेको पाएँ, उनले भने, बजेटमा सम्बोधन हुने देखिएकाले कार्यान्वयनमा जाने सम्भावना देखिएको छ ।पूर्वप्रधानमन्त्री बाबुराम भट्टराईले कार्यक्रम विगतकै निरन्तरता भएको उल्लेख गर्दै जोडजाड गरेर ल्याइएको टिप्पणी गरे । सामान्य टाकनटुकुनजस्ता कार्यक्रम छन् । गुणात्मक ढंगले छलाङ मार्ने नीति कार्यक्रम चाहिन्थ्यो, उनले भने, दुई अंकको आर्थिक वृद्धि हुनका लागि कृषि, औद्योगिक क्षेत्रमा मेगा आयोजना चाहिन्छ, त्यो छैन ।"
५ वर्षमा गरिबी १२ मा झार्ने महत्त्वाकांक्षी लक्ष्य,"(काठमाडौं) आगामी पाँच वर्षमा मुलुकको निरपेक्ष गरिबी आधा घटाउने, प्रतिव्यक्ति आय दोब्बर बनाउने, बेरोजगारी दर पाँच प्रतिशतमा झार्नेलगायत महत्त्वाकांक्षी लक्ष्यसहित सरकारले सोह्रौं पञ्चवर्षीय योजना पारित गरेको छ । मन्त्रिपरिषद् बैठकले मंगलबार आर्थिक वर्ष ०८१८२ देखि ०८५८६ सम्मका लागि बनाइएको १६औं पञ्चवर्षीय योजना पारित गर्ने निर्णय गरेको हो ।नयाँ योजनामा हाल २०३ प्रतिशत रहेको निरपेक्ष गरिबी आर्थिक वर्ष ०८५८६ सम्ममा १२ प्रतिशतमा झार्ने लक्ष्य तय गरिएको छ । यसमा सात प्रतिशतभन्दा बढीको आर्थिक वृद्धि गर्ने, प्रतिव्यक्ति आय २ हजार ४१३ अमेरिकी डलर पुर्याउने, बेरोजगारी घटाएर पाँच प्रतिशतमा झार्ने, औसत आयु ७३ वर्ष पुर्याउनेलगायत महत्त्वाकांक्षी लक्ष्य छन् । आगामी पाँच वर्षमा कुल गार्हस्थ्य उत्पादन (जीडीपी) को तुलनामा राजस्व अनुपात २७९ प्रतिशत, संघीय खर्च ३४४ प्रतिशत, सरकारी ऋण ३९ प्रतिशत कायम गर्नेलगायत लक्ष्य पनि योजनामा छन् । नयाँ योजनामा तय भएको सात प्रतिशतभन्दा बढीको आर्थिक वृद्धिदर नै महत्त्वाकांक्षी रहेको अर्थविद् बताउँछन् ।सोह्रौं योजनाका लक्ष्य महत्त्वाकांक्षी र चुनौतीपूर्ण रहेको पूर्वअर्थमन्त्री युवराज खतिवडाले बताए । योजनाले तय गरेको औसत ७१ प्रतिशतको आर्थिक वृद्धि हासिल हुन सकेको अवस्थामा प्रायः सूचक हासिल हुन्छन्, प्रतिव्यक्ति आय पनि लक्ष्यअनुसार पुग्छ । तर ७ प्रतिशतको आर्थिक वृद्धिले राजस्व अलिकति महत्त्वाकांक्षी छ, उनले भने, जीडीपी पनि बढ्दै छ, यसकारण त्यसको अनुपातमा राजस्वको लक्ष्य प्राप्त गर्न कर प्रणालीमा ठूलै परिवर्तन आवश्यक हुन्छ, जुन निकै कठिन छ । सरकारी ऋण जीडीपीको अनुपातमा ३९ प्रतिशतमा राखेर औसतमा ७१ प्रतिशतको आर्थिक वृद्धि प्राप्त गर्न स्रोत नपुग्ने अवस्था हुन सक्ने उनले बताए । कि त सबै लगानी लगानी एकदमै कुशलतम ढंगले उपयोग हुनुपर्यो । त्यसका लागि रूपान्तरणकारी परिवर्तन चाहिन्छ, जुन ५ वर्षभित्र सम्भव देखिन्न, उनले भने । उत्पादन प्रक्रिया पुँजीप्रधान हुँदै छ, यस्तो अवस्थामा पुँजीको लागत बढी हुन सक्ने, धेरै लगानी आवश्यक पर्ने र त्यसका लागि बढी ऋण परिचालन गर्नुपर्ने हुन सक्ने उनको भनाइ छ ।नयाँ योजनाले पाँच वर्षको अवधिमा औसत ७१ प्रतिशतले आर्थिक वृद्धि गर्ने लक्ष्य तय गरेको छ । अर्थतन्त्रको क्षेत्रगत वृद्धिले समष्टिगत अर्थतन्त्रमा टेवा पुगी योजना अवधिमा औसत ७१ प्रतिशतको आर्थिक वृद्धि हासिल हुनेछ, १६औं योजनामा भनिएको छ, कृषि उद्योग र सेवा क्षेत्रमा क्रमशः ३९, ९४ र ७१ प्रतिशतको आर्थिक वृद्धि हुने अनुमान छ । यसअनुसार योजना अवधिमा न्यूनतम ७४ देखि अधिकतम ८१ प्रतिशत आर्थिक वृद्धि हासिल हुने अनुमान छ । यसरी लक्ष्यअनुसार आर्थिक वृद्धिदर हासिल भई मुलुकको अर्थतन्त्र विस्तार हुँदा योजनाको अन्तिम वर्ष कुल गार्हस्थ्य उत्पादन ७९ खर्ब १४ अर्ब ५४ करोड (आर्थिक वर्ष ०७९८० को मूल्यमा) पुग्ने अनुमान गरिएको छ । उक्त अवधिमा प्राथमिक क्षेत्रको मूल्य अभिवृद्धि १४ खर्ब ४६ अर्ब ४२ करोड, द्वितीय क्षेत्रको मूल्य अभिवृद्धि ९ खर्ब ९९ अर्ब ५९ करोड र तृतीय क्षेत्रको मूल्य अभिवृद्धि ४२ खर्ब ९९ अर्ब ७० करोड गरी समग्र मूल्य अभिवृद्धि ६७ खर्ब ३८ अर्ब २० करोड पुग्ने सरकारको अनुमान छ । रेमिट्यान्सका कारण गरिबी दर राम्रै घटिरहेकाले नयाँ योजनामा तय गरिएको उक्त लक्ष्य प्राप्तिमा कठिनाइ नहुने राष्ट्रिय योजना आयोगका पूर्वसदस्य गोविन्द नेपालले बताए । निजी क्षेत्रको वृद्धि कस्तो हुन्छ । हाल व्यापारको वृद्धि स्थिर, उद्योग र निर्माणको वृद्धिदर ऋणात्मक छ । यसकारण जीडीपीमा योगदान लक्ष्यअनुसार नहुन सक्छ, उनले भने, यसकारण लक्ष्यअनुसार प्रतिव्यक्ति आय प्राप्तिमा अलि आशंका देखिन्छ । जीडीपीको आकार पुग्न सक्छ । किनकि सरकारको नीति तथा कार्यक्रमले जीडीपीको आधार परिवर्तन गर्ने भनेको छ त्यसो हुँदा यहाँ सकारात्मक हलचल पनि हुन सक्छ । यद्यपि योजना अवधिभर कुल १ सय १४ खर्ब लगानी आवश्यक पर्ने भनिएको छ । त्यसमध्ये करिब ८० खर्ब जति निजी क्षेत्रको छ । हाल सरकारको लगानी वार्षिक करिब साढे ८ खर्ब छ । यसलाई केही बढाउन सकिएला । तर निजी क्षेत्रले दोब्बर नै बढाउनुपर्ने हुन्छ, उनले भने, यसकारण अपेक्षित लगानी जुटाउन नसकेको अवस्थामा उत्पादन कम र अपेक्षित आर्थिक वृद्धि नहुन सक्छ । योजनामा उद्योग र सेवा क्षेत्रमा उच्च मूल्य अभिवृद्धिका कारण अर्थतन्त्रमा उल्लेखनीय संरचनात्मक परिवर्तन हुने अनुमान गरिएको छ । जीडीपीमा कृषिको योगदान २४६ प्रतिशतबाट घटेर २१५ मा झर्ने देखिन्छ, योजनामा भनिएको छ, उद्योगको योगदान १२९ प्रतिशतबाट १४८ प्रतिशत पुग्ने अनुमान छ । सेवा क्षेत्रको योगदान ६२४ बाट बढेर ६३७ प्रतिशत पुग्ने अनुमान छ । यसबाट कृषि क्षेत्रमा आश्रित जनशक्तिको ठूलो हिस्सा उद्योग र सेवा क्षेत्रमा स्थानान्तरण हुने अनुमान १६औं योजनामा गरिएको छ ।वास्तविक क्षेत्रमा उल्लेखनीय वृद्धिको सम्भावना रहेकाले सोहीअनुसार अर्थतन्त्र विस्तार हुँदा विस्तार हुँदा नेपालीहरूको प्रतिव्यक्ति आय उल्लेख्य रूपमा बढ्ने अनुमान योजनामा छ । विद्यमान जनसंख्या वृद्धिदर नै योजना अवधिमा कायम रहने अनुमानका आधारमा योजनाको अन्तिम वर्ष प्रतिव्यक्ति आय जीडीपी उत्पादनको ३ लाख ४० हजार अर्थात् २ हजार ३ सय ८१ अमेरिकी डलर पुग्नेछ, योजनामा भनिएको छ, सोही वर्ष प्रतिव्यक्ति आय २ हजार ४ सय १३ अमेरिकी डलर पुग्ने देखिन्छ । सरकारले आवधिक योजनामा निश्चित कार्यक्रम र पर्याप्त स्रोतको व्यवस्था नगरी लक्ष्य तय गरेकाले सोहीअनुसार नजिता हात पार्न निकै कठिनाइ हुने अर्थविद् पोषराज पाण्डे बताउँछन् । हाल प्रतिव्यक्ति आय एक हजार ४ सय अमेरिकी डलर हाराहारी छ । पाँच वर्षमा करिब एक हजार डलर बढाएर २४ सय पुर्याउने भनेको छ, यो सम्भव देखिँदैन, उनले भने, बेरोजगारी दर पनि ५ प्रतिशतमा झार्ने भनिएको छ । यसका लागि विविध कार्यक्रम राखिएको छ । तर ती कार्यक्रमलाई चाहिने स्रोत कति हो, त्यसको व्यवस्थापन कसरी हुन्छ, प्रस्ट छैन । पाँच वर्षमा सरकारले ७ प्रतिशतभन्दा माथिको वृद्धिको लक्ष्य राखेको छ । यो पनि महत्त्वाकांक्षी रहेको उनले जनाए । पछिल्लो दुई दशकयता औसतमा ४ प्रतिशत हाराहारी वृद्धि हुँदै आएको छ । राजस्व र आयको अन्तर पनि बढिरहेको छ । यस्तो अवस्थामा लक्ष्यअनुसार आर्थिक वृद्धिको सम्भावना नदेखिएको उनको तर्क छ । योजनामा प्रक्षेपित आर्थिक वृद्धि हासिल गर्न आवश्यक स्रोत सरकार, निजी क्षेत्र र सहकारीबाट जुटाइने बताइएको छ । योजना अवधिमा औसतमा ७१ प्रतिशतको आर्थिक वृद्धिदर हासिल गर्न कुल स्थिर पुँजी लगानी ९१ खर्ब ९६ अर्ब १४ करोड रुपैयाँ आवश्यक पर्ने अनुमान छ, योजनामा भनिएको छ, यसमध्ये कृषिमा ६ खर्ब ८८ अर्ब ५४ करोड र गैरकृषिमा ८५ खर्ब ७ अर्ब ६० करोड लगानी हुने देखिन्छ । समग्र लगानीलाई प्रचलित मूल्यमा परिणत गर्दा योजना अवधिभर कुल ११४ खर्ब ९ अर्ब ८५ करोड आवश्यक पर्ने अनुमान छ । यसरी योजना अवधिमा हुने कुल लगानीमध्ये सार्वजनिक क्षेत्रबाट २७ खर्ब ६४ अर्ब ९० करोड, निजी क्षेत्रबाट ६१ खर्ब ९७ अर्ब ६३ करोड र सहकारी तथा सामुदायिक क्षेत्रबाट २ खर्ब ३३ अर्ब ६१ करोड लगानी (आर्थिक वर्ष ०७९८० को मूल्यमा) हुने सरकारको अनुमान छ । प्रचलित मूल्यमा व्यक्त गर्दा सार्वजनिक, निजी र सहकारी क्षेत्रबाट क्रमशः ३४ खर्ब ४५ अर्ब ७७ करोड, ७६ खर्ब ६७ अर्ब ४२ करोड र २ खर्ब ९६ अर्ब ६६ करोड लगानी हुने अनुमान छ । यसअनुसार कुल लगानीमा सरकारी क्षेत्रको योगदान ३०२, निजीको ६७२ र सहकारी क्षेत्रको २६ प्रतिशत रहने बताइएको छ । योजनाले तय गरेको लक्षित आर्थिक वृद्धिदर हासिल गर्न परम्परागत स्रोतबाट मात्र पर्याप्त लगानी पूर्ति गर्न अपर्याप्त हुने हुँदा नयाँ वैकल्पिक स्रोतहरूको समेत पहिचान गरिएको सरकारको दाबी छ । परम्परागत स्रोतका रूपमा सरकारी राजस्व, वैदेशिक सहायता, सार्वजनिक ऋण, निजी क्षेत्रले गर्ने सेयर पुँजी तथा कर्जा लगानी रहनेछन्, योजनामा भनिएको छ, वैकल्पिक स्रोतका रूपमा प्रत्यक्ष वैदेशिक लगानी, सार्वजनिक निजी साझेदारी, मिश्रित लगानी, आयोजना विकास ऋणपत्र, प्राकृतिक स्रोतको भण्डारबाट आय प्रवाह, हरित वित्त परिचालन, जलवायु वित्त, कार्वन कर, विभिन्न सार्वजनिक संस्थान कोषमा रहेको स्रोत परिचालन हुनेछन् ।योजनाको अन्तिम वर्ष राजस्व परिचालन जीडीपीको अनुपातमा २७९ प्रतिशत पुर्याउने सरकारको लक्ष्य छ । यसैगरी जीडीपीको अनुपातमा संघीय सरकारको खर्च ३४४ र वित्तीय हस्तान्तरण १०३ प्रतिशत कायम हुने अनुमान छ । योजनाको अन्तिम वर्षसम्म सरकारको तिर्न बाँकी सार्वजनिक ऋण जीडीपीको अनुपात ३९ प्रतिशतमा कायम गर्ने सरकारको योजना छ । हाल जीडीपीको अनुपातमा राजस्व २०३, संघीय खर्च २३६ र तिर्न बाँकी ऋण ४१७ प्रतिशत छ ।"
"नेप्से २ हजारभन्दा माथि, साढे २८ अंकको वृद्धि","काठमाडौं (कास) सेयर कारोबार मापक नेप्से परिसूचक नेप्से मंगलबार २८६२ अंकले बढेर २ हजार २७५१ अंकमा पुगेको छ । अघिल्लो दिनको तुलनामा यो १४३ प्रतिशतको वृद्धि हो । यो वृद्धिसँगै नेप्से २ हजार बिन्दुभन्दा माथि पुगेको छ । सोमबार नेप्से २४३९ अंकले बढेर १ हजार ९ सय ९८६९ अंकमा पुगेर बन्द भएको थियो । पछिल्ला केही दिनयता नेप्से लगातार बढिरहेको छ । सोही क्रममा मंगलबार पनि नेप्सेले सोही प्रवृत्ति पछ्याएको हो । मंगलबार कारोबारमा आएकामध्ये २ सय १९ वटा कम्पनीको सेयर मूल्य बढ्यो, २२ वटाको घट्यो र बाँकी ३ वटा कम्पनीको सेयरमूल्य स्थिर रह्यो । नेप्से परिसूचक बढेसँगै मंगलबार कारोबार रकम पनि अघिल्लो दिनको भन्दा बढेको छ । यस दिन ५९ हजार ८ सय ५६ पटकको कारोबारबाट ९८ लाख ५५ हजार २ सय ८५ कित्ता सेयर किनबेच भए । ती किनबेचमा करिब ४ अर्ब ८ करोड रुपैयाँ बराबरको सेयर कारोबार भएको छ । अघिल्लो दिनको तुलनामा कारोबार रकम बढेको हो । सामेबार सेयर बजारमा ३ अर्ब ४० करोड रुपैयाँ बराबरको सेयर कारोबार भएको थियो ।"
व्यवसाय दर्तालाई एकद्वार नीति,"(काठमाडौं)सामान्यतया व्यवसाय सञ्चालन गर्दा कम्तीमा ४ निकायमा दर्ता हुनुपर्छ । व्यवसायको प्रकृतिअनुसार कम्पनी रजिस्ट्रारको कार्यालय, उद्योग विभाग, वडा कार्यालय र कर कार्यालयमा व्यवसाय दर्ता गर्नुपर्छ । यी निकायबाहेक व्यवसाय हेरेर वाणिज्य विभाग, खाद्य प्रविधि तथा गुण नियन्त्रण विभाग, गुणस्तर तथा नापतौल विभाग र औषधि विभागमा पनि दर्ता गर्नुपर्छ । अब भने व्यवसायीले यी झन्झटिला प्रक्रिया बेहोर्नु नपर्ने बताइएको छ । सरकारले प्रस्तुत गरेको नीति तथा कार्यक्रम पूर्ण रूपमा कार्यान्वयन भए व्यवसाय दर्ता गर्न एक ठाउँमा मात्र दर्ता गरे पुग्छ । आगामी आर्थिक वर्ष कम्तीमा १ हजार लघु, घरेलु तथा साना उद्योगीलाई ब्याजमा अनुदान तथा प्रविधि उपलब्ध गराइनेछ, मगंलबार संसद्को संयुक्त बैठकमा सरकारको आगामी आर्थिक वर्षको नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले भने, लघु, घरेलु एवम् साना उद्यमीले एक ठाउँमा मात्र दर्ता गरी व्यवसाय सञ्चालन गर्न सक्ने व्यवस्था गरिनेछ । रैथाने तथा परम्परागत सीप र पेसामा आधारित उद्यम प्रवर्द्धन गरिनेछ । वैदेशिक रोजगारीबाट फर्केका युवा, दलित, महिला तथा सीमान्तकृत समुदायको उद्यमशीलता विकास गरी स्थानीय तहमा लघु, घरेलु तथा साना उद्योगको प्रवर्द्धन एवं स्तरोन्नति गरिने जनाइएको छ ।गुणस्तर मापनसँग सम्बन्धित प्रयोगशालाको क्षमता विस्तार एवम् सुदृढीकरण गरिने नीतिमा उल्लेख छ । बौद्धिक सम्पत्तिसम्बन्धी कानुनी व्यवस्थालाई समयानुकूल बनाइने बताइएको छ । नेपाल व्यापार एकीकृत रणनीति कार्यान्वयन गर्न क्षेत्रगत समन्वय र सहकार्यलाई सुदृढ गर्ने, व्यापार पूर्वाधार विकास गुरुयोजना तयार गरी कार्यान्वयनमा ल्याइने पनि नीति तथा कार्यक्रममा उल्लेख छ । विगतका धेरैजसो कार्यक्रमलाई निरन्तरता दिँदै नीति कार्यक्रमले दोधाराचाँदनी सुक्खा बन्दरगाहको निर्माण कार्यलाई तीव्रता दिइने उल्लेख छ । छिमेकी मुलुकसँगको सम्झौताअनुरूप पारवहन मार्गको उपयोग गरिने, भारतको आन्तरिक जलमार्गको उपयोग गरी व्यापार लागत कम गर्न पहल गरिने नीतिमा उल्लेख छ । सम्बन्धित कानुन, प्रक्रिया तथा संरचनालाई समयानुकूल बनाएर औद्योगिक क्षेत्र, विशेष आर्थिक क्षेत्र र औद्योगिक ग्रामको निर्माण गरी सञ्चालनमा निजी क्षेत्रलाई आकर्षित गरिने पनि नीति तथा कार्यक्रममा जनाइएको छ । उद्योगहरूमा चौथो पुस्ताको औद्योगिक अवधारणा उपयोग गर्न प्रोत्साहित गरिने र मेक इन नेपाल एवं मेड इन नेपाल अभियानलाई प्रवर्द्धन गरिने राष्ट्रपति पौडेलले बताए । गोरखामा एग्रो इन्डस्ट्रियल पार्क, सुदूरपश्चिम प्रदेशमा मेगा फुड पार्क तथा कर्णाली प्रदेशमा खाद्य तथा फलफूल प्रशोधन केन्द्र स्थापना गरिने नीति तथा कार्यक्रममा उल्लेख छ । घरेलु मदिराको गुणस्तर सुनिश्चित गरी नियन्त्रित उत्पादन, ब्रान्डिङ तथा निर्यात गर्न विशेष कार्यक्रम सञ्चालन गरिने राष्ट्रपति पौडेलको भनाइ छ ।"
खाद्य प्रशोधन उद्योगदेखि आत्मनिर्भरसम्म,"काठमाडौं (कास) सरकारले औद्योगिक क्षेत्रसरह कृषिमा पनि लगानी दशक घोषणा गरेको छ । संसद्को संयुक्त बैठकमा मंगलबार सरकारको आगामी आर्थिक वर्षको नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले कृषि प्रणालीको विकास गर्नर् कृषिमा लगानी दशक बनाइने बताए । सरकारले उत्पादन, उत्पादकत्व र रोजगारी वृद्धिलाई उच्च प्राथमिकतामा राखेको छ । आन्तरिक उत्पादन बढाई आयात प्रतिस्थापन र निर्यात वृद्धि गरी तथा देशभित्रै रोजगारी सिर्जना गर्न तीनै तह सहकारी र समुदायको साझेदारीमा, निजी क्षेत्र उत्पादन र रोजगारीका लागि साझेदारी कार्यक्रम सञ्चालन गरिनेछ, राष्ट्रपति पौडेलले भने, आर्थिक वर्ष ०८१८२ को दशकलाई कृषिमा लगानी दशक घोषणा गरी सरकारी, निजी, सहकारी तथा विकास साझेदारको लगानी वृद्धि गरिनेछ । प्रमुख खाद्यान्न तथा तरकारीमा आत्मनिर्भर हुने गरी कृषि क्षेत्रका कार्यक्रमको पुनःसंरचना र बाली लगाउनुपूर्व नै कृषकलाई उत्पादनका साधनमा सहज पहुँच हुने सुनिश्चित गरिने उनले बताए । यसका लागि कृषि उत्पादनमा आधुनिक प्रविधिको प्रयोगलाई प्रोत्साहित गरिने राष्ट्रपति पौडेलको भनाइ छ । नीति तथा कार्यक्रममा खाद्य प्रशोधन उद्योग सञ्चालनदेखि आत्मनिर्भरसम्मका योजनालाई प्राथमिकता दिइएको छ । उत्पादनदेखि बजारीकरणसम्मको कृषि इकोसिस्टम सुधार कार्ययोजना कार्यान्वयन, कृषि, पशुपन्छीपालन र वनको अन्तरसम्बन्ध स्पष्ट हुने गरी भूउपयोगमा आधारित कृषि प्रणालीको विकास गरिने जनाइएको छ । कृषियोग्य जमिनमा व्यावसायिक कृषिको विकास गरी निजी क्षेत्रको सहकार्यमा खाद्य प्रशोधन उद्योग स्थापना गरिनेछ । बीउबिजनमा आत्मनिर्भरताका लागि विशेष कार्यक्रम सञ्चालन गरिनेछ, राष्ट्रपति पौडेलले भने, आगामी आर्थिक वर्षभित्र सबै स्थानीय जातका बालीहरू दर्ता गरी उच्च उत्पादक जातिका बाली प्रवर्द्धन गरिनेछ । उत्पादन चक्र सुरु हुनुपूर्व नै आधारभूत कृषि उपज तथा पशुजन्य उत्पादनको न्यूनतम समर्थन मूल्य तोकिनेछ ।"
आईटी वर्क स्टेसनबाट ५ हजारलाई रोजगारी,"(काठमाडौं)सरकारले सूचना प्रविधि क्षेत्रको प्रोत्साहनका लागि स्वदेशमा बनेका हार्डवेयर र सफ्टवेयरलाई प्राथमिकता दिनेदेखि विकट क्षेत्रमा भूउपग्रहमा आधारित इन्टेरनेट सेवा सुरु गर्ने, सातै प्रदेशमा सूचना प्रविधि वर्क स्टेसन सञ्चालन गर्ने, स्वचालित प्रणालीबाट लगानी स्वीकृतिको व्यवस्था गर्ने, आर्टिफिसियल इन्टेलिजेन्सको प्रयोगबारे सम्भाव्यता अध्ययन गर्नेजस्ता नयाँ पहल अघि बढाउने घोषणा गरेको छ । आगामी दशकलाई सूचना प्रविधि दशक बनाउने र नेपाललाई ग्लोबल सूचना प्रविधि हबका रूपमा विकास गर्नेजस्ता महत्त्वाकांक्षी योजना मंगलबार सार्वजनिक नीति तथा कार्यक्रममा उल्लेख छन् ।संघीय संसद्मा नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले काठमाडौं उपत्यका र प्रत्येक प्रदेशका उपयुक्त स्थानमा सूचना प्रविधि वर्क स्टेसन सञ्चालन गरी कम्तीमा ५ हजार रोजगारी सिर्जना गरिने जानकारी दिए । सूचना प्रविधि उद्योगलाई रोजगारी र सेवा निर्यातको प्रमुख क्षेत्रका रूपमा विकास गर्न प्रोत्साहन गरी पनि प्रतिबद्धता व्यक्त गरे । नागरिकता, राहदानी, श्रम स्वीकृति, जग्गा रजिस्ट्रेसनलगायत सेवा झन्झटमुक्त, छरितो र मितव्ययी हुँदै गएको दाबी गर्दै उनले सेवाप्रवाहलाई प्रविधिमैत्री बनाउँदै लैजाने बताए । सरकारले सार्वजनिक सेवा प्रवाह र विद्युतीय सुशासनलाई चुस्त, प्रविधिमैत्री, छरितो र प्रभावकारी बनाउने लक्ष्यसहित सञ्चार तथा सूचना प्रविधिका विभिन्न पक्षहरूलाई नीति तथा कार्यक्रममा समावेश गरेको छ । अत्याधुनिक, गुणस्तरीय र प्रतिस्पर्धी मुऽणको व्यवस्था गरी अन्तःशुल्क स्टिकर, हुलाक टिकट, सवारी चालक अनुमतिपत्र, राहदानीजस्ता सुरक्षण मुद्रण स्वदेशमै हुने प्रबन्ध मिलाइनेछ, नीति तथा कायक्रममा भनिएको छ, हुलाक सेवालाई पुनःसंरचना गरी चुस्त, प्रभावकारी र सूचना प्रविधिमैत्री बनाउँदै विद्युतीय व्यापारसँग आबद्ध गरिनेछ । दुर्गम र विकट क्षेत्रमा भूउपग्रहमा आधारित इन्टरनेट सेवा प्रारम्भ गरिने सरकारको योजना छ । नेपालको आफ्नै भूउपग्रह स्थापना गर्ने कार्य अघि बढाउने, विद्यमान ब्रोडब्याण्ड सेवालाई गुणस्तरीय, सर्वसुलभ र सुरक्षित बनाइने र सबै स्थानीय तहका केन्द्र तथा वडा केन्द्रसम्म द्रुतगतिको इन्टरनेट सेवा उपलब्ध गराउन उच्च क्षमताको अप्टिकल फाइबर विस्तार गर्ने कार्यलाई तीव्रता दिइने सरकारको प्रतिबद्धता छ । विभिन्न निकायबाट प्रदान गरिने सार्वजनिक सेवा एकै स्थानबाट प्रदान गर्न स्थानीय तहसँगको सहकार्यमा नागरिक सेवा केन्द्र सञ्चालनमा ल्याउने पनि सरकारको योजना छ ।डिजिटल साक्षरता विस्तार गरी महिला, अल्पसङ्ख्यक एवं पिछडिएको वर्ग, क्षेत्र र समुदायको सूचना प्रविधिमा पहुँच विस्तार गरिनेछ, राष्ट्रपति पौडेलले भने, सार्वजनिक सेवाको निर्वाध सञ्चालनका लागि सञ्चार तथा सूचना प्रविधिसँग सम्बन्धित संवेदनशील पूर्वाधारको व्यवसाय निरन्तरता योजना कार्यान्वयन गरिनेछ । राष्ट्रिय कृत्रिम बौद्धिकता रणनीति तयार गरी यसको प्रयोगसम्बन्धी सम्भाव्यता अध्ययन गर्ने नीति पनि सरकारले लिएको छ ।विद्युतीय सुशासन ब्लुप्रिन्ट तथा रणनीति तर्जुमा गर्ने, इन्टरनेट तथा डाटा एक्सचेन्ज प्लेटफर्म निर्माण गर्ने, सातै प्रदेशमा सञ्चार ग्राम स्थापनाको तयारी गर्ने, अन्तर्राष्ट्रिय भुक्तानी सेवाप्रदायकसँग अन्तरआबद्धता कायम गरी विद्युतीय प्रणालीबाट सुरक्षित रूपमा वैदेशिक मुद्रामा भुक्तानी हुने व्यवस्था मिलाउनेलगायत योजना पनि सरकारको नीति तथा कार्यक्रममा अटाएका छन् । स्वचालित डिजिटल प्रणाली कार्यान्वयनमा ल्याई स्वदेशी तथा विदेशी लगानी स्वीकृति प्रक्रियालाई सरल, सहज र अनुमानयोग्य बनाउने, सरकारी तथ्यांकहरूलाई सहजै उपलब्ध हुने व्यवस्था गर्ने, सबै खाले बिमा सेवालाई प्रविधिमा आधारित बनाउने र देशैभर भूसूचना प्रणालीमा आधारित ठेगाना प्रणाली लागु गर्ने पनि सरकारको योजना छ । नीति तथा कार्यक्रमबाट उत्साहित रहेको र आफूहरूले दिएका सुझाव कार्यक्रममा समेटिएको सूचना प्रविधि क्षेत्रका प्रतिनिधिहरूले प्रतिक्रिया दिए । सूचना प्रविधि दशक र ग्लोबल टेक हबका रूपमा नेपाललाई विकसित गर्ने सरकारको घोषणा आफूहरूको लक्ष्यसँग मिल्दो भएको नेपाल एसोसिएसन फर सफ्टवेयर एन्ड आईटी सर्भिसेज कम्पनी (नासआईटी) का महासचिव दीपेन चापागाईंले जनाए । अहिले १ लाख हाराहारीमा भएको सूचना प्रविधि जनशक्तिलाई १० वर्षमा ५ लाख पुर्याउन हाम्रो लक्ष्यमा सरकारको नीतिले सहयोग गर्ने अपेक्षा छ, उनले भने, आगामी केही वर्षमा नेपालको सूचना प्रविधि सेवा निर्यातलाई ५ अर्ब डलर पुर्याउने हाम्रो उदेश्यलाई सरकारले पहिचान र सम्बोधन गर्न खोजेको महसुस भएको छ । कम्प्युटर एसोसिएसन नेपाल महासंघ (क्यान महासंघ) महासचिव चिरञ्जीवी अधिकारीले भने नेपालमै बनेका सफ्टवेयर प्रयोग गर्ने घोषणा सकारात्मक देखिए पनि अमिल्दो रहेको टिप्पणी गरे । १० वर्षे योजना राम्रो भएको उनको भनाइ छ ।"
स्टार्टअप व्यवसायीलाई सहुलियत कर्जा,"काठमाडौं (कास) सरकारले आगामी आर्थिक वर्षभित्र एक हजार स्टार्टअप व्यवसायीलाई सहुलियत कर्जा दिने घोषणा गरेको छ । राष्ट्रपति रामचन्द्र पौडेलले सरकारको आगामी आर्थिक वर्षको नीति तथा कार्यक्रम प्रस्तुत गर्दै कम्तीमा १ हजार युवालाई स्टार्टअप व्यवसाय सञ्चालन गर्न सहुलियत कर्जा दिइने बताएका हुन् । सरकारले एक दशकदेखि नीति तथा कार्यक्रम र बजेटमार्फत स्टार्टअप व्यवसायीलाई कर्जा दिने घोषणा गर्दै आएको छ । तर हालसम्म कार्यान्वयनमा आएको छैन । यस वर्षको बजेटमा समेत स्टार्टअप कर्जा प्रवाह गर्न २५ करोड छुट्याइएको उद्योग, वाणिज्य तथा आपूर्ति मन्त्रालयले जनाएको छ ।कर्जा प्रवाहका लागि औद्योगिक व्यवसाय विकास प्रतिष्ठानले व्यावसायिक प्रस्ताव प्रस्तुतीकरणका लागि ३ सय ९४ परियोजना छानेको थियो । मंगलबार नै सूचना जारी गर्दै प्रतिष्ठानले व्यावसायिक प्रस्ताव प्रस्तुतीकरणका छुटेका परियोजनालाई जेठ ६ भित्र कार्यालयमा आउन बताएको छ ।प्रतिष्ठानले माघ १९ देखि फागुन १० सम्म स्टार्टअप उद्यम कर्जाका लागि मागेको प्रस्तावमा यी तीन उद्यमसहित १ हजार ६ सय ५८ परियोजनाले प्रस्ताव दर्ता गराएका थिए । गत आर्थिक वर्ष पनि स्टार्टअप उद्यम कर्जा कोष कार्यविधि, ०७९ स्वीकृत गरेलगत्तै परियोजना प्रस्ताव माग गर्दा ३ सयभन्दा बढी पेस गरेका थिए । कार्यविधिअनुसार नभएको भन्दै २ सय १३ वटा कम्पनीको निवेदन अस्वीकृत गरिएको थियो । सरकारले वर्षौदेखि सहुलियतपूर्ण ऋण दिने घोषणा गरे पनि हालसम्म कार्यान्वयनमा आएको छैन । नवप्रवर्तन र स्टार्टअप राष्ट्रिय अभियान सञ्चालन गरिने राष्ट्रपति पौडेलले बताए । तीनै तहका सरकारका साथै निजी क्षेत्रको सहकार्यमा राष्ट्रिय स्टार्टअप उद्यम नीतिको कार्यान्वयन गरिनेछ, नीति तथा कार्यक्रममा भनिएको छ ।"
नेपाली खेलाडीको बलियो चुनौती,"(काठमाडौं)पेरिस ओलम्पिकका लागि दक्षिण एसियाली टेबलटेनिस छनोटको पुरुष फाइनलमा भिड्ने दुवै खेलाडी नेपाली हुन सक्ने छ त ? या हुनसक्छन् दुवै खेलाडी श्रीलंकन पनि ? लैनचौरस्थित राष्ट्रिय टेबलटेनिस प्रशिक्षण केन्द्रमा चलिरहेको छनोट एक प्रकारले नेपाल भर्सेस श्रीलंकामा परिणत भएको छ । नेपालको अहिलेसम्मको यात्रा आफैंमा उत्कृष्ट रहेको छ । किनभने मंगलबार चारमध्ये तीन खेलाडी सेमिफाइनल पुगेका छन् । छुटेको भनेको नविता श्रेष्ठमात्रै रहिन् । पुरुषतर्फ ओलम्पिक छात्रवृत्तिप्राप्त खेलाडी संयोग कपाली र स्यान्टु श्रेष्ठले बुधबार हुने सेमिफाइनल खेल्नेछन् । महिलातर्फ भने इभाना थापाको चुनौती कायम छ । सेमिफाइनलमा संयोगको प्रतिद्वन्द्वी हुनेछन्, जयसन्का डी सिल्भा । स्यान्टुले भने चामिरा गिनिगेविरुद्ध खेल्नेछन् । संयोग कस्तो भने लिग चरणमा संयोगले चामिरा र स्यान्टुले जयसन्कालाई पराजित गरेका थिए । इभाना भने धेरै हदसम्म भाग्यमानी रहिन् । बाई पाउँदै उनी अन्तिम चारमा पुगिन् । उनले अब श्रीलंकाली नम्बर एक खेलाडी विमान्दी बन्दराको सामना गर्नेछिन् । महिलातर्फ अर्को सेमिफाइनलमा श्रीलंकाकै इसारा मदुरंगी र माल्दिभ्सकी फतिमाथ अली भिड्नेछन् । नेपाली टेबलटेनिसका लागि आजको दिन पनि सुखद रह्यो, पछिल्लो पाँच वर्षयता राष्ट्रिय टेबलटेनिस टिमको प्रशिक्षक रहेका मोहन वासुकलाले भने, नविता क्वाटरफाइनलमा पराजित हुनु मात्रै दुखद रह्यो । अन्यथा नेपालको अहिलेको प्रदर्शन उच्च रहेको छ । लिग चरणको आफ्नो पहिलो खेल गुमाएपछि संयोग केही दबाबमा देखिन्थे । तर, दोस्रो जितले उनी उत्साही बने । लिग चरणको तेस्रो तथा अन्तिम खेल उनलाई जसरी पनि जित्नु थियो । त्यसमा उनले आत्मविश्वासी खेल प्रदर्शन गरे । यसक्रममा उनले चमिरालाई सजिलै ४१ सेटले हराए । त्यसमा संयोग ११८, ११९, ११५, ४११, ११५ ले अगाडि रहे । लगातार तेस्रो खेल जित्नेक्रममा स्यान्टुको प्रदर्शन अझ सानदार रह्यो । उनले जयसन्कालाई ४० ले हराए । कुनै पनि समय दबाबमा नरहेका स्यान्टुले खेल ११६, ११८, ११५, ११५ ले जितेका थिए । लिग चरणका सुरुआती दुई खेल जितेपछि नै उनी सेमिफाइनल पुग्ने निश्चित भइसकेको थियो । छनोटका खेल सुरु हुनु अगाडि नै पुरुष विधाबाट राम्रो नतिजा आउने विश्वास थियो । यो अन्ततः साँचो साबित भएको छ । सन् २०१९ मा नेपालमा भएको दक्षिण एसियाली खेलकुदको टेबलटेनिसमा पनि नेपाल श्रीलंकामाथि हाबी रहेको थियो । त्यही दक्षिण एसियाली खेलकुददेखि नेपाली टेबलटेनिसका प्रशिक्षक रहेका वासुकला भन्छन्, भोलिको दिन ऐतिहासिक हुन सक्नेछ । श्रीलंकाली प्रतिद्वन्द्वी खेलाडीलाई हराउन सक्नेमा हामी आत्मविश्वासी छौं । पछिल्लो दक्षिण एसियाली खेलकुदमा नेपाली खेलाडीले श्रीलंकाली खेलाडीलाई हराएको हुनाले पनि हामी उत्साही छौं । इभानाले भने आफ्नो अन्तिम लिग चरणको खेलमा बंगलादेशकी रहमान सादियालाई ४३ सेटले हराइन् । सुरुका तीन सेट जितेकी इभानाले त्यो लय कायम राख्न सकिनन् । त्यसपछिका तीन सेट लगातार गुमाइन् । निर्णायक सेटको प्रदर्शन भने अझ उत्कृष्ट रह्यो । इभाना ११७, ११६, ११३, १३१५, ८११, १११३, ११७ ले विजयी रहिन् । उनको सेमिफाइनल प्रतिद्वन्द्वी विमान्दीले अन्तिम आठको खेलमा माल्दिभ्सकी मिसाका इब्राहिमलाई ४० ले हराइन् । लगभग एकपक्षीय रहेको खेलमा विमान्दी ११८, ११७, ११५, ११७ ले विजयी रहिन् । नेपाली खेलाडीको उच्च लयलाई सबैभन्दा अनुभवी खेलाडी नविताले भने कायम राख्न सकिनन् । उनी सात सेट चलेको रोमाञ्चक खेलमा इशाराको हातबाट ४३ ले पराजित भइन् । नविता सुरुमै केही आत्तिएको देखिएकी थिइन् । यसक्रममा सुरुआती सेट गुमाइन् । त्यसपछि लगातार तीन सेट जितेर उनी खेलमा फर्किन सफल रहिन् । तर, अन्तिम सेटमा उनलाई भाग्यले साथ दिएन । त्यो खेल इसाराको पक्षमा ११८, ११४, ११६, १११३, ५११, २११, ११५ ले गएको थियो । अन्तिम सेटमा नविता सुरुमै दुई अंकले पछाडि परिन् र यसपछि एक प्रकारले दबाबमा परिन् । अझभन्दा आज भाग्य उनको साथमा रहेन, उनको खेलको विश्लेषण गर्दै प्रशिक्षक वासुकलाले भने । नविताको हारले प्रमाणित गरेको छ, खेलमा सबै स्थिति आफूअनुकूल हुने छैन । खेलमा सबैखाले उतारचढाव आइरहन्छ । बुधबार अन्तिम दिन उनी दर्शकदीर्घामा हुनेछिन् । तय छ, कोही नेपाली खेलाडी अबको ओलम्पिकका लागि छनोट हुनेछ भने नविताको खुसी पनि उत्तिकै बढी हुनेछ, जति अरूको हुनेछ ।"
क्रिकेट पूर्वाधारलाई प्राथमिकता,"काठमाडौं (कास) सरकारले कीर्तिपुरस्थित त्रिवि क्रिकेट मैदानको निर्माणलाई प्राथमिकतामा राखेको छ । संघीय संसद्को संयुक्त बैठकमा मंगलबार राष्ट्रपति रामचन्द्र पौडेलद्वारा प्रस्तुत आर्थिक वर्ष २०८१०८२ को वार्षिक नीति तथा कार्यक्रममा खेलकुद पूर्वाधार निर्माणलाई उच्च प्राथमिकतामा राखिएको जनाइएको छ । काठमाडौंको मूलपानी, मोरङको विराटनगर र कैलालीको फाप्ला क्रिकेट रंगशाला निर्माणलाई तीव्रता दिइनेछ । चितवनको भरतपुरमा निर्माणाधीन गौतमबुद्ध क्रिकेट रंगशालाको निर्माण संघ, प्रदेश र स्थानीय तहको साइझेदारीमा अघि बढाइने छ, नीति तथा कार्यक्रम प्रस्तुत गर्दै राष्ट्रपति पौडेलले भने, कीर्तिपुर क्रिकेट रंगशालाको स्तरोन्नतिसहित थप निर्माण कार्य प्राथमिकताका साथ अगाडि बढाइने छ ।कीर्तिपुरमा फ्लड लाइट जडान गर्न तीन पटक टेण्डर आह्वान गर्दा पनि टेण्डर पर्न सकेको छैन । विगतका वर्षदेखि नै कीर्तिपुरबाहेक सरकारले मूलपानी क्रिकेट रंगशाला, धनगढीको फाप्ला अन्तर्राष्ट्रिय क्रिकेट रंगशाला, चितवनको गौतमबुद्ध अन्तर्राष्ट्रिय क्रिकेट रंगशालासहितका अन्य रंगशालालाई बजेटमार्फत विशेष योजनाको रूपमा अगाडि बढाउँदै आएको छ ।यस आर्थिक वर्षमा दसौं राष्ट्रिय खेलकुद प्रतियोगिता आयोजना गरिने राष्ट्रपति पौडेलले जनाएका छन् । १० औं राष्ट्रिय खेलकुद मंसिरमा कर्णाली प्रदेशमा हुने कार्यक्रम छ । कर्णालीमा पहिलो पटक बृहत राष्ट्रिय खेलकुद हुन लागेको हो । अन्तर्राष्ट्रिय प्रतियोगिताहरूमा सफलता पाएका खेलाडीलाई सम्मान गर्नुका साथै जीवन निर्वाह भत्ता व्यवस्था गरिने पनि कार्यक्रममा उल्लेख छ । नेपालको परम्परागत र मौलिक खेलहरूको प्रवर्द्धन र प्रतिभावान खेलाडीको पहिचान गर्न राष्ट्रिय स्तरका प्रतियोगिता आयोजनामा प्राथमिकतामा राखिने जनाइएको छ ।"
पटना र कटिहार क्वाटरफाइनलमा,"(विराटनगर)तेस्रो संस्करणको मिल्स कप टी२० क्रिकेट प्रतियोगितामा मंगलबार भारतका दुई टिम पटनाको हाइपफर्मेन्स क्रिकेट क्लब र कटिहार क्रिकेट क्लब क्वाटरफाइनल पुगेका छन् । विराटनगर जुट मिलको मैदानमा मंगलबार पटनाले विभागीय टिम नेपाल पुलिस क्लबलाई १२ रन र कटिहारले सिराहा क्रिकेट क्लबलाई ८ विकेटले पराजित गरेका थिए ।पहिलो खेलमा टस जितेको पटनाले १५५ ओभरमा सबै विकेट गुगाउँदै १ सय ३ रन बनायो । सचिनकुमार सिंहले २६ रन बनाए । उनले २ छक्का र २ चौका हाने । प्रतीकले २२, सहिलले अविजित १३ रनको योगदान दिए । पुलिसका श्रवण यादवले ४ विकेट र रोशन सुवल र रसिव खानले ३३ विकेट लिए । १ सय ४ रनको लक्ष्य पछ्याएको पुलिस १७३ ओभरमा सबै विकेट गुमाएर ९१ रनमा समेटियो । केशवले तीन चौकासहित १७ रन बनाए । पटनाका सकवुल जैनले ३, सचिन सिंह र हरिले २२ विकेट लिए । खेलको प्लेयर अफ द म्याच पटनाका सचिन सिंह चुनिए । दोस्रो खेलमा १ सय ६८ रनको लक्ष्य कटिहारले १४३ ओभरमा २ विकेट गुमाएर पुरा गरेको थियो । अंकित सिंहले ४३ बलमा अविजित ८० रन जोडे । उनले ४ छक्का र १० चौका प्रहार गरे । उनी प्लेयर अफ द म्याच घोषित भए । असुबले अविजित २४, आशिषले ३१ र सुजितले ३० रन जोडे । त्यसअघि टस जितेर ब्याटिङ गरेको सिराहाले ८ विकेट गुमाई १ सय ६७ रन बनायो । रुपेशले २० बलमा अविजित ४७ रन बनाए । उनले ३ छक्का र ६ चौका हाने । दिपेश दास र सलोन साहले ३०३० रनको योगदान दिए । बुधबार पहिलो खेल बीसीसीए विराटनगर र प्रशान्त क्रिकेट क्लब जोगवनी तथा आयोजक मिल्स क्रिकेट क्लब र सुनसरी क्रिकेट क्लबबीच खेल हुने तालिका छ ।"
"गोल्डेनपिक, भ्याली र सेब च्याम्पियन","काठमाडौं (कास) गोल्डेनपिक, भ्याली पब्लिक र सेबले सातौं बीएनए कप अन्तरविद्यालय बास्केटबल प्रतियोगिताको उपाधि मंगलबार जितेका छन् । थ्री बाइ थ्रीको सिनियर ब्वाइजमा गोल्डेनपिक र गर्ल्समा भ्याली पब्लिक च्याम्पियन बने । सेब जुनियर ब्वाइज उपाधि (फुल कोर्ट) जित्न सफल भयो ।बसुन्धराको नमुना टोलस्थित आयोजक बसुन्धरा नेसनल एकेडेमी (बीएनए) को कोर्टमा भएको सिनियर ब्वाइजको फाइनलमा गोल्डेनपिकले टीआईएलाई १९१८ ले पराजित गर्यो । सिनियर गर्ल्स उपाधि भिडन्तमा भ्याली पब्लिकले फेरिल्यान्डलाई १३१० स्कोरले हरायो । जुनियर ब्वाइजको फाइनलमा सेबले एन्जल्स हार्टमाथि २३२२ को कठिन जित दर्ता गर्यो । सेबका जीवन खत्रीले ९ स्कोर जोडे ।सिनियर ब्वाइजमा गोल्डेनपिकका सुविन तामाङ, सिनियर गर्ल्समा भ्याली पब्लिककी प्रकृति खड्का र जुनियर ब्वाइजमा जीवन खत्री मोस्ट भ्यालुएबल प्लेयर घोषित भए । सिनियर ब्वाइजमा सारथि पाठशाला, सिनियर गर्ल्समा नेचर बोर्डिङ र जुनियर ब्वाइजमा न्युटन हाइस्कुल अनुशासित टिम बने । जुनियर ब्वाइजमा दुई छुट्टै विधागत उत्कृष्ट ट्रफी पनि प्रदान गरिएको थियो । एन्जल्स हार्टका अदित पुन उत्कृष्ट थ्री प्वाइन्टर तथा बीएनएका सिद्धान्त शर्मा (६० अंक) सर्वाधिक स्कोर भए ।"

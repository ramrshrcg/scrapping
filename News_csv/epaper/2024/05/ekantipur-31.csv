शीर्षक,विवरण
वर्षा अगावै दैनिक ४ सय मेगावाट विद्युत् भारत निर्यात,"प्राधिकरणका अनुसार निर्यात गरिएको विद्युत्को प्रतियुनिट औसत मूल्य ९ रुपैयाँ २ पैसा छ भने आयातको प्रतियुनिट औसत मूल्य ८ रुपैयाँ ३८ पैसा छ । गत आर्थिक वर्षभर १० अर्ब ४५ करोड ७७ लाख रुपैयाँ बराबरको विद्युत् निर्यात भएको थियो । प्राधिकरणका कार्यकारी निर्देशक घिसिङले जेठको बाँकी समय र असारमा निर्यात हुने विद्युत् परिणामबाट चालू आर्थिक वर्षमा आयातभन्दा निर्यात बढी भई खुद निर्यातकर्ता बन्ने अवस्था देखिएको बताए । ६७ वर्षअघिसम्म विद्युत् आयातको मात्र अवस्था थियो, २३ वर्षअघिबाट निर्यात सुरु गरे पनि निर्यातभन्दा आयात बढी थियो, अब निर्यातकर्ता बन्ने अवस्था देखिएको छ, उनले भने । चालू आर्थिक वर्षमा निर्यातभन्दा आयात १ अर्ब ७४ करोड रुपैयाँले बढी देखिए पनि बाँकी अवधिमा निर्यात हुने विद्युत् परिणामले यो ग्याप लाई पूरा गरी खुद निर्यातकर्ताका रूपमा रहने उनको भनाइ छ ।प्राधिकरणका उपकार्यकारी निर्देशक मदन तिम्सिनाका अनुसार गत वैशाखसम्म कुल विद्युत् जडित क्षमता ३ हजार १ सय ४१ मेगावाट छ । निजी क्षेत्रका जलविद्युत् आयोजनाबाट १९८० मेगावाट, प्राधिकरणको जलविद्युत् आयोजनाबाट ५८३ मेगावाट, प्राधिकरणको सहायक कम्पनीबाट ४९३ मेगावाट, निजीसहितको कुल सौर्य ऊर्जा ११६ मेगावाट लगायत गरी कुल जडित क्षमता ३१४१ पुगेको हो । खोला तथा नदीमा पानीको बहाव बढ्न थालेपछि कालीगण्डकी ए, मर्स्याङ्दी, माथिलो त्रिशूली ३ए, मोदीलगायत आयोजनाबाट पूर्ण क्षमतामा विद्युत् उत्पादन सुरु भएको उनले सामाजिक सञ्जालमै लेखेका छन् । अहिले आन्तरिक उत्पादन सरदर १६ सय मेगावाट र पिक लोड २०५० मेगावाटसम्म पुगेको उनले जनाए । घिसिङका अनुसार पिक समयमा आन्तरिक खपत दुई हजार मेगावाट छ । ७८ वर्षअघि दैनिक विद्युत् खपत एकडेढ करोड युनिट हाराहारी रहेकोमा हाल बढेर ४ देखि साढे ४ करोड युनिट पुगेको छ ।"
विपिन जोशी फिर्तीको पर्खाइ,"नेपाली युवा विपिन जोशी इजरायली भूमिबाट प्यालेस्टिनी लडाकु समूह हमासको कब्जामा परेको आठ महिना भएको छ । परिवार न सरकार, कसैलाई पनि उनको अहिलेको अवस्था थाहा छैन । छोटो समय युद्धविराम हुँदा र त्यसअघिपछि फाट्टफट्ट गरी सयभन्दा बढी बन्धकलाई हमासले रिहाइ गरिसक्दा विपिन पर्न सकेका छैनन् । उनको रिहाइका लागि कतै नेपाल सरकारकै पहल नपुगेको त होइन भन्ने प्रश्न उठिरहेको छ । इजरायल र हमासबीच युद्ध तत्काल थामिने संकेतसमेत नदेखिएका बेला विपिनको अवस्था पत्ता लगाउन र रिहाइका लागि सरकारले सार्थक कूटनीतिक पहल गर्न ढिलाइ भइरहेको छ । सुदूरपश्चिम विश्वविद्यालयमा कृषि विज्ञान संकायअन्तर्गत स्नातक तह आठौं सेमेस्टरमा अध्ययनरत विपिन सिक्दै कमाउने कार्यक्रमअन्तर्गत इजरायल पुगेका बेला हमासको बन्धनमा परेका थिए । उनी गत वर्ष भदौ अन्तिम साता सहपाठीहरूसँगै इजरायल पुगेका थिए । उनीहरू रहेकै इजरायलको दक्षिणी क्षेत्रमा हमासले असोज २० मा अप्रत्याशित हमला गरेको थियो । उक्त हमलामा १० नेपाली विद्यार्थीको मृत्यु भएको थियो । विपिनलाई भने हमासले बन्धक बनाएर लगेको थियो । हमासले उनको अवस्थाबारे केही खुलाएको छैन । असोज २० मा हमासले विपिनसहित विभिन्न मुलुकका २५२ जनालाई बन्दी बनाएको थियो । मानवीय मूल्यका लागि गत मंसिरमा ६ दिन युद्धविराम हुँदा १०५ जनालाई हमासले रिहा गरेको थियो । त्यसअघि र पछि पनि केही व्यक्ति मुक्त भएका थिए । हमासको नियन्त्रणमा अझै एक सय २० जनाभन्दा बढी छन् । हमासले बन्दी बनाएका केही व्यक्तिको मृत्यु भइसकेको छ । हमासको अप्रत्याशित हमलापछि युद्धग्रस्त क्षेत्रबाट नेपालीलाई उद्धार गरेर स्वदेश ल्याउन तत्कालीन परराष्ट्रमन्त्री एनपी साउद आफैं इजरायल पुगेका थिए । उद्धारमा जस्तै तदारुकता सरकारले विपिनको रिहाइमा नदेखाएको टीकाटिप्पणी हुँदै आएको छ । विपिनका बुबाआमा रिहाइका लागि गुहार माग्दै सिंहदरबार, परराष्ट्र मन्त्रालय, राष्ट्रपति कार्यालय धाइरहेका छन्, अन्तर्राष्ट्रिय निकायहरूसँग पनि अपिल गरिरहेका छन् । सरकारले पनि विभिन्न तहमा आग्रह गरिरहेको देखिन्छ । कतारका अमिर शेख तमिम बिल हमाद अल थानीलाई गत महिनाको नेपाल भ्रमणका क्रममा राष्ट्रपति रामचन्द्र पौडेल, प्रधानमन्त्री पुष्पकमल दाहाल र परराष्ट्रमन्त्री नारायणकाजी श्रेष्ठले विपिनको रिहाइका लागि पहल गरिदिन आग्रह गरेका थिए । हमाससँग राम्रो सम्बन्ध रहेको कतार नेपालको बलियो श्रम कूटनीति रहेको मुलुक हो । कतारलगायत मुलुक र निकायको पहलमा गत मंसिरमा केही दिन युद्धविराम भएको थियो र त्यति बेला धेरै बन्दी रिहा भएका थिए । कतारको पहल भए विपिन रिहा हुन सक्छन् भन्ने विश्वासमा नेपालका अधिकारीले आग्रह गर्दै आएका छन् तर विपिनको अवस्था नै अझै थाहा हुन सकेको छैन । इजरायल र हमासबीच दीर्घकालीन युद्धविराम भइहाले विपिनको स्वदेश फिर्तीको आस बलियो हुन सक्थ्यो । तर युद्धविरामको कुनै छनक देखिएको छैन । विश्व नागरिक समुदायले इजरायलसँग युद्ध रोक्न आग्रह गर्दै आएको छ । संयुक्त राष्ट्रसंघका विभिन्न निकायले युद्धविरामका लागि पटकपटक प्रस्ताव पारित गरेका छन् । तर इजरायलले यस्ता याचनाप्रस्तावलाई बेवास्ता गरिरहेको छ । इजरायली अधिकारीहरूले यो वर्ष (सन् २०२४) भरि युद्ध चल्ने अभिव्यक्ति दिइरहेका छन् । इजरायल र हमासको युद्धबाट सिर्जित तनाव विस्तार भएर लेबनान, यमनलगायत मुलुकमा पुगिसकेको छ । आठ महिनाको युद्धमा ३५ हजारभन्दा बढीको मृत्यु भइसकेको छ । अरू हजारौं घाइते छन्, लाखौं विस्थापित छन् । खाद्यान्न, इन्धन, औषधिजस्ता अत्यावश्यक सामग्रीको प्रवेशमा कडाइ गरिएकाले गाजाका विस्थापित मानिसको जनजीवन कष्टप्रद छ । युद्ध लम्बिँदै जाँदा स्थिति झन् विकराल हुने देखिन्छ । विपिनलाई बन्धक बनाइएको गाजा क्षेत्रमै इजरायलले निरन्तर हमला गरिरहँदा उनको परिवारमा सुरक्षा चिन्ता चुलिएको छ । यही तहको चिन्ता नेपाल सरकारमा पनि हुन जरुरी छ । विपिनको अवस्था पत्ता लगाउन र जतिसक्दो छिटो रिहा गराउन सरकारले कूटनीतिक सक्रियता बढाउनुपर्छ । सहजीकरण गरिदिन सक्ने कतारजस्ता मुलुकहरूको भ्रमण वा विभिन्न संयन्त्र परिचालनमार्फत रिहाइका लागि पहल गर्न सकिन्छ र यस्तो पहल अविलम्ब अघि बढ्नुपर्छ । र, इजरायल र हमास (प्यालेस्टाइन) बीच दीर्घकालीन युद्धविरामको वातावरण निर्माणका लागि संयुक्त राष्ट्रसंघ, अन्तर्राष्ट्रिय रेडक्रस समितिका निकाय र कतार, इजिप्टलगायत मुलुकको सक्रिय अग्रसरता अपेक्षित छ ।"
बजेट कार्यान्वयनमा संशय,"अर्थमन्त्री वर्षमान पुनले आर्थिक वर्ष ०८१८२ का लागि १८ खर्ब ६० अर्ब ३० करोड ३० लाखको बजेट प्रस्तुत गरेका छन् । यो रकम यसअघि चालु आर्थिक वर्षका लागि ल्याइएको बजेटभन्दा १ खर्ब ९ अर्बले मात्रै बढी हो । नयाँ बजेट र कार्यक्रमलाई धेरैले पुरानै खालको भने पनि कतिपयले आर्थिक सुधारतर्फ उन्मुख रहेको बताएका छन् । नौ सय मेगावाट विद्युत् उत्पादन थपेर बंगलादेशमा निर्यात गरिने कार्यक्रम अघि सारिए पनि उक्त कामका लागि भारतले गर्न सक्ने अर्घेल्याइँ र भारतसँग भएको विद्युत् सम्झौताअनुसार १० वर्षमा १० हजार मेगावाट बिजुली निर्यातको विषय ओझेलमा परेको देखिन्छ । देशका विभिन्न ठाउँमा सामूहिक खेती, पशुपालन, जडीबुटी खेती गरिने कार्यक्रम अघि सारिएको छ । यसअघि कृषि मन्त्रालयले सञ्चालन गर्दा जिम्मेवारी कसैले नलिने, व्यक्तिगत फाइदा न्यून हुने भएपछि लगानी खेर जाने समस्या देखिएको थियो । केही उल्लेख्य कार्यक्रम अघि नसारिएको भने होइन । १० वर्षमा ३० खर्बको आईटी निर्यात गर्ने जसअन्तर्गत १५ लाखलाई रोजगारी दिइने, एक अर्ब रुपैयाँको स्टार्टअप कोष स्थापना गर्ने, गाँजा खेतीको प्रवर्द्धन अध्ययन, घरेलु मदिराको उत्पादन, गुण व्यवस्थापन, ब्रान्डिङ र निर्यात गर्ने कार्यक्रम विशिष्ट छन् । ज्येष्ठ नागरिककेन्द्रित हाम्रा बाआमा, हाम्रो जिम्मेवारी एवं महिला उत्थानका लागि ल्याइएको प्रधानमन्त्री छोरी आत्मनिर्भर कार्यक्रम लगायतले नयाँ खुराक थपेका छन् । काठमाडौंमा फोहोर पानी प्रशोधन केन्द्र स्थापना र हिमाली क्षेत्रको पानी निर्यात गर्ने कार्यक्रम पनि उल्लेख्य छन् । त्यस्तै देशका विभिन्न ठाउँमा नेपाली गलैंचा, कृषि, मार्सी धान र माछाका करिडोरहरूको विकास गरिने कार्यक्रम उचित देखिन्छन् । नेपाल वायुसेवा निगम मृतप्रायः बनेको, विदेशी कम्पनीहरूको हवाई भाडा अत्यधिक महँगो भएको अवस्थामा १६ लाख पर्यटक भित्र्याउने कार्यक्रमलाई भने बढी महत्त्वाकांक्षी मान्नुपर्छ । राजनीतिक किचलोबाट कहिल्यै माथि उठ्न नसकेका प्रदेशहरूलाई विशिष्टीकृत आर्थिक केन्द्र हब बनाउने उद्घोषण अर्थहीन देखिन्छ । जटिल लेखा प्रणालीका कारण प्रधानमन्त्रीको प्रत्यक्ष संलग्नता, निगरानी नभएसम्म आयोजना, कार्यक्रम पूर्ण सफल हुने पनि देखिँदैन । भुवनेश्वर शर्मा, चन्द्रागिरि२, काठमाडौं"
माधव नेपालले मोलेको जोखिम,"विपक्षी गठबन्धनको बैठकमा सहभागी भएर माधव नेपालले एकैपटक केपी शर्मा ओली, प्रचण्ड र रवि लामिछानेको मुटुमा ढ्यांग्रो ठोकिदिएका छन् । कुनै बेला नेता नेपालको एकीकृत समाजवादीले प्रचण्ड नेतृत्वको सरकार छोडे आश्चर्य नमाने हुन्छ । त्यसको संकेत उनले विपक्षी गठबन्धनको बैठकमा सहभागी भएर दिएका छन् । यस अवस्थामा एकीकृत समाजवादीलाई प्रचण्ड र ओलीले सत्ताबाट हटाउन पनि सक्छन् । माधव नेपालको भाग्य दह्रो रहेछ भने उनी विपक्षी गठबन्धनबाट प्रधानमन्त्री बन्न पनि सक्छन् । राजनीति सम्भावना नै सम्भावनाको खेल हो । यहाँ कुनै पनि दृश्य कुनै पनि बेला देखिन सक्छ । सर्वोच्च अदालतले उपेन्द्र यादवको पार्टी विभाजनलाई मान्यता नदिए एकीकृत समाजवादी, जसपा, लोसपा, राप्रपा र कांग्रेस मिलेर नयाँ सरकार बन्न पनि सक्छ । कांग्रेसले राष्ट्रिय स्वतन्त्र पार्टीलाई यति साह्रो न बिच्काएको भए सहजै कांग्रेस नेतृत्वको सरकार बन्न सक्थ्यो । तर रास्वपाको २१ सिटको कारण यतिखेर शेरबहादुर देउवाको छैटौं पटक प्रधानमन्त्री हुने सपना रोकिन पुगेको छ । तर पनि उनी विपक्षी गठबन्धन फोडेर नयाँ सत्ता समीकरण बनाउन लागिपरेकै छन् । देउवा धेरै नबोल्ने, कसैलाई चिढ्याउन नखोज्ने तर आफ्नो मिसनमा भित्रभित्रै लागिरहने नेता हुन् । माधव नेपालले एकै पटक दुई नाउमा खुट्टा हालेर ठूलो जोखिम लिन खोज्दैछन् । कहिलेकाहीं दुवै नाउबाट झरेर डुब्न पनि सक्छन् । तथापि नेपालले अर्को डुंगामा खुट्टा किन राख्दै छन् ? रहरले कि बाध्यताले ? त्यसको खोजी हुनु जरुरी छ । ओली कुनै हालतमा पनि नेता नेपाललाई प्रधानमन्त्री बनाउन चाहँदैनन् । नेपाल प्रधानमन्त्री बनेमा समाजवादी पार्टी झनै बलियो हुन्छ । त्यस अवस्थामा समाजवादीका नेताकार्यकर्ता एमालेमा आउँदैनन् भन्ने ओलीको निष्कर्ष छ । ओलीको यही रणनीति बुझेका नेता नेपाल बाध्य भई अर्को गठबन्धनमा जान खोजिरहेका छन् । एकीकृत समाजवादी देउवा गठबन्धनमा गयो भने प्रदेशको सरकारमा असर पर्न सक्छ । यो सरकार बचाउने हो भने ओलीले नेपाललाई १ वर्ष प्रधानमन्त्री दिने प्रतिबद्धता जनाउनैपर्छ । यो सरकार गिर्यो भने त्यसको सम्पूर्ण दोष ओलीले लिनुपर्ने हुन्छ । गोपाल देवकोटा, गोकर्णेश्वर, काठमाडौं"
अल्लोको झोला र सुटटाई,"अल्लोको झोलामा बजेट ल्याउँदा आश्चर्य लागेन । ब्रिफकेस वा विदेशमा बनेको छालाको झोला बढी सुरक्षित हुन सक्ने कुरा यथार्थ हो । बजेट पुस्तिका राखिएको झोला लुछातानी र खोसाखोसमा परेको उदाहरण हाम्रै संसद्को इतिहासमा छ । अर्थमन्त्रीले नेपाली उत्पादनबाट बनेको अल्लोको झोलामा बजेटपुस्तिका राखेर नयाँपन देखाउन खोजे तर अर्कातिर केही खुस्किन गएको कुरा पनि हेक्कामा राख्न सकेको भए राम्रो हुन्थ्यो । कमसेकम बजेट भाषण गरुन्जेल स्वदेशी उत्पादनका कपडाले बनेका दौरासुरुवाल, कोट र टोपीमा सजिएर प्रस्तुत हुन सकेको भए अल्लोको झोलामा बजेटपुस्तिका राख्नुको महत्त्व बढ्थ्यो । सुटटाईमा आफू सजिएर बजेटपुस्तिकाचाहिँ अल्लोको झोलामा राखेर देखाउन खोज्नुको अर्थ के हो ? महेशप्रसाद ढुंगाना, नयाँ बानेश्वर, काठमाडौं"
बेरुजुमा सुधार कहिले ?,"हरेक वर्ष अर्थ मन्त्रालयदेखि सबै सरकारी कार्यालयको हिसाबमा बेरुजु बढ्दो छ । राज्यभरिको हिसाबमा बेरुजु देखिएको रकम महालेखा परीक्षक कार्यालयले बर्सेनि सार्वजनिक गर्छ । गत आर्थिक वर्ष २०७९८० सम्ममा अद्यावधिक सरकारी बेरुजु ११ खर्ब ८३ अर्ब २६ करोड पुगेको छ । अघिल्लो वर्ष अद्यावधिक बेरुजु रकम ९ खर्ब ५९ अर्ब ७९ करोड थियो । केन्द्रीय तहदेखि प्रदेश र स्थानीय तहसम्म बेरुजु बढ्दै जानु निकै चिन्ताकै विषय हो । कानुनअनुसार रीत नपुर्याई काम गर्नु, खर्च गर्नु अथवा रकमान्तर गर्नुलाई बेरुजुका रूपमा व्याख्या गरिएको छ । राष्ट्रिय गौरवको आयोजनामा छुट्याइएको बजेटलाई रकमान्तर गर्न नपाइने भनिए पनि त्यो नियमबमोजिम कार्यान्वयन भएको पाइँदैन । हचुवाका भरमा बजेट विनियोजन गर्ने तर समयमै काम नभएको भनी रकमान्तर गर्ने चलन बढेको छ । प्रजातान्त्रिक, लोकतान्त्रिक व्यवस्थामा स्वच्छ र पारदर्शी कारोबार गरेर संस्थालाई विवादमुक्त बनाउने पहिलो सर्त हो । स्वच्छ कारोबारले नै समाजलाई सही दिशामा डोर्याउन मद्दत गर्छ । तसर्थ कानुनले तोकेबमोजिम आर्थिक कारोबार गर्नु र बेरुजु घटाउँदै लानु आवश्यक छ । तिलप्रसाद न्यौपाने, माछापोखरी चोक, काठमाडौं"
विकल पौडेलको बेइमानी,"सुरक्षण मुद्रण कोषका निलम्बित कार्यकारी निर्देशक विकल पौडेललाई केही महिनाअघि करोडौं भ्रष्टाचार गरेको अभियोगमा अख्तियारले समातेको थियो । उनले सरकारी सेवामै छँदा अमेरिकी पीआर लिएको पनि खुलेको छ । सरकारी जागिर छँदाछँदै विदेशी पीआर लिन नपाउने कानुन उनले मिचेका हुन् । कानुनका आँखा छलेर भ्रष्टाचार गरेको पैसाले अमेरिकामै सात करोडको घर किनेको समाचार पनि आएको छ । त्यत्रो पैसा कहाँबाट आयो ? राष्ट्रिय सूचना प्रविधि केन्द्रमा कम्प्युटर इन्जिनियरमा जागिर थालेको केही वर्षमा उनले अर्बौं कमाएको देखिन्छ । उनीजस्ता अनियमितता गर्नेहरूलाई खोजीखोजी छानबिन र कारबाही गर्नुपर्छ । पुरुषोत्तम घिमिरे, जोरपाटी, काठमाडौं"
भुत्ते बनिरहेको आलोचनात्मक चेत,"आलोचनाको जगसंसारमा भएका सबैजसो परिवर्तन र विकासको मूल स्रोत आलोचनात्मक चेतनाको विकास र अभ्यास हो । तर, आलोचनात्मक चेतबिनाको आलोचनाले रूपान्तरण सम्भव छैन । तर, नेपालमा आलोचनात्मक चेतनासहितको प्रतिरोधभन्दा तर्कहीन आलोचनाको शृंखला बलियो बन्दै गइरहेको छ । यसका पछाडि थुप्रै सामाजिकराजनीतिक कारण छन् । तिनै अर्थराजनीतिक जगमा उभिएर सिंगो राज्य व्यवस्थामाथि नै आलोचना हुने गरेको छ । नेपालमा ठूलाठूला राजनीतिक क्रान्ति र संघर्ष भए । ती संघर्षले विगतमा राज्यसत्ताको दोहन गरिरहेका शासक, सम्भ्रान्त र कुलीन वर्गको एकाधिकार कमजोर बनाइदियो । यसैगरी परिवार र समुदायले मात्रै शासनसत्ता सञ्चालन गर्ने अवस्था पनि रहेन । यस्तो रूपान्तरणबाट आतंकित भएका वर्ग र समुदाय समग्र समाजको रूपान्तरणसँग सहमत छैन । यति मात्रै होइन, पितृसत्ता र जातसत्ताका आडमा महिला र उत्पीडिन समुदायमाथि हैकम चलाउँदै आएको समूह अहिलेको व्यवस्थाविरोधी आलोचनामा तल्लीन छ । अर्कोतिर, नेपाली जनताले निकै ठूलो क्रान्ति, संघर्ष र बलिदानीबाट सामन्ती राजतन्त्रको अन्त्य गरे । मुलुक संघीयतामा रूपान्तरित भयो, तर जनताले अपेक्षा गरेअनुरूप व्यावहारिक परिवर्तन महसुस गर्न सकेका छैनन् । गरिब झनझन् गरिबीको चपेटामा परेका छन् । जीवन बाँच्नै नसक्ने अवस्था आएका कारण आत्महत्या गर्न विवश छन् । बालबच्चासहित आत्महत्या गर्नुपर्ने बाध्यतामा पुगेका गरिबको आवाज कसैले सुन्दैन । सरकार र राजनीतिक दलको नेतृत्व दलाल, नोकरशाही, ठेकेदार र घुसखोरीको तालमा नाचिरहेको छ । मिटरब्याज ठग हुन् वा सहकारी ठग सत्ताको भोगबिलासीमा छन् । परिणामतः जनताले राज्य सञ्चालकलाई तीव्र आलोचना गरिरहेका छन् । राज्यको एक हदसम्म पुनःसंरचना भयो तर, शक्तिअभ्यासको स्वरूप फेरिएन । पञ्चायती व्यवस्थाका सामन्त गणतन्त्रमा पनि सत्तामा छन् । निरंकुश राणाशाही सत्ताका मठाधीश, जिम्मेवार, बिर्तावाल र जमिनदार लोकतान्त्रिक व्यवस्थामा पुँजीपतिमा रूपान्तरित भएका छन् । राज्यसत्तामा एउटै जात र समुदायको प्रभुत्व कायमै छ । राज्यसत्ता कब्जा गरिरहेको यस्तो शक्तिले आफ्नो रक्षाकबज गर्ने जमात खडा गरेका छन् । महिलामाथि हिंसा हुन्छ, तिनीहरू हिंस्रकको पक्षमा उभिन्छन् । मधेशीले स्वाभिमानको संघर्ष गर्छ, राष्ट्रवाद नारा लगाउँछन् र घृणा फैलाउँछन् । आदिवासीको भूमि, भाषा, सभ्यता, सांस्कृतिक र पहिचान दाबी गर्छन्, उनीहरू साम्प्रदायिक डन्डा लिएर उभिन्छन् । दलितले सहअस्तित्व र न्याय दाबी गर्छ, उग्रजातिवादको डन्डा लिएर उभिन्छन् । जहाँ सामाजिक न्यायको बाटो अवरुद्ध हुन्छ, अन्याय र अपमानले सीमा काट्छ, स्वाभाविक रूपमा असन्तुष्टि र आक्रोश बढ्छ । विडम्बना, सामाजिक न्यायका पक्षपातीविरुद्ध नै द्वेषपूर्ण घृणा र आलोचनाको वर्षा गरिन्छ । राज्यसत्ता, शक्ति र सामाजिक प्रभुत्ववादी संस्कृति यस्तो आलोचनाका स्रोत हुन् । समाज र राजनीतिमा नयाँनयाँ राजनीतिक नेतृत्व वा स्वार्थ समूहको उदय हुन्छ । उनीहरू सर्वश्रेष्ठ भएको भ्रम सिर्जना गर्न भक्त र भजनमण्डलीको खडा गर्छन् । यस्तो भजनमण्डलीको मुख्य काम कुनै पात्रलाई देवत्वकरण गर्नु हो र त्यस्ता नेतृत्व र स्वार्थ समूहमाथि प्रश्न उठाउनलाई घृणा, गाली र आलोचना गर्नु हो । यस्तो आलोचना केबल स्वार्थकेन्द्रित हुन्छन् । स्तुतिबाहेक आलोचनात्मक चेतना, तथ्य, विचार र दृष्टिकोणको आवश्यकता पर्दैन । भ्रामक सूचना, कुतर्क र घृणायुक्त अभिव्यक्तिबाटै फरक विचारलाई निषेध गर्ने परिपाटी यस्तो आलोचनामा हाबी हुने गर्छ । वास्तवमा व्यक्तिमा रहेको चेतना, बुझाइ, संस्कृति र बौद्धिकता यस्तै आलोचनाबाट देखिने हो । विशेषगरी घृणायुक्त आलोचना सामाजिक सञ्जालमा व्यापक रूपमा प्रकट हुने गरेका छन्, यसले नेपाली समाजको विचार र चिन्तन कुन दिशातिर गइरहेको छ भन्ने प्रस्ट्याउँछ । देवत्वकरण र दानवीकरणसमाजका असल र खराब दुवै प्रवृत्ति छन् । खराब र गलत प्रवृत्ति र विचारको विरोध गर्नुपर्छ । मानव जीवनलाई नै क्षति पुर्याउने गलत विचारलाई निषेध नै गर्नुपर्छ । तर, यसरी गरिने आलोचना केबल विरोधका लागि मात्रै हुनु हुँदैन वा पूर्वाग्रह निर्देशित हुनु हँॅदैन । कुनै विषय, घटना, अवधारणा वा विचारको आलोचनात्मक दृष्टिकोणबाट विश्लेषण गर्नुपर्छ, जसका लागि तथ्य र तर्कलाई आधार बनाइनुपर्छ । आलोचनात्मक चेतले आफू र आफैंले विश्वास गरेको विचार वा अवधारणामाथि पटकपटक प्रश्न गर्ने प्रक्रिया हो । यसले परम्परागत रूपमा अभ्यास गर्दै आएको मूल्य मान्यतालाई बिनाकारण स्वीकार गर्दैन र प्रश्न गर्छ । जस्तोः कुनै जातलाई हेर्ने मेरो दृष्टिकोण के हो ? के त्यो सही छ ? के त्यसले उक्त जातको व्यक्तिलाई न्याय गर्छ ? आलोचनात्मक चेतले सामाजिकसांस्कृतिक संरचनाले निर्माण गरिदिएको अवधारणामाथि प्रश्न र विवेचना गर्छ । गलतलाई तर्कपूर्ण विरोध गर्छ र सही लागेका कुरा पनि तथ्यका आधारमा समर्थन गर्छ । स्वाभाविक रूपमा समाजमा विचारको विविधता हुन्छ । आलोचनात्मक चेतले ती विचारका विविधतालाई ठीक ढंगले पर्गेल्ने र विश्लेषण गर्ने बाटो खेलिदिन्छ । तर विरोधले फरक विचारलाई पूर्णतः निषेध गर्छ । जहाँ पूर्वाग्रह र निषेध हुन्छ, त्यहाँ कुनै विषय वा तर्कको कुनै औचित्य हुँदैन । आलोचनात्मक चेतले मात्रै फरक विचारमाथिको रचनात्मक विमर्श गर्न सहयोग पुर्याउँछ । नयाँ अवधारणा, विचार र दृष्टिकोण निर्माणको प्रक्रिया पनि यसरी नै विकसित हुने हो । नेपाली समाजका अन्तरविरोध अनगन्ती छन् । व्यक्तिका मनोवैज्ञानिक प्रवृत्तिदेखि सामाजिक सम्बन्ध र संरचनाका कारण निर्मित बेथितिको चाङ छन् । राजनीति देश र जनताको न्याय र समृद्धिका लागि आवश्यक हो तर सत्ता र शक्तिमा भएका राजनीतिक दलमा जनताका दुःख र संकट हल गर्ने कुनै दृष्टिकोण देखिँदैन । दिनदिनै अप्ठ्यारो परिस्थितिबीच जिन्दगी बाँच्नुपर्ने नियतिमा जनता छन् । तर, यस्तो अर्थराजनीतिक परिवेश बन्नुमा पनि कारण छन् । आलोचनात्मक चेत र रचनात्मक बहस र विमर्शले अगाडि बढ्ने बाटो तय हुन सक्छ । तर, नेपालमा आलोचनात्मक र रचनात्मक बहस निकै कमजोर हुँदै गइरहेको छ । यसले समाजलाई थप जटिलतातिर धकेल्ने खतरा रहन्छ । नेपाली समाज निश्चित व्यक्तिको देवत्वकरण र दानवीकरणतर्फ उन्मुख छ । व्यक्तिको देवत्वकरणले फरक विचारलाई निषेध गर्छ र अन्नतः व्यक्तिलाई अधिनायक बनाउँछ । त्यस्ता व्यक्तिमाथि प्रश्न गर्न वर्जित गरिन्छ । प्रश्न गर्नेमाथि सामूहिक आक्रमण गरिन्छ । अन्नतः त्यस्ता व्यक्ति लोकतन्त्रकै लागि घातक हुन्छन् । संसारको राजनीतिमा यस्ता थुप्रै उदाहरण छन् । मूलतः आलोचनात्मक चेत कमजोर हुँदै जाँदा अधिनायकवादी वर्चस्व हाबी हुँदै जान्छ, जुन लोकतन्त्र र सामाजिक रूपान्तरणकै लागि बाधक साबित हुन्छ । नेपालमा कुनै विषय, घटनाक्रम, विचारलाई कुनै तर्क र तथ्यको कसीमा राखेर हेर्ने भन्दा लहडबाजीमा हेर्ने र आलोचना गर्ने प्रवृत्ति बढ्दो छ । लोकतन्त्रमा सबै किसिमका विचार र दृष्टिकोणमाथि विवेचना गर्ने अधिकार रहन्छ । त्यसैले फरक विचारको अस्तित्वलाई स्वीकार गर्ने, रचनात्मक ढंगले आलोचनात्मक विमर्श गर्ने र समाजमा व्याप्त अन्तरविरोधको हल गर्ने नयाँ दृष्टिकोण निर्माण गर्नका लागि आलोचनात्मक चेत धारिलो हुँदै जानुपर्छ । लहडबाजी आलोचनाले समाजलाई अग्रगति दिन सक्दैन भने राज्य, राजनीतिक दल र समाजलाई जवाफदेही बनाउन सक्दैन । त्यसैले आलोचनात्मक चेत विस्तार हुने स्पेसलाई खुम्च्याउने होइन, खुला र रचनात्मक विमर्श हुने स्पेस बढाउँदै लैजान आवश्यक छ ।"
के ज्ञानले सत्ताको चाकरी गर्नैपर्छ ?,"ज्ञानको विश्वव्यापीकरण भनिन्छ, आज संसारका प्रसिद्ध दस विश्वविद्यालयले विश्व ज्ञानसत्ताको ५० प्रतिशत हिस्सा ओगटेका छन् । जस्तोः म्यासाच्युसेट इन्टिच्युट अफ टेक्नोलोजी, अक्सफोर्ड, क्याम्ब्रिज, हार्वर्ड, स्ट्यानफोर्ड युनिभर्सिटी, क्यालिफोर्निया इन्स्टिच्युट अफ टेक्नोलोजी, इम्पेरियल कलेज लन्डन, युनिभर्सिटी कलेज लन्डन, युनिभर्सिटी अफ सिकागो र युनिभर्सिटी अफ पेन्सिलभेनिया आदि यस्ता विश्वविद्यालय हुन्, जहाँबाट अहिलेसम्म लाखौं विद्यार्थी दीक्षित भए र संसारभर ज्ञानसत्ताको नेतृत्व गरे । रोचक के भने यी विश्वविद्यालय आफैंमा पूर्ण र स्वतन्त्र सत्ता हुन् । जहाँ प्रवेश गरेपछि सबैथोक पाइन्छ । जस्तोः विशाल शैक्षिक भवनहरू । हजारौं विद्यार्थी । अनेकौं फ्याकल्टी । दर्जनौं अनुसन्धान केन्द्र । भव्यतम् पुस्तकालय । आफ्नै स्टेडियम । नाट्यशाला । प्रकाशन केन्द्र । सयौं आवासगृह । दर्जनौं देशका लागि छात्रवृत्ति । हजारौं प्राध्यापक र अनुसन्धानकर्ता । विश्वविद्यालय आफैंमा पूरा सहर !विश्वका प्रभावशाली विश्वविद्यालयहरू कुन हुन् ? यो प्रश्न प्राज्ञिक क्षेत्रको निकै चर्चित प्रश्न हो । धेरै स्वतन्त्र संस्थाले विश्वविद्यालयको स्तर मापन गर्छन् । जसमध्ये तीनवटा महत्त्वपूर्ण मानिन्छन् । जस्तोः दि टाइम्स हायर एजुकेसन, क्यूएस वर्ल्ड युनिभर्सिटी र्यांकिङ र एकेडेमिक र्यांकिङ अफ वर्ड युनिभर्सिटी । टाइम्स हायर एजुकेसनको शीर्ष दसमा अक्सफोर्ड पहिलो नम्बरमा आउँछ । त्यसपछि आउँछ स्ट्यानफोर्ड युनिभर्सिटी । त्यसपछि म्यासाच्युसेट इन्टिच्युट अफ टेक्नोलोजी । अनि आउँछ, हार्वर्ड । त्यसपछि युनिभर्सिटी अफ क्याम्ब्रिज । अनि, क्यालिफोर्निया इन्स्टिच्युट अफ टेक्नोलोजी । त्यसपछि, क्रमशः इम्पेरियल कलेज लन्डन, युनिभर्सिटी कलेज लन्डन, युनिभर्सिटी अफ सिकागो र युनिभर्सिटी अझ पेन्सिलभेनिया । क्यूएस वर्ल्ड युनिभर्सिटी र्यांकिङमा पहिलो हुन आउँछ, म्यासाच्युसेट इन्टिच्युट अफ टेक्नोलोजी । त्यसपछि युनिभर्सिटी अफ क्याम्ब्रिज । अनि क्रमशः अक्सफोर्ड, हार्वर्ड । स्ट्यानफोर्ड युनिभर्सिटी, इम्पेरियल कलेज लन्डन, स्विस फेडरल इन्टिच्युट अफ टेक्नोलोजी, नेसनल युनिभर्सिटी अफ सिंगापुर, युनिभर्सिटी कलेज लन्डन, युनिभर्सिटी अफ क्यालिफोर्निया र ब्रकले । प्रश्न स्वाभाविक हुन्छ, यो सूचीमा हामी अर्थात् त्रिभुवन विश्वविद्यालय र काठमाडौं विश्वविद्यालय कहाँ छौं ? यो सूचीमा हाम्रो स्थान आउँछ, लगभग १२ सयभन्दा पछि । ज्ञानको श्रेष्ठता, स्वतन्त्रता र पवित्रताको आँखाबाट हेर्दा हाम्रो स्थान बिलकुलै पछाडि छ । यो किमार्थ, राम्रो अवस्था होइन । उत्कृष्टता र बर्बादीका कारण प्रश्न आउँछ, विश्वविद्यालयलाई अब्बल बनाउँछ केले ? विश्वविद्यालयलाई बर्बाद बनाउँछ केले ? विश्वविद्यालयको स्तर सम्परीक्षण गर्नेहरूले अनेक आधार र सूचकबाट त्यसको उत्कृष्टता मापन गर्छन् । त्यसमध्ये मुख्य दस सूचक हाम्रा लागि निकै उपयोगी छन् । जस्तोः विश्वविद्यालयलाई उत्कृष्ट बनाउने पहिलो आधार हो, यसको प्राज्ञिक स्वतन्त्रता र प्रभाव । विश्वविद्यालय, यसबाट निस्किएका विद्यार्थी र प्राध्यापकले विश्वमा पारेको स्वतन्त्र प्रभावलाई विश्वविद्यालयको उत्कृष्टता मापन गर्ने पहिलो आधार मानिन्छ । दोस्रो आधार हो, यसको अनुसन्धान क्षमता र अनुसन्धानको आधिकारिकता । तेस्रो आधार हो, शिक्षण सिकाइको स्तर, विद्यार्थी, प्राध्यापक फ्याकल्टीको संख्या र त्यसको गुणस्तरता । चौथो आधार हो, विश्वविद्यालयको विश्वव्यापीकरण । यसभित्र ज्ञानको विश्वव्यापीकरण, पहुँचको विश्वव्यापीकरण, अनुसन्धानको विश्वव्यापीकरण आदि पर्छन् । पाँचौं आधार छ, विश्वविद्यालयबाट निस्कने विद्यार्थीले प्राप्त गर्ने विश्वव्यापी अवसर । छैटौं आधार हो, पूर्वाधार र विश्वविद्यालयले प्राप्त गर्ने स्रोत । सातौं आधार हो, ज्ञानको प्रवर्द्धन र विश्वविद्यालयसँग भएको प्याटेन्ट राइट्स को अवस्था । विश्वविद्यालयले गर्ने विश्वव्यापी साझेदारी र आम्दानी । आठौं आधार हो, विश्वविद्यालयको सामाजिक र वातावरणीय प्रभाव । नवौंमा विश्वविद्यालयको डाइभर्सिटी । विषय, ज्ञान, छात्रवृत्ति र विद्यार्थीको विविधता । दसौं आधार हो, पूर्वविद्यार्थीहरू र विश्वविद्यालयको सम्बन्ध, विद्यार्थीले आफ्नो विश्वविद्यालयप्रति व्यक्त गर्ने गर्वभाव र उसको निरन्तर संलग्नता । अर्को प्रश्न छ, केले बर्बाद बनाउँछ विश्वविद्यालयलाई ? यो हामीलाई निकै काम लाग्ने प्रश्न हो । प्राज्ञिक क्षेत्रका जानकारहरू भन्छन् विश्वविद्यालय बर्बाद बनाउने तीनवटा कारण छन् । पहिलो, ज्ञान उत्पादनमा स्वतन्त्र चिन्तन र अनुसन्धान क्षमताको अभाव । दोस्रो, प्राज्ञिक स्वतन्त्रतामाथि राज्यको संकुचन । तेस्रो, ज्ञानको दलीयकरण र हस्तक्षेप । जस्तोः त्रिभुवन विश्वविद्यालयलाई हेरौं । जसले न त प्राज्ञिक र शैक्षिक क्षेत्रमा राम्रो काम गर्न सकेको छ, न त अनुसन्धान र उत्प्रेरणामा । किनभने, हाम्रो विश्वविद्यालयमा प्राज्ञिक क्षमताको अभाव त छ नै, यो ऐतिहासिक संकुचन र नियन्त्रणको सिकार पनि हुँदै आएको छ । प्रारम्भमा यो पञ्चायती संकीर्णताको सिकार भयो, अहिले यो दलीय अराजकताको सिकार छ । परिणाम, यो यसरी जिम्लिएको छ कि यसले न अनुसन्धान र ज्ञानको प्रवर्द्धन गर्छ, न त त्यो सबै गर्ने योसँग स्वतन्त्रता र सामर्थ्य नै छ । अहिले हाम्रा विश्वविद्यालयमा राजनीतिक अराजकता र दलीय हस्तक्षेत्र यति तीव्र छ कि यी या त पार्टीका भर्तीकेन्द्र बनेका छन्, अथवा अराजकताका रंगमञ्च । विश्वविद्यालयभित्र अनेरास्ववियु र नेविसंघ जस्ता विद्यार्थी संगठन यसरी विध्वंसका लागि काम गरिरहेका छन् कि भत्काउनु नै उनीहरूको जिम्मेवारी हो । सधैं हुलदंगा । निरन्तरको अवरोध । पुस्तकालयमा आगजनी । प्राध्यापकलाई मोसो । पढ्ने, विषयगत बहसमा भाग लिने, अनुसन्धान गर्ने नभई राजनीति गर्ने विद्यार्थीहरू भएको विश्वविद्यालय कस्तो हुन्छ ? त्यसैले त विश्वविद्यालयको दीक्षान्त समारोहमा सहभागी शिक्षामन्त्री चिच्याएर आफ्ना नेताको ताबेदारी गर्दै भन्छन् मेरो नेता मेसी हो मेसी । कोही माइकालाल छ, उसलाई जित्ने ? ज्ञानको योभन्दा ठूलो हुर्मत सायदै अन्त कतै होला । हाम्रा विश्वविद्यालयहरूको दुर्भाग्य के भने, यहाँ भीसी ज्ञानको प्रतिस्पर्धाबाट नभई चाकरीको प्रतिस्पर्धाबाट नियुक्त हुन्छन् । प्राध्यापकहरूलाई अनुसन्धानमा भन्दा राजनीतिमा रुचि छ । विद्यार्थीलाई ज्ञानमा भन्दा रुचि छ, संगठनमा । प्रश्न उठ्छ, नेताको ढोकामा चाकरी गर्न धाउने प्राध्यापक र प्राध्यापकलाई मोसो दल्ने विद्यार्थी भएको विश्वविद्यालयले कसरी विश्वज्ञानको प्रतिस्पर्धामा आफ्नो स्थान बनाउला ? सोचौं त के ज्ञानले सत्ताको चाकरी गरेको सुहाउँछ ? भनिन्छ, ज्ञानले समाजको चरित्र निर्धारण गर्छ । ज्ञानले त्यो देशको गाम्भीर्य सुनिश्चित गर्छ । भनिन्छ, ज्ञानले विकासको ढोका खोल्छ । तर जुन देशको विश्वविद्यालय फगत शासकहरूको स्तुति गर्छ, त्यो देश चाकरहरूको कारखाना बन्छ । त्यसैले यति भन्नैपर्छ कि ज्ञान स्वयं सार्वभौम हुन्छ, यसले कसैको चाकरी गर्न आवश्यक छैन । यसर्थ, विश्वविद्यालयलाई सत्ता, राजनीति र दलबाट स्वतन्त्र गरौं । अन्यथा, ज्ञानको संकटले हामीलाई यसरी संकुचित गर्नेछ कि हामी दुनियाँको अगाडि तर्क गर्न त के बोल्नसमेत नसक्ने हुनेछौं ।"
औपचारिकतामा फजुल खर्च,"केहीबेर गम्भीर भएर सोचौं त । कुनै पनि कार्यक्रमको उद्घाटन गर्न प्रमुख अतिथिलाई कति घण्टा कुरेर बस्ने गरेका छौं ? विभिन्न संघसंस्थाहरूको मिटिङ बस्नुपर्दा गणपूरक संख्या नपुगेर कतिवटा मिटिङ पछाडि सारिएको छ ? सानो कार्यक्रम गर्दा पनि ठूलो र चर्चित स्थान अनि भीआईपी प्रमुख अतिथि खोज्दा लाग्ने लागत मूल्यले गुणात्मक उपलब्धि दिएको छ कि छैन ? धेरै कार्यक्रमको नतिजा स्वागत, आसन ग्रहण, चियापान र समापनमा मात्र सीमित भएको त छैन ? उपलब्धि जिरो भएर पनि स्वागत सत्कारमै हिरो हुनेहरूको जमात कति छ ? जति खोतल्दै जान्छौं उति भेटिन्छन् यस्ता तमाम प्रश्नहरू । पूर्वीय सभ्यताअनुसार सबैलाई स्वागत सत्कार गर्नु परम्परा नै हो तर स्वागत गर्ने बहानामा तीन सय किलोको फूलको माला, घाँटीमा नअट्ने खादा नै खादाको पसारोले स्वागतको नाममा झन् अपमान गरेको जस्तो भएन र ? ६०७० किलो तौल भएको अतिथिले तीन सय किलोको माला कसरी बोक्न सकून् । अनि त्यो माला बनाउने फूल नेपालको होइन । कुन देशको कति रुपैयाँको आयात बोकेर छिर्छ त्यो फूल । चर्चा कमाउनकै लागि किन गरिन्छ यस्तो फजुल खर्च ? हाम्रै आँगनमा फुलेको फूलको एउटा माला अनि सयौं खादाको सट्टा नेपाली ढाकाको एउटा सलले स्वागत गर्दा स्वागत लिनेलाई पनि फाइदा, दिनेलाई पनि फाइदा हुने वातावरण निर्माण गर्न सक्नुपर्छ । विशिष्ट तहका जुनसुकै क्षेत्रका व्यक्तिलाई पदस्थापना, बढुवा, सरुवा र बिदाइमा फजुल खर्च गरेर सत्कार, सम्मान गरिन्छ । एउटै गलामा पन्ध्र रुपैयाँदेखि पाँच हजार रुपैयाँभन्दा बढीका खादा ओढाइन्छ । एक पटक गलामा लगाएपछि निकालेर आफ्नो सहयोगीलाई बोक्न लगाइन्छ । लाउनेले लाएकै छ, लगाइदिनेले लगाइदिएकै छ । दिनहुँ प्रयोग हुने सबै खाले खादा कहींकतै पुनःप्रयोगमा पनि आउँदैनन् । आर्थिक प्रगतिका लागि खर्चभन्दा आम्दानी बढी हुनुपर्छ । मुलुकको समृृद्धिका लागि आयातभन्दा बढी निर्यात गर्न सक्नुपर्छ । हामी नेपालीका काम, कुरा, संस्कार, पद्धति र परम्परा बढी मात्रामा औपचारिकतामा अल्झिएका छन् । यसले अनावश्यक फजुल खर्च बढाएको छ । जतिसुकै खर्च गरेर पनि किन्न नमिल्ने समयको समेत नोक्सान भएको छ । कुनै विशेष कार्यक्रम, सेमिनार, गोष्ठी आयोजना गर्दा मुख्य विषयमा केन्द्रित हुन सक्दैनौं । कार्यक्रमको उद्देश्य के हो ? लक्ष्य के हो ? यसबाट के कति उपलब्धि हासिल हुन्छ भन्ने जस्ता नतिजा मापनका सूचक नै निर्माण गर्दैनौं । अध्यक्ष कसलाई बनाउने ? प्रमुख अतिथि कसलाई बोलाउने ? ब्याज, खादा र माला कति ल्याउने ? शुभकामना मन्तव्य सबै दलका प्रतिनिधिलाई दिने कि नदिने ? यस्तै यस्तै प्रश्नहरूमा केन्द्रित हुन्छन् हाम्रा धेरै कार्यक्रम । दस बजे सुरु गर्ने कार्यक्रममा प्रमुख अतिथिलाई कुर्दाकुर्दा चारपाँच घण्टा ढिलो हुन्छ । बोल्ने वक्ताहरूले विषयवस्तुमा केन्द्रित भएर कुरा राख्न सक्दैनन् । जुन दलबाट वा जुन संघसंस्थाको प्रतिनिधि भएर आएका हुन्छन्, तिनै दल र संघसंस्थाको प्रशंसा सुनाएर उत्कृष्ट वक्ता बन्न खोज्ने परिपाटी छ । कार्यक्रमपछिको उपलब्धि केकस्तो भयो भनेर यथार्थ मूल्याङ्कन गर्ने गरिँदैन । उद्देश्य र उपलब्धिबिना बजेट खर्च गर्नकै लागि कार्यक्रम गर्ने परिपाटी छ । चाहे सरकारी होस् वा गैरसरकारी निकाय, उपलब्धि हासिल गर्न नयाँ ढंगले काम गर्नुको सट्टा औपचारिकतामा नै भुल्ने गर्छौं । सूचना र सञ्चार प्रविधिको विकासले फड्को मार्दासमेत हाम्रा कार्यक्रममा बिरालो बाँधेर श्राद्ध गर्ने परिपाटीको अन्त्य हुन सकेको छैन । एउटा फूलको थुँगाले गर्ने स्वागत र तीन सय किलोको फूलको मालाले गर्ने स्वागतमा अन्तर के होला ? अनावश्यक खर्च गरेर सामान्य कामको चर्चापरिचर्चा ठूलाठूला पोस्टरमा टाँस्नुले उपलब्धि कति मिल्ला ? दस औंला जोडेर नमस्कार गर्नुको आदरसत्कार छोडी तँछाडमछाड भीडभित्र पसेर महँगो खादा ओढाएर हामी सभ्य र आधुनिक बन्न सक्दैनौं । यस्तो संस्कार त सभ्यता नभएर संस्कारको नाममा हामीभित्र मौलाएको विकृत अवस्था मात्र हो । जसले गर्दा जुनसुकै कार्यक्रममा श्रोता, दर्शक, सहभागीभन्दा मञ्चतिर नै अतिथि बढी रहने अवस्थाको सिर्जना गरेको छ । केही काम गर्ने सवालमा, केही उपलब्धि हासिल गर्नुभन्दा पहिला त्यसका लागि बल्लबल्ल प्राप्त गरेको रकम स्वागतका लागि ब्याच, फूलमाला र खादामा नै खर्च गर्ने बानी धेरैमा छ । जे कामका लागि ल्याइएको बजेट हो, नितान्त त्यही काममा खर्च गर्न सक्नुपर्छ । आजका हामी आधुनिक, सभ्य र संस्कारी बन्न खोज्छौं तर हाम्रा सोच, विचार, चिन्तन र संस्कारमा सुधार हुन सकेको छैन । आडम्बरी सोचले हामीलाई आधुनिक बनाउँदैन । विवाह, व्रतबन्ध, जन्मदिन लगायतका अन्य पर्वमा एक दिनको इज्जत राख्ने सवालमा थुप्रै खर्च गरिरहेका हुन्छौं । यसले सम्पन्न वर्गलाई त केही अप्ठ्यारो नपार्ला तर गाँसबासकै समस्यामा पिरोलिनेहरूको त ढाड सेक्ने गरेको छ । एक दिनको मान र सम्मान भन्दाभन्दै दाइजो प्रथाले पनि विश्राम लिनुको सट्टा झन् उचाइ प्राप्त गरेको छ । बिहेमा दिने दाइजो भएजस्तै अन्य पार्टीहरूमा पनि त्यहीअनुसारको गिफ्ट आइटमले हाम्रो मन र मस्तिष्कमा घर बनाउँदै जान थालेको छ । अबको समय उपलब्धिको हुनुपर्छ । परिणाममुखी, नतिजामूलक, गुणात्मक विशिष्टताले भरिपूर्ण कार्यक्रम बनाउन सक्नुपर्छ । औपचारिकता, देखासिकी र आडम्बरको नाममा हुने गरेका सबै किसिमका फजुल खर्च रोक्न सबैले अभियान नै चलाउनुपर्ने जरुरी छ । अतिथि सत्कार, आसन ग्रहणमा नै अमूल्य समयको बर्बाद गर्नुहुन्न । जेकार्यक्रम हो त्यसमा नै केन्द्रित हुनुपर्छ । सम्बन्धित विषयका जानकार भएका विशिष्ट व्यक्तिलाई मात्र बोल्ने समय दिनुपर्छ । सम्बन्धित विषयवस्तुमा केही पनि जानकार नहुनेलार्ई ठूलाबडा भन्दै वक्ताका रूपमा राख्दा सम्पूर्ण कार्यक्रमकै गरिमा गुम्छ । एउटा राम्रो कोष खडा गर्दैमा, राम्रो ऐन, कानुन बनाउँदैमा नयाँ युगको सुरुवात भन्दै भित्ता र खम्बा पोस्टरले रंग्याउन जरुरी छैन । काम केही नगर्ने औपचारिकतामा नै चिल्लो घसेर नाम कमाउने चलनको अन्त्य हुनुपर्छ । आफ्नो देशको आर्थिक अवस्था हेरेर, आफ्नो घरको आर्थिक अवस्था मूल्यांकन गरेर मात्र त्यहीअनुसारको खर्च गर्न सिक्नुपर्छ । अरूलाई देखाउनका लागि सकिनसकी ऋण खोजेर खर्च गर्ने प्रवृत्तिलाई सबैले छोड्न जरुरी छ । भोजनभन्दा भोक मीठो र बिछ्यौनाभन्दा निद्रा राम्रो हो भन्ने कुरा बुझ्नु र बुझाउनु जरुरी छ । औपचारिकताका नाममा हुने फजुल खर्चबाट आफू पनि बचौं र अरूलाई पनि बचाऔं ।"
'गंगनम स्टाइल को भ्युज दुई अर्ब,सन् २०१४ मा आजकै दिन दक्षिण कोरियाली गायक साई को गीत गंगनम स्टाइल ले युट्युबमा पहिलो पटक २ अर्ब भ्युज पुर्याएको थियो । साईको अफिसिएल युट्युब च्यानलबाट सार्वजनिक गरिएको भिडियो हालसम्म ५ अर्ब १६ करोड ५५ लाखभन्दा बढी पटक हेरिसकिएको छ ।सांगीतिक दुनियाँमा साई को नामले चर्चित दक्षिण कोरियाली गायक पार्क जाएसाङको गीत युट्युबमा एक अर्ब भ्युज बटुल्ने पनि पहिलो गीत हो । गीतले रिलिज भएको १५९ दिनपछि २०१२ डिसेम्बर २१ मा एक अर्ब भ्युज बटुलेको थियो । एक अर्ब भ्युज पाएसँगै अन्तर्राष्ट्रिय सञ्चारमाध्यमले पार्कलाई युट्युबको राजा को उपनाम दिएका थिए । २०१२ को जुलाई १५ मा सार्वजनिक भिडियोमा दर्शकहरूले हालसम्म ५३ लाख ७५ हजारभन्दा बढी प्रतिक्रिया जनाएका छन् । पार्क खासगरी ठट्यौली शैलीका गीत सिर्जना तथा गायन र स्टेज कार्यक्रमका लागि विश्वभर लोकप्रिय छन् । दक्षिण कोरियाको बान्पोडोङमा १९७७ को डिसेम्बर ३१ मा जन्मिएका पार्क १९९९ यता गीतसंगीतको क्षेत्रमा क्रियाशील छन् ।
सर्पका साथी,"(झापा)झापामा निकै गर्मी छ, सर्पको बिगबिगी पनि । मान्छे र सर्पबीचको द्वन्द्व व्याप्त छ । जिल्लाका चार स्थानमा सर्पदंश उपचार केन्द्रहरू छन् । त्यस्ता केन्द्रहरूका अनुसार सर्पको डसाइबाट प्रत्येक वर्ष कम्तीमा १० जनाको ज्यान जाने गरेको छ । खासगरी गर्मी याममा मान्छेसर्पबीचको द्वन्द्व झन् मौलाउँछ । हिउँदमा थोरै कम हुन्छ । यो द्वन्द्व न्यूनीकरणमा जुटेका छन् सीमान्त सहर मेचीनगर६ काँकडभिट्टाका ३२ वर्षीय युवा प्रल्हाद कार्की (मुन्ना) । उनी एक दशकभन्दा बढी समयदेखि निःस्वार्थ सक्रिय छन् । गाउँघरमा सर्प आउनेबित्तिकै विगतमा सर्प मार्ने चलन थियो । तर, मुन्नाको एक्लो प्रयत्नपछि त्यो सोचमा क्रमिक सुधार आइरहेको छ । सर्प पसेको खबर पाउनेबित्तिकै मुन्ना गन्तव्यतिर पुग्छन् । ढिलो पुग्दा कि त सर्प मारिन सक्छ या सर्पको डसाइले मान्छे, मुन्नाले अनुभव साटे, त्यही भएर खबर पाउनेबित्तिकै दैडिहाल्छु ।मेचीनगर क्षेत्रमा मात्रै हैन झापाका दूरदराजका सर्वसाधारणले पनि सर्प उद्धारका लागि मुन्नालाई फोन डायल गरिहाल्छन् । काँकडभिट्टामै जन्मेहुर्केका मुन्नाको ९ र १० को पढाइ काठमाडौंको ललितपुरमा भयो । ज्ञान शिखा हाई स्कुलनजिकै जाउलाखेल चिडिया घर थियो । स्कुलले अध्ययन भ्रमणका लागि चिडियाघरमा बाक्लै भीड लाग्थ्यो । अन्य सहपाठीले चिडियाघरभित्रका विभिन्न जन्तु छाने अध्ययनका लागि । उनको भागमा पर्यो, सरिसृप अर्थात् पानी र जमिन दुवैतिर बस्ने प्राणी । त्यसमा पनि उनले रोजे सर्प । त्यही बेलादेखि नै उनी सर्पप्रति मोहित भए । सर्पलाई मार्नु हुन्न, माया गर्नुपर्छ भन्ने चेत खुल्यो । हाम्रो पारिस्थितिक प्रणाली (इको सिस्टम) लाई सन्तुलन गर्न सर्पहरूको भूमिकाबारे पनि त्यही बेला जान्ने मौका पाए । खासमा सर्पप्रति मेरो माया बसेको त्यही बेला नै हो, मुन्नाले हाँस्दै सुनाए, पछि थप गाढा हुँदै गयो ।कक्षा १२ मा असफल भएपछि उनलाई अब पढेर केही हुन्न कमाउनतिर लाग्नुपर्छ भन्ने भयो । २० वर्षे लक्का जवान पढाइ छाडेर कमाउन मलेसिया उडे । १४ वर्षअघि मलेसियाकाको स्लामा राज्यमा काम गर्थे उनले । उनी कार्यरत क्षेत्र सर्पको राजधानी नै मानिन्छ । नेपालमै रहँदा सर्पप्रतिको मोह जागिसकेकाले खुसी भए उनी । विशालु जातका दर्जनौ सर्प पाइने त्यो राज्यमा मलेसिया सरकारले बाँच र बचाउ भन्ने मूल नाराका साथ सर्प पनि नमर्ने लाठी पनि नभाँचिने उपायहरू सिकाउने थाहा पाए मुन्नाले । त्यसपछि पटकपटक गरी लामो प्रशिक्षण लिए । सर्प समात्ने जुक्ति त्यही बेला सिके । सर्प मार्न हुन्न भन्ने थप ज्ञान पाए । तालिम पाएपछि सर्पको गतिविधि बुझ्न जाने । सर्प फकाउने उपायहरू सिके । उनका अनुसार सर्पलाई मार्न होइन, बचाउन आएको भन्ने महसुस गराएपछि पक्रन सकिन्छ । नत्र उसले आक्रमण पनि गर्न सक्छ, उनले भने । मान्छेबाट आक्रमण भइरहेको बेला सर्पले प्रतिरोध गर्छ । जसरी अन्य प्राणीले ज्यान बचाउन प्रतिरोध गर्छन् । सर्पलाई बिच्क्याउनु, कुट्नु, पिट्नु घातक हुने उनको भनाइ छ । मेटिङको समयमा सबै प्राणीझैं सर्प पनि आक्रामक हुन्छ, त्यो बेला बिच्क्याउनु भनेको काललाई निम्तो गर्नु हो । कामको सिलसिलमा एक पटक मुन्नाको देब्रे हातमा सर्पले डस्यो । सात मिनेटमा उनलाई उपचार केन्द्र भर्ती गरिसकिएको थियो । समयमै उपचार पाएर बाँचें, उनी अनुभव साट्छन्, सर्पले टोकिहाले पनि उपचारमा ध्यान दिने हो, सर्प खोज्नतिर लागेर समय बर्बाद गर्न हुन्न । मलेसियामा २७ महिनामा बिताएका उनले सर्पबारे लगभग पीएचडी नै गरे । मलेसियामै रहँदा लागू पदार्थको कुलतमा फसेका उनी नेपाल फर्किएपछि उम्किए । नेपाल आएपछि सर्प समात्ने काममा सक्रिय उनी ११ वर्षयता आफ्नो संकल्पमा दृढ भएर लागिरहेका छन् । उनी मान्छे र सर्प दुवै प्राणीको रक्षाका लागि सक्रिय छन् । कसै कसैले सर्प समातेको पैसा पनि दिन खोज्छन् । तर, उनी हत्तपत्त पैसा लिन मान्दैनन् । मैले पैसा कमाउन यो पेसा रोजेको हैन, उनी थप्छन्, सेवाका लागि रोजेको हो । कोभिड कालमा पोखराका महेन्द्र कटियाला बिते । उनी मुन्नाका प्रेरक थिए । उनी सर्पको उद्धारमा सक्रिय युवाहरूको देशव्यापी संगठन बनाउनुपर्छ भन्थे । तर, योजना सबै थाती राखेर बिते उनी । झापामा गोमन, धामन, करेत, बेन्डेट करेतलगायतका दर्जनौं सर्प पाइन्छन् । केही आप्रवासी सर्पहरू पनि सीमावर्ती क्षेत्रमा बेला बखत देखिने गरेका उनको दाबी छ । हाम्रो हावापानीसँग नमिल्ने खालका सर्पहरू पनि बेलाबखत देखिन्छन,् उनी भन्छन्, ती सर्पहरू सिमाना नाघेर आउजाउ गर्ने गर्छन् । उनका अनुसार जसरी मान्छेहरू बसाइँ सरेर एक ठाउँबाट अर्को ठाउँ पुग्छन् । उसैगरी सर्पहरू पनि बसाइँ सर्छन् । नेपाली सर्प भारततिर र भारतीय सर्प यता आउन सक्छ । सर्प समात्ने काम निक्कै जोखिम मानिन्छ । तर, मुन्नाले ज्यानको बाजी थापेर निःस्वार्थ काम गरिरहेका छन् । उनीसँग सर्प समात्न प्रयोग हुने पर्याप्त औचारहरू पनि छैनन् । खुला हातैले पनि पक्रिरहेका हुन्छन् । जोखिम धेरै छ । ग्लोब्सहरू चाहिन्छ । उनीसँग त्यो सबै छैन । खुला हातकै सहायताले उनी सर्प समात्छन् अनि जंगलतिरको सुरक्षित स्थानमा लगेर छाडिदिन्छन् । अघिल्लो महिना दुइटा अजिङ्गर उनकै नेतृत्वमा समातेर सीमसार क्षेत्रमा छाडियो । विषालु सर्पलाई अलि बाक्लो जंगलतिर र विष नभएका र कम विषालुलाई सीमसारजस्ता क्षेत्रमा लगेर छाडिन्छ । सर्प च्याप्ने यन्त्र ग्रावर र सर्पलाई होल्ड गराउने फलामे डन्डी टङ उनीसँग थियो । अहिले ग्रावर बिग्रिएको छ । टङको भरमा सर्प पक्रिरहेका छन् । टङको सहायताले पक्रेको सर्पलाई कालो कपडाको झोलामा हालेर जंगलतिर छाडिदिन्छन् । ११ वर्षमा निकै सर्प समातेका छन्, खासमा हिसाब नै छैन । कतिपय सर्प किसानका सहयोगी हुन् भन्ने लाग्छ उनलाई । अन्नबालीमा लाग्ने मुसालगायतलाई खान्छ । प्रकृतिका लागि सर्प अत्यावश्यक छ । इको सिस्टमका लागि गोमन सर्पको भूमिका ठूलो रहने उनी बताउँछन् । यति कुरा मात्रै मान्छेहरूलाई बुझाउन सक्दा सर्प बचाउन सकिन्छ, मुन्नाले थपे, सँगै मान्छे र सर्पबीचको द्वन्द्व पनि कम गर्न सकिन्छ ।"
एनसेलको लाइसेन्स नवीकरण गर्न प्राधिकरणको अस्वीकार,"निजी र सरकारी स्वामित्वका प्रतिस्पर्धी दूरसञ्चार सेवा प्रदायकबीच सरकार र नियामकले समान व्यवहार नगरेको भन्दै एनसेलले गुनासो गर्दै आएको छ । हालै आयोजित एक कार्यक्रममा एनसेलका लिगल तथा रेगुलेटरी अफिसर (सीएलआरओ) विशालमणि उपाध्यायले अनुमतिपत्रको अनिश्चितता, घट्दो बजार र सरकारको विभेदकारी व्यवहारजस्ता कारणले टेलिकम क्षेत्रलाई धमिराले झैं खाइसकेको अभिव्यक्ति दिएका थिए । नेपाल टेलिकमले पाँच वर्षअघि नै तिर्नुपर्ने नवीकरण शुल्क विशेष सुविधा दिएर पाँच वर्षपछि तिर्दा जरिवाना, ब्याज केही नलाग्ने र एनसेललाई भने अग्रिम २० अर्बसहित अन्य बक्यौता तिर्न लगाउनु विभेदकारी व्यवहार भएको एनसेलका अधिकारीकोको भनाइ छ । एनटीसीले तेस्रो पटकको नवीकरणका लागि सुरुमा १८ करोड ९० लाख रुपैयाँ मात्रै बुझाएको थियो, हामीले अग्रिम ४ अर्ब दिन्छौं भनेका छौं, उनले भने, उल्टै ३ अर्ब जरिवाना पनि तिर्नुपर्छ भनिएको छ । प्रतिस्पर्धी कम्पनीबीच समान व्यवहार भएको छैन, हामीलाई चेपुवामा पार्ने काम भयो । प्राधिकरणका पूर्वअध्यक्ष भेषराज कँडेलले पनि एनसेललाई किस्ताबन्दी सुविधा दिनुपर्ने धारणा राखेका छन् । उनले बक्यौता नतिरेर खारेजीमा परेको स्मार्टसेलसँग एनसेलको तुलना हुन नसक्ने बताए । स्मार्टजस्ता खारेजीमा परेका कम्पनीहरूको आयस्रोत थिएन, खल्तीबाट हालेर सञ्चालन गर्नुपर्ने अवस्थाका थिए, एनसेलको त ३०३५ अर्ब आयस्रोत छ, तिर्दैन भन्ने कुरै आउँदैन, उनले भने, देशको आधा जनसंख्यालाई मोबाइल सेवा प्रदान गरिरहेको, नेपाल टेलिकमकै हाराहारीमा राजस्व बुझाइरहेको कम्पनीलाई स्मार्टजस्तो होला भनेर नचाहिँदो शंका गर्न आवश्यक छैन ।"
"अनुदानको दायित्व धेरै, बजेट कम","यस्तै, ०८० चैत मसान्तमा १ लाख २७ हजार २ सय १२ ऋणीलाई प्रवाह भएको १ खर्ब ४० अर्ब ५० करोड सहुलियतपूर्ण कर्जा लगानीमा (उठ्न बाँकी) छ । यसमध्ये कृषि तथा पशुपंक्षी व्यवसाय कर्जाअन्तर्गत ४९ हजार ६ सय ४८ ऋणीलाई प्रवाह भएको ९४ अर्ब ८५ करोड कर्जा छ । सोही अवधिमा महिला उद्यमशील कर्जाअन्तर्गत ७५ हजार ३ सय ३३ महिला उद्यमीलाई प्रवाह भएको ४३ अर्ब ७९ करोड कर्जा लगानीमा रहेको छ । सहुलियतपूर्ण कर्जाका अन्य शीर्षकअन्तर्गत २ हजार २ सय ३१ ऋणीको १ अर्ब ८५ करोड कर्जा लगानीमा रहेको छ सहुलियत कर्जा उपयोगसम्बन्धमा पनि अनेकौं प्रश्न उठेका छन् । यही कारण कर्जा उपयोगको अवस्था पत्ता लगाउन मूल्यांकन गरिने कार्यक्रम चालु आर्थिक वर्षको बजेट र मौद्रिक नीतिमा उल्लेख थियो । सोही नीतिका आधारमा राष्ट्र बैंकले स्वतन्त्र लेखापरीक्षकमार्फत मूल्यांकन पनि गराएको थियो । त्यसको प्रतिवेदन राष्ट्र बैंकले अर्थ मन्त्रालयमा बुझाएको छ । तर, बिहीबारसम्म ब्याज अनुदान रकम भुक्तानीबारे कुनै निर्णय नभएको स्रोतले बताएको छ । पछिल्लो समय नयाँ बजेटको काममा व्यस्त भएकाले यसतर्फ काम गर्न पाइएको थिएन, स्रोतले भन्यो, अब बाँकी रकम भुक्तानीको प्रक्रिया अघि बढाउँछौं । ब्याज अनुदान र कृषि बिमा शुल्कमा अनुदानबापत्को रकम भुक्तानी दिन समस्या नभएको अर्थका अधिकारीहरू बताउँछन् । ब्याज अनुदानबापत्को रकम सरकारबाट नआएको, बैंकहरूले त्यसअन्तर्गतको नयाँ कर्जा रोकेको र पुराना ऋणीबाट पूरै ब्याज असुलेकोबारे राष्ट्र बैंक पनि जानकार छ । हामीले निरन्तर ताकेता गरिरहेका छौँ, राष्ट्र बैंक स्रोतले भन्यो, हरेक पटक अर्थ मन्त्रालयबाट पनि छिट्टै भुक्तानी हुने आश्वासन पाउँछौँ तर, अझै पैसा आएको छैन । सरकारकै कार्यक्रम कार्यान्वयन गर्न रकम नआएपछि बैंक तथा वित्तीय संस्था यस्ता कार्यक्रम सञ्चालन गर्न उत्साहित नहुने नेपाल राष्ट्र बैंकका पूर्वकार्यकारी निर्देशक नरबहादुर थापा बताउँछन् । सरकारले आफ्नो दायित्वबापत्को सबै रकम तत्काल भुक्तानी गर्नुपर्ने उनको भनाइ छ । यस्ता भुक्तानी रोकिँदा एकातिर नागरिकमा बैंक र सरकारप्रति विश्वास गुम्छ, उनी भन्छन्, अर्कोतिर बजारमा पैसा नआउँदा ऋणीले बैंकमा सावा ब्याज पनि भुक्तानी गर्न सक्दैनन् । बैंकको खराब कर्जा बढ्छ । यस्तै, ब्याज अनुदानको कर्जामा प्रशस्त बेथिति भएको महालेखा परीक्षकको ६१ औं वार्षिक प्रतिवेदनले औंल्याएको छ । एक पटक सहुलियतपूर्ण कर्जा उपभोग गरिसकेको ऋणीले पुनः अर्को बैंक तथा वित्तीय संस्थाबाट यस्तो कर्जा लिन नपाउने, स्वाप भएको कर्जामा ब्याज अनुदान नपाउने, सहुलियत कर्जा उपभोग गरिरहेका ऋणीलाई कर्जा सीमा थप गर्दा त्यसपश्चात कुनै पनि ब्याज अनुदान सुविधा नपाउने व्यवस्था कार्यविधिमा रहे पनि पूर्णरूपमा पालना भएको छैन, प्रतिवेदनमा भनिएको छ, कार्यविधिमा रहेको व्यवस्था कार्यान्वयन अवस्थाको मूल्यांकन गर्ने, अनुगमनबाट देखिएका विषयको कार्यान्वयनका लागि सम्बन्धित बैंक तथा वित्तीय संस्थालाई निर्देशन दिने कार्य राष्ट्र बैंक र अर्थ मन्त्रालयबाट भएको छैन । कार्यविधि विपरीत कर्जा उपयोग सम्बन्धमा अनुगमन गर्ने, लक्षित उद्देश्यअनुरुप प्रवाह भएको कर्जा सोही क्षेत्रमा लगानी भएको सुनिश्चित गरेर मात्र ब्याज अनुदानको रकम शोधभर्ना दिने व्यवस्था मिलाउनुपर्ने सुझाव महालेखाको छ ।"
बजेटले अर्थतन्त्र चलायमान बनाउन सक्दैन : परिसंघ,बजेटले सार्वजनिक निकायमा स्वदेशमा उत्पादित गलैँचा नै प्रयोग गर्नुपर्ने व्यवस्था गर्ने घोषणा गरेको छ । यो व्यवस्थाको स्वागत गर्दै परिसंघले आत्मनिर्भर भएका अन्य स्वदेशी वस्तुको प्रयोग पनि अनिवार्य गर्ने व्यवस्थाका लागि आग्रह गरेको छ । बजेटका धेरै पक्षहरू राम्रा हुँदाहुँदै पनि कतिपय सम्बोधन गर्नैपर्ने विषय छुटेका ठहर परिसंघको छ ।आन्तरिक उत्पादनलाई प्रोत्साहन गर्न तयारी वस्तु र कच्चा पदार्थको भन्सार दर कम्तीमा दुई तहको फरक गर्ने व्यवस्थाका लागि परिसंघले आग्रह गरेको छ । विगतका बजेटमा समेत समेटिएको तर कार्यान्वयन नभएका परियोजना यस पटकको बजेटमा पनि परेका छन् । बजेटमा राख्ने तर कार्यान्वयन नहुने परिपाटीको अन्त्य हुन आवश्यक रहेको पनि परिसंघले जनाएको छ ।
अग्रिम १० प्रतिशत आयकरले दाल उद्योग जोखिममा,"यी उद्योगमा प्रत्यक्ष र अप्रत्यक्ष गरी ५ हजारले रोजगारी पाइरहेका छन् । सरकारलाई निरन्तर कर बुझाइ राजस्वमा योगदान दिँदै आएका छौं, दाल उद्योगमा त्रुटिपूर्ण अग्रिम आयकर थपिएको हुन सक्छ, विज्ञप्तिमा भनिएको छ, कच्चा दालमा अग्रिम करको नीति उपयुक्त देखिँदैन । संघका अनुसार हाल सरकारले खुद नाफामा २० प्रतिशत सीमित गरिरहेको छ । अर्कोतर्फ अग्रिम करले न्यूनतम खुद नाफामा ५० प्रतिशत हुनुपर्ने देखाउँछ । यस्तो अवस्थामा कसरी उद्योग चलाउने ? आफ्नो सम्पूर्ण पुँजी नै अग्रिम आयकरका रूपमा जम्मा भई उद्योग सञ्चालन गर्न नसक्ने अवस्था आउँछ, उद्योग बन्द हुने अवस्था सिर्जना हुन्छ, विज्ञप्तिमा भनिएको छ । विज्ञप्तिअनुसार कच्चा दालमा अग्रिम आयकर लगाउँदा खुला सिमानाको फाइदा उठाई अवैध आयातले प्रोत्साहन पाउँछ । अनधिकृत तवरबाट दाल भित्रिँदा सरकारको राजस्व गुम्छ, रोजगारीमा प्रत्यक्ष असर पर्छ । स्वदेशी दाल उद्योग बन्द हुँदा आयातित दालमा भर पर्नुपर्ने र उपभोक्ताले गुणस्तरीय दाल खान नपाउने अवस्था सिर्जना हुने संघको भनाइ छ । त्यस्तै, अतिरिक्त महसुलले दालको मूल्य बढ्छ र यसले मुद्रास्फीतिमा प्रत्यक्ष असर पर्ने उल्लेख छ । स्वदेशी दाल उद्योगले १० प्रतिशत अग्रिम आयकर थेग्न नसक्ने हुँदा उद्योग बन्द हुने निश्चित छ । यसले देशको औद्योगिक क्षेत्रमा दीर्घकालीन असर पर्ने हुँदा कच्चा दालमा लागेको अग्रिम आयकर खारेज हुनुपर्छ, विज्ञप्तिमा भनिएको छ ।"
लुम्बिनीमा पुरानै आयोजनालाई निरन्तरता,"(बुटवल)संघीय सरकारले मंगलबार सार्वजनिक गरेको आगामी आर्थिक वर्षको बजेटमा लुम्बिनीका यसअघिका ठूला आयोजनाले निरन्तरता पाएका छन् । केही नयाँ र महत्त्वाकांक्षी आयोजना अघि सारिएको छ । अर्थमन्त्री वर्षमान पुनले सार्वजनिक गरेको आव २०८१८२ को बजेटले लुम्बिनी प्रदेशको आर्थिक केन्द्रको रूपमा रहेको बुटवललाई नै केन्द्रमा राखेको छ । लुम्बिनीलाई बर्थिङ सेन्टरको रूपमा विकास गर्नेदेखि भरतपुरबुटवलपोखरामुग्लिङभरतपुर आर्थिक त्रिभुज परियोजना अघि सारिएको छ । बुटवलदेखि गोरखपुरसम्मको ४ सय केभी अन्तरदेशीय प्रसारण लाइनको निर्माण कार्यदेखि बुटवलमै उच्च गतिको इन्टरनेट, विद्युत् सुरक्षालगायतका पूर्वाधारसहितको सूचना प्रविधि पार्क सञ्चालनको काम अघि बढाउने पनि बजेटमा उल्लेख छ । तिनाउ खोलामा सिग्नेचर पुल निर्माणका लागि बजेट विनियोजन भएको छ । बुटवलमा मेडिकल कलेज निर्माणदेखि रोल्पाको वडाचौर, दाङको टरी गाउँ र नेपालगन्जको विमानस्थलको स्तरोन्नतिका लागि बजेट छुट्याइएको छ । गुल्मीको कंके देउरालीको डाँडोमा जलाशययुक्त पोखरी निर्माण गरिने भएको छ । पूर्वअर्थमन्त्री विष्णु पौडेलले यसअघि सुरु गरेका बुटवल केन्द्रित ठूला र दीर्घकालीन महत्त्वका योजनाले आगामी आवका लागि पर्याप्त बजेट पाएका छन् । रूपन्देहीको तिलोत्तमामा निर्माण गर्ने गरी २०७५ चैत ८ मा तत्कालीन प्रधानमन्त्री केपी शर्मा ओलीले कार्यालय उद्घाटन गरेको बुटवल मेडिकल कलेजको निर्माण पनि आगामी वर्ष अघि बढ्ने उल्लेख छ । बजेटमा उल्लेख भएको र आगामी दिनमा मेडिकलको काम अघि बढ्ने गरी बजेट विनियोजन भएको खबरले तिलोत्तमावासी खुसी भएको तिलोत्तमा नगरपालिकाकी उपप्रमुख जागेश्वरीदेवी चौधरीले बताइन् । अलिअलि काम त भएकै थियो, अब पूर्णरूपमा निर्माण हुने गरी मेडिकल कलेजको काम अघि बढ्ने छ, उनले भनिन्, मेडिकल कलेजसँगै तिलोत्तमा र बुटवल केन्द्रित धेरै योजना अघि बढ्ने गरी बजेटले समेटेको छ । बजेटमा प्रस्तुत भएका योजना पूरा हुँदा बुटवल र तिलोत्तमा आर्थिक सहरको रूपमा विकास हुने उनले बताइन् ।सरकारले आर्थिक वृद्धिका सम्भावनाका क्षेत्रलाई समेट्दै एकीकृत विकासको अवधारणाअनुरूप नमुना विकास अभियान सञ्चालन गर्न भरतपुरबुटवलपोखरामुग्लिनभरतपुर लाई तीनवटा कोणमा राखी गण्डकी आर्थिक त्रिभुज परियोजना प्रस्ताव गरेको छ । यो परियोजनाअन्तर्गत निजी क्षेत्रसँगको साझेदारीमा औद्योगिक इकोसिस्टम निर्माण गरी औद्योगिक पुनरुत्थान र गुणस्तरीय रोजगारी सिर्जना गर्ने सरकारको विश्वास छ । त्रिभुज परियोजनाअन्तर्गत नारायणघाटबुटवल खण्डलाई निर्माण सामग्री तथा हेभी उद्योगको केन्द्र, बुटवलपोखरा सडक खण्डलाई डेडिकेटेड डबल लेनमा विस्तार गर्ने सरकारको तयारी छ । बुटवल उद्योग वाणिज्य संघका अध्यक्ष हरिप्रसाद अर्यालले सरकारले बुटवललाई केन्द्रित गरेर अघि सारेका केही आर्थिक क्षेत्रको विकासका ठूला योजना शब्दमा निकै आकर्षक र सुन्दर लाग्ने भए पनि कार्यान्वयनमा महत्त्वाकांक्षी भएको बताए । लामो समयदेखि हरेक वर्ष कार्यान्वयन नहुने यस्ता धेरै सुन्दर शब्द सुन्दै आएका छौं, त्यसैले कार्यान्वयनमा गएर तीव्र गतिमा काम नभएसम्म साँच्चै परिवर्तन नै हुन्छ कि भन्न सकिन्न, उनले भने । सरकारले यो वर्ष पनि रूपन्देहीको मोतिपुर औद्योगिक क्षेत्रको निर्माण कार्य सुरु गर्ने बजेटमा उल्लेख गरेको छ । तर, जग्गा विवादले निर्माणको काम तीन वर्षदेखि ठप्प छ । त्यस्तै बुटवल केन्द्रित कालिगण्डकीतिनाउ बहुउद्देश्यीय अन्तर जलाधार जलपथान्तरण आयोजना पनि अलपत्र छ । सरकारले त्यसको पनि आगामी वर्षमा सम्भाव्यता अध्ययन गरी कार्यान्वयनमा लैजाने उल्लेख गरेको छ । भैरहवामा एकीकृत जाँच चौकी, बुटवल गोरुसिंगे सडक विस्तार, बुटवल भैरहवा कपिलवस्तु त्रिभुज पर्यटन विकासलगायतका योजनामा पनि बजेटमा अघि सारिएको छ ।"
कोशी प्रदेशबाट 'श्रमाधान मेला,"(विराटनगर) रोजगारदाता र रोजगारी खोजीको दूरीलाई हटाउने भन्दै सरकारले श्रमाधान रोजगार मेला सुरु गरेको छ । बिहीबार कोशी प्रदेशबाट सुरु भएको मेला सात वटै प्रदेशमा हुनेछ । श्रम, रोजगार तथा सामाजिक सुरक्षा मन्त्रालयको नेतृत्वमा प्रदेश, स्थानीय तह र सरोकार निकायको आयोजनामा मेला सुरु भएको हो । कोशीमा शुक्रबारसम्म मेला चल्नेछ ।विराटनगरको सिटी प्यालेस होटल एन्ड रिसोर्टमा सुरु भएको मेलाको उद्घाटन गर्दै प्रधानमन्त्री पुष्पकमल दाहालले आगामी आर्थिक वर्षमा रोजगारी सिर्जनाका लागि सरकारले नयाँ कार्यक्रम र बजेट विनियोजन गरेको बताए । रोजगारी सिर्जना गर्न सरकारले लिएको नीति, बजेट तथा कार्यक्रमलाई कार्यान्वयन गर्न यो मेलाले मद्दत गर्नेछ, प्रधानमन्त्री दाहालले भने, हामीले रोजगारी सिर्जनाका लागि कृषि क्षेत्रलाई आधार मानेका छौं भने यसको सूचना तथा प्रविधि क्षेत्रले नेतृत्व लिने गरी रोजगारीका कार्यक्रमहरू बनाएका छौं ।रोजगारी सिर्जनाका लागि प्रधानमन्त्री रोजगार कार्यक्रमलाई पुनःसंरचना गरिने उनले बताए । प्रधानमन्त्री दाहालले ज्ञान, पुँजी, सीप र प्राविधिक क्षमताअनुसारको रोजगारी सुनिश्चित गर्न सरकारले रोजगार बैंकको अवधारणा कार्यान्वयनमा ल्याउने दाबी गरे । वैदेशिक रोजगारीबाट फर्किएकाहरू वा नेपालमै रहेको श्रम सीप र अनुभवको उपयोग गरी उद्यमशीलता विकास गर्न तथा रोजगारीको माग र आपूर्तिको विषयमा काम गर्ने रोजगार बैंकको अवधारणा सरकारले कार्यान्वयनमा ल्याउँदै छ, उनले भने, एक लाख रिटर्नीहरूलाई उनीहरूको ज्ञान, पुँजी, सीप र प्रविधि क्षमताअनुसारको रोजगारी सुनिश्चित गर्न सरकारले बजेटमा आवश्यक प्रबन्ध गरेको छ ।श्रम, रोजगार तथा सामाजिक सुरक्षामन्त्री डोलप्रसाद अर्यालले आन्तरिक श्रम बजारमा रहेको अवसर पहिचान गर्न मेलाले सहयोग गर्ने बताए । वैदेशिक रोजगारीमा पठाउन एजेन्टहरू घरघरमा पुगिरहेका छन् । तर, हाम्रो आन्तरिक श्रम बजारमा रहेको अवसर पहिचान हुन सकेको छैन । आन्तरिक श्रम बजारमा विदेशी श्रमिकहरूको बाहुल्य बढिरहेको छ । त्यो अवसर नेपाली श्रमिकलाई नै दिनका लागि यो मेलाको आयोजना गरिएको हो, उनले भने ।वैदेशिक रोजगारीलाई व्यवस्थित गर्न र आन्तरिक रोजगारीलाई प्रवर्द्धन गर्न केहीअघि श्रमाधान कल सेन्टर स्थापना गरेको र त्यसले प्रभावकारी ढंगले काम गरिरहेको उनले जानकारी गराए । कुनै बजेट नै नभएको अवस्थामा श्रमाधान रोजगार मेला सुरु गरेको र आगामी वर्षहरूमा यसलाई थप विस्तार गरेर लैजाने मन्त्री अर्यालले बताए । मेलाले कतिलाई रोजगारी दिन्छ भन्ने होइन, केही न केही सुरुवात गरौं भनेर हो, उनले भने, आगामी वर्ष यसलाई निकै व्यवस्थित गरेर लैजान्छौं ।कोशी प्रदेशका मुख्यमन्त्री हिक्मत कार्कीले नेपालको श्रम क्षेत्र कमजोर बन्दै जाँदा रोजगारीका अवसरहरू पनि खुम्चिएको बताए । रोजगारी सिर्जनाका लागि औद्योगिक वातावरण चाहिन्छ । लगानीकर्ता बैंकहरूको नीतिगत कमजोरीबाट पीडित भइरहेका छन् । यसलाई हटाएर लगानीको वातावरण बनाउन म प्रधानमन्त्रीसमक्ष आग्रह गर्छु, उनले भने । श्रम सचिव घनश्याम उपाध्यायका अनुसार मेलाले आन्तरिक रोजगारीलाई प्रवर्द्धन गर्ने तथा वैदेशिक रोजगारीलाई व्यवस्थित गर्नेछ । नेपाल उद्योग वाणिज्य महासंघका अध्यक्ष चन्द्रप्रसाद ढकालले लगानीको वातावरण बनाउन सके मात्र रोजगारीका प्रशस्त अवसर सिर्जना हुने बताए । देशका सातै प्रदेशमा हुने श्रमाधान रोजगार मेला वाग्मती प्रदेशको ललितपुरमा जेठ ३० मा समापन हुनेछ । मेलालाई सीप तथा क्षमता विकासका सम्भावना र उपयोगका लागि मध्यस्थता गर्ने प्लेटफर्मका रूपमा लिइएको छ । रोजगार मेला कामको खोजीमा रहेका युवा र रोजगारदाताको मिलनबिन्दु स्थल हुनेछ ।"
कोषमा आबद्ध श्रमिक परिवारलाई उपचार सुविधा,"सामाजिक सुरक्षा कोषमा आबद्ध अनौपचारिक र वैदेशिक रोजगारीमा गएका श्रमिकका परिवारले अबदेखि औषधोपचार सुविधा पाउने भएका छन् । बिहीबार विराटनगरबाट आरम्भ भएको श्रमाधान रोजगार मेलाको अवसर पारेर कोषले विस्तार गरेका सुविधाबारे श्रम, रोजगार तथा सामाजिकमन्त्री डोलप्रसाद अर्यालले औपचारिक घोषणा गरेका हुन् । यसअघि २०७९ पुसदेखि औपचारिक क्षेत्रका योगदानकर्ताका श्रीमान् या श्रीमतीलाई औषधोपचार सुविधामा समेटेको कोषले जेठ १७ देखि लागू हुने गरी अनौपचारिक र वैदेशिक रोजगारीमा गएका श्रमिकका परिवारले नै औषधोपचार सुविधा पाउने गरी कार्यविधि संशोधन गरेको हो । यससँगै अनौपचारिक र वैदेशिक रोजगारीमा गएका श्रमिकका श्रीमान्, श्रीमती र १८ वर्ष उमेर नपुगेका छोराछोरीले वार्षिक १ लाख रुपैयाँसम्मको औषधि उपचार सुविधा पाउनेभएका छन् ।कोषले यसका लागि तीन महिनाअघि नै कार्यविधि संशोधन गरेको र बिहीबारदेखि कार्यान्वयनमा आएको कोषका निर्देशक उत्तमराज नेपालले जानकारी दिए । त्यस्तै, अनौपचारिक र वैदेशिक रोजगारीमा गएका श्रमिकका लागि कोषले उपचार सुविधा पाउन योग्य समयावधिलाई नौ महिनाबाटघटाएर तीन महिनामा झारेको छ । यसअघि कोषमा योगदान गर्न थालेको नौ महिनापछि मात्र उपचार सुविधाका लागि योग्य हुने व्यवस्थारहेको थियो ।"
तातो हावाले पश्चिम तराई प्रभावित,"मनोज पौडेल (कपिलवस्तु), रूपा गहतराज (नेपालगन्ज) र अर्जुन शाह (धनगढी)"
बिहीबार वर्षकै बढी गर्मी,"काठमाडौं (कास) बिहीबार धनगढीको तापक्रम यस वर्षको हालसम्मकै सबैभन्दा उच्च बिन्दुमा उक्लियो । जल तथा मौसम विज्ञान विभागका अनुसार धनगढीमा बिहीबारको अधिकतम तापक्रम ४४१ डिग्री सेल्सियस पुगेको थियो । जुन देशभरिमा यस वर्षको हालसम्मकै अधिकतम तापक्रम मापन भएको हो । न्यूनतम तापक्रम ३०२ डिग्री सेल्सियस थियो । मौसम पूर्वानुमान महाशाखाका मौसमविद् सरोज पुडासैनीका अनुसार यसअघि सबैभन्दा धेरै ४३६ डिग्री सेल्सियस तापक्रम भैरहवामा मापन भएको थियो । काठमाडौंको तापक्रम गत शनिबार र बिहीबार ३४ डिग्री सेल्सियसभन्दा माथि पुगेको थियो । बिहीबार यस वर्षकै धेरै गर्मी महसुस गरिएको थियो ।बिहीबार धनगढीसहित लुम्बिनी र सुदूरपश्चिम प्रदेशका १२ वटा मापन केन्द्रमा ४० डिग्री सेल्सियस वा सोभन्दा बढी दरको अधिकतम तापक्रम मापन भएको थियो । ४० डिग्रीभन्दा माथिको तापक्रमले खतराको संकेत गर्ने मौसमविद् पुडासैनीले बताए । एकै स्टेसनमा दुई दिनसम्मको अधिकतम तापक्रम ४० डिग्री सेल्सियसभन्दा बढी भइरहेमा त्यस क्षेत्रमा तातो हावाको लहर अर्थात् लू चलेको मानिन्छ, पुडासैनीले भने । मौसमविद् पुडासैनीका अनुसार सामान्यतया बिहानको समयमा तापक्रम न्यूनतम दरमा हुन्छ । तापक्रम वृद्धिको ट्रेन्ड घाम उदाएसँगै बढ्दै जान्छ । बादल अथवा अन्य मौसमी प्रणालीहरू नदेखिएमा दिउँसो १ देखि ३ बजेसम्मको तापक्रम अधिकतम बिन्दुमा पुग्ने गर्छ । यसपछि बिस्तारै घट्दै जान्छ र राति पनि घट्छ । मौसम विज्ञान विभागका अनुसार हाल देशभर प्रिमनसुन चलिरहेको छ । बिहीबार बेलुकी काठमाडौंसहित देशका विभिन्न स्थानमा मेघ गर्जन र ठूलो हावाहुरी चलेको थियो । स्थानीय वायु, पश्चिमी वायु र बंगलादेश आसपास रहेको न्यून चापीय प्रणालीको आंशिक प्रभाव रहेको छ ।"
संवैधानिक परिषद् विधेयकमा सहमति,"(काठमाडौं)प्रतिनिधिसभाको राज्य व्यवस्था तथा सुशासन समितिले संवैधानिक परिषद्सम्बन्धी विधेयक सर्वसम्मतिले पारित गरेको छ । प्रधानमन्त्रीको सहमतिमा मात्र निर्णय हुने गरी विधेयक पारित भएको हो । संवैधानिक परिषद् सम्बन्धमा कानुनी रिक्तता रहेको अवस्थामा राजनीतिक दलहरूबीच प्रधानमन्त्रीको सहमति नहुँदा पनि परिषद्बाट निर्णय हुन सक्ने कि नसक्ने भन्ने विषयमा विवाद हुँदा उक्त विधेयक लामो समयदेखि अड्किएको थियो ।राज्य व्यवस्था समिति सभापति रामहरि खतिवडाका अनुसार यसअघि मुख्यतः कांग्रेस र एमालेबीच विवाद बनेको परिषद्बाट निर्णय गर्दा प्रधानमन्त्रीको सहमति अनिवार्य हुने कि नहुने भन्ने विषयमा एकमत कायम गरिएको हो । समितिको बिहीबारको बैठकले संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ लाई संशोधन गर्न बनेको विधेयक, २०८१ को प्रतिवेदन सदनमा पेस गर्ने निर्णय गरेको छ । संवैधानिक परिषद् अध्यक्ष र तत्काल बहाल रहेका सदस्यको ५० प्रतिशतले संवैधानिक परिषद्बाट निर्णय गर्न सक्ने व्यवस्था राखिएको छ । कांग्रेसमाओवादी गठबन्धन हुँदा तत्कालीन प्रमुख प्रतिपक्ष एमालेले परिषद् अध्यक्ष रहेका प्रधानमन्त्रीको सहमति नभए पनि निर्णय हुन सक्ने व्यवस्था गर्नुपर्ने अडान राखेको थियो । एमालेमाओवादीरास्वपाको सत्तारूढ गठबन्धन बनेसँगै एमालेले परिषद्सम्बन्धी विधेयकमा राख्दै आएको अडान छोडेको छ । संवैधानिक परिषद्को अध्यक्ष प्रधानमन्त्री हुने व्यवस्था छ । प्रधानन्यायाधीश, सभामुख, राष्ट्रिय सभा अध्यक्ष, प्रमुख प्रतिपक्षी दलका नेता र उपसभामुख परिषद्का सदस्य रहने संवैधानिक व्यवस्था छ । राज्य व्यवस्थाबाट पारित भएको विधेयकमा अध्यक्ष र तत्काल बहाल रहेका कम्तीमा ५० प्रतिशत सदस्य उपस्थित भएमा परिषद्को बैठकका लागि गणपूरक संख्या पुगेको मानिने उल्लेख छ । परिषद्मा सर्वसम्मतिले निर्णय हुन नसकेको अवस्थामा कस्तो विधि अपनाउने भन्नेबारे राज्य व्यवस्था समितिले जुटाएको सहमतिमा भनिएको छ, बैठकमा कुनै विषयमा सर्वसम्मतिबाट निर्णय हुन नसकेमा अध्यक्ष र तत्काल बहाल रहेका कम्तीमा ५० प्रतिशत सदस्यको बहुमतबाट निर्णय गरिनेछ ।प्रधानमन्त्री पुष्पकमल दाहालका तर्फबाट विधेयकका सम्बन्धमा धारणा राख्दै सञ्चार तथा सूचना प्रविधिमन्त्री रेखा शर्माले संवैधानिक परिषद्सम्बन्धी विधेयकमा पटकपटक छलफल गरेकाले सहमतिमा पारित गरेर जानुपर्ने बताएकी थिइन् । संवैधानिक परिषद्ले गर्ने संवैधानिक निकायको नियुक्ति सिफारिस रोस्टरका आधारमा हुने र परिषद्मा छलफलबाट मात्रै नाम सिफारिस हुने अभ्यास रहेकाले पनि सरकारले अगाडि सारेको व्यवस्था अध्यक्ष र कम्तीमा ५० प्रतिशत सदस्यको बहुमतबाट निर्णय गर्नुपर्ने व्यवस्था राख्नुपर्ने उनको भनाइ थियो । राज्य व्यवस्थाबाट पारित भएको यो व्यवस्थाअनुसार संवैधानिक परिषद्मा अध्यक्षसहित ३ जना मात्रै रहेको अवस्थामा बैठक बस्न सक्ने र प्रधानमन्त्रीलाई एक जनाले साथ दिएमा संवैधानिक निकायमा नियुक्ति हुनेछ ।राज्य व्यवस्थाले परिषद्को बैठक बस्ने मिति, समय र स्थान तथा सदस्यको उपस्थितिका बारे पनि निर्णय लिएको छ । परिषद्को बैठक बस्ने मिति, समय र स्थानको जानकारी सचिवले सदस्यलाई पत्रमार्फत गराउनुपर्ने र त्यस्तो जानकारी पत्रको अतिरिक्त विद्युतीय माध्यमबाट समेत गराउनुपर्नेछ भन्ने व्यवस्था समितिले राखेको छ । यसअघि बैठक बस्ने मिति, समय र स्थान तथा छलफलका विषयसूचीसहितको सूचना बैठक बस्नुभन्दा कम्तीमा ४८ घण्टा अगावै सदस्यहरूलाई पठाउनुपर्ने व्यवस्था थियो । बैठक बस्नु कति समय पहिले सूचना दिनुपर्ने भन्ने समय सीमा नराखिए पनि परिषद्का सदस्यले बैठकमा अनुपस्थित हुने जानकारी भने २४ घण्टा अगावै दिनुपर्ने विधेयकमा व्यवस्था गरिएको छ ।"
मधेशमा जनमतको नेतृत्वमा सरकार बनाउने सत्ता गठबन्धनमा सहमति,"जनकपुर (कास) मधेश प्रदेशमा जनमत पार्टीको नेतृत्वमा सरकार बनाउन तीन दलबीच सहमति भएको छ । बिहीबार बसेको एमाले, माओवादी केन्द्र र जनमत पार्टीको बैठकले जनमत पार्टीको नेतृत्वमा सरकार बनाउने सहमति गरेको सार्वजनिक भएको हो । सरकारमा यी तीन दलसँगै एकीकृत समाजवादी र लोकतान्त्रिक समाजवादी पार्टी पनि सहभागी हुने सहमतिपत्रमा उल्लेख छ । सहमतिमा तीनै पार्टीबाट संसदीय दलका नेताहरू एमालेका सरोजकुमार यादव, जनमतका महेशप्रसाद यादव र माओवादीका भरतप्रसाद साहको हस्ताक्षर छ । सहमतिमा लोकतान्त्रिक समाजवादी पार्टी र एकीकृत समाजवादीका प्रतिनिधिको हस्ताक्षर छैन । बैठकपछि जारी विज्ञप्तिमा भनिएको छ, सरकारमा सहभागी भएका दलहरूका बीचमा आपसी सहमतिमा मन्त्रालय बाँडफाँड गर्ने तथा नयाँ संयुक्त सरकार गठन प्रक्रियामा सकारात्मक अन्य दलहरूसँग पनि संवाद अघि बढाउने निर्णय भएको छ । जनमतको नेतृत्वमा सरकार बनाउने ५ दलबीच सहमति भएको भनिए पनि विज्ञप्तिमा ३ दलको मात्रै हस्ताक्षर रहेको छ ।"
क्यान अनुबन्धित सबै खेलाडी र अम्पायर फिर्ता,"(विराटनगर)विराटनगरमा सञ्चालित प्रथम कोशी प्रदेश दिवा रात्रिकालीन टी१० क्रिकेट प्रतियोगितामा वान एक्स ब्याट को विज्ञापन प्रयोग गरेको भन्दै नेपाल क्रिकेट संघ (क्यान) ले अनुबन्धित सबै खेलाडी फिर्ता बोलाएको छ । क्यानले अनुबन्धित खेलाडीलाई बिहीबार फिर्ता बोलाएसँगै क्रिकेट अम्पायर स्कोरर एसोसिएसन (कुसान) ले पनि म्याच नखेलाउन निर्देशन गर्दै अम्पायर फिर्ता बोलाएको हो । क्यानले खेलाडी र कुसानले अम्पायर फिर्ता बोलाए पनि आयोजकले स्थानीय अम्पायर प्रयोग गरेर प्रतियोगितालाई निरन्तरता दिएको छ । विराटनगर महानगरपालिका६ को आयोजनामा जेठ १३ देखि विराटनगर६ स्थित एमबीजे क्रिकेट मैदानमा सञ्चालित प्रतियोगितामा स्थानीय ७ क्लबको सहभागिता छ । ती क्लबमा चारचार जना भारतीय खेलाडी अनुबन्धित छन् । यसअघि क्यानले प्रतियोगिता आयोजना गर्न स्वीकृति दिँदै पीएमओए एरियाको व्यवस्थापन तथा सुरक्षाको जिम्मेवारी निर्वाह गर्न एसीयू प्रतिनिधि पठाउँदै खेलाडीसमेत उपलब्ध गराएको थियो । आयोजक विराटनगर महानगरपालिका६ का वडाध्यक्ष अक्षय सहनीले क्यानले प्रतियोगिताको बीचमा खेलाडी फिर्ता बोलाएर प्रतियोगिता नै प्रभावित पारेको बताए । विराटनगरको क्रिकेट विकासका लागि सडक निर्माणको बजेट ल्याएर प्रतियोगिता आयोजना गरेको थिएँ, उनले भने, क्यानले वान एक्स ब्याटको विज्ञापन प्रयोग गरेको भन्दै खेलाडीलाई फिर्ता बोलाएर प्रतियोगिता नै भाँड्ने प्रयास गर्नु राम्रो भएन । प्रतियोगिताका लागि वडा कार्यालयले ७ लाख रुपैयाँ बजेट विनियोजन गरेको छ । नेपाल क्रिकेट संघका अध्यक्ष चतुरबहादुर चन्दले जेठ १४ मै मोरङ जिल्ला क्रिकेट संघलाई पत्र पठाएर सचेत बनाएका थिए । जिल्ला क्रिकेट संघको स्वीकृतिमा भइरहेको नेपाल टी१० प्रतियोगिताको पहिलो संस्करणमा वान एक्स ब्याट कम्पनीको विज्ञापन प्रयोग भएको पाइएकाले त्यो प्रयोग नगराउनु हुन जानकारी गराउँछु, पत्रमा भनिएको थियो, गत अप्रिलदेखि १ मे २०२३ सम्म काठमाडौंमा सञ्चालन गरिएको एसीसी मेन्स प्रिमियर कप क्रिकेट प्रतियोगिताका दौरान संघले वान एक्स ब्याट प्रयोग गर्दै गर्दा विज्ञापन बोर्डबाट सोधनी भई पटकपटक स्पष्टीकरण पेस गरिएको र त्यसपछि सञ्चालन हुने कुनै पनि क्रिकेट प्रतियोगितामा वान एक्स ब्याटको विज्ञापन प्रयोग नगर्ने भनी नेपाल क्रिकेट संघको केन्द्रीय कार्यसमितिमा सहमति भएबमोजिम उक्त विज्ञापन प्रयोग नगर्न सचेत तुल्याइएको हो । प्रतियोगितामा हुने गतिविधिबारे संघको कुनै जिम्मेवारी नरहनेसमेत पत्रमा उल्लेख गरिएको छ । क्यानले स्पष्टीकरण दिने समयसम्म पनि धैर्य नगरेर खेलाडी फिर्ता बोलाइ प्रतियोगिता प्रभावित पारेको आयोजको गुनासो छ । मोरङ क्रिकेट संघका अध्यक्ष महमदसाद बाबुले क्यानको सुझावलाई पालना गरेर प्रतियोगिता सञ्चालन गरिने बताए । कुनै पनि क्रिकेट प्रतियोगितामा वान एक्स ब्याटको विज्ञापन प्रयोग नगर्नेबारेको सहमति हामीलाई चाहियो । नत्र क्यानका केही पदाधिकारीको लहडमा यत्रो लगानी र मिहिनेतले सञ्चालन गरेको प्रतियोगिता भाँड्न पाइँदैन, उनले भने, क्यानको सुझावलाई पालना गरेर भए पनि यो प्रतियोगिता रोकिने छैन । जेठ १३ देखि सुरु भएको प्रतियोगिताका बिहीबारसम्म १३ खेल सम्पन्न भएका छन् । जेठ १९ सम्म सञ्चालन हुने प्रतियोगितामा कुल २३ खेल खेलाउने तालिका थियो । यसैबीच क्यानले खेलाडी र कुसानले अम्पायर फिर्ता बोलाए पनि आयोजकले बिहीबार प्रतियोगितालाई निरन्तरता दिएको छ ।"
इंग्ल्यान्डसामु उपाधि रक्षाको चुनौती,"लन्डन (एएफपी) इंग्लिस कप्तान जस बटलरलाई लाग्छ, ट्वान्टी२० विश्वकप क्रिकेटको उपाधि रक्षा गर्न आफ्नो टोली सक्षम छ । भलै, इंग्ल्यान्डले डिफेन्डिङ च्याम्पियनका रूपमा ५० ओभरको एकदिवसीय विश्व कपलाई जोगाउन सकेन ।क्यारेबियन क्षेत्र र अमेरिकामा हुने सन् २०२४ को ट्वान्टी२० विश्व कपमा फेरि एकपल्ट इंग्ल्यान्ड नै उपाधिका लागि बलियो दाबेदार मानिएको छ । दुई वर्षअगाडिको संस्करणमा इंग्ल्यान्डले पाकिस्तानलाई हराएर उपाधि जितेको हो ।भारतमा सम्पन्न ५० ओभरको विश्वकपको कथा पनि यही थियो । बटलरसँगै लगभग तिनै खेलाडीले त्यो विश्व कप खेलेका थिए, तर नतिजा अत्यन्त खराब रह्यो । इंग्ल्यान्ड सुरुआतका सातमध्ये ६ खेलमा पराजित रह्यो । त्यसमध्ये पहिलो खेलमै इंग्ल्यान्ड न्युजिल्यान्डसँग ९ विकेटले पराजित भएको थियो । त्यसपछि अफगानिस्तानविरुद्धको खेल गुमाएको इंग्ल्यान्ड दक्षिण अफ्रिकाको हातबाट २ सय २९ रन अन्तरले नमिठोसँग हारेको थियो ।ह्वाइटबल क्रिकेटमा अहिलेको पुस्ताका सबैभन्दा राम्रा ब्याटरमध्ये एक बटलरले त्यस एकदिवसीय विश्व कपका ९ इनिङ्समा १५३३ को औसतले १ सय ३८ रन मात्रै बनाएका थिए । त्यतिबेला नै प्रश्न उठेको थियो, के ३३ वर्षीय बटलर तीन फरक भूमिकाले गलेका त हैनन् ? ती भूमिका थिए ब्याटर, विकेटकिपर र कप्तानको । त्यतिबेला इंग्ल्यान्डका अस्ट्रेलियाली प्रशिक्षक म्याथ्यु मोटको पनि खुबै आलोचना भएको थियो ।मोटले जसरी पालैपालो खेलाडीलाई खेलाएका थिए, त्यसलाई कमैले मात्र रुचाए । तर भारतमा आफ्नो टिम असफल हुनुका खास कारण रहेको बटलर बताउँछन् । मुख्य कुरा, हामीले भारतमा राम्रो खेल्नै सकेनौं । हामी पूरा प्रतियोगिता क्रममा द्विविधामा रह्यौं, के गर्ने र नगर्ने भनेर, उनी भन्छन्, यो हाम्रा लागि ठूलो शिक्षा रह्यो । हामीले कहिलेकाहीं खेलाडीलाई आफूखुसी खेल्ने छुट दिन्छौं, तर यस्तो स्वतन्त्रताले सधैं ठीकसँग काम भने गर्दैन ।बटलरका अनुसार अहिलेको ट्वान्टी२० विश्व कप जित्नका लागि २ सय रनभन्दा माथि बनाउनुपर्ने हुन सक्छ अथवा १ सय ४० रनको रक्षा गर्ने चुनौती पनि आउन सक्छ । हामी यो विश्व कपका क्रममा इंग्ल्यान्ड उत्तिकै बलियो छ भनेर सन्देश दिन चाहन्छौं, बटलरले भने, हामी सक्दो राम्रो खेल्न चाहन्छौं । यसपल्ट हामी आफ्नो उद्देश्यमा स्पष्ट छौं, कुनै प्रकारको द्विविधा छैन । एकदिवसीय विश्व कपको तुलनामा अहिलेको प्रतियोगितामा आफ्नो टिम बलियो रहेको उनले सुनाए ।वेस्ट इन्डिजको घरेलु क्रिकेटबाट बुझेर खेल्न सजिलो होस् भनेर इंग्ल्यान्डले टिममा वेस्ट इन्डिजका पूर्वकप्तान किइरोन पोलार्डलाई प्रशिक्षकका समूहमा समावेश गरेको छ । टिममा तीन उदीयमान खेलाडी छन् । त्यसबाट धेरै आस गर्न सकिनेछ । ती हुन् ओपनर फिल साल्ट, माथिल्लो क्रमका ब्याटर ह्यारी ब्रुक्स र अलराउन्डर विल ज्याक्स । उनीहरू तीनै जना इंग्ल्यान्ड टिममा आफ्नो छाप छोड्न चाहन्छन् । टिममा निरन्तर सदस्य रहनका लागि पनि उनीहरूलाई त्यो जरुरी छ । तर, टिमका सबैभन्दा हेर्नलायक खेलाडी हुनेछन्, जोफ्रा आर्चर । त्यही पुरानो ५० ओभरको विश्व कपदेखि उनी कुहिनाको चोटका कारण निष्क्रियजस्तै छन् । तर यसपल्टको विश्व कपका लागि टोलीमा फर्केका छन् । उनको सबैभन्दा ठूलो विशेषता हो, उनको जन्म बार्बाडोसमा भएको हो ।पछिल्लो १४ महिनायता पहिलो पटक इंग्ल्यान्डका लागि खेल्ने क्रममा उनले पाकिस्तानविरुद्ध २८ रनमा २ विकेट लिए र त्यसमा इंग्ल्यान्ड २८ रनले विजयी रह्यो । त्यस जितमा बटलरले ५१ बलमा ८४ रन बनाए र प्लेयर अफ द म्याच बने । उनी मान्छन्, त्यो जितमा आर्चरको प्रदर्शन उत्कृष्ट रह्यो । उनी भन्छन्, इंग्ल्यान्डका लागि विकेट लिएपछि उनमा अपार खुसी देखियो । हामी सबै उनले राम्रो खेलुन् भन्ने चाहन्छौं । आफ्नो जन्मभूमिमा आर्चरको प्रदर्शन कस्तो हुनेछ, त्यो हेर्नलायक रहनेछ । चारै ओभरको खेलमा बलर सीमित हुने भए तापनि आर्चरसामु आफू पूर्णतः चोटमुक्त भएको प्रमाणित गर्नुपर्नेछ ।"
अन्नपूर्ण म्याराथनमा लन्डनबाट चार जना,"(लन्डन)चौथो अन्नपूर्ण म्याराथनमा लन्डनबाट चार जना खेलाडीको सहभागिता हुने भएको छ । नेपाल रन यूकेका संयोजक सन्तोष राईको नेतृत्वमा सहभागी टोलीमा गत वर्ष एभरेस्ट म्याराथन दौडेकी नेपाल रनकी अञ्जु सिग्देल, हिलिङ्डन रनिङ क्लबकी निक्की र राइस्लिप रनिङ क्लबका सर्वजित रहेका छन् । जेठ २१ मा घान्द्रुकमा सम्पन्न हुने म्याराथनमा भाग लिन पाउँदाआफू निकै उत्साहित रहेको ५० वर्षीया अञ्जुले बताइन् ।गत वर्ष एभरेस्ट म्याराथनमा दौडिएर वादी बालबालिकाका लागि ५ लाख रुपैयाँ सहयोग गरेकी अञ्जुले यसपालि त्यस्तो च्यारिटी भने नराखेको बताइन् । महिलालाई म्याराथनमा भाग लिन प्रेरित गर्ने र महिला स्वास्थ्यमा खेलकुद, दौडजस्ता शारीरिक व्यायामले पुग्ने फाइदाबारे आममहिलामा चेतना जगाउने जमर्को आफूले गर्न चाहेको उनले बताइन् । महिलाले आँटेमा गर्न नसक्ने केही छैन भन्ने सन्देश दिन पनि आफूले चाहेको उनले सुनाइन् । अञ्जुले हालसम्म लन्डन, बर्लिन, न्युयोर्क, बोस्टन, सिकागोसहित १२ म्याराथन दौडिसकेकी छन् भने आउँदो वर्ष टोकियो म्याराथनमा सहभागी भई विश्वका शीर्ष ६ म्याराथन पूरा गर्ने लक्ष्य पनि राखेकी छन् । सन् २०१८ नोभेम्बरदेखि दौडन सुरु गरेकी उनले ५के, १०के रन र केही हाफ म्याराथन दौडेपछि सन् २०२० बाट म्याराथन सुरु गरेकी थिइन् । लायन्स क्लब अफ नारायणगढ र नेपलिज कम्युनिटी यूके सदस्य अञ्जु बेलाबेला च्यारिटी कर्ममा पनि सहभागी हुॅदै आएकी छन् ।"
अस्ट्रेलियाली क्रिकेट दूतमा जोशी र लोहनी,"(अस्ट्रेलिया)अस्ट्रेलियाली क्रिकेटले मल्टिकल्चरल एम्बासडर अर्थात् बहुसांस्कृतिक दूत कार्यक्रमअन्तर्गत दुई नेपालीलाई चयन गरेको छ । दक्षिण अस्ट्रेलियाबाट नेपाली मूलका विजय जोशी र क्विन्सल्यान्डबाट अमित लोहनी बहुसांस्कृतिक दूतमा चयनभएका हुन् ।क्रिकेटलाई समावेशी र विविधता दिने उद्देश्यले बहुसांस्कृतिक दूत अवधारणा ल्याइएको क्रिकेट अस्ट्रेलियाले जनाएको छ । ५० जनाको समूह बनाई यो कार्यक्रम सञ्चालनमा ल्याइएको हो । यसमा वर्तमान क्रिकेट खेलाडी, व्यवसायी, राजनीतिज्ञ, पत्रकारलगायतका व्यक्ति दूतका रूपमा चयन भएका छन् । यसमा अस्ट्रेलियाली क्रिकेटरहरू उस्मान ख्वाजा, अलाना किङ, एस्टोन अगर, पाकिस्तानी पूर्वक्रिकेटर वसिम अक्रम, भारतीय रवि शास्त्री, श्रीलंकन रसेल आर्नोल्डलगायतका व्यक्ति समेटिएका छन् । मुख्य गरेर पूर्व तथा वर्तमान क्रिकेटरलाई समेटिएको भए पनि यस समूहमा अधिकांश एसियाली मूलका छन् । बहुसांस्कृतिक दूतमा न्यु साउथ वेल्स राज्यका पूर्वप्रिमियर ब्यारी ओफ्यारेलसमेत रहेका छन् । नेपाली मूलबाट समेटिएका जोशी दक्षिण अस्ट्रेलियामा नेपाली क्रिकेटलाई यहाँको मूलधार क्रिकेटसँग जोड्न महत्त्वपूर्ण भूमिका निर्वाह गर्नेमध्येका एक हुन् । एडिलेड नेप्लिज क्रिकेट एसोसिएसन (एन्का) का अध्यक्ष रहेका जोशीले दक्षिण अस्ट्रेलियामा बालबालिकादेखि युवालाई क्रिकेट खेल्न प्रेरित गर्ने उद्देश्यले विभिन्न प्रतियोगिता गर्दै आएका छन् । क्विन्सल्यान्डबाट बहुसांस्कृतिक दूतमा चुनिएका लोहनीले ब्रिसबनमा नेपाली क्रिकेटलाई यहाँको स्थानीय क्रिकेटसँग जोड्न भूमिका खेलेका छन् । क्विन्सल्यान्ड नेप्लिज क्रिकेट एसोसिएसनका अध्यक्ष रहेका उनी अन्य बहुसांस्कृतिक समुदायसँग नजिक रहेर क्रिकेटको विस्तारमा काम गरिरहेका छन् । नेपाली मूलका प्रतिभावान् खेलाडीलाई अस्ट्रेलियाको मूलधारको क्रिकेटमा अवसर दिलाउन अब झन् सक्रियतापूर्वक लाग्ने जोशीले बताए । मुख्य कुरा क्रिकेट अस्ट्रेलियासँग अब नेपाली समुदायको सिधै सम्पर्क हुने भयो, उनले भने, क्रिकेट अस्ट्रेलियाले बनाउने नीतिमा हामीले पनि सुझाव दिने अवसर पायौं । क्रिकेट अस्ट्रेलियाले पहिलो पटक बहुसांस्कृतिक समुदायका खेलाडी समेट्ने उद्देश्यले यो अवधारणा ल्याएको र त्यसमा नेपालसमेत समेटिनु गर्वको कुरा भएको जोशीले बताए । अब हामीले सल्लाह, सुझाव मात्र हैन कि प्रत्यक्ष रूपमा पोलिसी निर्माणमा कुरा राख्न पाइने भयो, उनले भने ।"
बीएफसीको विजयी सुरुआत,परासी (कास) पश्चिम नवलपरासीको भुमहीमा सुरु भएको नवलपरासी गोल्ड कप फुटबल प्रतियोगितामा चितवन बीएफसीले विजयी सुरुआत गरेको छ । भुमहीस्थित सहिद स्मृति रंगशालामा बिहीबार सम्पन्न उद्घाटन खेलमा बीएफसीले नवलपरासी११ लाई २१ गोल अन्तरले पराजित गरेको हो । प्रतियोगितामा ए डिभिजनसहितका आठ टिमको सहभागिता रहेको प्रतिष्ठानका अध्यक्ष प्रकाश पंगेनीले बताए । प्रतियोगितामा विजेताले ५ लाख ११ हजार र उपविजेताले ३ लाख ११ हजार रुपैयाँ पाउनेछन् ।

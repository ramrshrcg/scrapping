शीर्षक,विवरण
बीआरआई कार्यान्वयनमा कांग्रेस एमालेबीचमत मिलाउन सकस,"प्रधानमन्त्री ओलीले दुई साताअघि गठन भएको दुईदलीय राजनीतिक संयन्त्र मार्फत मंगलबारको बैठक बोलाउन लगाएका थिए । छलफलमा कांग्रेसका तर्फबाट सभापति देउवा, महामन्त्री गगनकुमार थापा र परराष्ट्रमन्त्री आरजु राणा देउवा उपस्थित थिए, एमालेबाट ओलीसहित पार्टी उपाध्यक्षसमेत रहेका उपप्रधान तथा अर्थमन्त्री विष्णु पौडेल सहभागी थिए । चीनले प्रधानमन्त्री ओलीलाई डिसेम्बर २५ (मंसिर १७२०) मा भ्रमण गर्न निमन्त्रणा गरेको छ । सरकारले औपचारिक निर्णय नगरे पनि चीनले बोलाएकै मितिमा भ्रमण गर्ने तयारी भएको छ । ओलीले गत असारमा प्रधानमन्त्री नियुक्त भएलगत्तै चीनबाट भ्रमणको निमन्त्रणा पाएका थिए । चौथो पटक प्रधानमन्त्री भएपछि ओलीले पाएको विदेश भ्रमणको यो पहिलो निमन्त्रणा हो । परराष्ट्र मन्त्रालयका एक अधिकारीका अनुसार त्यतिबेला असोज दोस्रो साता औपचारिक भ्रमण गर्न आग्रह गरिएको थियो । तर, प्रधानमन्त्री ओली संयुक्त राष्ट्रसंघको ७९ औं महासभामा भाग लिन अमेरिका जाने तय भएकाले चीन भ्रमण हुन सकेन । किन पेचिलो भयो बीआरआई ? चीनको राष्ट्रपति बनेलगत्तै सन् २०१३ मा सी चिनफिङले वान बेल्ट वान रोड (ओबीओआर) घोषणा गरेका थिए । यसले विश्वसँग चीनको सम्पर्कलाई सुदृढ गर्ने लक्ष्य राखेको उनको भनाइ थियो । सीले सन् २०१५ मा ओबीओआर लाई नयाँ नाम बेल्ट एन्ड रोड इनिसिएटिभ (बीआरआई) दिए । चीनका अनुसार बीआरआई बेइजिङको अन्तर्राष्ट्रियस्तरको मुख्य सहकार्य र आर्थिक रणनीति हो । चीनले यसअन्तर्गत कनेक्टिभिटी, व्यापार र आर्थिक वृद्धिका क्षेत्रमा काम गर्ने बताएको छ । त्यसअन्तर्गत रहेर चीनले विमानस्थल, बन्दरगाह, पावर प्लान्ट, रेलमार्ग, सडक, पुल र सूचना प्रविधिका क्षेत्रमा काम गर्छ । चिनियाँ सरकारी सञ्चारमाध्यमका अनुसार मुख्यतः दक्षिण, दक्षिणपूर्व र मध्य एसिया, अफ्रिका र मध्यपूर्वका १ सय ३८ देशमा बीआरआई परियोजना अगाडि बढाइएको छ । नेपालसहित १४७ मुलुक बीआरआईमा सदस्य छन् ।सिल्क रोड ब्युँताएर मध्य एसिया हुँदै युरोपसम्म जोड्ने सडक पूर्वाधार विकास गर्ने र समुद्री मार्ग अफ्रिका, ल्याटिन अमेरिकालगायत अन्य भूभाग जोड्ने रणनीति भनिए पनि नेपालका सन्दर्भमा बीआरआईको परिभाषा फरक देखिन्छ । नेपालका लागि चिनियाँ राजदूत छन सोङ बीआरआई कुनै पनि भूराजनीतिक उपकरण नभएको दाबी गर्छन् । फ्रेन्ड्स अफ सिल्क रोड नेपालले गत चैत २ मा आयोजना गरेको बीआरआईसम्बन्धी कार्यक्रममा उनले भनेका थिए, बीआरआई पूर्ण रूपमा खुला, समावेशी र पारदर्शी छ । यसलाई ऋणको पासो भन्ने गलत भाष्य खडा गर्न खोजिएको छ, जुन गलत हो । बीआरआई सहकार्यका लागि हो । यो कुनै पनि भूराजनीतिक उपकरण होइन । बीआरआईले चिनियाँ लगानीका लागि नेपालमा अनुकूल वातावरण सिर्जना गर्ने अपेक्षा गरिएको उनको भनाइ थियो । बीआरआईको अवधारणाअन्तर्गत द्विपक्षीय सहयोगसम्बन्धी समझदारीपत्रमा (एमओयू) मा सन् २०१७ मे १२ मा नेपाल र चीनबीच हस्ताक्षर भएको थियो । हालसम्म नेपालमा बीआरआईअन्तर्गत कुनै पनि परियोजना सुरु भएको छैन । ओलीले नै प्रधानमन्त्रीका रूपमा सन् २०१९ मा चीन भ्रमण गर्दा बीआरआई परियोजनाअन्तर्गत रहने गरी ३५ परियोजनाको सूची अघि सारेको थियो । तर बेइजिङले संख्या घटाएर एक अंकमा कायम गर्न ९ परियोजना चिनियाँ पक्षलाई बुझाइएको थियो । नेपालले अघि सारेका ९ परियोजनामा केरुङकाठमाडौं रेलको सम्भाव्यता अध्ययन, रसुवागढीकाठमाडौं सडक स्तरोन्नति, किमाथांकालिने सडक निर्माण, दिपायलबाट चिनियाँ नाकासम्मको सडक, टोखाविदुर सडक, गल्छीरसुवागढीकेरुङ ४०० केभी प्रसारण लाइन, तमोर जलविद्युत् परियोजना (७५६ मेगावाट), फुकोट कर्णाली हाइड्रो परियोजना (४८० मेगावाट) र मदन भण्डारी विश्वविद्यालय थिए । यीमध्ये फुकोट कर्णाली भारतीय कम्पनीले बनाउने सम्झौता भइसकेको छ । तत्कालीन प्रधानमन्त्री पुष्पकमल दाहालले गत वर्ष चीन भ्रमण गर्दा गल्छीरसुवागढीकेरुङ ४०० केभी प्रसारण लाइनलाई परिमार्जन गरेर २२० केभीमा झार्दै द्विपक्षीय रूपमा अघि बढाउने सम्झौता गरिएको थियो । अहिले रेलमार्गको पूर्वसम्भाव्यता अध्ययन मात्र भइरहेको छ । पछिल्लो समय बीआरआर्ई अघि बढाउनका लागि कार्यान्वयन योजनामा हस्ताक्षर गर्न चीनले नेपाललाई आग्रह गरिरहेको छ । तर, नेपालको आन्तरिक राजनीतिका कारण हालसम्म हस्ताक्षर हुन सकेको छैन । खासगरी सत्तारूढ दल एमाले र कांग्रेसबीचमा बीआरआईलाई लिएर फरकफरक बुझाइ छ । तत्कालीन प्रधानमन्त्री पुष्पकमल दाहालको सन् २०२३ सेप्टेम्बरमा भएको चीन भ्रमणमा बीआरआई कार्यक्रम कार्यान्वयन योजना लाई टुंगो लगाउने तयारी थियो । तर, तत्कालीन परराष्ट्रमन्त्री एनपी साउदले उक्त दस्ताबेज तयार गर्न दुई मुलुकका योजना आयोगहरूबीचमा छलफल हुनुपर्ने भनेपछि सम्झौता प्रक्रिया अवरुद्ध भयो । दाहालको भ्रमणका क्रममा जारी संयुक्त वक्तव्यमा दुई मुलुकले छिट्टै बीआरआई कार्यान्वयन योजना सम्झौतामा हस्ताक्षर गर्ने उल्लेख थियो । काठमाडौंमा गत असार ११ मा भएको १६ औं परराष्ट्र सचिवस्तरीय कूटनीतिक परामर्श संयन्त्रको बैठकमा बीआरआई कार्यक्रम कार्यान्वयन योजना को उल्झन फुकाउने गृहकार्य गरिएको थियो । तर, आफ्नै पार्टीका नारायणकाजी श्रेष्ठको नेतृत्वमा रहेको परराष्ट्र मन्त्रालयले पठाएको प्रस्तावलाई तत्कालीन प्रधानमन्त्री पुष्पकमल दाहालले रोकेका थिए । त्यस बेला माओवादी र कांग्रेसको सरकार थियो । त्यति बेला थप अध्ययन गर्नुपर्ने भन्दै नेपाली पक्षले प्रस्ताव रोकेको परराष्ट्र स्रोतले बतायो । चिनियाँ पक्षले भने बीआरआई कार्यान्वयनका लागि लगातार ताकेता गरिरहेको छ । चिनियाँहरूले हरेक पटकको भेटमा उक्त बीआरआई योजना कार्यान्वयन सम्झौताको कुरा उठाउँथे । उनीहरूले यो कहिले हुन्छ भनेर सोधिरहन्थे, चीनका लागि एक पूर्वराजदूतले कान्तिपुरसँग भने । नेपालमा अहिले कार्यान्वयन योजना सम्झौता गर्दा नै परियोजना टुंगोमा पुर्याउनुपर्छ वा पर्दैन भन्ने प्रश्न पनि उठिरहेको छ । उच्च राजनीतिक स्रोतका अनुसार प्रधानमन्त्री केपी शर्मा ओली बीआरआईमार्फत आउने परियोजना अनुदान र सहुलियत ऋण दुवै लिएर अघि बढाउनुपर्ने पक्षमा छन् । कांग्रेसले गत असार १७ मा बसेको पार्टीको पदाधिकारी र पूर्वपदाधिकारीहरूको बैठकबाटै बीआरआईलाई सहयोग वा अनुदान का रूपमा मात्र स्वीकार गर्न सकिने निर्णय गरेको छ । पूर्वपरराष्ट्रमन्त्रीसमेत रहेका कांग्रेसका प्रवक्ता प्रकाशशरण महत भने अहिले चीनसँग बीआरआईमार्फत अनुदानभन्दा पनि अन्य द्विपक्षीय सहयोग लिन चाहेको बताउँछन् । हामीलाई चीनले पहिलेदेखि नै दिन्छु भनेका रकम छन् । ती रकमलाई चीनले अनुदानका रूपमा दिँदा हुन्छ । अहिले हामीलाई बीआरआईमा नयाँ अनुदान चाहिने अवस्था छैन, उनले भने । यसले के संकेत गर्छ, अनुदानै दिए मात्रै पनि कांग्रेसले बीआरआई स्वीकार गर्दैन ।प्रमुख प्रतिपक्षी माओवादी केन्द्रका वरिष्ठ उपाध्यक्ष तथा पूर्वपरराष्ट्रमन्त्री नारायणकाजी श्रेष्ठ भने बीआरआईलाई ऋणका रूपमा मात्र बुझ्न नहुने उल्लेख गर्दै यसको फराकिलो आयाम रहेको तर्क गर्छन् । बीआरआईको अवधारणामा हस्ताक्षरपछि बीआरआई कार्यान्वयन योजना सम्झौता दोस्रो चरण हो । पहिले बीआरआई कार्यान्वयन योजना सम्झौतामा हस्ताक्षर गरौं, त्यसपछि मात्र तेस्रो चरणमा परियोजनाहरूको कुरा गर्ने हो, उनले भने, परियोजना लिँदा पनि हामीले सहुलियत ऋण वा अनुदानकै कुरा गरिरहेका छौं । अहिले ऋण वा अनुदान भन्ने बेला आइसकेको छैन । परियोजना हेरेर त्यहीअनुसार निर्णय हुन्छ । कान्तिपुरसँग गत कात्तिक २५ मा भएको कुराकानीमा एमाले उपमहासचिव तथा पूर्वपरराष्ट्रमन्त्री प्रदीपकुमार ज्ञवालीले बीआरआई भनेकै ऋण हो भन्ने बुझाइ सबैभन्दा पहिले सच्याउन जरुरी रहेको बताएका थिए । बीआरआई विकासको एउटा अवधारणा हो । पश्चिमा देशहरूले अघि सारेको विश्वव्यापीकरणले एउटा खास समूहलाई लाभान्वित गर्यो । विकासशील देशहरू पर्याप्त लाभान्वित हुन सकेनन् । विश्वव्यापीकरणको नयाँ अवधारणाअन्तर्गत समावेशी, हरित विकास र हरेक देशले आफ्नो योजना आफैं छनोट गरेर अघि बढ्ने नयाँ अवधारणा हो यो । यही विश्वासले १ सय ५० भन्दा बढी देश कुनै न कुनै रूपमा बीआरआईमा जोडिएका छन् । बीआरआई भनेकै ऋणको पासो हो भनेर अहिले जुन भाष्य निर्माण गर्न खोजिँदै छ, त्यो कतैबाट पनि पुष्टि हुँदैन ।ज्ञवालीले ऋण आवश्यकताअनुसार लिने उल्लेख गर्दै नेपालले विश्व बैंक, एसियाली विकास बैंक, अन्तर्राष्ट्रिय मुद्राकोष, युरोपेली विकास बैंकबाट ऋण लिने गरेको तर्क गरेका थिए । भारतले भूकम्पपछि एक खर्ब सहयोग गर्ने प्रतिबद्धता दियो । सुरुमा हाम्रो बुझाइ सबै अनुदान भन्ने थियो । पछि २५ अर्ब अनुदान र अरू भारतीय एक्जिम बैंकबाट लिने भन्ने कुरा भयो, उनले भनेका थिए । पोखरा विमानस्थललाई बीआरआई अन्तर्गत भन्दा विवाद सन् २०२३ जनवरी १ मा विमानस्थल उद्घाटन गर्ने ठीक अघिल्लो दिन काठमाडौंस्थित चिनियाँ दूतावासले वक्तव्य जारी गर्दै पोखरा अन्तर्राष्ट्रिय विमानस्थल बीआरआईअन्तर्गत निर्माण भएको उल्लेख गर्यो । त्यस क्रममा भनिएको थियो, नयाँ विमानस्थल चीन र अन्तर्राष्ट्रिय नागरिक उड्डयन संगठनको मापदण्डअनुसार डिजाइन र निर्माण गरिएको हो, जसले चिनियाँ परियोजनाहरूको गुणस्तर झल्काउँछ । यो नेपालको राष्ट्रिय गौरवको प्रतीक हो । उद्घाटन समारोहमा नेपालका लागि चीनका कार्यवाहक राजदूत वाङ सिनले पनि पोखरा अन्तर्राष्ट्रिय विमानस्थल बीआरआई अन्तर्गतकै परियोजना भएको आशयसहित अभिव्यक्ति दिएका थिए । चीनका राष्ट्रपति सी चिनफिङले सन् २०१३ मा अघि सारेको बीआरआई अवधारणालाई नेपालले सन् २०१७ मा हस्ताक्षर गरेको थियो । पोखरा अन्तर्राष्ट्रिय विमानस्थल निर्माण भने सन् २०१४ मै सुरु भएको थियो । त्यसैले चिनियाँ पक्षबाट पोखरा विमानस्थलको सन्दर्भसहित नेपालमा बीआरआई कार्यान्वयन भएकै जस्तो धारणा आएपछि अनेक टीकाटिप्पणी उठेका थिए । नेपाल सरकारले नै पोखरा विमानस्थल निर्माण बीआरआईअन्तर्गत नभएको भन्दै प्रस्ट पार्नुपरेको थियो ।"
बैंकर र उद्यमीलाई धम्क्याएरफिरौती मागेको आरोपमा समेत प्रसाईंमाथि अनुसन्धान,"पक्राउपछि प्रसार्इंलाई साइबर ब्युरोको जिम्मा लगाइएको र सीआईबीबाट अन्य कसुरहरूमा अनुसन्धान थालिएको उनले बताए । प्रहरीले प्रसार्इंसँग जोडिएका आर्थिक कारोबारसम्बन्धी आवश्यक कागजात उपलब्ध गराउन नेपाल राष्ट्र बैंकलाई पत्राचार गरेको छ । एक महिनाअघि राष्ट्र बैंकले पनि प्रसार्इं र उनका आफन्तका नाममा विदेशबाट शंकास्पद कारोबार देखिएको भन्दै अनुसन्धान गर्न सीआईबीमा पत्र पठाएको थियो । विभिन्न देशबाट प्रसार्इं र उनका आफन्तनातेदारका खातामा सन् २०२१ यता साढे १० करोड रुपैयाँ बराबरको विदेशी मुद्रा आएको भन्दै राष्ट्र बैंकले यो रकम शंकास्पद कारोबार हुन सक्ने आशंकासहित अनुसन्धानका लागि एक महिनाअघि सीआईबीमा पत्र पठाएको थियो ।यसबारे अनुसन्धान गर्न राष्ट्र बैंकको वित्तीय जानकारी इकाइ (एसआईयू) बाट एक महिनाअघि पत्र आएको प्रहरीको भनाइ छ । उक्त रकम गैरकानुनी रूपमा आएको भेटिए सम्पत्ति शुद्धीकरणसहितको कसुरमा कारबाही हुने छ । प्रसाईंले आफ्ना व्यवसाय सञ्चालनका लागि विभिन्न बैंकवित्तीय संस्थाबाट साढे ५ अर्ब रुपैयाँभन्दा बढी कर्जा लिएको देखिएको र यो कर्जा कानुनअनुसार प्रयोग भएनभएको विषयमा पनि अनुसन्धान अघि बढेको एसपी बोगटीले बताए । यसमा बैंकिङ कसुरअन्तर्गत कर्जा दुरुपयोगसम्बन्धी कानुनअनुसार अनुसन्धान अघि बढाइएको छ ।केही दिनअघि प्रसार्इंले प्रधानमन्त्री केपी शर्मा ओलीले कम्बोडियाको दूरसञ्चार कम्पनीमा लगानी गरेको र आफूसँग त्यसको प्रमाण रहेको भन्दै विभिन्न सञ्चारमाध्यम र सामाजिक सञ्जालमार्फत अभिव्यक्ति दिएका थिए । नेपालका नेताहरूले सिंगापुर, कम्बोडिया, मंगोलिया, तुर्कमिनिस्तान, साउथ अफ्रिका, केन्यामा पैसा लुकाएको र यसमध्ये प्रधानमन्त्री ओलीले कम्बोडियाको दूरसञ्चारमा लगानी गरेको उनको दाबी थियो ।प्रसाईंले आफूसँग लिखित, सिग्नेचर भएका प्रमाण रहेको र प्रमाण जुटाउन मात्र १ करोड साढे ११ लाख खर्च गरेको दाबी गरेका छन् । त्यसपछि प्रहरी निगरानीमा रहेका प्रसाईंलाई सीआईबीले अदालतबाट अनुमति लिएर मंगलबार पक्रेर थप अनुसन्धान गर्न साइबर ब्युरोको जिम्मा लगाएको हो ।प्रसाईंले साइबर अपराधसम्बन्धी कानुनको बर्खिलाप गएर प्रधानमन्त्री ओलीविरुद्ध अफवाह फैलाएको भन्दै पक्राउ गरिएको प्रहरीले जनाएको छ । सीआईबीले प्रधानमन्त्री खड्गप्रसाद शर्मा ओलीको कम्बोडियामा लगानी भन्ने भ्रामक समाचार सम्प्रेषण गरी सार्वजनिक नैतिकता, शिष्टाचारमा असर पार्ने गरी घृणा, द्वेष फैलाउने कार्य गरेको भन्दै प्रसाईंलाई अदालतको अनुमतिमा पक्राउ गरेको हो ।सीआईबी आफैं प्रतिवेदक (जाहेरीकर्ता) बनेर प्रसाईंलाई पक्राउ गर्न अदालतसँग अनुमति मागेको थियो । अदालतले सीआईबीको आग्रहअनुसार नै पक्राउ अनुमति दिएको थियो । त्यसपछि मंगलबार पक्राउ गरेर अनुसन्धानका लागि साइबर ब्युरोको जिम्मा लगाइएको छ । सीआईबी प्रवक्ता बोगटीका अनुसार प्रसार्इंसहित उनी समर्थक १० जना पनि पक्राउ परेका छन् । जसमा देवी संग्रौला, यदुनाथ सिग्देल, बलबहादुर तामाङ, माधव पौड्याल, ओमप्रकाश लुइँटेल, सुदीप नेपाल, राजु रानाभाट, विश्वास सुवेदी, तुल्सी विक र रमेश सिंह छन् । अरू केही अझै फरार रहेको प्रहरीले जनाएको छ ।पक्राउ परेका सबैलाई बुधबार अदालतमा उपस्थित गराउने तयारी छ । दुई महिनाअघि मात्र प्रसार्इं साइबर अपराधकै आरोपमा भक्तपुरस्थित आफ्नै घरबाट पक्राउ परेका थिए । प्रधानमन्त्री ओलीको कम्बोडियामा लगानी रहेको भनी सार्वजनिक गरिएका कागजातको सत्यतामाथि अनुसन्धान भइरहेको सीआईबीले जनाएको छ । प्रसाईंले उल्लेख गरेका कागजातमा ओलीको हस्ताक्षरसमेत छ । यो कागजात किर्ते भएमा त्यही कानुनअनुसार कारबाही हुने प्रहरीले जनाएको छ ।दुई वटा छुट्टाछुट्टै जाहेरीका आधारमा प्रहरी साइबर ब्युरोले दुई महिनाअघि प्रसार्इंलाई पक्राउ गरी मुद्दा चलाएको थियो । सोही अनुसन्धान प्रतिवेदनका आधारमा जिल्ला सरकारी वकिल कार्यालय काठमाडौंले उनीविरुद्ध अदालतमा मुद्दा दायर गरेकामा असोज १५ मा १ लाख धरौटी बुझाएर छुटेका थिए । २०८१ असोज ६ मा उनी साइबर अपराधकै आरोपमा भक्तपुरस्थित निवासबाट पक्राउ परेका थिए । दुई वटा जाहेरीका आधारमा पक्राउ परेका उनी जिल्ला अदालत काठमाडौंको आदेशले ९ दिनपछि धरौटीमा रिहा भएका थिए । दुवै मुद्दा काठमाडौं अदालतमा विचाराधीन रहेकै अवस्थामा पुनः प्रसाईं साइबर अपराधकै आरोपमा मंगलबार पक्राउ परेका हुन् ।प्रसार्इं सुरुमा नेकपा माओवादीसँग निकट थिए । माओवादी र एमाले एकतापछि बनेको नेपाल कम्युनिस्ट पार्टी (नेकपा) मा आबद्ध भई ओली र पूर्वप्रधानमन्त्री पुष्पकमल दाहालसँग निकट रहेका थिए । नेकपा विभाजनपछि प्रसाईं एमाले कित्तामा लागेर ओलीनिकट थिए । पछिल्लो पटक संघीय लोकतान्त्रिक गणतन्त्र मुलुकका लागि गलत व्यवस्था भएको भन्दै राजतन्त्र को वकालत गर्दै पूर्वराजा ज्ञानेन्द्रलाई झापामै बोलाएर स्वागत गरेका उनी त्यसपछि एमालेबाट निष्कासनमा परेका थिए ।पछिल्लो पटक राष्ट्र, राष्ट्रियता, धर्म संस्कृति र नागरिक बचाउ महाअभियान नाम दिएर संगठनमार्फत सक्रिय रहँदै आएका उनी अहिलेको व्यवस्थाविरोधी गतिविधि गर्दै आएका छन् । प्रसार्इंले यही मंसिर ७ मा काठमाडौंमा प्रदर्शन गर्ने बताइरहेका थिए । तर, विभिन्न कसुरमा अनुसन्धानका लागि प्रहरीले त्यसअघि नै पक्राउ गरेको छ ।"
माओरी आन्दोलन हाँकिरहेकी कान्छी सांसद,"(काठमाडौं)उपनिवेशकालीन बेलायत र माओरी आदिवासीबीच सन् १८४० मा भएको सन्धिको पुनर्व्याख्या गर्ने प्रस्तावित विधेयकविरुद्ध न्युजिल्यान्डको संसद् भवन बाहिर मंगलबार करिब ५० हजार मानिसले विरोध प्रदर्शन गरेका छन् । ९ दिनसम्म चलेको हिकोई (शान्तिपूर्ण विरोध र्याली) को अन्तिम दिन आदिवासी माओरीले संसद् भवन अगाडि बृहत् प्रदर्शन गरेका हुन् । न्युजिल्यान्डको इतिहासकै ठूलो हिकोईमा सहभागी अधिकांशले माओरी झन्डाको रङका पहिरन लगाएर राजधानी वेलिङ्टनका विभिन्न क्षेत्रको परिक्रमा गरेका थिए । ९ दिनअघि देशको उत्तरी क्षेत्रबाट सुरु भएको विरोध र्याली विभिन्न सहरहरू हुँदै राजधानी आइपुगेको हो । तीमध्ये कतिपय सयौं किलोमिटर खाली खुट्टा पैदलै राजधानी पुगेका थिए । प्रस्तावित विधेयकप्रति भएको विरोध न्युजिल्यान्डले हालसम्म देखेको सबैभन्दा ठूलो विरोध प्रदर्शन भएको बताइएको छ । यसअघि माओरीले सन् २००४ मा समुद्र र समुद्री किनारको स्वामित्वसम्बन्धी अधिकारका लागि बृहत् प्रदर्शन गरेका थिए । तर मंगलबारको प्रदर्शनमा भने त्यतिबेलाको भन्दा दोब्बर बढी सहभागी भएका स्थानीय सञ्चारमाध्यमले जनाएका छन् । माओरीले सन् १९७५ मा पनि भूमिसम्बन्धी अधिकारका लागि विरोध प्रदर्शन गरेका थिए । मंगलबारको विरोध प्रदर्शनले भने संसद्मा पेस गरिएको सन्धि सिद्धान्त विधेयक को विरोध गरिरहेका कार्यकर्ता र समर्थकहरूलाई एकै ठाउँमा उभ्याउन सफल भएको छ । उक्त विधेयक न्युजिल्यान्डवासीबीच समान व्यवहार हुनुपर्ने बताउँदै आएको सत्तारूढ दल एसीटी न्युजिल्यान्ड पार्टीले अघि सारेको हो । सन् १८४० को वैतांगी सन्धिका सिद्धान्तहरूलाई न्युजिल्यान्डले नयाँ विधेयकमा पुनर्व्याख्या र कानुनी रूपमा परिभाषित गर्नुपर्ने विषय उल्लेख गरिएको छ । १ सय ८४ वर्षअघि बेलायतका राजा र माओरी प्रमुखहरूबीच ते तिरिती ओ वैतांगी (वैतांगी सन्धि) मा हस्ताक्षर भएको थियो । सन्धिमा माओरी आदिवासीको भूमिसम्बन्धी अधिकार र सांस्कृतिक स्वायत्तताको संरक्षणको प्रतिबद्धता गरिएको थियो । न्युजिल्यान्डमा हाल प्रधानमन्त्री क्रिस्टोफर लुक्सन नेतृत्वको नेसनल पार्टी, उपप्रधानमन्त्री विन्स्टन पिटर्स नेतृत्वको न्युजिल्यान्ड फर्स्ट र डेभिड सेमोर नेतृत्वको एसीटी पार्टीको गठबन्धन सरकार छ । १ सय २३ सदस्यीय संसद्मा नेसनल पार्टीको ४९ सिट छ । एसीटीको ११ र न्युजिल्यान्ड फर्स्टको ८ सिट छ । त्यस्तै, विपक्षी दलहरू लेबरको ३४ र ग्रिनको १५ सिट छ । माओरीको दल ते पाती माओरी का संसद्मा ६ सदस्य छन् । मध्यदक्षिणपन्थी गठबन्धन सरकारका साझेदार नेसनल र न्युजिल्यान्ड फर्स्ट सबैका लागि समान अधिकार र जातिमा आधारित नीतिहरू खारेज गरिनुपर्ने पक्षमा छन् । विधेयकको पक्षमा रहेका भए पनि दुवै दलले यसलाई कानुनी कार्यान्वयनका लागि भने समर्थन नगर्ने बताएका छन् । कन्जरभेटिभ पूर्वप्रधानमन्त्री जेनी शेप्लीलगायतका आलोचकहरूले नयाँ विधेयकले न्युजिल्यान्डलाई विभाजन गर्ने बताउने गरेका छन् । न्युजिल्यान्डको ५३ लाख जनसंख्याको करिब १८ प्रतिशत माओरी समुदाय छन् । तर उनीहरू अन्यका तुलनामा राज्यका नीति निर्माण तहमा पुग्न सकेका छैनन् भने स्वास्थ्य, शिक्षालगायतको समस्या झेलिरहेका छन् । त्यसकारण पनि उनीहरूलाई सशक्तीकरण गर्ने उद्देश्यले दशकौंदेखि कायम रहेका नीतिहरू उल्टाउँदा समाजमा विभाजनको खाडलमा पर्ने आलोचकहरूको भनाइ छ । तर एसीटी नेता डेभिड सेमोरले भने समयसँगै सन्धिका मुख्य मूल्य र मान्यताहरूले न्युजिल्यान्डमा एकता नभई जातीय विभाजन निम्त्याएको दाबी गर्छन् । हामीले अघि सारेको सन्धि सिद्धान्त विधेयकले सबैको समान आधारभूत अधिकार र मर्यादा हुनुपर्छ भन्छ । चाहे ती हजार वर्षअघि यहाँ आएका म जस्तै सन्तान हुन् वा न्युजिल्यान्डको नागरिकका रूपमा आज बिहान मात्रै अकल्यान्ड अन्तर्राष्ट्रिय विमानस्थलमा विमानबाट ओर्लिएका हुन्, माओरी वंशका सेमोरले बीबीसीसँग भनेका छन् । गत बिहीबार संसद्मा पहिलो पटक विधेयकमा मतदान गर्ने तय गरेका थिए । तर त्यस क्रममा माओरी पार्टीकी सांसद् हानारावहिती मइपीक्लार्कले विधेयकको एक प्रति च्यातिन् र परम्परागत हाका नृत्य गरेकी थिइन् । त्यसलगत्तै अन्य सांसदहरूले उनलाई साथ दिएका थिए । त्यसपछि सभामुख गेरी ब्राउनलीले केही समयका लागि संसद् बैठक स्थगित गरेका थिए । यद्यपि, विधेयक पहिलो चरणमा बिहीबार विधेयक पारित भयो । तर न्याय समितिले विधेयक विवादास्पद भएको स्वीकार गर्दै यसबारे थप बहस गराउने बताइएको छ । यो विधेयक लागू हुनका लागि भने जनमत संग्रहमा मतदान गर्ने बहुमत मतदाताको समर्थन आवश्यक पर्नेछ । विधेयकप्रति विरोध चर्किएपछि संसद् भवनभित्र प्रधानमन्त्री क्रिस्टोफर लक्सनलगायतका सांसदहरूले विधेयकमाथि छलफल गरेका थिए । त्यस क्रममा लक्सनले विधेयक गठबन्धनको हिस्सा भए पनि कानुनमा पारित नहुने बताएका बीबीसीले उल्लेख गरेको छ । नेसनल पार्टीका रूपमा हाम्रो अवस्था अपरिवर्तित छ । हामीले दोस्रो चरणभन्दा बाहिरको विधेयकलाई समर्थन गर्दैनौं । त्यसैले यो कानुन बन्ने छैन, लक्सनले न्युजिल्यान्ड हेराल्डसँग भनेका छन् ।आदिवासीहरूलाई अधिकार प्रदान गर्ने मामिलामा न्युजिल्यान्ड विश्वकै अगुवा राष्ट्र मानिन्छ । तर लक्सनको मध्यदक्षिणपन्थी सरकारको नेतृत्वमा भने त्यस्ता अधिकारहरू जोखिममा पर्ने कतिपयको डर छ । उनीहरू हाम्रा अधिकार खोस्न उद्यत छन्, माओरी र स्विडेनी वंशका स्टान लिंगम्यानले बीबीसीसँग भनेका छन्, हिकोई सबै न्युजिल्यान्डवासीका लागि हो । हामी यो विधेयक विरुद्ध लड्ने छौं । हानाले संसद्मा गरेको नृत्य केही दिनयता अन्तर्राष्ट्रिय सञ्चारमाध्यम र सामाजिक सञ्जालमा भाइरल भइरहेको छ । भिडियोमा प्रतिक्रिया जनाउने अधिकांशले हानाको विरोधशैलीको प्रशंसा गरेका छन् । हाका माओरी समुदायको सांस्कृतिक पहिचान हो । प्रायः ऐतिहासिक कथा, सांस्कृतिक गौरव र पहिचानको भावना झल्काउन वा शत्रुलाई हाँक दिन गाइने हाकाको एउटै लय र शब्दले सन्दर्भको आधारमा भिन्न अर्थ दिन्छ । हातको लयबद्ध र खुट्टाको रौद्र भावको चाल, अनुहारको आक्रामक अभिव्यक्ति र गीतको वीरता भाव झल्काउने लयका कारण यो पछिल्लो समय माओरीको विश्वव्यापी परिचय नै बनेको छ ।वर्ल्ड बेसबल क्लासिक र बेब रुथ लिग वर्ल्ड सिरिजका खेलमा न्युजिल्यान्डको बेसबलको राष्ट्रिय टिमले परम्परागत हाका नृत्य प्रस्तुत गर्ने गर्छ । तर हानाले गत वर्ष संसद्मा प्रस्तुत गर्नुअघिसम्म यो नृत्य अन्तर्राष्ट्रियस्तरमा त्यति परिचित भने थिएन । न्युजिल्यान्डकै कान्छी सांसद हानाले सन् २०२३ को डिसेम्बर २२ मा संसद्मा आफ्नो भनाइ राख्नुअघि हाका नृत्य प्रस्तुत गरेकी थिइन् । सन् २००२ मा जन्मिएकी हाना २०२३ अक्टोबर १४ मा भएको चुनावबाट सांसद निर्वाचित भएकी हुन् । सांसदमा निर्वाचित हुँदा उनको उमेर २० वर्ष ७ महिना मात्र थियो । उनी न्युजिल्यान्डको १ सय ७० वर्षको इतिहासमै कम उमेरकी सांसद बनेपछि समाचारमा छाएकी थिइन् । त्यसमाथि उनले संसद्मापरम्परागत हाका नृत्य गरेपछि भने उनी विश्वभर चर्चामा आइन् । अल्पसंख्यक भए पनि पछिल्लो समय माओरी राजनीतिक रूपले सचेत हुँदै गएका छन् । जसका कारण उनीहरू पहिलेभन्दा बढी संगठित पनि भएका छन् । सन् २००४ मा उनीहरूले माओरी दल खोले । सरकारले विवादास्पद सामुद्रिक जमिनसम्बन्धी ऐन ल्याएपछि त्यसको विरोधमा माओरी समुदाय एक हुँदा अलग्गै दल जन्मेको थियो । पार्टीले संसद् र सरकारमा आफ्नो समुदायको निकै न्यून प्रतिनिधित्व भएकाले त्यसलाई बदल्ने योजना पनि अघि सारेको थियो । प्रारम्भिक वर्षहरूमा माओरी दलले महत्त्वपूर्ण चुनावी सफलता हात पारेको थियो । सन् २००५ को आम चुनावमा माओरी दलले न्युजिल्यान्डको संसद्मा ४ सिट जितेर आफूलाई एक राजनीतिक शक्तिका रूपमा स्थापित गर्यो । सन् २००८ मा यो दल प्रधानमन्त्री जोन की नेतृत्वको सरकारको साझेदार थियो । उक्त साझेदारीले माओरी दललाई नीतिगत निर्णयलाई प्रभाव पार्न र सरकारभित्र माओरी हितको वकालत गर्न सक्ने हैसियत पनि दिलाएको थियो । तर, आफ्नो निर्णय नचल्ने अवस्थामा सत्ताको लोभमा परेको भन्दै माओरी दलभित्रै ठूलो संख्याका सदस्यले यसको विरोध गरे । परिणामस्वरूप सन् २०१४ को चुनावमा माओरीले दुई सिट मात्रै हात पार्यो । यो हारबाट पाठ सिक्दै माओरी दलका नेताहरू संगठन निर्माण र समुदाय सचेतीकरणमा जोडतोडका साथ लागे । सन् २०२३ को चुनावमा भने माओरी दलले ६ सिट जित्न सफल भएको हो । हाना यही दलबाट गत वर्ष सांसदमा निर्वाचित भएकी हुन् । करिब एक हजार वर्ष पुरानो हाकालाई माओरीले पुस्तान्तरण गर्दै आएका छन् । जसका कारण हानाले हाकामार्फत विश्व समुदायलाई माओरीले भोगिरहेको ऐतिहासिक दमनलाई विश्वभर फैलाउन सफल भएकी छन् । न्युजिल्यान्डका आदिवासी माओरी अठारौं शताब्दीमा आप्रवासी युरोपेलीले खडा गरेको उपनिवेश र त्यसले गरेको बर्बरतापूर्ण अत्याचारबाट पीडित थिए । माओरी पोलिनेसियनका वंशज मानिन्छन् । तिनका पुर्खा कुशल नाविक थिए । उनीहरू करिब एक हजार वर्ष पहिले प्रशान्त महासागर पार गर्दै न्युजिल्यान्ड पुगेका थिए । न्युजिल्यान्ड पुगेपछि अलग्गै पहिचानका साथ संसारबाट अलग भएर बसेका उनीहरू बेलायती तथा अन्य युरोपेलीको आप्रवासनपछि अतिक्रमणमा परे । दुई पक्षबीच युद्ध हुँदा ठूलो संख्यामा माओरी मारिएका थिए । तर, पछि बेलायत र माओरी प्रमुखहरूबीच वैतांगीको सन्धि भएपछि न्युजिल्यान्ड देशका रूपमा स्थापित भएको थियो । तर, वैतांगीको सन्धि कार्यान्वयनमा आएन र माओरीले खोसिएको जमिन पनि फिर्ता पाएनन् । सन्धिअनुसार आफूहरूले अधिकार नपाएको भन्दै बेलाबेलामा माओरी आन्दोलित हुने गरेका छन् । त्यसलाई सम्झँदै हानाले गाएको हाकामा १२ लाख हेक्टर जमिन हडपिएको भन्ने वाक्यांश समावेश छ । माओरीले सन् १८४० को वैतांगी सन्धि कार्यान्वयन हुनुपर्ने, सन्धिअनुसार खोसिएको भूमि फिर्ता हुनुपर्ने, आफ्नो समुदाय दोस्रो दर्जाको नागरिकको हैसियतमा बाँच्नुपर्ने अवस्था अन्त्य हुनुपर्ने, माओरी भाषा तथा संस्कृतिले राष्ट्रिय महत्त्व पाउनुपर्नेलगायत माग छन् । माओरी समुदायका अधिकांश मानिस हृदयरोग, मधुमेह र मानसिक रोगसहितको स्वास्थ्य चुनौतीबाट पनि ग्रसित छन् । यसरी, शिक्षादेखि स्वास्थ्यसम्ममा देखिएको असमानतालाई मेटाउन आफ्नो समुदायलाई मूल प्रवाहमा ल्याउनुपर्ने माओरीको माग छ । (एजेन्सीहरूको सहयोगमा)"
खुलामञ्च कहिले हुन्छ खुला ?,"(काठमाडौं)वरिपरि खचाखच मानिस बसिरहेका छन् । सबैको अनुहारमा उल्लास छचल्किएको छ । बीचमा उभिएकी एक युवतीले भने दुवै हात माथि लगेर विजयको संकेत गरेकी छन् । २०४६ सालको जनआन्दोलन सफलतापछि खुलामञ्चमा आयोजित सभामा देखिएको यो दृश्य फोटो पत्रकार मीनरत्न वज्राचार्यले क्यामेरामा कैद गरेका थिए, जसले त्यति बेला खुबै चर्चा पाएको थियो । अहिले पनि धेरैले यो फोटो बिर्सिएका छैनन् । यो दृश्य खिच्दाको अवस्थाबारे वज्राचार्य भन्छन्, नेताहरूले भाषण गरिरहेका पोट्रेट फोटो खिचिरहेका थिएँ । भीडको बीचमा अकस्मात् एक युवती जुरुक्क उठेर प्रजातन्त्र जिन्दावाद भन्दै नारा लगाइन्, उनले भिक्ट्री संकेत गरेको क्षण गजब थियो । मैले तीनचार क्लिक गर्न भ्याएँ । २०४६ चैत २७ को त्यो दिन काठमाडौंको खुलामञ्चमा सभा आयोजना गरिएको थियो । बहुदलीय व्यवस्था पुनर्बहालीको खुसियालीमा उपत्यकाभरका नागरिक खुलामञ्चमा भेला भएका थिए । क्यामेरामा कैद भएकी युवती भने दुर्गा थापा हुन् । खुलामञ्च यो मात्र होइन, यस्तै अनेक राजनीतिक घटनाक्रमको साक्षी हो । २०३६ सालमा जनमत संग्रह घोषणा गरेपछि कांग्रेस नेता बीपी कोइरालाले खुलामञ्चबाटै सम्बोधन गरेका थिए । २०६२६३ सालको जनआन्दोलनले लोकतन्त्र स्थापना गरेपछि खुलामञ्चमै सभा आयोजना गरिएको थियो । खुलामञ्च सत्ता पक्ष र विपक्षीले शक्ति प्रदर्शन गर्ने तथा खबरदारी गर्ने ठाउँसमेत हो । माओवादीले पहिचानसहितको संघीय गणतन्त्रात्मक संविधान निर्माणका लागि ऐक्यबद्धता जाहेर गर्न २०६९ असार १ मा खुलामञ्चमै जनसभा गरेको थियो । सामूहिक रोजगारीका लागि सरकारलाई दबाब दिन २०७३ वैशाखमा नेपाली युवा खुलामञ्चमै धर्ना र आमरण अनशन बसेका थिए । केही वर्षयता भने खुलामञ्च बन्द छ । पुरानो बसपार्कमा काठमाडौं भ्युटावर निर्माण सुरु भएपछि खुलामञ्च सवारीसाधन गाडी पार्क गर्ने ठाउँ बन्यो । निर्माण सामग्री राख्ने थलो पनि यसैलाई बनाइयो । पछि पार्किङ हटाएर खुलामञ्चलाई आंशिक रूपमा सञ्चालन गरियो । पछिल्लो समय त्यहाँ कुनै राजनीतिक गतिविधि हुने गरेको छैन । यसको बेलाबेलामा चर्चा भने कुन रूपमा सञ्चालन गर्ने भन्ने विषयमा सरोकारवालाबीच हुने विवादका कारण हुने गरेको छ । खुलामञ्चको राजनीतिक र सांस्कृतिक महत्त्व भएकाले यसको अस्तित्व जोगाउँदै चाँडै खुलाउनुपर्ने राजनीतिककर्मी तथा अभियन्ताहरू बताउँछन् । पूर्वरक्षामन्त्री एवं कांग्रेस नेता भीमसेनदास प्रधान मुलुकमा लोकतन्त्र स्थापना गर्न ऊर्जा दिएको खुलामञ्चलाई भोलिका दिनमा आन्दोलनको थलोका रूपमा चिन्नसमेत जोगाउनुपर्ने बताउँछन् । सबै राजनीतिक दलले आमसभा गर्ने ठाउँ खुलामञ्च नै हो । यो क्रान्तिको उद्गम स्थल हो, उनले भने, टुँडिखेलको क्षेत्रफल सानो हुँदै गएको छ । सर्वसाधारणले प्रयोग गर्न पाउने त्यही खुलामञ्च बचेको छ, त्यसलाई जोगाऔं ।पूर्वसंस्कृति, पर्यटन तथा नागरिक उड्डयनमन्त्री एवं एमाले नेता योगेश भट्टराई पनि राजनीतिक गतिविधिको केन्द्रका रूपमा रहेको खुलामञ्चलाई सधैं र सबैका लागि खुला राख्नुपर्ने बताउँछन् । जनमत संग्रहदेखि खुलामञ्चको प्रयोग हुँदै आएको छ । यसलाई पञ्चायतवादी र बहुदलवादी सबैले प्रयोग गरे । २०४६ सालपछि भने यसको राजनीतिक प्रयोग बढी भएको छ, उनले भने, खुलामञ्चमै मैले मदन भण्डारी र सहाना प्रधानजस्ता नेताहरूलाई देखें ।भट्टराई राजनीतिक जागरण ल्याउन खुलामञ्चले महत्त्वपूर्ण योगदान गरेको बताउँछन् । धेरै नेताहरू खुलामञ्चबाटै जन्मिएको उनको भनाइ छ । २०४८ सालको आमनिर्वाचनमा एमालेले काठमाडौंका उम्मेदवारहरूको घोषणासमेत खुलामञ्चबाटै गरेको उनले सुनाए । बहुदलीय व्यवस्था र लोकतन्त्र ल्याउन आन्दोलनको केन्द्रका रूपमा खुलामञ्चले भूमिका खेलेको छ, उनले भने । खुलामञ्चलाई मानिसको विचार व्यक्त गर्न, असन्तुष्टि पोख्न र ट्राफिक आवागमनलाई प्रभाव नपार्ने नगरी विरोधका कार्यक्रम गर्न खुला हुनुपर्ने नेता भट्टराईको धारणा छ । हिजोको राजनीतिक परिस्थिति र अहिलेको अवस्था भिन्न छ । तर लोकतन्त्रमा कसैको अभिव्यक्तिको स्वतन्त्रतालाई थुन्न हुँदैन, उनले भने, लोकतन्त्रमा प्रत्यक्ष ढंगले आफ्नो कुरा राख्न स्थान चाहिन्छ । खुलामञ्च त्यही हो । यसलाई जीवित राख्नुपर्छ । काठमाडौं महानगरपालिकाले खुलामञ्चलाई चाँडै खुलाउने तयारी गरिरहेको छ । तर यसको स्वरूप बदलिने भएको छ । महानगरले खुलामञ्चको बीचमा फुटबल खेल्न दूबोसहितको मैदान र बिहानबेलुकी हिँड्नलाई ब्लक ओछ्याएर फुटपाथ बनाउने काम गरिरहेको छ । यसले खुलामञ्चको अस्तित्व नै खतरामा परेको भन्दै कतिपय सरोकारवालाले चिन्ता व्यक्त गरेका छन् । महानगर भने खुलामञ्चको संरक्षण र व्यवस्थापनकै लागि काम गरिरहेको दाबी गर्छ । मुक्त टुँडिखेलका अभियन्ता आलोकसिद्धि वज्राचार्य सार्वजनिक रूपमा गतिविधि गर्न पाउने गरी खुलामञ्च सञ्चालन गर्नुपर्ने बताउँछन् । खुलामञ्चको मर्म मेटिने गरी महानगरले कुनै किसिमको स्थायी भौतिक संरचना बनाए त्यसमा असहमति जनाउने उनले बताए । काठमाडौंमा खुलास्थानको अभाव रहेकाले भूकम्पजस्तो प्राकृतिक विपत्तिका लागि खुलामञ्चलाई खुला राख्नुपर्ने अभियन्ता वज्राचार्यको भनाइ छ । यसअघि महानगरले खुलामञ्चमा अन्डरग्राउन्ड पार्किङ गर्न खोजेको थियो तर जनस्तरबाट व्यापक विरोध भएपछि महानगर उक्त योजनाबाट पछि हट्यो । महानगर प्रमुख बालेन्द्र (बालेन) शाहका स्वकीय सचिव भूपदेव शाहले खुलामञ्च खुला नै हुने र त्यसमा कुनै पनि किसिमको संरचना नबन्ने बताए । मुलुकको राजनीतिक परिवर्तनमा खुलामञ्चको महत्त्व छ । राजनीतिक हिसाबले कार्यक्रम गर्न मात्र होइन, सबै रूपले सबैलाई खुला हुन्छ, उनले भने, राजनीतिक हिसाबले कार्यक्रम गर्न मात्र होइन, सबै रूपले सबैलाई खुला हुन्छ । महानगरले खुलामञ्च जानलाई कुनै शुल्क लिँदैन । कसैलाई रोकटोक पनि हुँदैन । महानगरका सार्वजनिक निर्माण विभाग प्रमुख सुरज शाक्यका अनुसार खुलामञ्चमा अहिले १६ हजार वर्गमिटरमा दूबो रोपिँदै छ । यस्तै, २४ सय वर्गमिटरमा ब्लक ओछ्याइँदै छ । लगभग ८० प्रतिशत काम सकिएको छ, उनले भने, दूबो रोपिसकेपछि खुलामञ्च धूलोरहित चौर बन्नेछ । फुटपाथ बनाउने र दूबो रोप्ने काम विकेश, सुनापति र दक्षिणकाली जोइन्ट भेन्चरले गरिरहेका छन् । २०८० माघ २३ मा महानगरसँग ठेक्का सम्झौता गरिएपछि फुटपाथ बनाउने र दूबो रोप्ने काम अघि बढेको थियो । यो काम मंसिरभित्रै सकिन्छ, महानगरका सहायक प्रवक्ता ध्रुवकुमार काफ्लेले भने, त्यसपछि खुलामञ्चलाई खुला गर्ने योजना छ । खुलामञ्चमा दूबो रोप्ने र ब्लकबिछ्याउने काममा महानगरको प्रत्यक्ष लगानी करिब ८० लाख रुपैयाँ हुने अनुमान गरिएको छ । खुलामञ्च दुई दशकअघि काठमाडौं महानगरपालिकाको स्वामित्वमा आएको हो । विकास समिति ऐनअन्तर्गत गठित राष्ट्रिय सभा तथा गृह उद्यान विकास समिति आर्थिक वर्ष २०५८५९ मा सम्पत्ति तथा दायित्व जिम्मेवारीसहित महानगरमा गाभिएको थियो । त्यसरी गाभिँदा महानगरले बालाजु बाइसधारा उद्यान, शंखपार्क, रत्नपार्क, रानीपोखरी, खुलामञ्च, राष्ट्रिय सभा गृह पाएको थियो । गाभिँदाको अवस्थामा खुलामञ्चमा बजार थियो । त्यसलाई हङकङ बजार भनिन्थ्यो । बजार त्यहाँबाट हटाएपछि भृकुटीमण्डपमा सर्यो, सहायक प्रवक्ता काफ्लेले भने, पुरानो बसपार्कमा काठमाडौं भ्युटावर बन्न थालेपछि तीन वर्षका लागि बसपार्क सञ्चालन गरियो । वीर अस्पतालको नयाँ भवन निर्माण सुरु भएपछि निर्माण व्यवसायीका सामान केही समय राखियो । अब भने खोल्ने तयारी छ ।"
"३५ वर्षपछि बल्ल सहिद घोषणा, राहतको पर्खाइमा परिवार","(रौतहट)गुजरा नगरपालिका२ मैराका ७५ वर्षीय सूर्यबहादुर सार्की एउटै कामका लागि ३५ वर्षदेखि राजधानी धाइरहेका छन् । २०४६ को जनआन्दोलनमा सुरक्षाकर्मीको गोली लागेर उनका छोरा रणबहादुरको मृत्यु भएको थियो । त्यो बेला छोराको उमेर २२ वर्ष थियो । आन्दोलनमा मृत्यु भएकाहरू अधिकांश सहिद घोषणा भए । तर, राजनीतिक पहुँच नपुग्दा रणबहादुरको नाम सहिदको सूचीमा अटेन । छोरालाई सहिद घोषणा गराउनकै लागि उनी ३५ वर्षदेखि अनवरत राजधानी धाइरहेका हुन् । उनको आवाज सरकारले बल्लतल्ल सुन्यो, दुई महिनाअघि रणबहादुरलाई सहिद घोषणा गरियो । बल्ल छोराको आत्माले शान्ति पाएको अनुभूति भयो, सूर्यबहादुरले भने । छोरालाई सहिद घोषणा गरिदिन माग गर्दै सूर्यबहादुरले प्रायः सबै दलका नेताहरूको दैलो चहारे । प्रजातान्त्रिक सरकारले छोरालाई उही बेला सहिद घोषणा गर्नुपर्थ्यो, भने, पहुँच नहुँदा पाउनसम्म दुःख पाइयो । सहिद परिवारलाई सरकारले १० लाख रुपैयाँ सहयोग दिन्छ । त्यसैको प्रक्रिया बुझ्न उनी जिल्ला प्रशासन कार्यालय गौर पुगे । प्रमुख जिल्ला अधिकारी हीरालाल रेग्मीले सहिद घोषणापछि माथिल्लो तहबाट कुनै निर्देशन नआएको बताए । माथिबाट जे निर्देशन आउँछ, त्यहीअनुसार क्षतिपूर्ति के गर्ने भन्ने हुन्छ, रेग्मीले भने, हामीले रणबहादुरको हकमा पहिले नै कागजात गृहमा पठाइसकेका छौं । गृह मन्त्रालयका सूचना अधिकारी उपसचिव दिलकुमार तामाङले पनि छुटेका सहिद परिवारलाई क्षतिपूर्ति दिनेबारे अहिले कुनै किसिमको निर्देशन नभएको बताए । सरकारले क्षतिपूर्तिबारे केही भनेको छैन । जिल्ला प्रशासनले प्रक्रिया अघि बढाएको हुन सक्छ, उनले भने, तत्कालै केही राहत दिने भन्ने छैन । पहिला नै केही राहत लिइसकेको हुनुपर्छ ।रणबहादुर ५ छोरामध्येका जेठा हुन् । कांग्रेसका सक्रिय सदस्य रहेका उनी २०४६ मा राजधानी पुगेरै आन्दोलनमा लागे । आन्दोलनकै क्रममा सुरक्षाकर्मीले चलाएको गोली लागेर २०४६ चैत २७ मा काठमाडौंको दरबारमार्गमा उनको मृत्यु भयो । यही भीडमा ज्यान गुमाएकाहरू प्रायः उही बेलै सहिद घोषणा भएर सरकारी सुविधा लिइसके । जबकि रणबहादुरलाई सहिद मान्नै सरकारलाई ३५ वर्ष लाग्यो । यस अवधिमा छोरालाई सहिद घोषणा गराउन माग गर्दै सूर्यबहादुर कागजातका फाइल बोकेर सिंहदरबारदेखि दलहरूका कार्यालय र प्रशासन धाउँदा धाउँदै गलिसकेका छन् । कुनै बेला राज्यले आफूप्रति दुर्व्यवहार गरेको भन्दै उनले सिंहदरबार र बालुवाटारमध्ये कुनै एउटा गेट अगाडि गएर आत्मदाह गर्ने चेतावनीसमेत दिएका थिए । उनले क्षतिपूर्तिका लागि पहल गरिदिन २०६३ जेठ १६ मा राष्ट्रिय मानवअधिकार आयोगमा पनि निवेदन दिए । आयोगले गृह मन्त्रालयलाई पत्राचार गरेपछि गृहले २०६३ असार १२ मा आवश्यक पहलका लागि जिल्ला प्रशासन रौतहटलाई पत्र पठाएको थियो । पटकपटक कांग्रेसको सरकार हुँदासमेत सहिद घोषणा गर्न पहल नहुँदा आफ्नो चित्त दुखेको उनले बताए । गाउँमा ज्यालामजदुरी गरी जीविकोपार्जन गर्दै आएको सार्की परिवारलाई कांग्रेस सरकारका पालामा राहतस्वरूप ५० हजार तत्काल र पछि १ लाख ५० हजार रुपैयाँ दिने निर्णय भएको थियो । तर, उनले ५० हजारभन्दा बढी रकम पाएनन् । बस्नका लागि सानो झुपडीबाहेक उनीहरूको जग्गा र आयस्रोत केही छैन । त्यसमा पनि छोराको मृत्युको पीडाले सधैं सताइरहने ७१ वर्षीया आमा झमककुमारीले गुनासो गरिन् । मेरो छोरा कसका लागि सडकमा गएको थियो ? केका लागि गयो ?, उनले प्रश्न गरिन्, राजतन्त्र निरंकुश भयो भनेर सडक आन्दोलनमा छोरा होमिएको होइन र ? आज तिनै छोरालाई राज्यले किन बेवास्ता गर्यो ? उनका तीन छोरा मजदुरी गर्छन् । दुई वर्षअघि सार्की परिवार मैरा बसाइँ सरेको छ ।"
"विरासत जोगाउन माओवादीलाई डर, रुकुम एमालेलाई कांग्रेसको रूखमा भर","(रुकुमपूर्व)पुथाउत्तरगंगा गाउँपालिका यतिबेला उपाध्यक्ष र वडा२ को अध्यक्षका लागि हुन लागिरहेको उपनिर्वाचनले गर्माएको छ । २०७९ को स्थानीय तह निर्वाचनमा माओवादीका तर्फबाट उपाध्यक्षमा निर्वाचित भूपेन्द्रा बुढा मगर र वडाध्यक्षमा निर्वाचित जसबहादुर सिर्पालीको गत भदौ २८ मा जिप दुर्घटनामा परी मृत्यु भएपछि यी दुई पदका लागि उपनिर्वाचन हुन लागेको हो । मंसिर १६ मा हुने निर्वाचनमा एमालेले जिल्ला उपसचिव रहेकी केशकुमारी तुलाचनलाई उम्मेदवार बनाएको छ भने माओवादीले नरपुरा बुढालाई अघि सारेको छ । नरपुरा भूपेन्द्राकी दिदी हुन् । यहाँ माओवादीलाई विरासत कायम राख्ने दबाब छ भने एमाले कांग्रेसको भरमा छ । एक्लै जित निकाल्ने सम्भावना नदेखेपछि एमालेले कांग्रेसको चिह्न (रूख) लिएर चुनावमा जाने निर्णय गर्दै तुलाचनको उम्मेदवारी कांग्रेसकै तर्फबाट दर्ता गराएको छ । माओवादीले उपाध्यक्षमा यसअघि ज्ञानदेवी पुनलाई उठाउने निर्णय गरे पनि उम्मेदवारी दर्ता गर्ने बेलामा भने बुढालाई अघि सारेको हो ।एमाले रुकुमपूर्वका अध्यक्ष लीलामणि गौतमले जिल्लाको पछिल्लो मतपरिणामअनुसार माओवादी पहिलो शक्तिका रूपमा रहेकाले यसपछिका दल (एमाले र कांग्रेस) मिलेर चुनावमा जाने निर्णय गरेको बताए । हाम्रो पार्टीको उम्मेदवारलाई सूर्य चिह्नबाटै उठाउने प्रयास थियो । तर कांग्रेस नेताकार्यकर्ताको समेत मनोविज्ञानलाई ख्याल गरेर रूख चिह्नबाट अघि सार्नुपर्यो, उनले भने, विगतमा पनि यस प्रकारका अभ्यास भएकाले यसलाई ठूलो विषय बनाइनु हुँदैन । एमाले र कांग्रेसले तालमेल गर्ने निर्णयका साथै दुई दलीय संयन्त्र निर्माण गरेर जाने विज्ञप्तिमार्फत जानकारी गराएका छन् । गत आइतबार दुवै पार्टीको जिल्ला नेतृत्वद्वारा जारी संयुक्त विज्ञप्तिमा संयन्त्रको आलोपालो नेतृत्वमा पहिलो ३ महिना एमाले पोलिटब्युरो सदस्य तथा जिल्ला इन्चार्ज खेममान खड्काले गर्ने भनिएको छ । कांग्रेस जिल्ला सभापति केशरमान रोकाले दुवै दलले साझा उम्मेदवार बनाएर निर्वाचनमा जाने र साझा घोषणा पत्रका आधारमा पालिका तथा वडाको चुनाव लड्ने सहमतिअनुरूप आफूहरू अघि बढिरहेको बताए । माओवादीका रुकुमपूर्वका जिल्ला सहइन्चार्ज रामसुर बुढाले पार्टीले ज्ञानदेवीको नाम सिफारिस गरेको भए पनि प्रदेश कमिटीले नरपुरालाई अघि सारेको बताए । अन्तिम टुंगो लगाउने जिम्मा प्रदेश कमिटीलाई भएकाले नरपुराको नाम सिफारिस भएर आयो, उनले भने । पुथाउत्तरगंगा सुरुदेखि नै आफूहरूका आधार क्षेत्र भएको भन्दै बुढाले अघिल्लो निर्वाचनको परिणाम र मतदाताको विश्वासका कारण आफ्ना उम्मेदवारले जित्ने दाबी गरे । हामी विगतभन्दा पनि बलियो भएका छौं भने अर्कोतिर एमालेकांग्रेस गठबन्धनमा धेरै कुरा मिलेको देखिँदैन । यसकारण हामी सहजै जित निकाल्न सक्छौं, उनले भने । एमाले जिल्ला अध्यक्ष गौतमले स्थानीय सरकारको नेतृत्वमा रहेको माओवादीबाट भ्रष्टाचार विकृति बढिरहेकाले मतदाताले विकल्प खोजेका र आफ्नो उम्मेदवारको जित हुने दाबी गरे । जनताले नेतृत्वमा विकल्प खोजेकाले यसपालि एमालेकांग्रेसको साझा उम्मेदवारको जित हुनेमा ढुक्क छौं, उनले भने । गत निर्वाचनमा पुथाउत्तरगंगा गाउँपालिकामा माओवादीकी भूपेन्द्रा ४ हजार ५९ मत ल्याएर निर्वाचित भएकी थिइन् । त्यसैगरी निकटतम प्रतिद्वन्द्वी कांग्रेसकी कमलाकुमारी मल्लले २ हजार १० र एमालेका धर्म घर्ती बुढाले १ हजार ८ सय १२ मत पाएका थिए । पुथाउत्तरगंगाको वडा२ मा पनि कांग्रेसएमालेले साझा उम्मेदवार उठाएका छन् । वडामा पनि एमालेकै जिल्ला कमिटी सदस्य जीवन रोका मगरलाई साझा उम्मेदवार बनाइएको छ । यहाँ भने रोका एमालेकै चुनाव चिह्नबाट उम्मेदवार बनेका छन् । माओवादीले वडाध्यक्षमा जगत घर्तीलाई उम्मेदवार बनाएको छ । गत निर्वाचनमा सिर्पालीले २ सय ३४ र कांग्रेसका कर्णबहादुर बुढाले १ सय ७९ मत प्राप्त गरेका थिए । पुथामा कुल ११ हजार १ सय ८० मतदाता छन् । बुढा र सिर्पालीको गत असोजमा बागलुङमा भएको सवारी दुर्घटनामा परेर ज्यान गएको थियो । उपाध्यक्ष पदका लागि एसबाट सुनिता बुढामगर तथा कोपिला पुन बुढा, मोहनभक्त बुढा, हिमकुमारी पुन र सूर्यदेवी सुनार स्वतन्त्र उम्मेदवार छन् । वडाध्यक्षमा भने दुई जना मात्रै उम्मेदवार छन् ।"
उपनिर्वाचनमा ९ संस्थालाई पर्यवेक्षण अनुमति,"काठमाडौं (कास) निर्वाचन आयोगले स्थानीय तह उपनिर्वाचन पर्यवेक्षण गर्न ९ संस्थालाई अनुमति दिएको छ । आयोगले एक मतदान केन्द्रमा एक संस्थाबाट बढीमा दुई जनासम्म पर्यवेक्षक रहने गरी परिचयपत्र उपलब्ध गराउनेछ । आयोगका प्रवक्ता नीता पोखरेल अर्यालका अनुसार आयोगले जनप्रशासन संघ, रेडियम लामिछाने स्मृति अध्ययन तथा अनुसन्धान प्रतिष्ठान, नेपाल मानव अधिकार संगठन र सामाजिक परिचालन तथा चेतना अभिवृद्धि समूह नेपाललाई पर्यवेक्षणको अनुमति दिएको छ । केन्द्रीय बहिरा क्याम्पस, सुशासन महासंघ नेपाल, राष्ट्रिय निर्वाचन पर्यवेक्षण समिति, डेमोक्रेसी रिसोर्स सेन्टर नेपाल र अनौपचारिक क्षेत्र सेवा केन्द्र (इन्सेक) ले पनि निर्वाचन पर्यवेक्षणको अनुमति पाएका छन् । मसिंर १६ मा हुने उपनिर्वाचनमा सर्वसाधारणलाई सूचना प्रवाह गर्न आयोगले कल सेन्टर स्थापना गरेको छ । आयोगका अनुसार टोल फ्री नम्बर ११०२ मा फोन गरेर मतदाता नामावली, निर्वाचन कार्यक्रम, उम्मेदवारी दर्ता, मतदान प्रक्रियालगायत विषयमा जानकारी लिन सक्नेछन् । कल सेन्टर बिहान ७ बजदेखि साँझ ७ बजेसम्म चल्नेछ । आयोगले उपनिर्वाचन हुने जिल्लामा मसिंर २ बाट लागू भएको निर्वाचन आचार संहिताको प्रभावकारी कार्यान्वयनका लागि जिल्ला आचारसंहिता अनुगमन समितिलाई निर्देश गरेको छ । राजनीतिक दल तथा उम्मेदवारले गर्न पाउने निर्वाचन खर्चको सीमाभन्दा बढी खर्च भएको सम्बन्धमा नेपाल प्रहरी, अन्य सुरक्षा निकाय, कुनै कार्यालय वा व्यक्तिमार्फत आवश्यक सूचना लिई तत्काल कारबाही गर्न पनि भनिएको छ । जुलुस, भेला, बैठकमा सवारीसाधान, सञ्चारमाध्यमको प्रयोग र निर्वाचन खर्चका विषयमा दैनिक विवरण संकलन गर्नसमेत निर्देशन दिइएको छ ।"
"अराजक अभिव्यक्ति होइन, जिम्मेवार बहसको पक्षमा","जाति, समुदाय र पेसालाई लक्षित गर्दै अमर्यादित, गैरजिम्मेवार प्रतिक्रिया दिँदै समाजलाई उद्देलित बनाउँदै आएका विवादास्पद व्यवसायी दुर्गा प्रसाईं मंगलबार पक्राउ परेका छन् । प्रधानमन्त्री ओलीको नाम जोडेर सार्वजनिक गरिएका कागजात प्रथम दृष्टिमै किर्ते भएको भन्दै नेपाल प्रहरीको केन्द्रीय अनुसन्धान ब्युरो (सीआईबी) ले प्रसाईंलाई मंगलबार पक्राउ गरेको हो । उनले सार्वजनिक गरेका विवरण कहाँबाट प्राप्त भएका हुन्, तिनको प्रामाणिकता के हो ? ओलीकै आधिकारिक दस्ताबेज हुन् भन्ने आधार के हुन् ? यी विषय अब प्रसाईंले या त प्रमाणित गर्नेछन्, या कानुनअनुसारको दण्ड भोग्नेछन् । प्रहरी अनुसन्धान र अदालती सुनुवाइबाट यो प्रक्रियाको निर्क्योल हुनेछ । संघीय लोकतान्त्रिक गणतन्त्र नेपालको संविधानले अभिव्यक्ति स्वतन्त्रताको प्रत्याभूत गरेको छ, त्यसैले कुनै पनि नागरिकले आफ्नो विरोध निर्धक्क राख्न सक्छ । तर, अभिव्यक्ति स्वतन्त्रता भनेको मनमा आएको बोल्न पाउने होइन, बोलेको विषय सामाजिक रूपमा मर्यादित र कानुनी रूपमा प्रमाणित हुनुपर्छ, त्यसैले अभिव्यक्ति स्वतन्त्रतामा जवाफदेहिता पनि अनिवार्य सर्त हो । जवाफदेही अभिव्यक्तिले मात्र समाजमा जागरुक बहस सिर्जना गर्दछ र राज्यले उत्तरदायी बनाउँछ । तर, गैरजिम्मेवार अभिव्यक्तिले समाजमा अराजकता बढाउँछ र समाजका मुख्य मुद्दालाई ओझेल पार्छ । त्यसैले समाजलाई सचेत, राज्यलाई जिम्मेवार र लोकतन्त्रलाई गतिशील बनाइराख्न सामाजिक जागरण र कानुनी सचेतनालाई प्रवर्द्धन गर्नु अपरिहार्य छ । लगानी गर्ने बैंक, व्यवसाय गर्ने समुदाय र समाचार दिने सञ्चारमाध्यममाथि जथाभावी बोल्दै आएका प्रसाईंले जे बोले पनि हुने हो कि भन्ने भान पर्दै आएको थियो, त्यतिमात्र होइन, उनको सिको गरेर अरूले समेत समाजमा उत्तेजना फैलाउन पाउने हो कि भन्ने सन्देश प्रवाह भइरहेको थियो । रास्वपाकै एक महिलानेत्रीलाई सामाजिक सञ्जालमा मानमर्दन गरेको आरोपमा प्रसार्इं यसअघि पनि पक्राउ परेका हुन्, धरौटीमा छुटेपछि उनको बोलीमा कुनै सामाजिक र कानुनी लगाम लागेको देखिएन । तर, अहिले प्रधानमन्त्री केपी शर्मा ओलीलाई जोडेर उनले किर्ते कागज प्रवर्द्धन गरेको भनेर उनलाई पक्राउ गरिएको छ । अब प्रसाईं प्रकरणमा प्रहरी अनुसन्धान र अदालती सुनुवाइको प्रतीक्षा गर्नुपर्नेछ । तर, समग्र देशले भने यसबाट ठूलो सन्देश लिनुपर्ने आवश्यकता छ । प्रविधिको विकास उन्नत बन्दै जाँदा सूचना र सञ्चारमा आम नागरिकको पहुँच बलियो भएको छ । तर, फेक इमेज, फेक अडियो, फेक भिडियो तयार गरेर मानिसलाई हैरानी दिने, लाञ्छित गर्ने, आरोपित गर्ने काम हुँदै आएका छन् । राजनीतिक दल र तिनका नेतामाथि समाजमा असन्तुष्टि नभएका होइनन् । उनीहरूका राजनीतिक र सार्वजनिक गतिविधिदेखि जीवनशैलीसम्मका विषयमा विरोध नभएको होइन । तर, त्यसको विरोध त्यो हदसम्म हुनुपर्छ जसलाई प्रमाणित गर्न सकियोस् । किनकि त्यसले कुनै व्यक्तिविशेषको मानमर्दन हुने मात्र होइन, अरू असंख्य नागरिक दिग्भ्रमित, उद्देलित र उत्तेजित पनि हुन्छन् जसले समाजमा जागरण होइन, अराजकता सिर्जना गर्दछ । आम सञ्चारमाध्यमको मूल धर्म सूचनाको सञ्चार हो । तर, निहित उद्देश्य वा असावधानीवश कुनै सूचना गलत भएमा आम सञ्चारमाध्यम पनि दण्डित हुन्छन्, यही कानुनी प्रबन्ध र अभ्यासलाई स्विकारेर सञ्चारमाध्यम सञ्चालन हुँदै आएका छन् । फेसबुक, ट्वीटर, टिकटक, युट्युबजस्ता सामाजिक सञ्जालले आम जनमानसलाई पनि स्रोत सम्पन्न बनाएको छ । कुनै पनि नागरिकलाई आफ्नो भनाइ राख्न पाउने सहज र प्रभावशाली माध्यम प्राप्त भएको छ । तर, सामाजिक सञ्जालमा कसैलाई त्यति मात्र बोल्न पाउने अधिकार हुन्छ जसलाई सम्बन्धित व्यक्तिले प्रमाणित गर्ने सामर्थ्य राख्दछ । कुनै पनि सञ्चारकर्मीले आफ्नो सञ्चारमाध्यममा लेख्ने वा बोल्ने अधिकार पनि यही दायित्वका साथ पाएको हुन्छ । त्यसैले सञ्चारमाध्यमको उपयोग नागरिकको शक्ति हो भने दुरुपयोग अपराध हो । अपराधको दण्ड कानुनअनुसार हुनुपर्छ । प्रसाईं र उनको शैली पछ्याउने जोसुकैले पनि यो पाठ लिनुपर्नेछ । यो सन्देश स्थापित नभएसम्म प्रसाईं वा अरू कोही पक्राउ पर्नुको अर्थ रहने छैन ।"
सुदूरपश्चिमका मात्रिकालाई जवाफी पत्र,"र एलिस अकुङ्गा, नेपालका लागि युनिसेफ प्रतिनिधि"
सधैं सडकको सास्ती,"ढुण्डिराज पौडेल, हाल : कोहलपुर"
सत्ताले 'डेलिभरी गर्ने कि सडक संघर्ष ?,"गोपाल देवकोटा,गोकर्णेश्वर, काठमाडौं"
चीन भ्रमणको दक्षिणी तरंग,"प्रधानमन्त्री केपी शर्मा ओलीले चीन भ्रमण (डिसेम्बर २५, २०२४) गर्ने समाचार सार्वजनिक भएसँगै यसका दक्षिणी तरंगहरू तीव्र बनेका छन् । नेपालमा प्रधानमन्त्री हुनासाथ भारत जानुपर्ने परम्परा को दुहाई दिँदै यस पटक हुन नसकेको भारत भ्रमणको क्षतिपूर्ति चीन भ्रमणको महत्त्व घटाएर असुल गर्ने गरी भित्र र बाहिरबाट प्रचारहरू भइरहेका छन् । मानौं, नेपालबाट ठूलो गल्ती भइरहेको छ र अब यसका लागि कुनै ठूलो सजाय भोग्न नेपाल प्रतीक्षारत छ । विडम्बना, यस्तो भाष्यको निर्माणमा भारतीय सञ्चारमाध्यम र कूटनीतिक वृत्तभन्दा नेपाली सञ्चारमाध्यम, कूटनीतिक वृत्त र बौद्धिक जगत् बढी हौसिरहेको छ । देशभित्र दुई ठूला पार्टीको गठबन्धन बनेको मन नपराउने र आफूले यस गठबन्धनलाई ढाल्न नसक्ने ठानेर निराश भएकाहरू प्रधानमन्त्री ओलीको चीन भ्रमणपछि सरकार नै फेरबदल हुन्छ भन्ने आसमा मुख मिठ्याइरहेका छन् । उनीहरूका उत्साहित अभिव्यक्ति र अनेक्षित क्रियाकलाप हेर्दा घरेलु राजनीतिलाई बाह्य पक्षसँग जोडेर हेर्ने मनोविज्ञान कति गहिरो गरी निर्माण भइसकेछ भनेर बुझ्न सकिन्छ । गत महिना न्युयोर्कमा प्रधानमन्त्री ओली र भारतीय प्रधानमन्त्री नरेन्द्र मोदीबीच भेट हुँदै हुँदैन भनेर छाती ठोक्नेहरू नै अहिले अन्डा पहिले कि कुखुरा पहिले को मनोविज्ञानमा चीन भ्रमण पहिले कि भारत भ्रमण पहिले भन्ने बहसमा सक्रिय छन् ।चीन वा भारत कुन देशको भ्रमणमा पहिला जाने भन्ने कुरा परिस्थितिमा निर्भर हुन्छ, न कि कुनै कानुन वा परम्परा मा । यसअघि प्रधानमन्त्री हुँदा केपी शर्मा ओलीले दुई पटक सुरुमा भारतको भ्रमण गर्दा पनि कुनै आकाश खसेको थिएन र अहिले चीन भ्रमण गर्दा पनि कुनै आकाश खस्नेवाला छैन । पहिलो भ्रमण भारतमा गर्नासाथ भारतसँगका सबै समस्या समाधान भइहाल्छन् भन्ने पनि होइन । प्रधानमन्त्री ओलीको पहिलो भारत भ्रमण (फेब्रुअरी १६२४, २०१६) का बेला दुई देशबीच संयुक्त वक्तव्य नै ननिस्केको दृष्टान्त छ । नेपालमा संविधानसभाबाट संविधान जारी हुँदा त्यसलाई नोट गरेर साढे चार महिना नाकाबन्दी लगाएको भारतले संयुक्त वक्तव्यमा नेपालको नयाँ संविधानका पक्षमा शब्द राख्न कञ्जुस्याइँ गरेपछि आफैंले राजकीय भ्रमणमा बोलाएका प्रधानमन्त्रीको भ्रमणको अन्त्यमा वक्तव्य नै रोकिँदा पनि नेपालभारत सम्बन्ध रोकिएन । त्यसबाट भारत स्वयम्लाई पनि केही अनुभूति भएकै हुनुपर्छ ।एकातिर प्रधानमन्त्री ओलीले भारतबाट भ्रमणको निमन्त्रणा नपाएपछि चीन जान लागेको भाष्य जोडतोडका साथ निर्माण भइरहेको छ भने अर्कातिर पहिले चीन भ्रमण गरेर ओलीले चिनियाँ कार्ड खेल्न खोजेको आरोप पनि लगाइएको छ । यी विरोधाभासी दुवै मान्यता हाम्रो सार्वभौमिकता, स्वतन्त्रता र राष्ट्रिय स्वाभिमानका पक्षमा छैनन् । किनभने, दुईवटा छिमेकीमध्ये एउटाले बोलाएका बेला जाँदा अर्कोबाट निम्ता नपाएर भन्नु आफैंमा लघुताभास र सम्बन्धित देशसँगको सम्बन्धलाई अवमूल्यन गर्नु मात्र हुन्छ । बाँकी रह्यो चिनियाँ कार्डको कुरा, जुन आजको युगमा सुन्दा पनि कसैले पत्याउँदैन । यसले आफूमा रहेको लघुताभास, निश्चित शक्तिप्रतिको अति विश्वास र स्वयम् आफ्नो क्षयीकरणलाई मात्र प्रतिबिम्बित गर्दछ । शीतयुद्धकालमा प्रयोग भएका शब्दावलीहरू आजको कूटनीतिमा स्वयम् असान्दर्भिक सावित भइसकेका छन् ।प्रधानमन्त्री ओलीको आसन्न चीन भ्रमणप्रति सबभन्दा बढी असन्तुष्ट र आक्रोशित पूर्वप्रधानमन्त्री तथा माओवादी अध्यक्ष पुष्पकमल दाहाल देखिनुभएको छ । पहिला भारत नगएर चीन जानु हुँदैनथ्यो भन्ने मान्यता सार्वजनिक गर्दै उहाँले भारतलाई सिधै सन्देश पुग्ने गरी भारतीय अखबारलाई अन्तर्वार्ता दिँदै भन्नुभएको छ, यो केपी ओली नेतृत्वको सरकारको अपरिपक्वता हो । केपीजी द्विपक्षीय भ्रमणका लागि चीन जाँदै हुनुहुन्छ तर यो भ्रमण चाइना कार्ड खेल्नका लागि बढी हो जस्तो देखिन्छ, जुन गलत हो । ओलीले चीन जानुअघि नेपालको भारतसँगको विशिष्ट सम्बन्धलाई ख्याल गर्नैपर्छ । यो हुनु हुँदैनथ्यो । (द हिन्दु, नोभेम्बर १४, २०२४) । अर्थात् ओली भारत नगई चीन जानु हुँदैनथ्यो । मनसाय होला, मिलाएर सन्देश पनि देलान् तर नेपालका प्रधानमन्त्रीले दिल्लीदर्शन नगरी बेइजिङ जानु हुँदैन भनेर यसरी सिधै र खुल्लै कुनै भारतीयले पनि भन्न नसकिरहेका बेला नेपालका तीन पटकका प्रधानमन्त्री, माओवादी अध्यक्ष र विपक्षी दलका नेताबाट यस्तो अभिव्यक्ति आउनु आश्चर्यको विषय छ । पुष्पकमल दाहालको यस आपत्तिजक र दक्षिण रिझाउने अभिव्यक्तिलाई बुझ्नका लागि प्रधानमन्त्रीका रूपमा उहाँका चीन भ्रमणसँग सम्बन्धित दुईवटा सन्दर्भलाई स्मरण गर्नुपर्ने हुन्छ ।पहिलो, पुष्पकमल दाहाल पहिलो पटक प्रधानमन्त्री हुँदा बेइजिङ ओलम्पिक खेलको समापन समारोहमा अपर्झट चीन जानुपरेपछि (अगस्ट २३२७, २००८) त्यहाँबाट फर्केर त्रिभुवन विमानस्थलबाटै उहाँले आफ्नो भ्रमण आफैं खारेज गर्दै पहिलो राजनीतिक भ्रमण भारतबाटै हुने प्रतिबद्धता सार्वजनिक गर्नुभएको थियो । बेलाबेलामा आफू पहिला चीन गएका कारण सत्ताबाट हटाइएको भन्न पछि नपर्ने दाहालको त्रसित मानसिकता र कमजोर मनोविज्ञान यस घटनाबाट त्यतिबेलै उजागर भएको थियो र अहिले पनि उहाँ त्यही मानसिकतामा हुनुहुन्छ ।दोस्रो, नेपाली कांग्रेसको सहयोगमा प्रधानमन्त्री भएपछि चीनको औपचारिक भ्रमण गर्दा (सेप्टेम्बर २३३०, २०२३) उहाँले वासिङ्टनको बाटो प्रयोग गर्नुभएको थियो । तीव्र प्रतिस्पर्धाबाट प्रतिद्वन्द्वितातिर अघि बढिरहेका चीन र अमेरिकाबीचको सम्बन्ध नबुझेर हो वा अमेरिकाको बढी विश्वास जित्नका लागि हो, नेपालको प्रधानमन्त्रीका रूपमा दाहालले छिमेकी चीन जानका लागि सात समुद्रपारिको अमेरिकाबाट फर्किंदाको बाटो मिलाउनु आफैंमा अस्वाभाविक र अपरिपक्व कदम थियो । यस पटक पनि उहाँ सम्भवतः प्रधानमन्त्री ओलीलाई दिल्लीको बाटो भएर बेइजिङ गएको देख्न चाहनुहुन्थ्यो, जुन पूरा नभएपछि त्यस भ्रमणलाई बिथोल्ने गरी अभिव्यक्ति दिन थाल्नुभएको छ ।भारतले पक्कै पनि नेपालका प्रधानमन्त्रीले पहिले आफ्नो देशको भ्रमण गरोस् भन्ने चाहना राख्ने गरेको छ । आज मात्र होइन, ६४ वर्षअघि प्रथम जननिर्वाचित प्रधानमन्त्री बीपी कोइरालालाई चीन भ्रमणको निम्तो आइसकेपछि पहिले भारत भ्रमण गराउनका लागि भारतले कति प्रयत्न गरेको थियो भन्ने कुरा उहाँले आफ्नो आत्मवृत्तान्त मा सविस्तार वर्णन गर्नुभएको छ । तर, आज त्यो जमाना छैन । कुनै काम गर्नु नै छ भने पनि भ्रमण नै आवश्यक पर्दैन, सञ्चारका छरिता प्रविधिहरू उपलब्ध छन् । कुनै बेला नेपालमा सम्पूर्ण रूपमा भारतीय प्रभुत्व थियो भन्ने इतिहासको विषय बनिसकेको छ । नेपालको मुद्रा नै थिएन, भारतीय मुद्रा आधिकारिक थियो, मन्त्रिपरिषद् बैठकमा भारतीय कर्मचारी बस्दथे, राजा त्रिभुवनका निजी सचिव भारतीय नागरिक थिए, नेपाली प्रतिनिधिमण्डल अरू देशमा जाँदा भारतीय प्रतिनिधि समावेश गरिन्थ्यो, नेपालको शिक्षा नै भारतीय बोर्डबाट सञ्चालित थियो, नेपालको उत्तरी सीमामा भारतीय सैनिक तैनाथ थिए । यतिसम्म कि, २००७ सालमा नेपालमा प्रजातन्त्र ल्याउन राजा, राणा र कांग्रेसबीच सम्झौता नै दिल्लीमा भएको थियो । आज परिस्थितिमा धेरै परिवर्तन आएको छ, न भारतले त्यस्तो अपेक्षा गर्न सक्छ, न नेपालले नै सोच्ने कुरा हुन्छ । तर, हाम्रा कतिपय राजनीतिज्ञ, कूटनीतिज्ञ र बुद्धिजीवीहरू भने अहिले पनि त्यही ह्यांगओभर बाट मुक्त हुन सकेका छैनन् र भारत फर्स्ट कै मानसिकतामा छन् । त्यही भएर उनीहरू प्रधानमन्त्रीले भारत भ्रमण नगरी चीन भ्रमण गर्नुलाई भारतसँगको सम्बन्ध बिगारेको रूपमा प्रचार गर्न रमाइरहेका छन् ।निःसन्देह भारत हाम्रो घनिष्ठतम् छिमेकी हो र दुई मुलुकबीच अरू कुनै मुलुकसँगको भन्दा विशिष्ट र विशाल सम्बन्ध छ । तर, यसको मतलब यो होइन कि नेपालमा प्रधानमन्त्री भएपछि वैधानिकता प्राप्त गर्नका लागि ओहदाको प्रमाणपत्र पेस गर्न दिल्ली नगई हुँदैन । यसो भन्नुको अर्थ नेपालमाथि मनोवैज्ञानिक रूपमा भारतको आधिपत्य कायम राखिराख्नु र राष्ट्रिय स्वाभिमान विस्तार हुन नदिनु हुन्छ । हामी कुनै पनि रूपमा भारतसँग प्रतिस्पर्धामा छैनौं, भारतका विरोधी पनि होइनौं र हुन सक्दैनौं । साथै, यो पनि त्यत्तिकै सत्य कुरा हो हामी भारतका क्लाइन्ट स्टेट पनि होइनौं र कतिपय नयाँ भाष्यकारहरूले भने जस्तो हामी भारतको स्फेयर अफ इन्फ्लुयन्स मा खुम्चिन पनि चाहँदैनौं । भारत विशाल छ, विश्वको शक्ति राष्ट्र हुने दौडमा छ, आर्थिक रूपमा मजबुत बनिरहेको छ र अन्तर्राष्ट्रिय क्षेत्रमा आफ्नो स्थान बनाउन प्रयत्नरत छ । यसमा हाम्रो कुनै आपत्ति छैन र रहँदैन, बरु सहयोग नै रहन्छ । तर, नेपालको मामिलाचाहिँ नेपाली आफैंले सञ्चालन गर्दछन्, यसमा उसले कुनै पनि खालको दखल दिनु हुँदैन भन्नु स्वयम् भारतको पनि हितमा हुन्छ, अनावश्यक विवाद र आलोचनाबाट बच्नका लागि । यति कुरा पनि नबुझेर हो वा बुझ बचाएर हो, भारतलाई नै विवादमा ल्याउने काम हुनु सुखद होइन । आजको बदलिँदो विश्वमा जबर्जस्तीपूर्ण कूटनीति (कोर्सिभ डिप्लोम्यासी) असफल भइरहेको तथ्यमा ठूला राष्ट्रले ठूलै ध्यान दिन आवश्यक छ ।प्रधानमन्त्री चीन जाँदैमा चीनसँगका सबै विषयहरूको समाधान निस्किने होइन । तर, पहिला कहाँ भ्रमण गर्ने भन्ने जस्ता नितान्त प्राविधिक र सामान्य विषयलाई बहसको मुख्य विषय बनाइदिँदा भ्रमण स्वतः ओझेलमा पर्दछ र कार्यसूचीहरूमाथि चर्चा नै हुँदैन । चीनसँग हाम्रा कैयौं गम्भीर विषयहरू छन् । आफ्ना पूर्ववर्तीभन्दा अधिक शक्तिका साथ सी चिङफिङ सत्तामा आएयता नेपालले कति फाइदा लिन सक्यो ? नेपालमा चिनियाँ लगानी कति भित्रियो ? स्वयम् चीनबाट घोषणा भएको सहयोग नेपालले किन प्राप्त गर्न सकेन ? अनि चीनको बढ्दो महत्त्वाकांक्षासँग नेपालले भूराजनीतिक अवस्थितिलाई ध्यानमा राख्दै कसरी तादात्म्य मिलाउन सक्छ ? बहस हुनुपर्ने विषय यी र यस्तै हुन् । तर, विडम्बनापूर्ण ढंगले बहस भइरहेको छ, प्रधानमन्त्रीको पहिलो भ्रमण चीन किन ? नेपालले चीनबाट लिएको ऋण तिर्न सक्छ कि सक्दैन ? यसबाट त विषयवस्तुलाई पन्छाउने र तपसिलका विषयमा मात्र ध्यानकेन्द्रित गर्ने काम मात्र भइरहेको छ ।एकछिनलाई मानौं, प्रधानमन्त्री ओलीले पहिले भारत भ्रमण नै गरे पनि उहाँको आलोचनामा कुनै कमी हुने थिएन । कतिपय नेपालमा दुई ठूला दलले गठबन्धन गरेर राजनीतिक स्थायित्व दिन खोज्दा खुसी छैनन्, कतिपयचाहिँ केपी ओलीलाई पचाउनै नसक्ने अवस्थामा छन् । अनि कतिपयचाहिँ कथित विद्वताको आवरणमा आफ्नो रोजीरोटीको चक्करमा तल्लीन छन् । अनि प्रधानमन्त्री ओलीको पहिलो भ्रमण दिल्लीमा भएको भए यिनीहरूले नै भन्ने थिए देख्यौ त ओलीलाई ? आखिर उनीहरूको मुख्य उद्देश्य जे गरे पनि भारतकै हात माथि देखाउनु छ चीन जाँदा पनि भारतको निम्तो नपाएर भन्ने भाष्य निर्माण गरेर अनि भारत जाँदा त भनिरहनै परेन । यस्ता कुराबाट उत्तेजित वा प्रभावित भएर राष्ट्रले कुनै निर्णय गर्न सक्दैन । चीनसँग कुरा गर्दा बीचमा भारत र भारतसँग कुरा गर्दा बीचमा चीनलाई घुसाएर कूटनीतिलाई जटिल बनाउने काम नेपालबाट हुन सक्दैन र हुनु हुँदैन । यस पटकको चीन भ्रमण त्यसबाट मुक्त रहने अपेक्षा छ ।नेपालका दुई विशाल छिमेकी छन्, जसका अन्तर्राष्ट्रिय क्षेत्रमा आआफ्नै स्थान र प्राथमिकता छन् । उनीहरू ठूला छन् र उनीहरूका महत्त्वाकांक्षा पनि ठूला छन् । त्यससँग नेपालको प्रतिस्पर्धा पनि छैन, कुनै रिसराग पनि छैन । हामीलाई भूगोलले नै यी दुवै मुलुकसँग सन्तुलित, मित्रतापूर्ण र पारस्परिक लाभका आधारमा सुमधुर सम्बन्ध राख्न निर्देश गरिरहेको छ । यस भूराजनीतिक स्थापनालाई नजरअन्दाज गर्ने छुट नेपालका कुनै पनि सरकार, दल वा नेतालाई छैन । एउटालाई चिढ्याएर अर्काको विश्वास जित्छु भन्ने कुरा हामीले सोच्नुभन्दा पहिला तिनीहरूले नै बुझिहाल्छन् । त्यसैले एउटा देशको भ्रमण हुँदा अर्को देशसँग जोडेर तरंग सिर्जना गर्नुभन्दा नेपाललाई के गर्दा फाइदा हुन्छ भन्नेमा बहस केन्द्रित हुन आवश्यक छ ।"
जलवायु अनुकूलनका उपाय,"हालका वर्ष तापक्रम वृद्धिदरमा तीव्रता देखिएको छ । सन् २०१४ देखि २०२३ को दशकलाई सबैभन्दा तातो दशकका रूपमा रेकर्ड गरिएको छ, जसले जलवायु परिवर्तनको प्रभाव रोक्न तत्काल र प्रभावकारी कदम चाल्नुपर्ने अनिवार्य आवश्यकता दर्शाएको छ । अजरबैजानको बाकुमा जारी कोप२९ ले जलवायु परिवर्तन रोकथामका लागि आवश्यक प्रतिबद्धता र ठोस योजना बनाउने आशा गरिएको छ । सम्मेलनको प्रमुख उद्देश्यमध्ये विश्वव्यापी तापक्रम वृद्धिलाई पूर्वऔद्योगिक स्तर १५ डिग्री सेल्सियसमा सीमित राख्नु हो । प्रत्येक कोप सम्मेलनमा फरक लक्ष्य पारित भएका हुन्छन् । जस्तै, १९९७ मा जापानमा भएको तेस्रो सम्मेलन (कोप ३) हरितगृह ग्यास उत्सर्जन घटाउनका लागि महत्त्वपूर्ण मानिन्छ, जसलाई अन्तर्राष्ट्रिय जलवायु नीतिमा एक ऐतिहासिक उपलब्धिका रूपमा लिइन्छ । २०१५ को २१ औं सम्मेलन (कोप२१) मा स्वीकृत पेरिस सम्झौताले जलवायु परिवर्तनसम्बन्धी प्रयासमा नयाँ उचाइ थपेको छ । यूएईमा २०२३ मा भएको कोप२८ नोक्सान र क्षति कोषको स्थापना गर्न महत्त्वपूर्ण रह्यो, जसले जलवायु परिवर्तनका कारण हुने क्षतिका लागि आर्थिक सहायता प्रदान गर्छ । सम्मेलनहरू महत्त्वपूर्ण भए पनि, तिनका प्रतिबद्धता कार्यान्वयन चुनौतीपूर्ण छन् । कोप२९ जलवायु वित्तको मुद्दामा केन्द्रित छ, यसलाई फाइनान्स कोप पनि भनिन्छ । २०२० देखि २०२५ सम्म धनी मुलुकले न्यून र मध्यम आय भएका देशमा वार्षिक १०० अर्ब डलर परिचालन गर्ने जलवायु वित्त लक्ष्य राखिएको थियो । तर, यो लक्ष्य प्रतीकात्मक मात्र रह्यो, किनकि विकसित मुलुकले २०२२ सम्म पनि यो पूरा गर्न सकेनन् । अल्पविकसित मुलुकको कमजोर सामाजिक र आर्थिक स्थितिका कारण जलवायु अनुकूलनका लागि वित्तीय सहयोगको आवश्यकता अत्यधिक महत्त्वपूर्ण बनेको छ । अल्पविकसित मुलुकको समूहले प्रतिकार्य योजना कार्यान्वयनका लागि सन् २०३० सम्म बर्सेनि १० खर्ब डलर आवश्यक पर्ने जनाएको छ । अर्कोतर्फ अफ्रिकी मुलुकको समूहले विकसित मुलुकले सन् २०३० सम्म वार्षिक १३ खर्ब डलर सहयोग गर्नुपर्ने जनाएको छ । संयुक्त राष्ट्रसंघको एक प्रतिवेदनअनुसार अनुकूलनमा जान विकासशील मुलुकलाई १८७ अर्ब डलरदेखि ३५९ अर्ब डलर आवश्यक पर्न सक्छ । यद्यपि सन् २०२२ सम्म ती मुलुकले २८ अर्ब डलर मात्रै प्राप्त गरे । विकासोन्मुख मुलुकको तत्कालीन आवश्यकता र प्राथमिकता पूरा गर्न हालका प्रतिबद्धता पनि पर्याप्त देखिँदैनन् । वित्तीय अन्तर पूर्ति गर्न, निजी क्षेत्रको लगानी परिचालन गर्न र जलवायु चुनौती सामना गर्न विश्वव्यापी वित्तीय प्रणालीमा व्यापक सुधार आवश्यक छ । वित्तीय असमानताको प्रभाव विशेषगरी दक्षिण एसिया र अफ्रिकाका उच्च जोखिममा रहेका जनसंख्याका लागि गम्भीर छ । यी क्षेत्रहरूले सुरक्षित पिउने पानी, खाद्य सुरक्षा, भरपर्दो ऊर्जा र यातायात जस्ता आधारभूत पूर्वाधारको कमी भोगिरहेका छन्, जसले जलवायु प्रभावहरूको सामना गर्ने क्षमता सीमित बनाउँछ । यसले अनुकूलनका प्रयासमा थप स्रोतको आवश्यकता स्पष्ट पार्छ । नेपाल जस्ता साना मुलुकले हरियाली प्रवर्धन गर्ने र ठूला तथा समृद्ध मुलुकले उद्योग सञ्चालनका नाममा कार्बन उत्सर्जन गर्दै जाने हो भने यो न्यायपूर्ण र समतामूलक हुँदैन । त्यसैले, जलवायु परिवर्तनको मुख्य कारण बनेका मुलुकहरूले प्रतिबद्धताअनुसार जलवायु वित्त मा सहकार्य गर्न अनिवार्य छ ।कोप२९ लाई मिथेन कूटनीति सम्मेलनका रूपमा पनि हेरिएको छ । मिथेन शक्तिशाली हरितगृह ग्यास हो, जसले छोटो समयमै उच्च तापमान वृद्धि गराउँछ र औद्योगिक क्रान्तिपछि तापक्रम वृद्धिमा मुख्य भूमिका खेलेको छ । यस सम्मेलनको एजेन्डामा जीवाष्म इन्धनको उत्खनन र जैविक फोहोरको व्यवस्थापनमा विशेष ध्यान दिँदै, उद्योगहरूमा मिथेन उत्सर्जन घटाउने उद्देश्यलाई प्राथमिकता दिइएको छ । सम्मेलनले तेल र ग्यास, कृषि तथा फोहोर व्यवस्थापन जस्ता क्षेत्रमा मिथेन न्यूनीकरणका लागि नयाँ पहल प्रस्तुत गर्ने अपेक्षा गरिएको छ । यी पहलले २०२१ मा स्थापित ग्लोबल मिथेन प्रतिज्ञाका प्रतिबद्धतालाई थप सुदृढ गर्नेछन् । साथै, कोप२९ ले मिथेन न्यूनीकरणका उद्देश्यलाई राष्ट्रिय निर्धारित योगदानमार्फत जलवायु रणनीतिमा प्रत्यक्ष रूपमा समावेश गर्न नयाँ नीतिगत ढाँचाको विकासलाई प्रवर्धन गर्ने लक्ष्य राखेको छ । हाल, धेरै मुलुकले जलवायु प्रतिबद्धताले मिथेन उत्सर्जनको चुनौतीलाई पर्याप्त रूपमा सम्बोधन गरेको छैन, जसलाई सुधार गर्न अपरिहार्य छ । जलवायु अनुकूलनका योजनालाई प्रभावकारी बनाउन केही उपायहरू छन्, जस्तो नेपालमा जलविद्युत्को ठूलो सम्भावना छ । यसको प्रयोगलाई विस्तार गरेर जीवाष्म इन्धनमा निर्भरता र कार्बन उत्सर्जन घटाउन सकिन्छ । सौर्य प्यानलको प्रयोगलाई प्रोत्साहन गरी दुर्गम पहाडी क्षेत्रहरूमा वायु ऊर्जा प्रवर्धन गर्न सकिन्छ । ग्रामीण क्षेत्रमा बायोग्यास प्लान्ट प्रवर्धन गरी खाना पकाउन र फोहोर व्यवस्थापनका लागि प्रभावकारी बनाउन सकिन्छ । सुक्खा तथा खाली क्षेत्रमा वृक्षरोपण गरी कार्बन अवशोषित गर्न सकिन्छ । सामुदायिक वन व्यवस्थापन कार्यक्रमहरू मार्फत स्थानीय समुदायलाई वन संरक्षण र दिगो काठ फसलमा झन् सक्रिय बनाउन सकिन्छ । वन डढेलोले कार्बन उत्सर्जन बढाउने भएकाले यसको नियन्त्रणका लागि प्रभावकारी उपायहरू लागू गर्नु जरुरी छ । यस्तै, यातायात क्षेत्रमा उत्सर्जन घटाउन विद्युतीय सवारी खरिदमा अनुदान र वित्तीय प्रोत्साहनहरू प्रदान गर्न सकिन्छ । पर्याप्त चार्जिङ स्टेसन निर्माण र सहरी तथा ग्रामीण क्षेत्रमा विद्युतीय सवारीमैत्री पूर्वाधार विकासले सघाउ पुर्याउँछ । सार्वजनिक यातायात, साइकल, कारपुलिङ वा इलेक्ट्रिकहाइब्रिड सवारी प्रयोगले कार्बन उत्सर्जनमा कमी ल्याउँछ ।रासायनिक मल र कीटनाशकहरूको प्रयोग घटाएर जैविक खेती प्रवर्धनले हरितगृह ग्यास उत्सर्जन घटाउँछ । यस्तै, जैविक विविधता प्रवर्धन गर्न स्थानीय प्रजातिको रोपण, संरक्षण र हरित क्षेत्रहरूको विस्तार गर्नु महत्त्वपूर्ण छ । स्थानीय सरकारलाई पार्क, सामुदायिक बगैंचा र छतमा खेती तथा बगैंचाहरू बनाई हरियाली फैलाउन प्रोत्साहित गर्नु पनि अर्को महत्त्वपूर्ण काम हुनेछ । डिस्पोजेबल वस्तुहरूको सट्टा पुनः प्रयोग गर्न मिल्ने सामग्रीको प्रयोग र जिम्मेवार कम प्रयोग र पुनःप्रयोगले ल्यान्डफिल र प्रदूषणलाई घटाउँछ । जैविक फोहोरको कम्पोस्टिङले मिथेन उत्सर्जन कम गर्छ र माटोको स्वास्थ्यमा सुधार ल्याउँछ । जैविक फोहोरलाई ऊर्जामा रूपान्तरण गर्ने प्रविधिहरूको विकासले जीवाष्म इन्धनमा निर्भरता घटाउन सक्छ । नागरिकलाई कार्बन उत्सर्जन घटाउने र दिगो अभ्यासको महत्त्वबारे सचेत गर्न जनचेतना अभियान सञ्चालन गर्नु पनि महत्त्वपूर्ण छ । कम ऊर्जा प्रयोग गर्ने उपकरणको प्रयोग, पानी बचत गर्ने उपाय र अनावश्यक यन्त्रहरू नचलाउने बानीले कार्बन उत्सर्जन घटाउन मद्दत पुर्याउँछ । समग्रमा, जलवायु परिवर्तनका प्रभावको सामनाका लागि ठूला र साना मुलुकबीच समान सहयोग र सहकार्य अपरिहार्य छ । शेख विपद् व्यवस्थापन, अन्तर्राष्ट्रिय विकास र सम्बन्धका क्षेत्रमा कार्यरत छन् ।"
विकासोन्मुख मुलुकमाथि जलवायु ऋणको बोझ,विश्वव्यापी नीति सुधार आवश्यककोप२९ मा पेरिस सम्झौताअनुसारको जलवायु वित्तले अनुदान मात्रै नभई जलवायुजन्य कार्यका लागि प्रवाह गरिने ऋणलाई पनि समावेश गरेकाले अबको लक्ष्य निर्धारण गर्दा ऋणलाई अलग्याउनुपर्ने आवाज अतिकम विकसित मुलुक समूहबाट उठे पनि त्यसले आकार लिने देखिँदैन । हानि नोक्सानी कोष परिचालनदेखि अनुदान र ऋणलाई पनि जलवायु वित्त कोषभित्रै राख्दा जलवायु अनुकूलन र न्यूनीकरणमा प्रभावकारी काम हुन नसक्ने उनीहरूको आवाज छ । त्यसो हुँदा विश्वव्यापी जलवायु लक्ष्य हासिल गर्न नसकिनेतर्फ उनीहरूको जोड रहे पनि जी एटका मुलुकहरू गोलमोटल रूपमा निर्णय गर्ने पक्षमा देखिएका छन् । जलवायु ऋण जोखिम सूचकांक २०२४ ले जलवायु वित्त परिचालनमा नीतिगत सुधार गर्न सुझाव दिएको छ । यसले जलवायु अनुकूलन तथा हानि नोक्सानीका लागि ऋण नभई अनुदानमा रकम उपलब्ध गराउन जलवायुका लागि ऋणस्व्याप आह्वानसमेत गरेको छ । यसले एलडीसी समूहका मुलुकको वित्तीय भार कम गर्ने दाबी गरिएको छ । त्यसैगरी जलवायु वित्तको विनियोजनमा पारदर्शिता नभएको भन्दै त्यसको सुनिश्चित गर्न भनिएको छ । जलवायु वित्त परिचालनको ढाँचा परिवर्तनका लागि एलडीसी समूहका मुलुकले नै दबाब दिनुपर्ने हुन्छ । त्यसका लागि समूहभित्र एजेन्डामा ऐक्यबद्धता कायम गरी जीसेभेन्टी सेभेनसहित चीनको एलायन्सलाई सहमतिमा ल्याउन आवश्यक छ ।
एन्टिबायोटिकको दुरुपयोग र मौन महामारी,"विश्वको एक अहं जनस्वास्थ्यको चुनौती जीवाणुरोधी प्रतिरोधले चिकित्सा क्षेत्रमा दशकौंको प्रगतिलाई कमजोर बनाउँदै छ । विश्व स्वास्थ्य संगठन (डब्लूएचओ) र अन्य अन्तर्राष्ट्रिय संस्थाका अनुसार यसले हाल देखापरेका र भविष्यमा आइपर्न सक्ने कैयौं रोगलाई असाध्य बनाउन सक्छ । यो चुनौती नेपालजस्ता देशमा थप जटिल बन्दै छ । किनकि यहाँको स्वास्थ्य सेवा, पूर्वाधार, नियमन, निगरानी प्रणाली र सहकार्यका क्षेत्रमा प्रशस्त सीमितता छन् । यो अवस्थाका विरुद्ध तत्काल कदम नचालिए सन् २०५० सम्म वार्षिक १ करोड मानिसको ज्यान जान सक्ने डब्लूएचओले चेतावनी दिएको छ । साधारण ब्याक्टेरिया, भाइरस र फंगसले उपलब्ध उपचारमा बढ्दो प्रतिरोध देखाइरहेका छन् । जसले लामो समयसम्म बिरामीलाई अस्पतालमा राख्नुपर्ने, मृत्युदर बढाउने र स्वास्थ्य सेवा खर्च वृद्धिजस्ता चुनौती उत्पन्न गरेका छन् । यो विश्वव्यापी समस्याबारे जनचेतना जगाउन, राज्य र सरोकारवाला निकायलाई यसको न्यूनीकरणतर्फ प्रेरित गर्न डब्लूएचओ र अन्य निकायको संयुक्त पहलमा हरेक वर्ष विशेष अभियान सञ्चालन हुँदै आएको छ । यो वर्ष मंसिर ३ देखि ९ (नोभेम्बर १८२४) सम्म शिक्षा, पैरवी र अविलम्ब कार्य नारा तय गरी अभियान सञ्चालन गरिँदै छ ।विश्वव्यापी रूपमा स्वास्थ्य सेवा, कृषि र पशुपालनमा जीवाणुरोधी औषधिको अत्यधिक प्रयोग र दुरुपयोगका कारण जीवाणुरोधी प्रतिरोध बढिरहेको छ । यो समस्या धेरै समाज र देशहरूले भोगिरहेका छन् । विकासोन्मुख देश, त्यसमा पनि गरिब, ग्रामीण र पिछडिएका वर्गका मानिसमा यो समस्याको असर अझ बढी पर्न सक्छ । मौन महामारीका रूपमा भित्रभित्र फैलिँदै आएको यस किसिमको विपत्तिबाट कोही पनि सुरक्षित रहन सक्ने छैनन् । हालका वर्षमा फार्मास्युटिकल अनुसन्धान र प्रतिरोधी जीवाणुहरूको विकाससँग मेल खाएको छैन । धेरै देशले एन्टिबायोटिक प्रयोगलाई कडाइ गर्ने नीति विकास गरेका छन् । यद्यपि नयाँ एन्टिबायोटिक र अन्य उपचार विकल्पको अभाव गम्भीर चिन्ताको विषय बनेको छ । यसबाहेक, सामाजिकआर्थिक कारण जीवाणुरोधी प्रतिरोधको तीव्रतालाई बढाइरहेको छ । उच्च आय भएका देशसँग नयाँ उपचार विकास गर्न र परिष्कृत निगरानी प्रणाली कार्यान्वयन गर्ने स्रोतहरू छन् । जबकि नेपालजस्ता कमजोर देशले त्यसविरुद्ध प्रभावकारी सामना गर्न असम्भवप्राय हुँदै गएको छ । त्यसको मुख्य कारण यस्ता छन् ः अपर्याप्त स्वास्थ्य सेवा पूर्वाधार र कमजोर अर्थव्यवस्थाका कारण सङ्क्रमणको सही निदान र उपचार गर्न असमर्थ भएकाले अत्यधिक रूपमा अनावश्यक रूपमा एन्टिबायोटिकको प्रयोग । एन्टिबायोटिकका असरबारेमा आम मानिसमा पर्याप्त जानकारीको अभावका कारण बिनाचिकित्सकीय सिफारिसमा एन्टिबायोटिकको उपलब्धता । पर्याप्त निगरानी प्रणालीको विकास नभएकाले अन्य समस्याजस्तै प्रतिरोधी जीवाणुको फैलावटलाई बुझ्न र नियन्त्रण गर्न समयसापेक्ष परिपाटी विकास नहुनु । सङ्क्रमण नियन्त्रणका लागि अत्यावश्यक मानिने निर्मलीकरणका विविध गतिविधि पर्याप्त र भरपर्दो हुन नसक्दा सङ्क्रमणको फैलावट अनियन्त्रित हुनु । कतिपय अवस्थामा प्रभावकारी औषधि सबैको पहुँचमा नहुँदा बिरामीले प्रायः कम प्रभावकारी सस्ता एन्टिबायोटिक प्रयोग गर्नु ।नेपालका लागि एन्टिमाइक्रोबियल रेसिस्टेन्स (एएमआर) को सामना गर्नु स्वास्थ्य सेवा प्रणाली र व्यक्तिगत परिवारलाई ठूलो बोझ बन्दै गएको छ । समुदायमा फैलिँदै आएको प्रतिरोधी ब्याक्टेरियल सङ्क्रमणको चुनौतीका कारण जोखिम समूहका व्यक्ति, गरिब र ग्रामीण समुदायका मानिस थप जोखिममा छन् । यसले अधिकांश मानिसको दैनिक रोजीरोटी गुम्न गई अर्थतन्त्रमा नकारात्मक असर पुर्याउन सक्छ । अर्कोतर्फ स्वास्थ्य सेवाको माग र लागत पनि आकासिँदै छ । यस्तो अवस्थामा पनि राज्यले यस क्षेत्रको प्राविधिक र व्यवस्थापकीय सुधारका प्रयास पर्याप्त छैन । स्वास्थ्य तथा जनसंख्या मन्त्रालयले राष्ट्रिय जीवाणुरोधी प्रतिरोध नियन्त्रण कार्ययोजना र कार्यक्रम सुरु गरेको छ । जसको उद्देश्य डब्लूएचओको प्रारूपभित्र रहेर निगरानी प्रणाली सुधार, सचेतना विस्तार र एन्टिबायोटिकको दुरुपयोग न्यूनीकरणकालाई नीति तथा कार्यक्रम बनाइएको छ । स्वास्थ्यकर्मी र समुदायलक्षित अभिमुखीकरण सञ्चालन भएका छन् । यद्यपि कार्यान्वयन चुनौतीपूर्ण छ । खुला बजार अर्थतन्त्रसँगै भित्रिएको औषधिको व्यापारीकरणलाई नियमन गर्न राज्य असमर्थ भयो, फलस्वरूप गम्भीर प्रकृतिका प्रतिजैविक औषधिको अवैध कारोबार हुन थाल्यो । नेपालले स्वास्थ्य सेवा पूर्वाधारलाई सुदृढ बनाई रोगको निदान क्षमता बढाउनु आवश्यक छ । त्यसका लागि जनता र स्वास्थ्य सेवा प्रदायकमा जीवाणुरोधी प्रतिरोधको शिक्षा र सचेतना अभियान सञ्चालन गर्नुपर्छ । राज्यले मजबुत निगरानी प्रणाली स्थापित गर्नुपर्छ र आवश्यकताका आधारमा राज्यले हस्तक्षेपकारी नीतिसमेत लिनु आवश्यक हुन्छ । त्यसका अलावा स्वास्थ्य संस्था र अन्य निकायमा संक्रमण नियन्त्रणका लागि निर्मलीकरण, सफाइ र सुरक्षामा पर्याप्त सुधार गर्नुपर्छ । विभिन्न निकाय र राष्ट्रबीच प्रभावकारी रूपमा सामना गर्न स्रोत र प्राविधिक साझेदारीको विस्तार गर्नु आवश्यक छ । जीवाणुरोधी प्रतिरोधले विश्व स्वास्थ्य समुदायका लागि ठूलो चुनौती खडा गरेको छ । त्यसमा पनि नेपालजस्ता विकासोन्मुख देशहरू यसको गम्भीर परिणाम भोग्न बाध्य छन् । यसलाई समाधान गर्न राष्ट्रिय नीति र कार्ययोजनाका साथै नयाँ जीवाणुरोधी उपचारको पहुँच सुनिश्चित गर्न र राम्रो स्वास्थ्य सेवा पूर्वाधारको विकास गर्न अन्तर्राष्ट्रिय समर्थन चाहिन्छ । नेपालले शिक्षा, नियमन, निगरानी र सहकार्यका माध्यमबाट प्रतिरोधी जीवाणु फैलावटलाई रोक्न र उपलब्ध उपचारको प्रभावकारिता बचाउन सक्छ । भविष्यको गम्भीर जनस्वास्थ्य महामारीको गति रोक्न सरकारले ठोस रूपमा दीर्घकालीन प्रतिबद्धता र समन्वित दृष्टिकोण अवलम्बन गर्नु आवश्यक हुन्छ ।"
'द्रुतमार्गका लागि सुरु बिन्दु खोकना नै उपयुक्त विकल्प,"(काठमाडौं)काठमाडौंतराईमधेश द्रुतमार्ग (फास्ट ट्र्याक) निर्माण सुरु भएको ७ वर्ष भयो । अहिलेसम्म ७०९७७ किलोमिटरमध्ये ६४४७७ किमिमा मात्र ठेक्का भएको छ । ६५ किमि पर्ने ललितपुरस्थित खोकना क्षेत्रमा काम सुरु नै हुन सकेको छैन, जसका कारण थपिएको समयमा पनि फास्ट ट्र्याकको निर्माण नसकिने निश्चितप्रायः छ ।प्रधानमन्त्री केपी शर्मा ओलीले गत साउन २१ मा फास्ट ट्र्याकमा पर्ने मकवानपुरस्थित धेद्रे सुरुङको ब्रेक थ्रु गर्दै खोकना क्षेत्रमा राजनीति मात्र नमिसिएको दाबी गरेका थिए । त्यस क्षेत्रका सबै खालका व्यवधानहरू समाधान गर्न सरकार तयार रहेको सुनाउँदै उनले ढुक्क भएर काम गर्न नेपाली सेनालाई आग्रह गरेका थिए । त्यही बेला खोकना खण्डको समस्या समाधान गरेर काम अघि बढाउने विषयमा सम्बन्धित मन्त्रीलाई प्रधानमन्त्री ओलीले ध्यानाकर्षण पनि गराए । तर अहिलेसम्म समस्या समाधान हुन सकेको छैन । द्रुतमार्गका लागि सुरु बिन्दुको विकल्प के हुन सक्छ भन्नेबारे पुल्चोक इन्जिनियरिङ क्याम्पसका प्राध्यापकहरूले गरेको अध्ययन प्रतिवेदन ०८० चैतमा रक्षा र भौतिक पूर्वाधार तथा यातायात मन्त्रालयमा बुझाइएको थियो । ९ महिना लगाएर तयार पारिएको प्रतिवेदनमा खोकना क्षेत्र उपयुक्त हुने उल्लेख छ । उक्त प्रतिवेदन बुझेपछि भौतिक मन्त्रालयको प्राविधिक टोलीले अध्ययन गरेको थियो । गत कात्तिकमा तिहारअघि संघ, प्रदेशका सांसद, स्थानीय तहका जनप्रतिनिधि र मन्त्रीहरूको उपस्थितिमा रक्षा मन्त्रालयमा प्रतिवेदनबारे छलफल भएको थियो । प्रतिवेदनले फास्ट ट्र्याकका लागि उपयुक्त सुरु बिन्दु खोकना नै हुने औंल्याएको रक्षा मन्त्रालयका सहसचिव ज्ञानप्रसाद ढकालले बताए । अध्ययनअनुसार उपयुक्त ठाउँका रूपमा पहिलो नम्बरमा खोकनालाई राखिएको छ, उनले भने, यो ठाउँमा अन्य केही समस्या नरहे पनि स्थानीयको अवरोध कायमै छ । अर्को विकल्प सिकालीघाट क्षेत्रमा नपर्ने गरी वाग्मती नदीमाथि भियाडक्ट (पुल) बनाएर काम गर्न सकिनेछ । तर यसबाट सामाजिक र सांस्कृतिक समस्या आउन सक्ने अध्ययनले औंल्याएको छ । अर्को विकल्प सुरु बिन्दु बुङ्मतीलाई बनाएर चार लेन करिडोर सडक बनाउने र त्यसका लागि नयाँ जग्गा अधिग्रहण गर्नुपर्नेछ, यो सिकालीघाट क्षेत्रमा पर्दैन, ढकालले भने, यसका लागि वाग्मती नदीको दायाँ किनारामा नयाँ जग्गा अधिग्रहण गर्नुपर्नेछ । त्यस्तै, बुङ्मतीलाई नै सुरु बिन्दु बनाएर वाग्मती नदी करिडोर वारिपारि दुईदुई लेन सडक बनाउन सकिने अध्ययनमा भनिएको छ । बुङ्मतीलाई नै सुरु बिन्दु बनाएर बायाँ किनारमा थप जग्गा अधिग्रहण गर्ने भनिएको छ, उनले भने, अर्को विकल्प सुरु बिन्दु डुकुछापलाई बनाएर वाग्मती नदीको दायाँ किनार प्रयोग गर्ने र त्यसका लागि केही जग्गाहरू अधिग्रहण गर्ने भनिएको छ । योमध्ये कुन विकल्प अपनाउने भन्नेमा सरकारले कुनै निर्णय गर्न सकेको छैन । ०८० वैशाख ५ को मन्त्रिपरिषद्को निर्णयबमोजिम तत्कालीन रक्षामन्त्री पूर्णबहादुर खड्काको संयोजकत्वमा खोकना क्षेत्रको जग्गा अधिग्रहणसम्बन्धी विवाद समाधान समिति गठन भएको थियो । त्यसपछि मन्त्रालयकै कर्मचारीको संयोजकत्वमा उपसमिति बनाइए पनि अहिलेसम्म समस्या समाधान हुन सकेको छैन, जसको प्रभाव समग्र आयोजनामा परेको छ । खोकना क्षेत्रमा स्थलगत अनुगमनपछि मात्र थप निर्णयको प्रक्रिया अघि बढ्ने रक्षा मन्त्रालयका सहसचिव एवं प्रवक्ता मनोजकुमार आचार्यले बताए । सम्बन्धित मन्त्रालयका मन्त्रीज्यूहरू सबै जानुपर्ने भएकाले केही समय लागेको हो, उनले भने, अब धेरै ढिला हुने छैन, छिट्टै जाने तयारीमा छौं । सम्बन्धित मन्त्रालयका मन्त्रीसहित स्थलगत रूपमा खोकना आउने कुरा भएको र त्यसपछि के गर्ने भन्ने निर्णय हुने ललितपुर महानगरपालिका२१ का अध्यक्ष रवीन्द्र महर्जनले बताए ।सिकाली मन्दिर र पुरातात्त्विक सम्पदा क्षेत्रलाई संरक्षण गर्ने गरी विस्तृत आयोजना प्रतिवेदन (डीपीआर) संशोधन गरिएको सैनिक प्रवक्ता एवं सहायक रथी गौरवकुमार केसीले बताए । अध्ययन रिपोर्टले उपयुक्त खोकना नै हुने भनेको छ, सुरु बिन्दु खोकना भए नजिकै रहेको चोभार सुक्खा बन्दरगाहलाई पनि फाइदा हुनेछ, उनले भने, यो ठाउँको डीपीआर संशोधन पनि भइसकेको छ, केहीलाई मुआब्जा पनि दिइसकिएको छ । रेखांकन परिवर्तन गरेर अन्यत्र सुरु बिन्दु बनाउँदा लागत बढ्ने हुन्छ, प्रक्रिया पनि नयाँ थाल्नुपर्ने हुन्छ । खोकनाबुङ्मती खण्डको २ सय ११ रोपनी जग्गा अझै अधिग्रहण हुन सकेको छैन ।ठेक्का भएको खण्डमा अहिले सुरुङ र पुल निर्माण भइरहेको छ । ०७४ जेठदेखि सेनाले फास्ट ट्र्याकको निर्माण व्यवस्थापनको जिम्मेवारी पाएको हो । अहिलेसम्म समग्र आयोजनाको भौतिक प्रगति ३६४२ प्रतिशत छ । प्रतिनिधिसभाका विभिन्न संसदीय समितिमा फास्ट ट्र्याक निर्माणमा भइरहेको ढिलाइ र खोकना खण्डको समस्याबारे छलफलपछि समस्या समाधान गरेर काम अघि बढाउन समितिले सरकारलाई निर्देशन दिए पनि त्यसअनुसार काम हुन सकेको छैन । अहिले फास्ट ट्र्याकमा तीनवटा सुरुङ निर्माणाधीन छन् भने थप तीन सुरुङ निर्माण थालिँदै छ । डीपीआर संशोधन भएर थप भएका दुईवटा देवीचौर र सिसौटार सुरुङ डिजाइनका क्रममा छन् । चन्द्रामभीर सुरुङ ठेक्का हुने प्रक्रियामा छ । ८९ पुलमध्ये ८५ पुलको ठेक्का भएर काम भइरहेको छ । खोकना खण्डमा पर्ने ४ वटा पुलको ठेक्का व्यवस्थापन हुन सकेको छैन । ८९ पुलमध्ये प्याकेज नम्बर ३ मा पर्ने ५ वटा पुलको निर्माण सकिसकेको छ । आर्थिक वर्ष ०८०८१ भित्र काम नसकिने देखिएपछि समग्र आयोजनाको म्याद ०८३ चैत मसान्तसम्म थपिएको छ । आयोजनाको १ खर्ब ७५ अर्ब लागत अनुमानलाई संशोधन गरेर २ खर्ब ११ अर्ब ९३ करोड रुपैयाँ बनाइएको छ । अहिलेसम्म ६७ अर्ब ९ करोड रुपैयाँ खर्च भइसकेको छ ।"
चाडपर्व सकिएपछि ल्याइयो मकालु वाइडबडी,"(काठमाडौं)मर्मतका लागि इटाली पठाइएको नेपाल वायुसेवा निगमको दोस्रो वाइडबडी मकालु ८३ औं दिनमा काठमाडौं ल्याइएको छ । दसैंअघि नै मर्मत सकेर ल्याइने भनिएको जहाज चाडपर्व सकिएपछि मात्र आइपुगेको हो ।जहाजको संरचना, एभियोनिक्स, इन्जिनलगायत प्रणालीको हरेक २ वर्षमा गरिने विस्तृत मर्मतसम्भार (सीचेक) का लागि भदौ १२ मा निगमले इटालीको नेपल्सस्थित एटीआईटेक जहाज मर्मत केन्द्रमा वाइडबडी पठाएको थियो । एटीआईटेकले जहाज मर्मत सकेर सर्टिफिकेट अफ रिलिज टु सर्भिस (सीआरएस) प्रदान गरेपछि निगमका पाइलटले वाइडबडी ल्याएको निगमका प्रवक्ता रमेश पौडेलले जानकारी दिए । नेपाल नागरिक उड्डयन प्राधिकरणले मर्मतसम्बन्धी सबै कागजात हेरेपछि र प्राविधिक जाँच सकेपछि यो वाइडबडीलाई व्यावसायिक उडानमा फर्काइनेछ ।सीचेकमा जहाजको संरचनाभित्र कुनै दरार देखिए, नदेखिएको जाँच्ने, हाइड्रोलिक प्रणालीको विस्तृत परीक्षण गर्ने, महत्त्वपूर्ण भागहरूलाई खोलेर परीक्षण गर्नेलगायत काम हुन्छ । निगमका एक इन्जिनियरका अनुसार राम्रो र प्रतिष्ठित एमआरओ कम्पनीले एउटा वाइडबडीको सीचेकको काम १ देखि २ साताभित्र सक्छन् । कस्ता प्राविधिक छन्, उपकरणको उपलब्धता कस्तो छ, जहाज निरीक्षणका क्रममा कुनै नयाँ समस्या वा चुनौती आइपरे वा परेनन् भन्नेले पनि सीचेकको समय थपघट हुन्छ, उनले भने । एटीआईटेकले सम्झौतामा उल्लेख गरेअनुसार, एक महिनाभित्र मर्मत सकेर निगमलाई दसैंअघि नै जहाज बुझाउनुपर्ने थियो । तर, यो विमान झन्डै तीन महिना ढिलो गरी नेपाल आइपुगेको छ । यसअघि असार ९ मा इटाली पठाइएको पहिलो वाइडबडी अन्नपूर्ण पनि ८२ औं दिनमा नेपाल ल्याइएको थियो । चाडपर्वमा निगमले अधिकांश उडान कटौती, कतै मर्ज र घण्टौं डिले गर्दै उडान गरेको थियो । अत्यधिक नाफा हुने दिल्लीकाठमाडौं उडान निगमले जहाजको अभावमा मर्ज गरेर दैनिक एउटा मात्रै उडान गर्दै आएको छ । निगमको अर्थ विभागका अनुसार, एउटा वाइडबडी विमानले दैनिक २ करोड रुपैयाँसम्मको उडान कारोबार गर्छ । एजेन्ट कम्पनीले दुवै जहाजलाई सम्झौताको समयभन्दा ५०५० दिन बढी राखेको छ । यस हिसाबले दुवै जहाजले सीचेकको अवधिमा २ अर्ब हाराहारीको व्यापार गुमाएका छन् । सीचेकमा संलग्न एक कर्मचारीका अनुसार दुवै जहाजको सीचेक खर्च पनि १ अर्ब रुपैयाँभन्दा बढीको छ । सबै बिल आइसकेका छैनन्, ती कर्मचारीले भने, अघिल्लो वाइडबडी अन्नपूर्णमा एमआरओ कम्पनीले ठेक्का सम्झौतामा लेखिएको चेकलिस्टअनुसार जहाजको संरचनामा खियाको मात्रा जाँच्नेलगायतका दर्जन बढी इन्स्पेक्सन गरेको छैन । बिल भुक्तानीमा समस्या सिर्जना भएको छ । राज्यका अन्य निकायमा पनि उजुरी परेकाले हेर्दै छौं । यसैबीच, निगमले अबको केही महिनामा १ सय ५८ सिट क्षमताका दुवै न्यारोबडीलाई सीचेकमा पालैपालो पठाउनुपर्नेछ । यसका लागि ठेक्का प्रक्रिया अन्तिम चरणमा पुगिसकेको निगमका एक इन्जिनियरले भने । निगमसँग अन्तर्राष्ट्रिय उडानका लागि दुइटा वाइडबडी र दुइटा न्यारोबडीसहित चारवटा जहाज छन् । यिनले जापान, मलेसिया, थाइल्यान्ड, हङकङ, कतार, भारत, साउदी अरब र यूएईका १० सहरमा उडान गर्छन् ।"
दुर्गमका १० जिल्लामा अब पेट्रोल पम्प,"अन्डरग्राउन्ड स्टोरेज टैंक र शौचालय बीचमा राजमार्गबाट नदेखिने गरी २ मिटर अग्लो स्क्रिन वाल निर्माण लगायत पूर्वाधार बनाउनुपर्छ । यी बाहेक सिमानाको पर्खाल, रिफ्युलिङ जोनको सेड, सर्फेस ड्रेनेज, स्क्रिन वाल, वफर स्ट्राइप, डिस्पेन्सिङ पम्प जडानलगायतको पूर्वाधार पनि तयार गर्नुपर्ने निगमले जनाएको छ । यी पूर्वाधार पूरा गर्न सक्नेले पम्प सञ्चालन गर्न इजाजत पाउने निगमको भनाइ छ ।दुर्गममा पम्प छैन, ड्रम, बोटलबाट बिक्री हुन्छ । सुरक्षाको दृष्टिकोणले ठीक होइन । सुरक्षाको दृष्टिकोणले साधारण पम्प सञ्चालनमा ल्याउन जरुरी भइसकेको छ, प्रवक्ता रिजालले भने, सवारी नै नजाने ठाउँको छुट्टै कुरा, तर सदरमुकाममा कम्तीमा एउटा पम्प आवश्यक छ । नेपाल पेट्रोलियम डिलर्स एसोसिएसनका अध्यक्ष लिलेन्द्र प्रधानले दुर्गममा निजी क्षेत्रभन्दा सरकारीको उपस्थिति हुन जरुरी भएको बताए । पम्प नभएको ठाउँमा नयाँ पम्प आउनु उचित हो । सेवाग्राहीको ठाउँमा ठीक राम्रो हो । निजी क्षेत्रले सञ्चालन गरे नाफाको रूपमा हेर्छन्, लागतअनुसार प्रतिफल नआए लाभकारी हुँदैन, अध्यक्ष प्रधानले भने, दुर्गममा सरकारी स्वामित्व भएको पम्प सञ्चालन गर्नु उचित हो । सेवाको हिसाबले सरकार जानुपर्छ । करिब १० वर्षपछिको प्रतिफल लिने गरी निगम, प्रहरी, सेना र सशस्त्र प्रहरीले सञ्चालन गर्नुपर्छ । यसअघि २०७७ मा पनि निगमले २० वटा पम्प खोल्ने तयारी थालेको थियो । पहिलो चरणअन्तर्गत हुलाकी, महेन्द्र र मदन भण्डारी राजमार्गमा सहित २० वटा पम्प सञ्चालन गर्ने जनाएको थियो । सरकारको नीति तथा कार्यक्रमअन्तर्गत राजमार्गमा पम्प खोल्ने बताए पनि सफल भएन । टेन्डर भएपछि धेरैले इच्छा देखाए, सूचना प्रकाशन गरेपछि १०४२ वटाले इच्छा देखाए, निगमका एक कर्मचारीले भने, त्यसपछि सञ्चालक समितिले तत्कालका लागि स्थगन गर्यो । नेपालगन्जमा निगमको आफ्नै जग्गा भएकाले नेपालगन्जमा भने पम्प सञ्चालमा आयो । भैरहवामा निगमको आफ्नै पेट्रोल पम्प छ । अहिले नेपालभर करिब साढे १५ सय पम्प सञ्चालनमा छन् ।"
कर प्रणाली सुधार गर्न परिसंघको सुझाव,(काठमाडौं)नेपाल उद्योग परिसंघ (सीएनआई) ले कर प्रणाली सुधार गरी आर्थिक सुधार गर्नुपर्नेमा जोड दिएको छ । राष्ट्रिय कर दिवस २०८१ को अवसर पारेर परिसंघले मंगलबार गरेको परिसंघमा परिचर्चा कार्यक्रममा कर प्रणालीमा सुधार गर्न जोड दिएको हो । परिसंघका कार्यवाहक अध्यक्ष वीरेन्द्रराज पाण्डेले करको दायरा नभई लगानी विस्तार र औद्योगिक वातावरण बढाउन नीतिगत स्थायित्व हुनुपर्ने बताए । परिसंघ उद्योग तथा राजस्व समिति सभापति राहुल अग्रवालले कर प्रणालीका द्विविधा हटाइनुपर्नेमा जोड दिए । आन्तरिक राजस्व विभागका महानिर्देशक रामप्रसाद आचार्यले सरकारले कर संकलन गर्ने मात्र नभई लगानी अभिवृद्धिसमेत गर्ने बताए । करको दर नभई दायरा विस्तार गर्ने नीति सरकारले लिएको र अवैध कारोबार नियन्त्रणका लागि निजी क्षेत्रले समेत सहयोग गर्नुपर्ने उनको भनाइ थियो ।
भारतसँग व्यापार सहजीकरण गर्न चेम्बरको आग्रह,काठमाडौं (कास) नेपाल चेम्बर अफ कमर्सले भारतका लागि नवनियुक्त राजदूत शंकर शर्मासँगको भेटवार्तामा भारतसँगको व्यापारमा सहजीकरण गर्न आग्रह गरेको छ । चेम्बरका अध्यक्ष कमलेशकुमार अग्रवालसहितको पदाधिकारी र कार्यसमितिले मंगलबार राजदूत शर्मासँग भेटवार्ता गरेको हो । अध्यक्ष अग्रवालले भारतसँग नेपालले स्वतन्त्र एवं खुला व्यापार नीति अपनाए पनि व्यावहारिक लाभ प्राप्त गर्न नसकेको जानकारी गराए । साथै उनले भारतबाट हुने आयातमा समस्या नरहे पनि निर्यातका क्रममा भन्सारमा सहजीकरण हुन नसकेको अवगत गराए । रेलवे यातायातमा सहजीकरण र भन्सारमा अन्तर्राष्ट्रियस्तरको क्वारेन्टिन ल्याब राख्नसमेत अग्रवालले आग्रह गरे । राजदूत शर्माले व्यापार घाटा न्यूनीकरण तथा निर्यात सहजीकरण आफ्नो प्राथमिकतामा रहेको र क्वारेन्टिन ल्याब स्थापनाका लागि पहल गर्ने प्रतिबद्धता जनाए ।
अर्थ संक्षेप,"कर प्रणालीलाई लगानीमैत्री बनाउनुपर्नेमा चेम्बरको जोडकाठमाडौं (कास) नेपाल चेम्बर अफ कमर्सले कर प्रणालीलाई लगानीमैत्री बनाउनुपर्नेमा जोड दिएको छ । सोमबार चेम्बरले आयोजना गरेको राजस्व नीति र कर प्रणाली अन्तरक्रिया कार्यक्रममा अध्यक्ष कमलेशकुमार अग्रवालले उक्त भनाइ राखेका हुन् । कर प्रशासन र कर नीति सहज र सरल भयो भने लगानीमैत्री वातावरण बन्छ । लगानी वृद्धि भएर निजी क्षेत्रले नाफा कमाए मात्रै कर वृद्धि गर्न सकिन्छ, उनले भने । अर्थतन्त्रमा करिब ८१ प्रतिशत हिस्सा ओगटेको निजी क्षेत्रलाई सहजीकरण र स्थिर नीतिगत व्यवस्था गरे दिगो अर्थतन्त्रको विकास र राजस्व संकलनको लक्ष्य पूरा गर्न समस्या नहुने उनको भनाइ थियो । कार्यक्रममा आन्तरिक राजस्व विभागका महानिर्देशक रामप्रसाद आचार्यले कर प्रणालीलाई लगानीसँग जोड्न सरकारले काम गरिरहेको बताए । मुक्तिनाथ विकास बैंकको फाइदा एप सञ्चालनमाकाठमाडौं (कास) मुक्तिनाथ विकास बैंकले स्तर वृद्धि गरी थप सेवासहितको मुक्तिनाथ फाइदा एप सञ्चालनमा ल्याएको छ । एप सञ्चालनपछि ग्राहकले सरल र सुरक्षित तरिकाले घरमा बसी बैंकिङ सेवा उपयोग गर्न सक्ने बैंकको दाबी छ । बैंकका अनुसार ग्राहकले गर्ने सुरक्षित कारोबारका लागि सुरक्षा प्रश्न राख्न सकिने र प्रयोग गर्ने डिभाइस ग्राहक स्वयंको हो वा होइन पहिचान गर्ने, जसबाट अनधिकृत व्यक्तिको पहुँच नहुने विशेषता उक्त एपमा छ ।तीन संस्थालाई मेटलाइफ फाउन्डेसनको दुई लाख डलर सहयोगकाठमाडौं (कास) मेटलाइफ फाउन्डेसनले गैरनाफामूलक तीन संस्थालाई २ लाख ३८ हजार अमेरिकी डलर सहयोग गरेको जनाएको छ । फाउन्डेसनले स्थानीय समुदायमा गम्भीर समस्यालाई सम्बोधन गर्ने गैरनाफामूलक संस्थाहरूलाई सहयोग गर्ने प्रयासस्वरूप सामुदायिक प्रभाव अनुदान कार्यक्रम (सीआईजीपी) नेपालमा विस्तार गरेको जानकारी दिएको छ । भोकमरी राहत र पोषण, शारीरिक र मानसिक स्वास्थ्य तथा वातावरणीय दिगोपनमा नेपालमा काम गरिरहेका तीन संस्थाहरूलाई अनुदान प्राप्तकर्ताका रूपमा छनोट गरिएको फाउन्डेसनले जनाएको छ । जसमा एक्सन अगेन्स्ट हंगरले एक लाख, निवास गैरनाफामूलक संस्थाले ८८ हजार र सोलुचामले ५० हजार अमेरिकी डलर प्राप्त गरेका छन् ।प्रभु केबलकार र कुमारी क्यापिटलबीच सम्झौताकाठमाडौं (कास) प्रभु केबलकार एन्ड टुरिजम र कुमारी क्यापिटलबीच सेयर निष्कासन गर्न सम्झौता भएको छ । सम्झौताअनुसार प्रभु केबलकारको ३० करोड रुपैयाँ बराबरको आईपीओ निष्कासन अगाडि बढेको छ । प्रभु ग्रुप्स एन्ड कम्पनीजअन्तर्गत चार कम्पनीको उक्त केबलकारमा लगानी रहेको छ । जसमा प्रभु ऊर्जा कृषि पर्यटन विकास, प्रभु होल्डिङ्स एन्ड हाइड्रो डेभलपमेन्ट, हाइड्रो होल्डिङ्स एन्ड पावर डेभलपमेन्ट र प्रभु स्टिल्स एन्ड हाइड्रो इक्युपमेन्ट इन्डस्ट्रिज कम्पनीहरूको लगानी रहेको कम्पनीले जनाएको छ ।"
राजनीतिक कचिङ्गलमा दसौं खेलकुद,"पूर्वाधारको ९९ प्रतिशतदसौं राष्ट्रियका लागि प्रदेश रंगशालाको काम ९९ प्रतिशत सकिएको छ । वीरेन्द्रनगरमा निर्माणाधीन अवस्थामा रहेको १० हजार दर्शक क्षमताको अत्याधुनिक रंगशालामा प्यारापिटको छत राख्ने काम बाॅकी छ । कर्णालीका सदस्यसचिव सञ्ज्यालले प्रतियोगिता तोकिएकै सययमै हुने भनेर रातदिन काम गर्न लगाइयो । मंसिर २ गते प्रतियोगिता हुन्छ भनेर रातदिन नभनी काम गरियो । तर, प्रतियोगिता हुने कुनै संकेत नदेखिएपछि १ प्रतिशत काम विस्तारै हुँदै छ । उनले मंसिरमा प्रतियोगिता नहुँदा बन्द प्रशिक्षणमा राखेका खेलाडी पुनः छनोट गर्नुपर्ने अवस्था आएको बताए ।"
गुर्खाजमा भित्रिए तेस्रो इंग्लिस खेलाडी,"काठमाडौं (कास) अनुभवी इंग्लिस क्रिकेटर नाथन सोउटरले काठमान्डु गुर्खाजबाट नेपाल प्रिमियर लिग (एनपीएल) क्रिकेट खेल्ने भएका छन् । गुर्खाजले मंगलबार ३२ वर्षे लेग स्पिन अलराउन्डरलाई सोउटरलाई भित्र्याएको हो ।काठमाडौं स्पोटर््स डेभलपमेन्ट भेन्चरको स्वामित्वमा रहेको काठमान्डु गुर्खाजका उनी पाँचौं विदेशी खेलाडी हुन् । अर्का इंग्लिस क्रिकेटरद्वय स्टेफन इस्किनाजी र ड्यान डौथवेटसहित नेदरल्यान्ड्सका ओपनर माइकल लेभिट, नामिबियाका कप्तान मर्वी जेर्राड इरसमसलाई गुर्खाजले अनुबन्ध गरिसकेको छ ।सोउटरले इंग्लिस घरेलु क्रिकेटमा उत्कृष्ट प्रदर्शन गर्दै आएका छन् । विशेष गरी टी२० ब्लास्टजस्ता प्रतियोगिताको उनको प्रदर्शन बलियो छ । उनको विशेषता र खेल जिताउने क्षमताले आफ्नो टोलीलाई प्रतिस्पर्धी बनाउने विश्वास काठमान्डु गुर्खाजको छ । गुर्खाजका प्रमुख कार्यकारी अधिकृत सन्देश कटवालले सोउटरको आगमनमा खुसी व्यक्त गर्दै भने, टोलीमा सोउटरले अनुभव र रणनीतिक कौशल थप्नेछन् । दबाबपूर्ण परिस्थितिमा उत्कृष्ट प्रदर्शन गर्ने उनको क्षमता हाम्रो अभियानका लागि निकै महत्त्वपूर्ण हुनेछ । हामी उनलाई स्वागत गर्न पाउँदा उत्साही छौं ।अस्ट्रेलियामा जन्मिएका उनले न्यु साउथ वेल्सको यू२३ टोलीबाट खेलेका थिए । उनीसँग द हन्ड्रेड्स, भाइटालिटी ब्लास्ट, क्यारेबियन प्रिमियर लिग, इन्टरनेसनल लिग टी२० खेलको अनुभव छ । त्यसक्रममा उनले १४३ ट्वान्टी२० खेलमा ७६० को इकोनोमीमा १५४ विकेट र ११२९० को स्ट्राइक रेटमा २ सय ४५ रन बनाएका छन् । उनले ओभल इन्भिसिबल्स, डेजर्ट भाइपर्स, डरहम र गुयाना अमाजोन वारियर्सबाट विश्वका विभिन्न लिग खेलेका छन् ।सोउटरले काठमाडौं आएर एनपीएल खेल्न उत्साहित रहेको जनाउँदै भने, काठमान्डु गुर्खाज टोलीमा सामेल हुनु मेरा लागि सम्मानको विषय हो । म नेपालका क्रिकेटप्रेमीसामु उत्कृष्ट प्रदर्शन गर्न र टोलीको सफलतामा योगदान दिन उत्सुक छु । यो सिजनलाई अविस्मरणीय बनाउन चाहन्छु । एनपीएल मंसिर १५ देखि हुनेछ । काठमान्डु गुर्खाजले मंसिर १७ मा चितवन राइनोजसँग आफ्नो पहिलो खेल खेल्नेछ ।करण केसी मार्की खेलाडी रहेको गुर्खाजले अक्सनबाट शाहब आलम, भीम सार्की, रशिद खान, शंकर राना, कृष्ण कार्की, दीपेश कँडेल, सुमित महर्जन, राजु रिजाल, विवेक केसी र प्रतीक श्रेष्ठलाई लिएको थियो । आइकोनिक प्लेयरमा क्रिस कार्की छन् । टोलीको मुख्य प्रशिक्षकमा वसन्त शाही रहेका छन् ।"
संन्यास लिँदै नडाल,लोरिसा र सोनम उत्कृष्टकाठमाडौं (कास) भ्याली पब्लिक र ग्रीनल्यान्डले १६ औं संस्करणको टिआईए अन्तर स्कुल बास्केटबलमा मंगलबार उपाधि जितेका छन् । आयोजक टीआइएको कोर्टमा सम्पन्न फाइनलमा गल्सतर्फ भ्याली पब्लिकले एनसीसीएसलाई ३९२३ स्कोरले हराएर उपाधि जितेको हो । भ्यालीकी लोरिसा गौचनले सर्वाधिक १३ स्कोर गरिन् ।ब्वाइज फाइनलमा ग्रीनल्यान्डले एचएचसीएमाथि ५७५० को स्कोरमा जित निकाल्दै उपाधि जितेको हो । ग्रीनल्यान्डले पहिलो र दोस्रो क्वाटरमा लिएको अग्रता नै उपाधि जित्न पर्याप्त भयो । ग्रीनल्यान्डका लागि सुरेश बीसीले २० स्कोर गरे । लोरिसा गौचन र सोनाम आले तामाङ उत्कृष्ट खेलाडी चुनिए ।
एनपीएल,"एनपीएलको ॅपावर्ड बाई मा एनसेलकाठमाडौं (कास) नेपाल क्रिकेट संघ (क्यान) ले नेपाल प्रिमियर लिग (एनपीएल) को पहिलो संस्करण थप प्रभावकारी बनाउन एनसेललाई पावर्ड बाई प्रायोजकका रूपमा अनुबन्ध गरेको छ । एनपीएलको व्यावसायिक अधिकार व्यवस्थापन गरिरहेको ब्रान्ड डिजिटल लजिक प्रालि र क्यानको संयुक्त पहलमा उक्त प्रायोजन सम्झौता भएको जनाइएको छ । ब्रान्ड लजिकले यसअघि एनपीएलको मुख्य प्रायोजकमा सिद्धार्थ बैंकलाई अनुबन्ध गरिसकेको छ । मंसिर १६ देखि कीर्तिपुरस्थित त्रिवि मैदानमा हुने प्रतियोगिताको सम्पूर्ण खेलको प्रत्यक्ष प्रशारणका लागि भारतीय स्टार स्पोर्ट्स नेटवर्कसँग सम्झौता गरिसकेको छ ।कर्णालीका आइकोनिक प्लेयरमा विपिनकाठमाडौं (कास) कर्णाली याक्सले मंगलबार ट्यालेन्ट हन्टबाट विपिनप्रसाद शर्मालाई आइकोनिक प्लेयरमा छानेको छ । सुर्खेतको वीरेन्द्रनगरमा भएको छनोट कार्यक्रमबाट छानिएका ५ उत्कृष्ट खेलाडीमध्ये विपिनलाई आइकोनिक खेलाडीमा छनोट गरिएको कर्णालीले जनाएको छ । कर्णालीले ट्यालेन्ट हन्टबाट विपिनसँगै मनीष थापा, निश्चल रावल, राजप्रसाद शाह र अरविन्द घर्तीलाई छानेको हो । उनीहरूले प्रदेशबाट राष्ट्रिय प्रतियोगिता खेलिसकेका छन् । बाँकी चार खेलाडीलाई पनि विशेष प्रशिक्षणको व्यवस्था गरिएको क्लबले जनाएको छ ।रोयल्स र एसपीएबीच सम्झौताधनगढी (कास) एनपीएलमा सुदूरपश्चिमको प्रतिनिधित्व गर्ने सुदूरपश्चिम रोयल्स र धनगढीको सुदूरपश्चिमाञ्चल एकेडेमी (एसपीए) बीच एजुकेसन पार्टनरका लागि सहकार्य गर्ने सम्झौता भएको छ । रोयल्सका मालिक स्वतन्त्रप्रताप शाह र एपीएसका प्रबन्ध निर्देश सुवास शाहीले हस्ताक्षर गरे । शाहले सुदूरपश्चिममा क्रिकेटको विकास गर्ने लक्ष्य लिइरहँदा एसपीएसँग सहकार्य गर्न पाउनु उपलब्धिपूर्ण भएको बताए ।"

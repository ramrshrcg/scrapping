शीर्षक,विवरण
"'सार्वभौम देशको प्रधानमन्त्री जता अनुकूल हुन्छ, त्यतै भ्रमणमा जान स्वतन्त्र छ","जनताको आवाज पनि लोकतान्त्रिक प्रणालीबाट अभिव्यक्त हुनुपर्ने उनले बताए । जनताको आवाज लोकतान्त्रिक प्रणालीबाट प्रकट हुनुपर्छ, सडकमा मान्छेहरूले अराजकता खडा गरेर, अश्लील बोलेर, तथानाम बोलेर लोकतन्त्र परिमार्जित हुँदैन । म सोध्न चाहन्छु यो प्रणाली भएन, कुन प्रणाली ल्याउन खोजेको हो ? खुलेर आउनुस् बहस गर्न । यो प्रणाली भएन भन्नेहरूलाई सोध्न चाहन्छु कुन प्रणाली ल्याउन खोजेको हो ? प्रधानमन्त्री ओलीले भने, संविधानमा सानातिना कुरामा संशोधन गरौंला तर आधारभूत संघीय लोकतान्त्रिक गणतन्त्रमा संशोधन हुँदैन । संविधान फाल्ने भन्नु हुन्छ, च्यात्नु हुन्छ, यो त हामी देखिराख्या छौं । एक प्रति च्यातेर संविधान च्यातिँदैन । म सचेत गराउन चाहन्छु, संविधान भनेको नेपालीले लडेर ल्याएको उपलब्धिको समष्टि हो, त्यो च्यातिँदैन, च्यात्न दिइँदैन, हामी छौं यहाँ ।प्रधानमन्त्री ओलीले जनताले लडेर ल्याएको लोकतान्त्रिक व्यवस्था र गणतान्त्रिक संविधानप्रति आफू प्रतिबद्ध रहेको पनि बताए । उनले लोकतन्त्रलाई तलमाथि हुन नदिने स्पष्ट पारे । हामीले अलिकति बढी बलिदान, दुःख, कष्ट गरेका छौं, माया लाग्छ । खुलेर भन्न चाहन्छु, डेमोक्रेसी तलमाथि हुन दिइन्न । गणतन्त्र संघर्ष गरेर नेपाली जनताले नागरिक सर्वोच्चताको प्रणाली स्थापना गरेका हौं । हरेक नागरिक अहिले सर्वोच्च छ, हरेक नागरिक सार्वभौम छ, शक्तिका स्रोत जनता हुन्, अरू कोही होइन । एउटा व्यक्तिले दिएको संविधान होइन, हामी प्रणालीबाट ल्याएको संविधानका कुरा गर्दै छौं । मान्छे मन पर्यो कि परेन भन्ने होइन, लोकतान्त्रिक प्रणालीमा एउटालाई मन नपरेको नेता चुनिन्छ ।मुलुकमा लोकतान्त्रिक गणतन्त्र स्थापना भएपछि मुलुकको पूर्वाधार विकास र कनेक्टिभिटी लगायतका क्षेत्रमा काम गरिएको ओलीको भनाइ थियो । लोकतान्त्रिक गणतन्त्र आइसकेपछि, २०७२ को संविधान आइसकेपछि लोकतान्त्रिक प्रणाली, जनताबाट निर्मित संविधानबाट सञ्चालित हुन थालेपछि देशले प्राप्त गरेका उपलब्धि पहिले त पूर्वाधार हेर्नुपर्यो, पूर्वाधारबिना देश विकास हुन सक्दैन । सडक र हवाई कनेक्टिभिटी, सञ्चार, विद्युत् पूर्वाधारमा ध्यान दिइयो । यो पूर्वाधार लगभग ९८ प्रतिशत जनतामा पुगेका छन्, उनले भने ।नेपालमा संवैधानिक स्थिरता रहेको प्रधानमन्त्री ओलीको भनाइ छ । उनले संविधान जारी भएको १० वर्ष पुगेपछि संविधानको मूल्यांकन गर्ने व्यवस्था रहेको र सोहीअनुसार संविधान संशोधनको विषय अगाडि सारिएको बताए । हामीले संविधानको मूल्यांकन गर्छौं भनेका छौं । संविधान, प्रणाली र हाम्रा सम्पूर्ण उपलब्धि, कमीकमजोरी आदिको संवैधानिक व्यवस्थागत हिसाबले मूल्यांकन गर्ने अवधि भनेको १० वर्ष हो भन्ने संविधानमै व्यवस्था गरेका छौं । संविधानमा यो व्यवस्था हामीले गरेको हो, उनले भने । पछिल्लो समय भएका उपलब्धिको उचित मूल्यांकन नभएको प्रधानमन्त्री ओलीको भनाइ थियो । उनले भने, हाम्रो देशका उपलब्धि किन नदेख्ने ? पञ्चायती व्यवस्था हुँदा के यो दुनियाँमा अगाडि बढ्न अरूलाई आशीर्वाद थियो ? तथास्तु भनेका थिए, शिव, महादेश, विष्णुले अरू संसारभरिलाई ? अनि हाम्रो देशलाई अविकसित रहेस् भनेर श्राप दिएका थिए र ? शासकहरूले नै गर्दा होला नि त । राजतन्त्रले उधुम गर्ने भए २४० वर्ष शासन गरेकै थिए । राणाहरूले उधुम गर्ने भए १०४ वर्ष शासन गरेकै थिए । पञ्चायतले गर्ने भए त ३० वर्ष गरेकै थिए, उनले भने । ती व्यवस्थाले उल्लेख्य विकास नगरे पनि तिनको अवमूल्यन भने आफूले नगर्ने ओलीको भनाइ थियो ।ओलीले सुशासन र विकास सरकारको प्रमुख रोडम्याप रहेको बताए । सत्तारूढ कांग्रेससँगको सहमतिअनुसार आफ्नो प्रधानमन्त्रीको कार्यकाल १८ महिना मात्र बाँकी रहेको उल्लेख गर्दै उनले सुशासनसहित काम गर्ने बताए । यो अवधिमा म भ्रष्टाचार गर्दिनँ, अरूलाई पनि गर्न दिन्न । होसियार भए हुन्छ, बदमासी गरे पुलिसले छानबिन गर्छ । म आफ्नो काममा हुन्छु । अदालतले पक्राउ पुर्जी दिन्छ, प्रहरीले अनुसन्धान गर्छ । प्रहरीको काम म गर्दिनँ, जो कोही होस्, गल्ती गर्ने जान्छ, उनले भने ।रास्वपा सभापति तथा पूर्वगृहमन्त्रीमाथि सहकारी ठगीमा भइरहेको अनुसन्धानका विषयमा प्रधानमन्त्री ओलीले विधिसम्मत ढंगले अनुसन्धान भइरहेको बताए । उनले लामिछानेले सहकारी रकम ठगी गरेको आफूलाई सुरुमा विश्वास नलागेको बताए । मलाई साँच्चै रविले केके गरेको छ, विश्वास त के आशंका पनि थिएन । यत्रो पूरै वासिङ मेसिनमा पनि ३ पल्ट धोएको जस्तो कुरा गर्दा रहेछन् । मैले के ठान्ने ? उनले भने । संसदीय छानबिन समिति बनाउनुपर्छ भन्दा पनि आफूले बनाउन हुन्न भनेको तर रवि आफैंले केही छैन भनेर सार्वजनिक रूपमा बोलेको ओलीले बताए । तत्कालीन प्रधानमन्त्री पुष्पकमल दाहाल र लामिछाने नै बनाउन तयार भएपछि समिति बनाउन आफूले पनि हुन्छ भनेको उनले बताए । समितिले चार जनालाई सहकारी ठगीमा संलग्न रहेको र कारबाहीका लागि तोकेर भनेपछि अहिले कारबाही प्रक्रिया अगाडि बढेको ओलीले बताए । प्रतिवेदनले उल्लेख गरेअनुसार छानबिन, अध्ययन सुरु भएपछि गिरफ्तार र कारबाही गर्नुपर्ने अवस्था आएको उनले बताए । अदालतको पक्राउ पुर्जीअनुसार कारबाही अगाडि बढेको अवस्थामा लामिछानेलाई पक्राउ गरिएपछि अदालतलाई समेत प्रभावित गर्ने प्रयास भइरहेको ओलीले बताए । लामिछाने हाल सहकारी ठगी, सम्पत्ति शुद्धीकरण र संगठित अपराध मुद्दामा हाल प्रहरी हिरासतमा रहेका छन् ।अबको १८ महिनापछि भने सहमतिअनुसार नै कांग्रेस सभापति शेरबहादुर देउवा प्रधामन्त्री हुने ओलीले दोहोर्याए । देउवाको नेतृत्वमा नै २०८४ को निर्वाचन हुने उनले स्पष्ट पारे । वर्तमान सरकार गठनपछि उल्टो बाटोमा हिँडेको नेपालको राजनीति सुल्टो बाटोमा हिँड्न थालेको उनको तर्क थियो । नेपालमा अस्थिरता र राजनीति सुल्टो बाटोमा नहिँडेर उल्टो बाटोमा गएका थिए, ससाना दलहरूले सत्ताका लागि च्याँखे थापेका थिए । अब त्यस्तो अवस्था अन्त्य भएको छ, उनले भने ।ओलीले सार्वभौम देशको प्रधानमन्त्री जता अनुकूल पर्छ, त्यतै भ्रमणमा जान स्वतन्त्र भएको बताए । उनले चीन भ्रमणको तयारी गरिरहेको प्रसंगमा सोधिएको प्रश्नको जवाफमा भने, हाम्रा दुई महान्, विशाल छिमेकी छन्, दुवैसँग राम्रो सम्बन्ध राख्नुपर्छ । चीन जाँदा भारतसँग सम्बन्ध बिग्रिँदैन, बिग्रिने कारण छैन । अमेरिका भ्रमणका क्रममा भारतीय प्रधानमन्त्री नरेन्द्र मोदी, चीनका विदेशमन्त्रीलगायत थुप्रै प्रतिनिधिसँग भेट गरेको पनि उनले बताए । छिमेकीसँगका सम्बन्धहरू गहिरा र प्राग् ऐतिहासिक भएको उनको भनाइ थियो ।प्रधानमन्त्री ओलीले संवैधानिक व्यवस्थाअनुसार प्रदेशलाई अधिकार दिने बताएका छन् । प्रधानमन्त्री ओलीले प्रदेशहरूले संविधानअनुसारको अधिकार पाउँछन् कि पाउँदैनन् भन्ने प्रश्नमा भने, अब कानुन बनाउँछौं । यथोचित अधिकार पाउने गरी कानुन बन्छन् । प्रदेशका मुख्यमन्त्रीहरूले विचार र उत्साहले काम गर्नुपर्ने बताए । महात्मा गान्धीको उदाहरण दिँदै प्रधानमन्त्रीले भने, मुख्य कुरा विचारको हो । महात्मा गान्धीसँग न त बन्दुक थियो, न त सन्दुक । विचार थियो । अधिकार मात्रै होइन, विचार र उत्साहले काम गर्नुपर्छ ।प्रधानमन्त्री ओलीले राजनीतिक दल विभाजनसम्बन्धी अध्यादेश ल्याउनका लागि सरकारले कुनै प्रयास अगाडि नबढाएको तर सार्वजनिक रूपमा अनावश्यक चर्चा चलिरहेको बताए । कुनै पनि कानुन बन्नुपर्ने भए संविधानअनुसार बन्ने पनि उनले स्पष्ट पारे । संविधानअनुसार देश चल्छ । संविधानअनुसार कानुन बन्छ । संविधानअनुसार कहिले औचित्यपूर्ण ढंगले अध्यादेश ल्याउनुपर्ने हुन्छ । दल त्यागसम्बन्धी कानुन रिक्त छ, नियमावली मात्रै छ । नियमावलीको भरमा चलेको छ । कानुन त रिक्त हुनु हुँदैन, तसर्थ केही न केही गर्नुपर्छ, अहिले गर्नु वा पछि गर्नु, उनले भने । कांग्रेस र एमालेको वर्तमान सत्ता गठबन्धनले संविधान संशोधनको सहमति गरेको तर दल फुटाउने अध्यादेश ल्याउने कुरा नगरेको उनले बताए । अध्यादेश ल्याउँछु भनेर कांग्रेस र एमालेले भनेको छैन । प्रधानमन्त्रीले दल विभाजनसम्बन्धी अध्यादेश नल्याउन भन्दै विपक्षी ज्ञापनपत्र दिन आएका थिए । उनीहरूलाई के त्रास छ भने अध्यादेश आउँछ । तर, दुईतिहाइको सरकारलाई अध्यादेश ल्याउनु छैन, उनले भने, एमाले दोस्रो दल हुँदा नै प्रधानमन्त्री भएकै छ भने राजनीतिक दल विभाजन गर्ने अध्यादेश ल्याएर पहिलो दल बन्न आवश्यक छैन ।प्रधानमन्त्रीले ३८ किलो सुन काण्डको प्रतिवेदन सार्वजनिक गर्ने प्रतिबद्धतासमेत जनाए । गृहका सहसचिव ईश्वर पौडेलको नेतृत्वमा बनेको छानबिन समितिको प्रतिवेदन सार्वजनिक गर्दा राजनीतिमा अप्ठ्यारो पर्ने भएर हो कि ? मलाई केही लिनुदिनु छैन, प्रतिवेदन म सार्वजनिक गर्छु । ओसारपसार गर्ने र गराउनेले नै ३८ किलो सुन खोइ भन्दै सोध्ने गरेको ओलीको आरोप थियो । उनले भने, पहिला म प्रधानमन्त्री हुँदा नै ३८ किलो सुन पास भएको रहेछ, सबै कुरा डाइजेस्ट भएर फेरि आफ्नो धन्दा चालु थियो । मैले त्यसको खोज अध्ययन गरें । दोषीलाई कारबाही गरें । पछि ३८ किलो सुन खोइ भने ? कारोबारी र भरियालाई पक्रेर कारबाही अघि बढाउनेलाई नै प्रश्न गर्न लागिएको पनि ओलीको भनाइ थियो । प्रधानमन्त्री ओलीसँग कान्तिपुर दैनिकका प्रधानसम्पादक उमेश चौहानले संवाद गरेका थिए ।"
मुख्यमन्त्रीहरू भन्छन् 'प्रदेशले अधिकार नपाए लोकतन्त्र अधुरो,"मुख्यमन्त्री पाण्डेले संविधानले उल्लेख गरेका एकल र साझा अधिकार कार्यान्वयन हुने गरी द्रुत मार्गबाट कानुन बनाउन संघ सरकारले नसकेको बताए । पाण्डेले राजनीतिक नेतृत्वमा रहेको केन्द्रीकृत मानसिकतामा समस्या औंल्याउँदै भने, मानिसकतामा समस्या हुन्थेन भने २०१२ सालको संघीय प्रहरी ऐनले समायोजन छेक्यो भन्न मिल्छ ? २०२८ सालको शिक्षा ऐन र २०४९ सालको निजामती ऐनले छेक्छ ?कोशीका मुख्यमन्त्री हिक्मत कार्कीले प्रदेशलाई अधिकार दिइँदा प्रभावकारी काम हुन्छ भन्ने उदाहरण सवारी लाइसेन्स वितरण प्रणालीमा भएको परिवर्तन रहेको बताए । साउन २९ को निर्णयअनुसार प्रदेशलाई लाइसेन्स बाँड्ने अधिकार दिइयो, त्यसपछि हामीले ट्रायल पास गरेको २५ दिनमा अस्थायी लाइसेन्स दिन थाल्यौं, उनले भने, अब अस्थायी मात्रै होइन, अधिकार पाएपछि स्थायी लाइसेन्स पनि २५ दिनमै दिन हामी सफल हुन्छौं । प्रदेशले अधिकार पायो भने गरेर देखाउँछ । मुख्यमन्त्री कार्कीले प्रहरी समायोजन तुरुन्त अघि बढ्नेमा आशाबादी रहेको बताए । ०७८ सालमा प्रहरी समायोजनको प्रक्रिया अघि बढाइएको थियो, निर्वाच्न घोषणा भएपछि रोकियो । समायोजन कानुन पनि छ । यो तुरुन्त कार्यान्वयन हुन्छ भन्ने विश्वास छ, उनले भने, सन्दुक र बन्दुकको कुरा यहीं जोडिन्छ । संघीयताप्रति आम जनधारणा सकारात्मक बन्न नसक्नुको मुख्य कारण फेसबुक र सामाजिक सञ्जालको लोकप्रियतावाद रहेको मुख्यमन्त्री कार्कीको भनाइ थियो । यसले संघीय संरचना र प्रणालीमाथि नै चुनौती थुपारिदिएको पनि उनले बताए । सुदूरपश्चिमका मुख्यमन्त्री कमलबहादुर शाहले प्रदेशलाई द्वन्द्व व्यवस्थापनका रूपमा मात्रै सीमित गर्न खोजिए दुर्भाग्य हुने बताए । संविधानले इंगित गरेका कानुनहरू बनाएर तत्तत् निकायलाई अधिकार सम्पन्न बनाउन सकेनौं भने प्रदेश संरचनाका बारेमा स्वाभाविक रूपमा प्रश्न उठ्छ, उनले भने, प्रदेशलाई अधिकार दिने सन्दर्भमा राजनीतिक नेतृत्व र कर्मचारीको सोचमा परिवर्तन हुनुपर्छ । सरकारको त्यही सचिव प्रदेशमा जाँदा अधिकार छैन भन्छ । संघमा आइसकेपछि प्रदेशलाई अधिकार दिन हुन्न भन्छ । प्रदेशमा जाँदा त्यही सांसद अधिकार छैन भन्छ । संघमा आएपछि किन अधिकार चाहियो भन्छ ? सबैभन्दा पहिला यो मानसिकता परिवर्तन हुनुपर्छ । मधेस प्रदेशका मुख्यमन्त्री सतिशकुमार सिंहले संविधानले दिएको अधिकार प्रदेशले पाए नतिजा देखिने काम हुने बताए । मधेश प्रदेश भारतको छेउमा छ । त्यहाँका मानिसले भारत, उत्तर प्रदेश र बिहारका संघीयताको मोडल हेर्छन् । मधेश प्रदेशमा मुख्यमन्त्रीको हैसियत, बजेट र काम गराइको क्षमता हेर्छन्, उनले भने, हामीलाई सन्दुक त दिइएको छ, तर त्यसमा भित्र राख्ने सामान छैन । बन्दुकको कुरै छाडौं, लाइसेन्स दिइएको छ । त्यो लाइसेन्सले चरा मर्दैन । मुख्यमन्त्री सिंहले संघीयता कार्यान्वयनका लागि स्थायी सरकारका रूपमा चिनिने कर्मचारीतन्त्रको कामसमेत मूल्यांकन गरिनुपर्ने बताए । हाम्रा राजनीतिज्ञहरू ५ वर्षमा आउँछन् । राम्रो काम न गरे उनीहरू जनताबाट अनुमोदन हुँदैनन् । यहाँ हाम्रो कार्य सम्पादन राम्रो हुन का लागि कर्मचारीहरूको पनि पाँच वर्षमा मूल्यांकन हुनुपर्छ, उनले भने । कर्मचारीहरूको नियमित मूल्यांकनले संघीयता कार्यान्वयनमै टेवा पुग्ने उनको भनाइ थियो । कर्णालीका मुख्यमन्त्री यमलाल कँडेलले देशको संरचना संघीय भए पनि मानसिकता केन्द्रीकृत हुँंदा प्रदेश सरकारमाथि प्रश्न उठ्दै आएको बताए । ठूला दलहरूले पालैपालो सत्तामा जान मात्रै ध्यान दिए । सत्ता प्राप्तिलाई मात्रै राजनीतिक उपलब्धि ठान्ने गरे, उनले भने । कर्मचारी, प्रहरी कोही पनि प्रदेशमा जान नमान्ने गरेको पनि कँडेलले बताए । केन्द्र, प्रदेशदेखि स्थानीय तहसम्म योजना छनोट विधि पारदर्शी हुन नसकेकाले पनि जनतामा निराशा देखिएको मुख्यमन्त्री कँडेलको भनाइ थियो । प्रदेश चाहिँदैन भन्ने बुझाइलाई प्रदेशका कामको प्रचारप्रसारबाट चिर्न सकिने धारणा उनले राखे । वाग्मतीका मुख्यमन्त्री बहादुरसिंह लामाले केन्द्रको तुलनामा प्रदेशले पुँजीगत खर्चमा सुधार गरेको बताए । प्रदेश स्थापना गर्दाताका धेरै खर्च हुन सकेन होला । विस्तारै वृद्धि गर्दै ७० प्रतिशतभन्दा बढी पुँजीगत खर्च भएको छ, उनले भने । लुम्बिनीका कार्यबाहक मुख्यमन्त्री भूमिश्वर ढकालले राजनीति विकेन्द्रित भए पनि प्रशासन क्षेत्रमा संघीयता कार्यान्वयन हुन नसक्दा प्रदेशका कामको व्यवस्थित हुन नसकिरहेको बताए । कानुन बनाएर प्रशासनिक क्षेत्रलाई प्रदेशको अधिकारअनुसार व्यवस्थापन गर्दा जनताको अपेक्षाअनुसार प्रदेशबाट काम गर्न सकिन्छ, उनले भने ।मुख्यमन्त्रीहरूसँगको संवादमा प्रधानमन्त्री केपी शर्मा ओलीले संविधान प्रदत्त अधिकारभन्दा पनि प्रदेशहरूलाई यथोचित अधिकार दिने गरी कानुन बनाउने प्रतिबद्धता जनाएका थिए । नेताहरूको केन्द्रीकृत मानसिकतालाई समस्याका रूपमा औंल्याइएको सन्दर्भमा उनल भने, मुख्य कुरा बिचारको हो । महात्मा गान्धीसँग न त बन्दुक थियो न सन्दुक । विचार थियो । अधिकार मात्रै होइन, विचार र उत्साहले काम गर्नुपर्छ ।"
'निर्वाचनमा नीति र प्रवृत्ति दुवैमा समस्या,"(काठमाडौं) निर्वाचन प्रक्रियालाई थप परिस्कृत बनाउन नीति र प्रवृत्ति दुवैमा सुधारको आवश्यकतामाथि सरोकारवालाले जोड दिएका छन् । कान्तिपुर कन्क्लेभमा दोस्रो दिन निर्वाचन सुधार ः नीति कि प्रवृत्ति विषयक सेसनमा वक्ताहरूले विद्यमान कानुनमै सुधारको आवश्यकता रहेको धारणा राखे । उनीहरूले राम्रा नीतिहरूले पनि अपेक्षित परिणाम दिन नसकेको टिप्पणी गर्दै प्रवृत्तिमा पनि सुधार आवश्यक रहेको बताएका छन् । प्रमुख निर्वाचन आयुक्त दिनेश थपलियाले कुन निर्वाचन कहिले हुन्छ भन्ने विषय नै आयोगलाई थाहा नहुने स्थिति रहेकाले त्यस्ता विषयलाई कानुनमार्फत सुधार गरेर जानुपर्ने बताए । निर्वाचन आयोगलाई स्वायत्त भनिएको छ । तर, स्रोत, साधन, जनशक्ति, सुरक्षा व्यवस्था सबै सरकारले दिएको स्थितिमा मात्रै आयोग चल्ने स्थिति छ, उनले भने, निर्वाचनलाई थप परिस्कृत बनाउन सबैभन्दा पहिलो सर्त नै निर्वाचन गराउने निकायलाई थप स्वायत्त र बलियो बनाइनुपर्छ । आयोगले निर्वाचन कानुनमा सुधारका धेरै विषय समेटेर नयाँ मस्यौदा सरकारलाई बुझाएको १८ महिना भइसक्दा पनि अगाडि नबढाइएकामा थपलियाले असन्तुष्टि व्यक्त गरे । उनले नीति एकातिर र प्रवृत्ति अर्कै भएर पनि समस्या उत्पन्न भइरहेको भन्दै प्रवृत्तिगत अभ्यासमा सुधारको आवश्यकतामा जोड दिए ।अहिलेकै मिश्रित निर्वाचन प्रणालीले एउटै दलले बहुमत ल्याउन सक्ने स्थिति नरहेको भन्दै सरकारमा सहभागी दलले निर्वाचन कानुन र प्रणालीमै सुधार गरेर जानुपर्ने चर्चा चलाएका छन् । यद्यपि यसबारे सुधारका एजेन्डा भने ल्याएका छैनन् । प्रणालीकै कारणले राजनीतिक स्थायित्व, विकास र समृद्धिलाई बाधा गरेको छैन, आयुक्त थपलियाले भने, यो प्रणालीबाट पनि कुनै दलले बहुमत ल्याउन सक्छ । एउटै पार्टीले पनि ९० प्रतिशत मत ल्याउन सक्छन् । उनले ल्याएको बहुमतलाई पनि स्थायित्व दिन नसकेकाले समस्या प्रणालीमा नभई प्रवृत्ति र व्यवहारमा रहेको टिप्पणी गरे । भारतका पूर्वप्रमुख चुनाव आयुक्त एसवाई कुरैसीले समानुपातिक समावेशी प्रतिनिधित्वका सवालमा नेपालको संविधान अत्यन्तै प्रगतिशील र दक्षिण एसियामै अगाडि रहेको बताए । संघीय संसद्मा सन् २०१५ देखि नै ३३ प्रतिशत महिलाको उपस्थिति सुनिश्चित हुनु धेरै ठूलो उपलब्धि रहेको उल्लेख गर्दै उनले भारतमा ७५ वर्षको इतिहासमा संसद्मा १० प्रतिशत हाराहारीमा मात्रै महिलाको उपस्थिति रहेकामा भर्खरै मात्र ३३ प्रतिशत पुर्याउने गरी कानुन आएको बताए । कुरैसीले महिला राजनीतिज्ञले प्रत्यक्ष निर्वाचन जित्न सक्दैनन् भन्ने भाष्य गलत रहेको पनि तर्क राखे । भने, महिलाले निर्वाचन जित्ने सम्भावना कम हुन्छ भन्छन् । तर, त्यो गलत तर्क हो । भारतमा सन् १९५१ देखिको निर्वाचनलाई हेर्दा महिलाको जित्ने सम्भावनाको दर १५० प्रतिशत र पुरुषको १०० प्रतिशत मात्र रहेको उल्लेख गरे । भने, महिलाको शक्तिलाई नकार्नु गलत हो ।कुरैसीले निर्वाचन पुनःसंरचनाका लागि राजनीतिक इच्छाशक्ति र राजनीतिक दल थप बलियो बन्नुपर्ने औंल्याउँदै निर्वाचनमा समावेशिता, पैसाको शक्ति, अपराधीकरणलगायत धेरै विषयमा सुधारको आवश्यकता रहेको टिप्पणी गरे ।त्यसैगरी, एमालेका महासचिव शंकर पोखरेलले अहिलेको निर्वाचन प्रणाली र कानुनी व्यवस्थाका कारण एउटै राजनीतिक दलले बहुमत ल्याउन सक्ने स्थिति नरहेको भन्दै यसले राजनीतिक स्थायित्वलाई प्रतिकूल प्रभाव पारेनपारेको बारेमा बहस भइरहेको बताए । उनले विश्वका धेरै देशमा ३० प्रतिशत लोकप्रिय मत ल्याउने पार्टीले बहुमत ल्याइरहँदा नेपालमा भने ४० प्रतिशत ल्याउँदा पनि बहुमत नपाइरहेको स्थिति रहेको उल्लेख गरे । कानुनमा रहेको थ्रेसहोल्ड को प्रतिशत कम रहेको परिणाम पनि अस्थिरता निम्तिरहेको उनको भनाइ थियो । कानुनले प्रतिनिधिसभामा ३ र प्रदेशसभामा १५ प्रतिशत मत कटाउनेले समानुपातिकतर्फ सिट पाउने व्यवस्था छ । थ्रेसहोल्ड कम भएकाले सिटहरू धेरै पार्टीमा बाँडिएको उनले बताए । थ्रेसहोल्डलाई न्यूनतम ५ प्रतिशत बनाएर गयो भने समस्या कम हुन सक्छ, पोखरेलले भने, अर्कोतिर समावेशिताका लागि दुई थरी निर्वाचन प्रणाली ल्याइएको छ । प्रत्यक्षभित्रै समावेशिताको अवधारणा ल्याएर जान सकिन्छ । त्यसो हुँदा ३० प्रतिशत लोकप्रिय मत ल्याउने दलले पनि बहुमत पाउन सक्छ । उनले कानुन सुधारमा समस्या नरहे पनि संविधान संशोधनका लागि तत्कालको स्थितिमा विपक्षी दलको साथबिना सम्भव नदेखिएको उनको कथन थियो । जनमत पार्टीका अध्यक्ष सीके राउतले स्थायित्वका लागि समावेशितालाई त्यागेर गरिने कुनै पनि परिवर्तन निरंकुश राजतन्त्र कालजस्तै हुने टिप्पणी गरे । समावेशितासँगको सेक्रिफाइस वा दुईदलीय व्यवस्था ल्याएर स्थायित्व खोज्नु भनेको महेन्द्रकालीन सोच हो, भने, विविधताले भरिएको देशमा सबैको प्रतिनिधित्वका लागि समानुपातिक प्रणाली अपरिहार्य छ । उनले समानुपातिक प्रणालीलाई दोष दिनेले नै यसको दुरुपयोग गरेको आरोप लगाए । भने, प्रधानमन्त्री, मन्त्रीका श्रीमती, पटकपटक मन्त्री भएका व्यक्ति तथा उद्योगपतिलाई समानुपातिकबाट संसद्मा ल्याएर जुन विकृति आएको हो, त्यो सच्याइनुपर्छ । उनले सबैको प्रतिनिधित्व बढाउन थ्रेसहोल्ड नै राख्न नहुने बताए ।"
जिम्मेवार पत्रकारिताको बढ्दो भूमिका,"कान्तिपुर मिडिया ग्रुपले दुईदिने कान्तिपुर कन्क्लेभ आयोजना गरेर लोकतन्त्र र पत्रकारिकता लगायतका विषयमा खुला बहस सम्पन्न गरेको छ । जुन अहिलेको समयमा आवश्यक थियो । कलम र शक्ति ः नेपाली लोकतन्त्र र पत्रकारिताका तीन दशक शीर्षकको सत्रमा कान्तिपुरका पूर्वप्रधानसम्पादकहरूको राय र सुझाव मननयोग्य छ । देशमा प्रजातन्त्र ल्याउनमा मिडियाको महत्त्वपूर्ण भूमिका छ । तर, त्यसपछिको खबरदारी खोइ ? देशको चौथो अंगका रूपमा रहेको पत्रकारिता अहिले भुत्ते भएर बसेको छ, यसलाई थप तिखार्ने काम युवा पत्रकारहरूको हो । पत्रकार बनेर, प्रेस कार्ड झुन्ड्याएर मात्र भएन । त्यसको जिम्मेवारी पनि पूरा गर्नुपर्छ । कान्तिपुर मिडियाले गरेको यो कन्क्लेभले पत्रकारहरूलाई थप जिम्मेवार बनाउँछ भन्ने लाग्छ । पत्रकारहरू आफ्नो जिम्मेवारीप्रति सजग नबन्दा देशको राजनीति अधोगतितिर लाग्दै छ । प्रजातन्त्र भनी भजेर मात्र भएन प्रजातन्त्रमा जनताले आफ्नो मौलिक अधिकार प्रयोग गर्न पाएका छन् या छैनन् त्यो विषयमा गम्भीर बन्नुपर्छ । नेताका लागि प्रजातन्त्र, जनताका लागि राणातन्त्र हुन भएन ।पछिल्लो समय पत्रकारितामाथि विश्वास घट्दो छ । अहिले पत्रिका किनेर पढ्नेको संख्या आधा घटेको अनुमान गर्न सकिन्छ । यो अवस्था किन भयो भनेर खोज्न ढिला भएन ? अहिले डिजिटल युग भएर पत्रिका बिक्न छाड्यो भनेर पन्छन मिल्दैन । देशमा अनलाइन न्युज पोर्टल हेर्ने कति प्रतिशत छन् ? हिजो एउटा पत्रकार उभिँदा सारा राज्य सतर्क बन्थ्यो भने आज पत्रकारलाई कसैले गन्दैन । यो किन भइरहेको छ ? आन्तमन्थ जरुरी छ । सस्तो लोकप्रियताका लागि कोठे न्युज हाल्ने, स्थलगत रिपोर्टिङमा नजाने, तँ पहिला कि म पहिला भनेर ब्रेकिङका नाममा गलत न्युज सम्प्रषेण गर्दा जनतामा विश्वास घटेको भने सही हो ।पत्रकार र मिडिया हाउसलाई नियमन नियन्त्रण गर्न सूचना तथा सञ्चार मन्त्रालय, प्रेस काउन्सिल र पत्रकार महासंघ आफ्नो जिम्मेवारीप्रति सजग नबन्दा समस्या आएको होला भन्ने लाग्दैछ । च्याउ उम्रे जसरी उम्रेका अनलाइन मिडियाहरूले जनतालाई भ्रमित बनाएका छन् । जसले जस्तो न्युज लेख्दा पनि हुने, न कुनै पुष्टि न कुनै आचारसंहिता । यस्तो भएपछि विकृति भित्रिने नै भयो । पत्रकारहरूले आफ्नो कर्तव्यप्रति सजग नहुँदा पनि समस्या बढ्दो देखिन्छ । सबै पत्रकार खराब छन् भन्ने होइन, सीमित मिडिया र पत्रकारले अब्बल काम नगरेका होइनन् । हिजो राजाको प्रत्यक्ष शासनकालमा जुन भूमिका पत्रकारहरूले देखाएका थिए, त्यसको प्रशंसा गर्नैपर्छ । के यो देशमा राजाको शासनकाल मात्र खराब थियो ? उनले मात्र तानाशाह लादेका थिए ? अहिलेका दलहरूले गरेको शासनचाहिँ सबै ठिक छ ? कुनै पनि दलले पूरा पाँच वर्ष सरकार चलाउन सकेका छैनन् । बहुमत आउँदासमेत दलहरूले सरकार टिकाउन सकेनन् । जनताले विश्वास नगरेका होइनन् तर दलहरू आन्तरिक कारण क्षय हुँदै गएका छन् । अब पत्रकारको भूमिका अझ बढेको छ । राजनीतिक दलहरूको गलत कदमबारे बेलैमा खबरदारी गर्न आवश्यक छ, कुनै पनि प्रतिशोधबिना । पुरुषोत्तम घिमिरे, जोरपाटी, काठमाडौं"
कांग्रेसएमाले संघीयता असफल पार्न लागेकै हुन् ?,"सुजन देवकोटा, पालुङ्टार४, गोरखा"
भागबन्डाको मेलो,"यो राजनीति माफियाको लुक्ने घर नहोस्नेताजीका ती घैंटामा छिटो घाम लागोस् यो संघीय लोकतन्त्रको अर्थ के होलानामअनुसार काम देख्न कति कुर्नुपर्ला ? कृष्ण कुम्पुरे, आदमटार, धादिङ"
कार्यकारी राष्ट्रपतीय प्रणालीबारे बहस,"निरंकुशताको चिन्ता जननिर्वाचित कार्यकारी राष्ट्रपतीय प्रणालीको चर्चा हुँदा यसरी निर्वाचित राष्ट्रपति निरंकुश हुन सक्ने विषय पनि उठ्ने गरेको छ । विशेषगरी कम्युनिस्ट पार्टीको नेतृत्वमा रहेको रसिया, चीनजस्ता देशमा निरन्तर एकै जना व्यक्ति राष्ट्रपति भइरहेको उदाहरण दिने गरिन्छ । तर, संसारभरि कार्यकारी राष्ट्रपति भएका देशमा त्यस्तो अवस्था देखिँदैन । बहुदलीय व्यवस्था भएको नेपालजस्तो देशमा जननिर्वाचित व्यक्ति निरंकुश भए पनि त्यस्तो निरंकुशता निरन्तर चल्न सक्दैन । नेपालीले १०४ वर्षे निरंकुश अधिनायकवादी राणा शासन र ३० वर्षे निरंकुश पञ्चायती व्यवस्था अन्य गर्न सकेकाले नेपालका राजनीतिक पार्टी र जनताले कुनै पनि किसिमको अधिनायकवादी सत्ता ढाल्न सक्छन् । अर्कोतिर, परिवेश बनेको अवस्थामा संसदीय व्यवस्थाले पनि अधिनायकवाद जन्माउन सक्छ । केही वर्षअघि मात्रै सार्वभौमसत्ता सम्पन्न संसद् प्रधानमन्त्रीले विघटन गरेको हामीले भोगिसकेका छौं । त्यसैले जननिर्वाचित राष्ट्रपति अधिनायकवादी हुने तर संसदीय व्यवस्थाका प्रधानमन्त्री नहुने भन्ने हुँदैन । बरु राष्ट्रपतिको अधिनायकवादी कदम रोक्न सक्ने वा संसद्ले कतिपय अवस्थामा राष्ट्रपतिलाई नियन्त्रण गर्न सक्ने व्यवस्था गर्न सकिन्छ । यति मात्रै होइन, नेपालको राजनीति केही मुख्य पार्टीका ४५ जना नेतृत्वको बन्धक बन्न पुगेको छ । संसद्देखि सरकारसम्म तिनकै प्रभुत्व छ । सत्तालिप्सा तिनको मूल चरित्र हो । निश्चित नेतृत्वमा रहेको राजनीतिक एकाधिकारलाई तोड्ने र जनताले रुचाएका व्यक्ति कार्यकारी राष्ट्रपति चुनिन सक्ने अवसर निर्माणका लागि यो प्रणालीले सघाउन सक्छ । त्यसैले अधिनायकवादी सत्ता निर्माण हुन्छ भन्ने बहानामा यो विषयको बहसलाई नै निषेध गरिनु हुँदैन । नेपालमा नयाँ राजनीतिक अभ्यास हुँदै आएका छन्, त्यसैले देशको कार्यकारी राष्ट्रपति जनताले नै निर्वाचित गर्ने नयाँ राजनीतिक अभ्यासका लागि बृहत् राजनीतिक बहस र छलफल हुन आवश्यक छ ।"
ट्रम्प विजयको सन्देश र नेपालमा पर्ने प्रभाव,"नेपालले अख्तियार गर्नुपर्ने नीति अमेरिका, भारत, चीनलगायतका शक्तिराष्ट्रहरूको स्वार्थअनुसार आफ्नै नीति, रणनीति छन् र ती नीति, रणनीति कार्यान्वयन पनि गरिरहेका छन् । नेपाललाई भूराजनीतिक खेल मैदान बनाएर आफ्नो सामरिक स्वार्थ हासिल गर्न घोषितअघोषित प्रतिस्पर्धा गर्दै आएको देखिन्छ । उनीहरूको विदेशनीति, सुरक्षानीति तथा नेपाल नीतिको सूक्ष्म अध्ययन गर्दा भविष्यमा भूराजनीतिक द्वन्द्व र सामारिक स्वार्थ बढ्दै गई थप बहुआयामिक, जटिल र पेचिलो हुने सम्भावना देखिएको छ । उनीहरूको बहुआयामिक प्रतिस्पर्धा र स्वार्थले नेपालको भूराजनीतिक महत्त्व मात्रै बढ्दै गएको छैन, सामरिक संवेदनशीलता थप तरल र जोखिमपूर्ण हुँदै गएको देखिन्छ । यस्तो अवाञ्छित प्रतिस्पर्धाको भूराजनीतिक असर सरकार र नीतिनिर्माताहरूले आकलन गरेभन्दा जोखिमपूर्ण र घातक देखिन्छ । तर सरकार र दल जति संवेदनशील हुनुपर्ने हो, त्यति भएको देखिँदैन ।नेपालले आफ्नो राष्ट्रिय स्वार्थ र प्राथमिकताअनुसार उपयुक्त नीति अनुसरण गरी प्रभावकारी कार्यान्वयन गर्नुपर्छ । पञ्चशील, असंलग्नता, तटस्थता नेपालको विदेशनीतिका मार्गनिर्देशक सिद्धान्त हुन् । कुनै पनि प्रकृतिको प्रतिरक्षा, सैन्य तथा सुरक्षा साझेदारी, सहकार्य वा गठबन्धन नेपालको विदेशनीतिको सिद्धान्त र नीतिविपरीत हुन् । शक्तिराष्ट्रहरू बीचको सामरिक सहकार्य, गठबन्धन र प्रतिस्पर्धामा प्रत्यक्ष वा परोक्ष कुनै पनि आवरणमा संलग्न हुनु हुँदैन र यस्ता गतिविधिप्रति पूर्ण रूपमा असंलग्न र तटस्थ हुनुपर्छ । जतिसुकै अनुकूल वा प्रतिकूल परिस्थिति भए पनि भूराजनीतिक, सामरिक तथा कूटनीतिक सन्तुलन कायम गर्नुपर्छ । नेपालको विदेशनीति र राष्ट्रिय सुरक्षा नीतिको मूलमन्त्र नै यही हो । यदि असंलग्नता, तटस्थता र सन्तुलनको नीति त्यागेर प्रत्यक्ष वा परोक्ष रूपमा संलग्न भयो भने नेपाल भूराजनीतिक खेल मैदान मात्रै हुने छैन, कल्पनातीत दुर्घटनासमेत हुन सक्छ ।"
पितृसत्ता र दमनचक्र,"हामी महिला फुटबल वा क्रिकेट खेलाडीको साहसी खेल प्रदर्शनको खुसी मनाइरहेका छौं । महिलाले अवसर पाएमा के गर्न सक्दैनन्, कति आत्मविश्वासी र साहसी हुँदा रहेछन् भनेर बहस पनि गरिरहेका छौं । महिलाको सक्षमता, आत्मनिर्भरता, निडरपन र कर्मप्रतिको झुकावमा देखिने सौन्दर्यको पनि विवेचना गरिरहेका छौं । तर यो समग्र महिलाको विकास र सशक्तीकरण भने होइन । सयौं वर्षको अनवरत महिला आन्दोलनसँगै उदाएका परिवर्तनका केही झिल्का हुन् । अहिले पनि संसारमा हरेक तीन जनामा एक महिला हिंसामा पर्ने गर्छन् भन्ने तथ्यांकले देखाउँछ । तर कतिपयले महिलालाई अधिकार धेरै भइसक्यो, पुरुषमाथि पो हिंसा बढेको छ भन्दै वैदेशिक रोजगारीमा गएका पुरुषलाई श्रीमतीले बिचल्ली बनाएका उदाहरण तेर्स्याउँछन् । त्यसो भए त दाइजोको निहुँमा, छोरी मात्र जन्माएको निहुँमा, घरधन्दा राम्रोसँग गर्न नजानेको निहुँमा या श्रीमान्को यौन इच्छालाई सहजै ग्रहण गर्न नसकेको निहुँमा दिनदहाडै महिलाले कुटिनु, पिटिनु या मारिनु नै पर्ने थिएन होला नि । लैंगिक हिंसाको कुरा गरिरहँदा कतिपय स्थानमा कार्यक्रमहरूमा पुरुष सहभागीले अलिकति आवेश मिसिएको भाषामा प्रतिप्रश्न गर्छन् । लैंगिक हिंसा भनेको महिलामाथि मात्र हुने हिंसा हो र ? उनीहरू भन्छन्, हामीले त कतिपय पुरुष महिलाबाट हुने हिंसाबाट पीडित भएका पनि देखेका छौं । यस्ता कुरा किन बाहिर आउँदैनन् ? यो प्रश्न महिला लक्षित गर्दै तेर्स्याइएका हुन्छन् । खासमा यो प्रश्न पुरुष आफैंले विश्लेषण गर्नुपर्ने हो । महिलाले त आफू सामाजिक र लैंगिक रूपमा धेरै नै पछाडि रहेछौं भन्ने कुरा बल्ल थाहा पाउँदै छन् भने अझै कैयौं महिला त्यो थाहा बाट टाढै छन् र सचेत महिलाले उनीहरूलाई ब्युँझाउनुपर्ने खाँचो पनि छ । पितृसत्ताभित्रैबाट कोही महिला हैकमवादी भए होलान्, त्यो महिलाको प्रतिनिधित्वभन्दा पनि एक हैकमवादी मानिसले अरूलाई दबाउने, सताउने गरे होलान् । ती एकाध घटना व्यक्तिगत सामन्ती प्रवृत्ति हुन् । हुन पनि पुरुष हेर्दै कडा हुने, महिला नरम हुने र महिलाले त सधैं घरका पुरुष सदस्यको दबाबमा ओझेलमा बस्नुपर्छ भनेर बनाइएको सामाजिक मान्यताले पनि कतिपय पुरुषलाई लाग्न सक्छ, अहिले महिलाले पुरुषलाई हेपिरहेछन् । पुरुषमाथि हिंसा गरिरहेछन् । प्रसिद्ध नारीवादी अभियन्ता कमला भासिन भन्छिन् कि महिला पनि पितृसत्तात्मक संरचनाका एक वाहक हुन् । पितृसत्तामार्फत बालबच्चाको हुर्काई, सिकाइ गराउँछ यो संरचनाले । तर फरक यति छ कि महिला झन्डै सय वर्षदेखि महिलामाथिको पितृसत्ताको दबदबाविरुद्ध लडिरहेछन् तर पुरुषले एकत्रित भएर यो लडाइँ लडेका छैनन् । बहुसंख्यक पुरुषलाई लाग्छ कि पितृसत्ता गुम्नु भनेको आफ्नो पुरुष वर्चस्व पनि गुम्नु हो । मात्रात्मक रूपमा लैंगिक हिसाबले को बढी प्रताडित भएका छन् र यसको इतिहास के हो भन्ने नै मुख्य प्रश्न हो । यदि समाज न्यायिक हुन्थ्यो भने न पुरुषले महिलालाई दबाउने प्राणी हुन् भन्ने सोच्न सक्थ्यो या व्यवहार गर्न सक्थ्यो न कोही एकाध महिलाले नै कुनै पुरुषलाई लैंगिक हिंसा गर्न सक्थिन् । पुरुषत्व भनेको पुरुष र केटाहरूसँग सम्बन्धित विशेषता, व्यवहार र भूमिकाको संग्रह हो । पुरुषत्वलाई सैद्धान्तिक दृष्टिले सामाजिक रूपमा निर्माण गरिएको बुझ्न सकिन्छ । पुरुषलाई मानिने केही व्यवहार सांस्कृतिक र जैविक दुवैबाट प्रभावित हुन्छ । पितृसत्तात्मक दृष्टिकोणले पुरुषलाई तर्कसंगत र प्रभावशाली चिह्नहरूले परिभाषित गरिन्छ जसले पुरुषलाई दबाब दिन्छ र पुरुषका वरिपरि अपेक्षा सिर्जना गर्छ । ती अपेक्षा महिला, बालबालिका र समग्र रूपमा समाजका लागि राखिएको हुन्छ । यस्तै अपेक्षामा खरो उत्रन कैयौं पुरुष लागिपरेका हुन्छन् भने कतिपय भने नकारात्मक रूपमा महिला तथा आफूभन्दा कमजोरउपर हाबी भइरहेका हुन्छन् । महिलाहरू पुरुषको तुलनामा दबिएका छन् भन्ने सानोतिनो उदाहरण नै पनि पर्याप्त हुन्छ । ती उदाहरणलाई यहाँ उल्लेख गरौं । विवाह गरेर को कसको घर जान्छ ? कसले कसको पाउ ढोग्छ, अभिभावकको सम्पत्ति कसलाई दिइन्छ ? बलात्कार, घरेलु हिंसा, कुटपिट, दाइजोका कारण कसको हत्या वा कसमाथि हिंसा भइरहेको छ ? यस्ता साना झिनामसिना लाग्ने प्रश्नहरूभित्र नै महिला त साँच्चै दबिएकै रहेछन् भन्ने जवाफ निस्कन्छ । बरु महिला र पुरुषमा पुरुष नै पनि धेरै लैंगिक हिंसामा परेका छन् नि भन्दै यस्ता प्रश्नको उठान गरिरहँदा महिला हिंसा रोक्नका लागि पुरुषको भूमिका के हुन्छ र कसरी लैंगिक न्यायिक समाजको विकास गर्दै जाने भन्नेतिर पो लाग्नुपर्ने देखिन्छ । लैंगिक हिंसा न्यूनीकरणमा असल पुरुषलाई अगाडि सारेर समाजमा भएका हानिकारक मूल्य मान्यतालाई अगाडि ल्याउन पो सहज हुन्छ कि ? पुरुषहरू समाजका हर नयाँ कुरा ग्रहण गर्न पाउने लाभान्वित वर्गमा पर्छन् । पुरुषहरू महिलाजस्तै सामाजिक जड वस्तुलाई समातेर बसेका हुँदैनन् । उनीहरूलाई परिवर्तन हुन पनि सजिलो हुन्छ । आफू परिवर्तन भएका कुरा समाजलाई प्रतिबिम्बित गर्नका लागि पुरुषलाई सजिलो पनि हुन्छ । पितृसत्तात्मक पुरुषत्वले पुरुषलाई साँच्चै संवेदनशील भएर रुन, मन नलागेको काम नगर्न, स्त्रीत्व मानिएका भाव देखाउन पनि दिइराखेको हुँदैन । पितृसत्ता छोड्ने हो भने पुरुषहरूले पनि विषाक्त पुरुषत्वको रोगबाट मुक्ति पाउने पो थिए कि ? पुरुष पीडक र महिला पीडित भएका मात्र उदाहरण समाजमा प्रस्तुत गरेर महिलालाई सधैंभरि आँसु, दुःख अनि आत्महत्याको विवशताबाट माथि उठाउनका लागि पनि लैंगिक रूपान्तरणमा पुरुषको भूमिका अनिवार्य देखिन्छ । सबै पुरुष बराबर शक्तिमा छैनन् र उनीहरू प्राकृतिक रूपमै दमनकारी हुन्छन् भन्ने मूल्यमान्यता पनि समाजले नै थोपरेको हो । तर पाएको सहुलियतको गलत प्रयोगले गर्दा पुरुषहरूले आफ्नो वर्चस्व हाबी हुन दिँदै आफ्ना पारिवारिक वैवाहिक सम्बन्धलाई तहसनहस बनाउन प्रमुख भूमिका खेलेका छन् । त्यस्ता खाले सम्बन्धले निम्त्याएका समस्या रोक्न तथा महिलाबाट नै प्रताडित पुरुष पनि छन् नि हाम्रो समाजमा भन्ने खालका प्रश्नको निवारणका लागि भने लैंगिक हिंसा तथा पितृसत्ताको खराब पाटाविरुद्ध पुरुषहरूको नै पनि एकत्रित आवाजको खाँचो छ ।"
भैरहवामा सकियो लामिछानेको बयान,"बुटवल (कास) सहकारी ठगी र संगठित अपराधको कसुरमा मुछिएका पूर्वगृहमन्त्री एवं रास्वपाका सभापति रवि लामिछानेसँग भैरहवामा बयान सकिएको छ । कास्की प्रहरीको हिरासतमा रहेका लामिछानेलाई मंगलबार भैरहवा ल्याएर जिल्ला सरकारी कार्यालयमा बयान थालिएको थियो । बिहीबार बयान सकिएकाले उनलाई शुक्रबार पोखरा पठाउने तयारी छ । गोर्खा मिडिया नेटवर्क प्रालिका पूर्वप्रबन्धक निर्देशक लामिछानेलाई बुटवलको सुप्रिम सहकारीको रकम अपचलनका विषयमा अनुसन्धान गर्न भैरहवा ल्याइएको थियो । सुप्रिम सहकारीमा सदस्य नै नरहेका उनका नाममा ऋण प्रवाह भएको पाइएको थियो । सहकारीको रकम गोर्खा मिडियामा सारेर जथाभावी खर्च गर्ने प्रक्रियामा लामिछाने संलग्न रहेको संसदीय छानबिन विशेष समितिले निष्कर्ष निकालेको थियो । भैरहवामा अनुसन्धान अधिकारीहरूले लामिछानेमाथि यिनै विषयसँग सम्बन्धित ७४ प्रश्न गरेका थिए । एक अनुसन्धान अधिकारीका अनुसार लामिछानेले धेरै प्रश्नमा इन्कारी बयान दिएका छन्, कतिपयमा प्रतिप्रश्न गरेका छन् । आफ्नो रूपन्देहीसँग कुनै वतन, सम्बन्ध नभएको, सुप्रिम सहकारीमा आफू सदस्य नभएको र सहकारीसँग कुनै आर्थिक कारोबार पनि नरहेको उनले जिकिर गरेका छन् । धेरै प्रश्नमा लामिछानेले जिबी राईलाई पक्राउ गरेपछि खुल्ने जवाफ दिएका छन् । बुटवल उपमहानगरपालिका९ मा कार्यालय रहेको सुप्रिम सहकारीबाट लामिछानेका नाममा २०७७ चैत १८ मा २ करोड ऋण प्रवाह भएको थियो । त्यसमा सहकारी संस्थाले सेवाशुल्क काटेपछि बाँकी रहेको १ करोड ९६ लाख रुपैयाँ गोर्खा मिडियामा जम्मा गरिएको थियो । लामिछाने र रोशनी गुरुङका नामबाट छुट्टै १ करोड रुपैयाँ पनि ग्लोबल आईएमई बैंकमा रहेको गोर्खा मिडियाको खातामा जम्मा गरिएको थियो । तर उनले गुरुङलाई नचिनेको बयान दिएका छन् । उक्त ऋण प्रवाह भएका बेला लामिछाने गोर्खा मिडियामा प्रबन्ध निर्देशक थिए । उनले गोर्खा मिडियाका अन्य सञ्चालकले कहाँबाट कसरी रकम लिए भन्ने कुरा आफूलाई थाहा नभएको समेत बयानमा छन् ।रूपन्देहीका जिल्ला न्यायाधिवक्ता प्रेमराज पौडेलले लामिछानेसँग प्रारम्भिक बयान सकिएको उल्लेख गर्दै अन्य आरोपितको बयान र तथ्य प्रमाण फेला परेको अवस्थामा पुनः बयान हुन सक्ने बताए । अहिलेसम्म भएका सवालजवाफको प्रतिवेदन प्रमाणित गरेका छौं, उनले भने, अब अनुसन्धान अधिकृतले अनुसन्धान पूरा गरेर अभियोजन लगाएर अदालतमा मुद्दा पेस गर्नेछन् । बयानपछि लामिछानेलाई रूपन्देही प्रहरी हिरासतमै राखिएको छ । उनलाई शुक्रबारको पहिलो उडानबाट पोखरा पठाइने रूपन्देही प्रहरी प्रमुख प्रहरी उपरीक्षक रञ्जितसिंह राठौरले बताए । रूपन्देही प्रहरीले यसअघि जीबी राईसहित २८ जनाविरुद्ध जिल्ला अदालतमा सहकारी ठगीसम्बन्धी मुद्दा दायर गरेको थियो । सुप्रिम सहकारीका अध्यक्ष ओमप्रकाश गुरुङ पुर्पक्षका लागि थुनामा छन् । अदालतको आदेशपछि धरौटीमा ६ जना छुटेका छन् । पछिल्लो समय लामिछाने, गोर्खा मिडियाका पूर्वउपाध्यक्ष पूर्वडीआईजी छविलाल जोशी बञ्जाडेसहित १२ जनाविरुद्ध पक्राउ पुर्जी जारी भएको थियो । जीबी राई, सुप्रिमका व्यवस्थापक सागर केसीलगायत फरार छन् ।"
दक्षिण एसियाको भूराजनीति,"(काठमाडौं) अमेरिकाको राष्ट्रपतिमा डोनाल्ड ट्रम्प निर्वाचित भएसँगै उनले दक्षिण एसियाका सम्बन्धमा केकस्तो नीति अंगीकार गर्छन् भन्ने चासोका साथ हेरिएको विज्ञहरूले बताएका छन् । ट्रम्प प्रशासनले दक्षिण एसियाका सम्बन्धमा लिने नीति मुख्य गरी भारत केन्द्रित भए पनि त्यसको असर नेपालमा पनि पर्ने कान्तिपुर कन्क्लेभको भूराजनीतिक खलबल सत्रका सहभागीले बताए । अमेरिकाको इन्डोप्यासिफिक रणनीति, चीनले अघि बढाएको बेल्ट एन्ड रोड इनिसिएटिभ (बीआरआई) देखि भारतका प्रधानमन्त्री नरेन्द्र मोदीले ल्याएको छिमेक पहिलो नीतिसम्ममा बहस भयो ।अमेरिकाको विल्सन सेन्टरस्थित साउथ एसिया इन्स्टिच्युटका निर्देशक माइकल कुगलम्यानले राष्ट्रपति ट्रम्पले दक्षिण एसियाली देशमा चीनको प्रभावलाई कम गर्ने गरी अघिल्लो कार्यकालमा सुरु गरेको इन्डोप्यासिफिक रणनीतिलाई दोस्रो कार्यकालमा पनि निरन्तरता दिने बताए । बाइडेन प्रशासनले बढी प्राथमिकता दिएको स्वच्छ ऊर्जालगायत विषयमा भने ट्रम्प प्रशासनको नीति फेरिन सक्ने उनको अनुमान छ । कुगलम्यानले ट्रम्प अप्रत्याशित व्यक्ति भएकाले धेरै कुरा अनुमान गर्न जोखिमपूर्ण हुने बताए ।ट्रम्पको कार्यकालमा भारतअमेरिका सम्बन्धमा सकारात्मक सुधार देखिन सक्छन् । बंगलादेशसँगको सम्बन्ध भने बदलिन सक्छ, उनले भने, शेख हसिनाको बहिर्गमनपछि अमेरिकी सरकारले बंगलादेशलाई स्थिरता र सुधारका लागि सहयोग गर्दै आए पनि ट्रम्प प्रशासनले यसलाई निरन्तरता नदिन सक्छ । अफगानिस्तानको विषयमा पनि ट्रम्पको रणनीति फरक हुन सक्ने र तालिवानसँगको सम्पर्कलाई बढी सहज बनाउने सम्भावना रहेको कुगलम्यानले बताए । बाइडेन प्रशासनले इन्डोप्यासिफिक रणनीतिअन्तर्गतकै सार्वजनिक पूर्वाधार र पारदर्शी लगानी परियोजनालाई ट्रम्पले पनि महत्त्वसाथ निरन्तरता दिने उनको भनाइ छ । यसको उद्देश्य चीनको प्रभावलाई कम गर्नु थियो, यो मोडेल ट्रम्प प्रशासनमा नै सुरु भएको हो, उनले भने ।रुसयुक्रेन युद्धपछि अमेरिकी अधिकारीहरूले भारतबाहेकका दक्षिण एसियाली देशलाई अमेरिकी समर्थनमा सहानुभूति जनाउन पहल गरेको देखिएको उल्लेख गर्दै उनले ट्रम्प प्रशासनमा यो अवस्था फेरिन सक्ने बताए । रुसप्रति ट्रम्प कम आलोचनात्मक भएकाले यो अवस्थामा परिवर्तन आउने उनको अनुमान छ । चीनसँगको प्रतिस्पर्धामा ट्रम्प प्रशासनले नरम दृष्टिकोण राख्ने भए पनि यसले भारतअमेरिका सम्बन्धमा नकारात्मक असर पार्ने सम्भावना नरहेको उनले औंल्याए ।इस्टिच्युट अफ स्टेट गभर्नेन्स अन्तर्गतह्वानजोङ युनिभर्सिटी अफ साइन्स एन्ड टेक्नोलोजी का रिसर्च फेलो वाङ पेङले पूर्वी एसिया र दक्षिण एसियालाई जोड्न नेपालको भूमिका महत्त्वपूर्ण हुने बताए । वाङले अहिलेको नयाँ युगमा चीन र भारतबीचको माध्यम नेपाल हुन सक्ने बताए । भने, नेपालले दुई सबकन्टिनेन्टलाई जोड्नका लागि फोरमका रूपमा काम गर्न सक्छ । यसले पूर्वी एसिया र दक्षिण एसियाली क्षेत्रमा फरक पार्न सक्छ ।वाङले चीन र भारतलाई जोड्न नेपालको महत्त्वपूर्ण भूमिका रहेको बताए । एसियाका पूर्वी र दक्षिणी क्षेत्रलाई सँगै अघि बढाउन नेपाल च्यानल हो, उनले इन्डोप्यासिफिक रणनीतिलाई दुई तरिकाबाट लिन आवश्यक रहेको बताउँदै थपे, पहिलो, ट्रम्पले सुरुवात गरेका र दोस्रो जो बाइडेन प्रशासनले अभ्यास गरिरहेको दुई पाटा छन् । तर एउटै भनेको चाहिँ चीनको बढ्दो प्रभावलाई प्रतिवाद गर्ने हो । तर, उनीहरू दुई फरक रूपमा अभ्यास गरिरहेका छन्, उनले भने, उदाहरणका लागि बाइडेन प्रशासनले समस्यालाई तेस्रो पक्षसँग सहकार्य गरेको थियो । अमेरिकाले नेतृत्व गरेको आर्थिकलगायतका विषयमा चीनलाई सामेल नगरेर अघि बढेको छ । वाङले ट्रम्पको अघिल्लो ४ वर्षका लागि चीनले समीक्षा गरेको जानकारी दिए । ट्रम्प व्यापार युद्ध गरेर फरक रूपमा प्रस्तुत भएको बताउँदै उनले भने, विगत चार वर्षको समीक्षा गर्दा ट्रम्पको आर्थिक युद्धले कुनै पनि मुलुकलाई फाइदा भएको छैन ।वाङले नेपालमा बीआरआई अघि नबढ्नुमा तीन कारण औंल्याए । यसमा राजनीतिक परिवर्तनले असर पारेको उल्लेख गर्दै उनले पाकिस्तानको उदाहरण दिए, पाकिस्तानसँग हाम्रो उच्च सम्बन्ध छ । पाकिस्तानले चाइना कार्ड खेल्दैन । त्यहाँ जो प्रधानमन्त्री भए पनि हामीसँग काम गर्छन्, उनले भने ।वाङले दोस्रो कारणका रूपमा नेपालको आन्तरिक र बाह्य भूराजनीतिक खलबल भएको प्रस्ट पारे । तेस्रो महत्त्वपूर्ण कारणका रूपमा यो क्षेत्रमा भारतीय आधिपत्यको विषय रहेको प्रस्ट पारे । भने, चीनले नेपालमा पूर्वाधार, रेलमार्ग र अन्य विकास गर्दा भारतलाई सुरक्षा वा अन्य कुनै समस्या हुन्न । तर, यो क्षेत्रमा जुन हिसाबमा भारतीय अधिपत्य छ, त्यसमा समस्या पर्छ भन्ने रहेको छ ।भारतीय पत्रकार सुहासिनी हैदरले भने अमेरिकी राष्ट्रपति ट्रम्पले आफ्नो दोस्रो कार्यकालमा दक्षिण एसियाली मुलुकप्रति खासै चासो नदेखाउने बताइन् । द हिन्दुकी डिप्लोमेटिक अफेयर्स एडिटर हैदरले भारतबाहेक दक्षिण एसियाका अरू देशप्रति ट्रम्पले धेरै चासो नदेखाउने तर्क गरिन् । ट्रम्पको क्याबिनेट चयनले पनि उनले आगामी दिनमा दक्षिण एसियाप्रति केकस्तो दृष्टिकोण लिन्छन् भन्ने प्रस्ट हुने बताइन् । ट्रम्पले लिने नीतिले भारत मात्र नभई दक्षिण एसियामै प्रभाव पार्नेछ । भारतसँगको व्यापारमा सुधार आउने देखिन्छ । ट्रम्पले भारतसँगको व्यापार बढाउनका लागि छुटहरूको घोषणा गर्न सक्नेछन्, उनले भनिन् । बंगलादेशप्रति भने ट्रम्पको दृष्टिकोण नकारात्मक हुने हैदरको भनाइ छ । ट्रम्पले मानवअधिकार, अल्पसंख्यकको अधिकार र प्रेस स्वतन्त्रताप्रति खासै चासो नदेखाउने उनको आकलन छ । ट्रम्पको कार्यकालमा रुसयुक्रेन युद्ध र पश्चिम एसियामा जारी द्वन्द्व मत्थर हुने आशा गरिएको हैदरले बताइन् । रुसयुक्रेन युद्धको असर नेपाल र भारतमा समेत देखिएको छ । नेपाली र भारतीय युवा युद्धमा सहभागी नै भएका छन् । युद्धले विश्व व्यापार, खाद्य सुरक्षालगायत क्षेत्रमा समेत संकट उत्पन्न गराएको छ । हैदरले पछिल्ला वर्षमा नेपाल र भारतबीच संवाद र छलफल कम भए पनि दुई देशका नेताहरू बसेर सहजै समस्या समाधान गर्न सक्ने बताइन् । नेपालमा छिटोछिटो हुने सरकार परिवर्तनले पनि केही हदसम्म असमझदारी बढेको हुन सक्छ । एउटा सरकारसँग द्विपक्षीय वार्ता गरेको नयाँदिल्लीले तत्कालै अर्को सरकारसँग संवाद गर्नुपरेको छ, उनले भनिन् । नेपालले दुई छिमेकी मुलुक उत्तिकै महत्त्वपूर्ण भने पनि व्यवहारमा त्यो नदेखिने उनले बताइन् । भनिन्, बीआरआई परियोजना र २ वटा विमानस्थल निर्माणलगायत कुरामा चीनले गरेका वाचा पूरा भएको देखिँदैन ।पत्रकार हैदरले भारतले नेवरहुड फर्स्ट (छिमेक पहिलो) नीति भने पनि व्यवहारमा त्यसो नगरेको बताइन् । कहिलेकाहीँ भारतले आफ्नो प्रभुत्व देखाउने गरेको पाइन्छ । त्यसले काम नगरेको दिल्लीले पनि महसुस गरेको छ, उनले भनिन् । क्षेत्रीय समस्या समाधानका लागि क्षेत्रीय संगठनहरू नै सक्रिय हुनुपर्ने पनि उनको भनाइ छ । सार्कलगायतका क्षेत्रीय संगठन सक्रिय नहुनुमा भारत र पाकिस्तान मात्र नभई अरू मुलुक पनि जिम्मेवार रहेको उनको भनाइ छ ।नेपाली वस्तुमाथि प्रतिबन्धबारे भारतीय नीति नै भएको आफूलाई नलागेको उनले बताइन् । चिया, अलैंची, औषधिजन्य र घरेलु सामग्रीको निर्यातमा समस्या रहेको कुरामा चिन्ता व्यक्त गरेको सुनें । यो चिन्ताबारे मैले रिपोर्टिङ गरेको छु । यसमा भारतको आफ्नै सामग्री प्रवर्द्धन गर्ने नीति हो जस्तो लाग्छ । यसमा दुई देशका नेताहरू छलफलमा बस्ने हो भने सामान्य मुद्दा मात्र हो ।त्रिभुवन विश्वविद्यालयका प्राध्यापक एवं रेक्टर खड्ग केसीले नेपालका राजनीतिक दलका नेताहरूले सत्तामा हुँदा र प्रतिपक्षमा पुग्दा अपनाउने विदेश नीति अलगअलग हुँदा चुनौती थपिएको बताए । नेपाल कुनै पनि विश्व शक्तिको सुरक्षा रणनीतिमा सहभागी बन्न नहुने र मुलुकको समृद्धिका लागि असंलग्न परराष्ट्र नीति अँगाल्नुपर्ने केसीको भनाइ छ । उनले नेपालभित्र विदेश नीतिलाई लिएर समझदारी बन्नुपर्ने र अनावश्यक भाष्य निर्माण रोक्नुपर्ने बताए । राजनीतिक दल, नेता, बुद्धिजीवी, मिडिया, राज्यका अन्य निकायले पनि विदेश नीतिलाई लिएर अनावश्यक भाष्य निर्माण गरिरहेको उनको भनाइ छ ।नेपालले सार्वभौमिकताका आधारमा अन्य राष्ट्रहरूसँग सम्बन्ध राख्नुपर्ने केसीको सुझाव छ । नेपालको विदेश नीतिमा आन्तरिक राजनीतिक चुनौतीका रूपमा देखा परेको उनले बताए । पछिल्लो एक दशकमा नेपालमा राजनीतिक अस्थिरता भयो । अधिकांश राजनीतिक नेताहरूले सत्तामा हुँदा र प्रतिपक्षमा हुँदाको अवस्थामा विदेश नीति परिवर्तन गरेका छन्, जुन नेपालको चुनौतीका रूपमा देखा परेको छ, उनले भने ।नेपालले भूराजनीतिक अवस्थितिको फाइदा लिन सक्नुपर्ने पनि केसीको भनाइ छ । भूराजनीतिक अवस्थितिले गर्दा नेपाललाई धेरै अवसर छन् जसको फाइदा नेपालले अधिकतम रूपमा लिन सक्नुपर्छ, उनले भने, भारत र चीनबाट प्राप्त हुन सक्ने फाइदा बढाउँदै लैजानुपर्छ । नेपालले अमेरिकासँग पनि एमसीसी हस्ताक्षर गरेको छ । चीनले अगाडि सारेको बीआरआईको सदस्य पनि भएका छौं ।नेपालले भारत र चीनसँगै अमेरिकासँग सचेततापूर्वक सम्बन्ध अगाडि बढाउनुपर्ने केसीको सुझाव थियो । उनले विश्व शक्तिराष्ट्रसँग राख्नुपर्ने सम्बन्धबारे भने, हामीले सचेततापूर्वक यी विषयलाई अगाडि बढाएनौं भने चुनौती आउनेछन्, हामीले त्यसपछिको अवस्था सम्हाल्न सक्ने छैनौं र अवस्था झनै भयावह हुनेछ ।नेपालले कुनै पनि शक्तिराष्ट्रको सुरक्षा रणनीतिमा सहभागी हुन नहुने केसीले बताए । नेपालले भने हालसम्म अँगाल्दै आएको असंलग्नताको नीतिलाई निरन्तरता दिनुपर्ने उनको भनाइ थियो । नेपालले पूर्वाधार विकास, आर्थिक समृद्धि र वैदेशिक लगानी अमेरिका, चीन र भारतबाट ल्याउनुपर्ने पनि उनले बताए । नेपालको विदेश नीतिमा आर्थिक विषयलाई केन्द्रमा राख्न पनि उनले सुझाए ।"
'खाँचो लगानीमैत्री वातावरणको,"(काठमाडौं) खाडीदेखि अस्ट्रेलिया हुँदै क्यानडा पुगेर आफ्नो व्यवसायमा स्थापित नेपाली व्यवसायीले विदेशमा रहेका नेपाली र विदेशी लगानीकर्ताका लागि सरल एवं लगानीमैत्री वातावरण भए आफूहरू लगानी गर्न आतुर रहेको बताएका छन् । कान्तिपुर कन्क्लेभको दोस्रो दिन सीमापार समृद्धि सत्रमा उनीहरूले लगानीमैत्री कानुन आए विदेशी लगानीकर्तालाई पनि नेपाल ल्याउने प्रतिबद्धता जनाए । सन् १९९६ मा कतारमा श्रमिकको हैसियतमा गएका महेन्द्र चौलागार्इंले आफूले कतारमा कमाएको शतप्रतिशत कमाइलाई नेपाल पठाइरहेको बताए । उनी कतारमा आफ्नो कम्पनीको शतप्रतिशत स्वामित्व लिने पहिलो नेपाली व्यवसायी हुन् । मैले साधारण श्रमिकका रूपमा काम गरेको सात वर्षपछि पुस्तक पसलबाट कतारमा व्यापार सुरु गरेको थिएँ । ट्रेडिङ व्यापार हुँदै २०१० देखि निर्माणसँग सम्बन्धित क्षेत्रमा हात हालें । विश्वकप रंगशाला निर्माण गर्दा चार हजार जना नेपालीलाई रोजगार दिन सफल भएँ, नेपाल बिजनेस एसोसिएसन, कतारका अध्यक्षसमेत रहेका उनले भने, अहिले आफ्नो कम्पनीको शतप्रतिशत स्वामित्व लिने म पहिलो नेपाली बनेको छु ।खाडीमा काम गर्ने व्यवसायी एवं श्रमिकले सबै पैसा नेपालमै पठाइरहेको उनको भनाइ छ । यहाँ धेरै रकम पठाउँदा पनि बैंकले होल्डमा राखिदिन्छ, उनले भने, हामीले सबै कागजी प्रक्रिया पूरा गरेर पैसा पठाएपछि यहाँ थप कागज खोज्ने काम गर्नु भएन । कतारमा जस्तै लगानी गर्ने सरल बाटो बनाइदिनुपर्छ । नेपालमा १० वटा मन्त्रालय धाउनुपर्ने अवस्था हटाई एउटै ठाउँबाट काम हुने वातावरण हुनुपर्छ ।नेपालमा लाखौंमिलियन डलर लगानी गरिसकेपछि त्यसको प्रतिफल लिएर जान समस्या रहेको अस्ट्रेलियाको चर्चिल इन्स्टिच्युट अफ हाइयर एजुकेसनका निर्देशक सागर लोहनीले बताए । १७ वर्षदेखि अस्ट्रेलियामा व्यापार व्यवसाय गर्दै आएका उनले ६ मिलियन डलर लगानी गरेको चर्चिल इन्स्टिच्युटको वार्षिक कारोबार ३० मिलियन डलर छ । नेपालमा जन्मिएको र अस्ट्रेलियन नागरिक भएको हिसाबले नेपालमा ठूलो तहमा लगानी गर्न आफू इच्छुक रहेको उनले जनाए । हामी व्यवसायी अवसर खोज्ने प्रयास गर्छौं । नेपालमा लगानीको प्रस्ताव गर्न इच्छुक छौं । तर यस्तो गर्नलाई कुनै वातावरण पाउँदैनौं, उनले भने । एक दशकदेखि क्यानडा, संयुक्त राज्य अमेरिका, कम्बोडियालगायत देशमा एआई प्रविधिमा आधारित व्यवसाय गर्दै आएका फ्युजमसिन्स इंकका प्रबन्ध निर्देशक पराग श्रेष्ठले पछिल्लो समय विदेशीहरूमा नेपालमा डिजिटल प्रविधिमा लगानी गर्दा यसमा अवसर छ भन्ने भाष्य बनिरहेको अनुभव सुनाए । सानो, भूपरिवेष्टित र हिमाली भूगोलको जटिलतालाई नेपालले डिजिटल प्रविधिको सहायताले पार लगाउन सक्छ । अबको युग एआई, मसिन लर्निङजस्ता उन्नत प्रविधिले परिभाषित गर्नेछ र विश्वमा यसको लहर आउँदा नेपाल अपवाद हुने छैन, श्रेष्ठले भने, यस सन्दर्भमा अहिले हामी संवेदनशील घडीमा छौं । नेपालको नेतृत्व तहले सही निर्णय गर्ने र उचित फ्रेमवर्क बनाएर लगानी गरे सूचना प्रविधिले समृद्धि ल्याउने ठूलो सम्भावना छ ।कार्यक्रममा परराष्ट्रमन्त्री आरजु राणा देउवाले विदेशीलाई नेपालमा लगानी गर्न लगानीमैत्री कानुन ल्याउने तयारी भइरहेको जनाइन् । विदेशमा रहेका नेपालीसँग सम्बद्ध तीन कानुन छन् । यो एकअर्कामा जेलिएका छन् । एकले अर्कालाई काटिदिन्छन्, जसकारण नेपालीले नै नेपालमा लगानी गर्न धेरै कठिन देखियो । यो कानुनलाई एक ठाउँमा राखेर संशोधन नभएसम्म लगानी गर्न भनेर नेपाल नआउनुहोला, उनले भने, हामी छिट्टै यसलाई एकद्वार प्रणालीमार्फत सहज बनाउनेछौं ।"
मंसिर १२ भित्र बिजुलीको बक्यौता तिरिसक्न प्राधिकरणको ताकेता,"काठमाडौं (कास) नेपाल विद्युत् प्राधिकरणले डेडिकेटेड फिडर र ट्रकंलाइनबाट विद्युत् आपूर्ति लिएका उपभोक्तालाई आगामी मंसिर १२ भित्र बक्यौता रकम बुझाउन आग्रह गरेको छ । प्राधिकरणले बिहीबार सूचना जारी गर्दै बक्यौता रकम बुझाउन बाँकी रहेका उद्योगलाई तोकेको समयभित्र रकम बुझाउन भनेको हो । आइतबारको मन्त्रिपरिषद् र मंगलबारको प्राधिकरण सञ्चालक समिति बैठकको निर्णयअनुसार नै १५ दिनभित्र बक्यौता तिरिसक्न उपभोक्तालाई आग्रह गरिएको प्राधिकरणले प्रस्ट्याएको छ । वितरण केन्द्रहरूबाट सम्बन्धित उद्योगको ०७२ माघदेखि ०७५ वैशाखसम्म टीओडी (टाइम अफ डे) मिटरमा डिमान्ड तथा टीवान, टीटु र टीथ्री टाइम इन्टरभलमा रेकर्ड भएको खपत इनर्जीका आधारमा गणना गरिएको छुट बिलअनुसारको बक्यौता महसुल १५ दिन अर्थात् २०८१ मंसिर १२ भित्र सम्बन्धित वितरण केन्द्रमा बुझाउनुहुन अनुरोध गरिन्छ, प्राधिकरणले जारी गरेको सूचनामा भनिएको छ ।"
धौबादी वायु ऊर्जा केन्द्रका उपकरण अलपत्र,"(नवलपुर)केही वर्षअघिसम्म पूर्वी नवलपरासीको हुस्सेकोट गाउँपालिका५ धौबादीका बासिन्दालाई वायु ऊर्जा केन्द्र सञ्चालन हुँदा गाउँ नै झिलिमिली बनेको थियो । टुकीको सहारामा बस्नुपर्ने स्थानीय हावाबाट बिजुली बल्दा खुसी थिए ।गाउँ झिलिमिली बनाउने वायु ऊर्जा केन्द्र अहिले अलपत्र परेको छ । यसको संरक्षण र मर्मतका लागि गाउँपालिकाले पहल गरे पनि मर्मतका लागि रकम अभाव हुँदा जीर्ण बन्दै गएको हो । गत आर्थिक वर्षमा गण्डकी प्रदेश सरकारबाट मर्मतका लागि रकम विनियोजन भए पनि कार्यान्वयन हुन सकेन । जसले गर्दा केन्द्रमा लाखौं मूल्यका उपकरण बिगि्रँदै गएका छन् । यसअघि गाउँ नै उज्यालो बनाउने हावाबाट बिजुली निकाल्ने मेसिन अहिले बन्द छ । गाउँमा बिजुली पुगेपछि यसलाई मर्मत गर्न आनाकानी गरेजस्तो लाग्छ, स्थानीय यमबहादुर खण्डलुकले भने, धौबादी पर्यटकीय क्षेत्र हो । यही वायु ऊर्जा केन्द्र हेर्न पनि धेरै आउने गर्छन् । तर बिग्रिएको देखेर निराश भएर जानुपर्ने अवस्था छ । स्थानीय तहको बजेटबाट मर्मत गर्न रकम अभाव हुने र प्रदेश र केन्द्र सरकारले चासो नदिँदा विद्युत् उत्पादन केन्द्रमा करिब चार वर्षदेखि बिजुली उत्पादन बन्द भएको हो । धौबादी क्षेत्रका ४२ घरधुरीले यहाँबाट उत्पादन भएको विद्युत् उपयोग गर्दै आएका थिए । एसियाली विकास बैंकको आर्थिक तथा प्राविधिक सहयोगमा नमुना योजनाका रूपमा ०६८ सालमा यहाँ हावाबाट १० किलोवाट र सोलारबाट २ किलोवाट गरी १२ किलोवाट विद्युत् उत्पादन गरिएको थियो । करिब दुई करोड लागतमा निर्माण भएको वायु ऊर्जा केन्द्र २०८० चैतमा राष्ट्रिय प्रसारणको विद्युत् लाइन पुगेपछि मर्मतमा सरकारले चासो दिएको छैन । मर्मतसम्भारका लागि ४० लाखभन्दा बढी रकम आवश्यक पर्ने र त्यसपछि उत्पादित विद्युत् कसरी बिक्री र उपयोग गर्ने भन्ने अन्योल हुँदा मर्मत गर्नेनगर्नेबारे दोधार बढेको हो । यो ऊर्जा केन्द्रमा हावाबाट ठूला पंखा चल्दा आकर्षक देखिने हुँदा फोटो खिचाउन र हेर्न आउने पर्यटक रमाउने गरेका थिए ।निर्माण सम्पन्न भएको केही वर्ष पूरा क्षमतामा विद्युत् उत्पादन भए पनि पछि बिस्तारै टर्बाइन र ब्याट्रीमा खराबी आएपछि उत्पादन बन्द भएको हो ।"
'मैदानमा महिला नायक,"ॅभावनात्मक पत्रकारमैदानमा महिला नायक सेसन चलाएकी थिइन् खेलपत्रकार सविना कार्कीले । अघिल्लो दिनदेखि नै उनी असाध्यै उत्साही थिइन् । कारण थियो, नेपाली महिला टिम यू१९ ट्वान्टी२० विश्वकपका लागि छनोट हुनु । जतिबेला नेपालले विजयी रन बटुलेको थियो, त्यतिबेला उनले आँसु रोक्न सकिनन् । मलाई यति धेरै खुसी लागेको थियो कि त्यसलाई बयान गरेर साध्य छैन, उनी भनिरहेकी थिइन् । धेरैलाई थाहा नहुन सक्छ, कुनै बेला सविना आफैंमा क्रिकेट खेलाडी थिइन् । राम्रै स्तरसम्म खेलिन् पनि । पछि खेल पत्रकार बनिन् । उनको कुरा सुन्नुपर्छ । लाग्छ, खेल पत्रकार आफैंमा भावनात्मक हुन्छ । खेलको हारजितसँग पत्रकार स्वयं टाढा रहन सक्दैन । के यस्तो हुनु ठीक हो त ? यसको ठ्याक्कै उत्तर उनीसँग छैन होला । तर उनलाई के लाग्छ भने खेलकुद नै त्यस्तो एकमात्र माध्यम हुनसक्छ, जसले सकारात्मक सन्देश दिन सक्छ । उनी भन्छिन्, अचेल राम्रो समाचार हेर्ने हो भने पत्रिकाको अन्तिम पानातिर जानुपर्छ ।"
महिला क्रिकेटरले जनही साढे २ लाख पाउने,काठमाडौं (कास) आईसीसी यू१९ महिला विश्वकप क्रिकेटका लागि छनोट नेपाली महिला टोलीका लागि नगद पुरस्कार घोषणा गरिएको छ ।नेपाल क्रिकेट संघ (क्यान) ले नेपाली यू१९ महिला क्रिकेट टोलीको सम्मानमा पुरस्कार घोषणा गरेको हो । टोलीका १४ खेलाडीले जनही २ लाख ५० हजार पाउनेछन् । टोलीका अफिसियलले जनही १ लाख ५० हजार पाउने क्यानले जनाएको छ । नेपालले अघिल्लो दिन विश्वकप छनोटका लागि निर्णायक मानिएको खेलमा युएईलाई ८ विकेटले पराजित गरी मलेसियामा जनवरीफेब्रुअरीमा हुने दोस्रो संस्करणको आईसीसी यू१९ विश्वकपमा स्थान बनाएको थियो । नेपाली महिला टोली बिहीबार साँझ स्वदेश फर्केको छ । टोलीलाई त्रिभुवन अन्तर्राष्ट्रिय विमानस्थलमा क्रिकेट संघका पदाधिकारी र खेलप्रेमीहरूले स्वागत गरेका थिए ।
धवनले कर्णालीबाट एनपीएल खेल्ने,"काठमाडौं (कास) विश्व चर्चित भारतीय क्रिकेटर शिखर धवनले कर्णाली याक्सबाट नेपाल प्रिमियर लिग एनपीएल) खेल्ने भएका छन् । कर्णाली याक्सले बिहीबार भारतीय राष्ट्रिय टोलीबाट तीनै संरचनाको क्रिकेट खेलिसकेका धवनलाई अनुबन्ध गरेको जनाएको छ । सम्झौतामा कर्णालीका मालिक झनकदत्त खनाल र भारतीय ओपनर रहिसकेका धवनले हस्ताक्षर गरेका छन् । सम्झौता रकम भने खुलाइएको छैन । सम्झौता कार्यक्रममा भारतका लागि नेपालका कार्यबाहक राजदूत डा सुरेन्द्र थापासहित कर्णाली याक्सका सहमालिक गृहेन्द्र घिमिरे पनि उपस्थित थिए । कर्णाली टिम हिमालयन विल्डर्स एन्ड इन्जियर्सको स्वामित्वमा रहेको छ ।३८ वर्षीय देब्रेहाते ओपनर धवनले आईपीएलमा दिल्ली क्यापिटल्स, मुम्बई इन्डियन्स, सनराइजर्स हैदराबाद र पन्जाब किंग्सबाट खेलेका छन् । उनी विश्व क्रिकेटकै सर्वाधिक सफल खेलाडीमा चिनिन्छन् । भारतलाई एसीसी एसिया कपको उपाधि जिताएका उनले सन् २०१६ मा हैदराबादलाई आईपीएल उपाधि जिताएका थिए ।धवनलाई कर्णाली याक्समा अनुबन्ध गरेपछि टिम मालिक खनालले नेपाली क्रिकेटका लागि ठूलो उपलब्धि रहेको बताए । विश्व चर्चित खेलाडीलाई नेपाली क्रिकेटमा समावेश गर्न पाउँदा सिंगो कर्णाली टिम खुसी छ । कर्णालीमात्र नभई नेपाली क्रिकेटकै लागि पनि ठूलो उपलब्धि हो, खनालले भने, धवनको आगमनले कर्णालीलाई मात्रै नभई नेपाली क्रिकेट र खेलाडीलाई फाइदा पुग्ने विश्वास छ । भारतका लागि ३२ टेस्टमा २ हजार ३ सय १३ रन बनाएका धवनले १६७ एकदिवसीयमा ६ हजार ७ सय ९३ रन बनाएका छन् । ६८ ट्वान्टी२० अन्तर्राष्ट्रिय खेलमा १ हजार ७ सय ५९ रन बनाएका छन् । धवनले कर्णाली याक्सबाट एनपीएल खेल्न आफू उत्साहित रहेको बताए ।"

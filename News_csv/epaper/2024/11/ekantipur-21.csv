शीर्षक,विवरण
सात वर्षअघिको बीआरआई सम्झौता अहिलेसम्म गोप्य,"नेपालले समझदारीपत्रमा हस्ताक्षर गरिसकेको र त्यसको कार्यान्वयनका विषयमा बुझाइ र व्याख्यामा केही फरकको स्थिति देखिएको हो, उनले भने, फरकफरक व्याख्याहरूले हामी एकै स्थानमा पुग्छौं । हामीले गर्ने विदेश नीतिको व्यवहार सबै मुलुकसँग एउटै किसिमको हुनुपर्छ ।हामी राष्ट्रियहितलाई केन्द्रमा राखेर विदेश नीति सञ्चालन गर्छौं ।बीआरआई समझदारीपत्रमा हस्ताक्षर हुँदा परराष्ट्रमन्त्री रहेका कांग्रेस प्रवक्ता प्रकाशशरण महत भन्छन्, यो बीआरआई समझदारीपत्र अरू खालको जस्तो दस्ताबेज होइन । सामान्य खालको समझदारीपत्र हो । म परराष्ट्रमन्त्री हुँदा आफैंले हेरेर ठीक छ भनेपछि हस्ताक्षर भएको हो । समझदारीपत्रमा विवादित केही पनि नरहेको उनले बताए । उनले थपे, सामान्यतया यस्ता दस्ताबेज बाहिर ल्याइँदैन । विवादित भयो भने बाहिर निकाल्न सकिन्छ ।पूर्वपरराष्ट्रमन्त्री महतले बीआरआईसम्बन्धी समझदारीपत्रमा कनेक्टिभिटी, सहकार्य, लगानी, प्रशिक्षण गर्ने भन्ने उल्लेख रहेको तर यही नै के गर्ने भनेर केही नतोकिएको उनको भनाइ छ । पहिलेको समझदारीपत्र सैद्धान्तिक मात्र हो । अहिले बीआरआई कार्यान्वयन सम्झौतामा चाहिँ के गर्ने भन्ने सवाल हो, योचाहिँ महत्त्वपूर्ण छ, उनले भने ।बीआरआईसम्बन्धी समझदारीपत्रमा दुई मुलुकबीच हस्ताक्षर हुँदा नेपालमा माओवादीका अध्यक्ष पुष्पकमल दाहाल प्रधानमन्त्री थिए । अहिले विपक्षमा रहेको माओवादीका नेता राम कार्कीले बीआरआईसम्बन्धी समझदारीमा हस्ताक्षर गर्ने बेला नै चर्चापरिचर्चा भएको बताए । त्यसबेलै बीआरआई के हो भनेर अध्ययन भएको छ । हजारौं लेख प्रकाशित भएका छन्, उनले भने, यसबीचमा सत्तामा गएका सबै दलले समझदारीपत्रका विषयमा राम्ररी बुझेका छन् । तर हाम्रो प्राथमिकता के भन्ने प्रमुख हो ।बीआरआईको समझदारीपत्र सार्वजनिक गर्न संसदीय समितिले पहल नगरेको भने होइन । संसद्को अन्तर्राष्ट्रिय सम्बन्ध तथा पर्यटन समितिका सभापति राजकिशोर यादव नेपालले बीआरआई समझदारीका विषयमा संसद्भित्र र बाहिरबाट अनभिज्ञता प्रकट भएपछि अध्ययनका लागि सरकारसँग दस्ताबेज मागेको बताए । हामीले गत साउनमा समझदारीपत्रको दस्ताबेज पेस गर्न परराष्ट्र मन्त्रालयमा पत्राचार गरेका थियौं । तर उक्त दस्ताबेज आइपुगेको छैन, उनले भने, दस्ताबेज नै नहेरीकन बीआरआई केकस्तो छ र नेपालसँग के गर्न खोजिएको हो भन्नेबारेमा आम जनताले कसरी थाहा पाउने ? उनले उक्त दस्ताबेज संसद्मा पठाउने र सार्वजनिक बहसका लागि उपलब्ध गराउन आवश्यक रहेको उल्लेख गरे । परराष्ट्र मन्त्रालयका एक अधिकारीका अनुसार संसदीय समितिले बीआरआईको दस्ताबेज मागे पनि उच्च राजनीतिक तहबाट संसद्लाई दिने वा नदिने भन्नेबारेमा निर्णय भएको छैन ।पूर्वपरराष्ट्र सचिव मधुरमण आचार्य चीनसँग भएको बीआरआई समझदारीपत्र सार्वजनिक गर्ने विषय ठूलो नभएको बताउँछन् । बीआरआईका सन्दर्भमा पहिले भएको सैद्धान्तिक समझदारीपत्रभन्दा अब हुन लागेको बीआरआई कार्यान्वयन योजना सम्झौताचाहिँ बढी पारदर्शी हुनुपर्छ, उनले भने, चीन र अरू मुलुकसँग भएका सम्झौता के गरिएको छ, मैले हेरेको छैन । तर यस्ता सम्झौता चिनियाँले खुलस्त गरेको जस्तो लाग्दैन । चिनियाँले बोलाउने, सम्झौता गर्ने र त्यसलाई कार्यान्वयन गर्ने हो ।चीनले नेपाललाई पठाएको बीआरआई कार्यान्वयन योजना सम्झौताको चार पृष्ठ लामो मस्यौदा पनि अहिलेसम्म सार्वजनिक भएको छैन । राजनीतिक दलहरू भने बीआरआईअन्तर्गत ऋण वा अनुदान लिने वा अन्य कुनै व्यवस्थामा जाने भन्ने बहसमा छन् । कार्यान्वयन योजना सम्झौतामा हस्ताक्षरका लागि चीनले लामो समयदेखि नेपाललाई ताकेता गर्दै आएको छ । काठमाडौंमा गत असार ११ मा भएको १६ औं परराष्ट्र सचिवस्तरीय कूटनीतिक परामर्श संयन्त्रको बैठकमा बीआरआई कार्यक्रम कार्यान्वयन योजना को उल्झन फुकाउने गृहकार्य गरिएको थियो । तर, आफ्नै पार्टीका नारायणकाजी श्रेष्ठको नेतृत्वमा रहेको परराष्ट्र मन्त्रालयले पठाएको प्रस्तावलाई तत्कालीन प्रधानमन्त्री पुष्पकमल दाहालले रोकेका थिए । त्यसबेला माओवादी र कांग्रेसको सरकार थियो । त्यतिबेला थप अध्ययन गर्नुपर्ने भन्दै नेपाली पक्षले प्रस्ताव रोकेको परराष्ट्र स्रोतले बतायो ।त्यसअघि सन् २०२३ सेप्टेम्बरमा तत्कालीन प्रधानमन्त्री दाहालको चीन भ्रमणका बेला बीआरआई कार्यक्रम कार्यान्वयन योजना लाई टुंगो लगाउने तयारी थियो । तर, तत्कालीन परराष्ट्रमन्त्री एनपी साउदले उक्त दस्ताबेज तयार गर्न दुई मुलुकका योजना आयोगहरूबीचमा छलफल हुनुपर्ने भनेपछि सम्झौता प्रक्रिया अवरुद्ध भयो । दाहालको भ्रमणका क्रममा जारी संयुक्त वक्तव्यमा दुई मुलुकले छिट्टै बीआरआई कार्यान्वयन योजना सम्झौतामा हस्ताक्षर गर्ने उल्लेख थियो ।चिनियाँ राष्ट्रपति सी चिनफिङले सन् २०१३ मा अघि सारेको बीआरआईलाई बेइजिङको अन्तर्राष्ट्रिय स्तरको मुख्य सहकार्य र आर्थिक रणनीति मानिन्छ । बीआरआईमार्फत चीनले कनेक्टिभिटी, व्यापार र आर्थिक वृद्धिका क्षेत्रमा काम गर्ने सीको भनाइ छ । बीआरआईअन्तर्गत रहेर चीनले विमानस्थल, बन्दरगाह, पावर प्लान्ट, रेलमार्ग, सडक, पुल र सूचना प्रविधिका क्षेत्रमा काम गर्छ । चिनियाँ सरकारी सञ्चारमाध्यमका अनुसार मुख्यतः दक्षिण, दक्षिणपूर्व र मध्य एसिया, अफ्रिका र मध्यपूर्वका १ सय ३८ देशमा बीआरआई परियोजना अगाडि बढाइएको छ ।नेपालमा बीआरआईलाई परियोजनाका रूपमा मात्र बुझ्ने गरिएको छ । केपी शर्मा ओलीले प्रधानमन्त्रीका रूपमा सन् २०१९ मा चीन भ्रमण गर्दा बीआरआईअन्तर्गत सञ्चालन गर्ने परियोजना भनेर ३५ वटाको सूची बेइजिङलाई बुझाइएको थियो । तर बेइजिङले संख्या घटाएर एक अंकमा कायम गर्न आग्रह गरेपछि ९ परियोजनाको सूची चीन पठाइएको थियो । त्यसपछि कुनै पनि काम भएको छैन ।श्रीलंकासहित केही मुलुकमा चिनियाँ ऋणले समस्या पारेको आरोप लाग्न थालेपछि नेपालमा पनि बीआरआईलाई लिएर संशय देखिएको छ । संसद्को पहिलो पार्टी कांग्रेसले बीआरआईमार्फत अनुदानमात्र स्वीकार गर्ने निर्णय गरिसकेको छ । गत असार १७ मा बसेको पार्टीको पदाधिकारी र पूर्वपदाधिकारीको बैठकले बीआरआईलाई सहयोग वा अनुदान का रूपमा मात्र स्वीकार गर्न सकिने निर्णय गरेको छ । फ्रेन्ड्स अफ सिल्क रोड नेपाल ले गत चैत २ मा आयोजना गरेको बीआरआईको १० वर्ष र नेपालको अनुभव कार्यक्रममा नेपालका लागि चिनियाँ राजदूत छन सोङले बीआरआई कुनै परियोजनामात्र नभएको उल्लेख गरेका थिए । उनको भनाइ थियो, बीआरआई पूर्ण रूपमा खुला, समावेशी र पारदर्शी छ । यसलाई ऋणको पासो भन्ने गलत भाष्य खडा गर्न खोजिएको छ, जुन गलत हो । बीआरआई सहकार्यका लागि हो । यो कुनै भूराजनीतिक उपकरण होइन ।चीन र चिनियाँ राजदूतले बीआरआईका बारेमा त्यसो भनिरहँदा नेपालमा भने चीनसँग बीआरआईमा के समझदारी भयो भन्ने थाहा छैन । बीआरआईको मुख्य दस्ताबेज हेर्न नपाइरहेका बेला चीनले नेपाललाई पछिल्लो समय बीआरआईलाई अघि बढाउनका लागि कार्यक्रम कार्यान्वयन योजनामा हस्ताक्षर गर्न आग्रह गरिरहेको छ । त्यसैले समझदारीपत्र सार्वजनिक हुनुपर्ने आवाज उठ्न थालेको हो ।"
रमाउन ४० कोपर्खाइमा रहेकी ॅसाइँली,"(काठमाडौं)मोहन राई निर्देशित महानगर फिल्ममा एउटा प्रसंग छ खुसी र आशिष मोटरसाइकल दुर्घटनामा परेका व्यक्तिलाई सहयोग गर्ने क्रममा एकअर्कासँग ठोक्किन्छन् । त्यही घटनाले ती दुईलाई एक रात सँगै हुनुपर्ने बाध्यकारी परिस्थितिमा पुर्याउँछ । मानवताले जोडिएका दुई पात्रले त्यही छोटो समयमा बाँडेका भावना, साटेका अप्ठ्यारा अनुभूति फिल्ममा देखाइएको छ । महानगर मा ती युवतीको भूमिकामा देखिएकी पात्र हुन्, मेनुका प्रधान । युवक बनेका कलाकार हुन्, कर्मा । ओपन इन्डिङ मा सकिएको यो कथा हेरिसकेपछि लाग्छ, यदि यी दुई पात्र त्यो रातपछिको बिहानसम्म पनि सँगै भइदिएका भए, केही क्षणको प्रेमिल भावले प्रेमकै सम्बन्ध स्थापित गराइदिएको भए ? उनीहरूका भविष्य कस्तो हुन्थ्यो होला ? बानेश्वरस्थित मण्डला थिएटरमा मञ्चन भइरहेको नाटक ढुकढुकी ७२ मेघाहर्ज ले भने त्यही खुसी र आशिषको भविष्य देखाइरहेझैं लाग्छ । महानगर को खुसी र आशिषको प्रेमले विवाहको बाटो समातेको भए कस्तो हुन्थ्यो ? दम्पती जीवनका आरोहअवरोह कस्तो हुन्थ्यो होला ? झट्ट हेर्दा महानगर को कथा ढुकढुकी ७२ मेघाहर्ज मा पूरा भएको छ, यद्यपि यी दुई फरक निर्देशकबाट भनिएका फरक कथाहरू हुन् । संयोग एउटै छ, मुख्य कलाकार उनै मेनुका र कर्मा । खुसी पात्रले अनुभव गरेका केही अनुभूति, नाटकको माया चरित्रमा समान छ । सपनाको खोजीमा सहर पसेकी खुसीलाई काठमाडौंले बेखुस बनाएको थियो । उनी निराश थिइन्, हतास थिइन्, अलमलमा थिइन् । ढुकढुकी ७२ मेघाहर्ज को मञ्चमा उभिएकी माया पनि अलमलमा छिन्, उनी हतासमा छिन् । उनको गर्भमा बच्चा हुर्कंदै छ, गर्भसँगै हुर्कंदै गरेका कठोर प्रश्नहरूको सामना गर्ने हिम्मत जुटाइरहेकी छन् । माया मञ्चमा देखिँदा साँच्चिकै गर्भवती उभिरहेझैं लाग्छ । उक्त पात्रमा देखिने आवेगसंवेग पनि दुरुस्तै भेटिन्छ । मञ्चमा मेनुका होइन, कुनै माया प्रकट भएकी छन्, जो आफ्नो अप्ठ्यारो गर्भावस्थाको संघर्ष गरिरहेकी छन् भन्ने विश्वास दर्शकमा उत्पन्न हुन्छ । मेनुकाको खुबी नै यही हो, उनी जुन पात्रमा हुन्छिन्, दुरुस्तै बाँचिदिन्छिन् । उक्त पात्रको शारीरिक भावभंगीदेखि, बोली अनि सोच्ने शैलीलाई पक्रिरहेकी हुन्छिन् । गर्भवती महिलाले कस्ता भावनाहरूको सामना गर्छिन् ? त्यही कुरालाई पृष्ठभूमिमा राखेर मेनुकाले माया चरित्र निर्माण गरेकी हुन् । पर्दा होस् या मञ्च उनी आफूले पाएको चरित्र सुहाउँदो अभिनय गर्नमा निपुण छिन् । थिएटरबाट पर्दामा देखिन थालेका कलाकारमध्ये प्रायःले मञ्च बिर्सन्छन् । तर, मेनुकाले भने थिएटर र पर्दालाई समानान्तर ढंगले अगाडि बढाइरहेकी छन् । अनुप बराल निर्देशित एउटा सपनाको अवसान होस् या देउराली डाँडी । मेनुकाले मञ्चलाई भुलेकी छैनन् । मेनुकालाई मञ्च उत्तिकै मनपर्छ, जति फिल्मको क्यामेरा । उनी यी दुई फरक माध्यमहरूमै रमाउने कलाकार हुन् । कलाकारको हिसाबले मलाई कुनै कथा, चरित्रलाई बाँच्ने, त्यसलाई अनुभव गर्ने रहर हुन्छ जस्तो लाग्छ, चाहे त्यो मञ्चमा होस् या फिल्ममा । यो दुई माध्यमकै आआफ्नै शक्ति हुन्छ । सायद अरूका लागि जुरेन होला मञ्चमा फर्किने, मलाई जुर्यो, मेनुकाले भनिन् । मेनुकाका अनुसार फिल्मको अभिनयमा क्यामेराअघि कुनै भावनालाई फरक तरिकाले अनुभव गर्दै प्रस्तुत गरिदिनुपर्छ । मञ्चमा त्यही भावनालाई फराकिलो ढंगले पस्कनुपर्ने हुन्छ । मञ्चबाट ती भावनाहरूलाई पुर्याउँदै गर्दा हामी एकदमै धेरै फराकिलो ढंगले तरंगित हुन्छौं । यसरी मञ्चमा त्यसलाई अभ्यास गर्दा आफैं पनि फराकिलो भएको अनुभव हुन्छ, मेनुकाले मञ्चमा अभिनय गर्दाको अनुभव सुनाइन् । चरित्र सुहाउँदो अभिनय गर्नु पछाडि मेनुकाले समात्ने सूत्र गज्जबको छ । उनको त्यही अभ्यासले नै चरित्र अभिनयमा मेनुकालाई अब्बल बनाएको छ । यद्यपि उनलाई आफूले अहिलेसम्म गरेको अभिनय औसत नै लाग्छ । उनी चरित्र निर्माणमा मनोविज्ञानतर्फ निकै घोत्लिन्छिन् । कुनै चरित्रको मनोविज्ञान मात्रै नभई भावनात्मक पाटोतर्फ ध्यान दिन्छिन् । स्क्रिप्ट हात पर्नेबित्तिकै त्यसमा उल्लेख गरिएका जानकारीका आधारमा चरित्र निर्माण गर्नतिर लाग्छिन् । उक्त चरित्रले कसरी सोच्छ त ? उसले मनमा के कुरा बुनिरहेको छ त ? हरेक दृश्यमा उक्त चरित्रले कसरी सोच्छ अनि त्यसमा उसको भावना के हुन्छ ? यिनै पक्षहरू नियाल्दै मेनुकाले चरित्र बनाउँछिन् । खासमा हामीले जीवनमा कुनै चरित्रले भोग्ने अनुभवलाई त भोगिरहेकै हुन्छ नि त । त्यस्तै अनुभवलाई आफूभित्र वास्तविक रूपले अनुभव गरेर उक्त चरित्र बन्ने कोसिस गर्छु । उक्त अवस्थामा चरित्रले के सोच्यो होला भनेर काम गरिरहेको हुन्छु, मेनुकाले भनिन् । मेनुका आफूलाई सबै प्रकारको चरित्र गर्ने रहर भएको सुनाउँछिन् । तर, अहिले उनलाई यस्तो स्क्रिप्टहरूको अफर धेरै आइरहेको छ, निर्दोष, मायालु, दुःखमा भएका पात्रहरू हुन्छन् । उनी स्पष्ट भिजन भएको निर्देशक, बलियो कथालाई प्राथमिकतामा राख्छिन् । त्यसैले एउटै किसिमको चरित्रको प्रस्तावहरूलाई नकारिरहेकी छन् । उनी सकारात्मक मात्रै होइन फरक स्वभाव भएका पात्रहरू पनि बाँच्न चाहन्छिन् । नकारात्मक भूमिका गर्ने चाहउत्तिकै छ । तर, ती चरित्रका अँध्यारो पाटोले लखेट्ला कि भन्ने डर छ । चरित्रको अवस्था र मनोविज्ञानलाई शतप्रतिशत विश्वास गरेर चरित्र निर्माण गर्दा ती पात्रको छापले पछिसम्म कलाकारलाई पछ्याइरहेको हुन्छ । चरित्रको गहिराइमा डुब्दा आफैंलाई असर पारेको अनुभव मेनकासँग थुप्रै छन् । कुनै चरित्रको घाउले हामीलाई पनि दुखाइरहन्छ । मानसिक रूपमा त्यसरी छिर्दा त्यो घाउले पोलिरहन्छ, उनले भनिन्, कुनै चरित्रको मनोविज्ञानलाई विश्वास गर्नै सकिन भने चित्तै बुझिरहेको हुँदैन, मलाई । त्यसैले विश्वास त गरिन्छ, तर त्यसरी विश्वास गर्दा ती चरित्रका घाउ अचेत मनमा बस्दो रहेछ । रिल मा बाँचेका चरित्रका यस्तै अनुभूतिले कहिलेकाहीं रियल जीवनमा ढकढकाउन आइपुग्छ । त्यतिबेला उनी अभिनय र जीवनको सत्य स्वीकार्दै त्यसबाट बच्ने कोसिस गर्छिन् । पानी फोटो मा बेपत्ता छोराको पर्खाइमा रहेकी आमाको घाउले मेनुकालाई धेरैबेर लखेट्यो । आफ्ना गुरु अनुप बरालसँग पर्दामा पत्नीको भूमिका गरेकी मेनुकाले यो चरित्र गरिरहँदा आफूभित्रको मातृत्व अनुभव गरिन् । उक्त चरित्रको जिद्दी स्वभाव, हठी चरित्र समातिन् । पानी फोटो को आमा चरित्र मेनुकाले गरेको सशक्त चरित्रमध्येको एक हो । त्यसमा एक आमाले छोराको पर्खाइमा कस्ता भावहरूमा बाँच्छिन् भन्ने पक्षलाई गहिरो ढंगमा अभिनयमार्फत देखाएकी थिइन् । छोराको पर्खाइ, खोजीमा लिने हरेक निर्णयलाई मेनुकाले आफ्नो अनुहारको भावभंगीबाटै प्रस्तुत गरेकी थिइन् । उक्त पात्रको गहिरो पीडा उनको आँखामै झल्किन्थ्यो । चरित्रहरूले घाउ मात्रै दिएर जाँदैन । त्यो पात्रले पूरा यात्रा सकिँदासम्म कलाकारका हिसाबले आफैंमा थुप्रै परिवर्तन अनुभव गरेकी छन्, मेनुकाले । नयाँ भएको अनुभव गरेकी छन् । चरित्र निर्माणमा यस्तै पक्षहरूले मेनुकालाई नयाँनयाँ चरित्र गर्ने भोक जगाइदिन्छ । मेनुकाका अनुसार हरेक चरित्र गर्दा फरक दृष्टिकोण थपिँदै जान्छ । महानगरको खुसी गर्दा उनले खुसीको हेर्ने तरिका जानेकी थिइन् । खुसीको नजरले मेनुकाको नजरिया फराकिलो बनाइदियो । महानगरको छायांकन रातमा हुन्थ्यो, त्यतिबेला फिल्मको छायांकनमा उनले रातको रौनक, सौन्दर्यलाई महसुस गरिन् । सुतिसकेको सहर, चकमन्न अँध्यारो रातलाई लिएर आफूमा भएको डरहरू भगाउँदै नयाँ विचार सँगालिन् । खुसी पात्रले आफूभित्रका अँध्यारा पक्षहरू हटाउँदै अँगालेको नयाँपन, उक्त पात्रमा आएको परिवर्तन आफैंमा मेनुकाका लागि रमाइलो पक्ष थियो । महानगर मात्रै होइन, मेनुका अभिनीत गुराँस ले पछिल्लो समय अन्तर्राष्ट्रिय बजारमा बलियो उपस्थिति जनायो । चेक रिपब्लिकको दि कार्लोभी भारी इन्टरनेसनल फिल्म फेस्टिभलमा फिल्मले जुरी अवार्ड नै जित्यो । अवार्ड जितिएला भन्ने मेनुकाको टिमले त्यतिबेला सोचेकै थिएन । अवार्डको दिन ड्रेस कोडमा जुत्ता नमिल्दा, फेस्टिभल टिमले मेनुकालाई जुत्तासमेत मिलाउन भने । त्यतिञ्जेल पनि मेनुका र उनको टिमले अवार्ड जित्ने हेक्का पाएन । जब अवार्ड घोषणा भयो, गुराँस टोली छक्क । हामीलाई सहजीकरण गरिरहनुभएको फेस्टिभलकै एकजनाले पो तपाईंहरू हो, अवार्ड जित्ने उठ्नुस् भन्नुभयो । हामी त्यतिबेला पनि एकअर्कालाई हेरिरहेका थियौं । अवार्ड जित्दा खुसी भयौं, बच्चाजस्तै हास्यौं, मेनुकाले भनिन् । मेनुकालाई धेरैले अहिले पनि साइँली भनेर चिन्छन् । असली नाम थाहै नभए पनि मेनुकालाई धेरैले साइँली भन्छन् । दर्शकले मलाई आफ्नै परिवारको सदस्यझैं साइँली भनेर बोलाउनुहुन्छ । माया गर्नुहुन्छ । त्यो देख्दा मलाई एकदमै खुसी लाग्छ, उनले भनिन् । हेमन्त राणाको चर्चित गीत साइँली ले चर्चाको शिखरमा पुर्याइदिए पनि, मेनुकाले बलियो अभिनय गरेको फिल्म हो साइँली । रामबाबु गुरुङ निर्देशित साइँली मा मेनुकाले त्यस्ता साइँलीहरूको भोगाई बाँचेकी छन्, जो आफ्नो परिवार र सपनाका लागि बिदेसिएका छन् । दुई साइँलीमध्ये मेनुकालाई फिल्मकै साइँली चरित्र मनपर्छ । किनभने भिडियोकी साइँली समाजले निर्माण गरिदिने स्वभावकी छिन्, कोमल, मायालु, निर्दोष तर, फिल्मकी साइँली हठी छे, स्वतन्त्र छ र उसमा नेतृत्व गर्ने क्षमता छ । मेनुका फरक चरित्रहरूमार्फत हिरोइनको प्रचलित मान्यताहरू भत्काउँदै आएकी छन् । उनी सार्वजनिक कार्यक्रमहरूमा अन्य कलाकारझैं झकिझकाउ भएर हिँड्दिनन् । यसमा मेनुकाको आफ्नो तर्क छ । हिरोइनहरू झकिझकाउ भएर हिँड्नुपर्छ भन्ने पनि एउटा दृष्टिकोण नै हो । खासमा अभिनय त मेरो कर्म हो । तर, मेरो व्यक्तित्व त म नै हुँ नि । त्यसैले आफू जस्तो छु, त्यस्तै भएको मात्र हुँ, उनी भन्छिन्, कुनै समय ममा पनि यसरी हिँड्नुपर्छ भन्ने भएको थियो । तर, त्यसरी हिँड्दा मलाई सहज अनुभव भएन । त्यसैले आफू जस्तो छ, त्यस्तै स्विकारेर अगाडि बढें । अभिनयको यो यात्रामा मेनुकाले धेरै पटक सुनेको आलोचना हो तिम्रो एटिट्युड हिरोइनको जस्तो भएन, व्यक्तित्व भएन । तर, मेनुकालाई सधैं लाग्यो, व्यक्तित्वभन्दा पनि कर्म ठूलो हो । त्यसैले उनले अभिनयको कर्म समाइरहिन् । कलाकार बन्ने छाँटकाँट त बाल्यकालदेखि नै देखाइसकेकी थिइन् । टीभी धेरै हेर्थिन् । उनी टेलिभिजनमा देखिएका कलाकारहरूको बोल्ने शैली नक्कल गर्थिन् । विद्यालय पढ्दा साथीहरूलाई होर्डिङ बोर्ड देखाउँदै भनेकी पनि थिइन्, हेर्दै जाऊ साथीहरू, एकदिन त्यहाँ मेरो फोटो हुन्छ । मेनुकाले विद्यालय हुँदा आफूमा देखाएको त्यो विश्वास अहिले पूरा भएको छ । सानैदेखि फिल्मी थिइन्, उनी । कक्षामा साथीहरूलाई अटोग्राफ लेखेर दिन्थिन् अनि भन्थिन्, भोलिपर्सि अटोग्राफ नपाउला, अहिले नै लिइराख्नु । साथीहरूलाई थाहा थियो, मेनुका कलाकार नै बन्छिन् भन्ने । साथी मात्रै होइन, शिक्षकदेखि प्रिन्सिपलसमेतलाई यो कुरा थाहा थियो । उनी विद्यालयका हरेक सांस्कृतिक कार्यक्रममा सहभागी हुन्थिन् । तर, साइन्स पढाउने शिक्षकले भन्थे, मलाई थाहा छ, तिमी कलाकार नै बन्छौं । तर साइन्स पढ्नु ।नारायणघाटको गैंडाकोटबाट १२ को पढाइ सकेर १८ वर्षको उमेरमा मेनुका काठमाडौं आइन्, कलाकार बन्न । कक्षा ७ पढ्दै गर्दा चितवनको स्थानीय टेलिभिजनका लागि नाटक नै बनाएकी थिइन् । काठमाडौं आउनेबित्तिकै त्यही टेलिभिजनमा आबद्ध गराउने व्यक्तिहरूमार्फत थुप्रै अडिसनमा सरिक भइन् । तर, जताबाट पनि अस्वीकृत । नतिजाहरूले हृदय दुखाउँथ्यो । काठमाडौं आउनेबित्तिकै गुरुकुल पुगेकी थिइन्, त्यहाँ नयाँ विद्यार्थीको भर्ना रोकिएको थियो । त्यसैले लामो समय अडिसन दिन संघर्ष गरिन् । एकदिन एकरात भन्ने फिल्मको अडिसनमार्फत भने अनुप बराल र दिया मास्केसँग ठोक्किइन् । त्यही फिल्मपछि मेनुकाले १४ वर्षअघि एक्टर्स स्टुडियोमा अभिनय सिकिन् ।"
विस्तृत शान्ति सम्झौताको १८ वर्ष संक्रमणकालीन कानुन कार्यान्वयनको चरणमा,"(काठमाडौं)सशस्त्र द्वन्द्वलाई विधिवत् अन्त्य गरी राज्यको पुनःसंरचनासहित नयाँ संविधान लेखन, सेना समायोजन र संक्रमणकालीन न्यायको व्यवस्थापन गर्ने गरी सरकार र माओवादीबीच विस्तृत शान्ति सम्झौता भएको १८ वर्ष नाघेको छ । यसबीचमा संविधान लेखन र माओवादी लडाकु समायोजनको काम भइसके पनि संक्रमणकालीन न्याय निरूपण प्रक्रिया प्रारम्भिक बिन्दुमै अड्किएको छ ।सम्झौतामा सशस्त्र द्वन्द्वका क्रममा मानवअधिकारको गम्भीर उल्लंघन गर्ने तथा मानवताविरुद्धको अपराधमा संलग्नहरूका बारेमा सत्य अन्वेषण गर्न र समाजमा मेलमिलापको वातावरण निर्माण गर्न आपसी सहमतिबाट उच्चस्तरीय सत्यनिरूपण तथा मेलमिलाप आयोग गठन गर्ने उल्लेख छ । सहमतिबमोजिम अन्तरिम संविधान २०६३ मा पनि त्यस्तो आयोग गठन गर्ने उल्लेख थियो । तर बेपत्ता पारिएका व्यक्तिको छानबिन र सत्य निरूपण तथा मेलमिलाप आयोग गठनसम्बन्धी ऐन नै ढिला गरी २०७१ सालमा मात्र बन्यो । त्यही ऐनअनुरूप गठन भएका आयोगले उजुरी लिनेसम्मको काम मात्र गरेका छन् । संविधानविद् वरिष्ठ अधिवक्ता भीमार्जुन आचार्य संक्रमणकालीन न्याय निरूपण अहिलेसम्म गर्न नसक्नुलाई संविधानकै उल्लंघन भनी टिप्पणी गर्छन् । संक्रमणकालीन न्याय कुनै दल त्यसका नेता वा व्यक्तिविशेषको रोजाइको कुरा थिएन र होइन, यो त संवैधानिक दायित्वको विषय थियो, जुन हरहालतमा पूरा हुनैपर्थ्यो, उनले भने । राजनीतिक स्वार्थ र सत्ताको लेनदेनमा शान्ति प्रक्रियाको मुख्य पाटो संक्रमणकालीन न्यायलाई अल्झाएर नेताहरूले पीडितको हक खेलबाड गरेको समेत आचार्यले बताए । विधिको शासन र संविधानको उल्लंघन गरिँदा संवैधानिक निकायप्रति जनविश्वास घटेको उनको भनाइ छ । संक्रमणकालीन न्याय टुंगोमा पुग्न नसक्दा न्याय पाउने पीडितहरूको हक गम्भीर रूपले हनन भएको राष्ट्रिय मानवअधिकार आयोगले निष्कर्ष निकालेको छ । आयोगले मंगलबार विज्ञप्ति निकाल्दै अलमलमा परेको संक्रमणकालीन न्यायका बारेमा गम्भीर चासो राखेको छ । शीर्ष नेताहरूसमेतबाट द्वन्द्वपीडितलाई न्याय दिन ढिलाइ भएको स्वीकार गर्दै संक्रमणकालीन न्यायलाई टुंगोमा शीघ्र पुर्याई पीडितलाई न्याय प्रदान गर्ने भनी राष्ट्रिय र अन्तर्राष्ट्रिय रूपमा पटकपटक गरेको प्रतिबद्धतालाई आयोग स्मरण गराउँछ, आयोगले विज्ञप्तिमा भनेको छ । बेपत्ता पारिएका व्यक्तिको छानबिन र सत्य निरूपण तथा मेलमिलाप आयोग ऐन, २०७१ हालै संसद्बाट संशोधन भई सरकारबाट आयोगहरूको गठन प्रक्रिया अगाडि बढाउनुलाई भने आयोगले सकारात्मक रूपमा लिएको छ । मानवअधिकार आयोगले यसअघि गरेका द्वन्द्वकालीन उजुरीहरूउपरका निर्णय र सिफारिस कार्यान्वयन गर्न, अन्तर्राष्ट्रिय मान्यताबमोजिम हुने गरी आयोगहरू गठन गर्न र संक्रमणकालीन न्यायलाई टुंगोमा पुर्याउँदा पीडितको सन्तुष्टिमा ध्यान केन्द्रित गर्न नेपाल सरकारको पुनः ध्यानाकर्षण गराउँछ, आयोगले भनेको छ । द्वन्द्वपीडितले पनि संक्रमणकालीन न्याय निरूपणका सन्दर्भमा गम्भीरतापूर्वक लाग्न सरकारलाई आग्रह गरेका छन् । हिजो दलहरू गम्भीर नहुनाले संक्रमणकालीन न्याय अघि बढ्न सकेन, द्वन्द्वपीडित साझा चौतारीका संस्थापक अध्यक्ष सुमन अधिकारीले भने, यस पटक भने दलहरूमा केही गम्भीरता आएको हो कि भनेजस्तो देखिन्छ । सरकारले इमानदार भएर पारदर्शी रूपमा काम अघि बढाए संक्रमणकालीन न्यायको प्रक्रिया टुंगिन्छ ।ऐन संशोधन अल्झिँदा बेपत्ता पारिएका व्यक्तिको छानबिन र सत्य निरूपण तथा मेलमिलाप आयोग लामो समयदेखि पदाधिकारीविहीन छन् । पदाधिकारी नियुक्तिका लागि नाम सिफारिस गर्न पूर्वप्रधानन्यायाधीश ओमप्रकाश मिश्रको अध्यक्षतामा समिति गठन गरिएको छ । समितिले सिफारिस प्रक्रिया यस्तै साताबाट अघि बढाउने जनाएको छ । सयभन्दा बढी दरखास्त परेका छन्, मिश्रले भने, यो महिनाको अन्तसम्म समितिको म्याद छ र हामी त्यस अवधिमै दुवै आयोगमा पदाधिकारीको छनोट गरिसक्छौं ।वरिष्ठ मानवअधिकारवादी अधिवक्ता राजु चापागाईं ऐन संशोधनपछि आयोगले काम गर्न सक्ने वातावरण बनेको बताउँछन् । सर्वोच्चको आदेशअनुसार ऐन संशोधन भएको छ । त्यसमा थुप्रै नयाँ कुरा समावेश भएका छन्, उनले भने, अब थप ढिलाइ नगर्नका लागि सरकारसँग एक मौका आएको छ, त्यसको सदुपयोग गर्नु पर्छ । पदाधिकारीको सिफारिसमा पारदर्शिता कायम गरेर योग्य, गैरराजनीतिक र पीडितको विश्वास जित्न सक्ने व्यक्तिहरूलाई आयोगमा नियुक्त गर्नुपर्ने तथा अन्तर्राष्ट्रिय मानवअधिकार कानुन र सिद्धान्तअनुसार काम अघि बढाउनुपर्ने उनले बताए ।"
न्यायको पर्खाइमा द्वन्द्वपीडित,"(नेपालगन्ज)बाँकेको कम्दीका जोगीलाल यादव र उनका छोरा माधवप्रसाद यादवको तत्कालीन विद्रोही माओवादीले अपहरणपछि हत्या गरे । २०५९ पुस २३ को राति ८ बजेतिर घरबाटै अपहरणमा परेका जोगीलालको शव तीन दिनपछि राप्ती नदीमा भेटिएको थियो । २०६० साउन १७ मा जोगीलालका छोरा माधवको पनि अपहरण गरेर भोलिपल्ट हत्या गरियो । बुबाको हत्या गरेकै ठाउँमा छोराको पनि ज्यान लिइएको थियो । जोगीलालका अर्का छोरा रामकुमार यादवलाई चरम यातना दिइयो । हत्यामा संलग्नलाई आजीवन कारावासको सजाय हुनुपर्ने रामकुमार बताउँछन् । हामी अभियुक्तलाई क्षमा दिने पक्षमा छैनौं, उनले भने, हामीलाई न्याय चाहियो । पहिला कारबाही अनि बल्ल परिपूरणको व्यवस्था हुन जरुरी छ । जानकी गाउँपालिका६ गनापुरका सेवकराम लोनियालाई घरमा बसिरहेका बेला राति ९ बजेतिर आएका माओवादीले अपहरण गरेर लगे । श्रीमती नागेश्वरी लोनियाले २० जनाको समूहमा आएका माओवादीले अपहरण गरेर ज्यान लिएको जानकारी पाइन् । सेवकराम बेपत्ता सूचीमा छन् ।द्वन्द्वकालमा बेपत्ता पारिएका व्यक्तिका आफन्तले उनीहरूको अवस्थाबारे सोध्न थालेको वर्षौं भयो । उत्तर कहिल्यै पाउन सकेका छैनन् । बेपत्ता पारिएका व्यक्तिको खोजी गर्न गठित आयोग आफैं अहिले बेपत्तासरह भएको पीडितहरूको गुनासो छ । पीडितको अवस्थाबारे खोज्नु त टाढाको कुरा, सोधपुछ गर्नसमेत कोही नआएको राप्तीसोनारी गाउँपालिका६ का बेपत्ता परिवारका सदस्य ६५ वर्षीय मनबहादुर घर्तीले गुनासो गरे । २५ वर्ष भयो मेरी छोरी बेपत्ता भएको, उनले भने, आयोगले अझै भेट्टाएन । अहिले त सोधपुछ पनि गर्दैन । उनकी १८ वर्षीया छोरी जुनकुमारी २०५५ माघ २५ मा राज्य पक्षबाट बेपत्ता पारिएकी थिइन् । छोरीलाई धनौली प्रहरी कार्यालय लगेर बेपत्ता बनाइएको उनले बताए । द्वन्द्वपीडित तथा एकल महिला सञ्जाल बाँकेकी संस्थापक अध्यक्ष शोभा बीसीले पीडितलाई उचालेर राजनीतिक रूपमा विभाजित गर्न नहुने भन्दै सशस्त्र र निःशस्त्रको परिभाषा स्पष्ट पार्नुपर्ने बताइन् । राजनीतिक भागबन्डारहित आयोग गठन हुनुपर्छ । परिपूरणमा विभेद गरिनु हुँदैन, उनले भनिन् । बाँके बैजनाथ गाउँपालिका४ पीपलडाँडाकी पार्वती बुढाको शरीरभरि अझै गोलीका छर्रा छन् । दुखाइ कम गर्ने औषधि (पेन किलर) नखाए उनी हिँड्न सक्दिनन् । तीन महिनाको गर्भ जाँच गराउन जाँदा उनलाई सेनाले १४ महिना बेपत्ता बनायो । तीन महिनाको गर्भ पनि तुहियो । १२ महिना जेल बसिन् । उनलाई पुरानो घाउले पिरोल्छ । गाउँका पीडितको वास्तविक अवस्था हेरेर संक्रमणकालीन न्याय प्रक्रियालाई तार्किक निष्कर्षमा पुर्याउनुपर्ने उनले बताइन् । आयोग बनाएर आफ्ना मान्छेलाई जागिर खुवाउने खेल मात्र नहोस् । तटस्थ अधिकारीहरू नियुक्ति गरेर निष्पक्ष छानबिन हुनुपर्छ । पैसासँग न्याय साट्न पाइँदैन, बुढाले भनिन् । द्वन्द्वपीडितको मुद्दामा पैरवी गर्दै आएका अधिवक्ता वसन्त गौतमले अपराधको मात्राअनुसार सजायको व्यवस्था हुनुपर्ने भए पनि विधेयकमा त्यस्तो व्यवस्था नभएको बताए । सजायमा ७५ प्रतिशतसम्म छुट दिन सकिने व्यवस्था गरेर गम्भीर प्रश्न खडा गरिएको उनले टिप्पणी गरे । परिपूरणलाई भने अधिकारका रूपमा परिभाषित गरेर राम्रो गरिएको उनको भनाइ छ ।"
रुस र बुल्गेरियाबाट फर्काइए ४७ नेपाली,"(काठमाडौं)रुस र बुल्गेरियाबाट निकाला (डिपोर्ट) गरिएका ४७ नेपाली स्वदेश आइपुगेका छन् । रुसले विश्वविद्यालय नियमित नगएका र स्थानीय श्रम प्रशासनबाट इजाजत नलिई काम गरेका २९ नेपालीलाई स्वदेश फिर्ता गरेको हो भने बुल्गेरियाले मानव तस्करको जालोमा परेका १८ नेपालीलाई घर फर्काएको हो । रुसी प्रशासनले मस्कोको कुजमिन्कीस्थित वानएक्सबेट को कल सेन्टरबाट गत कात्तिक १४ मा ३४ नेपाली पक्राउ गरेको थियो । भोलिपल्टै स्थानीय अदालतले उनीहरूलाई स्वदेश फिर्ता पठाउन स्वीकृति दिएको थियो । त्यहीअनुसार २९ जनालाई सोमबार स्थानीय समयअनुसार राति १२ः२० बजे एयर अरेबियाको उडानबाट नेपाल पठाएको थियो । उनीहरू मंगलबार साँझ काठमाडौं आइपुगेका छन् । बाँकी ५ जना भने डिपोर्ट को प्रक्रियामा छ । नेपाल फर्काइएका विद्यार्थीले आफूहरूलाई शैक्षिक परामर्शदाताले धोका दिएको बताएका छन् । हामीलाई रुस गएपछि पढ्न र काम गर्न जति पनि पाइन्छ भनेर एजुकेसन कल्सटेन्सीले पठाएका थिए । त्यहाँ पढ्दै काम गर्न सम्भव नहुने रहेछ, एक विद्यार्थीले कान्तिपुरसँग भने, कामबिना रुसमा बस्न सम्भव थिएन । काम गरिरहेको बेला पक्राउ पर्यौं । डिपोर्ट नभएसम्मका लागि उनीहरूलाई मस्कोबाट ६० किलोमिटर टाढा शाखा रवाहस्थित डिपोर्टेसन सेन्टर मा राखिएको थियो । स्वदेश फर्काइएका विद्यार्थीमध्ये अधिकांश दुई वर्षअघि रुस गएका थिए । हामीले नियन्त्रण लिएर थप बयान गर्न आवश्यक देखिएन, त्रिभुवन विमानस्थलका एक अध्यागमन अधिकारीले भने, सबै जना सामान्य प्रक्रियाबाटै निस्किए । फर्किएका विद्यार्थीले शैक्षिक परामर्शताविरुद्ध उजुरी गर्नेनगर्ने विषयमा आपसी छलफल गर्ने बताएका छन् । अहिले हामी सबै मानसिक तनावमा छौं, एक विद्यार्थीले भने, हामी जसरी थप विद्यार्थी शोषणमा नपरून् भन्नका लागि के गर्ने भनेर छलफल गर्छौं । गैरआवासीय नेपाली संघ रुसका अध्यक्ष केशव तिमल्सिनाले पक्राउ परेका विद्यार्थीसँग बलियो कागजात नभएका कारण कानुनी हक खोज्न नसकिएको बताए । अदालतको आदेश चित्तनबुझे पुनरावेदन गर्न पाइन्छ । डिपोर्ट रोक्न पक्राउ परेका विद्यार्थीका आफन्त र साथीभाइ एनआरएनएको सम्पर्कमा आएका थिए । हामीले कानुनी उपचार खोज्न वकिल राख्ने तयारी गरेका थियौं, उनले कान्तिपुरसँग भने, तर काम गर्ने कम्पनीसँग गरिएको करारपत्र र विश्वविद्यालयमा पढिरहेको कागज उनीहरूले जुटाउन सकेनन् । कागजपत्र नभएपछि पुनरावेदनका लागि अदालत जाने बाटो नै बन्द भयो ।रुसका लागि कार्यवाहक नेपाली राजदूत सुशील घिमिरेले पनि स्थानीय कानुन उल्लंघन गरेकाले उनीहरूका पक्षमा कानुनी लडाइँ लड्न नसकेको बताए । यहाँ आइसकेपछि सबैले स्थानीय कानुनको सम्मान गर्नुपर्छ । विद्यार्थीले श्रम कानुन उल्लंघन गरेपछि हामीले थप कानुनी लडाइँ लड्न सकिने अवस्था बनेन, उनले भने, रुसमा विद्यार्थीले विश्वविद्यालयको कक्षा अनिवार्य लिनुपर्छ । तर यहाँ अधिकांश विद्यार्थी कक्षा नलिई काम गरिरहेको देखिन्छ । एनआरएनए रुसका अध्यक्ष तिमल्सिनाले सरकारी छात्रवृत्ति पाएकाबाहेक कन्सल्टेन्सीमार्फत रुस पुगेका अधिकांश विद्यार्थी समस्या रहेको बताए । रुसले हरेक वर्ष नेपालबाट २ सय जनालाई छात्रवृत्ति दिने गरेको छ । छात्रवृत्ति पाउनेलाई पैसा लाग्दैन, उनले भने, रुस सरकारी शैक्षिक छात्रवृत्तिमा मात्रै पढ्न आउने ठाउँ हो । छात्रवृत्ति पाएको विद्यार्थीले होस्टल, खानाका लागि ३ सय डलर पाउँछन् । काम गर्दै पढ्ने भनेर कसैले पठाउँछ भने सम्भव नै छैन ।आर्थिक वर्ष ०७९८० मा मात्रै रुसमा पढ्नका लागि ९ सय ९६ जनालाई शिक्षा मन्त्रालयले एनओसी (नो अब्जेक्सन सर्टिफिकेट) जारी गरेको थियो । रुसी सेनामा नेपाली भर्ती भएको खबर सार्वजनिक हुन थालेपछि गएको आर्थिक वर्षमा भने एनओसी वितरणमा कडाइ गरिएको थियो । विद्यार्थीको हैसियतमा श्रमिक बनेर रुस पुगेका १ सय ५० नेपाली युवाको भिसा गत भदौ साता नवीकरण हुन सकेको थिएन । ती विद्यार्थी रुसमै छन् कि फिर्ता भए भन्नेबारेमा खुलिसकेको छैन । बुल्गेरियाले भने मानव तस्करको जालोमा परेर भारतबाट रोमानिया, हंगेरी हुँदै पुगेका नेपालीलाई स्वदेश फर्काएको हो । उनीहरूलाई बुल्गेरियाले सरकारी टिकटमा समूहसमूह बनाई नेपाल पठाएको थियो । गत बिहीबारसम्ममा १८ जना नै काठमाडौं आइपुगेका छन् । बुल्गेरियामा रहेका नेपालीलाई कन्सुलर सेवा दिँदै आएको जर्मनीस्थित नेपाली दूतावासका अनुसार बुल्गेरिया प्रवेशको आधिकारिक कागजात नभएपछि उनीहरू पक्राउ परेका थिए । उनीहरूलाई तीन महिनादेखि बुल्गेरियाको राजधानी सोफियास्थित डिपोर्टेसन सेन्टर मा राखिएको थियो ।"
रेमिट्यान्सको रेकर्ड : खुसी र चिन्ताको दोसाँध !,"नेपालमा पछिल्लो १७ महिनायता हरेक महिना एक खर्बभन्दा बढी रेमिट्यान्स भित्रिँदै आएकोमा गत असोजमा भने कीर्तिमान नै कायम गरेको छ । राष्ट्र बैंकका अनुसार, असोज एक महिनामा मात्रै एक खर्ब ४४ अर्ब २० करोड रेमिट्यान्स भित्रिएको हो । निरन्तर उच्च दरमा रेमिट्यान्स भित्रिँदा त्यसले विदेशी मुद्रा सञ्चिति, चालु खाता, शोधनान्तरलगायत सूचकलाई थप सबल बनाएको छ । विदेशी मुद्रा सञ्चिति हालसम्मकै उच्च बिन्दुमा पुगेको छ । गत असोजसम्म यस्तो सञ्चिति २२ खर्ब ३२ अर्ब रुपैयाँ नाघेको छ । त्यस्तै, चालु खाता १ खर्ब ११ अर्ब ८७ करोडले बचतमा छ । शोधनान्तर स्थिति १ खर्ब ८४ अर्ब ९९ करोडले बचतमा छ । यतिबेला सरकारले यो सकारात्मक स्थितिलाई सदुपयोग गर्नका लागि नीति र कार्यक्रमहरू ल्याउन र कार्यान्वयन हुने स्थिति निर्माण गर्न आवश्यक छ ।विनिमय सञ्चितिको नयाँ कीर्तिमानले सरकार र निजी क्षेत्रलाई लगानी बढाउने अवसर सिर्जना गरेको छ । बैंकमा लगानीयोग्य रकम थुप्रिँदै गएको छ र ब्याजदर पनि न्यून बिन्दुमा पुगेको छ । लगानीका लागि कैयौं आन्तरिक र बाह्य स्थितिहरू पनि सकारात्मक अवस्थामा छन् । तर कर्जा प्रवाहमा उल्लेखनीय सुधार आएको देखिँदैन । यतिबेला सरकारको ध्यान लगानीको वातावरण निर्माण गर्नेतर्फ केन्द्रित गर्नु आवश्यक छ । लगानीकर्तामा जुन अन्योल छ, जसले उनीहरूलाई लगानीका लागि उत्प्रेरित गर्न सकेको छैन, ती विषयलाई सरकारले सम्बोधन गर्न आवश्यक छ । त्यसका लागि कानुनी र नीतिगत परिवर्तन गर्न आवश्यक छ भने पनि सरकारको प्राथमिकतामा पर्नुपर्छ । प्रतिबद्धतामा होइन, व्यावहारिकतामै परिवर्तन देखिनुपर्छ ।रेमिट्यान्ससँग जोडिएका अनेकौं आयाम छन् । रहर वा बाध्यताले विदेशिने नागरिकले आफ्नो परिवारलाई रकम पठाउने र त्यसमार्फत स्वदेशमा रहेका परिवारको आर्थिक गतिविधि सन्तोषजनक हुने जस्तो नितान्त व्यक्तिगत वा पारिवारिक सवालमा मात्रै यो विषय सीमित छैन । बरु रेमिट्यान्सले देशकै आर्थिक टेको धानिरहेको छ । आज पनि देशको आर्थिक आँट रेमिट्यान्ससँगै जोडिएको छ । रेमिट्यान्सकै कारण नेपाली अर्थतन्त्र टाट पल्टिँदैन भनेर विश्लेषण हुने गरेको छ । चर्को व्यापार घाटाबीच पनि भुक्तानी सन्तुलनमा यही रेमिट्यान्सले भरथेग गरेको तथ्यांकले देखाउँछ । नेपालले गर्ने वैदेशिक मुद्रा आर्जनको सबैभन्दा बलियो माध्यम नै रेमिट्यान्स हो । अघिल्लो वर्ष सार्वजनिक राष्ट्र बैंकको तथ्यांकअनुसार वैदेशिक मुद्रा आम्दानीमा रेमिट्यान्सको योगदान ६७ प्रतिशत हाराहारी थियो । जबकि, विदेशी मुद्राका अन्य स्रोतहरू निर्यात, पर्यटन, विदेशी लगानी, वैदेशिक सहायतालगायत सूचकको अवस्था निराशाजनक छ । जीडीपीको अनुपातमा रेमिट्यान्स २५ प्रतिशत हाराहारी पुगेको छ ।रेमिट्यान्सले हामीलाई भरोसा दिएको त छ, तर यही नै गन्तव्य वा निर्विकल्प बन्दै जाने स्थिति निर्माण हुनु भने चिन्ताको विषय हो । एउटा बाध्यात्मक अवस्थामा, विकासको एउटा चरणमा विकासशील राष्ट्र र त्यहाँका नागरिक निम्ति रेमिट्यान्सको समेत भर पर्नु स्वाभाविक हुन सक्छ । विश्वका धेरै देशमा त्यस्तो भएको पनि छ । तर उनीहरूले त्यसलाई तत्कालीन अवसरका रूपमा सदुपयोग गरे, देशभित्र लगानीको वातावरण बनाए, पुँजी निर्माण गरे, रोजगारी दिलाए र आफ्नो अर्थतन्त्रलाई आफ्नै जगमा टिक्न सक्ने गरी बलियो बनाए । अहिले नेपालीहरूको आकर्षकमध्येको गन्तव्य दक्षिण कोरियाले गरेको पनि त्यही हो । पछिल्ला चारपाँच दशकमा प्रगति गरेका अन्य कैयौं देशको इतिहास पल्टाउने हो भने त्यस्तै कथा भेटिन्छ । नेपाल भने यहीं चुकिरहेको छ । रेमिट्यान्स भित्र्याउने र त्यहीमार्फत विदेशी वस्तु तथा सेवा आयात गर्ने चक्र सञ्चालनमै हामी मग्न भइरहेका छौं । रेमिट्यान्सलाई क्षणिक अवसरका रूपमा लिनुपर्नेमा हामीले दीर्घकालीन ठानिरहेका छौं ।रेमिट्यान्स नै राज्यको दीर्घकालीन प्राथमिकता बन्नुहुँदैन । वैश्विक महामारी जस्ता कारणले मात्रै होइन, सम्बन्धित देशमा आउने राजनीतिक, आर्थिक वा भूराजनीतिक उथलपुथलले कुनै पनि बेला त्यहाँको नीतिहरू परिवर्तन हुन सक्छन्, प्राथमिकता परिवर्तन हुन सक्छन् । जसले गर्दा आम्दानीसँग जोडिएका नेपालीहरूले त्यसलाई गुमाउनुपर्ने हुन सक्छ । वा स्वदेश फर्किनुपर्ने हुन सक्छ । अर्कोतिर, रेमिट्यान्स सक्रिय जनशक्तिको विदेश गमनको प्रतिफल हो । त्यस्तो जनशक्तिको बढ्दो पलायनले स्वदेशमा पारिवारिक तथा सामाजिक क्षति पुगिरहेको हुन्छ । यसर्थमा रेमिट्यान्सको पर्दामा छोपिएका कैयौं अवयवलाई यथास्थितिमा राखेर राज्य चल्न सक्दैन । त्यहीमाथि अहिले जस्तो अनुत्पादक क्षेत्रमै खर्चिएर त झनै चल्न सक्दैन । यहाँ उत्पादन बढाएर निर्यातमा आधारित अर्थतन्त्र निर्माण गर्न र रोजगारीका थप अवसर सिर्जना गर्न आवश्यक छ । साथसाथै, विदेशमा अध्ययन तथा श्रम गरेर स्वदेश फर्किएका नेपालीलाई यहीं अड्याउने वातावरण तयार गर्नुपर्छ । जसले हामीलाई प्राज्ञिक र दक्ष जनशक्तिको भरण गर्नेछन् । त्यसैले रेमिट्यान्स भित्रिएकोमा खुसी हुनेभन्दा पनि यसको सदुपयोग गर्ने र नेपालको अर्थतन्त्र बलियो बनाउन त्यसको उपयोग शृंखला निर्माण गर्नेतर्फ राज्यको ध्यान जानुपर्छ । त्यसले मात्रै हामीलाई सुरक्षित गन्तव्यमा पुर्याउँछ ।"
जापानी अनुशासन र सिक्नुपर्ने पाठ,"सन्तोष सिम्खडा, टोकियो, जापान"
स्वतन्त्रताको दुरुपयोग नगरौं,"पुरुषोत्तम घिमिरे, जोरपाटी, काठमाडौं"
विदेश भ्रमणको नशा,हरिश्चन्द्र पराजुली (फेसबुकबाट)
ट्रम्प प्रशासनका सम्भावित आर्थिक मोड,"विगत र अहिलेको चुनावताका दिएका भाषणलाई विचार गर्दा डोनाल्ड ट्रम्पले अमेरिकी राष्ट्रपतिका रूपमा पुनः जिम्मेवारी सम्हालेपछि नेपालको व्यापार, लगानी र अरू विविध पक्षमा केही प्रभाव पर्न सक्ने सम्भावना छ । उनको विगतको नीति संरक्षणवादमा आधारित थियो । अहिले पनि आधारभूत नीति यही रहने देखिन्छ । त्यसैले वैदेशिक सहयोग घट्ने र आयात तथा निर्यातमा दिइने गरेका व्यापारको अधिमान्य व्यवहार (प्रिफरेन्सियल ट्रिटमेन्ट) लाई अमेरिकाले पुनर्मूल्यांकन गर्न सक्ने सम्भावना जिउँदो छ ।ट्रम्प प्रशासनले नेपालका वस्तुमा भन्सार शुल्क बढाएमा हाम्रो निर्यातको प्रतिस्पर्धामा ह्रास आउन सक्छ । व्यापार तथा लगानी फ्रेमवर्क सम्झौता (ट्रेड एन्ड इन्भेस्टमेन्ट फ्रेमवर्क एग्रिमेन्ट) सम्बन्धी चलिरहेको संवादमा नेपालमा लगानीका लागि उपयुक्त वातावरण रहेको र आईटी जस्ता सेवामा दुवैले लिन सक्ने लाभका लागि हाल नेपालमा राम्रो सम्भावना रहेको वास्तविकतालाई विश्वस्त रूपमा प्रस्तुत गर्न सके नीति परिवर्तनबाट हुन सक्ने हानिलाई न्यूनीकरण गर्न सजिलो हुन सक्नेछ । हुन त सम्पूर्ण कुरा नयाँ राष्ट्रपतिको प्रशासनले ल्याउने द्विपक्षीय नीतिमा आधारित हुन्छ, तर पनि हामीले यस्ता सम्झौताहरूलाई अघि बढाउँदा कुनकुन क्षेत्रमा के कस्ता परिवर्तनका सम्भावना छन्, क्षेत्रगत प्रभावको अग्रिम जानकारी हासिल गर्नु आवश्यक छ ।अघिल्लो पटक ट्रम्प नै राष्ट्रपति छँदा उनको प्रशासनले वैदेशिक सहयोग बजेट तात्त्विक रूपमा कटौती गरेको थियो, जुन कुरा अहिले पनि लागू हुने सम्भावना प्रबल छ । यसो हुन गएमा यूएसएआईडीमार्फत नेपालले पाउने सहयोगमा समेत असर पार्ने छ । द्विपक्षीय व्यापार सम्झौतामा भावी प्रशासनले निष्पक्ष र पारस्परिक अर्थात् फेयर एन्ड रेसिप्रोकल नीति अपनाउने निश्चितप्रायः भएकाले अमेरिकाले नेपालको व्यापारमा रहेको विद्यमान नीतिको पुनर्मूल्यांकन अवश्य पनि गर्नेछ । यसअन्तर्गत प्रिफरेन्सियल ट्रेड ट्रिटमेन्ट र अन्य सम्झौताहरूमा पनि परिवर्तन आउन सक्नेछ । सामान्यकृत प्राथमिकता प्रणाली (जनरलाइज्ड सिस्टम अफ प्रिफरेन्सेस) अर्थात् जीएसपी सम्झौता सन् २०२० मै समाप्त भएको हो । तर पनि नेपालले यो सम्झौताअन्तर्गत पाएका सुविधाहरूको दाबी गरी नै रहेको छ । अमेरिकामा व्यापार नीतिमा ल्याइने अबको कुनै पनि परिवर्तन अनुसार जीएसपीलाई सीमित गर्ने अथवा पूर्ण रूपले हटाउन सक्ने देखिन्छ । यसो भएमा चिया, कफी जस्ता जीएसपी सुविधा प्राप्त वस्तुहरूको निर्यातलाई ठूलो असर पार्नेछ । लगानी नीति पनि चुनावमा दिएका वक्तव्य अनुरूप हुने देखिन्छ ।ट्रम्पको जलवायु परिवर्तनसम्बन्धी पहल सदैव शंकाको घेरामा रहेको छ । यस अर्थमा विश्वव्यापी रूपमा अमेरिकाको तर्फबाट आशा गरिएको कोष निर्माणमा धक्का लाग्न सक्छ । अमेरिकाले अन्तर्राष्ट्रिय सम्झौता अनुरूप व्यक्त गरेको प्रतिबद्धतालाई अस्वीकार गरेमा नेपालले कार्बनडाइअक्साइड भण्डारण (कार्बनडाइअक्साइड सिक्वेसट्रेसन) गरेबापत पाउने क्षतिपूर्तिमा समेत असर पर्न सक्छ ।ट्रम्पको पहिलो कार्यकालमै नेपालमा विभिन्न संस्थालाई दिने गरेको परिवार नियोजन तथा सुरक्षित गर्भपतनसम्बन्धी बजेट कटौती गरिएको थियो । यो नीति पुनःस्थापित हुन सक्ने देखिन्छ र त्यसो हुन गयो भने स्वास्थ्यसम्बन्धी विभिन्न पहलहरूमा गहिरो प्रभाव पर्न सक्छ । किनकि, उनी आउनुअघि परिवार नियोजनसम्बन्धी कार्यक्रमका लागि यूएस डलर १ करोड १२ लाखबाट १ करोड ७० लाख पुर्याइएको थियो ।चार वर्षीय परिवार नियोजन सेवा सुदृढीकरण कार्यक्रमका लागि एक करोड डलर छुट्याइएको छ । यस्ता सहयोगले सन् २०२३ मा १२ लाख ३० हजार महिलाले अनिच्छित गर्भधारणबाट मुक्ति पाएका थिए । गर्भपतन प्रस्ट रूपमा नभने पनि यो सेवा परिवार नियोजन सेवाअन्तर्गत प्रदान गरेको भेटिएको छ । त्यस्तै १८०० गर्भवती महिला मातृ मृत्युबाट जोगिएका थिए । भोलिका दिनमा यी क्षेत्रमा बजेट काटियो भने नीति निर्माताले पहल गर्नुपर्यो कि सन् १९५० को दशकदेखि विशेष गरेर महिला तथा बालबालिकाको स्वास्थ्यलाई दृष्टिगत गरी जहिले पनि परिवार नियोजन तथा स्वास्थ्यसम्बन्धी विविध कार्यक्रमलाई अमेरिकाले उच्च प्राथमिकतामा राखेको थियो । यस अर्थमा यस्तो ऐतिहासिक समझदारीलाई निरन्तरता दिनुपर्ने ठोस कारण हामीले नयाँ प्रशासनलाई दिन सक्नुपर्यो ।यसका साथै जटिल आप्रवासन नीतिले नेपाली विद्यार्थी र रेमिट्यान्स आय तथा अमेरिकामा सिकेका ज्ञान स्थानान्तरण गर्ने लक्ष्यमा हानि पुग्न सक्छ । ट्रम्पको अमेरिका फर्स्ट नीति अनुरूप अबका दिनमा भिसा निवेदन प्रक्रिया जटिल हुन सक्छ । एच वा बी भिसा मा कडाइ गर्दा डिग्री लिइसकेपछि अप्सनल प्राक्टिकल ट्रेनिङका अवसर खुम्चन सक्छ । अमेरिकी विद्यार्थीले लिएका ऋण माफी गर्ने बाइडेन नीतिलाई खारेज गर्ने कुरा ट्रम्पले गरिसकेका छन् । त्यसैले छात्रवृत्ति घट्ने र विदेशी विद्यार्थीहरूको अमेरिकी विश्वविद्यालयमा संलग्न हुने अवसर कम हुन सक्छ । अमेरिकामा अध्ययनका लागि जान चाहने गत वर्षका झन्डै १२ हजार विद्यार्थीको संख्या अबका दिनमा घट्न सक्छ । यसका साथै स्टुडेन्ट भिसाबाट वर्क भिसामा परिणत गर्ने कुरा पनि सहज नहुन सक्छ ।ट्रम्पको नयाँ नीतिले डलर अझ बलियो हुँदै जाने देखिएकाले नेपालमा पठाइने डलरको कारण नेपाली मुद्राको भ्यालु बढ्दा वैदेशिक मुद्राको सञ्चितिमा सकारात्मक प्रभाव पार्नेछ र भुक्तानी पाउने परिवारलाई सहयोग मिल्नेछ । तर, नेपालीलाई पनि अब अमेरिकामा रोजगारीको अवसर कम मात्रै प्राप्त हुन सक्छ । यसले गर्दा सकारात्मक पक्षलाई सावधानीका साथ हेर्नुपर्छ ।हामी अक्सर छोटो अवधिको फाइदालाई हेर्छौं तर रेमिट्यान्समाथि अत्यधिक निर्भर हुँदा वैदेशिक मुलुकमा ल्याइने नीति परिवर्तनले गर्दा अर्थतन्त्रको बाह्य झट्काको सिकार हुन सक्छौं । हामी केही वर्षपहिले नै सीपयुक्त कामदार र जवान विद्यार्थीहरूको बहिर्गमनका कारण ब्रेन ड्रेन को सिकार भइसकेका छौं । यस्तो नीतिले नेपालको विकासमा दीर्घकालीन असर होइन, छोटो अवधिमै पनि आफ्नो प्रभाव देखाउन थालिसकेको छ । विविध क्षेत्रमा सीप लिएर फर्किएका श्रमिकहरूलाई पुनः एकीकरण गरी उत्पादनशील क्षेत्रमा रोजगारी दिलाउने नीतिभन्दा पनि कति बाहिर गए र कति श्रमिकले फेरि स्वीकृति लिए, हामी सरकारी ढुकुटी बढ्ने हिसाबले संख्यात्मक जोडघटाउमा व्यस्त छौं ।ज्ञान स्थानान्तरण (नलेज ट्रान्सफर) का लागि आवश्यकीय सीप नयाँ प्रशासनको उच्च प्राथमिकतामा परेकाले विश्वका अन्य मुलुक र अमेरिकामै विश्व बजारमा माग भएका विषयमा दक्षता हासिल गरेका नेपालीको उपादेयता बढ्न सक्छ । अमेरिकामै स्थायी तथा वैधानिक रूपमा बस्ने उच्च सीप भएका नेपालीहरूले व्यक्तिगत रूपमा छलफल हुँदा पनि आफ्नो ज्ञानको प्रयोग नेपाल सरकारले अनुरोध गरेमा पैसाका लागि नभई आत्मसन्तुष्टिका लागि गर्न सकिने मनसाय व्यक्त गर्ने गरेका छन् । सरकारले आवश्यक पूर्वाधार निर्माण गरेर आवश्यकता अनुसार उच्च सीप भएका प्रवासी नेपालीलाई निश्चित समयका लागि भित्र्याउन सके देश विकासमा टेवा मिल्न सक्थ्यो ।आजकल अमेरिका जान खोज्ने लहर झन् बढेको छ । हुन त अन्य मुलुकमा समेत जानका लागि मार्च ६, २०२४ सम्म ६६,२९६ विद्यार्थीले नो अब्जेक्सन लेटर पाएका थिए । गत वर्ष ११०,००० विद्यार्थीले यो सुविधा लिएको देखिन्छ । जाँदा लाग्ने लागत र उनीहरूबाट हुन सक्ने फाइदाबारे अब ठोस नीति बनाउन ढिलो गर्नु हुँदैन ।अमेरिकी नयाँ सरकारको प्राथमिकता भनेकै आन्तरिक लगानी नीति अनुरूप बाहिर गएको पुँजी आफ्नै मुलुकमा फर्काउने भएकाले नेपालजस्तो मुलुकमा गरिने लगानी खुम्चिन सक्छ । ट्रम्पको नयाँ नीतिको पाठ लिने हो भने नयाँ मुलुकको खोजी गरेर आर्थिक विकास गर्न अमेरिकाबाहेक विशेष गरेर एसिया तथा एसियाप्यासिफिक क्षेत्रमा पनि व्यापार तथा लगानी साझेदारी गर्नुपर्ने आवश्यकता छ । तर यी सबै सपना त्यसबेला साकार हुन्छन् जब हामी आफ्नो निर्यातित वस्तुको प्रतिस्पर्धात्मक धार वृद्धि गर्न सक्षम हुन्छौं । अमेरिकामा पठाइने कपडा पनि आयातकर्ताले दिएको मानक अनुरूप नभएकाले यदाकदा अस्वीकृत हुने गरेका छन् ।अन्त्यमा, अमेरिकाको नयाँ प्रशासनसँग अटुट रूपमा संवाद कायम गर्न अब आर्थिक कूटनीति अनुहार दूतावासलाई विशेष जिम्मेवार बनाउने र प्रचुर जिम्मेवारी दिने कुरामा गम्भीरताको आवश्यकता छ । भारत र चीनसँगको कूटनीतिक सम्बन्ध पनि यस्तै दिशातर्फ मोडिनुपर्छ । नेपालबाट सम्बन्धित मुलुकमा हुने उच्चस्तरीय भ्रमण तथा द्विपक्षीय समझदारीसम्बन्धी कतिपय निर्णयहरू नेपाली राजदूतको जानकारीअगावै नेपालमा रहेका विदेशी राजदूतबाट थाहा हुन्छ, जुन लाजमर्दो कुरा हो । हामी सप्रिन पर्यो । निद्राबाट ब्युँझिन पर्यो ।"
नयाँ शताब्दीको नेपाली अर्थतन्त्र,"अब के हुन्छ ? सुरुका २५ वर्षको हाम्रो अनुभवले भन्छ, ठूला आयोजना निर्माण गर्न सक्ने क्षमता विकास नगरुन्जेल मुलुकको प्रगति हुनेवाला छैन । ५० अर्ब खर्च भइसकेको बुढीगण्डकी त्यसको एउटा राम्रो उदाहरण हो । त्यस्तै, सडकतर्फ भौतिक पूर्वाधार मन्त्रालयको कमजोर क्षमताले समग्र अर्थतन्त्रलाई चलायमान हुनबाट रोकिरहेको छ । मुलुकमा व्यापक विदेशी मुद्रा छ तर सरकार मितव्ययी हुन नसक्दा र सरकारी खर्च प्राथमिकीकरण गर्न नसक्दा यो मुद्रा मुलुकको आधुनिकीकरण गर्नभन्दा खपतमा सकिने डर छ । सरकारी ऋण बढ्नुसिवाय २०६४ सालदेखि नै अर्थतन्त्रको तात्त्विक चरित्र फरक भएको छैन । हाम्रा वितरणका कार्यक्रम सफल भए पनि बिग पुशका कार्यक्रम सफल भएनन् । यसले गर्दा अर्थतन्त्रको संरचना धेरै फेरिएन र भविष्यमा वितरणका कार्यक्रमलाई कतिसम्म निरन्तरता दिन सकिन्छ भन्ने प्रश्न पनि उठाएको छ ।"
सामाजिक सञ्जालमा क्रिएटिभ कन्टेन्ट कति छन् ?,"(काठमाडौं)तपाईं त बिजनेसवाली दिदी होइन ? बाटोघाटोमा देख्ने प्रायः ले रिया श्रेष्ठलाई यसै भनेर सोध्ने गर्छन् । कतिले फोटो खिचाउनेदेखि बिजनेस आइडिया का बारेमा सोध्छन् । रियाको यो क्रेज भने सामाजिक सञ्जालले बनाइदिएको हो । उनी अचेल शिक्षा क्षेत्रको कन्टेन्ट क्रिएटर का रूपमा स्थापित छिन् । उनी सामाजिक सञ्जालका विभिन्न प्लेटफर्मबाट शिक्षासम्बन्धी विषयमा आफूले जानेबुझेका ज्ञान बाँडिरहेकी हुन्छिन् । शैक्षिक कन्टेन्टबाट सुरु भएको उनको ज्ञान बिजनेसदेखि मार्केटिङ कन्सल्ट्यान्टका रूपमा अगाडि बढिरहेको छ । कन्टेन्ट क्रिएटरहरूको भीडमा रिया केही पृथक् छिन् । त्यसो हुनुको एउटै कारण विषयगत कन्टेन्ट निर्माण गर्नु हो भन्ने उनलाई लाग्छ । रियाले कन्टेन्टका रूपमा शिक्षा क्षेत्रलाई नै किन रोजिन् त ? यसमा उनको आफ्नै जवाफ छ, पढ्नु पढाउनु मेरो रुचिको विषय हो, यसलाई मैले सोसल मिडियामार्फत ज्ञान बाँड्ने कोसिस गरेको हुँ । विद्यार्थीलाई बायोडाटा बनाउनेदेखि लिएर अन्तर्वार्तालाई कसरी फेस गर्ने भन्नेसम्मका आइडिया दिइरहेकी हुन्छिन् । उनलाई लाग्छ, विद्यार्थीहरू ससानो कुरामा अल्झिरहेका हुन्छन् । मैले पस्केका कन्टेन्ट लक्षित सामान्य भिडियोहरूले पनि धेरैलाई मद्दत गरिरहेको छ । उनले राष्ट्रियदेखि अन्तर्राष्ट्रिय विषयहरूका बारेमा जानकारी दिने गरेकी छन् । फेसबुक संस्थापक मार्क जुकरबर्ग, अन्तर्राष्ट्रिय कम्पनी केएफसी, गुगल, माइक्रोसफ्टका बारेमा पनि उनले भिडियो बनाएकी छन् । नयाँ भिडियो बनाउन, बिजनेस आइडिया दिन कन्टेन्टका लागि उनले धेरै अध्ययन, अनुसन्धान गर्ने गरेको बताइन् । भन्छिन्, नयाँ विषयवस्तुदेखि ट्रेन्डका कुराहरूलाई पनि अनुसन्धान गरेर स्क्रिप्ट निर्माणको तयारी गर्ने गरेकी छु । अरूलाई कमाउन सिकाउँदै आफैं पनि कन्टेन्ट क्रिएटरका रूपमा राम्रो आम्दानी गर्न सफल भएकी छन्, रिया । विभिन्न ब्रान्डहरूसँगको सहकार्यले उनलाई आम्दानीको थप बाटो खुलाइदिएको छ । कति कन्टेन्ट बनाएर ब्रान्डलाई दिने गरेकी छन् भने कति कन्टेन्टहरू आफ्नै पेजमार्फत पोस्ट गर्ने गरेकी छन् । सामाजिक सञ्जालबाटै परिचित बनेकी रिया आफूजस्तै गरी विषयगत कन्टेन्ट क्रिएटरका रूपमा अझै धेरै आउन नसकेको बताउँछिन् । कन्टेन्ट क्रिएटरकै रूपमा अगाडि बढ्नेहरूको संख्या त बढ्दो छ तर विषयगत रूपमा कन्टेन्ट बनाउनेहरू त्यसमा पनि महिलाहरूको संख्या अत्यन्त न्यून छ, उनले भनिन् ।ऐतिहासिक विषयवस्तुहरूलाई भिडियोमार्फत उजागर गरिरहेकी अर्की कन्टेन्ट क्रिएटर हुन्, श्रेदी प्रधान । उनलाई भने ऐतिहासिक र खोजमूलक विषयहरूका बारेमा जानकारी दिन पाउँदा खुसी मिल्ने गरेको बताइन् । नेपालका धेरै युवा पुस्ताले थाहा नपाएका ऐतिहासिक विषयवस्तु र घटनाक्रमहरू प्रशस्तै छन्, जसलाई जानकारी दिन आवश्यक पनि छ, श्रेदीले थपिन्, नेपालको इतिहासका बारेमा राष्ट्रियदेखि अन्तर्राष्ट्रिय रूपमा चर्चा हुने गरेको छ तर हामीमध्ये धेरैलाई हाम्रै इतिहासका बारेमा पनि थाहा भइरहेको हुँदैन । त्यसैले हाम्रै इतिहासका बारेमा चेतना दिन पनि कन्टेन्ट बनाउने गरेकी छु । श्रेदीको कन्टेन्ट निर्माणको सुरुवात योगमाया न्यौपानेको इतिहासका बारेमा भिडियो बनाएर सुरु भएको हो । जसलाई उनले टिकटकका लागि बनाएकी थिइन् । योगमायाको कथा उनले जसरी पढिन् र बुझ्नि, आफैंलाई पनि अचम्मित पारेको बताउँछिन् । त्यो समयमा योगमायाले गरेको संघर्ष र आँट साँच्चै साहसिक हो, त्यसले पनि मलाई कन्टेन्ट क्रिएटरका रूपमा अघि बढ्न प्रेरित गर्यो, सुरुवाती दिन सम्झँदै उनले भनिन्, छोटो समयमा नै त्यो भिडियो भाइरल भइदियो । त्यसपछि नै उनले इतिहासको विषयमा अझ बढी पढ्दै बुझ्न थालेको बताइन् । उनको टिकटक एकाउन्टमा कुमारी जात्रा, पहिलो महिला टेम्पो चालिकालगायतका विषयवस्तु समेटेर बनाइएका भिडियोहरू छन् । इतिहासका विषयहरू समेट्दा धेरै नै जिम्मेवार र सजग भई अनुसन्धान गर्नुपर्ने रहेछ, श्रेदीले भनिन् अरू समयको म र भिडियो बनाउँदाको ममा आफैंलाई धेरै फरक लाग्छ, भिडियोमा गल्ती हुनु हुँदैन भनेर धेरै नै सोच्ने गरेको छु । सुरुवातको समयमा धेरै नै भिडियो बनाउने श्रेदी अहिले कम मात्रामा भिडियोहरू पोस्ट गर्छिन् । उनले यसलाई पार्ट टाइम र सौखका रूपमा टिकटक चलाएको बताइन् । भनिन्, समयसँगै अघि बढ्दै जाँदा करिअरमा ध्यान दिनुपरेकाले पनि भिडियोहरू बनाउन कम गरेकी छु । उनी अहिले यूकेको एक बिजनेस कम्पनीको मार्केटिङ सोसल मिडिया म्यानेजर का रूपमा काम गरिरहेकी छन् । करिअर र सामाजिक सञ्जाल एकसाथ अगाडि बढाउनुपर्ने भएकाले नयाँ पुस्तालाई आफ्नो उद्देश्यअनुसार अगाडि बढ्नका लागि सुझाव दिन्छिन् । उनले भनिन्, सामाजिक सञ्जालमा आउने र हराउने ट्रेन्ड भइरहन्छ, त्यसकारण आफ्नो चाहनाअनुसार नै अगाडि बढ्नुपर्छ ।"
७२ जनालाई विशिष्ट चलचित्रकर्मी परिचयपत्र,"काठमाडौं (कास) चलचित्र विकास बोर्डले ७२ जनालाई विशिष्ट चलचित्रकर्मी परिचयपत्र प्रदान गरेको छ । बुधबार काठमाडौंमा आयोजित कार्यक्रममा सञ्चार तथा सूचना प्रविधिमन्त्री पृथ्वीसुब्बा गुरुङ, सञ्चार मन्त्रालयका सचिव राधिका अर्याल र बोर्डका अध्यक्ष दिनेश डीसीले चलचित्रकर्मीलाई परिचयपत्र वितरण गरेका हुन् । कार्यक्रममा कलाकार, निर्देशक, प्राविधिक र छायाकारलाई परिचयपत्र प्रदान गरिएको थियो । चलचित्र क्षेत्रमा ३० वर्षभन्दा बढी योगदान दिएकाहरूलाई सम्मानस्वरूप परिचयपत्र प्रदान गरिएको अध्यक्ष डीसीले बताए । परिचयपत्रलाई थप व्यवस्थित र प्रभावकारी बनाउने छौं । यो राज्यले दिएको एउटा सम्मान हो, यो उहाँहरूको योगदान व्यक्त गर्ने र कालान्तरमा राज्यले सुविधा दिने माध्यम बन्नेछ, उनले भने । कार्यक्रममा मन्त्री गुरुङले चलचित्रसम्बन्धी कानुनलाई संशोधन र एकीकरण गर्न बनेको विधेयकलाई प्रक्रियागत रूपमा अगाडि बढाएको जानकारी दिए । २०७३ वैशाख ७ मा १३ चलचित्रकर्मीलाई परिचयपत्र प्रदान गर्दै यसको सुरुआत गरिएको थियो । त्यसपछि २०७३ असार १६ मा २७ जना, २०७९ असार १६ मा ६२ जनालाई परिचयपत्र वितरण गरिसकिएको छ ।"
'नेपालका निधि पुस्तक लोकार्पण,"काठमाडौं (कास) राष्ट्रपति रामचन्द्र पौडेलले वरिष्ठ पत्रकार किशोर नेपालद्वारा लिखित महेन्द्रनारायण निधिको जीवनीमा आधारित नेपालका निधि नामक पुस्तक बुधबार लोकार्पण गरेका छन् । राष्ट्रपति भवन शीतल निवासमा आयोजित कार्यक्रममा राष्ट्रपति पौडेलले निधिको बहुआयामिक व्यक्तित्व, नेपालमा लोकतन्त्र स्थापना र पुनःस्थापना तथा सामाजिक, सांस्कृतिक जागरणबारे जान्न र बुझ्न चाहनेका लागि यो पुस्तक संग्रहणीय सामग्री हुने बताए ।बीपी कोइराला र समाजवादी नेता डा राममनोहर लोहियाका चिन्तनबाट प्रभावित हुनुभएका महेन्द्रनारायण निधि नेपालको लोकतान्त्रिक आन्दोलनको अग्रणी व्यक्ति हुनुहुन्थ्यो, उनले भने, उहाँले देशको राजनीति, आर्थिक र सामाजिक परिवर्तनका लागि आफ्नो जीवन समर्पित गर्नुभयो । राजनीतिक जीवनका अनेकौं उतारचढावका दिनमा आफूले निधिलाई धैर्यवान्, सरल, सादगी नेताका रूपमा चिन्ने र बुझ्ने मौका पाएको राष्ट्रपति पौडेलले बताए ।कार्यक्रममा राष्ट्रपति पौडेलले समाजमा पछाडि परेका क्षेत्र र वर्गको हित तथा आम नागरिकको जीवनस्तर सुधार गरेर यही व्यवस्थाप्रति भरोसा जगाउनु संघीय लोकतान्त्रिक गणतन्त्रको लक्ष्य भएको बताए । यसका लागि शासन प्रणाली पारदर्शी, जवाफदेही र सुशासन पहिलो सर्त भएको उनले बताए । यो कुरामा ध्यान दिन सके लोकतन्त्रको मूल्यमा कसैसँग सम्झौता नगर्ने निधिजीलगायत अग्रजहरूप्रति सच्चा सम्मान हुनेछ, उनले भने ।"
विमानस्थलभित्रको जोखिमयुक्त हवाई इन्धन ट्यांकी सार्ने प्रक्रिया सुरु,"विमानस्थलको उत्तरतर्फ नेपाली सेनाको गल्फ कोर्स नजिकै गुह्येश्वरीतर्फ नागरिक उड्डयन प्राधिकरणले उपलब्ध गराउने ५० रोपनी जग्गामा नयाँ बन्ने डिपो स्थानान्तरण हुनेछ । हवाई इन्धन डिपो स्थानान्तरणका लागि क्यानले २०१८ मा अध्ययन गरेको थियो । आइकाओको निर्देशनअनुसार क्यानले जर्मनीको हंसा कन्सल्टेन्सीबाट अध्ययन गराएको थियो । क्यानले एडीबीको सहयोगमा एयरपोर्ट विस्तार र डिपोको सुरक्षित स्थानान्तरणका लागि अध्ययन गराएको थियो । त्यस क्रममा उसले उत्तरतर्फ नेपाली सेनाको गल्फ कोर्स नजिकैको स्थान उत्तम रहेको औंल्याएको थियो । करिब ५० वर्ष पुरानो सिनामंगल हवाई इन्धन डिपोको भण्डारण क्षमता ७ हजार ६ सय ६० किमि छ । अहिले दिनको चार सय किलोलिटर हवाई इन्धन बिक्रीवितरण हुँदै आएको छ । १ हजार ६ सय किलोलिटरका तीन, ७ सय ६० किलोलिटरका ३ र ७० किलोलिटर क्षमताका ८ वटा इन्धन भण्डारण ट्यांकी छन् । नयाँ डिपोमा ३ हजार किलोलिटर क्षमताका ५ वटा भण्डारण ट्यांक रहनेछन् । नयाँ डिपो निर्माणका लागि डीपीआर बनाउन दुई संस्थाबीच १ करोड ९८ लाख ८४ हजार १ सय ८३ रुपैयाँको सम्झौतासमेत भएको छ । संस्थानले करिब ६ महिनाभित्र डीपीआर प्रतिवेदन पेस गर्छ । २०८४ सम्म डिपो स्थानान्तरण गर्ने लक्ष्य छ, यादवले भने । सन् २०१८ मा भएको अध्ययनले लागत ६ अर्ब देखाएको थियो, मूल्यवृद्धिका कारण लागत अझै बढ्ने अनुमान छ ।"
"सार्वजनिक ऋण २५ खर्ब १८ अर्ब, चार महिनामै थपियो ८४ अर्ब","सरकारलाई तलबभत्ताको दायित्वसँगै स्थानीय तह र प्रदेशलाई बजेट विनियोजन गर्नुपर्ने भएकाले संघसँग पुँजीगत खर्चको आकार घट्दै गएको देखिन्छ । प्रतिवेदनका अनुसार चालु आर्थिक वर्षमा ऋण सेवा (साँवाब्याज तिर्न) मा ४ खर्ब २ अर्ब बजेट विनियोजन भएकामा कात्तिक मसान्तसम्म १ खर्ब ८ अर्ब १४ करोड रुपैयाँ भुक्तानी भएको छ । यो वार्षिक बजेट विनियोजनका आधारमा २६८४ प्रतिशत र जीडीपीका आधारमा १९० प्रतिशत हो ।हरेक पछिल्ला वर्षमा सार्वजनिक ऋणको आधार बढिरहेको तथ्यांकले देखाउँछ । यसअनुसार ०७३७४ मा नेपालको सार्वजनिक ऋण ६ खर्ब ९७ अर्ब ६८ करोड बराबर थियो । ०७४७५ मा यस्तो ऋण ९ खर्ब १७ अर्ब पुग्यो । सार्वजनिक ऋण ०७५७६ मा १० खर्ब ४८ अर्ब, ०७६७७ मा १४ खर्ब ३३ अर्ब, ०७७७८ मा १७ खर्ब ३७ अर्ब, ०७८७९ मा २० खर्ब १३ अर्ब, ०७९८० मा २२ खर्ब ९५ अर्ब रुपैयाँ बराबर पुगेको सरकारी प्रतिवेदनहरूमा उल्लेख छ ।यस वर्ष सरकारले ५ खर्ब ४७ अर्ब रुपैयाँ सार्वजनिक ऋण उठाउने लक्ष्य तय गरेको छ । यसअनुसार कात्तिकसम्म १ खर्ब ६५ अर्ब ७२ करोड रुपैयाँ ऋण उठाएको छ । वार्षिक लक्ष्यको तुलनामा कुल सार्वजनिक ऋण प्राप्ति ३०३० प्रतिशत छ, प्रतिवेदनमा भनिएको छ, जसमध्ये आन्तरिक र बाह्य ऋणको हिस्सा क्रमशः ४३६४ र १००१ प्रतिशत छ । यसका आधारमा बाँकी आठ महिनामा सरकारले १ खर्ब ८६ अर्ब आन्तरिक र १ खर्ब ९५ अर्ब २८ करोड बाह्य ऋण उठाउनुपर्छ ।चालु वर्षका लागि सरकारले १८ खर्ब ६० अर्ब ३० करोड विनियोजन गरेको छ । कुल विनियोजनमध्ये चालुतर्फ ११ खर्ब ४० अर्ब ६६ करोड अर्थात् ६१३१, पुँजीगततर्फ ३ खर्ब ५२ अर्ब ३५ करोड अर्थात् १८९४ प्रतिशत र वित्तीय व्यवस्थातर्फ ३ खर्ब ६७ अर्ब २८ करोड अर्थात् १९७४ प्रतिशत छ । यो खर्च अनुमान चालु आर्थिक वर्षको विनियोजनको तुलनामा ६२ प्रतिशतले बढी र संशोधित अनुमानको तुलनामा २१५६ प्रतिशतले बढी हो ।आगामी आर्थिक वर्षका लागि अनुमान गरिएको खर्च बेहोर्ने स्रोतमध्ये राजस्वबाट १२ खर्ब ६० अर्ब ३० करोड र वैदेशिक अनुदानबाट ५२ अर्ब ३३ करोड बेहोर्दा ५ खर्ब ४७ अर्ब ६७ करोड न्यून हुनेछ, बजेट वक्तव्यमा भनिएको छ, सो न्यून पूर्ति गर्न वैदेशिक ऋणबाट २ खर्ब १७ अर्ब ६७ करोड जुटाइनेछ । राजस्व परिचालन र वैदेशिक सहायता परिचालन गर्दा नपुग हुने खुद ३ खर्ब ३० अर्ब आन्तरिक ऋणबाट बेहोरिनेछ ।गत आर्थिक वर्षदेखि वित्तीय व्यवस्थापन शीर्षकको विनियोजनले पुँजीगत खर्चको आकारलाई उछिनेको छ । यो आन्तरिक र बाह्य ऋणमा निरन्तर वृद्धिको उपज भएको अर्थविद्को भनाइ छ । पुँजीगत खर्चको स्तर घटेको र वित्तीय व्यवस्थाका लागि बजेट विनियोजन बढेका बेला बढ्दो ऋण दायित्वले वित्तीय असन्तुलनको खतरा हुने उनीहरू बताउँछन् । गएको चार महिनामा पनि उल्लेख्य रूपमा सरकारी ऋणको भुक्तानी भएको छ । यसमध्ये २९ अर्ब ४३ करोड आन्तरिक र ५ अर्ब ९३ करोड बाह्य ऋण भुक्तानी भएको सार्वजनिक ऋण व्यवस्थापन कार्यालयले जनाएको छ ।"
चार महिनामा १२ अर्ब ७२ करोडको विद्युत् भारत निर्यात,साउनमा निर्यात गरिएको विद्युत्को औसत दर प्रतियुनिट ८ रुपैयाँ ३६ पैसा थियो । भदौमा ३ अर्ब ६७ करोड ८४ लाख ४८ हजार रुपैयाँको विद्युत् निर्यात गरिएको छ । भदौमा निर्यात गरिएको ५५ करोड ९४ लाख ४७ हजार युनिट विद्युत्को औसत दर प्रतियुनिट ६ रुपैयाँ ५८ पैसा थियो । असोजमा ३ अर्ब ६ करोड ५१ लाख ३९ हजार रुपैयाँको विद्युत् निर्यात गरिएको छ । यस महिनामा ३७ करोड ९२ लाख ६३ हजार युनिट विद्युत् निर्यात गरिएको हो । यस महिनाको औसत दर प्रतियुनिट ८ रुपैयाँ ०८ पैसा छ । कात्तिकमा २३ करोड ३५ लाख ७६ हजार युनिट विद्युत् निर्यात गरिएको छ । यस महिनामा १ अर्ब ८३ करोड ७ लाख ९५ हजार रुपैयाँको विद्युत् निर्यात गरिएको हो । यस महिनाको औसत दर प्रतियुनिट ७ रुपैयाँ ८४ पैसा छ । प्राधिकरणले हालसम्म प्रतिस्पर्धी बजार र मध्यकालीन विद्युत् बिक्री सम्झौताबमोजिम भारतीय बजारमा २८ आयोजनाबाट उत्पादित ९४१ मेगावाट विद्युत् बिक्री गर्न स्वीकृति पाएको छ । गत आर्थिक वर्षमा भारतबाट १६ अर्ब ९३ करोड रुपैयाँको बिजुली आयात गरिएको थियो । यही अवधिमा १७ अर्ब ६ करोड रुपैयाँको विद्युत् निर्यात गरिएको थियो । गत आर्थिक वर्षमा आयातभन्दा १३ करोड रुपैयाँ बढीको विद्युत् निर्यात गरी खुद विद्युत् आयातकर्ताबाट नेपाल खुद विद्युत् निर्यातकर्ता बनेको थियो ।
चर्को हवाई भाडामा पर्यटन मन्त्रालयको छानबिन,"(काठमाडौं) त्रिभुवन अन्तर्राष्ट्रिय विमानस्थलको विस्तारका कारण व्यावसायिक उडान कटौती गर्दा केही ट्राभल एजेन्सीसँगको मिलेमतोमा हवाई भाडामा कालाबजारी गरिएको जनाउँदै पर्यटन मन्त्रालयले छानबिन गर्ने भएको छ । संस्कृति, पर्यटन तथा नागरिक उड्डयन मन्त्रालयमा बुधबार साँझ अन्तर्राष्ट्रिय उडान गर्ने विदेशी वायुसेवाका प्रतिनिधिलाई राखेर पर्यटनमन्त्री बद्री पाण्डेले खुलमखुला कालाबजारी गरिएका कारण सर्वसाधारण नेपाली विद्यार्थी, कामदार र अभिभावकले चर्को मूल्यमा हवाई टिकट किन्नुपरेको गुनासो आएको बताए । र अब मन्त्रालय हस्तक्षेपकारी भूमिका निर्वाह गर्ने अवस्थामा आइपुगेको उनको भनाइ छ । मन्त्रालयले नेपालमा उडान गर्ने सबै वायुसेवा कम्पनीलाई हाल बिक्रि भएका टिकटको अधिकतम र न्यूनतम मूल्यसहित सिटहरूको उपलब्धता विवरण मागेको छ । भोली (विहीबार) ४ बजेसम्म सबै विदेशी वायुसेवा कम्पनीले कुन कुन सेक्टरमा कति रुपैयामा ट्राभल एजेन्सी वा आफ्नै सिस्टमबाट टिकट बिक्रि गरेका छन् सबै फेहरिस्त विवरण बुझाउनु होला, बैठकमा मन्त्री पाण्डेले भने, नेपालले हवाई व्यापारमा वार्षिक खर्बौ रुपैया विदेश पठाइरहेको छ । नागरिकहरू मंहगो टिकटको पिडा बोकेर हिडीरहेका छन् । तपाईहरू हासेर घुमिरहनु भएको छ । यो सह्य हुदैन । छानविन गर्ने ठाउमा राज्यले छानविन गर्छ । छापा मार्ने ठाउमा छापा मार्छ । नेपाली वायुसेवा कम्पनी हिमालय र नेपाल वायुसेवा निगमलाई पनि मन्त्री पाण्डेले चेतावनी दिए । यात्रुले सहुलियत भाडादरमा टिकट नपाए नेपाल हब भएका हिमालय र नेपाल वायुसेवा निगमका अतिरिक्त उडान सुविधा कटौती हुनेछन्, उनले भने । कालाबजारी गर्ने विदेशी वायुसेवा कम्पनीलाई कारबाही गरिने पर्यटन सचिव गणेशप्रसाद पाण्डेले जनाए । कालाबजारी गर्ने, हवाई सेवा सम्झौतामा उल्लेख भएको सर्तविपरीत हवाई टिकट महँगोमा बिक्री गरिएको पाइए त्यस्ता विदेशी वायुसेवा कम्पनीलाई पनि सरकारले कारबाही गर्छ, सचिव पाण्डेले भने । अहिलेको पूर्वाधार विस्तारमा प्राधिकरणले अर्बौं रुपैया राजस्व गुमाउनुपरेको अवस्थामा महँगो हवाई भाडा नलिन प्राधिकरणका महानिर्देशक प्रदीप अधिकारीले आग्रह गरे । केही महिनापछि हुने पूर्वाधार विस्तारको सुविधाको पहिलो लाभ वायुसेवा कम्पनीहरूकै हुने उनको भनाइ छ । यसअघि प्राधिकरणमा वायुसेवा कम्पनीहरूसँग गरिएको पाँचबुँदे सम्झौता कार्यान्वयन गर्नुपर्नेमा उनले जोड दिए । अप्ठ्यारो अवस्थामा नेपाल सरकारलाई तपार्इंहरूले सहयोग गर्नुहुन्न भने थपिएका अतिरिक्त उडान सुविधा प्राधिकरणले कटौती गर्छ, उनले भने ।नेपालमा दुई नेपालीसहित २८ वटा वायुसेवा कम्पनीले अन्तर्राष्ट्रिय उडान गर्दै आएका छन् । यिनले नेपाललाई २० देशका ३३ गन्तव्यसँग जोडेका छन् । नेपाल सरकारको गुरुयोजनाअनुसार विमानस्थलको स्तरवृद्धि गर्न त्रिभुवन अन्तर्राष्ट्रिय विमानस्थलले कात्तिक २३ देखि व्यावसायिक उडानलाई राति १० देखि बिहान ८ बजेसम्म राकेर पूर्वाधार विस्तार तथा निर्माण गरिरहेको छ ।जारी भएको नोटामसूचनाअनुसार चैत १८ सम्म दिनको १० घण्टा आन्तरिक र अन्तर्राष्ट्रिय व्यावसायिक उडान हुँदैन । यो समयमा धावनमार्गबाट ७५ मिटरसम्मको संवेदनशील क्षेत्रका निर्माणका काम सक्ने प्राधिकरणको योजना छ । काठमाडौं विमानस्थलको पूर्वाधार विस्तारका कारण अहिले ५ वटा वायुसेवा कम्पनीले भैरहवास्थित गौतम बुद्ध अन्तर्राष्ट्रिय विमानस्थलबाट पनि उडान थालेका छन् । तर काठमाडौंबाट फर्किने यात्रुको चाप घटेको छैन । वायुसेवा कम्पनीले भने अझै टिकट बिक्री खुकुलो नभएको र केही महिना महँगो दरकै हवाई भाडाको वर्चस्व रहने बताउँदै आएका छन् ।"
एलडीसीबाट स्तरोन्नतिपछि भरपर्दा दाता खोज्न सुझाव,"(काठमाडौं) दुई वर्षपछि अति कम विकसित देश (एलडीसी) को सूचीबाट विकासशील देशको श्रेणीमा उक्लिन लागेका नेपाल र बंगलादेशजस्ता देशले परम्परागत आर्थिक साझेदार निकायसँगै नयाँ र विश्वासिला साझेदारसँग सहकार्य बढाउनुपर्नेमा विज्ञले जोड दिएका छन् । स्तरोन्नतिका क्रममा विद्यमान सहुलियतपूर्ण अनुदानलगायतका अवसर क्रमशः गुम्दै जाने भएकाले यी देशले अन्तर्राष्ट्रिय व्यापार, बौद्धिक सम्पत्ति अधिकार, आपूर्ति व्यवस्थापनलगायत क्षेत्रमा नयाँ चुनौतीको सामना गर्नुपर्ने उनीहरूको राय छ । नेपालजापान दक्षिण एसिया सम्बन्ध विषयक कार्यक्रममा मंगलबार बंगलादेशस्थित ढाका विश्वविद्यालयको जापानी अध्ययन विभागका सहप्राध्यापक अब्दुल्लाह अलमामुनले दक्षिण एसियाली देशले भरपर्दा दाताको खोजी गर्नुपर्ने आवश्यकता औंल्याए । एलडीसीबाट स्तरोन्नतिपछि हामीले विश्व बैंक, अन्तर्राष्ट्रिय मुद्रा कोषजस्ता निकायबाट पाउने अनुदान र सहुलियतपूर्ण ऋणजस्ता अवसर बिस्तारै गुमाउनेछौं, यस अवस्थामा जापानजस्ता भरपर्दा नयाँ साझेदारसँग सहकार्य बढाउनु हाम्रा लागि उचित हुनेछ, उनले भने, हामीले जापानलाई अब विश्वासिलो नयाँ साझेदारका कोणबाट हेर्न थाल्नुपर्छ । सहप्राध्यापक अलमामुनले जापानी सहायता प्रणालीको विशेषता र यसको गुणस्तरीय प्रभावको पनि प्रशंसा गरे । जापानले गर्ने सहायताको मुख्य विशेषता भनेकै गुणस्तर हो, उनीहरूले कुनै पनि परियोजना थाल्नुअघि विस्तृत सम्भाव्यता अध्ययन गर्छन् र त्यसले जनताको जीवनस्तरमा सकारात्मक परिवर्तन ल्याउने लक्ष्य राख्छन्, अलमामुनले थपे, जापानले दक्षिण एसियाली देशहरूलाई दाता र प्रापकको नजरबाट हेर्न छाडेको छ । यो हाम्रो उपलब्धि हो । १०१५ वर्षअघि जापानले दक्षिण एसियाली देशहरूलाई प्रापकका रूपमा मात्रै लिने गरेकामा पछिल्लो समय यो क्षेत्रको रणनीतिक हिसाबले महत्त्वपूर्ण भौगोलिक अवस्थिति, चीनको उदयजस्ता कारणले दक्षिण एसियालाई जापानले महत्त्वका साथ लिने गरेको उनको विश्लेषण छ । यस क्षेत्रको बढ्दो सामाजिकआर्थिक उन्नतिका कारण जापानी कम्पनीहरूले यहाँ आफ्ना उत्पादनका बजारको बलियो सम्भावना रहेको सहप्राध्यापक अलमामुनको भनाइ छ । पहिले जापानले दक्षिण एसियालाई मुख्य रूपमा दाता र प्रापकको सम्बन्धबाट हेर्ने गर्थ्यो । तर पछिल्लो समय दक्षिण एसियालाई विकास साझेदारका रूपमा हेर्न थालेको छ, उनले भने, यसले क्षेत्रीय विकास र अन्तर्राष्ट्रिय व्यापारमा हाम्रो भूमिकालाई थप सुदृढ बनाउन सघाएको छ । कार्यक्रममा नेपालका पूर्वराजदूत मोहनकृष्ण श्रेष्ठ, पूर्वपरराष्ट्र सचिव मधुरमण आचार्य, त्रिभुवन विश्वविद्यालयका प्राध्यापक मीना वैद्य मल्ल, नयाँदिल्लीस्थित जापान फाउन्डेसनकी सेली गुप्तालगायतले पनि दक्षिण एसिया र जापानको सम्बन्धका विभिन्न पक्षमा प्रकाश पारे । आचार्यले आफू सार्क सचिवालयमा छँदा सार्कजापान कोष को स्मरण गर्दै जापानले दक्षिण एसियाली देशहरूसँग सामूहिक सहकार्यका लागि रुचि देखाए पनि त्यो कोष सदुपयोग हुन नसकेको अनुभव सुनाए । यस क्षेत्रमा जापानको सहकार्य मुख्यतः पूर्वाधार विकासमा देखिन्छ, भारतमा मुम्बईअहमदावाद उच्च गतिको रेल, बंगलादेश र श्रीलंकामा गहिरो समुद्री बन्दरगाह निर्माणमा जापानले सहयोग गरेको छ, आचार्यले भने, जापानले हामीसँग सामूहिक सहकार्यको पनि प्रयास गर्दै आएको छ तर हामीले त्यसको मोडालिटी निर्धारण गर्न सकेका छैनौं । यसमा सामूहिक पहल महत्त्वपूर्ण छ । जापानी सहायताको सौन्दर्य भनेकै यो बिनासर्त प्राप्त हुने र गुणस्तरीय हुने पूर्वराजदूत श्रेष्ठको धारणा छ । जापानले आफ्नो परराष्ट्र नीतिमा परिवर्तन गर्दै नवप्रवर्तन र आर्थिक सहकार्यलाई महत्त्व दिएको छ, उनले भने, उनीहरूले सधैं गुणस्तरीय सेवा प्रदान गर्छन् ।"
अर्थ संक्षेप,"बजारमा एलजीको नानोसेल टीभीकाठमाडौं (कास) नेपालमा एलजी उत्पादनको आधिकारिक आयातकर्ता तथा वितरक सीजी इलेक्ट्रोनिक्सले बजारमा एलजी नानोसेल टीभी सार्वजनिक गरेको छ । सीजीले एलजीको ४३, ५५ र ६५ इन्चका साइजका नानोसेल टीभी बजारमा ल्याएको हो । उक्त टीभीमा नानोसेल लेयर प्रयोग गरिएको छ । जसले तस्बिरको गुणस्तरमा परिवर्तन ल्याएको कम्पनीको दाबी छ । टीभीमा अल्फा फाइभ एआई प्रोसेसर जेन सेभेन टेक्नोलोजी, फोरके अपस्केलिङ, एआई ब्राइटनेस कन्ट्रोल र नानो कलर छ । साथै एचडीआर टेन, एचएलजी र फिल्ममेकर मोडलगायत सुविधा, एआई साउन्ड प्रो र क्लियर भ्वाइस प्रो अडियोजस्ता विशेषता रहेको कम्पनीले जनाएको छ । ग्राहकले नानोसेल टीभी खरिदमा नो कस्ट ईएमआई सेवा, एक्सचेन्ज सेवा र तीन वर्षको वारेन्टीसमेत प्राप्त गर्ने कम्पनीले जारी गरेको विज्ञप्तिमा जनाइएको छ ।मंसिर १३ देखि प्लास्टिक प्रदर्शनी काठमाडौं (कास) प्लास्ट नेपाल फाउन्डेसनले चौथो अन्तर्राष्ट्रियस्तरको प्लास्टिक प्रदर्शनी आयोजना गर्ने जनाएको छ । फाउन्डेसनले काठमाडौंको भृकुटीमण्डमा मंसिर १३ देखि १५ सम्म प्रदर्शनी गर्ने जानकारी दिएको हो । प्रदर्शनीमा नेपालमा उत्पादित विभिन्न प्लास्टिकजन्य वस्तु, प्लास्टिक उत्पादनमा प्रयोग हुने कच्चा पदार्थ, उत्पादनमा प्रयोग गरिने मेसिन तथा उपकरणलगायत नवीनतम प्रविधि हुने फाउन्डेसनका अध्यक्ष दीपक श्रेष्ठले बताए । प्रदर्शनीमा नेपाल, भारत, बंगलादेश, चीनलगायत विभिन्न उत्पादक, कच्चा पदार्थ आपूर्तिकर्ता र मेसिन तथा उपकरण आपूर्तिकर्ताको सहभागिता रहने विज्ञप्तिमा उल्लेख छ । यस मेलाको सहआयोजक भारतको कम्प्लास्ट रहेको बताइएको छ । बौद्धिक प्रविधिमा १ खर्ब युआन लगानी गर्दै बीवाईडी काठमाडौं (कास) नयाँ ऊर्जा सवारीसाधन (एनईभी) र पावर ब्याट्री निर्माता बीवाईडीले अटोमोटिभ प्रणालीलाई एकीकृत गर्न बौद्धिक प्रविधिमा सय अर्ब युआन लगानी गर्ने भएको छ । ३०औं वार्षिकोत्सवका अवसरमा बीवाईडीको सवारीसाधन शृंखलामा व्यापक सुधार गर्न उक्त लगानी गर्न लागिएको कम्पनीले जनाएको छ । सोही अवसरमा कम्पनीले एनईभी गाडी सियाओमो उत्पादन केन्द्रको सेन्जेनशानवेई विशेष क्षेत्रमा उत्पादन गरी ऐतिहासिक उपलब्धि हासिल गरेको बताएको छ । २० जना कर्मचारीसहित सानो स्टार्टअपबाट सुरु भएको कम्पनी बहुराष्ट्रिय कम्पनीका रूपमा स्थापित भएको बीवाईडीका अध्यक्ष वाङ चुआनफुले स्मरण गरे । कम्पनीमा हाल विश्वभर १० लाख जना कर्मचारी रहेको उनले जनाए । साथै प्राविधिक आविष्कारप्रतिको प्रतिबद्धता र यातायातको भविष्यलाई रूपान्तरण गर्न कम्पनीको महत्त्वपूर्ण योगदान रहेको उनको दाबी छ । लिट्मस केबल्स र सनमबीच सहकार्यकाठमाडौं (कास) तार, केबल तथा कन्डक्टर उत्पादक कम्पनी लिट्मस इन्डस्ट्रिजले खेलाडी तथा फिटनेस प्रशिक्षक सनम मूलगुठीसँग सहकार्य गरेको छ । १५औं वर्ल्ड बडी बिल्डिङ एन्ड फिजिक च्याम्पियनसिप २०२४ की रजत पदक विजेता सनमसँग कम्पनीले हालै एक समारोहबीच सहकार्य गरेको हो । नेपाली फिटनेस तथा बडी बिल्डिङको क्षेत्रलाई नयाँ उचाइ प्रदान गरेकी सनमसँगको सहकार्यले उत्कृष्टता हासिल गर्न प्रेरित गर्ने उद्देश्य राखेको कम्पनीले जनाएको छ । कम्पनीकी मार्केटिङ तथा बिजनेस डेभलप्मेन्ट निर्देशक साक्षी गुप्ताले सनमको अटल समर्पण जस्तै कम्पनीले भरोसा र सबलताको आधार निर्माण गरेको बताइन् ।बजारमा घोराही सिमेन्टको ॅढलाइ मिक्स पीपीसी सिमेन्टकाठमाडौं (कास) घोराही सिमेन्ट इन्डस्ट्रीले नयाँ उत्पादन ढलाइ मिक्स पीपीसी सिमेन्ट बजारमा ल्याएको छ । यसबाट उद्योगले नेपाली निर्माण सामग्री उद्योगमा नवप्रवर्तनको ढोका खोल्ने अपेक्षा राखेको बताएको छ । उद्योगका अनुसार उक्त उत्पादन व्यक्तिगत घर निर्माणकर्ता केन्द्रित छ । प्रारम्भिक मजबुती, उच्च टिकाउपन र छिटो सेट हुने ढलाइ मिक्स पीपीसी सिमेन्टको विशेषता रहेको कम्पनीको दाबी छ । यसले घरका बिम, स्ल्याब, जग र पिलरको निर्माणलाई सुरक्षित, गुणस्तरीय बनाउँछ, उद्योगले जारी गरेको विज्ञप्तिमा भनिएको छ, यसको मूल्य १० प्रतिशत कम दरमा उपलब्ध गराउँदै सपनाको घर निर्माण गर्न लक्ष्य लिएका छौं ।"
छनोटको संघारमा अर्जेन्टिना,जापान पनि छनोट नजिकजापान पनि लगातार आठौंपल्ट विश्वकप छनोटको संघारमा पुगेको छ । टोलीले मंगलबार चीनलाई उसकै भूमिमा ३१ ले हराएर आफ्नो समूहको दोस्रो स्थानमा रहेको अस्ट्रेलियामाथि ९ अंकको अग्रता बनाएको छ । अस्ट्रेलियाले भने बहराइनसँग २२ को बराबरी खेल्यो । जापानको समूह सी मा ६ खेलबाट १६ अंक भएको छ । अब ४ खेलमात्रै बाँकी छ । जापानले यसअघि आफ्नो भूमिमा चीनलाई सजिलै ७० ले हराएको थियो ।समूहमा इन्डोनेसियाले भने जकार्तामा भएको खेलमा साउदी अरेबियामाथि २० को जित निकालेको छ । त्यसमा दुवै गोल इंग्ल्यान्डको दोस्रो डिभिजन क्लब अक्सफोर्ड युनाइटेडबाट खेल्ने मार्सेलिनो फेडिनानले गरे । दक्षिण पूर्वी इन्डोनेसियाले सन् १९३८ को विश्वकप खेलेको थियो । त्यतिबेला टोलीको नाम डच इस्ट इन्डिया थियो । इन्डोनेसियाले एसियाली विश्वकप छनोटको तेस्रो चरणमा जित निकालेको यो नै पहिलो पटक हो ।समूह बी मा दक्षिण कोरिया शीर्षस्थानमा छ । टोलीलाई प्यालेस्टाइनले ११ को बराबरीमा रोकेको थियो । दक्षिण कोरियाको १४ अंक छ । टोलीको लगातार ११ औं पल्ट विश्वकप खेल्ने सम्भावना बलियो भएको छ । इराक दोस्रो स्थानमा छ । टोलीले ओमानलाई १० ले हरायो । समूह ए मा भने इरान शीर्षमा छ । टोलीले किर्गिस्तानविरुद्धको खेलमा ३२ को जित निकाल्यो । दोस्रोमा रहेको उज्वेकिस्तानले भने उत्तर कोरियालाई १० ले हरायो ।
डेभिस कपमा नेपालको जित,"काठमाडौं (कास) नेपालले बहराइनको इसा टाउनमा सुरु डेभिस कप टेनिसमा बुधबार ग्वामविरुद्ध २१ को विजय नतिजा निकालेको छ ।मनामास्थित पोलिटेक्निक युनिभर्सिटीको कोर्टमा नेपालले दुई सिंगल खेल जितेको थियो भने डबल्समा पराजय भोगेको हो । द विश्वकप अफ टेनिस रूपमा प्रतियोगिता डेभिस कपमा नेपालको यो दोस्रो सहभागिता हो । सिंगल्सतर्फ नेपालका व्यावसायिक टेनिस खेलाडी अभिषेक बाँस्तोलाले ग्वामका डिरेक ओकुहामालाई ६१, ६१ को सेटमा सजिलै हराएका थिए । अघिल्लो वर्ष डेभिस कप डेब्युमा पनि अभिषेकले माल्दिभ्स, कतार, यमनका खेलाडीलाई हराएका थिए ।अर्को सिंगल्स खेलमा प्रदीप खड्काले ग्वामका डानियल लिरारेन्सविरुद्ध ६२, ६२ को जित निकालेका थिए । प्रदीप पनि पहिलो संस्करणमा यमनविरुद्ध विजय नतिजा निकालेका खेलाडी हुन् । डबल्सतर्फ भने प्रनव खनाल र प्रनव मानन्धरको जोडीले आरमन सचदेव र क्यामदेन कामाचोविरुद्धको खेल ६२, ६२ ले गुमाएको थियो । दुई प्रनवको डेभिस कपमा यो पहिलो सहभागिता हो ।एसिया तथा ओसियाना क्षेत्रको ग्रुप फोरमा नेपालसहित १५ राष्ट्रको सहभागिता छ । चार समूहमा विभाजन गरिएकोमा नेपाल समूह ए मा परेको छ । यो समूहमा ग्वाम र ब्रुनाई छन् । सन् २०१८ देखि खेल्न थालेको ग्वामको डेभिस कपमा यो छैटौं सहभागिता हो । ग्वाम माथिल्लो डिभिजनमा पुगेर अहिले तल्लो डिभिजनमा झरेको हो । अब नेपालले १६ औं पटक डेभिस कप खेल्दै गरेको ब्रुनाइको सामना गर्नेछ ।यस क्षेत्रबाट दुई टिम माथिल्लो डिभिजनमा बढुवा हुनेछ ।"
अल नेपाल अन्तरवडा टेबलटेनिस हुने,"काठमाडौं (कास) स्पिन इभेन्ट्सले अखिल नेपाल टेबलटेनिस संघको तत्वावधानमा चौथो अल नेपाल अन्तर वडा टेबलटेनिस प्रतियोगिता मंसिर ११ देखि १५ सम्म लैनचौरस्थित राष्ट्रिय टेबलटेनिस प्रशिक्षण केन्द्रमा आयोजना गर्ने भएको छ ।उक्त प्रतियोगितालाई संघका उपाध्यक्ष सुमन खड्गीले मुख्य प्रायोजन तथा दी ह्यान्डीक्राफ्ट र ईटीटी क्लबले सहप्रायोजन गर्नेछन् । बुधबार तीन पक्षबीच सम्झौता भएको छ । उपाध्यक्ष खड्गी, ह्यान्डीक्राफ्टका निर्देशक नदिम शाक्य र ईटीटीका अध्यक्ष रवि धाख्वाले प्रायोजनसम्बन्धी सम्झौतापत्रमा हस्ताक्षर गरे । ११ इभेन्टमा करिब ४ सय ५० खेलाडीले प्रतिस्पर्धा गर्नेछन् ।"
नेपाल प्रिमियर लिग,जनकपुरलाई म्यानेजमेन्टको साथमकवानपुर (कास) हेटौंडा स्कुल अफ म्यानेजमेन्ट एन्ड सोसियल साइसेन्सले नेपाल प्रिमियर लिग (एनपीएल) टोली जनकपुर बोल्ट्सलाई प्र्रायोजन गर्ने भएको छ ।हेटौंडा४ स्थित म्यानेजमेन्ट क्याम्पसमा बुधबार जनकपुर बोल्ट्सका महाप्रबन्धक नीरज खतिवडा र हेटौंडा स्कुल अफ म्यानेजमेन्टका प्रिन्सिपल पुरनबहादुर जोशीबीच एजुकेसन पार्टनरको सम्झौतामा हस्ताक्षर भएको छ । प्रायोजन रकमबारे भने खुलाइएको छैन । अब जनकपुरले आफ्नो अफिसियल जर्सीमा म्यानेजमेन्टको लोगो राख्नेछ ।जनकपुर बोल्ट्सका खेलाडी अनिल शाह र शुभ कंशाकारको समेत उपस्थितिमा सम्झौतामा हस्ताक्षर गरिएको हो । अनिल र शुभ दुवै म्यानेजमेन्टका पूर्वविद्यार्थी हुन् । म्यानेजमेन्टले अनिललाई ब्रान्ड एम्बासडरसमेत नियुक्त गरेको छ । आशिफ शेख मार्की खेलाडी रहेको जनकपुरमा श्रीलंकाली पुबुदु दासानायके प्रशिक्षक छन् ।सुदूरपश्चिमसँग टेलिकम आबद्धधनगढी (कास) एनपीएल क्रिकेटका लागि सुदूरपश्चिम रोयल्सको टेलिकम पार्टनरका रूपमा नेपाल टेलिकम आबद्ध भएको छ । त्यसका लागि नेपाल टेलिकमको तर्फबाट प्रबन्ध निर्देशक संगीता पहाडी अर्याल र सुदूरपश्चिम रोयल्सका प्रमुख कार्यकारी अधिकृत प्रकाश खड्काले समझदारीपत्रमा हस्ताक्षर गरेका छन् ।टेलिकमका प्रबन्ध निर्देशक अर्यालले नेपालको खेलकुद क्षेत्रको बृहत्तर विकासका लागि नेपाल टेलिकमले सदैव योगदान दिँदै स्मरण गराउँदै नेपाली क्रिकेटसँग पनि लामो समयदेखि जोडिएको बताइन् ।उनले एनपीएलमार्फत नेपाली क्रिकेटले नयाँ उचाइ प्राप्त गर्ने र खेलकुद विकासमै महत्त्वपूर्ण कोसेढुंगाका रूपमा स्थापित हुने अपेक्षा व्यक्त गरिन् । दीपेन्द्रसिंह ऐरी सुदूरपश्चिमको मार्की खेलाडी छन्भ ने मुख्य प्रशिक्षक राष्ट्रिय टोलीका पूर्वप्रशिक्षक जगत टमाटा छन् ।

शीर्षक,विवरण
"प्रदेश मन्त्रीकै हस्ताक्षरमा नक्कली परिचयपत्र, जापान लग्न १० देखि १३ लाख संकलन","तत्कालीन मन्त्री अधिकारीको टोलीमा सहभागी तीन जनाले मानव तस्करको योजनामा नक्कली कागजात बनाई रकम बुझाएको स्वीकारेका छन् । मानवतस्करीमा संलग्न रहेको तथ्य बाहिरिएपछि अधिकारीले बुधबार मन्त्री पदबाट राजीनामा दिएका थिए । प्रदेशका मन्त्री पनि विदेश भ्रमणमा जाँदा प्रधानमन्त्री तथा मन्त्रिपरिषद्को कार्यालयमार्फत परराष्ट्र मन्त्रालयको स्वीकृति लिनुपर्ने नियम छ । तत्कालीन मन्त्री अधिकारी भने प्रदेश सरकारबाट पनि निर्णय नै नगराई कात्तिक १३ मा जापान उडेका थिए ।अधिकारीसहितको टोली काठमाडौं फर्किंदा अनिता तिम्सिना पनि सँगै थिइन् । ती महिला भने आफूसँग जापान नगएको र फर्किने बेला हङकङ ट्रान्जिटमा भेटेको दाबी अधिकारीले गरेका छन् । सायद उनी पनि कुनै कारणवश जापानबाट फर्काइएकी रहेछिन्, एउटै जहाजमा सँगै आएका मात्रै हौँ, अधिकारीले भने, ती महिलासँग मेरो कुनै साइनो छैन ।आर्ट्स काउन्सिल टोकियोले अक्टोबर २९ देखि नोभेम्बर ३ सम्म (कात्तिक १३ देखि १८ सम्म) का लागि आयोजना गरेको कल्चर एट होम कार्यक्रममा सहभागी बन्न भनेर अधिकारीसहितको टोली जापान उडेको थियो । अधिकारीले काठमाडौंबाट पनि आफू एक्लै उडेको दाबी गरेका छन् । उनको उडानमा हङकङ ट्रान्जिट थियो । हङकङ विमानस्थलमा बसिरहेको थिएँ, मन्त्रीज्यू नमस्ते भन्दै तीन युवा आएर मेरो छेउमा बसे, उनको दाबी छ, तपाईंहरूलाई चिन्न सकिनँ नि भन्दा उनीहरूले हामी पनि तपार्इंकै कार्यक्रमका सहभागी हौं भनेपछि छाँगाबाट खसेझै भएँ । जापान पुगेपछि कोशी प्रदेशका प्रहरी प्रमुख चन्द्रकुवेर खापुङ र प्रहरी प्रधान कार्यालयका डीआईजी राजन अधिकारीलाई वाट्सएपमार्फत फोटोसहितको विवरण पठाएको पनि उनले बताए ।जापानको अध्यागमनले प्रवेश अनुमति नै नदिई फर्काएपछि मानव तस्करीमा तत्कालीन मन्त्री अधिकारी प्रयोग भएको खुलेको हो । अधिकारी भने मानव तस्करीमा आफ्नो कुनै संलग्नता नरहेको दाबी गर्छन् । साथीभाइको विश्वास गरेर जापान जानु नै मेरो गल्ती भयो । सरकारी प्रक्रिया पूरा नगर्नु पनि मेरो गल्ती हो, उनले भने ।"
"हवाई भाडाले आकाश छोयो, मर्कामा विदेश जाने श्रमिक","वैदेशिक रोजगार ऐन २०६४ को दफा २२ अनुसार वैदेशिक रोजगारीमा जाने श्रमिकले त्रिभुवन अन्तर्राष्ट्रिय विमानस्थलबाट उड्नुपर्ने बाध्यकारी व्यवस्था छ । तेस्रो मुलुकको विमानस्थल ट्रान्जिट मात्र प्रयोग गर्न पाइन्छ । दिल्लीबाट उड्नका लागि नेपाली दूतावासबाट एनओसी लिनुपर्छ । सीमित एयरलाइन्स कम्पनीको मिलेमतोमा कृत्रिम अभाव सिर्जना गरी कालोबजारीमार्फत अस्वाभाविक रूपमा टिकटको मूल्यवृद्धि गरेको नेपाल वैदेशिक रोजगार व्यवसायी संघको आरोप छ । त्रिभुवन विमानस्थल स्तरोन्नतिको बहानामा एयरलाइन्स कम्पनीहरूले टिकटको कालोबजारी गरे, यसको प्रत्यक्ष मार वैदेशिक रोजगारीमा जाने श्रमिक परेका छन्, संघका अध्यक्ष राजेन्द्र भण्डारीले भने । व्यवसायीका अनुसार हवाई भाडाको अत्यधिक वृद्धिले कतिपय रोजगारदाता पछाडि हट्न थालेका छन् । केही राम्रा कम्पनी छन्, जसले टिकट दिन्छन् । तर हवाई भाडा दोब्बर परेपछि उनीहरूले निश्चित रकम मात्र बेहोर्छन्, उनले भने, रोजगारदाता कम्पनीले टिकट खर्च नबेहोर्दा यसको भार श्रमिकले बेहोर्नुपर्ने निश्चित छ । भारत, बंगलादेश, श्रीलंका र पाकिस्तानबाट खाडी तथा मलेसिया उड्ने हवाई भाडा कम छ । दिल्लीबाट दुबईको हवाई भाडा २६ हजारदेखि ३० हजार रुपैयाँ, बंगलादेशबाट २३ हजारदेखि २६ हजार रुपैयाँसम्म मात्र छ । तर, पछिल्ला दिनमा काठमाडौंदिल्लीको भाडामा भएको अस्वाभाविक बृद्धिले नेपाली कामदारहरूलाई दिल्ली हुँदै वैदेशिक रोजगारीमा जान पनि महँगो पर्ने देखिन्छ । दिल्लीको १० देखि १५ हजार रुपैँयासम्म रहेको एकतर्फी भाडा बढेर कम्तीमा ४० हजार पुगेको छ ।हवाई टिकटको मूल्यवृद्धिले नेपालबाट वैदेशिक रोजगारीमा जाने श्रमिकका लागि आर्थिक रूपमा कठिनाइ भएको सुरक्षित आप्रवासन सञ्जालका अध्यक्ष चिरञ्जीवी बराल बताउँछन् । हवाई भाडा जथाभावी वृद्धि हुँदा विदेश जाने श्रमिकको लागत वृद्धि हुन्छ, उनीहरूमाथि थप ऋणको बोझ पर्छ, परिवारमा थप आर्थिक तनाव निम्त्याउँछ, उनले भने । राष्ट्रिय मानवअधिकार आयोगले हवाई भाडाको वृद्धिदरलाई आफ्नो जानकारीमा राखेको जनाएको छ । सरकार र उड्डयन अधिकारीले निगरानी र नियन्त्रण प्रणालीलाई प्रभावकारी बनाउनुपर्छ, आयोगका सचिव मुरारीप्रसाद खरेलले भने, यसलाई नियन्त्रण गर्न सरकारी निकायले कडा कदम चाल्न, पारदर्शिता र उपभोक्ता अधिकारको सुरक्षा गर्न आवश्यक छ । श्रमिकको लागत शुल्क बढ्नुको जिम्मेवारी म्यानपावर कम्पनीलाई दिन नहुने संघका अध्यक्ष भण्डारी बताउँछन् । श्रमिकको लागत शुल्क बढ्नुको दोष सधैं म्यानपावर कम्पनीलाई देखाएर सरोकार पक्ष पन्छिने प्रवृत्ति छ । हवाई टिकटको कालोबजारी सजिलै फैलिरहेको छ, उनले भने, ट्राभल कम्पनीको गतिविधि अनुगमन गर्ने मापदण्ड अभावले यो समस्या उग्र बनेको छ ।३० प्रतिशत उडानमा कटौती हुँदा भाडादर बढेको नागरिक उड्डयन प्राधिकरणका सहप्रवक्ता ज्ञानेन्द्र भुलले जनाए । २१ घण्टा चलिरहेको विमानस्थल १४ घण्टामा झर्दै छ, यसले उडानमा ३० प्रतिशत कटौती हुन गयो, उनले भने, त्यसमाथि नेपालसँग भएका द्विपक्षीय हवाई सम्झौता खुला बजार र स्वतन्त्र भाडादर हुने अवधारणामा आधारित छ । यसले माग र आपूर्तिका आधारमा हवाई भाडा निर्धारण हुन्छ । सरकार र नियमनकारी निकायले भाडादरमा हस्तक्षेप गर्न कानुनी आधार छैन ।अन्तर्राष्ट्रिय उड्डयन संगठन (आईकाओ) ले तोकेको मापदण्ड तथा नेपाल सरकारको गुरुयोजनाअनुसार विमानस्थलको स्तरवृद्धि गर्न विमानस्थलले शुक्रबारदेखि व्यावसायिक उडानलाई राति १० बजेदेखि बिहान ८ बजेसम्म रोकेर पूर्वाधार विस्तार तथा निर्माण कार्य गर्ने भएको हो ।प्राधिकरणका सहप्रवक्ता ज्ञानेन्द्र भुलका अनुसार, काठमाडौं विमानस्थल बिहान ६ बजे खुला भई राति ३ बजेसम्म सञ्चालन हुँदा दैनिक दुईतर्फी आउनेजाने गरेर ३ सयवटा आन्तरिक र १ सयवटा अन्तर्राष्ट्रिय उडान हुँदै आएका थिए । शुक्रबारदेखि विमानस्थल बिहान ८ बजे खुलेर राति १० बजे बन्द हुँदा ३० देखि ३५ प्रतिशतसम्म उडान कटौती हुने छन् ।एसियाली विकास बैंकको अनुदान सहायतमा सन् २००९ मा तयार गरिएको गुरुयोजनाअनुसार सन् २०१३ देखि सुरु भएको काठमाडौं विमानस्थलको स्तरोन्नतिको कामको निरन्तरता हो यो, प्राधिकरणअन्तर्गत रहेको हवाई यातायात क्षमता अभिवृद्धि आयोजनाका निर्देशक इन्जिनियर दीपेन्द्र श्रेष्ठले कान्तिपुरसँग भने, अहिलेको पूर्वाधार विस्तार र स्तरोन्नतिले काठमाडौं विमानस्थलले आगामी वर्षमा १ करोड २० लाख हाराहारी यात्रुलाई सेवा दिने प्रक्षेपण गरिएको छ । अहिले यसले वार्षिक करिब ८० लाख यात्रुलाई सेवा दिइरहेको छ । तर यसको क्षमता करिब ५० लाख हाराहारी मात्रै हो ।धावनमार्गको लम्बाइ ३ हजार ३ सय ७४ मिटर छ । अहिले १९ सय मिटर लम्बाइको एक मात्र समानान्तर ट्याक्सीवे छ । यो रनवेदेखि १ सय १० मिटरको दूरीमा पश्चिमतर्फ पर्छ । धावनमार्गबाट जहाज बाहिरिन र भित्रन अहिले ५ वटा एक्जिट टेक्सीवे छन् । विमानस्थलको एप्रोनमा अहिले ११ वटा अन्तर्राष्ट्रिय र १८ वटा आन्तरिक विमानको मात्र पार्किङ क्षमता छ । अहिलेको रनवेको क्षमता प्रतिघण्टा भीएफआर उडानमा ३३ वटा र खराब मौसमका बेला उपकरणको सहायताबाट १२ वटा उडान प्रतिघण्टा रहेको छ । स्तरोन्नतिपछि यो दर २० देखि २५ प्रतिशतले वृद्धि हुने आयोजनाले जनाएको छ ।काठमाडौं विमानस्थलको अन्तर्राष्ट्रिय टर्मिनल भवनको प्रतिघण्टा १५ सय ७० यात्रु तथा वार्षिक क्षमता ३६ लाख यात्रुलाई सेवा दिन्छ । त्यस्तै, एक मात्र आन्तरिक टर्मिनल भवनले प्रतिघण्टा यात्रु ५ सय र वार्षिक यात्रु १० लाख हाराहारीलाई सेवा दिन्छ । प्राधिकरणले विमान तथा यात्रुहरूको चाप अत्यधिक बढ्न गएकाले विमानस्थलको गुरुयोजना अध्यावधिक गरी क्रमिक रूपमा क्षमता विस्तार गर्ने योजना डेढ दशकअघि ल्याएको थियो ।जसअनुसार मुख्यतः रनवेको लम्बाइ बराबर हुने गरी एक छेउदेखि अर्को छेउसम्म जोड्ने समानान्तर ट्याक्सीवे तथा एक्जिट ट्याक्सीवे, अन्तर्राष्ट्रिय तथा आन्तरिक विमान पार्किङ एप्रोन, विमान मर्मतसम्भार गर्न सुरक्षित ह्यांगर आदि निर्माण गर्ने योजना गुरुयोजनमा छन् । त्यसैगरी हालको अन्तर्राष्ट्रिय टर्मिनल भवनलाई आन्तरिक टर्मिनल भवनमा रूपान्तरण गरि प्रतिघण्टा ३५ सय तथा वार्षिक ९० लाख यात्रु क्षमताको नयाँ अन्तर्राष्ट्रिय टर्मिनल भवन निर्माण हुनेछ ।विमानस्थलभित्र यतिबेला सरकार र एसियाली विकास बैंकको ऋण सहायतामा नेपाली रुपैयाँ करिब १५ अर्बका तीनवटा फरकफरक ठेक्का सञ्चालनमा छन् । ती योजनामा एसियाली विकास बैंकको सवा ४ अर्ब ऋण सहायतामा पहिलो रनवेको दक्षिणतर्फ जोड्ने समानान्तर ट्याक्सीवे निर्माण गर्ने कार्य, दोस्रो पनि यसैको करिब ४ अर्ब ऋणमा रनवेको पूर्वतर्फ ह्यांगर एप्रोन तथा एक्जिट ट्याक्सीवेहरू निर्माण भइरहेको छ । तेस्रो, नेपाल सरकार र नेपाल नागरिक उड्डयन प्राधिकरणको करिब ७ अर्ब लागानीमा रनवेको उत्तरतर्फ जोड्ने समानान्तर ट्याक्सीवे र अन्तर्राष्ट्रिय पार्किङ एप्रोन निर्माण जारी छ । इन्जिनियर श्रेष्ठका अनुसार, सरकार र प्राधिकरणको आर्थिक स्रोतमा कोभिडपछि नै सुरु भएको ७ अर्ब रुपैयाँ हाराहारीको उत्तरमा करिब २७ मिटरसम्मको गहिरो भागमा माटो भरेर १८ वटा अन्तर्राष्ट्रिय वायुयानका लागि एप्रोन बनाउने कामको थालनी भएको थियो ।विमानस्थलभित्रका आयोजनामा उत्तरतर्फको अन्तर्राष्ट्रिय एप्रोन तथा ट्याक्सीवेसम्बन्धी काममा चिनियाँ कम्पनी एभिक इन्टरनेसनल, पूर्वमा रहने ह्यांगर, एप्रोन तथा ट्याक्सीवेमा एभिकसीसीईसीसी जेभी र समानान्तर ट्याक्सीवेमा गान्सु मेकनाइज इन्जिनियरिङ कन्स्ट्रक्सन कर्पोरेसन गरी तीनवटा चिनियाँ ठेक्कादार कम्पनी संलग्न छन् । यिनले विमान उडान र अवतरणका लागि तयार गरिएको क्षेत्र धावनमार्ग, विमानलाई विस्तारै गुडाएर विमानस्थलको एक भागदेखि अर्को भागसम्म जोड्ने मार्ग ट्याक्सीवे, यात्रु वा मालसामान चढाउनेउतार्ने, इन्धन भर्ने, पार्किङ वा मर्मतसम्भार गर्ने क्षेत्र एप्रोनलाई आईकाओको मापदण्डअनुसार पूर्णता दिनेछन् ।नेपाललाई बाँकी विश्वसँग जोड्ने एक मात्र अन्तर्राष्ट्रिय विमानस्थल आधुनिक नभएको, जहाजहरू अत्यधिक होल्डमा बस्नुपर्ने, उडान डिले हुनेलगायतका समस्या सामाना गरिरहेका बेला नेपालले सन् २०१२ मा ६ अर्ब रुपैयाँ हाराहारीको विमानस्थलको स्तरोन्नति परियोजना ठेक्का स्पेनिस कम्पनी कन्ट्रकटोरा सानजोसेको जिम्मा लगाएको थियो ।उक्त विदेशी कम्पनीले काममा गरेको ढिलाइ, आर्थिक र व्यवस्थापकीय चुनौती, स्थानीयसँगको विवाद, भूकम्प, नाकाबन्दीलगायतका कारण सानजोसेले सन् २०१६ मार्चमा सम्पन्न गर्नुपर्ने काम नसकेपछि यो विवाद सिंगापुरस्थित सिंगापुर इन्टरनेसनल आर्बिटेसन सेन्टर (एसआईएसी) मा पुगेर २०२१ मार्चमा एसआईएसीले नेपालको पक्षमा फैसला सुनाउँदै सानजोसेबाट क्षतिपूर्ति पनि भराएको थियो ।सानजोसेसँगको विवाद सकिएपछि दुई वर्षअघि रोकिएका काम पुनः ठेक्का लगाउने काम भयो, आयोजना प्रमुख श्रेष्ठले भने, अब पनि विस्तारसँग जोडिएका काममा ढिलाइ गर्दा लागत वृद्धि हुने, ठेक्काको म्याद थपिरहनुपर्नेलगायतका झन्झट थपिन सक्छन् । त्यसैले आउँदो मनसुनअघि नै विमानस्थलको गुरुयोजनाअनुसार धावनमार्गलाई दुवैतर्फ ट्याक्सीवेमा जोड्ने, एप्रोन बनाउने, आन्तरिक र अन्तर्राष्ट्रिय विमानको पार्किङ क्षमता विस्तार गर्नेलगायत एसोसिएट काम सक्ने योजनामा छौं ।"
दृष्टिविहीन पर्यटकको अन्तर्दृष्टिले देखेको नेपाल,"(काठमाडौं)बेल्जियमका ५० वर्षीय जिनो वर्सुएरे जन्मजात दृष्टिविहीन हुन् । शरदयाम (असोजकात्तिक) मा पर्ने आफ्नो ५० औं जन्मदिन नेपालको हिमाली भेगमा पदयात्रा गरी मनाउने भन्दै उनले ६ महिनाअघि सहयात्राका लागि अपिल गरे । जिनोसँगै नेपालको अन्नपूर्ण क्षेत्र पदयात्राका लागि तयार भए नेदरल्यान्ड्सकी ६८ वर्षीया दृष्टिविहीन जोहन्ना क्याथरिना स्मिथ र ३७ वर्षीय दृष्टिविहीन स्टेफन जेरार्डस कोर्ने बोस्हुइजेन । उनीहरूलाई डच नागरिकहरू ५३ वर्षीया वेन्डी इडा कुमान्स, ५७ वर्षीया गिर्टरुइडा मारिया हेलम, ५७ वर्षकै योहानेस हेन्रिकस जोसेफुस मारिया र ६२ वर्षीया इमेरेन्टिया मारियाले साथ दिने भए । नेपालमा पर्यटकको औसत बसाइ १४ दिनको हुन्छ । यो टोलीले भने २० दिन नेपाल घुम्ने योजना बनायो । त्यसपछि तीन दृष्टिविहीनसहितको सात सदस्यीय टोली नेदरल्यान्ड्सबाट दोहा हुँदै कात्तिक १ मा काठमाडौंमा उत्रियो । लगत्तै उनीहरू स्वयम्भू उक्लिए । विश्वसम्पदा सूचीमा रहेको वसन्तपुर दरबार क्षेत्र अवलोकन गरे, पाटन दरबार संग्रहालय पसे । सुन्दरीजल हुँदै चिसापानीमा एक दिन पदयात्रा पनि गरे । दृष्टिविहीनले ठमेलमा सञ्चालन गरेको समाजिक उद्यम थेरापीमा पुगेर मसाजको अनुभव लिए । काठमाडौंपछि उनीहरूको गन्तव्य पर्यटकीय राजधानी पोखरा थियो । पृथ्वी राजमार्गबाट २ सय १० किमि तय गर्दै उनीहरू पोखरा पुगे । त्यहाँ उनीहरूको बसाइ होटलमा होइन, तिब्बती गुम्बामा थियो । उनीहरूले बौद्ध भिक्षुभिक्षुणीको जीवनशैलीबारे जानकारी लिए । पाँचौं दिन धम्पुस हुँदै एक साताका लागि अन्नपूर्ण क्षेत्रको मर्दी हिमाल पदयात्रामा लागे । ६ जना गाइड र भरियाका साथमा मर्दीतिर लम्किए । उनीहरूले ४२ सय मिटर उचाइको भ्यु प्वाइन्ट मर्दी र माछापुच्छ्रे हिमाललाई नजिकैबाट महसुस गरेहेरे । उनीहरूलाई अन्नपूर्ण (प्रथम), अन्नपूर्ण दक्षिण, हिमचुली, बराह शिखरबारेसमेत भनियोदेखाइयो । पदयात्राबाट पोखरा फर्केर एक दिनको आरामपछि उनीहरू सडक हुँदै १ सय ६५ किलोमिटर दूरीमा रहेको चितवन पुगे । उनीहरूले चितवन राष्ट्रिय निकुञ्जभित्र जंगल सफारीको अनुभव लिए । गैंडा हेरे, नवलपरासीको नाना जंगल लजमा थारू संस्कृति तथा नाचगानको मज्जा लिए । पहिलो पटक तिहार मनाए । गाउँलेले भाइटीका लगाइदिए । गत शुक्रबार बिहान उनीहरू नवलपरासीको कावासोतीमा थिए । एउटा दृश्यले उनीहरूको ध्यान खिच्यो । नेपाली गाउँघरमा सामान्य मानिने तर युरोपमा विरलै देखिने त्यो दृश्य थियो, मरेको गाईको मासु खाँदै गरेका गिद्धको बथान । त्यो दृश्य साह्रै अनौठो लाग्यो, पोखराचितवनपछि काभ्रेको बलथली घुमेर १९ औं दिन मंगलबार ठमेलमा उत्रिएकी वेन्डीले भनिन्, युरोपमा त्यस्तो देखेकै थिएनौं । वेन्डीका अनुसार बिहानको खाजा खाएर गिद्ध रेस्टुरेन्ट भ्रमणमा पुगेका बेला २ सय गिद्धले मरेको गाईको मासु खाँदै थिए । वेन्डीले त्यही दिन सावाधानीपूर्वक हेर्न भन्दै फोटो र भिडियो फेसबुकमा राखेर लेखिन्, यो बिहान निकै रोचक भयो, एक घण्टा नबित्दै गिद्धको बथानले एउटा सिंगो गाईको मासु खाइसके । अनौठो लाग्यो । उनीहरू जंगलभित्रको हिँडाइले पनि प्रभावित भए । किराको किरकिर आवाजले दृष्टिविहीनलाई तान्यो, गाइड गोपी लामाले भने, जब चरा कराउँथे, किराको किरकिर आवाज आउँथ्यो, उनीहरू चुपचाप सुनेर उभिन्थे । यो उनीहरूको देशमा यस्तो नहुने रहेछ । अर्का गाइड पूर्ण तामाङका अनुसार दृष्टिविहीनहरू सुन्दरीजल र बल्थली पुग्दा स्थानीयले प्रशंसा गरेका थिए । नेपाली गाउँघरमा दृष्टिविहीन, शारीरिक अपांगता भएका व्यक्तिलाई केही गर्न नसक्ने भन्ने गरिन्छ । तर जब दृष्टीविहीन तीन जना पदयात्रामा थिए, गाउँलेले ओहो, गजब भन्दै प्रशंसा गरे, उनले सुनाए । पदयात्राको नेतृत्व गरेका जिनोले नेपालमा अपेक्षा गरेभन्दा धेरै राम्रो अनुभव लिन पाएको बताए । बुधबार राति दोहा हुँदै बेल्जियम फर्किनुअघि उनले कान्तिपुरसँग भने, यो पदयात्रामा हामी दृष्टिविहीनले आफूलाई नै चुनौती दियौं । यहाँको हरियाली, हिमाल, वनजंगल त आँखाले देखेनौं तर गाइडले भनेका आधारमा महसुस गर्यौं । आफूले आफैंलाई शारीरिक र मानसिक चुनौती दिलाउन, दिनचर्या बदल्न, लामो समयदेखि दबाइएका भावनाबाट आफूलाई निकाल्न अपांगता भएका व्यक्ति घरबाट निक्ल्नुपर्ने जिनो बताउँछन् । चराको आवाज, नदीको कलकल बगिरहेको पानी, हावा, झरनाको चिसो पानी, बाटामा किराहरूको किरकिर आवाज, हिँड्दै जाँदाको थकान, खुल्दै जाने इन्द्रिय, कपालमा पसेको हावा, शरीरको खुल्ला छालामा घामको न्यानोपन महसुस गर्न अपांगता भएका व्यक्ति पदयात्रामा निस्कनुपर्छ, उनले भने, यसका लागि नेपाल धेरै राम्रो गन्तव्य रहेछ ।पर्यटन व्यवसायी पंकज प्रधानांगका अनुसार नेपालका अधिकांश पर्यटकीय गन्तव्य अपांगतामैत्री छैनन् । साहसिक पर्यटनका लागि संसारभर कहलिएको नेपालले अपांगता भएका व्यक्ति, वृद्धवृद्धालगायत सबैको पहुँचमा पर्यटनलाई पुर्याउने अभियान ०७२ को भूकम्पपछि मात्र थालेको हो । नेपालका सबै क्षेत्र अपांगतामैत्री छैनन्, दृष्टिविहीन जोहन्नाले भनिन्, यहाँका सडकमा धेरै खाल्डाखुल्डी रहेछन् । पदयात्रामा रहेका होटलका शौचालय पुराना खालका रहेछन्, ती अपांगता भएका व्यक्तिका लागि सजिला होइनन् । काठमाडौंमा फोर सिजन ट्राभल एन्ड टुर्स प्रालिले यी पर्यटकको पदयात्रा र घुमफिरको जिम्मा लिएको थियो । फोर सिजनले शारीरिक रूपमा अशक्त, दृष्टिविहीन, कृत्रिम खुट्टा भएका पर्यटकलाई एक दशकदेखि अन्नपूर्णदेखि सगरमाथा आधार शिविरसम्म डुलाउँदै आएको छ ।"
उपनिर्वाचन कागजी मतपत्रमै,"झापा, कन्काई नगरपालिका६ (वडाध्यक्ष) मोरङ, ग्रामथान गाउापालिका अध्यक्ष तेह्रथुम, लालीगुराास गाउापालिका८ (वडाध्यक्ष)सुनसरी, गढी गाउापालिका६ (वडाध्यक्ष)ओखलढुंगा, जिल्ला समन्वय समिति प्रमुख ओखलढुंगा, मोलुङ गाउापालिका५ (वडाध्यक्ष)उदयपुर, त्रियुगा नगरपालिका१२ (वडाध्यक्ष)उदयपुर, बेलका नगरपालिका९ (वडाध्यक्ष)सप्तरी, डाक्नेश्वरी नगरपालिका४ (वडाध्यक्ष)धनुषा, धनुषाधाम नगरपालिका१ (वडाध्यक्ष)महोत्तरी, रामगोपालापुर नगरपालिका२ (वडाध्यक्ष)रौतहट, ईशनाथ नगरपालिका७ (वडाध्यक्ष)रौतहट, राजपुर नगरपालिका६ (वडाध्यक्ष)रौतहट, गढीमाई नगरपालिका६ (वडाध्यक्ष)दोलखा, गौरीशंकर गाउापालिका उपाध्यक्षकाठमाडौं, कीर्तिपुर नगरपालिका प्रमुख काठमाडौं, कीर्तिपुर नगरपालिका१ (वडाध्यक्ष)काठमाडौं, कीर्तिपुर नगरपालिका४ (वडाध्यक्ष)काठमाडौं, कीतिपुर नगरपालिका१६ (वडाध्यक्ष)नुवाकोट, ककनी गाउापालिका२ (वडाध्यक्ष)मकवानपुर, हेटौंडा उपमहानगरपालिका१२ (वडाध्यक्ष)गोरखा, गोरखा नगरपालिका५ (वडाध्यक्ष)गुल्मी, मुसिकोट नगरपालिका१ (वडाध्यक्ष)रोल्पा, रुन्टीगढी गाउापालिका४ (वडाध्यक्ष)बर्दिया, ठाकुरबाबा नगरपालिका४ (वडाध्यक्ष)दैलेख, महाबु गाउापालिका अध्यक्ष दैलेख, दुल्लुख नगरपालिका१३ (वडाध्यक्ष) कालीकोट, तिलागुफा नगरपालिका४ (वडाध्यक्ष)जाजरकोट, नलगाड नगरपालिका उपप्रमुख जाजरकोट, कुसे गाउापालिका७ (वडाध्यक्ष)डोल्पा, त्रिपुरासुन्दरी नगरपालिका५ (वडाध्यक्ष)हुम्ला, सर्केगाड गाउापालिका उपाध्यक्षरुकुम पश्चिम, सानेभेरी गाउापालिका५ (वडाध्यक्ष)बाजुरा, स्वामिकार्तिक खापर गाउापालिका उपाध्यक्षबझाङ, सुर्मा गाउापालिका४ (वडाध्यक्ष)डोटी, पूर्वीचौकी गाउापालिका६ (वडाध्यक्ष)दार्चुला, दुहुा गाउापालिका५ (वडाध्यक्ष)कैलाली, जिल्ला समन्वय समिति प्रमुखकञ्चनपुर, भीमदत्त नगरपालिका६ (वडाध्यक्ष)"
राजनीतिक विकृतिका प्रतिनिधि कोशीका कानुनमन्त्री,"जति संवेदशील पद, उति नै गम्भीर दुरुपयोग । यही शृंखलामा मिसिएका छन्, कोशी प्रदेशका आन्तरिक मामिला तथा कानुनमन्त्री लीलाबल्लभ अधिकारी । यतिबेला उनीमाथि मानव तस्करीको उद्यम गरेको आरोप लागेको छ । आटर््स काउन्सिल टोकियोको आयोजनामा कल्चर एट होम कार्यक्रम हुने भन्दै मन्त्री अधिकारी कात्तिक १३ मा जापान उडेका थिए । उनले असम्बन्धित चार व्यक्तिलाई सँगै लगेका मात्र होइनन्, उनीहरूलाई सरकारी कर्मचारी भन्दै बनाइएको नक्कली परिचयपत्रमा मन्त्री आफैंले हस्ताक्षर गरेका थिए जसमा मन्त्रीले आफ्नो पद निमित्त कार्यालय प्रमुख लेखेका थिए । यद्यपि कागजमा कैफियत भेटिएपछि जापानले मन्त्रीसहित पाँचै जनालाई ४८ घण्टा विमानस्थलमा राखेर फिर्ता गरिदिएको छ । यसरी कानुन मन्त्रालयको जिम्मेवारीमा रहेका व्यक्तिले नक्कली कागज खडा गरी मानव तस्करीको उद्यम गरेको विषय गम्भीर छ । काठमाडौंबाट उडेको चौथो दिन कात्तिक १७ गते नै फर्किएका मन्त्री अधिकारीको विषयमा चर्चा बढ्न थालेपछि उनले बुधबार राजीनामा दिएका छन् । तर, यो विषय यतिमै सीमित रहनु हुँदैन । यो विषयमा अनुसन्धान भइरहेकाले कानुनी कारबाही हुने अपेक्षा गर्न सकिन्छ । तर, राजनीतिक ओहोदामा भएका व्यक्तिहरूमा पलाएको यस्तो प्रवृत्तिको उपचारका लागि भने निकै ठूलो राजनीतिक, कानुनी तथा सामाजिक अभिमुखीकरणको आवश्यकता पनि देखिएको छ । मोरङका गोपाल गौतमको प्रबन्धनमा मन्त्रीसहितको टोली जापान लग्ने प्रक्रिया अघि बढाइएको थियो । तर किर्ते कागज बनाउन मन्त्री आफैं संलग्न भएको पाइएको छ । योजनाबद्ध रूपमा नै काठमाडौंबाट अलगअलग गई हङकङ ट्रान्जिटमा भेटेर मन्त्रीसहित जनक राई, दाबा शेर्पा र कञ्चन देवकोटा जापान पुगेका थिए । तर उता प्रवेश अस्वीकार (इन्ट्री डिनाइड) गरेर पठाइएका मन्त्री र अनिता तिम्सिनालाई त्रिभुवन विमानस्थल अध्यागमनले कागज गराएर छोडेको थियो भने राई, शेर्पा र देवकोटालाई तत्कालै पक्राउ गरिएको थियो । उनीहरूको बयानका आधारमा जुगल रिजाल, वीरबहादुर सुनुवार र महेश पाण्डे पनि समातिएका छन् । प्रारम्भिक अनुसन्धान विवरणअनुसार सँगै गएका व्यक्तिहरूको नाममा मन्त्रालयकै कर्मचारीको नक्कली परिचयपत्र बनाइएको थियो । उनीहरूले जापान जान पैसा बुझाएको पनि बताएका छन् । यसरी पैसा लिएर, नक्कली कागज बनाएर मान्छे ओसारपसारमै संलग्न भएको विषयमा विस्तृत विवरणहरू अनुसन्धानका क्रममा खुल्दै जानेछन् । प्रदेशका मन्त्री विदेश भ्रमणमा जाँदा संघीय सरकारबाट स्वीकृति लिनुपर्नेमा अधिकारीले यो प्रक्रिया पूरा नगरेको भनिएको छ । तर अनुसन्धान प्रक्रियाप्रति भने सुरुमै सन्देह उत्पन्न भएको छ किनकि जापानबाट फिर्ता गरिएका मन्त्री अधिकारी र तिम्सिनालाई त्रिभुवन विमानस्थल अध्यागमनले सामान्य सोधपुछपछि कागज गराएर छाडेको थियो र अन्य तीन जनालाई मात्र प्रहरीको जिम्मा लगाएको थियो । यसबाट भ्रमण टोलीको नेतृत्व गर्ने अधिकारीलाई अनुसन्धानको दायराबाहिर राख्न खोजिएको बुझिन्छ । यसले अहिले भइरहेको अनुसन्धानलाई पनि निष्पक्ष बनाउने सम्भावना कमजोर भएको छ । अधिकारी प्रदेशदेखि संघीय सरकारको नेतृत्वकर्ता दल एमालेकै नेता भएकाले उनलाई अतिरिक्त सुविधा दिन खोजिएको भन्ने आधार बनेको छ । यति गम्भीर आरोप लाग्दा पनि एमालेले उनलाई अहिलेसम्म निलम्बन गरेको छैन ।मन्त्रीबाट राजीनामा दिएका अधिकारीमाथिको अनुसन्धानमा सत्ताको प्रभाव नपर्ने सुनिश्चित गर्नुपर्छ । यस्तो हुन सक्यो भने प्रहरी अनुसन्धान र भविष्यमा हुने न्यायिक प्रक्रिया पनि सहज हुन्छ । यसो गर्न किन पनि आवश्यक छ भने, वर्तमान उपसभामुख इन्दिरा रानामगरले पाँच जना असम्बन्धित व्यक्तिलाई भिसाको अन्तर्वार्ताका लागि अमेरिकी दूतावासलाई पत्र लेखेको विषयमा मानव तस्करीको प्रश्न उठेको थियो, त्यस प्रकरणमा उनको राजीनामा माग गर्नेमा एमाले पंक्ति अगाडि थियो । अझ उसकै नेतृत्वमा पदअनुकूल आचरण नगरेको प्रस्ताव संसद्मा अगाडि बढाउने तयारी गरेको थियो । त्यतिबेला त्यसभन्दा गम्भीर आरोप आफ्नै प्रदेश मन्त्रीमाथि लागिरहँदा एमालेले मौन बस्न वा टालटुले जवाफ दिएर विषयान्तर गर्न मिल्दैन ।यो प्रकरण पात्र विशेष अधिकारीमा मात्रै सीमित छैन, नेपाली राजनीतिको एउटा कुख्यात प्रवृत्तिसमेत भएको छ । जस्तो कि, नेपाली नागरिकलाई नक्कली भुटानी शरणार्थी बनाएर अमेरिका पठाउने गिरोह र त्यसलाई सहजीकरण गर्ने समूहमा यहाँका मुख्य राजनीतिक दलका शक्तिशाली नेता र कर्मचारीका संयन्त्र नै संलग्न रहेको देखिएको थियो । देश र जनताको सेवा गर्ने नाममा राजनीतिक नेता जनताकै तस्करी गर्न तयार भएको बीभत्स दृश्यले धेरैलाई दिग्दार बनाएको थियो । पुराना राजनीतिक दलको अनेकौं कमजोरीलाई उछाल्दै र आफूलाई वैकल्पिक दलका रूपमा प्रस्तुत गरेको राष्ट्रिय स्वतन्त्र पार्टीबाट उपसभामुख भएकी इन्दिरा रानाले मानव तस्करीसँग मिल्दोजुल्दो घटनामा मुछिइन् । तर न उनले राजीनामा दिइन्, न उनीमाथि गम्भीर अनुसन्धान भयो । फेरि कोशी प्रदेशका मन्त्री नै यस्तै घटनामा जोडिए । यो शृंखलाले नेपालका नेताहरूमा रहेको साझा मनोवृत्ति पनि उजागर गर्छ ।एकपछि अर्को उस्तै घटना सार्वजनिक हुनुले राजनीतिमा विकृतिको हद कुन बिन्दुसम्म पुगेको छ भन्ने देखाउँछ । यसबाट नेपालमा राजनीतिक शुद्धीकरणसमेत कठिन अवस्थामा पुगिसकेको प्रस्ट हुन्छ । यो अन्ततः नेपालका राजनीतिक दल र व्यवस्थाप्रतिको निरपेक्ष विरोधमा बदलिन सक्ने खतरा रहन्छ । यस्तो अवस्था ननिम्तियोस् भन्नेमा दलहरू नै संवेदनशील बन्न आवश्यक छ । त्यसका लागि सम्बन्धित दलहरूले घटनामा संलग्नलाई दलीय रूपमा कारबाहीनिलम्बन गर्ने र अनुसन्धानका लागि सहजीकरण गर्ने प्रचलन सुरु गर्नुपर्छ । व्यक्तिका रूपमा नेताले गरेका गल्तीको भारी दलले बोक्ने वा बचाउ गर्ने भूल गर्नु हुँदैन ।"
रास्वपामा नैतिकताको संकट,"सञ्चारकर्मसँगैको साइनो छोडेर राजनीतिमा आएका राष्ट्रिय स्वतन्त्र पार्टी (रास्वपा) का सभापति रवि लामिछानेले जुन दिन केही चर्चित मिडियालाई १२ भाइ को उपमा दिएर व्यङ्ग्यात्मक रूपमा आक्रोश पोखेका थिए, त्यही दिनदेखि लागेको थियो, यिनमा आफ्नो आलोचना सुन्ने क्षमतासँगै नैतिकता पनि छैन । त्यसपछिका उनका हरेक गतिविधिले नै त्यसलाई पुस्ट्याउँदै ल्याए । उनमा देखिएको त्यो कमजोरीमा आजसम्म पनि सुधार आएको पाइँदैन बरु त्यही प्रवृत्ति मौलाएको छ । आफूले जुन पेसा अँगाल्यो त्यसबाट अलग भए पनि त्यसप्रति माया प्रायः सबै व्यक्तिमा देखिन्छ तर रविमा त्यो देखिएन । यस्तो पनि लाग्थ्यो, रास्वपाको नेतृत्वमा रवि भए पनि बौद्धिकता, शैक्षिक योग्यता, राजनीतिक ज्ञातामा रविभन्दा माथिका मान्छे पनि यही पार्टीमा छन् । उनीहरूमार्फत रविमा देखिएको त्यो प्रवृत्तिमा सुधार आउनेछ, तर त्यो कल्पनामै खेर गयो । छन त त्यस्ता व्यक्ति रास्वपाको दोस्रो तहमै नभएका होइनन् । तर उनीहरूले पनि पार्टी बनाउनभन्दा पनि नेतृत्वलाई रिझाउनमै समय खर्चिए र पार्टीका लागि केही गर्नभन्दा पनि नेतृत्वका लागि सती जानेतर्फ नै उद्यत् देखियो । जुन दृश्य अहिले पोखरा र काठमाडौंका सडकमै छरपस्ट भइरहेका छन् । रास्वपामा मुकुल ढकाल एक मात्र त्यस्ता व्यक्ति निस्किए, जो आफ्नो कमीकमजोरीका बारेमा कसैले उच्चारण गरेको सुन्नै नसक्ने रविजस्ता पात्रका अगाडि सिङ्गो पार्टी सुधारका लागि प्रतिवेदनको ठेली नै लिएर खडा भए र अन्ततः त्यसैका कारण उनी पार्टीबाटै निष्कासित हुन पुगे । त्यस प्रकरणपछि रविमा रहेको निरङ्कुशताको पाटो अझै उदांगो भएर आयो । आफूले गरेका हरेक गल्तीलाई पनि सही भनिदिने व्यक्ति मात्र उनका अगाडि टिक्न सक्नेछ, अन्यथा अरूलाई पार्टीमा तिलको दाना अट्ने जति पनि स्थान सुरक्षित छैन भन्ने त उनले हरेक क्रियाकलापबाटै देखाउँदै आएका छन् । पार्टी सभापति हिरासतमा पुगिसकेको अवस्थामा सभापतिमाथि कानुनी प्रक्रिया चल्दै गर्छ हामी पार्टीका नियमित कार्य सम्पादनमा जुटौं भनेर रास्वपामा कोही पनि अगाडि आएको छैन । बरु पार्टीका तर्फबाट सांसद भएकाहरू सडकमा उत्रिएर उत्तेजित र अराजनीतिक खालका भाषण छाँट्नमा व्यस्त देखिएका छन् । अहिले सडकमा आएर बोल्ने रास्वपाका कुनै पनि सांसदमा सामान्य नागरिकमा हुनुपर्ने जति पनि नैतिकता देखिएन । उनीहरूले आफ्नो अभिव्यक्ति राख्दा प्रकट गर्ने शब्द, भाषा, शैली, हाउभाउ हेर्दा उनीहरूले नैतिकताको पाठ सिक्न धेरै बाँकी छ भन्ने देखिन्छ । सुजन देवकोटा, पालुङ्टार४, गोरखा"
प्रधानमन्त्री ओलीलाई 'सेटब्याक,"सरकारको हनिमुन समय सकिएको छ । तर, यसबीच केपी शर्मा ओली नेतृत्वको सरकारले जनताका लागि कुनै राहतका काम गरेन । बरु ओलीका अनेक निर्णय र योजनाले उनैलाई ब्याक फायर गर्यो । जसले गर्दा उनको सरकार धेरै लामो समय जाँदैन कि भन्ने शंका उत्पन्न भएको छ । रातारात दल विभाजनसम्बन्धी अध्यादेश ल्याएर साना पार्टी विभाजन गरी आफू संसद्को सबैभन्दा ठूलो दल बन्ने ओलीको सपना कांग्रेसकै विरोधका कारण पूरा हुन सकेन । देउवालाई यस प्रकरणमा फकाउन सके पनि कांग्रेसकै शेखरगगन समूहको विरोधले देउवाओली नै पछाडि हट्नुपर्यो । यस्तै, उपसभामुख इन्दिरा रानालाई महाभियोग लगाएर संवैधानिक परिषद्मा बहुमत कायम गर्ने ओलीको अर्को योजना पनि पूरा हुन सकेन । विद्युत् महसुल नतिरे पनि उद्योगको लाइन नकाट्नु भन्ने ओलीको आदेशलाई नमान्ने कुलमान घिसिङलाई पदबाट हटाउन धेरै कसरत गरे, तर सकेनन् । प्रधानमन्त्री ओलीले आफ्नो पहिलो विदेश भ्रमण भारतबाट गर्ने इच्छा राखे पनि भारतले निम्तो नदिँदा उनी भारतलाई देखाउनकै लागि भए पनि चीन भ्रमणमा जाने तयारीमा छन् । जसले गर्दा ओली सरकारप्रति भारत र अमेरिका थप चिढिन सक्छन् । यस्तै, सरकारको मुख्य घटक कांग्रेसमा रहेको गुट, उपगुट र शेखर कोइराला समूहको सरकारप्रतिको आलोचनाले ओली सरकार सशंकित छ । देउवा मात्रको समर्थनले सरकार टिकिरहन सक्दैन । यसर्थ ओलीले कांग्रेसका अन्य समूहलाई पनि सधैं मिलाएर लानुपर्ने बाध्यता छ ।राष्ट्रिय सभामा रहेको माओवादी संख्याले संविधान संशोधन हुन नसक्ने तर सरकार गठनताका संविधान संशोधनको बुँदा राखिएको हुँदा ओली सरकारलाई यो बुँदा घाँडो बन्न पुगेको छ । यस्तै, विवादास्पद व्यवसायी मीनबहादुर गुरुङबाट दान का रूपमा प्रधानमन्त्री ओलीले आफ्नो पार्टी कार्यालयका लागि लिएको जग्गा प्रकरणमा आलोचित बन्नुपर्यो । त्यति मात्रै होइन यस्तो कार्य प्रथमदृष्टिमा नै कानुनअनुकूल नरहेको सर्वोच्च अदालतले आदेश दिएपछि उनलाई ठूलो झड्का लागेको छ । गोपाल देवकोटा, जोरपाटी, काठमाडौं"
नेतागणको इस्पातको मन !,"संविधान संशोधन गर्ने मूल एजेन्डाका साथ निर्माण भएको यो सरकारले हनिमुन मनायो । अनेक उपलब्धि बखान गर्यो । तर खास गर्नुपर्ने कुरा केही नगरेको सबैसामु छर्लङ्गै छ । नीतिगत भ्रष्टाचारमा जकडिएको देश, दोषीले सजाय पाउन लाग्दा कसैले आश्चर्य मान्नुपर्ने र कसैले आन्दोलन गर्नुपर्ने अवस्थामा पुगेको छ । यो अवस्थालाई चिर्ने अन्तिम उपाय भनेको देशव्यापी विशुद्ध जनआन्दोलन नै हो तर यस्तो अवस्था सिर्जना हुन सकेको छैन । हिजो सत्तामा बसेर आज सत्ताबाहिर हुनुपर्दाको पीडामा रहेका राजनीतिक दलको नेतृत्वमा हुने आन्दोलन भनेको अन्ततः त्यही सत्ताप्राप्तिकै लागि हो । त्यस्तो आन्दोलनमा सहभागी हुने भनेका जनता नभएर दलका कार्यकर्ता हुन्छन् । दलहरू सत्ताका लागि मिल्छन्, सत्ताकै लागि झगडा गर्छन् । यस्ता आन्दोलनप्रति अब कसैको पनि विश्वास छैन । पद पाएर सुखसुविधामा रमाएका नेता धेरै छन् । तिनका थुप्रै कार्यकर्ता पालिएका छन् । तिनीहरूले आन्दोलन गर्ने कुरै भएन । अब केही पद, उपनिर्वाचनमार्फत पनि बाँडिँदै छ । देशको अवस्था बिग्रियोस् त्यसको वास्ता कसैलाई पनि छैन । चिन्ता, चासो, जालखेल र पैसाको खेल छ त खालि लाभ र पदप्राप्तिका लागि ! हिजो उच्च पदमा रहेकाहरू अहिले जुन आक्रोश पोख्छन्, त्यतिखेर तिनीहरू आचारसंहिताले बाँधिएका थिए । आज उच्च पदमा बस्नेहरूको गति पनि उही हो । जंगी सेवाकाले नेताकै सुरक्षा गर्नुपर्यो । सानातिना कर्मचारी जागिर धरापमा पारेर आन्दोलनमा जान सक्ने कुरै आएन । वृद्धवृद्धालाई सामाजिक सुरक्षा भत्ता दिइएकै छ । युवाजति धमाधम विदेश जाँदै छन् । यस्तो अवस्थामा सामाजिक सञ्जालमा लेख्दैमा, सिस्नुपानीमा व्यंग्य गर्दैमा, कतैकतै आवेगपूर्ण नारा लगाउँदैमा र सानोतिनो भीड जम्मा गर्दैमा नेतागणको इस्पातको मन के परिवर्तन होला र ! अनिमेष पाठक, सिद्धिचरण मार्ग, ओखलढुंगा"
नेपालीको नियति,"जति गाली गरे पनि उनीहरूकै कुरा सुन्नुपर्छजति निन्दा गरे पनि उनीहरूकै समाचार पढ्नुपर्छजति रिस उठे पनि उनीहरूलाई नै भेट्नुपर्छजति मुन्टो बटारे पनि उनीहरूलाई नै हेर्नुपर्छ जति मन नपरे पनि उनीहरूकै लागि कर तिर्नुपर्छजति नारा लगाए पनि उनीहरूकै आदेश मान्नुपर्छजति भ्रष्टाचारी भए पनिउनीहरूलाई नै अभिभावक ठान्नुपर्छनियति नै भयो नेपालीकोआसैआसमा बाँच्नुपर्छविसंगतिको रासमा पनिशुभकामना भन्दै हाँस्नुपर्छ । इन्द्रकुमार श्रेष्ठ, ओखलढुंगा"
नेपालमा युवा विद्रोहको सम्भावना र चुनौती,"विश्वमा गत डेढ दशकमा केही देशहरूमा सामाजिक सञ्जालका माध्यमहरू खासगरी फेसबुक, टिकटक, ट्वीटर (एक्स), भाइबर, मेसेन्जर, इन्स्टाग्रामका साथै आर्टिफिसियल इन्टेलिजेन्स (एआई) को प्रयोगबाट सरकार या व्यवस्थाका विरुद्ध नेतृत्वविहीन आन्दोलनहरू सफल भएका छन् । बंगलादेश हालैको एउटा उदाहरण हो । तर कतिपय अन्य देशहरूमा भने कहीँ (अफ्रिकामा) सैन्य कू भएका छन् भने कहीँ स्थापित राजनीतिक दलहरूको आन्दोलनले सत्ता वा व्यवस्था नै परिवर्तन गरेका छन् । नेपालको सन्दर्भमा नेतृत्वविहीन या कसको र कस्तो नेतृत्व या नायकत्वमा जनविद्रोह हाँक्ने भन्दा पनि मूलभूत प्रश्न के हो भने के वास्तवमा जनता सरकार या राज्य व्यवस्थाप्रति नै विद्रोही अवस्थामा पुगेका हुन् ? २०६२(६३ को जनआन्दोलनपश्चात् र खासगरी २०७४ मा संविधानको व्यवस्थाबमोजिम भएको पहिलो निर्वाचन र अझ त्यसका पनि तीनै तहका जनप्रतिनिधिहरूका निर्वाचनपछि प्रभावकारी ढंगबाट जनताका गरिबी, बेरोजगारी, शिक्षा र स्वास्थ्यका समस्याहरू समाधान होला र सामान्य सेवा प्रदायमा झन्झटरहित र आर्थिक लेनदेनबिना काम होला भन्ने बलियो विश्वास लिँदै जनता निर्वाचनहरूमा उत्साहित रूपमा सहभागी भए । केन्द्र, प्रदेश र स्थानीय तहमा बहुमतीय सरकार बन्यो । तर तीन वर्ष नपुग्दै सरकार अस्थिर मात्रै भएन, सत्ता संघर्षको राजनीति उत्कर्षमा पुग्यो । सत्तामा वर्चस्व र एकाधिकारका लागि दुईदुई पटक संसद् विघटन भयो । त्यसको असर प्रदेश र स्थानीय तहको सरकारमा पनि देखियो । सरकारहरू ढल्दै र नयाँ बन्दै गए । सुशासनको सिंहदरबार गाउँगाउँमा भन्दा पनि सिंहदरबारको भ्रष्टाचार र जीवनशैली स्थानीय प्रतिनिधिहरूमा र प्रदेश तहका सरकारहरूमा देखियो । समाजवादउन्मुख होइन, समाजवादमाथि ठूलो व्यंग्य गर्दै । प्रदेशका एक जना मन्त्रीले एउटा कार्यक्रममा ४० भन्दा बढी गाडीका तमासी सवारहरू साधारण जनताले आँखामा धूलो मिच्दै हेरेको समाचारहरू पढ्न पाइएको थियो । गरिब, निमुखा, बेरोजगार र सर्वहारावर्गको जीवनस्तरमा केही देखिने आर्थिक सुधार होला भन्ने अपेक्षा थियो । त्यसमाथि एउटा वज्रपात नै भयो । जनता र सचेत युवापुस्ताले भौतिक पूर्वाधारको विकास या शिक्षामा बढ्दो पहुँचले प्रत्यक्ष रूपमा आफ्नो रोजगारीमा या आयस्रोतमा या जीवनस्तर सुधारमा कुनै सकारात्मक परिवर्तन देख्दैन । देख्छ त नेताहरूको विलासित जीवनशैली, पारिवारिक लिप्तता, राजनीतिक अदूरदर्शिता र भ्रष्टाचारबाट ठडिएका महलमा बसेर समाजवादको ढोंगी आदर्श फुक्ने नक्कली राजनीति । त्यसरी नै उसले देख्छ, सामान्यभन्दा सामान्य तहको कर्मचारीको जीवनशैली, उच्च तहको त उसले अनुमान पनि गर्न नसक्ला, खासगरी मालदार मन्त्रालयका कर्मचारीको । अनि सुन्छ, दैनिकजसो साना र ठूला अनि साधारण नेतादेखि शीर्षस्थ नेतासम्म भ्रष्टाचारमा मुछिएका खबरहरू । राज्यको राजनीतिक, आर्थिक र सामाजिक संयन्त्र नै पूरै भ्रष्टाचारमा लपेटिएका कारण देश र जनताको चाहनाअनुसार अगाडि बढ्न सक्ने सम्भावना न्यून हुँदै गएको महसुस गर्न थाले । पार्टीका तमाम कार्यकर्ताहरू दलका नेताहरूले अधिनायकवादी शैलीमा समानुपातिकको दुरुपयोग गरेका छन् । लोकलाजको कुनै ख्यालै नगरी आफ्ना सालासाली, श्रीमती, भाइ, छोरीबुहारी या बफादारहरूलाई मन्त्री, अन्य उच्च पद वा समिति तथा संघसंस्थामा पटक पटक नियुक्ति गरिरहेका छन् । दलका शीर्ष नेताका एकाधिकारवादी प्रवृत्तिमा नेता र कार्यकर्ताले बोल्न नसके पनि भविष्यमा पात्र वा पद्धतिका विरुद्धमा हुन सक्ने जनविद्रोहमा यी दलहरूका कार्यकर्ताहरूको पनि अप्रत्यक्ष समर्थनको सम्भावना छ, जुन हालै नेकाएमाले गठबन्धनका एक जना संघीय मन्त्रीले स्विकारेका पनि छन् ।विद्रोही सचेत जनता खासमा जो शिक्षित, चेतनशील, मध्यम वर्गीय र सहरिया छ र आफ्नो अनि देशको वर्तमान अवस्थाप्रति चिन्तित भएर सरकार या दलहरूका नेता या पद्धतिको विरुद्ध सोचेरै, बुझेरै विद्रोही कित्तामा उभिएको छ । २०६२६३ को जनआन्दोलन र २०६४ को पहिलो संविधानसभाको समयमा जन्मिएका बालकहरू अहिले १६ देखि १८ वर्ष उमेरका भए । यो उमेर समूहको संख्या अहिले करिब ३० लाख छ । यो समूहमा देशमा अध्ययन गरेर भविष्य राम्रो हुन्छ भन्ने विश्वास टुटेको छ । त्यसैले गत आर्थिक वर्षमा मात्रै १ खर्ब २५ अर्बभन्दा बढी रकम विद्यार्थीहरूको अध्ययनका लागि बाहिरियो । संवैधानिक अनि निरंकुश राजतन्त्रको शासनको पनि केही अनुभव गरेका तर २०६२(६३ को जनआन्दोलनमा सहभागी हुँदै गणतन्त्रात्मक शासन व्यवस्था भोग्दै आएका १६ देखि ४५ वर्ष उमेरका पुस्ताको संख्या अहिले करिब एक करोड पैंतालीस लाख छ । रोजगारी र अध्ययनका लागि देशबाहिर पुगेका युवाको संख्या उल्लेखनीय छ । अध्ययन वा स्वरोजगारीमा भए पनि ६० लाख युवाहरू देशमा छन् जो कुनै न कुनै रूपमा विद्रोहको मलिलो स्रोत बनेर बसेको छ । राष्ट्रिय जनगणना २०७८ को तथ्यांकले करिब ९० लाख मानिसहरूले आफ्नो पढाइ र सीपअनुसार रोजगारी पाएका छैनन् । ६० लाख देशमा बसेका युवाहरूमध्ये २५ लाख राजनीतिक दलहरूका सदस्य भए पनि ३५ लाख युवा (जनता) त विद्रोहको इन्धनका रूपमा छन् । यसमा पनि सबैभन्दा असन्तोष एसईईमा असफल भएका र उच्च शिक्षा पढ्दै र पढेर पनि बेरोजगार (करिब ९ प्रतिशत) युवाहरू विद्रोही समूहमा छन् ।देशमा विकास नभएको होइन, भ्रष्टाचारले ठूलो लागत र कमजोर गुणस्तरको कारण दिगोपन नभए पनि सबै जिल्लामा सडक सञ्जाल पुगेको छ । विद्युत्, सञ्चार र इन्टरनेट कनेक्सनका साथै शिक्षा, स्वास्थ्य र खानेपानीमा पनि जनताको पहुँच बढ्दो छ, आउने पुस्तालाई ऋणको ठूलो भार बोकाएर । बंगलादेश पनि प्रधानमन्त्री शेख हसिनाको १५ वर्षे शासनकालमा दक्षिण एसियामै द्रुतगतिमा आर्थिक विकास भई मध्यम आयको देश बन्न पुग्यो । गरिबी ५५ प्रतिशतबाट २० प्रतिशतमा झारेको र मेट्रो रेल, ठूला पुल, भौतिक पूर्वाधार र कनेक्टिभिटी तथा तयारी पोसाकको निर्यात गर्ने विश्वमै दोस्रो देश बनेको थियो । तर यसले विद्रोह रोकेन । यद्यपि लोकतान्त्रिक अधिनायकवाद यसको एउटा कारण पनि थियो । नेपालको वर्तमान राजनीतिकसामाजिक वातावरण, सरकार र परम्परावादी दलहरू विरुद्ध सहरका सडकहरूमा देखिने जुलुस, धर्ना र आन्दोलन अनि त्यहाँ लगाइएका नाराहरू, युवापंक्तिले विभिन्न मञ्चमा प्रदर्शन गरेका आक्रामक विरोधहरू युवापुस्ताको विद्रोही मनोविज्ञानको प्रतिबिम्ब हो । यसै पनि ७३ लाख सहकारी बचतपीडितहरूका प्रतिनिधि पात्र या पीडित पक्ष सडक आन्दोलनमा छन् । त्यस्तै मिटरब्याजी र लघुवित्तपीडित तथा केही समय अगाडिसम्म बैंकको चर्को ब्याजबाट पीडित सर्वसाधारणहरूबाट सडक तातिएकै छ । संघीय गणतन्त्रात्मक व्यवस्थाको विरोधमा या राजतन्त्रको पक्षमा जनताहरूको एउटा ठूलै हिस्सा पनि बेलामौकामा सडक तताइरहेका छन् र यो समूह सबैभन्दा बढी आक्रामक रूपमा देखिएको छ । गत भदौ १० मा काठमाडौंको टुँडिखेलमा आयोजित गौरा पर्वको अवसरमा प्रमुख अतिथि प्रधानमन्त्री खड्गप्रसाद शर्मा ओली र पूर्वप्रधानमन्त्री तथा नेका सभापति शेरबहादुर देउवाको विरुद्धमा त्यहाँ उपस्थित युवाहरूले (सायद कुनै दलका कार्यकर्ता हुन सक्छन्) चोर देश छोड भन्ने नाराहरू घन्काए । यही कात्तिक महिनाको पहिलो साता पोखरामा रास्वपाको सभापतिलाई सहकारी ठगी या संगठित अपराधको विषयमा अनुसन्धान गर्न प्रहरीले थुनामा राखेको विरुद्ध देखिएको भीडमा सहभागी हुन आएका मानिसहरू, जहाँ सबै सो पार्टीका समर्थकहरू मात्रै थिएनन्, सरकारविरुद्ध आफ्नो असन्तोष पोख्नका लागि ठूलै संख्यामा युवापंक्ति त्यहाँ सहभागी थिए । कात्तिक १४ मा साफ महिला फुटबल च्याम्पियनसिप प्रतियोगितामा दर्शकहरूले वर्तमान प्रधानमन्त्री ओलीविरुद्धको नाराबाजी पनि सत्ताधारी नेताहरूको विरुद्ध विरोध या विद्रोहको तह कहाँ पुग्यो भन्ने एउटा राम्रो संकेत हो, यसलाई बुझ्न सके । यसदेखि बाहेक सामाजिक सञ्जालमा गठबन्धनका दल तथा विपक्षी माओवादीका नेताहरू, त्यसमा पनि वर्तमान प्रधानमन्त्री ओलीका विरुद्ध पोखिएका गाली बेइज्जतका विष बमन हेरी सक्नु छैन ।के अब विद्रोही चेतनाका युवापुस्ता आन्दोलनका लागि तयार छ ? निश्चय नै माथि उल्लेख गरेअनुसार २०७७(७८ देखि वर्तमान समयसम्म आउँदा भावनात्मक रूपमा विद्रोही देखिन्छ तर राजनीतिक रूपमा वैचारिक र संगठनात्मक रूपमा एकत्रित छैन । नेपालमा डेढ करोडभन्दा बढी इन्टरनेट प्रयोगकर्ता छन् र एक करोड तीस लाखभन्दा बढी सामाजिक सञ्जाल प्रयोगकर्ता छन् । विद्रोही चेतनाका युवाको मनस्थिति र सरकारविरोधी वातावरण निर्माण हुँदै गए पनि नेतृत्वविहीन वा नेता निर्देशित दुवै विद्रोहका माध्यमहरू सम्भव देखिँदैन । यसका केही कारणहरू छन् । पहिलो, नेपाली समाज उच्च राजनीतिक ध्रुवीकरण भएको देश हो । विद्रोही चेतनाका युवाहरू कोही सरकारविरुद्ध छन्, कोही यसका पात्रविरुद्ध । कोही व्यवस्था अर्थात् गणतन्त्र फालेर राजतन्त्र ल्याउँछौं भन्ने छन् । संसद् र सडकबाट गणतन्त्र र धर्मनिरपेक्षता फालेर राजतन्त्र र सनातन हिन्दु धर्म स्थापित गर्छु भन्ने राप्रपा आफैं विभाजित छ । गत वैशाख ३ मा राप्रपाको आन्दोलनमा प्रहरीले भीड नियन्त्रणका लागि अश्रुग्यास प्रहार गर्दा त्यसलाई देशव्यापी जनआन्दोलनका रूपमा राजनीतीकरण गर्न असफल भयो । ७३ लाख सहकारीपीडितलाई विद्रोही चेतनाका युवा र जनताले साझा मुद्दा बनाउन नसक्नुले राजनीतिक सोच र संगठन गर्न सक्ने नेतृत्व नहुनु हो । ट्युनिसियाका एक सडक व्यापारी, मोहमद वोउजीजीले आफूमाथि प्रहरी र स्थानीय सरकारको ज्यादतीको विरोधमा आत्मदाह गरेपछि भड्किएको आन्दोलनले सफलता हासिल गरे जस्तै २०८० माघ १० गते संघीय संसद् भवनअगाडि इलामका व्यवसायी प्रेमप्रसाद आचार्यले आत्मदाह गर्दा त्यसको जिम्मेवारी सरकारले नै लिनुपर्छ भन्दै एकदुई दिन सडकमा विरोधका स्वरहरू बाहेक यो साझा मुद्दा बनेन । त्यस्तै अधिकांश युवाहरू विद्यार्थी छन् र तीमध्ये ठूला र परम्परावादी दलहरूको भ्रातृ संस्थामा आबद्ध भएकोले बंगलादेशमा जस्तो विश्वविद्यालयका विद्यार्थी समूहले पनि आफ्ना मुद्दाहरूलाई आन्दोलनको साझा विषय बनाउन सक्दैनन् । तर यो परिस्थितिको केही चुनौतीहरू छन् । माथि गरिएको विश्लेषण वर्तमान परिस्थितिमा आधारित छ । विद्रोही वातावरण निर्माण हुँदै गएको अवस्थामा भोलि कुनै एउटा मुद्दाको झिल्कोले पनि बृहत् आन्दोलनको वातावरण बनाउन सक्छ, बंगलादेशमा जस्तै । अहिले मध्यपूर्वमा भइरहेको युद्ध (इजरायलहमास (प्यालेस्टाइन) र इजरायलहेजबुल्लाह (लेबनान), ) इजरायल र इरान हुँदै मध्यपूर्वमा फैलिएर त्यहाँ कार्यरत लाखौं विद्रोही चेतका नेपालीहरू घर फर्किएर नोकरीलगायत विभिन्न माग राखी सडकमा उत्रिए भने त्यतिबेलाको सरकारले थाम्न सक्दैन । पात्रहरू मात्रै होइन, पद्धति नै नरहने अवस्था आउन सक्छ । सामाजिक सञ्जालमार्फत जोडिएको विश्व समुदायमा कुनै एक ठाउँको आन्दोलनका घटनाले हामी कहाँ पनि प्रभाव पार्न सक्छ । अर्कोतर्फ, जनताहरू आन्दोलित हुँदै जाँदा विदेशी शक्तिराष्ट्रहरूको चलखेल बढ्न सक्छ र यस्ता आन्दोलनहरू हाम्रोभन्दा पनि उनीहरूको हितमा प्रयोग हुने खतरा रहन्छ । योभन्दा पनि अर्को ठूलो चुनौती भनेको आन्दोलनले बृहत् रूप लियो भने त्यसबेला कसले र कसरी यसलाई सम्झौतामार्फत टुग्याउन सक्छ, यो अति गम्भीर प्रश्न छ । २०४६ या २०६२(६३ का आन्दोलनका समयमा निरंकुश या संवैधानिक राजतन्त्र जे भए पनि आन्दोलनरत पक्षसँग सम्झौतारूपी माग सम्बोधन गर्न राजाले हामीसँग भएको अधिकार प्रयोग गरिदिएँ भनेर त्यसलाई निष्कर्षमा पुर्याउँथे । अहिले के त्यो अधिकार राष्ट्रपति या प्रधानमन्त्रीसँग छ ? या, जनताले मान्छन् ? हिजोका दिनहरूमा पनि दरबारमा मध्यस्थताको नाममा विदेशी दूतहरू पुग्थे । योभन्दा पनि खतरा के छ भने यस्तो समयमा भूराजनीतिक प्रभाव अत्यधिक हुन्छ । अर्थात् मुसाहरूको झगडा मिलाउने बिरालो हुन्छ । सन् १९५० देखि २०४६ र २०६२(६३ हुँदै २०७२ मा संविधान घोषणा भएको अवधिमा बाह्य शक्ति राष्ट्रहरूले कसरी आफ्नो स्वार्थमा हस्तक्षेप गरे, यसबाट हामीले ठूलो पाठ सिक्न आवश्यक छ । अब अर्को आन्दोलन हुँदा यसको निर्णायक तिनै बाह्य शक्तिराष्ट्रहरू हुन्छन्, जसले आफ्नो स्वार्थअनुसार आन्दोलनरत पक्षहरूका बीचमा सम्झौता गराउँछन् । यस्तो अवस्थामा सबैभन्दा ठूलो खतरा हाम्रो स्वाधीनतामा पर्न सक्छ । यो चेत सबै राजनीतिक दलहरू (पूर्वराजासमेत), चेतनशील र विद्रोही युवा र प्रबुद्ध वर्गले बुझ्न आवश्यक हुन्छ । देशको स्वाधीनता, सार्वभौमिकता र स्वतन्त्रताभन्दा ठूलो अर्को कुरा हुन सक्दैन । अहिलेको गठबन्धन सरकार या यसको नेतृत्व गरेका दलहरूले आन्दोलन या विद्रोहको सम्भावना छैन भनेर नजरअन्दाज गर्नु राजनीतिक भूल हुनेछ । अहिले सरकार जनताबाट टाढिँदै चुँडिएको चंगा बन्ने सम्भावना बढ्दो छ । राजनीति सम्भावनाको खेल हो र आन्तरिक या बाह्य परिस्थितिको कारण यस्तो सम्भावना भयो भने सबैभन्दा ठूलो प्रहार सरकार र सत्ताको नेतृत्व गरेका नेता र कार्यकर्तामाथि हुन्छ । यो राजनीतिक वास्तविकता र विद्रोही युवाको आवाज बुझी सरकारले इमानदार र पारदर्शी रूपमा काम गर्छ भन्ने विश्वास दिलाइहाल्न आवश्यक छ ।"
"संस्थागत सुधार, समृद्धिको आधार","स्वस्थ नेतृत्व ः आजको आवश्यकतामानव शरीरलाई सामान्य रूपले हेर्दा मस्तिष्कले सोच, दृष्टिकोण प्रस्तुत गर्ने हुनाले नेतृत्वको प्रतिनिधित्व गर्छ । मस्तिष्कको सोचलाई आत्माले सुकार्यकुकार्य ठम्याई असल कामलाई परिणाममा परिणत गर्न र खराब कामलाई रोक्न शरीरका अरू अंगलाई चलायमान गराउँछ, निस्तेज पार्ने काम गर्छ । मस्तिष्कको सोच, मनको विधिसम्मत आदेशअनुसार शरीरका अरू इन्द्रियले आआफ्नो जिम्मेवारीअनुरूप कार्य सम्पादन गर्छन् । मस्तिष्क, मन र इन्द्रियहरूले आआफ्ना कर्तव्य इमानदारीपूर्वक निर्वाह गरेमा जीवन स्वास्थ्य, दीर्घायु र सफल हुन्छ । तसर्थ स्वास्थ्य, दीर्घायु, समृद्ध र सफल जीवनयापनका लागि मस्तिष्क, मन र कर्मेन्द्रियको एकीकृत सत्प्रयास अनिवार्य छ । स्वस्थ, समृद्ध र सफल जीवन जिउने वा जीर्ण रोगी बनेर दिन बिताई अल्पायुमा नै दीनदुःखी बनेर मृत्युवरण गर्ने भन्ने कुरा व्यक्तिको आफ्नै हातमा र राज्यको हकमा सत्तासीन नेतृत्वमा छ । सूचना प्रविधि तथा अनुसन्धान, वस्तु तथा सेवा व्यापारमा उत्कृष्टता प्राप्त उद्यमी, अनुसन्धानकर्मी र विज्ञलाई विश्व बजार खुला छ । आवश्यकता त सरकारका तर्फबाट यथेष्ट सहजीकरण हो । संस्थागत सुधारको आवरणमा देखावटी, बनावटी, टालटुले सुधार पर्याप्त हुँदैन । आर्थिक सुधार प्रक्रियामा भएका कमजोरी सुधार नगरेका कारण भोग्नुपरेको आर्थिक क्षतिलाई तेर्स्याएर सुधार प्रक्रिया अवरुद्ध गर्नुको सट्टा राजनीतिक नेतृत्वले न्यायपरक विधि, सक्षम संस्था, सुशासन र समावेशितालाई अंगीकार गर्नुपर्छ । बलियो राज्य, सुदृढ लोकतन्त्र, नवीन विचार तथा प्रविधि, उत्पादकत्व वृद्धि, लोकतान्त्रिक बहुलवादी नागरिक समाजको प्रवर्द्धनमा नेतृत्व इमानदारपूर्वक समर्पित हुनुपर्छ ।"
छठमा झकिझकाउ,"सन्तान प्राप्ति, रोग निदान र पारिवारिक कल्याणका लागि बिहीबार अस्ताउँदो सूर्यलाई अर्घ दिएर सुरू भएको छठ पर्व शुक्रबार बिहान उदाउँदो सूर्यलाई अर्घ दिएर सकिँदै छ । छठ पर्व मनाउनका लागि देशभरका जलाशयमा घाट बनाई सजाइएको थियो । जनकपुरको गंगा सागर पोखरीसहित दुई दर्जनभन्दा बढी पोखरीमा छठ पर्व मनाइएको छ । दुई दिन घरमै र दुई दिन जलाशयमा गरी चार दिनसम्म मनाइने छठ पर्व मंगलबारदेखि सुरु भएको हो । व्रतालुले नहायखाय (नुहाएर खाना खाने) गरेर मंगलबार छठ पर्वको उपासना सुरु गरेका थिए भने बुधबार खरनाका दिन व्रतालुले चामल, सक्खर र खीर प्रसादका रुपमा ग्रहण गर्छन् । तेस्रो दिन बिहीबार साँझ जलाशयमा अस्ताउँदो सूर्यलाई अर्घ दिएर व्रतालु घर फर्किन्छन् भने चौथो दिन बिहानै फेरि छठीघाट पुगेर उदाउँदो सूर्यलाई अर्घ दिएपछि छठ पर्व सकिन्छ । कात्तिक शुक्ल षष्ठी र चैती गरी छठ पर्व वर्षमा दुई पटक मनाइन्छ । त्यसैगरी, राष्ट्रपति रामचन्द्र पौडेलले पनि काठमाडौंको गौरीघाट र कमलपोखरीमा तयार गरिएको छठ पूजास्थलमा पुगेर बिहीबार अपराह्न छठी माताको पूजाअर्चना गरेका थिए । काठमाडौंको पशुपति क्षेत्रस्थित गुह्येश्वरी मन्दिरअघि वाग्मती किनार र ललितपुरस्थित कुपन्डोलमा छठी माताको पूजा आराधना गरिएको हो ।"
बिजुली आयात सम्झौता नवीकरणमा ३ महिनादेखि भारतको जवाफ आएन,"(काठमाडौं)हिउँद सुरु भएपछि खोला तथा नदीमा पानीको बहाव घटेर जलविद्युत् उत्पादन कम हुने भएकाले आन्तरिक माग धान्न भारतबाट विद्युत् आयात गरिँदै आएको छ । सामान्यतः डिसेम्बरको मध्य वा अन्तिमदेखि अपुग हुने बिजुली आयात गर्नुपर्ने नेपाल विद्युत् प्राधिकरणले जनाएको छ । हरेक वर्ष अपुग बिजुली भारतबाट आयात हुँदै आएको छ । त्यसका लागि भारत र नेपालबीच छुट्टाछुट्टै सम्झौता भएको छ । त्यसमध्ये भारतको प्रतिस्पर्धी बजारबाट ल्याइने बिजुलीको सम्झौता प्रत्येक वर्ष नवीकरण गर्नुपर्छ ।प्राधिकरणले यो सुक्खायाममा पनि भारतबाट अपुग बिजुली आयातका लागि सम्झौता नवीकरणको प्रक्रिया तीनचार महिनाअघि नै सुरु गरेको हो । त्यसका लागि प्राधिकरणले भारतीय पक्षलाई पत्र पठाइसकेको छ । तर यतिका समय बितिसक्दा पनि भारतका तर्फबाट कुनै जवाफ नआएको प्राधिकरणका कार्यकारी निर्देशक कुलमान घिसिङले बताए । हामीले ३४ महिनाअघि नै भारतको प्रतिस्पर्धी बजारबाट बिजुली आयातका लागि अनुमति नवीकरण प्रक्रिया सुरु गरिसक्यौं । तर उताबाट अहिलेसम्म नवीकरण भएको छैन, उनले भने, तत्काल बिजुली आयात गर्नुपर्ने अवस्था पनि छैन, अझै समय बाँकी छ, ढिलोचाँडो भारतले नवीकरण गर्ला ।बर्खायाममा निर्यात भए पनि अझै केही वर्ष हिउँदमा बिजुली आयात गरेर नै आन्तरिक माग पूरा गर्नुपर्ने बाध्यता रहेको समेत घिसिङ बताउँन् । यस वर्षका लागि आगामी डिसेम्बर मध्यदेखि बिजुली आयात गर्नुपर्ने प्राधिकरणका प्रवक्ता चन्दनकुमार घोषले जनाए । डिसेम्बर मध्य वा अन्तिमदेखि बिजुली आयात गर्नुपर्छ होला, आन्तरिक उत्पादन र खपतमा भर पर्छ, उनले भने । भारत भ्रमणका क्रममा ऊर्जा, जलस्रोत तथा सिँचाइमन्त्री दीपक खड्काले हिउँदमा विद्युत् आयात गर्ने सम्झौता नवीकरणबारे छलफल भएको र यस विषयमा भारत सकारात्मक रहेको बताए । हिउँदमा हामीलाई ९ सय मेगावाट जति बिजुली अपुग हुने रहेछ, जुन भारतबाट पनि आयात गर्नुपर्नेछ । तर आयात गर्न अनुमति नवीकरण भएको छैन, उनले भने, भ्रमणका क्रममा भारतका मन्त्रीसँग कुरा राख्यौं । उनीहरूले छिट्टै नवीकरण गरिदिने बताएका छन् ।भारतले चौबीसै घण्टा बिजुली दिन नसक्ने भन्दै लोड हेरेर २० देखि २१ घण्टासम्म बिजुली दिने अनुमतिका विषयमा भारतमा छलफल भएको ऊर्जामन्त्री खड्काले जनाए । पहिलाको जस्तो चौबीसै घण्टा बिजुली दिन सक्दैनौं । तर २३ घण्टा घटाएर लोड हेरेर बिजुली दिन्छौं भनेका छन्, उनले भने । प्राधिकरणले भने चौबीसै घण्टा आवश्यकताअनुसार विद्युत् आयात गर्न दिन माग गरेको थियो ।भारतको इन्डियन इनर्जी एक्सचेन्ज लिमिटेड (आईएक्स) को डेअहेड र रियल टाइम बजारमा प्रतिस्पर्धा गर्दै नेपालले बिजुली खरिद गर्दै आएको छ । यसअनुसार खरिद गर्ने अघिल्लो दिन नै मूल्य र परिमाणसहित बिडिङ हुन्छ । यो बजारमा भाग लिन ०७८ वैशाखमा नेपालले अनुमति पाएको थियो । पाँच वर्षको यो अनुमति हरेक वर्ष नवीकरण गर्नुपर्ने सर्त छ । हरेक वर्ष भारतले एक वर्षभरका लागि अनुमति नवीकरण गर्ने भए पनि पछिल्लो पटक भारतले म्याद सकिनुभन्दा तीन दिनअघि (०८० चैत १५) मात्रै तीन महिनाका लागि मात्रै नवीकरण गरिदिएको थियो । प्राधिकरणले ढल्केबर मुजफ्फरपुर अन्तरदेशीय प्रसारण लाइनबाट ६५० मेगावाट र टनकपुर प्रसारण लाइनबाट ५४ मेगावाट बिजुली ल्याउन अनुमति मागेको थियो । तर भारतले ढल्केबर मुजफ्फरपुर अन्तरदेशीय प्रसारण लाइनबाट ५ सय मेगावाट र टनकपुरबाट ५४ मेगावाट ल्याउने अनुमति दिएको थियो । यसअघि जुनसुकै बेलामा बिजुली आयात गर्न सकिने व्यवस्था भए पनि पछिल्लो पटक भारतले सोलार आवर (बिहान ६ बजेदेखि बेलुका ६ बजेसम्म) मा मात्रै बिजुली आयात गर्न पाइने गरी नवीकरण गरेको थियो । नेपालले भारतको प्रतिस्पर्धी बजारबाहेक महाकाली सन्धिअन्तर्गत टनकपुर प्रसारण लाइन र नेपालभारत विद्युत् आदानप्रदान समिति (पीईसी) बाट बिजुली आयात गर्न सकिने व्यवस्था छ । नेपालले महाकाली सन्धिअन्तर्गत टनकपुर प्रसारण लाइनबाट वार्षिक ७ करोड युनिट निःशुल्क बिजुली पाइन्छ । सन् २०२४ का लागि मार्च ११ मा बसेको पीईसी बैठकले प्रसारण लाइनको संरचनाअनुसार आयातनिर्यात हुने बिजुलीको प्रतियुनिट दर तोकिसकेको छ । उक्त मूल्य इन्डियन इनर्जी एक्सचेन्ज लिमिटेड (आईएक्स) को डेअहेड र रियल मार्केटको तुलनामा सस्तो हुने प्राधिकरणले जनाएको छ । १३२ केभी प्रसारण लाइनमार्फत हुने बिजुली आदानप्रदानको मूल्य प्रतियुनिट ७९८ भारु (१२ रुपैयाँ ७७ पैसा) तोकेको प्राधिकरणले बताएको छ । यसमा आवश्यक परेका बेला भारतको बिहार, उत्तर प्रदेश र उत्तराखण्डबाट प्राधिकरणले बिजुली आयात गर्दै आएको छ । बिहारसँग कटैया (बिहार)कुशवा (नेपाल) र रक्सौलपरवानीपुर १३२ केभी प्रसारण लाइन जोडिएका छन् । भारतको उत्तर प्रदेशसँग मैनहिया (नेपाल)सम्पत्तिया (न्यु नौतनवा, भारत) जोडिएको छ । बैठकले ३३ केभी प्रसारण लाइनमार्फत हुने बिजुली आदानप्रदानको मूल्य पनि प्रतियुनिट दर ८६५ भारु (१३ रुपैयाँ ८४ पैसा) तोकेको छ । नेपालले चाहेका बेला बिजुली लिने गरी नयाँ दर तोकिएको र यो भारततर्फ निर्यात गर्दा पनि लागू हुने प्राधिकरणले जनाएको छ ।भारतको प्रतिस्पर्धी बजार, महाकाली सन्धिअन्तर्गत टनकपुर प्रसारण लाइन र नेपालभारत विद्युत् आदानप्रदान समिति (पीईसी) अन्तर्गत हुने व्यापारबाहेक पनि सुक्खायाममा २ सय ३० मेगावाट विद्युत् आयातका लागि गत असोज १७ मा द्विपक्षीय सम्झौतासमेत भएको थियो । हरेक वर्ष फेब्रुअरीदेखि मेसम्म विद्युत् आयात गर्ने गरी नेपाल विद्युत् प्राधिकरण र भारतको एनटीपीसी विद्युत् व्यापार निगम (एनभीभीएन) बीच उक्त सम्झौता भएको थियो । यसअनुसार ढल्केबरमुजफ्फरपुर प्रसारण लाइनबाट प्रतियुनिट भारु ७५ का दरले २ सय मेगावाट र टनकपुर प्रसारण लाइनबाट ३० मेगावाट बिजुली चौबीसै घण्टा आरटीसी (राउन्ड द क्लक प्रणाली) उपलब्ध हुनेछ ।गत असोजमा आएको बाढीले ४५६ मेगावाटको माथिल्लो तामाकोशी परियोजनामा ठूलो क्षति पुगेको छ । दिनभर पानी जम्मा गरेर माग उच्च भएका बेला बिहान र साँझमा बिजुली उत्पादन गर्न सकिन्थ्यो । तर अहिले बाढीले क्षति पुर्याएपछि बिजुली उत्पादन ठप्प रहेको प्राधिकरणले जनाएको छ । त्यसकारण हिउँदमा बिजुलीको माग र आपूर्तिबीचको सन्तुलन मिलाउन प्राधिकरणलाई चाप पर्न सक्छ ।हिउँदमा जलविद्युत् उत्पादन एकतिहाइसम्म घट्छ । अहिले कुल जडित क्षमता ३३ सय मेगावाट छ । अहिले दैनिक ३ सय मेगावाट निर्यात भइरहेको छ ।"
चिलिमेत्रिशूली २२० केभी प्रसारण लाइन सञ्चालनमा,"चिलिमेत्रिशूली २२० केभी प्रसारण लाइनमा तत्काल चिलिमे जलविद्युत्को अगुवाइमा निर्माण भएका १११ मेगावाटका रसुवागढी, ४२५ मेगावाटको सान्जेन र १४८ मेगावाटको सान्जेन जलविद्युत् आयोजनाबाट उत्पादित विद्युत् चिलिमे हब सबस्टेसनमा जोडिने उनको भनाइ छ । रसुवागढी र सान्जेन आयोजना निर्माण सम्पन्न भई विद्युत् उत्पादनको चरणमा छन् । दसैं र तिहारको सार्वजनिक बिदामा समेत कर्मचारी, निर्माण व्यवसायी अहोरात्र खटी प्रसारण लाइन निर्माण सम्पन्न गरिएको उनले जनाए । २८ किमि लामो प्रसारण लाइनका लागि ७६ वटा टावर निर्माण गरिएका छन् । प्रसारण लाइन समुद्री सतहबाट ६८० देखि २६०० मिटरसम्म पर्ने भूभागमा निर्माण गरिएको छ । ३३ वटा टावर पहुँच सडक नै नभएका ठाउँमा निर्माण गर्नुपर्ने अवस्था थियो । उक्त स्थानसम्म पुग्न छुट्टै पहुँच सडक निर्माण गरिएको थियो । आयोजनाले लाइन निर्माणका लागि २० किलोमिटरभन्दा बढी पहुँच सडक निर्माण गरिएको छ । हेलिकोप्टरबाट समेत निर्माण सामग्री ढुवानी गरी टावर निर्माण गरिएको प्राधिकरणले जनाएको छ । भौगोलिक रूपमा अत्यन्तै जोखिमयुक्त र कठिन हिमाली क्षेत्रमा टावर बनाउनुपर्ने, भीरैभीर रहेको र सडक पनि नभएकाले ढुंगागिट्टी, बालुवा, टावरका सामान, पानीलगायत निर्माण सामग्री मानिस या खच्चडबाट बोकाएर लैजानुपर्ने, बाढीपहिरो, वन क्षेत्रको जग्गा प्रयोगको समस्या, स्थानीयको अवरोध, कोभिड१९, निर्माणस्थल हिमाली र पहाडी क्षेत्रमा पर्ने भएकाले प्रतिकूल मौसमजस्ता कारणले आयोजनाको निर्माण प्रभावित बनेको थियो । उत्तरगया गाउँपालिका१ तिरुबाट सोही वडाको सिरुचेतसम्म १ हजार २ सय ३५ मिटर लम्बाइमा तार तानिएको प्राधिकरणको भनाइ छ । प्रसारण लाइनअन्तर्गत चिलिमेमैलुङ खण्ड २० किलोमिटर डबल सर्किट र मैलुङत्रिशूली थ्रीबी हबसम्म ८ किमि ४ (मल्टी) सर्किट लाइन निर्माण गरिएको छ । कोरियन कम्पनीहरूको अगुवाइमा निर्माणाधीन २१६ मेगावाटको माथिल्लो त्रिशूली१ जलविद्युत् आयोजनाको विद्युत् जोड्न मल्टी सर्किट लाइन बनाउन लागिएको हो । माथिल्लो त्रिशूली१ ले मल्टी सर्किट लाइन बनाउँदा भएको खर्चको ६० प्रतिशत रकम बेहोर्नेछ । प्रसारण लाइन र सबस्टेसन निर्माणका लागि चिनियाँ कम्पनी पिंगाओ ग्रुप अफ कम्पनिजसँग २०७४ कात्तिकमा ठेक्का सम्झौता भएको थियो । ठेक्का सम्झौता २०७४ पुसमा कार्यान्वयनमा आएको थियो ।"
"बारीभरि किवी, छैन बजार","(खोटाङ) करिब ८ हजार किलो किवी उत्पादन हुने आस गरेका दिक्तेल रूपाकोट मझुवागढी नगरपालिका२ सोल्मा मुढेका एनटी शेर्पा बजार नपाएपछि चिन्तित छन् । किवी त उत्पादन गरियो । तर बजार छैन, शेर्पाले भने, बजार नभइन्जेलसम्म किसानलाई समस्या छ । मुढेकै दोर्जे शेर्पाले पनि २ हजार केजी किवी उत्पादन गरेका छन् । गत वर्ष विभिन्न बजार धाएर प्रतिकिलो १ सय ५० रुपैयाँले बेच्दा ६ लाख आम्दानी गरेको शेर्पा सुनाउँछन् । तर यो वर्ष किवीको उत्पादन बढेकाले बजारको टुंगो नहुँदा चिन्तित छन् ।दिक्तेल रूपाकोट मझुवागढी६ नेर्पाको तालखर्कमा किवी खेती गर्ने शुभचन्द्र राईले करिब ८ हजार किलो किवी उत्पादन गरेको बताउँछन् । किवीको दानै बिक्री गर्न नसक्ने अवस्था भएकाले यसलाई प्रशोधन गरेर जुस, जामलगायतका विभिन्न परिकार नबनाइन्जेलसम्म किवी किसानको समस्या समाधान नहुने उनको भनाइ छ । किवी नै बेच्ने बजार छैन, चिस्यान केन्द्र नभएकाले लामो समयसम्म राख्न पनि सकिन्न,राईले भने, किवीलाई प्रशोधन गरेर जुस, जामलगायत परिकार नबनाई किसानको समस्या समाधान हुँदैन । दिक्तेल रूपाकोट मझुवागढीमा गत वर्षको तुलनामा झन्डै तेब्बरले किवी उत्पादन भएको छ । गत वर्ष १५ टन उत्पादन भएकामा यो वर्ष करिब ४० मेट्रिकटन किवी फल्ने अनुमान रहेको नगरपालिकाका कृषि शाखा प्रमुख तेजप्रकाश जैसीले जनाए । किवी वयस्क हुँदै जाँदा बर्सेनि उत्पादन पनि बढ्दै जान्छ, जैसीले भने, त्यही भएर यो वर्ष उत्पादनमा वृद्धि भएको हो ।किवीलगायत फलफूल प्रशोधनका लागि संघीय, प्रदेश र स्थानीय सरकारको लगानीमा १ करोडभन्दा बढीको प्रशोधन केन्द्र निर्माण सुरु गरिए पनि सञ्चालन नहुँदा यो वर्ष बिक्रीका लागि अन्यत्र बजार खोज्नुपर्ने अवस्था आएको जैसीको भनाइ छ । किवीलगायतका फलफूल प्रशोधनका लागि प्रशोधन केन्द्र निर्माण अन्तिम चरणमा पुगेको छ, उनले भने, तर सञ्चालन हुन समय लाग्ने भएकाले यो सिजनको किवीका लागि नहुने अवस्था छ । यस वर्ष जिल्लामै किवीको उत्पादन बढेको किसान बताउँछन् । दिप्रुङ चुइचुम्मा गाउँपालिकामा गत वर्ष २० टन उत्पादन भएकामा यस वर्ष २५ टनभन्दा बढी किवी उत्पादन भएको कृषि शाखा प्रमुख एलबी मगरले बताए । यो वर्ष किवी उत्पादन बढेको छ, मगरले भने, गत वर्ष २० टन उत्पादन भएको थियो, यो वर्ष २५ टनभन्दा बढी फलेको छ ।गत वर्ष प्रतिकिलो १ सयका दरले बेचिएको किवी यसपालि पुरानै भाउमा बेच्न पनि नसकिने अवस्था रहेको खोटेहाङ गाउँपालिका अध्यक्ष उदिमबहादुर राईको भनाइ छ । वडा नम्बर १ फेदीमा १२ हजार किलो, वडा नम्बर २ को खार्मम्छामा ८ हजार ५ सय किलो र वडा नम्बर ७ को सुङ्देलमा १ सय किलो किवी उत्पादन भएको केपिलासगढी गाउँपालिका अध्यक्ष समीर राईले जनाए । केपिलासगढीमा बजार नपाए गाउँपालिका आफैंले किनिदिने उनले बताए । किवी उत्पादक किसान निरुत्साहित नहोऊन् भनेर पालिकाले लिइदिने उनले जनाए । किसानले उत्पादन गरेको किवीले बजार पाएन भने गाउँपालिकाले लिइदिन्छ, राईले भने, किसान निरुत्साहित नहोऊन् भन्ने हाम्रो मनसाय हो । उनीहरूको उत्पादन खर्च, श्रमलगायतको मूल्यांकन गरेर किवी लिने हाम्रो तयारी छ ।"
पत्तालेमा लटरम्म स्याउ,"(सोलुखुम्बु) जिल्लाको पर्यटकीय क्षेत्र पत्तालेमा उत्पादित स्याउ किन्न र आकर्षक बगैंचा हेर्न जानेको भीड लाग्ने गरेको छ । पत्ताले बजारभन्दा केही तलतिर १ सय ५१ रोपनी क्षेत्रफलमा लटरम्म रसिला स्याउ फलेपछि फार्म हेर्न, स्याउको स्वाद लिन जानेको भीड लाग्ने गरेको हो । कोशी प्रदेशकै ठूलो स्याउ फार्म सोलुखुम्बुको पत्ताले यति बेला स्याउकै लागि प्रख्यात बन्दै गएको छ । चार वर्षअगाडि स्थानीय मिलेर खेती गरिएको स्याउले आम्दानी दिन थालेपछि यो चर्चित बन्दै गएको हो । सोलुदूधकुण्ड नगरपालिका८ को पत्तालेमा ठूलो क्षेत्रफलमा लगाइएको व्यावसायिक स्याउ यतिखेर धमाधम बिक्री भइरहेको छ । एभरेस्ट एग्रो रिसर्च एन्ड टुरिजम डेभलपमेन्ट कम्पनीले रोपेका स्याउ फलेपछि राम्रो बजार पाएको हो । कृषि र पर्यटनमा टेवा पुर्याउने उद्देश्यले सोलुखुम्बुको पत्ताले क्षेत्रमा रोपिएको स्याउ फार्ममै आएर किन्नेको संख्या उत्तिकै छ । शरदयाममा खुलेको मौसमसँगै पत्तालेमा लटरम्म फलेको स्याउको लोभलाग्दो दृश्य अनि मीठो स्वादले जोकोहीलाई पनि लोभ्याउने गरेको छ । यहाँ यो वर्ष १८ हजार बोटमा स्याउ लटरम्म फलेको छ । विभिन्न १० भन्दा माथि प्रजातिका स्याउ विभिन्न रङमा लटरम्म फलेका छन् । यस वर्ष मात्रै २५ टनभन्दा बढी स्याउ पत्तालेमा फलेको छ । यस वर्ष हामीले सोचेभन्दा धेरै नै फल लागेको छ, दाना पनि त्यत्तिकै ठूला छन्, फार्म सञ्चालकमध्येका एक रामबहादुर मगरले भने, २५ टनभन्दा बढी फलेको छ, अबअर्को उत्पादन झनै बढ्छ । एउटै दाना ३ सय ग्रामसम्मको रहेको मगरले जनाए । यहाँ इटालियन फुजी, रेड डेलिसियसलगायत १० भन्दा बढी प्रजातिका उच्च घनत्वका स्याउ रोपिएको छ । सबै स्याउका बिरुवा इटालीबाट ल्याइएको हो । यो पटक फार्ममै आएर प्रतिकिलो २ सय ५० रुपैयाँसम्ममा स्याउ बिक्री भइरहेको छ । स्याउ २ सय ५० देखि ३ सय रुपैयाँसम्ममा बिक्री भइरहेको छ, फार्म सञ्चालक कर्मा शेर्पाले भने, अहिले १० टनभन्दा बढी बिक्री भइसक्यो, यहाँको स्याउकाठमाडौं र तराईका जिल्लामा पनि गइरहेको छ । पत्तालेको स्याउलाई बजारको चिन्ता छैन । विभिन्न रङमा फलेका रसिला स्याउ हरेकको स्वाद बनिरहेका छन् । अन्यत्रको तुलनामा धेरै नै रसिलो फलेको रहेछ यहाँको स्याउ, पत्तालेमा धार्मिक पीठ सञ्चालन गर्दै आएका लौरेश्वर बाबाले भने । उक्त क्षेत्रमा अहिले स्याउ किन्ने र फार्म घुम्ने पर्यटकको संख्या पनि बढेको छ । कतिपय स्थानीय त स्याउको स्वाद लिन अनि घुम्नकै लागि स्याउ फार्मसम्म पुग्ने गरेका छन् ।"
अर्थ संक्षेप,"युनिलिभर नेपालको प्रतिसेयर१७ सय १४ रुपैयाँ लाभांश काठमाडौं (कास) युनिलिभर नेपालको ३१औं वार्षिक साधारणसभाले सेयरधनीका लागि प्रतिसेयर १७ सय १४ रुपैयाँ लाभांश पारित गरेको छ । पारित लाभांश गत वर्षको तुलनामा ८ प्रतिशतले बढी हो । यस वर्ष पारित लाभांश अहिलेसम्मकै सबभन्दा उच्च भएको कम्पनीको दाबी छ । कात्तिक १२ मा सम्पन्न उक्त सभामा युनिलिभर नेपालका अध्यक्ष देव बाजपाईले कम्पनीलाई हालको स्थितिमा पुर्याउन सेयरधनीहरूको अटुट सहयोग रहेकामा धन्यवाद ज्ञापन गरे ।साथै, उनले कम्पनीको हालको कार्यसम्पादन, सामना गर्नुपर्ने चुनौती र सही रणनीतिको साथ मात्रा वृद्धि हासिल गर्ने भविष्यका आकांक्षाहरूबारे सेयरधनीलाई जानकारी गराए ।दराजको ॅसेल ११११ आयोजना हुँदैकाठमाडौं (कास) ईकमर्स प्लेटफर्म दराजले सेल ११ः११ आयोजना गर्ने भएको छ । दराजले उक्त सेल कात्तिक २६ देखि मंसिरसम्म ६ सम्म सञ्चालन गर्ने जनाएको छ । सेलमा दराजले ८० प्रतिशतसम्म छुट, निःशुल्क डेलिभरी र ३ करोड रुपैयाँसम्मको भौचरलगायत सुविधा उपलब्ध गराउने जानकारी दिएको छ । सेलमार्फत ग्राहकलाई अद्वितीय किनमेलको अनुभव प्रदान गर्ने दराजका प्रबन्ध निर्देशक आँचल कुँवरले बताइन् । ११ः११ सेलका लागि दराजले १० वटा बैंक र दुईवटा वालेट पार्टनरसँग पूर्वभुक्तानीमार्फत २५ सय रुपैयाँसम्म छुट गर्ने व्यवस्था गरेको छ । उक्त सेलमार्फत दैनिक रूपमा ११, एक ११ र १ हजार १११ रुपैयाँका डिल रहेको दराजले विज्ञप्तिमार्फत जानकारी दिएको छ ।ग्लोबलका ग्राहकलाई यती एयरलाइन्सको टिकटमा क्यासब्याक काठमाडौं (कास) ग्लोबल आईएमई बैंकका ग्राहकले यती एयरलाइन्सको टिकट खरिदमा निश्चित क्यासब्याक पाउने भएका छन् । ग्राहकले बैंकको मोबाइल बैंकिङ एपमार्फत यती एयरलाइन्सको हवाई टिकटको खरिदमा ५ सय रुपैयाँ क्यासब्याक पाउनेछन् । यसका लागि ग्राहकले यतीमा टिकट बुक गर्दा फ्लाई यती प्रोमो कोड प्रयोग गर्नुपर्ने बैंकले जानकारी दिएको छ । ग्राहकले उक्त कोड तीन पटकसम्म प्रयोग गरी क्यासब्याक प्राप्त गर्न सक्नेछन् । सो क्यासब्याक मंसिर १४ सम्म मात्र लागू हुने बैंकले बताएको छ । हुन्डाईको आयोनिक ५ ईभी अब सय किलोवाटमा काठमाडौं (कास) नेपालका लागि हुन्डाईको आधिकारिक वितरक लक्ष्मी इन्टरकन्टिनेन्टलले बजारमा हुन्डाईको इलेक्ट्रिक कार आयोनिक ५ लाई अब सय किलोवाट मोटरमा उपलब्ध गराउने भएको छ । उक्त क्षमताको हुन्डाई आयोनिकको मूल्य ९२ लाख ९६ हजार रुपैयाँ पर्ने कम्पनीले जनाएको छ । सन् २०२२ मा हुन्डाई आयोनिक ५ नेपाली बजारमा भित्रिएको थियो । जसमा ५८ किलोवाट क्षमताको ब्याट्री जडान गरिएको थियो । यस गाडीले सन्२०२२ मा विश्व कार अफ दि इयर, विश्व इलेक्ट्रिक कार अफ दि इयर र विश्व कार डिजाइन अफ दि इयर पुरस्कार पाइसकेको कम्पनीले विज्ञप्तिमा जनाइएको छ ।ॅस्टार्टअफ एन्ड आइडिया फेस्ट आयोजना हुँदै काठमाडौं (कास) लिभिङ विथ आईसीटीले स्टार्टअफ एन्ड आइडिया फेस्ट आयोजना गर्ने भएको छ । आईसीटीले कात्तिक २९ र ३० मा काठमाडौंको बत्तिसपुतलीमा स्टार्टअफ फेस्ट आयोजना गर्ने भएको हो । उक्त फेस्टमा देशभरका डिजिटल स्टार्टअप र इनोभेसनको सहभागिता रहने कम्पनीले बताएको छ । फेस्टमा आईसीटी अवार्ड २०२४ को प्रतिस्पर्धाबाट छानिएका १२ स्टार्टअप, प्रडक्ट र इनोभेसनले आफ्ना आइडिया र प्रडक्ट प्रदर्शनीमा राख्नेछन् । साथै फेस्टमा सातै प्रदेशबाट छानिएका ३० भन्दा बढी स्टार्टअपहरूले समेत यस कार्यक्रममा सहभागी जनाउने आयोजकले जनाएको छ । फेस्ट अवलोकन गर्न शुल्क नलाग्ने र प्रदर्शनीमा सहभागी स्टार्टअपलाई मेन्टरिङसमेत प्रदान गरिने आयोजकको भनाइ छ । क्यान महासंघका निवर्तमान अध्यक्ष कुँवर असोसियोको उपाध्यक्षमा पुनःनिर्वाचितकाठमाडौं (कास) कम्प्युटर एसोसिएसन नेपाल (क्यान) महासंघका निवर्तमान अध्यक्ष नवराज कुँवर एसियनओसियन कम्प्युटिङ इन्डस्ट्री अर्गनाइजेनको उपाध्यक्षमा पुनः निर्वाचित भएका छन् । हालै जापानमा सम्पन्न असोसियोको वार्षिक साधारणसभा तथा अधिवेशनबाट कुँवर उपाध्यक्षमा निर्वाचित भएका हुन् । कुँवर सन् २०२४२०२६ कार्यकालका लागि उक्त पदमा निर्वाचित भएका हुन् । निर्वाचित भएपछि उनले नेपाललाई अन्तर्राष्ट्रिय मञ्चमा स्थापित गर्ने आफ्नो प्रयासलाई थप ऊर्जा मिलेको बताए । कुँवर यसअघि क्यान महासंघको प्रतिनिधित्व गर्दै असोसियोमा सन् २०२२ देखि उपाध्यक्षको भूमिकामा थिए । नयाँ कार्यसमितिमा मलेसियाका अध्यक्ष स्टेन सिंह छन् । सिंहको नेतृत्वमा नेपाल, थाइल्यान्ड, कोरिया, हङकङ, म्यानमार र जापानका सूचना तथा सञ्चार प्रविधि क्षेत्रका प्रतिनिधि निर्वाचित भएका छन् ।"
जोन्टी भन्छन् क्रिकेटमा पूर्वाधार विकास महत्त्वपूर्ण,"(पोखरा)नेपाल प्रिमियर लिग (एनपीएल) कै महँगो टिम पोखरा एभेन्जर्सले पोखरावासीको समर्थन जुटाउन बिहीबार आयोजना गरेको र्यालीमा दक्षिण अफ्रिकाका लिजेन्ड क्रिकेटर जोन्टी रोड्स सहभागी भए । टिमको मेन्टरका रूपमा आएका उनी क्रिकेटप्रति पोखरावासीको लगाव देखेर उत्साही भए । पोखराको एक चक्कर लगाएर उनले रंगशालास्थित क्रिकेट मैदानको पनि अवलोकन गरे । उनले भारतको धर्मशालामा रहेको रंगशालालाई उत्कृष्ट भनिए पनि पोखरा रंगशाला विश्वकै उत्कृष्टमध्ये पर्ने बताए । पृष्ठभूमिमा हिमाल हेर्दै यहाँको रंगशालामा खेल्न मन छ, उनले भने, अन्तर्राष्ट्रिय क्रिकेटरहरू यहाँ आएर खेल्नुपर्छ । युवा क्रिकेटरलाई अवसरसँगै लगानी गर्न सकेमा मात्रै नेपाली क्रिकेटको भविष्य उज्ज्वल रहेको उनले सुनाए । उनले पोखरा र नेपाली क्रिकेटको भविष्यको हिस्सा हुन पाउँदा खुसी लागेको बताए । उनले क्रिकेटको विकासमा खेलाडीसँग पूर्वाधारलाई पनि उत्तिकै महत्त्व दिनुपर्ने बताए । एनपीएलको सिजन २, ३, ४ हुँदै जाँदा सुविधाहरू बढाउँदै जानुपर्छ । यसमा सबै सरोकारवालाले स्वामित्व लिनुपर्छ, उनी भन्छन्, क्रिकेट विकास खेलाडीसँग सम्बन्धित हो नै तर सबैभन्दा महत्त्वपूर्ण कुरा यो पूर्वाधार विकाससँग सम्बन्धित छ । उनले खेलाडी वा प्रशिक्षकलाई क्रिकेटको सबै कुराको ज्ञान हुन्छ भन्ने बुझाइ गलत रहेको बताउँदै आफू वरपरका मानिसबाट सिकेका अनुभव र ज्ञानलाई बाँड्न मात्रै नेपाल आएको सुनाए । एनपीएल जस्ता टुर्नामेन्टले नेपाली क्रिकेटलाई अझ अगाडि बढाउन मद्दत गर्ने उनको विश्वास छ । उनी भन्छन्, एनपीएलले नेपाली क्रिकेटको उचाइमात्रै बढाउँदैन, दिगो पर्यटन प्रवर्द्धन गर्छ । पहिलोपल्ट आयोजना हुन लागेको एनपीएलमा सहभागी पोखरा एभेन्जर्सले पोखराको विभिन्न भाग परिक्रमा गरी टिमको समर्थन जुटाएको हो । दक्षिण अफ्रिकाका लेजेन्ड खेलाडी एवं पोखरा एभेन्जर्स टिमका सल्लाहकार परामर्शदाता जोन्टी रोड्ससहित पोखरेली क्रिकेटप्रेमी र्यालीमा सहभागी थिए ।गण्डकी क्रिकेट संघ, कास्की क्रिकेट, पोखरा बाइकर्स ग्रुप, रोटरी क्लब अफ लेखनाथलगायत नौ संघसंस्थाले संयुक्त रूपमा पोखरामा आयोजित राइड विथ जोन्टी रोड्स मा सहभागिता जनाएका थिए । पोखराको फिस्टेल गेटबाट सुरु र्याली बैदाम, हल्लनचोक, जरेबर, जिरो किमी, सभागृह चोक, न्यूरोड, वीपीी चोक, महेन्द्रपुल,, रानीपौवा, हस्पिटल चोक, अमरसिंह चोक, पृथ्वीचोक, पोखरा एयरपोर्ट, मुस्ताङचोक हुँदै पुनः फिस्टेल गेटमा पुगेर सम्पन्न भएको थियो ।र्यालीपछि आयोजित पत्रकार सम्मेलनमा पोखरा एभेन्जर्सका अध्यक्ष सुवोध त्रिपाठीले क्रिकेटलाई उद्योगको रूपमा स्थापित गर्ने आफ्नो लक्ष्य रहेको बताए । एनपीएलले नेपाली क्रिकेटको भविष्यको बाटो कोरेको बताउँदै उनले पोखरा एभेन्जर्सले युवा खेलाडी उत्पादन गर्दै व्यावसायिक क्रिकेट अघि बढाउन उद्योगको रूपमा स्थापित गर्ने बताए । अहिले नै हामीले नाफाघाटाको कुरा गरेका छैनौं । हामी व्यावसायिक क्रिकेट खेलको विकास होस् भन्ने चाहन्छौं, उनले भने, यहाँ नाफा वा घाटाको विषय नै होइन । कुनै पनि व्यवसाय वा उद्योग स्थापित हुन समय लाग्छ । हामी क्रिकेट विकासका लागि आएका हौं । हामी त्यो मार्गमा अग्रसर हुन चाहन्छौं । उनले जलवायु परिवर्तनले नेपाली जनजीवनमा पारेको असरका सम्बन्धमा जागरण ल्याउन पोखरा एभेन्जर्सले आफ्नो जर्सी अनावरण मुस्ताङको लोमन्थाङ क्षेत्रमा गरेको बताए । अहिले जलवायु परिवर्तन समस्याको रूपमा देखिएको छ, उनले भने, हामी क्रिकेटमार्फत पर्यटन प्रवर्द्धनसँगै जलवायु परिवर्तन र हिमाली जनजीवनका देखापरेका असरलाई विश्वसामु पुर्याउन चाहन्छौं ।उनले प्रशिक्षक राजीव कुमारसहित १० दिनको क्लोज क्याम्प पोखरामै गर्ने जानकारी दिए । ट्यालेन्ट हन्टमार्फत एक आइकोनिक खेलाडी र गण्डकी हिरोजका लागि वर्षभर क्रिकेट खेल्न सक्ने ४ गरी ५ खेलाडी छनोट गरिने बताए । अनलाइन आवेदन खुला गरेपछि २ सय ५० भन्दा बढीले फारम भरिसकेको उनले बताए । तीमध्येबाट पोखरा रंगशाला बोलाएर छनोट गर्ने छौं, उनले भने, पछिसम्मै खेल्ने गण्डकीको हाम्रो टिम बनाउँछौं । चेन्नई सुपर किंग्सका फिल्डिङ तथा ब्याटिङ प्रशिक्षक रहेका राजीव कुमार पोखरासँग जोडिनुले टिमलाई थप बलियो बनाएको उनको भनाइ थियो ।"
नेपालको दोस्रो जित,"काठमाडौं (कास) नेपालले आईसीसी यू१९ महिला ट्वान्टी२० विश्वकप क्रिकेटको एसिया छनोटमा लगातार दोस्रो जित पाएको छ । नेपालले बिहीबार कुवेतलाई १ सय ०८ रनले पराजित हरायो । यूएईमा भइरहेको प्रतियोगितामा नेपालले आफ्नो पहिलो खेलमा बुधबार थाइल्यान्डमाथि जित पाएको थियो । टस जितेर ब्याटिङ रोजेको नेपालले अजमानस्थित द सेभेन रंगशालामा निर्धारित २० ओभर खेल्दै ८ विकेट गुमाई १ सय ३० रन बनायो । कप्तान पूजा महतोले सर्वाधिक ३४ रन बनाइन् । प्लेयर अफ द म्याच उनले ३८ बल खेल्दै ४ चौका प्रहार गरिन् । ओपनर साना प्रवीणले १८ बलमा ५ चौकासहित २५ रन बनाइन् ।् अर्का ओपनर सावित्री धामी र सोनी पाख्रिन समान ६ रनमा आउट भए । ज्योत्सनिका मरासिनीले १८ बलमा १ चौकासहित २३ र एलिशकुमारी यादवले १० बलमा १ चौकासहित १५ रन बनाए । सीमा केसी ४, रचनाकुमारी चौधरी शून्यमा आउट भए । कृष्मा गुरुङ १ र रिया शर्मा शुन्यमा अविजित रहे । चार खेलाडी रनआउट भएको नेपाली इनिङ्समा कुवेतबाट आयेशा इकवालले २, कप्तान जिफा जिलानी र अमिशा रामले ११ विकेट लिए । जबाफमा कुवेत १३ ओभरमा २२ रनमै अलआउट भयो । ओपनर जिलानीले १७ बलमा २ चौकासहित १२ रन बनाउनुबाहेक अन्यले दोहोरो स्कोर बनाउन सकेनन् । नेपालबाट रचना र सीमाले २२ विकेट लिए । रचनाले २ ओभरमा १ मेडन राख्दै ४ र सीमाले दुई ओभर नै मेडन राखिन् । पूजा, कृष्मा र मनीषाकुमारी उपाध्यायले ११ विकेट लिए ।"
बार्सिलोनाको शक्ति,"हार स्वीकार्न आर्सनललाई गाह्रोआर्सनलका प्रशिक्षक मिकेल आर्टेटा मान्छन्, इन्टर मिलानविरुद्धको १० आफ्नो क्लबका लागि स्वीकार्नै गाह्रो हार हो । यस्तो किनभन्दा आर्सनलले दाबी गरेका दुई पेनाल्टीको माग पूरा भएन । तर उल्टै आर्सनल इन्टरको पेनाल्टीमा पराजित रह्यो । खेलको एकमात्र गोल पहिलो हाफ सकिन लाग्दा भयो । यो पेनाल्टीबाट हाकान चालहाल्नुलोले गोल गरे । आर्टेटाको तर्क थियो, इन्टरले पाएको पेनाल्टीमा त्यो निर्णय आवश्यक छैन । तर आर्सनलले पाउनुपर्ने दुई पेनाल्टी निर्णय भने टोलीको पक्षमा रहेन । अर्को प्रिमियर लिग क्लब एस्टन भिल्ला भने पराजित रह्यो । यससँगै प्रतियोगितामा टोलीको लगातार तीन खेलको जित यात्रामा पूर्णविराम लाग्यो ।"
निश्चयजंग र अभानीलाई उपाधि,"काठमाडौं (कास) रोयल नेपाल गल्फ क्लब (आरएनजीसी) को युवा विकास कार्यक्रमका लागि स्रोत जुटाउन आयोजना गरिएको गल्फ प्रतियोगिता निश्चयजंग रायमाझी र अभानी राईले जितेका छन् । आरएनजीसी र रोटरी क्लब अफ हिमालयले संयुक्त यो प्रतियोगिता आयोजना गरेर गल्फर र खेलकुदप्रेमीको ध्यानकर्षण गराएको थियो ।निश्चयजंगले ३९ स्कोर गर्दै उपाधि जिते । झलेन्द्र भट्टराई ३८ स्कोरसहित उपविजेता बने । १३ वर्षीया प्रतिभाशाली खेलाडी अभानीले महिलातर्फको उपाधि जित्ने क्रममा ३३ स्कोर गरेकी थिइन् । उनको सफलताले युवा विकास कार्यक्रमलाई उत्कर्षमा पुर्याएको आयोजकको विश्वास छ । गीता गुरुङ ३१ स्कोरसहित उपविजेता बनिन् ।गजेन्द्र गुरुङले ३६ स्कोरसहित ग्रस, मदन राणाले ३१ अंकसहित सिनियर, सुमन लिम्बूले ३० अंकसहित सुपर सिनियर, सन्ध्या राईले २४ अंकसहित सिनियर महिलाको उपाधि जिते । ६० गल्फरले भाग लिएको प्रतियोगितामा फुन्टसोक नोर्बु लामाले सवार्धिक बर्डीको पुरस्कार पाए । उनले चार बर्डी गरे । रविन फुयालले क्लोजेस्ट टु द पिन र तरुण अग्रवालले स्ट्रेट ड्राइभको पुरस्कार पाए ।"

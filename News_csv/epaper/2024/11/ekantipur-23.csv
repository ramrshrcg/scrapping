शीर्षक,विवरण
"भारतपाकिस्तान स्वतन्त्र भए, बिखबहादुरको परिवार उतै अलमलियो","जगदीश्वर पाण्डे (काठमाडौं) सन् १९४३ फेब्रुअरी १२ को कुरा हो, गण्डकी क्षेत्रका बिखबहादुर तत्कालीन ब्रिटिस भारतको सेनामा भर्ती भए । अम्बाला (हालको भारतको हरियाणा प्रदेश) पुगेर भर्ती भएका उनलाई ब्रिटिस सेनाको आपूर्ति युनिटमा खटाइएको थियो । त्यतिबेला पूरै भारत (हालको भारत, पाकिस्तान र बंगलादेश) मा ब्रिटिस कम्पनीले राज गरिरहेको थियो । सन् १९४७ मा भारत र पाकिस्तान विभाजित भए । त्यसको एक वर्षअघि सन् १९४६ जुलाई ११ मै बिखबहादुर फिरोजपुर क्यान्टबाट सेवानिवृत्त भइसकेका थिए । भारतपाकिस्तान विभाजनका बखत उनी रावलपिण्डीको अटक अस्पतालमा कार्यरत थिए । साम्प्रदायिक दंगा चलिरहेका बेला बिखबहादुरले भारततिर जान खोजेका थिए तर त्यही अस्पतालमा काम गर्ने डा विहारीलालले केही दिनमा स्थिति सामान्य हुने भन्दै जागिर नछाड्न सल्लाह दिए । तर डा विहारीलाल आफैं पछि भारततर्फ पलायन भए । बिखबहादुर भने पाकिस्तानतिरै अड्किए । तिनै बिखबहादुरका सन्तान अहिले परिवारको नेपाल साइनो खोजिरहेका छन् । बिखबहादुरका छोरा हीरालाल यतिबेला पिताको पुर्ख्यौली थलो र नेपालीसँगको साइनो पत्ता लगाउन प्रयासरत छन् । हीरालालले आफ्ना बुबाका बारेमा भेटाएको एक मात्र लिखत दस्ताबेज हो, सैनिक सेवानिवृत्त कागज । त्यसमा बिखबहादुरका बाबुको नाम चनकबहादुर र उनी हिन्दु राजपूत लेखिएको छ । सैनिक सेवाबाट निवृत्त कागजातमा बिखबहादुको गाउँ पोखरा, हुलाक पोखरा, थाना पोखरा, रेलवे स्टेसन गोरखपुर र देश नेपाल रहेको उल्लेख छ । बिखबहादुर २८ वर्ष ५ महिनाको उमेरमा सैनिक सेवामा प्रवेश गरेका थिए । उनको जन्म भने सन् १९१५१६ तिर भएको उल्लेख छ ।बिखबहादुरले सैनिक सेवाकै क्रम रावलपिण्डीमा रहेको कमान्ड अस्पतालमा काम गरेका थिए । त्यही अनुभवका अधारमा निवृत्तिपश्चात् रावलपिण्डीको अटक रिफाइनरीको अस्पतालमा काम गर्नुभयो । उमेरका कारण सन् १९७४ मा त्यहीबाट अवकाशप्राप्त गर्नुभयो, हीरालालले भने । अम्बालाकी सोनी देवीसँग बिहे गरेका बिखबहादुरका ८ छोरा मदनलाल, लालबहादुर, मोहनलाल, किसनलाल, हीरालाल, छोटेलाल (हाल दिवंगत), रतनकुमार र दिलीपकुमार तथा ४ छोरी शकुन्तला देवी (हाल दिवंगत), कमला देवी, विमला देवी र कान्ता रानी छन् ।उनीहरू रावलपिण्डीलगायत पाकिस्तानका विभिन्न स्थानमा जीवनयापन गरिरहेका छन् । उनीहरू पाकिस्तानमा रहेका हिन्दु शिख समुदायसँग बिहेबारी र सामाजिक सम्बन्धमा छन् । बुबाको खोजी गरिरहेका हीरालाल पाकिस्तानी पत्रिका प्रकाशन समूह जंग का फोटो पत्रकार हुन् । अहिले पाकिस्तान हिन्दुशिख सामाजिक कल्याण परिषद्का अध्यक्षसमेत रहेका हीरालालले शिख धर्मका प्रवर्तक गुरु नानक देवको विचारबाट प्रभावित भएर नाम अगाडि सरदारसमेत जोडेका छन् । बुबा १९७० को दशकमै बित्नुभएको र उहाँका कागजपत्रमा हाम्रो पुर्ख्यौली नेपाल रहेको कारणले दूतावासमार्फत खोज्ने प्रयास गरेका हौं, ५६ वर्षीय उनले रावलपिण्डीबाट कान्तिपुरसँग भने, अहिले म पाकिस्तानी नागरिक हुँ । हालसम्म नेपाल गएको छैन । नेपाल जाने मन छ । तर नेपालमा आफन्त नै हुँदैनन् । आफन्तबारे थाहा पाइयो भने नेपाल गइहाल्ने मन छ ।आफू सानो छँदा नै बुबाको मृत्यु भएकाले धेरै कुरा गर्न नपाएका कारण पुर्ख्यौली घरबारे थाहा हुन नसकेको हीरालालको भनाइ छ । दाइहरूले बताएअनुसार बुबाले नेपालका बारेमा बताइरहनुहुन्थ्यो र आफन्त रहेको सुनाउनुहुन्थ्यो रे, बुबाले दाइहरूलाई बताएअनुसार काठमाडौंको डिल्लीबजारमा बसोबास गर्ने भरतमणिसँग फुपूको विवाह भएको थियो रे, उनले भने, नेपालमा हाम्रा केही नातेदार छन् कि भनेर इस्लामावादस्थित नेपाली दूतावासमा आग्रह गरेको थिएँ । पाकिस्तानमा आफ्नो जिम्मेवारी पूरा गरेर फर्केका तथा हीरालाललाई भेटेका पूर्वराजदूत तापस अधिकारी बिखबहादुरको सैनिक कागजातका अतिरिक्त उनका सन्तानबाट पाएका थप जानकारीअनुसार बिखबहादुरको घर नेपालको पश्चिम ३ नम्बर मा रहेको बताउँछन् । त्यतिबेला गण्डकी क्षेत्रतिरबाट भारतीय सेनामा भर्ना हुन जाने प्रचलन हुनाले युवा उमेरमा नै भारत गई भर्ती भएको अधिकारीले आकलन गरे ।पूर्वराजदूत अधिकारीले हीरालालसँग कुरा गर्दा र कागजपत्र हेर्दा बिखबहादुरको परिवार नेपालमै रहेको देखिने बताए । नेपालमा उनीहरूको परिवार वा आफन्त छन् कि भनेर खोज्न सरकारी तहबाट पनि सहयोग गरेका हौं, उनले भने ।"
रवि लामिछानेविरुद्ध चितवनमा पनि पक्राउ पुर्जी,"सहकारीमा ५२ करोड ३२ लाख ८५ हजार ३ सय ८ रुपैयाँ बचत जम्मा भएको चितवन प्रहरीको अनुसन्धानले देखाएको थियो । साहारा चितवन सहकारीमा ६ हजार ३ सय ३४ बचतकर्ता छन् । सहकारी संस्थाको बचत दुरुपयोगसम्बन्धी संसदीय छानबिन विशेष समितिले गीतेन्द्रबाबु (जीबी) राईले विभिन्न सहरमा सञ्चालन गरेका पाँच सहकारीबाट नियमविपरीत ६५ करोड रुपैयाँ गोर्खा मिडियामा लगेको निष्कर्ष निकालेको थियो । समितिले गत भदौ ३१ मा बुझाएको प्रतिवेदनमा गोर्खा मिडियाका अध्यक्ष जीबी राई, प्रबन्ध निर्देशक रवि लामिछाने, तत्कालीन सञ्चालकद्वय छविलाल जोशी र कुमार रम्तेलमाथि अनुसन्धान र कारबाहीका लागि सिफारिस गरिएको थियो । रम्तेल गत भदौमै पक्राउ परेर पुर्पक्षका लागि थुनामा छन्, राई फरार छन् । संसदीय छानबिन विशेष समितिको प्रतिवेदन कार्यान्वयनका जोशी गत असोज ६ मा र लामिछाने कात्तिक २ मा काठमाडौंबाट पक्राउ परेका हुन् ।"
फाल्डो गल्फ सिरिजमा सद्भावको फड्को,"सद्भावलाई त्रिभुवन विमानस्थलमा राष्ट्रिय खेलकुद परिषद्का सदस्य सचिव टंकलाल घिसिङ, नेपाल गल्फ संघका अध्यक्ष टासी घलेलगायतले स्वागत गरेका थिए । फाल्डोमा दोस्रो चरणको खेलले उपाधि यात्रामा ठूलो भूमिका खेलेको सद्भावले सुनाए । ४ अन्डरमा थिएँ, शटहरू राम्रो भएको थियो । मेरो एउटै कमजोरी भनेको पटिङ र एप्रोच शट थियो, तर मैले त्यो दिन यसमा निकै राम्रो गरें, उनले भने । फाइनल राउन्डमा सद्भाव दुई स्ट्रोकले पछाडि थिए । इगलपछि उनले स्कोर बराबरी गरे । दुई बोगीपछि उनी फेरि दुई स्ट्रोकले पछाडि परे । त्यसपछि ब्याक नाइनमा जाँदाको क्षणका बारेमा उनले भने, स्कोरलाई भेट्टाउँछु भन्ने लागेको थियो, त्यसका लागि धैर्य देखाउनुपर्ने थियो । मैले दुई शट गुमाए पनि पुनरागमन गर्न सकें । राम्रा खेलाडीहरूसँग खेल्ने अवसर पाउनु पनि आफ्ना लागि महत्त्वपूर्ण भएको सद्भावले बताए ।सद्भावका प्रशिक्षक अमेरिकाका क्रेग बोकिन हुन् । गत मेमा सद्भाव व्यक्तिगत प्रशिक्षणका लागि अमेरिका गएका थिए । त्यसयता बोकिन उनका प्रशिक्षक भएर जोडिएका हुन् । आबुधाबीमा प्रतियोगिता भइरहँदा सद्भावले आफ्नो खेलबारे प्रशिक्षकलाई अनलाइनबाट जानकारी गराएका थिए । बोकिनको प्रशिक्षणले आफूलाई परिपक्व बनाएको सद्भाव बताउँछन् । उनी फाल्डो सिरिजको उमेर समूहमा विजेता बनेर एसिया ग्रान्ड फाइनल, जुनियर दुबई डेजर्ट क्लासिक र अनिका इन्भिटेसनल युरोप प्रतियोगिताका लागि छनोट भएका छन् । उनी त्यसका लागि औपचारिक निमन्त्रणको प्रतीक्षामा छन् । विश्व गल्फका महान् खेलाडी एवं ६ पटकका विजेता निक फाल्डोले सन् १९९६ मा फाल्डो सिरिज स्थापना गरेका थिए । नेपाल गल्फ संघले फाल्डो फाउन्डेसनमार्फत २०१२ देखि फाल्डो जुनियर टुर च्याम्पियनसिप गर्दै आएको छ । यो प्रतियोगिता कोभिड महामारीपछि पहिलो पटक गत चैतमा भएको थियो, त्यसमा आफ्नो उमेर समूहमा विजेता बनेर उनी यूएईका लागि छनोट भएका थिए । त्यसअघि २०२० जनवरीमा भएको संस्करणमा सद्भावले १२१६ उमेर स्पर्धामा जित हात पारेका थिए । फाल्डोको सफलताले आत्मविश्वास बढाएको उनले बताए । डिसेम्बरमा भारतमा अल इन्डिया एमेच्योर च्याम्पियनसिप, त्यसपछि मलेसियन एमेच्योर च्याम्पियनसिप खेल्न जाने उनको योजना छ । उनी जतिसक्दो धेरै प्रतियोगितामा सहभागी भएर अनुभव बटुल्न चाहन्छन् । तत्कालै व्यावसायिक गल्फर बन्न नचाहेको उनले बताए । यसका लागि अझै २३ वर्ष पर्खने उनी बताउँछन् । सद्भावले विश्व नम्बर १ एमेच्योर गल्फर बन्ने लक्ष्य राखेका छन् । यो निकै चुनौतीपूर्ण भए पनि धैर्य गर्ने उनले बताए । हाल उनी विश्व एमेच्योर गल्फ वरीयतामा ४११ औं स्थानमा छन् । बुधबार प्रकाशन हुने नयाँ वरीयतामा उनले ठूलो फड्को मार्ने सम्भावना छ । जुनियरतर्फको यू१९ विश्व वरीयतामा भने सद्भाव १७ औं स्थानमा छन् ।सद्भावले एमेच्योर खेलाडी भएर सूर्य नेपाल टुरअन्तर्गत ३ वटा व्यावसायिक उपाधि जितिसकेका छन् । एमेच्योरतर्फ भने उनले उपाधिको संख्यामा अर्धशतक कटाइसकेका छन् । गत वर्ष नेपाल गल्फ संघले आयोजना गरेको एक अन्तर्राष्ट्रियसहित ८ प्रतिस्पर्धामा सद्भावले ६ उपाधि जितेका थिए, एउटामा उपविजेता भए । एक स्पर्धामा भने खेलेका थिएनन् । परिवारको साथले गर्दा नै यहाँ आइपुगेको सद्भाव बताउँछन् । उनी नेपाल प्रोफेसनल गल्फ संघका महासचिव दीपक आचार्यका छोरा हुन् । अमेरिकादेखि दुबईसम्म भएका मेरा खेल परिवारजनले हेर्दै आएका छन् । मेरो यात्रालाई गल्फ संघ, राष्ट्रिय खेलकुद परिषद्ले पनि सहयोग गर्दै आएका छन्, उहाँहरू प्रति आभारी छु, उनले भने ।"
परोपकारी जोडी प्रिट्ज्करको नेपाल यात्रा,"परोपकारी जोडी टम र मार्गट प्रिट्ज्कर ५० वर्षअघि पहिलो पटक नेपाल आएका थिए । त्यही बिन्दुमै हो यो जोडीले नेपाल र नेपालीप्रति गहिरो माया फेला पारेको । व्यावसायिक काममा डटिरहँदा पनि उनीहरूले सँगसँगै परोपकारी सेवा पनि जारी राखे । टम हयात होटल्स कर्पोरेसनका कार्यकारी अध्यक्ष हुन् । र, मार्गट एस्पेन इन्स्टिच्युट बोर्ड अफ ट्रस्टीकी अध्यक्ष हुन् । उनीहरूले अन्य संस्थामा रहेर पनि मानवताका लागि सेवा गरिरहेका छन् । दुई जना मिलेर अरू धेरै परोपकारी सेवामा पनि लागेका छन् । उनीहरू यति नम्र र शालीन छन्, उनीहरूको स्वभाव हेर्दा जो कसैलाई लाग्छ कति विनम्र, कति साधारण । उनीहरूको आत्मीय व्यवहारले उनीहरूको व्यावसायिक कदलाई थप बलियो बनाएको महसुस हुन्छ । भौतिकवादी सुखसयलमा सहजै जीवनयापन गर्न सक्ने उनीहरूले आफ्नो जीवन परोपकार र समुदायलाई दिइरहेका छन् । सुख सयलमा रमाउनुभन्दा उनीहरू परोपकारमै बढी दत्तचित्त छन् । मार्गटले नेपालमा आफ्ना प्रारम्भिक अनुभव सुनाइन् । उनले आफ्ना कुरा राखिरहँदा उनको आवाज भावनाहरूले भरिपूर्ण सुनियो । भनिन्, दशकअघि आकर्षक हिमाली क्षेत्रको पदयात्रा गर्दा हामीले जटिल रोगबाट पीडित धेरै नेपाली भेट्यौं । उनीहरूले पछाडि ढाडको समस्या र जोर्नीहरूको समस्यासँग संघर्ष गरेका रहेछन् । त्यसले उनीहरूलाई सामान्य रूपमा हिँडडुल गर्न नसक्ने र घरमै सीमित रहनुपर्ने बाध्यता थियो ।नेपालीहरूको यस्तो कष्टकर जीवन देखेर प्रिट्ज्कर जोडीको मन छोयो । जसले गर्दा आफूहरूले भेटेका व्यक्तिहरूको जीवनमा फरक पार्ने इच्छा जगायो । त्यही बेलादेखि टम र मार्गटले नेपालीहरूको अवस्था सुधार गर्ने उद्देश्यले परोपकारी प्रयासहरूमा आफूलाई समर्पित गर्दै आएका छन् । सन् २००९ मा मार्गटले घाँटीमा एक गम्भीर समस्याको सामना गर्नुपर्यो । उनलाई उपचारका लागि अमेरिकाको सिकागोस्थित डा भिक्टोरिया ब्रान्डरकोमा लगिएको थियो । डा ब्रान्डरले डा डेभिड स्टलबर्गसँग मिलेर सन् २००५ मा अपरेसन वाक सिकागो को सहस्थापना गरेका थिए । जसले कम्मर (हिप) र घुँडा प्रतिस्थापन शल्यक्रिया निःशुल्क उपलब्ध गराउँथ्यो । त्यो गैरनाफामूलक चिकित्सा संस्था हो । अशक्तता घटाएर विश्वव्यापी रूपमा रहेका बिरामीहरूको जीवनस्तरलाई सुधार गर्नु अपरेसन वाक सिकागो को लक्ष्य हो । यसले आफ्नो स्थापनाकालदेखि नै धेरै देशका बिरामीलाई उनीहरूको आवश्यकताअनुसार उपचार गरेर जीवन परिवर्तन गर्ने काम गरेको छ, डा स्टलबर्गले भने । उक्त संस्थाको टोली सन् २००९ देखि नेपाल आएर यहाँका बिरामीको शल्यक्रिया गर्दै आएको छ ।डा ब्रान्डरसँग आफ्नो उपचारका क्रममा मार्गटले संस्थाको मानवीय कार्यबारे जानकारी पाएकी थिइन् । नेपालमा समेत उक्त संस्थाले गरेको कामले मार्गटको विशेष ध्यान खिच्यो, जुन संस्थालाई मार्गटले आफ्नो हृदयमा पहिल्यैदेखि राखिरहेकी थिइन् । संस्थाको समर्पण र उसले गरिरहेको कामबाट उनी प्रभावित भइन् । त्यही उत्प्रेरणाकै कारण मार्गटले अपरेसन वाक सिकागो हिँडेको पाइलामा सक्रिय रूपमा सहयोग गर्ने प्रतिबद्धता जनाइन् । उक्त संस्थासँगको संलग्नताले नेपालसँग मार्गटको सम्बन्धलाई अझ गहिरो बनाउने काम गरेको छ । त्यसपछि नेपाल र नेपालीप्रतिको मायालाई थप बलियो बनाउनेतर्फ पनि मार्गट लागिरहिन् । सन् २००९ देखि अपरेसन वाक सिकागो ले नेपाल अर्थोपेडिक अस्पतालसँगको सहकार्यमा नेपालका विपन्नता बिरामीहरूलाई अत्यावश्यक हेरचाह उपलब्ध गराउन सहयोग गरेको छ । नेपालमा गुणस्तरीय अर्थोपेडिक हेरचाह प्रदान गर्ने लक्ष्यका साथ एक परोपकारी संस्थाका रूपमा सन् १९९८ मा नेपाल अर्थोपेडिक अस्पताल स्थापना गरिएको थियो, जसले आवश्यक परेका तथा विशेषगरी विपन्न मानिसलाई सहयोग पुर्याउँदै आएको छ । अस्पतालले आफ्नो स्थापनाकालदेखि नै नेपालका जनताका लागि अत्याधुनिक अर्थोपेडिक उपचारलाई सुलभ र सहज बनाउने लक्ष्य राखेको छ, अस्पतालका प्रशासकीय प्रमुख धीरज मैनाली भन्छन्, जसमध्ये धेरै जना पहिल्यैदेखि नै यस्ता चिकित्सा सेवाबाट वञ्चित छन् । देशमा विशेषगरी अर्थोपेडिक हेरचाहको बढ्दो माग पूरा गर्न अस्पतालको सुरुवात गरिएको हो । यसको क्षमता एक सय शय्या छ । नेपालको मुख्यतः न्यून आय भएका जनसंख्याको पहुँचमा रहनु र उच्च गुणस्तरीय हेरचाह प्रदान गर्नुमा यसको विशेष ध्यान छ ।सीमित स्रोतहरूसँग संघर्ष गर्दै गरिबीमा बाँचिरहेका धेरै नेपालीमा अस्पतालको सहज उपलब्धता दिलाउन स्वास्थ्य सेवा प्रदान गर्न यसले महत्त्वपूर्ण भूमिका खेल्दै आएको छ । प्रिट्ज्कर जोडीले नेपालमा स्वास्थ्य सेवा सुधारका लागि आवश्यक विषयको पहललाई सहयोग गर्न प्रिट्ज्कर अर्थोपेडिक कोष स्थापना गरेर सञ्चालन गर्दै आएको छ । यो अनुदान कार्यक्रम विशेष गरी संयुक्त प्रतिस्थापन शल्यक्रियाको सबैभन्दा महत्त्वपूर्ण अवरोधहरूमध्ये एकलाई सम्बोधन गर्न डिजाइन गरिएको डा भिक्टोरिया ब्रान्डरले जनाए । यसमा विशेषगरी हिप (कम्मर) र घुँडा प्रत्यारोपणको उच्च लागतलाई सम्बोधन गरिन्छ । यस कार्यक्रमले धेरै गरिबका लागि आर्थिक बोझ कम गर्न र जीवन परिवर्तन गर्ने अर्थोपेडिक हेरचाहमा पहुँच पुर्याउन र सक्षम बनाउन सघाउँछ, डा ब्रान्डरले भने । कोषको उद्देश्य उन्नत चिकित्सा उपचार जस्तै हिप र घुँडा प्रतिस्थापन, कमजोर व्यक्तिहरूलाई थप पहुँचयोग्य बनाउनु हो, जसले खर्च गर्न असमर्थ व्यक्तिहरूलाई सहयोग पुर्याउने डा ब्रान्डर बताउँछन् । जनवरीदेखि कार्यक्रमले यी आवश्यक प्रत्यारोपणहरूको लागतमा अनुदान दिन र नेपाल अर्थोपेडिक अस्पतालमा शल्यक्रिया हुन सक्ने सुनिश्चितता गर्न अनुदान वितरण सुरु गर्नेछ, डा ब्रान्डरले भने । दस वर्षअघि डा स्टलबर्ग र डा ब्रान्डरले नेपालमा यस कार्यक्रमलाई दीर्घकालीन रूपमा अघि बढाउन यहाँका शल्यक्रिया गर्ने चिकित्सकलाई सिकाउनुपर्छ भन्ने महसुस गरे । जुन नेपालीले नेपालीको ख्याल राख्ने उपयुक्त उपाय थियो । सिकाउनु भनेको किताब लिएर बसेर शल्यक्रिया कसरी गर्ने भनेर देखाउनु मात्र होइन । सुरुमा, एक्सरे र बिरामीको परीक्षाको समीक्षा गर्छौं । र, हामीले के हेर्ने आशा गर्न सक्छौं भनेर छलफल गर्छौं । त्यसपछि हामीसँगै केसहरूमा काम गर्छौं । त्यसैले हामी शल्यक्रियाको समयमा विभिन्न प्रविधि र दृष्टिकोणमा काम गर्छौं । त्यसपछि हामीले फेरि के गर्यौं र के देख्यौं भनेर समीक्षा गर्छौं । यसरी हामी नेपाली चिकित्सकलाई सिकाइको अनुभव दिन्छौं, नेपाल अर्थोपेडिक अस्पतालमा स्वयंसेवकका रूपमा आएका सिकागोस्थित इलिनोइसका अर्थोपेडिक सर्जन रवि बस्यालले भने । जसले गर्दा विगतका वर्षमा उनीहरूले सिकाएका नेपाली सर्जन अहिले हिप र घुँडा प्रतिस्थापन शल्यक्रिया गर्न पूर्ण रूपमा सक्षम छन् ।नेपाल अर्थोपेडिक अस्पतालमा उपचाररत सञ्जु थापा दुई दशकअघिदेखि घुँडाको समस्याबाट पीडित थिइन् । आफ्नो घुँडाको सही उपचार होस् भन्ने आशामा उनी धेरै ठाउँ पुगिन् । तर कुनै फाइदा भएन । जब मलाई यो अस्पतालमा ल्याइयो, मेरो घुँडाको शल्यक्रिया भयो । र, म अहिले आरामसँग जीवन बिताइरहेकी छु । दुई दशकपछि म अब राम्ररी हिँड्न सक्ने भएकी छु, थापा भन्छिन् ।आफूहरूले नेपालमा सञ्चालन गरिरहेको सबैभन्दा प्रभावकारी परोपकारी कार्यमध्ये यो एक रहेको टमको टिप्पणी छ । हिँड्न सक्छु भन्ने कहिल्यै नसोचेका मानिस जुरुक्क उठेर हिँड्न सक्छन्, उनले भने, यो साँच्चै जीवन परिवर्तन हो । नेपाल अर्थोपेडिक अस्पतालको हिप र घुँडा प्रतिस्थापनको शल्यक्रिया क्षमता राम्रो रहेको डा ब्रान्डरको दाबी छ । मेरै उदाहरण लिनुहुन्छ भने पनि मलाई यहाँ आफ्नो हिप प्रतिस्थापन गर्न कुनै समस्या हुने छैन, उनले भने । जब हामी अमेरिकामा हिप र घुँडा प्रतिस्थापनको शल्यक्रिया गर्छौं, यसले व्यक्तिको जीवनशैली परिवर्तन गर्छ । तर नेपालमा यसले एक व्यक्तिको मात्र होइन, उनीहरूको परिवारको जीवन बचाउने बस्यालको भनाइ छ । त्यसकारण शल्यक्रियाको प्रभाव यहाँ बढी छ, उनले भने, स्वास्थ्य सेवा, शिक्षा आदि सबै क्षेत्र मलाई लाग्छ यिनमा परोपकारले ठूलो महत्त्वपूर्ण भूमिका खेल्छ । सरकारले अझै पनि आफ्नो काम गर्नुपर्छ । तर जब परोपकारी सहयोग त्यसमा थपिन्छ, त्यो झन् अपूर्व हुने मार्गट बताउँछिन् ।"
चीन भ्रमणको आलोचना गर्नेप्रति ओली आक्रोशित,"प्रधानमन्त्री केपी शर्मा ओलीले मंसिर १७ देखि हुन लागेको आफ्नो चीन भ्रमणसम्बन्धी टिप्पणीमा असन्तुष्टि जनाएका छन् । शुक्रबार राजधानीको दरबारमार्गमा एमालेले गरेको जागरण सभा मा चीन भ्रमणको विषयमा आलोचना गर्नेलाई ओलीले वाहियात र कायर भएको टिप्पणी गरेका हुन् । प्रधानमन्त्री ओली आफ्नो पहिलो औपचारिक विदेश भ्रमणको रूपमा चीन जान लागेका छन् । धेरैजसो नेपाली प्रधानमन्त्रीले भारतबाट आफ्नो पहिलो विदेश भ्रमण सुरु गरेको विगत भएकाले अहिले ओलीले गर्न लागेको चीन भ्रमणको विषयमा टीकाटिप्पणी भएको हो । सभामा ओलीले नेपालका प्रधानमन्त्रीले कुन देशको भ्रमण गर्ने भन्ने कुनै नीति नभएको उल्लेख गर्दै भ्रमणको विषयमा भएका टिप्पणीप्रति असन्तुष्टि जनाए ।कतिले के के न व्यवसाय भेट्टाएजस्तो गरेर पहिले कता जानुपर्ने ? कता गयो । अपरिपक्व भयो । कस्तो हुन्छ परिपक्व भन्या ? उनको भनाइ थियो, धर्मशास्त्रमा लेख्या छ कि ? संविधानमा लेख्या छ कि ? कानुनमा लेख्या छ कि ? संयुक्त राष्ट्रसंघको बडापत्रमा छ कि ? कहाँचाहिँ बडा परिपक्वता भेट्टाउनुहुन्छ ? यी वाहियात, कायर कुरा हुन् । छिमेकीसँग सन्तुलित सम्बन्ध कायम गर्न केन्द्रित हुने उल्लेख गर्दै उनले आफ्नो चीन भ्रमण सफल हुने दाबीसमेत गरे । पोखरा अन्तर्राष्ट्रिय विमानस्थल निर्माणका लागि चिनियाँ बैंकबाट लिएको ऋण मिनाहाको चर्चा चलिरहेका बेला सरकारले सकेसम्म कतैको ऋण लिन नचाहेको ओलीले बताए । सबैको राय र सुझावका आधारमा संविधान संशोधन गरिने उनको भनाइ थियो ।प्रधानमन्त्री ओलीले सरकार २०८४ को निर्वाचनसम्म टिक्ने दोहोर्याउँदै कांग्रेसएमाले प्रतिस्पर्धी पार्टी भए पनि लोकतन्त्र र संविधानमाथि षड्यन्त्र हुन थालेकाले सहकार्य गरेको तर्क गरे । सरकार बन्दै बन्दैन भनिन्थ्यो, बन्यो । विश्वासको मत पाउँदैन भनियो, त्यो पनि पायो । दसैं देख्दैन भनियो, मनायो । मंसिर देख्दैन, त्यो पनि कट्यो । भाका राख्दै छन् फागुन, उनले भने, फागुन होइन ०८४ मंसिरको चुनावसम्म अहिलेको समीकरण कायम रहन्छ । आफ्नो कार्यकाल २०८३ असारसम्म र त्यसपछि कांग्रेस सभापति शेरबहादुर देउवा २०८४ को आम निर्वाचनसम्म प्रधानमन्त्री हुने उनले बताए ।मुलुकको अर्थतन्त्रलाई खलबल्याउन कम्बोडियाको टेलिकममा आफ्नो लगानी रहेको अफवाह फैलाइएको भन्दै ओलीले आपत्ति जनाएका छन् । उनले यसबारे तथ्यसहित बहस गर्न चुनौती दिए । भन्दिए त भयो नि, कम्बोडियामा ३२ हजार करोड, २१ हजार करोड डलर, स्विस बैंकमा यत्ति हजार ? तपाईंहरू त हेर्न जानुहुन्न । यस्ता फाल्तु कुराहरू गरेर केही छैन । देशको अर्थतन्त्र र मौद्रिक नीतिलाई खलबल्याउन र ध्वस्त बनाउन यस्ता कुराहरू भएका हुन्, उनले भने । ओलीले मेडिकल व्यवसायी दुर्गा प्रसाईंप्रति लक्षित गर्दै समाजमा भ्रम फैलाएको बताए । बैंकको ऋण तिर्नुपर्दैन भनेर कोही कराएर हिँड्छन् । बैंकको ऋण लिएपछि तिर्नु पर्दैन ? उनले भने, उद्यमी, व्यवसायी, मारवाडीलाई खेद्न अभियान चल्छ ? यो केका लागि ? साम्प्रदायिक विद्वेष मच्चाउने, अर्थतन्त्र ध्वस्त पार्ने यस प्रयासका लागि । प्रमुख प्रतिपक्ष दल माओवादीलाई संकेत गर्दै तथ्यका आधारमा बहस गर्न तयार रहेको उनले बताए । कसले अकुत सम्पत्ति थुपारेर आज अर्बौंका मालिक कसले बनाएको छ ? बहस गर्न हामी तयार छौं, उनले भने । विद्युत् प्राधिकरणका प्रबन्ध निर्देशक कुलमान घिसिङप्रति संकेत गर्दै ओलीले विद्युत् महसुल उठाउन नसकेर लाइन काटेर उद्योग बन्द गराउने कार्य गरेको आरोप लगाए । बक्यौता नउठाउने अनि विद्युत्का लाइन काट्ने ? अहिले सरकारले भनिरहेको छ, बक्यौता उठाऊ । विद्युत् आयोगले जे भनिरहेको छ टीओडी बिलअनुसार पैसा असुल गर, ओलीको भनाइ थियो, लाल आयोगको प्रतिवेदन कार्यानन्वयन गरेर विद्युत् महसुल उठाऊ । त्यो नगर्ने ? देशका उद्योग बन्द गरिदिने ? मजदुर बेरोजगार गरिदिने । निर्यात बन्द गरिदिने । यस प्रकार षड्यन्त्र भइराख्या छन् ।ओलीले ठग र अपराधमा संलग्नहरूलाई कारबाही गरेरै छाड्ने बताए । सहकारी ठगीमा अनुसन्धानका लागि हाल प्रहरी हिरासतमा रहेका राष्ट्रिय स्वतन्त्र पार्टीका सभापति रवि लामिछानेलाई लक्षित गर्दै चोरले प्रहरी हाकिमलाई हप्काएजस्तो काम भइरहेको उनले दृष्टान्त दिए । कुनै पनि खालको अपराध, अराजकताहरू जे पनि बोल्न, चरित्र हत्या गर्न पाइने, घृणा फैलाउन पाइने । यो कुरा नेपाली समाजलाई स्वीकार्य छैन । यहाँ त उल्टै सहकारीमा ठगेको कतिकति प्रमाणहरू छन् । आफैं सहकारी ठगी गर्ने, अरूलाई मुख छाड्ने ? उनले भने, कुनै पनि प्रकारको भ्रष्टाचार सह्य हुने छैन । कुनै पनि प्रकारको ठगी सह्य हुने छैन । कुनै पनि प्रकारको मानव तस्करी सह्य हुने छैन ।सभामा एमाले महासचिव शंकर पोखरेलले राजनीतिक अस्थिरताका कारण मुलुक नबनेको बताए । बहुदलीय व्यवस्था स्थापनाका ३५ वर्षमा हामीले २८ भन्दा बढी प्रधानमन्त्री बेहोरिसकेका छौं । एउटा प्रधानमन्त्रीले औसतमा सवा वर्ष पनि काम गर्न पाउँदैन, उनले भने ।"
सत्तारूढ दलको प्रदर्शनले सर्वसाधारणलाई सास्ती,"सत्तारूढ दल एमालेले सडकमा शक्ति प्रदर्शन गर्दा राजधानीका सर्वसाधारणले सास्ती भोगेका छन् । प्रदर्शनका कारण शुक्रबार दिउँसो ट्राफिक व्यवस्था अस्तव्यस्त भएको थियो । जामका कारण विद्यालयबाट घर फर्किरहेका बालबालिकालगायत सर्वसाधारण सास्ती पाएका थिए ।एमालेले अराजकताविरुद्ध गरेको जागरण सभाले सडकमा अर्को अराजकता उत्पन्न गरेको राजनीतिशास्त्रका प्राध्यापक कृष्ण पोखरेलले टिप्पणी गरे । सडकमा प्रदर्शन गर्नु सत्ताको चरम दुरुपयोग हो । सरकारले कामले जनताको चित्त बुझाउने हो, उनले भने, सडक प्रतिपक्षको हो । प्रश्न सरकारसँग गरिन्छ । सरकारले प्रश्नको जवाफ दिने हो । अहिले जे गरियो, योभन्दा हास्यास्पद अरू हुन सक्दैन । शिक्षाविद् केदारभक्त माथेमाले राजनीतिक दलहरूले शक्ति प्रदर्शनका नाममा सर्वसाधारणलाई दुःख दिनु गलत भएको बताए । यसले दलहरूप्रति नकारात्मक भावना उत्पन्न भएको उनको भनाइ छ । प्रदर्शन गर्ने दलहरूको अधिकार भए पनि सडक प्रदर्शनले जनताले ठूलो दुःख पाउँछन् भन्ने बुझ्दैनन्, उनले भने, ससाना बालबालिकाहरू स्कुलबाट घर फर्केने बेला दुःख पाउँछन् भन्ने विषयमा संवेदनशील हुनुपर्थ्यो ।एमाले प्रचार विभाग प्रमुख राजेन्द्र गौतमले सर्वसाधारणलाई सकेसम्म कम सास्ती हुने गरी सभा गरेको दाबी गरे । सरकार र एमालेविरुद्धको भ्रम चिर्न सभा आयोजना गरिएको हो, उनले भने, लोकतन्त्रमा आलोचना गर्न पाइन्छ । रचनात्मक र सकारात्मक आलोचना स्विकार्छौं । सर्वसाधारणलाई कम दुःख होस् भनेर दरबारमार्गमा सभा राखिएको हो ।"
महानगरद्वारा एक लाख जरिवाना,"जागरण सभाका क्रममा सडकमा फोहोरमैला गरेको भन्दै काठमाडौं महानगरपालिकाले एमालेलाई एक लाख रुपैयाँ जरिवाना तोकेको छ । एमालेले शुक्रबार काठमाडौं उपत्यकास्तरीय प्रदर्शन तथा दरबारमार्गमा जागरण सभा सकेलगत्तै वातावरण प्रदूषण गरेको भन्दै महानगरले जरिवाना रकम तोकेर पत्राचार गरेको हो । महानगर प्रहरीका निरीक्षक लीलाराज गाछाले हस्ताक्षर गरेर एमाले केन्द्रीय कार्यालयलाई पठाइएको पत्रमा भनिएको छ, मंसिर ७ गते काठमाडौं महानगरपालिका१, दरबारमार्गस्थित खुला सडकमा जागरण सभा गर्ने क्रममा सडक तथा सडकपेटीमा जथाभावी फोहोरमैला गरी वातावरण प्रदूषण गरेकाले फोहोरमैला व्यवस्थापन ऐन, २०६८ र काठमाडौं महानगरपालिकाको आर्थिक ऐन २०८१ बमोजिम १ लाख रुपैयाँ जरिवाना गरिएको व्यहोरा निर्देशानुसार अनुरोध गर्दछु । महानगरपालिकाले फोहोरमैला व्यवस्थापनसम्बन्धी ऐनविपरीत कार्य गर्नेहरूलाई यसअघि पनि जरिवाना गर्दै आएको छ । महानगरपालिकाले कानुनबमोजिम सर्वसाधारणलाई पनि यसअघि नै यही रकम बराबर कारबाही गरेको छ । अस्पताल र अन्य व्यापारिक प्रतिष्ठानहरूलाई पनि कारबाही गरेको छ । त्यहीअनुसार कानुनको कार्यान्वयन गर्ने हेतुले एमालेलाई पनि जरिवाना गरिएको हो, महानगरका एक कर्मचारीले भने । फोहोरमैला व्यवस्थापन ऐन २०६८ अनुसार आफ्नो क्षेत्रभित्रको फोहोरमैला व्यवस्थापन र प्रदूषण नियन्त्रण गर्ने अधिकार स्थानीय तहलाई उक्त ऐनको दफा ३९ ले सार्वजनिक स्थानमा फोहोरमैला गर्नेलाई ५ हजार रुपैयाँदेखि १ लाख रुपैयाँसम्म जरिवाना हुने व्यवस्था गरेको छ ।"
प्रदेश र स्थानीय सडक स्तरोन्नतिमा विश्व बैंकको सहयोग,"विश्व बैंकको सहयोगमा प्रदेश र स्थानीय तहमा पाँचवर्षे सडक सुधार कार्यक्रम सञ्चालन गरिने भएको छ । प्रादेशिक तथा स्थानीय सडक सुधार कार्यक्रम (पीएलआरआईपी) अन्तर्गत विश्व बैंकको र नेपाल सरकारको १६ अर्ब ६४ करोडको लागतमा कर्णाली, मधेश र सुदूरपश्चिम प्रदेशमा उक्त कार्यक्रम लागू गरिनेछ । कार्यक्रम सञ्चालन गर्न सहरी विकासमन्त्री प्रकाशमान सिंह तथा सम्बन्धित प्रदेशका भौतिक पूर्वाधारमन्त्रीहरूको उपस्थितिमा बिहीबार काठमाडौंमा समझदारीपत्रमा हस्ताक्षर गरिएको छ । सहरी विकास मन्त्रालय, प्रदेश र स्थानीय तहका प्रमुखहरूबीच हस्ताक्षर गरिएको हो । सडक सुधारका लागि विश्व बैंकले १० करोड र सरकारले २ करोड ८० लाख अमेरिकी डलर खर्च गर्नेछन् । बैंकले सफ्ट लोनअन्तर्गत सहयोग गरेको हो । आवधिक मर्मत, नियमित मर्मत, स्तरोन्नति र नयाँ बनाउनेसमेत करिब ३१ सय किमि सडक क्षेत्रमा उक्त रकम खर्च गरिनेछ । मन्त्रालयका अनुसार प्रदेश र स्थानीय सरकारले प्रत्यक्ष रूपमा विकास साझेदारसँग सम्झौता गर्न मिल्दैन । त्यसैले केन्द्रीय सरकारले प्रदेश र स्थानीय तहमार्फत खर्च गर्ने गरी कार्यक्रम अघि बढाएको हो । संघीय सरकार र विश्व बैंकबीच अगस्ट २, २०२४ मा सम्झौता भइसकेको छ । प्रादेशिक सडक सञ्जालको सुधार गर्दै स्थानीय तहको केन्द्रमा सडक पहुँच पर्याउने रणनीति तयार गरेर सहयोग रकम खर्च गरिनेछ । सहरी विकास मन्त्रालयका अनुसार तीनै प्रदेशको सय किमि सडक नयाँ निर्माण गरे स्थानीय तहको वडा कार्यालय जोडिनेछ । त्यस्तो सडक बाह्रै महिना सञ्चालन हुने गरी निर्माण गरिनेछ । प्रादेशिक सडक दुई सय किमिको स्तरोन्नति र तीन सय किमिको आवधिक मर्मत गरिने पीएलआरआईपीका कार्यक्रम प्रमुख तथा सहसचिव माधवप्रसाद भट्टराईले जानकारी दिए । उनका अनुसार ती प्रदेशमा २ हजार ५ सय किमि सडकको नियमित मर्मत सम्भार गरिनेछ । कार्यक्रमअन्तर्गत सडक पूर्वाधार निर्माण एजेन्सीहरूको क्षमता विकाससमेत गरिनेछ । तीनवटै प्रदेशमा ७० किमि सडक स्तरोन्नतिका लागि विस्तृत परियोजना प्रतिवेदन (डीपीआर) तयार भइसकेको छ । सडक योजनाहरूको सञ्चालनका लागि केन्द्रीय मातहतमा केन्द्रीय कार्यक्रम इकाइ (सीपीसीयू) तथा प्रदेशमा भौतिक पूर्वाधार विकास मन्त्रालय मातहतमा प्रादेशिक आयोजना व्यवस्थापन इकाइ (पीपीएमयू) गठन गरिएको छ । स्थानीय तहले समन्वय र सहजीकरण गर्नेछन् । पहिलो चरणमा मधेश प्रदेशअन्तर्गत धनुषाको हंसपुर र सबैला गाउँपालिका तथा महोत्तरीको सोनमा गाउँपालिका छनोट गरिएको छ । कर्णाली प्रदेशअन्तर्गत दैलेखको डुंङ्गेश्वर, हुम्लाको अदानचुली, कालीकोटको महावै तथा डोल्पाको छार्कास ताङसोङ गाउँपालिकालाई कार्यक्रम सञ्चालनका लागि छनोट गरिएको छ । त्यस्तै सुदूरपश्चिम प्रदेशअन्तर्गत कैलालीको चुरे, कञ्चनपुरको लालझाडी, बझाङको सैपाल र बैतडीको सिगास छनोटमा परेका छन् । यी सडकहरू स्तरोन्नति र नयाँ निर्माणका लागि छनोट भएका हुन् । कार्यक्रममा परियोजनासम्बन्धी प्रतिवेदन सार्वजनिक गर्दै सहरी विकासमन्त्री सिंहले संघीयताको सफलताका लागि विकासमा तीनै तहका सरकारले मिलेर काम गर्नुपर्ने बताए । उनले सडक नै मुलुकको विकासको मूल आधार भएकाले संघ सरकारले प्रदेश र स्थानीय तहलाई सहयोग गर्दै जाने बताए । मधेश प्रदेशमा भौतिक विकासमन्त्री सरोजकुमार यादवले संघीयताको औचित्य पुष्टि गर्न काम गरेर देखाउनुपर्ने बताए । उनले मधेशमा पनि सडक सञ्जालको विस्तार हुन नसकेको बताए । कर्णाली प्रदेशका पूर्वाधारमन्त्री शेरबहादुर बुढाले आफ्नो प्रदेशका धेरै स्थानीय तहमा सडक नपुगेको बताए । सुदूरपश्चिम प्रदेशको भौतिक विकासमन्त्री सुरेन्द्रबहादुर पालले विश्व बैंकको सहयोग प्रदेशको सडक सञ्जालको विकासमा महत्त्वपूर्ण खुट्किलो हुने बताए । विश्व बैंकका प्रतिनिधि विज्ञान प्रधानले पहिलो चरणको कार्यक्रम सफल भएमा दोस्रो चरणमा पनि सहयोग गर्न सक्ने आधार बन्ने बताए । पहिलो चरणको कार्यक्रम आर्थिक वर्ष २०८४०८५ मा पूरा गर्ने लक्ष्य राखेको सहरी विकास सचिव मणिराम गेलालले जानकारी दिए । गेलालले केन्द्र सरकारले स्रोत व्यवस्थान गरेकाले कार्यान्वयनमा प्रदेश र स्थानीय तहको भूमिका महत्त्वपूर्ण हुने बताए । उनले सञ्चालन हुने परियोजनाहरू म्याद थप्नुपर्ने अवस्था नआउने गरी काम गर्न अनुरोध गरे ।"
"पीडित जोखिमयुक्त बस्तीमै, सरकार विवरण संकलनमै","जाउँ कहाँ गाउँ छाडी, लुक्ने सहर देख्या छैन ठूलो महल बनाई बस्ने, त्यो नि मेरो रहर होइन भत्किएको छाप्रो माथि, छाना कहिले होलाबिहान साँझ टन्न पेटमा, खाना कहिले होला गायक तथा संगीतकार सुरज पण्डितले २ वर्षअघि बजारमा ल्याएको रेलको बाटो २ गीतमा उल्लेखित हरफजस्तै अवस्था छ, पनौती नगरपालिका२ स्थित नाँगीडाँडा मैखोरियाका ४३ वर्षीय विष्णुबहादुर तामाङको । गत असोज दोस्रो साताको पहिरोले उनको आँगन क्षत्विक्षत् बनाएको छ । विकल्प नभएपछि डेढ महिनादेखि उनको परिवार जोखिमकै बीच त्यही घरमा बसिरहेको छ ।दैलोमा पाइला राख्नुभन्दा पहिले नै होसियार हुनुपर्छ । पाइला चिप्लिए, पहिरोमा खस्ने डर छ । जोगिएर ओहोरदोहोर गर्नुपर्छ । केटाकेटीलाई जोगाउन त कठिन छ, उनले भने । आँगनमा खसेको पहिरोबाट बचेको विष्णुको परिवार अहिले पनि त्रासमा बाँचिरहेको छ । विष्णुका १३ महिना र ७ वर्षका दुई नाति छन् । यी केटाकेटीलाई जोगाउनै गाह्रो छ । आफू बाहिर काममा जाँदा बच्चाहरूलाई कोठामा थुनेर जाने गर्छौं, यतै हुदाँ त गोठालै बस्नुपर्छ, ठूलै मान्छेलाई हिँड्न डर छ, बालबच्चालाई त झन् गाह्रो छ, उनले भने । डरकै कारण विष्णुले केही दिनयता मात्रै सानो नाति र बुहारीलाई पनौती बजारमा कोठामा खोजेर राखेका छन् । आफ्नो ठाउँ छाडेर जान सकिएन, अर्को ठाउँमा बनाउन जग्गा, पैसा केही छैन, उनले भने, जेजस्तो भए पनि यहाँ बस्नुबाहेक विकल्प छैन, यसैलाई धेरथोर मर्मतको जमर्को गरिरहेका छौं, अहिलेको लागि पर्खाल मात्रै बनाउन पाए पनि अलिकति सुरक्षित भइन्थ्यो कि, त्यो पनि पैसा नभएर गर्न सकेको छैन ।जिल्ला विपद् व्यवस्थापन समितिले बाढीपहिरो प्रभावितलाई गुजाराका लागि प्रतिपरिवार पाँच जनासम्म भएका परिवारलाई १५ हजार र बढी सदस्य भएकालाई २० हजार रुपैयाँका दरले राहत उपलब्ध गराउने निर्णय गरेको १ महिना बितिसक्दा पनि प्रभावितहरूले रकम पाएका छैनन् । सरकारले सहयोग गर्छ भन्ने त सुनेका थियौं, उनले भने, हालसम्म कहीँ कतैबाट पाएका छैनौं । सरकारबाट राहत पाए पर्खाल लगाएर अलिअलि भए पनि सुरक्षित हुन्थ्यौं । पनौती२ स्थित नाँगी नयाँगाउँको डाँडाबाट चारैतिरका पहाडहरू फुटेर चिराचिरा परेका देखिन्छन् । यहीँ धरापमा १० परिवारसहित बस्तुभाउ पालेर स्थानीय ६२ वर्षीय इन्द्रप्रसाद आचार्य बस्दै आएका छन् । पहिरोको एक साता निकै त्रासका साथ घर छेउमै रहेको रूखमुनि बसे पनि अहिले घरमै आएर बसेको उनले बताए । कहाँ जानु, ठाउँ छैन, सहर पुग्न १२ घण्टा लाग्ने, आफू त जसोतसो जाउँला, यी बस्तुभाउको पीर लाग्ने । यिनलाई कहाँ राख्नु, छोडेर जान पनि सकिएन, जसोतसो बसिरहेका छौं ।पहिले नाँगी नयाँगाउँमा इन्द्रप्रसादसँगै ७ परिवारको बसोबास थियो । असोज दोस्रो साताको बाढीपहिरोको जोखिमले गाउँका अन्य ६ परिवार बसाइँ सरिसकेका छन् । आफ्नो त यहाँबाहेक घरजग्गा छैन, यहीँ भएको ठाउँमा पनि बनाउन मिल्ने अवस्थामा छैन, उनले भने, अहिले त हिउँद लागेकाले जसोतसो बसेका छौं, पहाडहरू चिराचिरा परेका छन्, ठूलो पानी पर्यो भने जोखिम झन् धेरै छ, बस्तुभाउको बन्दोबस्त गरेर कहीँ बस्ने मिल्ने ठाउँ पाइए अन्तै जानुपर्छ । बेथानचोक गाउँपालिका३ स्थित बनेपाली टोलकी ७१ वर्षीया डल्लीमाया श्रेष्ठको परिवार डेढ महिनादेखि पहिरो र बाढीले क्षतविक्षत बनाएको घरमा बस्दै आएको छ । माथिबाट पहिरोले हानेको छ, तलबाट बाढीले कपेको छ, घर पूर्णरूपमा जोखिममा छ, उनले भनिन्, यहाँ बस्न निकै डर छ, दिनभर यहाँ बस्छौं, सुत्न भने खोलापारि रहेको वृद्धाश्रम जाने गरेका छौं । खेतबारी सबै बाढीपहिरोको जोखिममा परेपछि कहाँ बस्ने, कसरी बनाउने चिन्ता भएको बताइन् । उनले भनिन्, जान पनि कहाँ जाने ? अरू ठाउँमा जग्गा छैन, जग्गा किन्ने पैसा पनि छैन, सधैं यसरी बस्न पनि सकिँदैन । बेथानचोक गाउँपालिका अध्यक्ष भगवान अधिकारीका अनुसार वडा३ को बनेपाली टोलमा १५ घरसहित पालिकाभरि विस्थापित २ सय ८२ जना छन् । उच्च जोखिममा रहेका बस्तीलाई कसरी व्यवस्थापन गर्ने भन्ने विषयमा पालिकाले योजना बनाइरहेको उनले बताए । त्यस्तै, पनौती२ स्थित नयाँगाउँ, मैखोरीया, तोरीखोरीया, वडा१२ को रोशी बजार र कलाँतीका केही क्षेत्र, वडा११ को थुम्की डाँडालगायतका बस्तीहरू जोखिममा रहेको पनौती नगर प्रमुख रामशरण भण्डारीले बताए । उनका अनुसार जोखिममा रहेका बस्तीलाई स्थानान्तरण गर्नुपर्ने देखिएको छ । यस विषयमा अध्ययनका लागि जिल्ला विपद् व्यवस्थापन समिति, विपद् प्राधिकरणलगायतका निकायलाई अनुरोध गरेर चाँडोभन्दा चाँडो बस्ती स्थानान्तरण गर्न अनुरोध गरिएको उनले बताए । कात्तिक ५ मा बसेको विपद् व्यवस्थापन समितिको बैठकले जोखिमयुक्त बस्तीको भौगोलिक अध्ययनका लागि राष्ट्रिय विपद् जोखिम न्यूनीकरण तथा व्यवस्थापन प्राधिकरण र सहरी विकास तथा भवन कार्यालयलाई अनुरोध गर्ने निर्णय गरेको थियो । बैठकले बाढीपहिरोका कारण बस्न योग्य नभएको र स्थानान्तरण गर्नुपर्ने बस्ती पहिचान गरी विवरण पठाउन सबै स्थानीय विपद् व्यवस्थापन समितिलाई अनुरोध गर्ने निर्णय गरेको थियो । उक्त निर्णय भएको १ महिना बितिसक्दा पनि यस विषयमा सम्बन्धित निकायले कार्यान्वयनका लागि कुनै प्रक्रिया अघि बढाएको छैन । यस विषयलाई राष्ट्रिय विपद् जोखिम न्यूनीकरण तथा व्यवस्थापन प्राधिकरण र सहरी विकास तथा भवन कार्यालयलाई पटकपटक ताकेता गरिएको जिल्ला विपद् व्यवस्थापन समिति संयोजक एवं प्रमुख जिल्ला अधिकारी उमेशकुमार ढकालले बताए । उनका अनुसार माथिल्लो निकायलाई यहाँबाट अनुरोध गरिएको छ । स्थानीय तहबाट जोखिमयुक्त बस्तीहरूको विवरण माग गरे पनि हालसम्म पहिचान भएर कार्यालयमा कुनै विवरण प्राप्त नभएको उनले बताए । विपद्ले काभ्रेका १३ वटा स्थानीय तहमा ठूलो संख्यामा मानवीय तथा भौतिक क्षति भएको छ । कुन स्थानीय तहमा कति क्षति भयो भन्ने आधिकारिक विवरण जिल्लास्थित कुनै पनि सरकारी निकायसँग छैन । स्थानीय तहबाटै आधिकारिक विवरण आइसकेको छैन, प्रजिअ ढकालले भने, अहिले डाटा इन्ट्रीको काम भइरहेको छ, त्यहाँबाट विवरण सबै आइसकेपछि कम्पाइल गरेपछि एकमुष्ट विवरण प्राप्त हुन्छ । कार्यालयमा भएको प्रारम्भिक विवरणअनुसार जिल्लामा २८ सय ४४ घर पूर्णरूपमा र ६ हजार ४६ घरमा आंशिक क्षति पुगेको छ । त्यस्तै, ३ हजारदेखि ३५ सय घर पुनर्निर्माण गर्नुपर्ने देखिएको प्रारम्भिक विवरणमा उल्लेख छ ।"
जलनपीडित महिलाकी प्रेरणा रेणुका,"खाना पकाउने ग्यास लिक भएर १२ वर्षअघि गम्भीर घाइते भएकी रेणुका श्रेष्ठ अहिले सफल हस्तकला व्यवसायीका रूपमा आफ्नो क्षेत्रमा चिनिन्छिन् । उनले रेनुका क्रिएसन ब्रान्डमा विभिन्न उपयोगी प्रोडक्ट बनाउँछिन् । फेसबुक, टिकटक, इन्स्टाग्रामजस्ता सामाजिक सञ्जाल प्लाटफर्मलाई व्यवसाय प्रवर्द्धनको मुख्य माध्यम बनाएकी रेणुकाले नेपालका विभिन्न सहर र विदेशसम्म आफ्ना सामग्री निर्यात गर्दै आएकी छन् । फेसबुक र टिकटकमा नियमितजसो आफ्ना उत्पादनका तस्बिर र भिडियोहरू पोस्ट गर्छिन्, रेणुका । त्यही प्लाटफर्मबाट अर्डर आउने र बिक्रीका लागि नयाँनयाँ ग्राहक भेटिने गरेको सुनाइन् । काठमाडौं उपत्यकाभित्र आफैं डेलिभरीका लागि दौडिन्छिन् भने बाहिरका सहरमा कुरियरमार्फत सामान पठाउने गरेकी छन् । जलन प्रभावित महिलाले बनाएका सामग्रीको पनि प्रचारप्रसार गर्दै आर्थिक रूपमा सघाउने गरेकी छन् । म मेरा प्रोडक्टको मार्केटिङ सामाजिक सञ्जालबाट गर्छु, फेसबुक र टिकटकबाट मनग्गे अर्डर आउँछ, उनले भनिन्, अन्य जलनपीडित दिदीबहिनीहरूले बनाएका हस्तकला सामग्री पनि मेरो फेसबुक र टिकटकमा राखिदिन्छु । अर्डर आयो भने डेलिभरी गरेर उहाँहरूलाई पैसा पठाइदिन्छु । रेणुकाले व्यवसाय सुरु गरेको चार वर्ष भयो । कोभिड महामारीपछि बीभीएसनेपाल नामक संस्थाले दिएको बीउ पुँजी र तालिमले उनको जीवनमा नयाँ आयाम थपेको थियो । सुरुवातमा घरमै बसेर टोट ब्याग, स्क्रन्ची (रबर ब्यान्ड), गिफ्ट आइटम, पोते, रंगीन दियोजस्ता सामग्री बनाउने उनी अहिले ती सामग्री बेलायत र अमेरिकासम्म निर्यात गर्छिन् । जलनको दाग मेट्न नसकिए पनि आत्मविश्वासले जीवन बदल्न सक्छ, नेपालमा जलनको घटनाबारे जनचेतनाको कमी रहेको बताउँदै उनी भन्छिन्, जलन भएकाले धक नमानी बाहिर निस्किनुपर्छ । आत्मनिर्भर हुनुपर्छ । समाजले के भन्छ भनेर अप्ठ्यारो मान्ने वा निराश हुनु हुँदैन ।अनलाइन बजारसँगै रेणुकाले हस्तकला महासंघ, स्थानीय निकाय, फेसन शो आयोजकहरूले गर्ने मेला, महोत्सव र कार्यक्रमहरूमा स्टल राखेर पनि आफ्ना उत्पादनको राम्रो बिक्रीवितरण गर्ने गरेको अनुभव सुनाइन् । स्टल राख्न खोज्दा मलाई अहिलेसम्म कसैले पनि हुँदैन भन्नुभएको छैन, भन्छिन्, आफूले पहल गर्यो भने सहयोग गर्ने थुप्रै हात भेटिँदा रहेछन् । रेणुकाले व्यवसाय मात्रै हैन, जलन प्रभावितहरूको सशक्तीकरणका लागि पनि काम गरिरहेकी छन् । विभिन्न विद्यालय, कलेजहरूमा जलनका घटनाबारे जनचेतना फैलाउने, आत्मविश्वास बढाउने गरेकी छन् । अब जाडोयाम लागेसँगै जलनका घटना बढ्छन्, बालबालिका, सुत्केरी महिलाहरू जलेर अस्पताल आउने क्रम बढ्छ, उनले भनिन्, यो बेला न्यानो खोज्दै आगो, हिटर, कोइलाको नजिक हुने, ग्यास पड्किने भएर आगलागी हुँदा जलनका बिरामी बढ्छन् । जाडोयाममा होसियारी अपनाउन अति आवश्यक छ । रेणुकाले जलनपछि चार महिना अस्पतालमा बिताएकी थिइन् । शरीरको ४५ प्रतिशत भाग जलेर ठूलो पीडा सहँदाका दिन उनलाई अझै कहालीपूर्ण लाग्छन् । जलनको घाउ निको हुन धेरै समय लाग्ने भएकाले उनको देब्रे हातमा अझै पनि बढी व्यायाम वा काम गर्दा दुख्ने गर्छ । तर, परिवार र जलन प्रभावितका लागि काम गर्ने संघसंस्थाको सहयोगले आफूलाई यो पीडाबाट अघि बढ्न हौसला दिएको उनले बताइन् । हस्तकला सामग्रीप्रति रुचिका कारण पनि यो कठिनाइ पार गर्न सकेको उनलाई महसुस हुन्छ । अहिले उनी श्रीमान्सँगै काम गर्दै हस्तकलामा रुचि भएका महिलाहरूलाई सघाउने प्रेरणादायी पात्र बनेकी छन् ।"
आईफोनद्वारा खिचिएको नेपाली फिल्म अमेजन प्राइममा,"काठमाडौं (कास) आईफोनद्वारा खिचिएको नेपाली फिल्म अ प्लेस अन्डर द सन लाई विश्व प्रसिद्ध ओटीटी प्लेटफर्म अमेजन प्राइम भिडियो मा राखिएको छ । आईफोन १४ प्रो म्याक्स बाट खिचिएको पौने दुई घण्टा लामो उक्त फिल्मलाई अमेरिका र क्यानडा टेरिटोरी बाट घरमै बसेर हेर्न सकिनेछ । जेसन लोप्चनको लेखन तथा निर्देशन रहेको उक्त फिल्मको केही अघि काठमाडौंमा प्रिमियरसमेत गरिएको थियो । जसमा उपस्थित फिल्मकर्मीले फिल्मको प्रशंसासमेत गरेका थिए । ओएसआर डिजिटलबाट यस फिल्मको ट्रेलर सार्वजनिक गरिएको छ । निर्देशक लोप्चनले यसअघि पहिलो फिल्मका रूपमा अनन्त बनाएको भए पनि रिलिज हुन सकेको छैन । सबै कलाकार नयाँ रहेको फिल्म अ प्लेस अन्डर द सन मा मीन घलान, मिरा गुरुङ, प्रवेश एमसी, अंशु शर्मा, विप्लव गौली, प्रजन पौडेल, रिन्दे श्रेष्ठलगायतको अभिनय देख्न सकिन्छ ।"
मानसिक रोग निवारणमा जुटेकी सुशीला,"सरकारी जागिर खाने सपना थियो, शारदा नगरपालिका२ डाँडागाउँकी सुशीला चन्दको । ९ कक्षामा पढ्दै गर्दा १५ वर्षकै उमेरमा विवाह गर्नुपरे पनि सरकारी जागिरे बन्ने सपना साँच्न भने छाडिनन् । सिफारिसबिना स्थानीयस्तरमै सानोतिनो जागिर पाउन पनि गाह्रो हुने बुझेपछि एसएलसी दिएलगत्तै राजनीतिमा लागिन् । तर, जागिरको टुंगो भने थिएन । त्यसै दौरान उनी मानसिक रोगको सिकार भइन् । झन्डै ५ वर्ष उपचार गरेर निको भएपछि ३५ वर्षीया सुशीला यतिबेला मानसिक रोग निवारण अभियन्ताका रूपमा सक्रिय छिन् । आफूले भोगेजस्तो दुःख अरूलाई नहोस् भन्ने लागेरै उनी यो अभियानमा जुटेको बताउँछिन् । मानसिक बिरामीहरूको संस्था मानसिक स्वास्थ्य स्वावलम्बन समूह जिल्ला सञ्जालकी अध्यक्षसमेत रहेकी उनी अहिले स्थानीयस्तरमा कसैलाई मानसिक समस्या देखिएमा घरमै गएर परामर्श दिनेदेखि उपचारका लागि आवश्यक पैरवी गर्दै आएकी छन् । सञ्जालको अध्यक्ष भएको ६ महिनाभित्रै नगरभित्रका दर्जनभन्दा बढी मानसिक विरामीलाई परामर्श तथा औषधोपचारका लागि सम्बन्धित निकायमा पुर्याउन सफल भएकी छन् । बिहे हुँदा १५ वर्षकी मात्र थिएँ, त्यसपछि ठूलो संघर्ष गरेर २०६८ मा प्लसटु पास गरें । सरकारी जागिरभन्दा अन्त लाग्ने सोचेकै थिइनँ, सुशीलाले भनिन्, नेताको सोर्सबाट सरकारी जागिर पाइने आश्वासनमा राजनीतिमा पनि लागें, तर केही भएन । आर्थिक तथा मानसिक दबाब पर्दै गएपछि मानसिक रोगी भएको पत्तै भएन । २०७१ मा मानसिक रूपमा बिरामी भएपछि आफू र आफ्नो परिवार नै समाजबाट अपहेलित हुँदाको तितो अनुभव गरेकी सुशीलाले थपिन्, त्यही रनाहामा २०७३ सालमा घर छाडेर काठमाडौं गएँ, तर त्यसपछि कहाँ गए ? के भयो ? केही थाहा छैन । बेवारिसे अवस्थामा हिँड्दै जाँदा चितवन पुगेको र प्रहरीले डाक्टरकहाँ पुर्याइदिएको उनी बताउँछिन् । १५ दिनको उपचारपछि बल्ल केही सम्झने भएपछि आफन्तसँग सम्पर्क हुन सक्यो । ५ वर्ष नियमित औषधि खाएपछि निको भएँ, भनिन्, मानसिक रोगको सिकार भएपछि विभिन्न समस्या भोग्नुपर्यो । समाजबाट अपहेलित हुनुपर्यो । घर छाडेर विस्थापित हुनुपर्यो । आउँदा दिनमा मानसिक समस्या भएका कसैले पनि मैलेजस्तो दुःख पाउन नपरोस् भनेर निःस्वार्थ रूपमा सचेतना फैलाउने काममा लागेकी हुँ । सुशीलाको अभियानलाई अहिले सीएमसी नेपाल नामक गैरसरकारी संस्थाले आर्थिक र प्राविधिक सहयोग गर्दै आएको छ । मानसिक बिरामीलाई सहयोग गर्न पाउँदा खुसी लाग्ने गरेको उनले बताइन् । अशिक्षाका कारण ग्रामीण महिलालाई स्वास्थ्य सचेतनाबारे थाहा छैन । आर्थिक, पारिवारिक तथा बाह्य तनावका कारण कति मानसिक बिरामी भएका हुन्छन् । उनीहरूलाई न आफू समस्यामा परेको थाहा हुन्छ, न समयमै उपचार पाएका छन्, यही कारण आत्महत्या गर्नेको संख्या बढ्दै गएको उल्लेख गर्दै थप्छिन्, आत्महत्या गर्नेमा बालबालिकादेखि वृद्धवृद्धासम्मका छन् । मानसिक रूपमा पीडितलाई उचित परामर्श दिएर आत्महत्या गर्नबाट रोक्नु नै मेरो पहिलो प्रयास हो । सचेतना फैलाउने कामसँगै हिंसापीडित महिलालाई गाँसबासका लागि सेफ हाउसमा बसेर पनि काम गर्दै आएको सुशीला बताउँछिन् । अहिले उनको अभियानलाई परिवारले पनि साथ दिइरहेको छ । नगरभित्र मात्र सीमित नभई जिल्लाभरका मानसिक समस्याग्रस्तको पहिचान गरेर उपचारका लागि सम्बन्धित निकायमा पुर्याउने उनको चाहना छ । तर त्यसका लागि स्रोतसाधनको अभावले अगाडि बढ्न कठिनाइ भइरहेको उनी बताउँछिन् । स्वास्थ्य सेवा कार्यालय, स्थानीय तहलगायत निकायले मानसिक रोग निवारणका लागि प्रभावकारी योजना बनाउन नसकेको पनि उनको गुनासो छ । मानसिक रोग झट्ट हेर्दा नदेखिने तर ठूलो समस्या हो । समयमै पहिचान गरेर उपचारमा जान सके सजिलै निको बनाउन सकिन्छ, उनी भन्छिन् ।"
"सोयाबिन तेल, कार्पेट, चिया र अलैंचीले बढाए निर्यात","सोयाबिन, कार्पेट, चिया र अलैंचीको निर्यातले मुलुकको निर्यात व्यापार बढाइदिएको छ । चालु आर्थिक वर्षको पहिलो ३ महिनामा निर्यात व्यापार ६११ प्रतिशतले घटेकामा ४ महिनासम्म आइपुग्दा निर्यात ४१६ प्रतिशतले बढेको छ । भन्सार विभागले शुक्रबार सार्वजनिक गरेको तथ्यांकअनुसार ०८१८२ को पहिलो ४ महिनामा ५२ अर्ब ६७ करोड ७ लाखको वस्तु निर्यात भएको छ । ०८०८१ को सोही अवधिमा ५० अर्ब ५६ करोड ५३ लाखको मात्रै निर्यात भएको थियो । तीन महिनाको निर्यात व्यापार हेर्दा ३८ अर्ब ३७ करोड ८७ लाख रुपैयाँ भएको छ । जबकि ०८०८१ को पहिलो तीन महिनामा ४० अर्ब ८७ करोड ४८ लाखको वस्तु निर्यात भएको थियो । एकै महिना १४ अर्ब २९ करोड २० लाख रुपैयाँले निर्यात बढेको छ । निर्यात व्यापार बढ्नुको मुख्य कारण सोयाबिन तेल, कार्पेट, कालो चिया, अलैंची नै हो, विभागका एक अधिकारीले भने । निर्यात भएका वस्तुमध्ये पहिलो नम्बरमा सेयाबिन तेल नै छ । ४ महिनामा ३ अर्ब ४० करोड ९६ लाख रुपैयाँको सोयाबिन तेल निर्यात भएको छ । तेल भारत निर्यात भएको छ । निर्यात बजारमा क्रुड सोयाबिन, पाम र सनफ्लावरको भूमिका महत्त्वपूर्ण रहन्छ । तेस्रो मुलुकबाट आयात हुने कच्चा पदार्थ व्यवसायीले रिफाइन गरेर भारत निर्यात गर्छन् । सोयाबिनको कच्चा पदार्थ नेपालमा उपलब्ध हुँदैन । नेपालकै कच्चा पदार्थ र जहाज प्रयोग हुन सके राम्रो हो, पूर्ववाणिज्य सचिव पुरुषोत्तम ओझाले भने, क्रुड सोयाबिन, पाम र सनफ्लावरको निर्यात धेरै टिकाउ होइन । दीर्घकालीन फाइदाका लागि स्वदेशमै उत्पादन बढाउनुपर्छ । निर्यात भएको वस्तुमध्ये दोस्रो नम्बरमा कार्पेट छ । चार महिनामा २ अर्ब ३० करोड ७ लाख रुपैयाँको कार्पेट अमेरिका निर्यात भएको छ । भारतपछि नेपालको निर्यात व्यापारको गन्तव्य अमेरिका हो । तथ्यांकअनुसार चार महिनामा भारतमा ३५ अर्ब ७६ करोड ८७ लाख रुपैयाँको वस्तु निर्यात भएको छ । दोस्रोमा अमेरिकामा ६ अर्ब ७ करोड ३८ लाख रुपैयाँको वस्तु निर्यात भएको छ । स्वदेशी कार्पेटको माग बढ्दो छ, सबैभन्दा बढी माग अमेरिकामै छ । निर्यातको दोस्रो गन्तव्य पनि अमेरिका नै हो, ओझाले भने, निर्यात बढाउन गुणस्तरीय उत्पादन र परिमाण बढाउन जरुरी छ । विभागका अनुसार तेस्रोमा कालो चियाको निर्यात २ अर्ब ९ करोड १४ लाख रुपैयाँको भएको छ । कालो चिया भारतमै निर्यात भएको छ । भारतबाहेक युरोप र अमेरिकी मुलुकमा नेपाली अर्थोडक्स चियाको माग पनि उत्तिकै छ । पछिल्लो समय नेपाली चियाको माग चीनमा समेत बढेको छ । तुलनात्मक रूपमा नेपाली चियाको स्वाद राम्रो छ । नेपाली चिया विदेशमा मन पराएका छन्, अर्थविद् केशव आचार्यले भने, पछिल्लो उदाहरण चीनमा भएको निर्यात हो । हामीले थप गुणस्तरीय चिया उत्पादन गर्न सके निर्यात अझै बढ्छ । अलैंचीको निर्यात पनि उत्साहजनक छ । चार महिनामा १ अर्ब ९० करोड २ लाख रुपैयाको अलैंची निर्यात भएको छ । स्वदेशमै उत्पादित अलैंची भारतमा निर्यात हुने गरेको छ । जानकारका अनुसार अलैंची, अदुवा र दुग्ध पदार्थको मूल्य अभिवृद्धि गरेर थप निर्यात बढाउन सकिन्छ । त्यसका लागि सरकारले वातावरण बनाइदिनुपर्नेमा उनीहरूको जोड छ । निर्यातका क्रममा विभिन्न गैरभन्सार अवरोध छ । सरकारले त्यता पहल गरिदिनुपर्छ, पूर्वसचिव ओझाले भने, निर्यातकै कुरा गर्दा बंगलादेश पनि राम्रो बजार हो । तर हामीले निर्यात बढाउन सकेनौं । चार महिनामा १ अर्ब ७२ करोड ४१ लाखको स्टिल तथा आइरन निर्यात भएको छ । स्टिल तथा आइरन पनि भारतमै निर्यात भएको हो । आयातित स्टिल तथा आइरन यहाँ भ्यालुएड गरेर पुनः निर्यात गर्ने गरिएको छ । ४ महिनामा १ अर्ब ६८ करोड ४८ लाखको जुस, १ अर्ब ६५ करोड १९ लाखको धागो, १ अर्ब ५५ करोड ६६ लाखको जुसलगायत निर्यात भएको छ । निर्यातको सम्भावना अझै छ । त्यसका लागि गुणस्तरीय उत्पादनमै जोड दिनुपर्छ । हजारौं टन माग आए हामीले आपूर्ति गर्न सक्दैनौं । गुणस्तरीय उत्पादनपछि मार्केटिङ र नेटवर्क बढाउनुपर्छ, अर्थविद् आचार्यले भने, मार्केटिङको हकमा वाणिज्य दूतावास, राजनीतिक, प्रशासनिकसँगै व्यवसायीको पनि सहयोग जरुरी छ । निर्यात गर्न द्विपक्षीय तथा बहुपक्षीय व्यापार सम्झौता र अतिकम विकसित राष्ट्रका रूपमा प्राप्त सुविधा छन् । सरकारले पनि नेपाल व्यापार एकीकृत रणनीति (एनटीआईएस) तेस्रो पटक परिमार्जन गरेको छ । तर पनि यसको पर्याप्त फाइदा लिन नसकिएको जानकार बताउँछन् । चार महिनामा आयात व्यापार ०१७ प्रतिशतले बढेको छ । ०८१८२ को ४ महिनामा ५ खर्ब १३ अर्ब ३८ करोड ८० लाखको आयात भएको छ । गत आर्थिक वर्षको सोही अवधिमा ५ खर्ब १२ अर्ब ५० करोड ३४ लाखको आयात भएको थियो । आयातित वस्तुमध्ये सबैभन्दा पहिलो नम्बरमा पेट्रोलियम पदार्थ नै छ । ४ महिनामा २९ अर्ब ४ करोड २० लाखको डिजेल, २१ अर्ब ५६ करोड २९ लाखको पेट्रोल, १८ अर्ब ८५ करोड ९३ लाखको ग्यास आयात भएको छ । स्वदेशमा उत्पादन नहुने यी वस्तुको आयात बढ्दा आयातनिर्यातको खाडल बढ्दो छ । पेट्रोलियम पदार्थको आयात निरुत्साहित गर्न पछिल्लो समय सरकारले विद्युत्मा जोड दिएको छ । तर इन्धनको आयात पनि बढेकै छ । विभागका अनुसार ४ महिनामा ९ अर्ब ६४ करोड ७६ लाखको आइरन स्टिल जस्तापाता, ९ अर्ब ५७ करोड २६ लाखको औषधिजन्य पदार्थ आयात भएको छ । ९ अर्ब १९ करोड ७१ लाखको स्मार्टफोन, ८ अर्ब २५ करोड २२ लाखको क्रुड सनफ्लावर तेल र ६ अर्ब ५५ करोड ५२ लाखको हवाई इन्धन आयात भएको छ । यस अवधिमा ५१ देखि १०० किलोवाटका ४ अर्ब ५५ करोड २८ लाख रुपैयाँको इलेक्ट्रिक कार पनि आयात भएको जनाइएको छ । चार महिनामा व्यापार घाटा ०२६ प्रतिशतले घटेको विभागले बताएको छ । गत वर्षको पहिलो ४ महिनामा मुलुकको व्यापार घाटा ४ खर्ब ६१ अर्ब ९३ अर्ब ८० करोड थियो । चालु आर्थिक वर्षको सोही अवधिमा भने घाटा घटेर ४ खर्ब ६० अर्ब ७१ करोड ७३ लाख रुपैयाँमा झरेको छ ।"
रेटिङले एफडीआई र विदेशी ऋण ल्याउन सहज,"मुलुकको सार्वभौम क्रेडिट रेटिङ गर्दा यस्ता पक्षलाई विभिन्न सार्वभौम रेटिङ विधि र गुणात्मक मापन विधिबाट स्वतन्त्र रूपमा मूल्यांकन गरी प्राप्त ग्रेड (स्कोर) लाई न्यूनतम डी देखि अधिकतम एएए सम्म रेटिङ प्रदान गर्ने गरिन्छ । एएए ले मुलुकको हाई क्रेडिट क्वालिटी रहेको देखाउँछ भने डी ले खराब (डिफल्ट) को अवस्थालाई इंगित गर्दछ । उक्त प्रक्रियाबमोजिम फिच रेटिङले नेपालको आर्थिक संरचना, सार्वजनिक वित्तको अवस्था, आन्तरिक तथा वैदेशिक ऋणको अवस्था, मौद्रिक तथा वित्तीय क्षेत्रका सूचकहरूको अवस्था, बाह्य क्षेत्रका आर्थिक परिसूचक, सोह्रौं योजनाले परिलक्षित गरेका आर्थिक वृद्धिको मध्यकालीन तथा दीर्घकालीन खाकालगायत विवरण र तथ्यांकको विश्लेषण गरेको थियो । गुणात्मक मूल्यांकनको चरणअन्तर्गत फिच रेटिङको विज्ञ समूहबाट गत भदौ अन्तिम साता नेपालको स्थलगत भ्रमण भई प्रधानमन्त्री तथा मन्त्रिपरिषद्को कार्यालय, अर्थ मन्त्रालय, राष्ट्रिय योजना आयोग, नेपाल राष्ट्र बैंकलगायत सरकारी निकायका उच्च पदाधिकारसँग परामर्श र छलफल गरेको थियो भने निजी क्षेत्र र नेपाल स्थित द्विपक्षीय तथा बहुपक्षीय विकास साझेदार निकायका अधिकारीसँग समेत परामर्श गरेको थियो । नेपालले प्रस्तुत गरेको पूर्वाधार विकासको मध्यकालीन र दीर्घकालीन योजना कार्यान्वयनको मूल्यांकन गर्न नमुनाका रूपमा नागढुंगा सुरुङ मार्गको अवलोकनसमेत गरेको थियो । हाल फिच रेटिङको टोलीले नेपालको सार्वभौम क्रेडिट रेटिङ गरी सोको प्रतिवेदन सार्वजनिक गरेको हो ।सार्वभौम क्रेडिट रेटिङलाई विश्वका लगानीकर्ता तथा वित्तीय सेवा प्रदान गर्ने निकायले कुनै पनि मुलुकको लगानीको वातावरण मूल्यांकनका आधारका रूपमा लिने गर्दछन् । यसले मुलकको अर्थतन्त्रको संरचना र अवस्थालाई स्वतन्त्र विज्ञका आँखाबाट मूल्यांकन गरी यथार्थ अवस्थालाई विश्वभरका लगानीकर्तासमक्ष पुर्याउने गर्दछ । यस अर्थमा सार्वभौम क्रेडिट रेटिङलाई मुलुकले आफ्नो अर्थतन्त्रलाई विश्वसामु खुला रूपमा मूल्यांकन गराई पारदर्शिता कायम गरेको रूपमा समेत लिन सकिन्छ । नेपालको सार्वभौम क्रेडिट रेटिङले नेपालको अर्थतन्त्रलाई अन्तर्राष्ट्रिय समुदायसम्म प्रस्तुत गरेको छ । सार्वभौम क्रेडिट रेटिङ विगतका तथ्यांक विश्लेषणको नतिजा मात्र नभएर भविश्यपरक दृष्टिकोणसमेत हो । यसले अर्थतन्त्रको भावी दिशा र सम्भावनाको आकलन गर्दै मुलुकले भविष्यमा आफ्नो ऋण दायित्व पूर्ण रूपमा र समयमै भुक्तानी गर्न सक्ने क्षमताको मापन गर्ने बताइएको छ ।"
तयारीबिनाका योजना बजेटमा राख्दा कार्यान्वयनमा समस्या,"पञ्चवर्षीय योजनालाई आगामी ५ वर्षसम्म कार्यान्वयन हुने र त्यो कानुनी रूपमै अनिवार्य गर्ने हो भने आयोजना थप हुने अवस्था नै नरहने उनको भनाइ छ । साना टुक्रे योजनामा बजेट बाँड्दा त्यसको कार्यान्वयन राम्रोसँग हुन नसकेको भौतिक पूर्वाधार तथा यातायात मन्त्रालयका पूर्वाधार निर्माण तथा यातायात महाशाखाका सहसचिव कृष्णराज पन्थले बताए । सांसदले नै २५ करोड रुपैयाँ लागत भएका परियोजनाका लागि १० लाख बजेट राख्न लगाउँदा काम हुने गरेको छैन, उनले भने, त्यसबाहेक सार्वजनिक खरिदसम्बन्धी सुधारका लागि चालिएका कदमलाई पनि अघि बढाउन नसकिँदा पुँजीगत खर्च कम भएको हो । वैदेशिक सहायताका आयोजनामा सम्बन्धित देशको निर्माण व्यवसायीले राजनीतिक नेतृत्वको दबाब र प्रभाव प्रयोग गरेर पनि योजनाका अपेक्षित प्रगति हुन नसकेको उनको भनाइ छ । लगानी सम्मेलनमार्फत पूर्वाधार क्षेत्रलाई केन्द्रित गरी नीतिगत र कार्यान्वयनका प्रवृत्तिलाई सुधार गर्ने विषयलाई अघि बढाइरहेको नेपाल उद्योग परिसंघका उपाध्यक्ष वीरेन्द्रराज पाण्डेले बताए । लगानी जुटाउन नयाँ वित्तीय औजारहरूको पनि सिफारिस गरिएको उनले उल्लेख गरे । पूर्वाधारलाई दिगो बनाउन आवश्यक तयारी र लगानीका लागि हरित बन्ड, पूर्वाधार बन्डलगायतका वित्तीय औजारलाई बजेटमा मात्र उल्लेख नगरेर त्यसको कार्यान्वयनको थालनी गर्नुपर्नेछ, उनले भने । पुँजीगत खर्च वृद्धि गर्न योजनाको प्राविधिक, कानुनी, निर्माण स्थल, वित्तीय व्यवस्थापनलगायत तयारी महत्त्वपूर्ण हुने पाण्डेले जनाए । सबै सरोकारवालाबीच संस्थागत र नीतिगत सुधारका लागि एकमत हुनुपर्ने, पूर्वाधार क्षेत्रमा अधिकतम निजी क्षेत्रको सहभागिता बढाउनुपर्ने र स्पष्ट निर्णय क्षमताको विकास गर्नुपर्ने पूर्वसहसचिव किशोर थापाको भनाइ छ । पूर्वाधार क्षेत्र गतिशील नहुँदा अर्थतन्त्र शिथिल भएको नेपाल उद्योग परिसंघका अध्यक्ष राजेशकुमार अग्रवालले बताए । हरेक वर्ष तोकिएको बजेट खर्च हुने गरी काम गर्न आवश्यक व्यवस्था सरकारले गर्नुपर्छ, उनले भने, पूर्वाधार विकास निर्माणको क्षेत्र चलायमान बन्दा अर्थतन्त्र पनि चलायमान बन्नेछ ।"
एनआरएनको कम्पनीलाई आईपीओ निष्कासनको बाटो खुल्यो,"नेपाल सरकार र गैरआवासीय नेपाली (एनआरएन) को संयुक्त लगानी रहेको कम्पनीले प्राथमिक सेयर निष्कासन (आईपीओ) गर्न पाउने भएको छ । धितोपत्र निष्कासन तथा बाँडफाँट निर्देशिका ०८१ संशोधनमार्फत सरकारले यस्तो व्यवस्था गरेको हो । निर्देशिका शुक्रबारदेखि लागू भएको छ । एनआरएनको लगानी रहेको कम्पनीले आईपीओ निष्कासन गर्न पाउने नीतिगत व्यवस्था सरकाले पहिलो पटक गरेको हो । यसअघि धेरै वर्षका बजेटमा एनआरएनलाई नेपाली सेयर बजारमा प्रवेश दिने घोषणा भए पनि कार्यान्वयन हुन सकेको थिएन । अहिले सरकारले सोही घोषणा कार्यान्वयनमा ल्याएको हो ।नयाँ व्यवस्थाअनुसार नेपाल सरकार र एनआरएनको संयुक्त स्थापना भएको कम्पनीले आईपीओ जारी गर्न पाउँछ । तर त्यो आईपीओ नेपाली नागरिकले नभई एनआरएनकै लागि जारी हुनेछ । यो कम्पनीले जारी गरेको आईपीओ नेपाली सर्वसाधारणले किन्न पाउँदैनन् । विदेशमा बस्ने एनआरएनलाई आईपीओ बिक्री गरेर संकलन गरेको रकम त्यो कम्पनीले नेपालको पूर्वाधार विकासमा लगाउनुपर्ने व्यवस्था निर्देशिकामा छ । विदेशमा रहेका गैरआवासीय नेपालीबाट आईपीओमार्फत ससाना रकम संकलन गरेर नेपाल ल्याउने र त्यो रकम पूर्वाधार विकासमा उपयोग गर्ने उद्देश्यले सरकारले गरेको नयाँ नीतिगत व्यवस्था राज्यकै हितमा ऐतिहासिक नै भएको एनआरएन नेपाल डेभलपभेन्ट फन्डका प्रमुख कार्यकारी अधिकृत अनलराज भट्टराईले बताए । एनआरएनले धेरै वर्षदेखि मागेको माग अहिले पूरा भएको छ, भट्टराईले भने, यो व्यवस्थाले विदेशमा रहेर पनि आफ्नो मातृभूमिका लागि आर्थिक रूपमा योगदान गर्न चाहनेले आईपीओ खरिद गरेर कम्पनीमा लगानी गर्न सक्छन् । आईपीओमार्फत संकलित पुँजी नेपालकै विकास निर्माणमा उपयोग गरिने भएकाले राज्यलाई पूर्वाधारका लागि रकम जुटाउन सहयोग पुग्ने उनको दाबी छ । यसरी जारी भएको आईपीओ दोस्रो बजार कारोबारका लागि नेपाल स्टक एक्सचेन्जमा सूचीकृत पनि हुन पाउनेछ । तर दोस्रो बजारमा पनि त्यो सेयर एनआरएनले मात्र खरिदबिक्री गर्न पाउँछन् । यो सेयर कारोबारका लागि एनआरएनले नेपाली बैंकमा अमेरिकी डलरमा खाता खोल्नुपर्नेछ । यो सेयर कारोबारका लागि नेपाल स्टक एक्सचेन्जले छुट्टै प्लेटफर्म (विन्डो) प्रदान गर्नुपर्नेछ । यसकारण यस्तो सेयर गैरआवासीय नेपालीका लागि मात्र निष्कासन हुने व्यवस्था निर्देशिकामा छ ।यस्ता कम्पनीले जारी पुँजीको १० प्रतिशतभन्दा घटी र ४९ प्रतिशतभन्दा बढी नहुने गरी सेयर जारी गर्न पाउँछन् । संयुक्त लगानीको इन्भेस्टमेन्ट कम्पनीले प्रिमियम थप गरी सेयर निष्कासन गर्न सक्ने छैन । सेयर निष्कासन गर्नुपूर्व सेयर बोर्डमा दर्ता गर्नुपर्ने प्रावधान निर्देशिकामा छ ।दरखास्त खुला रहने अवधि कम्तीमा चार कार्यदिन हुनेछ । सबै सेयर बिक्री नभए कम्पनीले त्यस्तो दरखास्त खुला भएको मितिले बढीमा १५ दिनका लागि सेयरको दरखास्त खुला राख्न सक्नेछ, निर्देशिकामा भनिएको छ, आवेदकहरूले न्यूनतम सीमा एक हजार कित्ता र अधिकतम सोको गुणांकमा हुने गरी आवेदन दिन सक्नेछन् ।आवेदकको धितोपत्र खरिद दरखास्त संकलनसम्बन्धी कार्य गर्न आस्बा अनुमति प्राप्त कुनै बैंक तथा वित्तीय संस्थामा गैरआवासीय नेपालीको नेपाली रुपैयाँमा रकम रहने गरी बैंक खाता हुनुपर्ने व्यवस्था निर्देशिकामा छ । आवेदकले आवेदन दिँदा विदेशी मुलुकको नागरिकता वा राहदानी वा त्यस्तो विदेशी मुलुकको स्थायी आवासीय अनुमतिपत्र र गैरआवासीय नेपाली नागरिकता वा गैआवासीय नेपाली परिचयपत्र पेस गर्नुपर्ने व्यवस्था छ । कम्पनीले निष्कासन गरेको सेयर बाँडफाँट भएको मितिले एक वर्षको अवधि पूरा नभई खरिद बिक्री गर्न नपाइने व्यवस्था छ । निर्देशिकामा विदेशी लगानी तथा रकम फिर्तासम्बन्धी विशेष व्यवस्था निष्कासित सेयरमध्ये ५० प्रतिशतभन्दा कमका लागि आवेदन परेमा त्यस्तो निष्कासन प्रक्रिया रद्द हुनेछ । ५० प्रतिशतभन्दा बढी र शतप्रतिशतभन्दा कमका लागि आवेदन परी सेयर बाँडफाँट भएकोमा आवेदन नपरी बाँकी रहन गएको सेयर तत्काल कायम रहेका सेयरधनीले खरिद गर्न सक्नेछन्, निर्देशिकामा भनिएको छ, सेयरधनीले खरिद नगरे प्रचलित कम्पनी ऐनबमोजिम पुँजी संरचनामा हेरफेर गरी सेयर पुँजी समायोजन गर्नुपर्नेछ ।गैरआवासीय नेपालीले खोल्ने खातामा प्रचलित कानुनअनुसार प्राप्त हुने विदेशी मुद्रा, विनिमय दरलगायतका राष्ट्र बैंकले तोकेबमोजिमका विवरण सम्बन्धित आस्बा अनुमति प्राप्त बैंक तथा वित्तीय संस्थाले अद्यावधिक गरी राख्नुपर्ने व्यवस्था पनि निर्देशिकामा छ । हाल सञ्चालनमा रहेको एनआरएन नेपाल डेभलपमेन्ट फन्ड नेपाल सरकार र एनआरएनको संयुक्त लगानीको कम्पनी हो । यो कम्पनीले पनि आईपीओ निष्कासनका लागि प्रक्रिया थालेको छ । निर्देशिकामा विदेशी लगानी तथा रकम फिर्तासम्बन्धी विशेष व्यवस्था पनि छ । यसमा संयुक्त लगानीको इन्भेस्टमेन्ट कम्पनीको लगानी, लेखांकन, भुक्तानी र रकम फिर्ता (रिप्याट्रिएसन) सम्बन्धी व्यवस्था विदेशी लगानी तथा प्रविधि हस्तान्तरण ऐन, ०७५, विदेशी लगानी तथा प्रविधि हस्तान्तरण नियमावली, ०७७, औद्योगिक व्यवसाय ऐन, ०७६, नेपाल राष्ट्र बैंक विदेशी लगानी तथा विदेशी ऋण व्यवस्थापन विनियमावली, ०७८ र नेपाल राष्ट्र बैंकले निर्धारण गरेबमोजिम हुने उल्लेख छ ।"
लुम्बिनीमा बनाइएको सभाहल चलाउनै धौधौ,"लुम्बिनी गुरुयोजनाविपरीत निर्माण गरिएको ५ हजार जना क्षमताको अन्तर्राष्ट्रिय ध्यान तथा सम्मेलन केन्द्र सञ्चालन गर्न धौधौ हुन थालेको छ । लुम्बिनीमा आयोजना गरिने सम्मेलन र ध्यान लक्षित गरेर बनाइएको हल निर्माण पूरा भएको साढे दुई वर्ष भइसकेको छ । २५६० औं बुद्ध जयन्तीका बेला लुम्बिनीमा आयोजित कार्यक्रमस्थलको टेन्ट हावाहुरीले उडाएपछि तत्कालीन प्रधानमन्त्री केपी शर्मा ओलीले ०७३ सालमा सभाहल केन्द्र निर्माण गर्ने घोषणा गरेका थिए । लगत्तै तत्कालीन राष्ट्रपति विद्यादेवी भण्डारीले ०७५ मा हलको शिलान्यास गरेकी थिइन् । गुरुयोजनाले निर्माणमा रोक लगाएको क्षेत्रमा सम्मेलन सभाहल निर्माण गर्न लागिएको भन्दै त्यति बेला विरोध भएको थियो । विरोधका बाबजुद सरकारले हल निर्माणमा लगानी गरेको थियो । सभाहल निर्माण पूरा भए पनि त्यसमा कार्यक्रम आयोजना नहुँदा आम्दानी शून्य छ । जसले गर्दा सभाहलको सरसफाइ खर्च उठाउनसमेत समस्या भइरहेको लुम्बिनी विकास कोषले जनाएको छ । ०७९ जेठ २ मा बुद्ध जयन्तीको अवसरमा तत्कालीन प्रधानमन्त्री शेरबहादुर देउवाले हलको उद्घाटन गरेका थिए । दुई चरणमा गरेर ७० करोड रुपैयाँ लागतमा सभाहल निर्माण भएको हो । अन्तर्राष्ट्रियस्तरको सुविधासम्पन्न सभाहल निर्माण भएपछि लुम्बिनीका आन्तरिक र बाह्य कार्यक्रम बढ्ने विश्वास गरिएको थियो । तर अहिले सभाहल प्रयोगविहीन छ । सभाहलमा अहिलेसम्म ११ वटा मात्र कार्यक्रम भएका छन्, जसबाट २७ लाख ३० हजार रुपैयाँ आम्दानी भएको कोषले बताएको छ । ०७९८० मा हलमा सात वटा कार्यक्रम आयोजनाबापत १३ लाख ५० हजार रुपैयाँ संकलन भएको थियो । ०८०८१ मा ३ वटा कार्यक्रमबापत आठ लाख रुपैयाँ संकलन भएको कोषका लेखा प्रमुख नवल यादवको भनाइ छ । चालु आर्थिक वर्षमा एउटा मात्र कार्यक्रम भएको छ । उक्त कार्यक्रमबाट ५ लाख ८० हजार भाडा लिइएको लेखा अधिकृत यादवले जनाए । सभाहल प्रयोग गर्दा प्रतिदिन १ लाख ५० हजार रुपैयाँसम्म भाडा लिने कार्यविधि बनाइएको छ । यस्तै आधा दिन कार्यक्रम गरेको १ लाख रुपैयाँ लिने गरिन्छ । तर यस अवधिमा निकै कम कार्यक्रम आयोजना भएका छन्, उनले भने, ठूलो लगानी गरेर संरचना बनाए पनि त्यसको कार्यान्वयन पक्ष महत्त्वपूर्ण हुने भएकाले त्यसतर्फ पनि उत्तिकै सोच्नुपर्ने भयो । सभाहलको लागत खर्च नै धेरै पर्ने भएकाले साना कार्यक्रम गर्ने संस्थाले भाडामा लिन पनि नसक्ने अवस्था रहेको लुम्बिनी विकास कोषका सूचना अधिकारी हरिध्वज राईले जनाए । अहिले सुरक्षा गार्ड, सरसफाइ, विद्युत् र पानीको व्यवस्था कोषले नै गरेको छ । यसका लागि छुट्टै कर्मचारी राख्ने हो भने भाडा उठेभन्दा धेरै खर्च हुन्छ होला, उनले भने । ठूला समूहले कार्यक्रम गर्न चाहे वा सरकारकै कार्यक्रमका लागि भने पटकपटक मञ्च बनाउने, खर्चर् गर्नेभन्दा यो संरचनाले सघाउने जनाए । सभाहल निर्माण भएपछि लुम्बिनीको पर्यटन विकास बढ्ने अपेक्षा रहे पनि सोहीअनुसारको कार्यक्रम हुन नसकेको राईले बताए । विकास कोषले सभाहल चलाउन नसक्ने लुम्बिनी होटल एसोसिएसनका सल्लाहकार खिम श्रेष्ठले बताए । स्थानीयसित साझेदारी गरेर भए पनि हल चलाउनुपर्ने उनको भनाइ छ । यसको प्रचार गरेर कार्यक्रम आयोजनाका लागि संघसंस्थालाई आह्वान गर्नुपर्ने उनको भनाइ छ । एउटा संस्थाले कार्यक्रम गर्न चाहेर कन्फर्मेसन लिनुपर्यो भने पनि एक साता जति लाग्छ, श्रेष्ठले भने, कर्मचरीमै द्विविधा रहेको हलमा कार्यक्रम गर्न कसरी आउँछन् र ? कोषलाई व्यवसायीको साथ लिएर चलाउन सके लुम्बिनीको विकासमा सहज हुने र हल पनि चल्ने सल्लाह दिएको उनले बताए ।"
१३५ मेगावाट क्षमताको मनाङमर्स्याङ्दी जलविद्युत् आयोजना निर्माण सुरु,"मनाङमर्स्याङ्दी जलविद्युत् आयोजना निर्माण सुरु भएको छ । मनाङमर्स्याङदी जलविद्युत कम्पनी प्रालिद्वारा प्रवर्द्धित १३५ मेगावाट क्षमताको उक्त जलविद्युत् आयोजना निर्माणका लागि गत असोज ६ मा चीनको एक्जिम बैंकसँग कर्जा सम्झौता भएको थियो । आयोजनाको वित्तीय व्यवस्थापनको काम सकिएसँगै निर्माण सुरु गरिएको कम्पनीले जनाएको छ । कर्जा सम्झौताअनुसार बैंकले १७ करोड ५२ लाख ५० हजार अमेरिकी डलर बराबर ऋण लगानी गर्नेछ, विज्ञप्तिमा भनिएको छ, बाँकी ऋण रकम अन्य स्रोतबाट जुटाइएको छ । यस आयोजनाको अनुमानित लागत ३२ करोड ३० लाख अमेरिकी डलर छ । कम्पनीमा बुटवल पावर कम्पनी लिमिटेड, चिनियाँ लगानीकर्ता एसीआईजी इन्टरनेसनल लिमिटेड, सिङचेङ इन्टरनेसनल इन्भेस्टमेन्ट कम्पनी लिमिटेड र क्यूवाईईसी इन्टरनेसनल कम्पनी लिमिटेड र उक्त कम्पनीको संयुक्त लगानीको एसीआईजी इन्टरनेसनल नेपाल हाइड्रो जोइन्ट डेभलपमेन्ट इनभेस्टमेन्ट कम्पनी प्रालिको संयुक्त लगानी रहेको जनाइएको छ । कम्पनीको स्वपुँजीमा २० प्रतिशत बुटवल पावर कम्पनीको लगानी र ८० प्रतिशत चिनियाँ लगानीको हिस्सा रहने विज्ञप्तिमा उल्लेख छ । कम्पनीले आयोजनास्थल आसपासका स्थानीयलाई प्रचलित कानुनको अधीनमा रही सेयर उपलब्ध गराउने योजनासमेत बनाएको छ ।आयोजनाको निर्माण कार्य ४२ महिना छ । अर्धजलाशययुक्त आयोजना रहेको यो मनाङको चामे र नासों गाउँपालिकामा पर्दछ । यस आयोजनाको बाँध चामे गाउँपालिका३ कोतोमा तथा विद्युत् गृह नासों गाउँपालिका९ मा बनाइने कम्पनीले बताएको छ । आयोजना निर्माण सकिएपछि वार्षिक ७६६ गिगावाट (जीडब्लूएच) विद्युत् उत्पादन हुनेछ । यी स्वदेशी तथा विदेशी कम्पनीको संयुक्त सेयर लगानीमा मर्स्याङ्दी नदीमा क्यास्केड अवधारणामा निर्माणाधीन तीन जलविद्युत् आयोजनामध्ये यो आयोजना पहिलो आयोजना रहेको विज्ञप्तिमा उल्लेख छ ।मनाङ र लमजुङमा अवस्थित अन्य दुई आयोजनामा १३९२ मेगावाट क्षमताको लोअर मनाङमर्स्याङ्दी जलविद्युत् आयोजना र ३२७ मेगावाट क्षमताको अपर मर्स्याङ्दी२ जलविद्युत् आयोजना छन्, विज्ञप्तिमा भनिएको छ ।यी तीनवटै आयोजनाको कुल जडित क्षमता ६०१२ मेगावाट र कुल लागत एक अर्ब २० करोड अमेरिकी डलर रहनेछ । उल्लिखित प्रत्येक आयोजना छुट्टाछुट्टै कम्पनीमार्फत निर्माण गरिने जनाइएको छ ।"
सिटिजन्स बैंक र होटल ली हिमालयबीच छुट सम्झौता,काठमाडौं (कास) सिटिजन्स बैंक इन्टरनेसनल र काठमाडौंको लाजिम्पाटस्थित रहेको होटल ली हिमालयबीच बैंकका ग्राहकलाई छुट दिनेसम्बन्धी सम्झौता भएको छ । सम्झौताअनुसार बैंकका कार्डवाहक र मोबाइल बैंकिङ ग्राहकले होटलमा १५ प्रतिशतसम्म छुट पाउनेछन् । यस किसिमको सहकार्यबाट बैंकका ग्राहक लाभान्वित र नगदबाट डिजिटल कारोबारतर्फ उत्प्रेरित हुने विश्वास बैंकले लिएको जनाएको छ । डिजिटल बैंकिङ माध्यमको प्रयोगलाई बढाउन र डिजिटल भुक्तानी प्रोत्साहन गर्न ग्राहकमैत्री योजना ल्याइएको बैंकले बताएको छ ।
विदेशी मुद्रा सञ्चिति उपयोगमा निजी क्षेत्रको जोड,"अर्थतन्त्र चलायमान बनाउन विदेशी मुद्रा सञ्चिति र बैंकको तरलता सदुयोग गर्न सक्ने गरी कानुन सुधार गर्नुपर्नेमा निजी क्षेत्रले जोड दिएका छन् । अर्थतन्त्रमा सुधारका लागि निजी क्षेत्रलाई सम्मानपूर्वक काम गर्ने अवसर दिनुपर्ने पनि उनीहरूले बताएका छन् ।सत्तारूढ कांग्रेसले उद्योगी, व्यवसायी तथा अर्थतन्त्रका जानकारहरूसँग नेपालको विद्यमान आर्थिक अवस्थाका विषयमा शुक्रबार गरेको छलफलमा नेपाल उद्योग वाणिज्य महासंघका अध्यक्ष चन्द्रप्रसाद ढकालले सबै राजनीतिक दलले उद्यमी र व्यवसायीलाई प्रोत्साहन गर्नुपर्ने बताए । अध्यक्ष ढकालले दुई वर्षदेखि बजार नियन्त्रणका लागि अपनाइएका नीतिहरूले अर्थतन्त्रमा समस्या सिर्जना गरेको उल्लेख गरे । साना उद्यमीलाई परियोजना धितोमा कर्जा दिनुपर्ने आवश्यकता रहेको उनले सुझाव दिए ।नेपाल चेम्बर अफ कमर्सका अध्यक्ष कमलेश अग्रवालले बाह्य अर्थतन्त्रका सूचकहरू सकारात्मक रहेको भन्दै विदेशी मुद्रा सञ्चिति २२ खर्ब पुगेकाले लगानीको वातावरण बनाउन आवश्यक रहेको सुझाए । सरकारको शोधनान्तर अवस्था बचतमा छ । तर निजी क्षेत्रको क्षमता कमजोर हुँदै गएको छ । उत्पादन, रोजगारी सिर्जना, व्यावसायिक अवस्थामा सिर्जना हुन नसक्नु भनेको अर्थतन्त्र चिन्ताजनक अवस्थामा छ । ८१ प्रतिशत लगानी निजी क्षेत्रको छ । बाह्य सूचकहरू राम्रो भएर भएन । सदुपयोग हुनुपर्छ, उनले भने ।नेपाल उद्योग परिसंघ (सीएनआई) का अध्यक्ष राजेशकुमार अग्रवालले अर्थतन्त्र चलायमान बनाउन नीतिहरू पुनरावलोकन गर्नुपर्ने बताए । संकुचित मौद्रिक नीतिले बैंकमा पैसा थुप्रिए पनि माग बढ्न सकेन । उद्योगहरू ३० देखि ४० प्रतिशत क्षमतामा सञ्चालित छन्, यी सबैको कारण संकुचित मौद्रिक नीति नै हो, अग्रवालले भने, उत्पादन, निर्माण, थोक र खुद्रा व्यापारमा वर्किङ क्यापिटल चाहिन्छ । तर संकुचित पारिएको छ । जसले गर्दा ३ वर्षदेखि जीडीपीमा नकारात्मक प्रभाव परेको छ । नीति पुनरावलोकन भए मात्रै माग बढ्छ । अर्थतन्त्र चलायमान बन्छ ।कांग्रेस संसदीय दलले नेपालको आर्थिक अवस्था र सुधारका उपायहरूबारे अन्तर्क्रिया गरेको हो । नेपालको आर्थिक क्षेत्रका चुनौती, लगानीको क्षेत्रमा देखिएका व्यवधान, सम्भावना, अवसर तथा सुधार गर्नुपर्ने विषयका सन्दर्भमा विषय विज्ञहरूसँग छलफल गरिएको संसदीय दलका प्रमुख सचेतक श्याम घिमिरेले जानकारी दिए ।कार्यक्रममा पूर्वअर्थमन्त्री, पूर्वगभर्नर, राष्ट्रिय योजना आयोगका पूर्वअध्यक्षहरू सहित निजी क्षेत्रका संघसंस्थाका प्रमुखहरूलाई बोलाइएको थियो । पार्टी सभापति शेरबहादुर देउवा, महामन्त्री गगन थापा, गृहमन्त्री रमेश लेखकसहितका नेताले सहभागीहरूका सुझाव सुनेका थिए ।अर्थतन्त्रको स्थिति र यसमा आवश्यक सुधारका लागि पार्टीले ठोस दस्ताबेज तयार गर्न लागेकाले सम्बन्धित क्षेत्रका जानकार तथा सरोकारवालाहरूसँग छलफल गरिएको घिमिरेले बताए । उनले कार्यक्रममा आएका सुझावहरू समेटेर दस्ताबेज तयार गरिने र आवश्यक सुझावहरू सरकारलाई बुझाइनेसमेत बताए । कार्यक्रममा विशुद्ध रूपमा देशको आर्थिक स्थितिको कुरा मात्रै भएको उनले बताए । पार्टीले विज्ञ तथा सरोकारवालाहरूसँग क्लोज सेसन गरेको थियो । कार्यक्रममा उठेका विषयहरूलाई दस्ताबेजीकरणका लागि योजना आयोगका पूर्वउपाध्यक्ष डागोविन्द पोखरेल, विश्व पौडेलसहितलाई जिम्मेवारी तोकिएको छ ।"
एनपीएलमा समर्थक ओइरिने आस छ : निसम,"अन्त्यमा, जनकपुर बोल्ट्सका समर्थकलाई के सन्देश दिन चाहनुहुन्छ ?मैदानमा आएर हाम्रो टोलीलाई समर्थन गर्नुस् । तपाईंहरूलाई यादगार बनाउने प्रयास मैदानबाट हाम्रो हुनेछ ।"
पूजालाई सम्मान थाप्न भ्याइनभ्याइ,"महिला यू१९ राष्ट्रिय क्रिकेट टोलीकी कप्तान पूजा महतोलाई शुक्रबार महोत्तरीको जलेश्वरमा विभिन्न संघसंस्थाहरूले सम्मान गरेको छ । जलेश्वरमा सशस्त्र प्रहरीको ब्यान्ड बाजासँगै नगर परिक्रमा गरेर स्थानीय, संघसंस्था र खेलप्रेमीले कप्तान पूजाको भव्य सम्मान गरेका छन् । गृहनगर गौशाला आएपछि पूजालाई सम्मान थाप्न भ्याइ नभ्याइ भएको छ । उनी छिटै एसिया कप तयारीका लागि काठमाडौं फर्किनुपर्ने तालिका छ । तर, उनलाई विभिन्न संस्था तथा खेलप्रेमी सर्वसाधारणहरू घरमा पुगेर सम्मान व्यक्त गरिरहेका छन् । नेपाललाई पहिलो पटक आईसीसी यू१९ महिला ट्वान्टी२० विश्वकपमा पुर्याउन महत्त्वपूर्ण योगदान दिएकी कप्तान पूजालाई जन्मथलोमा शोभायात्रासहित सम्मान गरिएको हो । विद्यालयहरूसमेत सम्मान सामेल भए । जिल्ला प्रशासन कार्यालय महोत्तरीमा शुक्रबार आयोजित सम्मान समारोहमा जिल्ला क्रिकेट संघ महोत्तरी, जिल्ला प्रशासन कार्यार्लय, मटिहाटी नगरपालिका, जलेश्वर नगरपालिकालगायतले नगदसहित पूजालाई सम्मान गरेका हुन् ।क्रिकेट संघले ५५ हजार ५ सय, मटिहाटीले २५ हजार, जलेश्वर नगरपालिकाले २५ हजार र ओमअटो सेन्टरले ५ हजार १ सय रुपैयाँ प्रदान गरे । महोत्तरीका स्थानीय तह र संघसंस्थाले कप्तान पूजालाई हालसम्म ५ लाख ६१ हजार रुपैयाँसहित सम्मान गरेको नेपाल क्रिकेट संघका उपाध्यक्ष रोशन सिंहले जानकारी गराए । पूजाले महोत्तरी जिल्लालाई मात्रै नभएर देशलाई चिनाएकाले नेपाली भाषा राम्रोसँग बोल्न नसकेको भन्दै अपहेलना नगर्न उपाध्यक्ष सिंहले आग्रह गरे । महोतरीका प्रमुख जिल्ला अधिकारी लालबाबु कवारीले कप्तान पूजालाई सम्मान गर्दै स्थानीय तहहरूले खेलकुदको विकासमा बजेट विनियोजन गरी बालबालिकालाई प्रोत्साहन गर्नुपर्ने बताए । शुक्रबार बिहान पूजालाई महोत्तरी गाउँपालिकाका अध्यक्ष दिलीप पाण्डेले ५१ हजारसहित दोसल्ला ओढाएर सम्मान गरेका थिए । पूजाले आफूले देशको शिर उच्च पार्न क्रिकेटमा जीवन समर्पित गरिसकेको बताइन् । सम्मान कार्यक्रमहरूमा पूजाले खेल मैदान बनाउन र आफ्ना छोराछोरीलाई खेलमा लाग्नलाई प्रोत्साहित गर्न अभिभावकसँग आग्रह गर्ने गरेकी छन् ।"
तृष्णा आफ्नै गाउँमा सम्मानित,"तिलोत्तमा (कास) नेपाली यू१९ राष्ट्रिय क्रिकेट टोलीकी तृष्णा विश्वकर्मालाई ओमसतिया गाउँपालिकाले ५१ हजार रुपैयाँसहित दोसल्ला ओढाएर सम्मान गरेको छ । उनी यूएईमा सम्पन्न आईसीसी यू१९ विश्वकप छनोटबाट नेपाललाई विश्वकपमा पुर्याउँदाकी सदस्य हुन् । सम्मान लिँदै तृष्णाले आफूलाई थप उत्साह र हौसला प्राप्त भएको बताइन् । उनले विश्वकपमा आफूहरूले राम्रो प्रदर्शन गर्ने बताइन् ।गाउँपालिका अध्यक्ष मन्जितकुमार यादवले तृष्णाले क्रिकेटबाट गाउँपालिकाको नाम पनि चम्काएकोमा खुसी व्यक्त गरे । उनले भविष्यमा तृष्णालाई के कसरी सहयोग गर्न सकिन्छ पालिका तयार रहेको वचन दिए । तृष्णा ओमसतिया गाउँपालिका१, नयाँगाउँकी बासिन्दा हुन् ।"
कबड्डी लिगको लोगो र ट्रफी अनावरण,"कबड्डीको आसन्न फ्रेन्चाइज लिग नेपाल कबड्डी लिग (एनकेएल) को आधिकारिक लोगो र ट्रफी शुक्रबार अनावरण गरिएको छ । एनकेएलको मुख्य प्रायोजकको रूपमा रहेको एक्ट्रोनिक्स म्यानेजमेन्ट प्रालि शनिबार राजधानीमा आयोजना गरेको कार्यक्रममा लोगो र ट्रफी सार्वजनिक गरिएको हो । गृहमन्त्री रमेश लेखक, खेलकुदमन्त्री तेजुलाल चौधरी, प्रायोजकका अध्यक्ष अमित बेगानीलगायतले लोगो र ट्रफी अनावरण गरेका थिए । कबड्डीको फ्रेन्चाइज लिग गर्ने घोषणा भने एक वर्षअघि गरिएको थियो । एस्ट्रोनिक्स म्यानेजमेन्टका अध्यक्ष बेगानीले नेपालको कबड्डीलाई अन्तर्राष्ट्रियस्तरमा पुर्याउने लक्ष्य साथ आयोजना गर्न लागिएको बताए । उनले भने, एनकेएल कबड्डी खेलमात्र नभएर सबै नेपालीको सपना हो । गाउँको कुना कन्दरादेखि सहरसम्म फैलिएको नेपाली कबड्डीलाई विश्वमञ्चमा पुर्याउने हाम्रो प्रयास हो । यसका लागि यो ऐतिहासिक कदम भएको छ । पहिलो संस्करणमा भाग लिने ६ सहर नामसमेत सार्वजनिक गरिएको छ । एनकेएलमा काठमाडौं, पोखरा, विराटनगर, जनकपुर, धनगढी, बुटवल सहरको नाम टिमहरूले सहभागिता जनाउने छन् । माटोदेखि मैदानसम्म भन्ने नारा साथ हुने प्रतियोगिताको मिति र खेलाडी छनोट लगायतका कार्यक्रम पछि सार्वजनिक गरिने जनाइएको छ ।अखिल नेपाल कबड्डी संघका महासचिव अरविन्दकुमार झाले नेपाली कबड्डीका लागि आजको दिन ठूलो दिन भएको भन्दै सान, वान र पहिचान दिन आफूहरू लागिपरेको बताए ।एनकेएल लिगका लागि कबड्डी संघले थत वर्ष नोभेम्बरमा एस्ट्रोनिक्स म्यानेजमेन्टसँग १० वर्षे सम्झौता गरेको थियो । महिला कबड्डी लिगका लागि पनि एस्ट्रोनिक्ससँगै सम्झौता भइसकेको छ । संघकी अध्यक्ष तुलसी थापाले देशको माटो सुहाउँदा खेल भए पनि जुन रूपमा विस्तार हुनुपर्ने हो त्यो हुन नसकेको प्रस्ट्याउँदै अब एनकेएल आयोजनाले गति लिने विश्वास व्यक्त गरिन् । गत वर्ष चीनमा सम्पन्न १९औं एसियाली खेलकुदमा नेपाली महिला कबड्डीले ऐतिहासिक कांस्य पदक जितेको थियो । नेपालले टिम खेलबाट एसियाडमा कांस्य जितेको यो पहिलोपल्ट थियो । १३ औं सागमा रजत जितेको महिला कबड्डीले ११ र १२ औं सागमा पनि कांस्य जितेको थियो । ११ औं सागमा कांस्य जितेको पुरुष टिम बंगबन्धु कबड्डीमा उपविजेता भएको थियो । गृहमन्त्री लेखकले कबड्डी नेपालको मौलिक खेलको रूपमा रहेको चर्चा गरे । उनले आफूले देखेको र खेलेको पहिलो खेल नै कबड्डी भएको प्रसंग उप्काएर कबड्डीप्रति लगाव झल्काए ।"
नेपालको बुनाईविरुद्ध सहज जित,"काठमाडौं (कास) नेपाली टेनिस टिम बहराइनको इसा टाउनमा भइरहेको डेभिस कप टेनिसको प्लेअफमा पुगेको छ । मानामास्थित पोलिटेक्निक युनिभर्सिटीको कोर्टमा शुक्रबार नेपालले ब्रुनाईविरुद्ध ३० को जित निकालेको थियो । यसअघि नेपालले बुधबार ग्वामविरुद्ध २१ को नतिजा निकालेको हो । नेपालले शुक्रबार तीनै खेलमा जित पाएको थियो, त्यस दुई सिंगल र एक डबल्स खेल जित्यो । सिंगल्सतर्फ नेपालका व्यावसायिक टेनिस खेलाडी अभिषेक बाँस्तोला र प्रदीप खड्काले दुवैले बुनाईका विपक्षी खेलाडीलाई ६०, ६० को सेटमा हराएका थिए । डबल्सतर्फ पनि अभिषेक र प्रदीपको जोडीले ब्रुनाईको जोडीलाई हराएको थियो । एसियाओसियाना क्षेत्रको प्रतिस्पर्धामा रहेको नेपालले अब प्लेअफमा बहराइनसँग खेल्नेछ । यो खेल जिते नेपाल माथिल्लो डिभिजनमा उक्लने छ । नेपालको यो दोस्रो डेभिस कप सहभागिता हो ।"
भारतको बलियो पुनरागमन,"पर्थ, अस्ट्रेलिया (एएफपी) भारतले अस्ट्रेलियाविरुद्धको पहिलो टेस्टको पहिलो दिन शुक्रबार १ सय ५० रनमा अलआउट भएर पनि उत्कृष्ट पुनरागमन गरेको छ । भारतले दिनको अन्तिम सत्रमा अस्ट्रेलियाको ७ विकेट लिएको थियो । यससँगै भारतले आफूलाई बलियो स्थितिमा राखेको छ । दिनको खेल सकिँदा अस्ट्रेलियाले ६७ रनमात्र बनाएर ७ विकेट गुमाएको छ । कप्तानी भूमिकामा रहेका जसप्रित बुमराहले अस्ट्रेलियाको माथिल्लो क्रमलाई तहसनहस पार्ने क्रममा घातक बलिङ गरे । उनले १७ रनमात्र खर्चेर ४ विकेट लिए । एलेक्स केरी १९ रनमा नटआउट छन् । उनलाई ६ रन बनाएका मिचेल स्टार्कले साथ दिइरहेका छन् । पाहुना टिमले टस जितेर पहिले ब्याटिङको निर्णय गरेको थियो । ब्याटबाट उनीहरूको प्रदर्शन राम्रो रहेन । जोस हेजलउड उत्तिकै घातक रहे । उनले २९ रनमा ४ विकेट लिए । भारतका लागि डेब्यु गरिरहेका नितिशकुमार रेड्डीले सबैभन्दा बढी ४१ रन जोडे । ऋषभ पन्तले ३७ रनको योगदान गरे । तर, विराट कोहली फेरि एकपल्ट असफल रहे । उनको ब्याटबाट ५ रनमात्र सम्भव भयो । रेड्डीले पछि भने, हामी अब बलियो स्थितिमा छौं । दोस्रो इनिङ्समा हामीले ब्याटबाट अझ राम्रो प्रदर्शन गर्नुपर्नेछ र अस्ट्रेलियालाई दबाबमा राख्नुपर्नेछ । बलिङमा हामी अनुशासित हुनुपर्छ । अस्ट्रेलियाको जवाफ इनिङ्स अझ कमजोर रह्यो । संन्यास लिएका डेविड वार्नरको स्थानमा ओपनरको भूमिकामा रहेका नथान म्याक स्वानी १० रनमै एलबीडब्लू आउट भए ।"
गौर नगरपालिकाको जित,"रौतहट (कास) चन्द्रपुर प्रथम मेयर टी२० लिग क्रिकेट प्रतियोगिताको शुक्रबार उद्घाटन खेलमा गौर नगरपालिकाले चन्द्रपुर नगरपालीकालाई ५ विकेटले पराजित गरेको छ । चन्द्रपुर८ स्थित कोटिहोम मैदानमा गौरले टस जितेर फिल्डिङ रोजेपछि आएको चन्द्रपुरले १७२ ओभरमा ८० रनमात्र बनाउन सक्यो । चन्द्रपुरबाट गौरव खड्काले ३४ बलमा २२ रन र अभिषेक रौनियारले २४ बलमा १२ रन जोडेका थिए । गौरका आसिक बैठाले १४ रन खर्चेर ४ विकेट लिए । सनी साहले २, इस्तियाक अली, रोहित क्षेत्री र रियाज शेखले ११ विकेट लिए । ८१ रनको लक्ष्य गौरले १६१ ओभरमा पूरा गर्दै ५ विकेटको जित पायो । गौरका असाब हुसेनले ४ चौकासहित २३ रन र रियाज शेखले १४ रन बनाए । रियाजले ३ चौका प्रहार गरे ।"
भारतका अभि च्याम्पियन,"काठमाडौं (कास) भारतका अभि अग्रवाल इमर्जिङ एथलिट जुनियर यू१४ एसियाली टेनिस प्रतियोगिताअन्तर्गत सर्किट वानको ब्वाइज सिंगल्समा बिहीबार विजेता बनेका छन् । सातदोबाटोस्थित टेनिस कम्प्लेक्समा शुक्रबार फाइनलमा अभिले भारतकै तनिस नन्दालाई ७५, ६२ को सोझो सेटमा पराजित गरे । यसअघि ब्वाइज डबल्समा अभि र तनिसको जोडी पहिलो भएकाृ थियो । नेपाल टेनिस संघ र इमर्जिङ एटलिट्सद्वारा संयुक्त आयोजित प्रतियोगिताको गर्ल्स सिंगल्समा नेपालकी शिभाली गुरुङ विजेता थिइन् । गर्ल्स डबल्समा पनि शिभालीले माल्दिभ्सकी अइसथ करिन सइजनसँग मिलेर स्वर्ण जितेकी थिइन् । प्रतियोगिताअन्तर्गत सर्किट२ सोमबार सुरु हुनेछ ।"
द एक्सेल्सियर विजयी,काठमाडौं (कास) द एक्सेल्सियर स्कुल १० औं रेडियन्ट कप अन्तरविद्यालय बास्केटबल प्रतियोगिताको सिनियर गर्ल्समा क्वाटरफाइनल पुगेको छ । आयोजक रेडियन्ट पब्लिकको कोर्टमा एक्सेल्सियरले नवीनज्योतिलाई १७५ स्कोरले हरायो । विजेताकी अकिना घिमिरेले १० स्कोर जोडिन् । सिनियर गर्ल्समै आयोजक रेडियन्ट पब्लिकले केभीएसलाई २४१५ तथा मर्स्याङ्दीले राराहिललाई १४१३ ले हराएर क्वाटरफाइनलमा स्थान सुरक्षित गरे । रेडियन्टकी दिब्यांशा कार्कीले १६ र मर्स्याङ्दीकी उर्गेन सोमोले ७ स्कोर गरे । जुनियर ब्वाइजमा ग्रिनफिल्डले बौद्ध चिल्ड्रेन हेभनलाई १६४ तथा कश्यपले हार्टल्यान्डलाई १२२ ले हराएर क्वाटरफाइनलमा स्थान पक्का गरे ।
एनपीएलको पर्खाइ,"अब केही वर्षमा एनपीएललाई एसोसिएटको उत्कृष्ट फ्रेन्चाइज लिग बनाउने प्रयास हुनेछ । आयोजकसागै फ्रेन्चाइज पनि नाफामा जानुपर्छ । पारस खड्का सचिव, नेपाल क्रिकेट संघ"
अकथित कथा जिन्दगीको !,शान्ति प्रियवन्दना
मितासुङ्को रिसिया,चन्द्र रानाहाछा
अन्यायपूर्ण भूव्यवस्थाको शल्यक्रिया,विश्वास नेपाली
किन चकित पारिरहेछ उडनतस्तरीले ?,सजना बराल
पल्लो किरातको व्यापार,"पृथ्वीनारायण शाहले विसं १८३१ मा नेपालमा गाभ्नुअघिसम्म अस्तित्वमा रहेको राज्य हो पल्लो किरात । पल्लो किरातको व्यापार तिब्बत (हाल चीन) र पूर्णिया (हाल भारत) सँगसमेत हुने गरेको तर पछि खस्किँदै गएको विभिन्न दस्तावेजमा उल्लेख गरिएको पाइन्छ । विजयपुरका मन्त्री पसेनामा राय र पूर्णियाका नबाब सौलत अहमद खासँग पूर्णियाको मालसामान मोरङ पहाडी प्रदेशमा कुनै पनि ठाउँमा बिक्री गर्न पाउने व्यापारिक सम्झौता पत्र विसं १७७८ मा भएको थियो । यसबारे किरातकालीन विजयपुरको संक्षिप्त इतिहास (चेम्जोङ, इमानसिं २०३१) पुस्तकमा उल्लेख छ । मैथिली भाषामा लेखिएको उक्त पत्रको सक्कल भने देखिँदैन । पत्रमा मोरङको पहाडी प्रदेश मात्र भनिएको छ, भूगोलको नाम उल्लेख छैन । यसै पत्रलाई आधार मान्दा त्यस बेलाको विजयपुर अधीनस्थ पल्लो किरातको व्यापार भारतको पूर्णियासम्म हुन्थ्यो भन्ने बुझिन्छ । अरुणपूर्वमा गोरखाको आगमनपछि पल्लो किरात लिम्बुवान भनिएका दस्तावेज प्रशस्तै भेटिन्छन् । उक्त नाम सेनकालमै थियो भन्ने केही दस्तावेजबाट पुष्टि हुन्छ । विसं १८३० मा पृथ्वीनारायण शाहबाट जारी भएको एउटा लालमोहरमा लेखिएको छ आफ्ना आशीर्वादले अरुण साँध लाग्यो वल्लो किरात फत्ते भयो (योगी नरहरिनाथ, २०२२) । अरुण पश्चिमलाई वल्लो किरात सम्बोधन गरेको लालमोहरले त्यस बखत सेनहरूको अधीनमा रहेको अरुण पूर्वलाई पल्लो किरात भनिन्थ्यो भन्ने पुष्टि गर्छ । विसं १८२४ मा विजयपुरको सेन राजाले जारी गरेको एउटा स्याहामोहोरमा हाम्रा अम्बलभरका १० लिम्बू लेखिएको कागज दश लिम्बुवान सत्र थुमको नीति (माबुहाङ, लावती, २०७८) पुस्तकमा छ । विसं १७७८ को सम्झौतापत्रअनुसार मुख्य रूपमा गाईबस्तु, जडिबुटी र काठ मुगलान निकासी हुने गर्थ्यो । पल्लो किरात र पूर्णिया फारबिसगन्जको व्यापार जोड्ने बजारका रूपमा रंगेली थियो, जुन विसं १९७१ सम्म मोरङको सदरमुकाम थियो । पल्लो किरात पहाडका सामान लान सजिलो होस् भनेर अंग्रेजहरूले विसं १९७० मा फारबिसगन्जबाट जोगबनीसम्म रेल ल्याएपछि मोरङको सदरमुकाम रंगेलीबाट गोग्राहा (विराटनगर) सारियो (भट्टराई, धनश्याम २०६४) । यसले के स्पष्ट पार्छ भने पल्लो किरात पहाडका सामानलाई मुगलहरूदेखि अंग्रेजसम्मले ठूलो महत्त्व दिएका थिए । पल्लो किरात सेनहरूको अधीनमा रहँदा गाईबस्तु भारतमा बेच्न पाइन्थ्यो । विसं १८४३ मा अरुणपूर्वका लिम्बूसुब्बाहरूलाई सम्बोधन गर्दै अब आइन्दा गोबध नगर्नू, गरे सासना होला भनेर राजा रणबहादुर शाहले आदेश गरेका दुईवटा लालमोहर लिम्बुवानको ऐतिहासिक अध्ययन (श्रेष्ठ, शिवकुमार २०४२) पुस्तकमा समावेश छ । फेरि १८८७ साउन ११ मा गाईगोरुकै विषयलाई लिएर अर्को आदेश दिइयो भोट मुगलान लगी गाईगोरु बेच्दा रहेछौ, सो कुरा हाम्रो हजुरमा जाहेर भयो, गाईगोरु भोट मुगलान नबेच्नू भन्ने मोहर गरिबक्स्यौं, अबउप्रान्त जसले भोट मुगलान गाईगोरु बेच्ला तसलाई दण्ड गराउनू (श्रेष्ठ, २०४२) । गाईगोरु मुगल राज्यमा काटिन्छन् भन्ने चिन्ताले भारत लगेर बेच्ने कार्यमा बन्देज लगाइएको थियो । गाईगोरुबारे अन्य धर्म र राज्यको धारणा थाहा नभएका पल्लो किरातका मानिसका निम्ति ती जीविकोपार्जनका आधार थिए । यता बिक्न नसक्ने थारो गाई, हलो तान्न नसक्ने गोरु संकलन गर्दै मुगलान लगेर बेचबिखन गर्ने पेसा पल्लो किरातमा सदीयौंदेखि चलिआएको थियो । पल्लो किरातमा चलेको अर्को व्यापार भनेको चुराको हो । विसं १९८७ को एउटा इस्तिहारअनुसार पल्लो किरातको लिम्बू बस्तीमा सुँगुरको जगर प्रशस्तै पाइन्थ्यो । घरघर डुल्दै जगर संकलन गर्न सजिलो हुने भएकाले धेरै लिम्बू चुरा व्यापारमा संलग्न थिए । उनीहरूलाई चुरावाल भनिन्थ्यो । त्यो बेला सुँगुरको जगर विभिन्न खालका ब्रस बनाउन प्रयोग हुन्थ्यो । जगरको माग भारतमा राम्रो थियो । पल्लो किरातका व्यापारीहरू जगर दार्जिलिङ लगेर बेच्थे र उताबाट चुरा बोकेर फर्कन्थे । चुरा बेच्दा महिलाको हात समाउनैपर्थ्यो । व्यापारीले महिलाको हात समाएर चुरा लाइदिनु नीति धर्मविरुद्ध भयो भनी विसं १९८७ मा बन्देज गरियो । यसले चुराजगरको व्यापार धराशायी बन्न पुग्यो । अरुणपूर्व लिम्बुवानको अर्को पुरानो व्यावसायिक पेसा भनेको तान बुन्ने हो । १८६८ असार ३० को एउटा लालमोहरमा अरुणपूर्वका लिम्बू, राई, याम्फू, सुनुवार लगायतलाई सम्बोधन गर्दै तानबाट बुनेका खाँडी कपडा सरकारले तोकेको मूल्यमा बेच्नू नत्र भारी दण्ड होला भन्ने लेखिएको छ, जुन दस्तावेज लिम्बुवानको ऐतिहासिक दस्तावेज संग्रह (इङनाम, भगिराज २०७७) पुस्तकमा समावेश छ । त्यस लालमोहरमा लामो हात र छोटो हातलाई तान बुनेको खाँडी कपडाको मापन इकाइ राखी मूल्य निर्धारण गरिएको छ । परम्परागत पेसामा सरकारले प्रत्यक्ष हस्तक्षेप गरी मूल्यसमेत निर्धारण गरेको देखिने यस कागजले त्यस बेला खाँडी कपडाको राम्रो माग थियो भन्ने देखाउँछ । तान बुन्ने पेसा लिम्बू जातिको मुन्धुममा समेत उल्लेख छ । आदिकालदेखिको यो पेसा लोपोन्मुख छ । सन् १८४८ मा पल्लो किरात लिम्बुवानको हिमाली भेगसम्म भ्रमण गरेका बेलायती अन्वेषक जोसेफ डाल्टन हुकरले हिमालयन जर्नल्स (सन् १८५४) मा पल्लो किरातमा लोक्ताको बोक्राबाट बनेको नेपाली कागजको प्रख्यातिबारे चर्चा गरेका छन् । उनका अनुसार धनकुटा त्यो बेला पल्लो किरातको राजधानी थियो । पूर्वी भेगको पहाड नेपाली कागज बनाउने लोक्ता प्रशस्त पाइने ठाउँ हो । हुकरको भनाइलाई आधार मान्दा त्यो बेला धनकुटामा नेपाली कागजको ठूलो व्यापार थियो भन्ने बुझिन्छ । हाल यो व्यापार पनि लोपोन्मुख छ । हुकरले ताप्लेजुङको मोवागोला ठूलो बजार भएको र त्यहाँ नेपाली र तिब्बतीले नुन, ऊन, सुन, कस्तूरी, चामल, कम्बल, मुगा तथा उपभोग्य वस्तु साटासाट गर्ने गरेको लेखेका छन् । त्यो बेला आफूसँग भएको खेतबारीको पूर्ण उपयोग गर्दै खाद्यान्नमा आत्मनिर्भर हुनुको विकल्प थिएन । लेक र औलतिर फल्ने फरकफरक खाद्यान्न साटासाट गर्नका निम्ति धेरै ठाउँको संगमस्थल बनेका खोलाको दोभान वा डाँडामा बजारहटिया लाग्थ्यो । त्यो बेला नुन नै यस्तो अत्यावश्यक खानेकुरा थियो, जुन नेपालमा नपाइने हुनाले भोट, मुगलानबाट ल्याउनैपर्थ्यो । हुकरले मेवागोलाबाट ओलाङचुङगोला जाने क्रममा प्रत्येक दिन १० वा १२ वटा तिब्बती समूह नुनको भारी बोकेर झरेको देखेको आफ्नो पुस्तकमा लेखेका छन् । पल्लो किरातमा नुनको जति ठूलो आवश्यकता थियो, तिब्बतको हिमाली भेगमा अन्नको पनि त्यति नै ठूलो जरुरत थियो । तिब्बतीहरू अन्न साटेर लैजानकै निम्ति नुन बोकेर आउँथे । यता नेपालबाट पनि अन्न पिठ्युँमा बोकेर त्यति नै संख्यामा तिब्बत पुग्थे । तिब्बत र नेपालको नुन र अन्नको यो सट्टापट्टा अर्थोपार्जनका निम्ति नभई बाध्यताले निम्त्याएको व्यापार थियो । सन् १९५० मा नेपालका पहाडी भेग घुमेका टोनी हागनले नेपालको चिनारी (२०५८) पुस्तकमा लेखेका छन् प्रत्येक हिउँदमा पिठ्युँमा अन्न बोकेर नुन साटी ल्याउनका निम्ति कुल जनसंख्याको २० देखि २५ प्रतिशत मानिस हूलका हूल तिब्बत पुग्थे । यसरी पिठ्युँमा बोकेर ल्याएको नुनमा समेत सरकारले कर उठाउँथ्यो । पछि भीमशमशेरले विसं १९८७ मा नुनको आयातमा करछुट गराएका थिए । त्यो बेला तिब्बतबाट आउने नुनका निम्ति पल्लो किरातको मुख्य गोलाहरू मेवागोला, किमाथांका, चैनपुर थिए । औलोको डरले मानिस तराई झर्न डराउने भएकाले विशेषतः नुनकै कारण यी गोला चल्तीमा थिए । सन् १९५० मा चीनले तिब्बत कब्जामा लिएपछि नुनको व्यापार असहज बन्न गयो । सन् १९५९ मा तिब्बतीले विद्रोह गरेपछि त तिब्बतको सीमा पूर्ण रूपले नै बन्द भयो । त्यस बेलादेखि नुनको व्यापार दक्षिणतिर केन्द्रित हुन पुग्यो (हागन, २०२१) । सन् १९५८ मा औलो उन्मूलन कार्यक्रम सुरु भएपछि मानिस तराई झर्न थाले । नुनको बजार र औलोको खोपले मधेशका बजार तीव्र्र रूपले फस्टाउन थाले । जस्तै सन् १९५२५४ को जनगणनामा धरानको जनसंख्या केवल ४ हजार ४ सय १ थियो । तिब्बततिर नाका बन्द भएपछि भारतको जोगबनीबाट नजिक रहेको धरानले नुनको बजार लियो । सन् १९७१ को जनगणनामा धरानको जनसंख्या २० हजार ५ सय ३ पुग्यो (गुरुङ, हर्क २००६) । नुन बजारको बदली र औलो खोपको आगमनले त्यस बखत तराईका प्रायः सबै बजारको जनसंख्या धरानको जस्तै बढेको देखाउँछ । पहाडको मुख्य बजार तराईका बजार हुन थालेपछि भारतीय सामान पहाडतिर हाबी हुँदै गए, यसले पहाडका परम्परागत पेसाहरूको समेत ओरालो यात्रा सुरु भयो । भारतीय कपडा भित्रिन थालेपछि ऊन र तानको पेसा विस्थापन हुन थाल्यो ।सार्कीले सिलाउने छालाका जुत्तालाई भारतीय जुत्ताले विस्थापन गर्न थाल्यो । कुमालहरूको भाँडा वर्तनको व्यापार आल्मुनियमका सस्ता भाँडावर्तनले विस्थापन गर्दै गयो । उहिले नेपालकै खानीबाट निकालेको फलामबाट औजार बनाएर बेचबिखन गरिन्थ्यो । टोनी हागनका अनुसार नेपालका पहाडहरूमा फलाम खानीबाट फलाम गाल्ने भट्टाहरूको संख्या सन् १९२४ तिर १८ वटा थिए । सन् १९३६ पछि नेपालमा उत्पादन हुने बन्दुक, फलामका साङ्ला, पुल बनाउने लट्ठा र अन्य औजारप्रति महाराजको रुचि हरायो । सरकार आफैंले ती वस्तु भारतबाट सस्तोमा किन्न थाल्यो । अन्ततः नेपालका फलाम खानीका भट्टा धमाधम बन्द हुन थाले । सन् १९६७६८ सम्ममा ठोसेमा दुई भट्टा मात्र चालु अवस्थामा थिए । धेरै लौहकर्मी कि काठमाडौं पसे कि भारत पसे (हागन, २०२१) । राष्ट्रिय अर्थतन्त्रको विकासका निम्ति सरकारले आफ्नो देशको उत्पादन, पेसाव्यवसायको संरक्षण संवर्द्धन गर्दै जानुपर्छ भन्ने सोच त्यसबेला सरकारमा नभएको देखिन्छ । विदेशी उत्पादनलाई बढावा दिँदा स्वदेशी उद्योग र स्वदेशी उत्पादन धराशायी हुँदै गए । महिनौं लगाएर तिब्बतबाट पिठ्युँमा बोकेर ल्याएको नुनमा समेत विसं १९८७ अगाडिसम्म कर लगाइएको देखिएकाले जनतालाई सहुलियत दिने मामिलामा पनि त्यो बेलाको सरकार उदासीन रहेको प्रस्ट हुन्छ । स्वदेशी उद्यम प्रवर्द्धनमा नेपालले विगत हेरेर पाठ सिक्न सक्नुपर्छ ।"
चोरको प्रतीक्षा,भूपिन
गातीले खोसेको बालापन,"म सोच्छु, गाती नबाँधेको भए जाडोमा तराईमधेशका बालबालिकाले जाडो कसरी छल्थे ? पुसमाघको कठ्याङ्ग्रिँदो चिसोमा बाख्रा चराउन खेततिर कसरी जान्थे ? बिनाचप्पल कोमल खुट्टाहरूले कसरी हुस्सु छिचोल्दै हिँड्थे ? यी प्रश्नले मस्तिष्कमा एक प्रकारको भावशून्य समय पैदा हुन्छ ।जाडोबाट जोगाउन आमाहरूले छोराछोरीलाई गाती बाँधिदिनु एक बाध्यता हो । न्यानो ऊनीको कपडा किन्न नसकेका बेला र गरिबीले घाँटी न्याकेका बेला गातीले बचाएको छ हजारौं सुन्दर बालबालिकाको बाल्यकाल । सुन्दा र सोच्दा निकै कष्टकर लाग्छ । तर, भोग्नेलाई झन् के हुँदो हो ?जाडोमा न्यानो कपडा लगाएर, मखमली ओछ्यानमा गमक्क परेर सुत्ने रहर कसलाई हुँदैन ? पेटभरि तात्तातो भात खाएर, साथीहरूसित गुच्चा खेल्ने सोख कसको हुँदैन र ? रहरहरू बाध्यताखातिर मार्नुपर्छ । कुनै रहर परिस्थितिखातिर हुत्याइदिनुपर्छ । कुनै रहर परिवारको इच्छा पूरा गर्न निमोठ्नुपर्छ । अहिले मैले गाती बाँधेकी छु । मलाई गाती बाँध्न कत्ति मन पर्दैन । किनकि गातीले घाँटी अठ्याएको मलाई अनुभव हुन्छ । गातीले जाडो छल्न र जिउ न्यानो बनाइराख्न सहयोग त गर्छ तर, भित्रभित्रै मेरो बाल्यकाल खोसिरहेजस्तो लाग्छ । भावनात्मक रूपमा, बाध्यात्मक परिस्थितिले मलाई घचेट्छ र म निक्कै पछाडि गिरेको अनुभव गर्छु । उठेर फेरि गाती समात्छु र डोर्याउँछु मेरो बाल्यकाललाई मेरै लयमा, मेरै वेगमा । चुम्छु मेरो गातीलाई । अँगालोभरि बेर्छु र मायाले स्पर्श गर्छु । ल ल लगाती नभइदिएको भए मेरो अवस्था भुस्याहा कुकुरभन्दा कम हुने थिएन । मेरो छेउमा कुकुर छ । ऊ जाडोले पुच्छर हल्लाउँदै कुइँकुइँ आवाज निकालिरहेको छ । म घुरमा आलु पोल्दै खाइरहेकी छु । कुकुर मेरो छेउमा छ । उसलाई पनि बेलाबेला आलु फालिदिन्छु । ऊ आलु खाँदै मेरो छेउमा बस्छ । घुरको न्यानोले उसको जिउ पनि न्यानो हुँदै जान्छ । ऊ जाडोले गाइँगुइँ गर्न छोड्छ । घुरको छेउमा घोसेमुन्टो लगाएर सुत्छ । सायद ऊ रातभरि सुतेको थिएन । घरछेउको गुहिया डगहरमा कुकुर जाडोले भुकिरहेको कर्कश आवाज प्रत्येक रात सुनिरहन्छु । कुकुरहरू जाडोले रोइरहेका छन् भनेर आमा बेलाबेला भन्नुहुन्छ । सायद भोक पनि लागेको छ तिनलाई । कुकुरको रुवाइ धेरै दयालाग्दो लाग्छ । कुकुर रोइरहेको आवाज सुनेर लाग्छ, उसको कोही आफन्त बितेको छ वा गाउँमा कुनै अशुभ घटना घट्नेवाला छ । बिहान उठ्दा कुकुरहरू भुक्न बन्द गरिसकेका हुन्छन् ।बेलाबेला गातीमा असहज अनुभव गर्छु । गातीको गाँठो फुकाउने प्रयास गर्छु । जिउमा भएको पूरै बल लगाएर दुवै हातले गाती फुकाल्छु । अहँ ! फुकाल्न सक्दिनँ । पाठोको घाँटी घुरीले (दाम्लो) बाँधेझैं मेरो घाँटी पनि गातीले न्याकेको अनुभव हुन्छ । गाती बाँधेर म फुक्काफाल खेल्न सक्दिनँ । मेरो जिउमा गर्मीमा लाउने कुर्था छ र खुट्टामा त्यही कुर्थाकै सेट सुरुवाल । जाडोमा लाउने अलग्गै न्यानो सुरुवाल छैन । जाडो छल्नखातिर न्यानो ज्याकेट वा स्वेटर पनि कहाँ छ र Û बिहानै उठेर आमाले गाती बाँधिदिनुभएको छ मलाई । खेल्ने बेला हात माथि उचाल्दा जिउमा भएको गाती सरेर ठ्याक्कै घाँटीमा गएर बेरिन्छ । मेरो पूरै जिउ खुल्ला हुन्छ र मलाई जाडो लाग्छ । त्यही भएर मलाई जाडो मौसम पटक्कै मन पर्दैन, बरु गर्मी मनपर्छ । घाँटी न्याँकिरहने गाती बाँध्नुपर्दैन । तिहारपछि गाती बाँध्न सुरु भएपछि चैतमा बल्ल त्यो बन्द हुन्छ । तैपनि नखेलीकन बस्नै सक्दिनँ । जाडोमा मधेशका केटाकेटीले खेल्ने खेल भनेको नै गोली, भली (गुच्चा) हो । गुच्चा खेल्नेबेला पटकपटक मेरो गाती माथि सर्छ र मलाई जिउभरि जाडो लाग्छ । मेरो खुट्टामा चप्पल पनि त छैन नि । एक जोर चप्पल छ । बिहानै लगाएर निस्केको थिएँ । चप्पल लगाएको देखेर आमाले भनिहाल्नुभो, चप्पल नै पिन्ह । पुरान भ्याजेतौ । मेला देखैले जाइहे ताब चप्पल पिन्हे ?मेला हेर्न जानेबेला लगाउने अर्को चप्पल छैन भन्ने हेक्का नै भएन मलाई । मेला हेर्न जाँदा मात्रै चप्पल लगाउनुपर्छ भनेर मैले चप्पल फुकालेर राखें । हुन त मेरा साथीहरू पनि खाली खुट्टा नै खेल्न आउँछन् । म पनि खाली खुट्टै खेल्दा केही फरक पर्दैन । सधैं बिहान उठ्नेबित्तिकै आमाले गाती बाँधिदिनुहुन्छ । ताकि मलाई जाडो नहोस् । गातीले स्वेटर र ज्याकेटको आवश्यकता पूरा गर्छ । मेरो गाती रातो रङको निक्कै साधारण छ । गातीमा कुनै बुट्टा छैन । पारही पनि छैन । बिल्कुल साधारण छ । खासमा त्यो ऊनीको ओरहना (पछ्यौरी जस्तो बाक्लो खालको ओढ्ने खास्टो) हो । दिनभरि चकचक गर्ने केटाकेटीहरू ओढ्ने ओढेर बस्ने कुरा थिएन । ओढ्ने ओढेर खेल्न सम्भव पनि थिएन । ओढ्ने समाउने कि खेल्ने ? ओढ्ने ओढेर खेल्न निकै सकस हुन्छ । यही सकस कम गर्न र मलाई खेल्न सहज होस् भनेर आमाले गाती बाँधिदिनुहुन्छ । बिहानै बिल्कुल ज्ञानी र आज्ञाकारी बालकझैं निर्दोष म, आमाअघि बस्छु । बिनाहिचकिचाहट घाँटी तयार पार्छु रातो गाती बाँध्न । कुनै प्रश्न तेर्स्याउँदिनँ, जिज्ञासा राख्दिनँ । आमाको अनुहार हेर्छु, आँखाको भाव पढ्छु । आमाको आँखाले भन्छ गाती बाँधिदिए दिनभरि जाडोबाट छोरीलाई बचाउन सकिन्छ । ओरहनी बराबरी भागमा मेरो टाउकोमा ओढाउनुहुन्छ । निधार, कान, टाउको, पिठ्युँ र छाती गरी आधी जिउ छोपिने गरी ओढ्ने ओढाइदिनुहुन्छ । समाउँदै दाहिनेतिरको ओढ्नेको फेर बायाँतिर र बायाँतिरको फेर दायाँतिर घाँटीमा बेरिदिनुहुन्छ । त्यसपछि लगत्तै दुवैपट्टिको माथिल्लो फेर समातेर कानमुनि घाँटीमा राख्नुहुन्छ । दायाँ, बायाँ उल्टोपट्टि निकाल्नुभएको ओरहनाको फेर समातेर मेरो घाँटीमा सुस्तरी कस्नुहुन्छ । पछाडितिर घाँटीमा लगेर गाँठो पार्नुहुन्छ । मलाई घाँटी न्याकेजस्तो हुन्छ । लगत्तै फेर समातेर भन्छु, हमर घेच मोकाइलै । मेरो कुरा सुनेर फेर खुकुलो पार्दै पछाडितिर गाँठो पारिदिनुहुन्छ । आमालाई भन्छु, गाती नै बान्हबौ हम । बेसी नै बोल् । बौहतेक जार छै । दिनभोइर नै खोल गाती । गातीले मेरो टाउको, कान, निधार र आधा जिउ छोपिएको छ । हात पनि गातीभित्रै लुकाएको छु । मलाई गाती किन बाँधिन्थ्यो ? कहिल्यै प्रश्न गरिनँ ? घाँटी न्याकिएजस्तो त हुन्थ्यो, तर न्यानो ज्याकेट वा स्वेटरको माग कहिल्यै गरिनँ । गातीभित्रको संसार नरमाइलो भए पनि रमाइलो मानेर खेल्छु । गाती असहज लागे पनि सहजतासाथ सम्हालेर दिनभरि बाँधिरहन्छु । गाती बाँधेर मलाई कहिल्यै लाज लागेन । गातीको अगाडिपट्टिको भागमा बिहानै आमाले मुरही र राति पाकेको आलुको चटनी वा सरसौंको साग जलखै हालिदिनुहुन्छ । कहिले बिहानै गातीमा गुड र चिउरा, कहिले चिनीचिउराजलखै हालिदिनुहुन्छ । त्यसपछि आमा घरको काम गर्न व्यस्त भइहाल्नुहुन्छ । घुर ताप्दै गुहालीमा बसेर गातीमा हालिएको बिहानको जलखै खान्छु । खाइरहेका बेला बाख्रा जलखै खान आए धपाउँदै गातीभित्र लुकाउँछु ।सधैं कपाल कोर्नुपर्ने समस्या पनि हुँदैन । गातीले मेरो कपाल छोपिएको हुन्छ । धेरै जाडो बढेका बेला घुरछेउ बसेर खुट्टा पनि गातीले नै छोप्छु । पूरै जिउ गातीले छोपेर न्यानो अनुभव गर्छु । बाख्रा चराउन जाँदा बेथे र सरसौंको साग टिपेर गातीकै अगाडिको भागमा पोको पारेर घर ल्याउँछु । अतिरिक्त झोला बोकिरहने झन्झट पनि हुँदैन । राति कम्बलभित्र पसेपछि आमाले गाती खोलिदिनुहुन्छ । आफैंले खोल्न निक्कै सकस हुन्छ किनकि पछाडितिर दुईवटा गाँठो पारिएको हुन्छ । गाती बाँध्दिनँ भन्दा आमा भन्नुहुन्छ, गातीले जिउ न्यानो राख्छ । कान र टाउकोबाट चिसो पस्छ । कान र टाउको छोपिए चिसो पस्दैन । घुर तापेर खुट्टा न्यानो बनाउन सकिन्छ । गाती बाँध्नु जाडोमा सुरक्षा कवच नै हो । गातीको यति धेरै फाइदा हुँदाहुँदै पनि दुईवटा बेफाइदा मलाई पटक्कै मन पर्दैन घाँटी न्याकेजस्तो हुने, हातखुट्टामा जाडो लागिरहने । गातीले मेरो बालापन त खोसेको थियो । तर, खोसियो कहिल्यै भनिनँ । खेल्ने रहर मबाट टाढिएको छ भनेर गुनासो गरिनँ । यो जाडोमा लगाउने न्यानो कपडा हो, जाडोबाट जोगिन गाती बाँध्नैपर्छ भन्ने सोच मात्रै आयो । ल ल लमेरै उमेरका दुईजना केटाकेटी बाआमासित हिँडिरहेका थिए । उनीहरूलाई त्यसअघि देखेकी थिइनँ, सायद हाम्रो गाउँ हुँदै अर्को गाउँतिर पाहुना गइरहेका थिए । केटाले न्यानो स्वेटर र सुरुवाल लगाएको थियो । केटीले न्यानो कुर्थासुरुवालमाथि बाक्लो ज्याकेर लगाएकी थिई । उनीहरूका बाआमाले पनि न्यानै लुगा लगाएका थिए । सबैको ख्ट्टुामा न्यानै जुत्ता थियो । उनीहरूका बाआमासित मैले मेरा बाआमाको तुलना गरें, मेरा बाआमाले ओढ्ने ओढेका हुन्थे । चप्पल नलगाएको र जाडोले चरचरी पैताला फाटेका बाआमाको खुट्टा सम्झें । उनीहरूका अगाडि हामी अर्कै ग्रहका केटाकेटी जस्तो देखियौं । गाती बाँधेका हामी ६७ जना केटाकेटी हाम्रो गाउँ हुँदै अर्को गाउँ पाहुना गएका केटाकेटीहरूतिर हेरिरह्यौं । खुट्टामा जुत्ता, जिउभरि न्यानो बाक्लो लुगा ! यस्तो राम्रो न्यानो लुगा र जुत्ता कहाँ पाइन्छ ? मनमा प्रश्न आयो, तर कसैलाई नसोधी त्यसै हरायो । ल ल लकहिलेकाहीं खेलिरहँदा गातीको न्यानोले टाउको पसिनाले निथ्रुक्कै भिज्छ, टाउको चिलाउँछ । जबर्जस्ती सकीनसकी गाती खोल्ने प्रयास गर्छु, तर आफैं खोल्न सक्दिनँ । दुइटा गाँठो फुकाउनु सहज छैन । साथीहरूलाई फुकाइदिन भन्छु । उनीहरूले पनि फुकाउन सक्दैनन् । उनीहरूको अवस्था पनि मजस्तै छ । गाँठो फुकाउन नसकेर हात बाहिर निकालेर गातीको फेरलाई पङ्खा बनाउँदै हम्किन्छु । हम्केर पनि गर्मी शान्त हुँदैन । घाँटी गाँठोले अठ्याएको, टाउको पसिनाले भिजेको यो अवस्थामा निकै सकस हुन्छ सास कतै रोकिए जस्तो, जिउको कुनै भाग डोरीले कसिएजस्तो । गाती फुकाउनखातिर सहयोग माग्न घरमा बाआमा हुँदैनथे । सबैका अभिभावक खेतमा काम गर्न निस्किसकेका हुन्थे । बसेर बेस्सरी कपाल कन्याउँथे गातीको माथिबाट । रातको पर्खाइमा हुन्थें म । कतिबेला रात पर्छ ? बाआमा खेतबाट फर्किनुहुन्छ र मेरो गाती खुल्छ । खेतबाट फर्केपछि पनि मेरो गाती खुल्दैनथ्यो किनकि सुत्ने बेला भएकै हुँदैनथ्यो । आमा खेतबाट फर्किनेबित्तिकै म अनुरोध गर्थें, मैया गाती खेइल दे न । नै खोल अखैन । सुतैबेर खोइल देबौ, आमा भन्नुहुन्थ्यो । हमर घेच मोकल जाइछै, म समस्या बताउँथें । नै मोकल जाइछै । बेसी नै बाज, आमा भन्नुहुन्थ्यो । घाँटी न्याकिएको सुनेर गातीको गाँठो अलिकति खुकुलो पारिदिनुहुन्थ्यो, तर अहँ गाती खोल्दिनुहुन्नथ्यो । बेलाबेला पासोले घाँटी न्याकेजस्तो लाग्थ्यो । राति सुत्नेबेला बल्ल मेरो गाती खुल्थ्यो । गाती खुल्नेबित्तिकै कतै टाढा गएर अड्किएको सास फर्केर आउँथ्यो । जिउमा बेग्लैखाले ऊर्जा प्रवाह हुन्थ्यो । फुक्काफाल भएर खेल्न मन लाग्थ्यो, तर राति त साथीहरू सुतिसकेका हुन्थे । गातीबाट मुक्त भएको खुसीको ऊर्जा अर्कै हुन्थ्यो । तर, न्याना कपडा नभएका बेला गातीले मलाई न्यानो दिएको छ । मेरो बाल्यकालको सहारा थियो गाती । मेरो बाल्यकाल गातीमै बिते पनि म खास दुःखी छैन । किनकि म जाडोले कठ्याङ्ग्रिएर मरेको समाचार कुनै पत्रिकाले छाप्नुपरेन । कठै ! योसित लुगा छैन भनेर कसैले दयाले भारिएको दुई शब्द चुहाउनु परेन । र, कसैले दयाको भिखस्वरूप दिएको लुगा लगाउनु परेन । हो, मेरा बाआमाको स्वाभिमानलाई गातीले नै बचाएको थियो ।"

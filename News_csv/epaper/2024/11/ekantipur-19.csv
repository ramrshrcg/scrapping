शीर्षक,विवरण
पुरानै मूल्यमा उधारोमा उखु बेच्दै किसान,"पुरानै मूल्यमा उधारोमाचिनी उद्योगीले क्रसिङ गरेपछि सरकारले मूल्य तोके पनि उद्योगीहरूले दिँदैनन् । इन्दिरा सुगर मिलले दुई वर्षदेखिकै पैसा दिएको छैन । मिलले ०७९८० मा प्रतिक्विन्टल २० रुपैयाँ र ०८०८१ मा प्रतिक्विन्टल २५ रुपैयाँ कम दिएको थियो । वाग्मती सुगर मिलले पनि ३ वर्षदेखि किसानलाई उक्त पैसा नदिएको संघको भनाइ छ ।अहिले उद्योगीहरूले पुरानै मूल्यमा उखु किनेका छन् । सरकारले चालु आर्थिक वर्षकै लागि मूल्य तोक्ने हो । तर बिक्री भइसकेपछि सरकारले जति मूल्य तोके पनि किसानले पाउँदैनन्, महासचिव यादवले भने, यो किसानप्रतिको बेइमानी हो, तर सरकार र प्रशासन उद्योगीकै पक्षमा छ, किसानका मुद्दामा केही बोल्दैनन् । संघका अनुसार यस विषयमा जिल्ला प्रशासन कार्यालयलाई जानकारी गराइसकिएको छ । उखु किसानलाई भुक्तानी नदिएको विषयमा जिल्ला प्रशासन कार्यालयमा ज्ञापनपत्र बुझाउँदा पनि सुनुवाइ नभएको संघको दाबी छ । सर्लाहीको बाबा सुगर मिलले पनि पुरानै मूल्यमा किसानबाट उखु लिएर धमाधम क्रसिङ गरिरहेको उखु किसान संघर्ष समितिका सचिव हरिश्याम रायले बताए । सरकारले भाउ नतोक्दा पुरानै मूल्यमा क्रसिङ भइराखेको छ । उखु पाकेको छ, अर्को बाली लगाउन ढिलो भइसक्यो, रायले भने, त्यसैले बाध्य भएर किसानले पुरानै मूल्यमा उखु बेचेका हुन् । महालक्ष्मी सुगर मिलले ०८०८१ कै करिब १५ करोड भुक्तानी नगरेको रायले जनाए । तर सरकारले किसानका बारेमा नसोचेको उनले बताए । महँगी हरेक वर्ष बढेकै छ, लागत पनि बढेको छ । तर सरकारले उद्योगीको कुरा मात्रै सुन्छ, उनीहरूकै अनुकूल मूल्य निर्धारण हुन्छ, रायले भने, किसान सधैं पीडितको पीडित बनिरहे । उखु सर्लाही, मोरङ, सिरहा, धनुषा, महोत्तरी, रौतहट, बारा, पर्सा, नवपरासी, कैलाली, कञ्चनपुरलगायत जिल्लामा खेती गरिन्छ । तर पछिल्लो समय खेती घट्दै गएको छ । उचित मूल्य नपाएका कारण नै किसान यो खेतीप्रति आकर्षित हुन नसकेका हुन् । असोजकात्तिकमै मूल्य निर्धारण गर्न सके उखु किसानको हित हुने जानकार बताउँछन् । तर सरकारले कहिल्यै छिटो समर्थन मूल्य तोकिदिँदैन । समर्थन मूल्य तोक्ने विषयमा सरकारले कुनै छलफल नगरेको नेपाल उखु उत्पादक महासंघका अध्यक्ष कपिलमुनि मैनालीले जनाए । मूल्य तोक्ने बेला भइसक्यो, तर एक पटक पनि छलफल गरेन, महासंघका अध्यक्ष मैनालीले भने, यही कारण उत्पादन बर्सेनि घट्दो छ । यही विषयमा मंसिर ५ मा ज्ञापनपत्र बुझाउने कार्यक्रम छ । किसानले केन्द्र सरकारसँगै प्रदेशबाट पनि धोका पाएका छन् । प्रदेश २ ले किसानलाई प्रतिक्विन्टल १० रुपैयाँ अनुदान दिने सहमति गरेको थियो । तर किसानले अनुदान नपाएको मैनालीको भनाइ छ । यता कृषि तथा पशुपन्छी विकास मन्त्रालयले भने यस विषयमा अध्ययन भइराखेको जनाएको छ । मूल्यबारे कृषि विभागले प्रस्ताव पठाएको छ ।विभागको प्रस्तावउपर सहसचिव सवनम शिवाकोटीको अध्यक्षतामा छलफल भइराखेकै छ । प्राविधिक रूपमा तयार भएपछि उद्योग वाणिज्य तथा आपूर्ति मन्त्रालय, उद्योगी र उखु उत्पादक किसानसँग पनि छलफल हुन्छ, मन्त्रालयका प्रवक्ता हरिबहादुर केसीले भने, त्यसपछि मन्त्रिपरिषद्मा पठाइन्छ । मूल्यको हकमा मन्त्रिपरिषद् र अनुदानको हकमा अर्थ मन्त्रालयले तलमाथि गर्न सक्छ ।"
अन्तिम बिदाइको बिदामा सधैं विसंगति,"सरकारले सम्मानस्वरूप गरेको निर्णयले अपमान भएजस्तो भयो, मंगलबार बिदा दिएको भए हुन्थ्यो वा आइतबार नै बसेर निर्णय गरेको भए हुन्थ्यो । सरकारको काम गराइ संगतिपूर्ण भएन, उनले भने । सार्वजनिक बिदा मापदण्ड बनाएर अनुमानयोग्य बनाउने र कुनै विशेष रूपमा मन्त्रिपरिषद्ले निर्णय गर्ने व्यवस्था राखे हुनेमा यसमा बेथिति मौलाएको पोखरेल बताउँछन् । ढुंगानाले नेपालको संसदीय लोकतन्त्रको विकास, मानवअधिकार र शान्ति स्थापनाका क्षेत्रमा खेलेको भूमिकालाई लिएर सम्मान गरिएको हो । तर, यस्ता निर्णय गर्दा सरकारले समयमा निर्णय गर्नुपर्ने देखियो । सरकारले लिन खोजेको श्रेय प्रत्युत्पादक भयो, उनी भन्छन् । पूर्वसचिव जयमुकुन्द खनाल राष्ट्रिय जीवनमा योगदान गरेका पूर्वअतिविशिष्ट पदाधिकारीको सम्मानमा शोक सलामी दिइनु स्वाभाविक भए पनि ढुंगानाको सन्दर्भमा अन्त्येष्टिअगावै शोकबिदा दिएको विषय अलि अमिल्दो भएको बताए । निधन भएको व्यक्तिको शोक मनाउनका लागि यस्तो बिदा दिने हो । ढुंगानाको सोमबार अन्त्येष्टि हुने भएकाले मंगलबार बिदा गरेको भए पनि हुन्थ्यो, खनालले भने, सोमबार बिहान बिदाको निर्णय गर्दा एउटा कार्यमा हिँडिसकेको व्यक्तिको कार्यसूची पनि बिग्रियो र आर्थिक रूपमा पनि असर पर्यो । सरकारले बिदा र सम्मान दिँदा विवेक पुर्याउनुपर्ने र जनताको भावनाप्रति पनि ख्याल गर्नुपर्ने प्राध्यापक पोखरेल बताउँछन् । सरकारले सम्मान व्यक्त गर्न बिदा दिने निर्णय कुसमय मा गर्दा सेवाग्राही, कर्मचारीलाई जुन किसिमको प्रभाव पर्यो त्यो प्रत्युत्पादक भयो, उनले भने । २०८० असार २७ मा तत्कालीन प्रधानमन्त्री पुष्पकमल दाहालकी पत्नी सीता दाहालको निधनमा मन्त्रिपरिषद्ले उनलाई राष्ट्रिय सम्मानका साथ अन्त्येष्टि गर्ने निर्णय गर्यो । सोहीअनुसार सेनाका अधिकृतसहितको सैनिक टुकडीले शोक सलामी दिएको थियो । पञ्चायतकालमै गणतन्त्रको पक्षमा संघर्ष गरेका रामराजाप्रसाद सिंहको २०६९ भदौ २७ मा निधन हुँदा सरकारले १३ तोपको सैनिक सलामीसहित राजकीय सम्मानका साथ अन्त्येष्टि गरेको थियो । सम्मान दिने निर्णय बाबुराम भट्टराईको मन्त्रिपरिषद्बाट भएको थियो । सिंह पहिलो संविधानसभामा माओवादीका तर्फबाट राष्ट्रपतिका उम्मेदवार थिए । २०७५ फागुन १५ मा हेलिकोप्टर दुर्घटनाबाट ज्यान गुमाएका तत्कालीन पर्यटनमन्त्री रवीन्द्र अधिकारीको अन्त्येष्टि पनि राजकीय सम्मानका साथ गरिएको थियो । सरकारले बनाएको मापदण्डमा २०४७ पछि प्रधानमन्त्री भएकाको निधनमा मात्रै राजकीय सम्मानका साथ अन्त्येष्टि गर्ने निर्णय हुँदा २०६६ तिरै सरकारको आलोचना भएको थियो । पञ्चायतकालीन प्रधानमन्त्री कीर्तिनिधि बिष्टले सरकारको निर्णयप्रति असन्तुष्टि जनाउँदै निकटस्थसँग भन्ने गर्थे, मेरो निधनपछि हल्लाखल्ला नगरी अन्त्येष्टि गर्नू । २०७४ कात्तिक २५ मा बिष्टको निधन भयो, केही घण्टामै परिवारले पशुपति आर्यघाटमा दाहसंस्कार गरे । २०७० साउन ३१ मा पूर्वप्रधानमन्त्री मरिचमानसिंह श्रेष्ठको अन्त्येष्टि पनि सरकारी सम्मानबिनै भएको थियो । सरकारले उनको निधनमा राजकीय सम्मानको साटो राष्ट्रिय सम्मान र सलामीमा प्रहरीको एउटा टुकडी पठाउने निर्णय गरेको थियो । तर, परिवार र मलामी गएका शुभचिन्तकले प्रहरी सलामी बहिष्कार गरेका थिए । बहालवाला र पूर्वपदाधिकारीको निधनमा कुन ओहदाका व्यक्तिलाई कुन किसिमको शोक सम्मान दिने भन्ने निर्णय २०६६ चैतमा सरकारले नै जारी गरेको मापदण्डमा उल्लेख छ । उक्त मापदण्डमा बहालवाला राष्ट्रपति, उपराष्ट्रपति, प्रधानमन्त्री, प्रधानन्यायाधीश र सभामुखको निधन भएमा १ दिन सार्वजनिक बिदा तथा अन्त्येष्टिमा राष्ट्रपतिलाई २१ तोप, उपराष्ट्रपति र प्रधानमन्त्रीलाई १९ तोप र प्रधानन्यायाधीश र सभामुखलाई १७ तोपको सैनिक सलामी दिइने उल्लेख छ ।पूर्वराष्ट्रपतिलाई १५, पूर्वउपराष्ट्रपति र २०४७ वैशाख १ यताका पूर्वप्रधानमन्त्रीलाई १३ तोपको सैनिक सलामीसहित अन्त्येष्टि गरिने उल्लेख छ । सेनाको टुकडीले तोपसहितको सलामी दिएमा यो राजकीय सम्मान हुन्छ, राजकीय सम्मान अहिले चल्तीमा रहेको मापदण्डअनुसार बहालवाला उपराष्ट्रपतिसहित शीर्ष ६ वटा अतिविशिष्ट पद, त्यसपछि पूर्वराष्ट्रपति र उपराष्ट्रपति तथा २०४७ यताका प्रधानमन्त्रीलाई मात्रै दिइने भन्नेछ । तर, सरकारका पटके निर्णयले यो मापदण्डको पालना भएको छैन, गृह मन्त्रालयका एक अधिकारी भन्छन् ।"
राज्यले सेवाग्राहीलाई महत्त्व दिँदै बिदा कटौती गर्नुपर्छ,"त्यसमा राज्यले यस्ता व्यक्तिलाई सम्मान दिन्छ र त्यसमा पनि सरकारले उपयुक्त समयमा थपघट गर्न सक्छ भनेर अधिकार पनि राखिदिनुपर्छ ।कहिलेकाहीँ राष्ट्रिय जीवनमा महत्त्वपूर्ण योगदान दिएका व्यक्ति हुन्छन् । एकछिन मान्नोस्, हिमाल आरोहण गर्यो कम उमेरको मान्छेले र फर्किंदा देहान्त भयो भने र त्यसका लागि मापदण्डमा लेखेको रहेनछ भने सरकारले बिदा दिन सक्छ । कुनै खेलाडीले विश्वकप नै जितेर आयो भने सार्वजनिक बिदा दिन सक्छ, त्यस्ता व्यवस्था लेखेको रहेनछ भने थप गर्न सक्ने व्यवस्था राखेर मापदण्ड बनाउनुपर्छ । मापदण्ड बनायो भने विधिको शासनलाई सहज रूपमा अगाडि बढाउन सकिन्छ । सरकारले हाल कुन कानुनी आधारमा टेकेर यस्ता बिदा घोषणा गर्छ ?सरकारमा भएको कार्यकारिणी अन्तरनिहित अधिकार प्रयोग गरेर बिदा घोषणा गर्ने हो । सामान्य प्रशासन सञ्चालन र निर्देशन गर्ने मन्त्रिपरिषद्को अधिकार हुन्छ भनेर संविधानमा उल्लेख छ, त्यसअन्तर्गत दैनिक प्रशासन सञ्चालन गर्ने उससँग अन्तरनिहित अधिकार भएको हुनाले त्यही प्रयोग गरेर मन्त्रिपरिषद्ले निर्णय गर्छ । नेपाल त्यसै पनि धेरै बिदा दिने मुलुकमा पर्छ । सार्वजनिक बिदा दिँदा प्रशासनिक र आर्थिक रूपमा मुलुकलाई नोक्सान हुँदैन ?प्रशासन सुधारको प्रतिवेदनमा अध्यक्षका हिसाबले धेरै बिदा कटौती गर्नुपर्छ भन्ने सुझाव दिएको थिएँ । बिदाका कारण सरकारको इन्धन र अन्य खर्च बच्ने भएकाले फाइदा त हुन्छ । तर राज्यले सेवाग्राहीको कोणबाट हेर्नुपर्छ । राज्यबाट सेवा लिन कतिपयले टिकट लिइसकेका हुन्छन् । कति बाहिर जानुपर्ने हुन्छ, कतिपयले तुरुन्तै विभिन्न तहबाट सिफारिस लिनुपर्ने हुन्छ । यस्तोमा बिदाले समस्या पर्छ । नेपाल त्यसै पनि धेरै बिदा दिने मुलुकमा पर्छ । काम ८ घण्टा गरेकै हुनुपर्छ । हामीकहाँ त त्यो समयमा पनि काम भएको हुँदैन । हाजिर मात्र भएको हुन्छ । हामीले परिणाम दिने गरी काम गर्नुपर्छ । कर्मचारी कामको समयमा आलटाल, चियापान, खाजा भनेर धेरै अलमलिनु राम्रो होइन । कार्यालय समयभित्र उसले काम गरेको हुनुपर्छ । सरकारी सेवा, निजामती सेवाको कर्मचारीले २४ सै घण्टा काम गर्नुपर्छ भनी कानुनले नै भनेको छ । तर बिदा भनेको अधिकारका रूपमा प्रयोग गर्ने प्रवृत्ति छ । बिदा भनेको अधिकार होइन, सहुलियत हो भन्ने सिद्धान्तमा जानुपर्छ । सरकारले ढुंगानाको निधनमा बिदा दिँदा देखाएको शैलीलाई के भन्नुहुन्छ ? भविष्यमा यस्ता घटना दोहोरिन नदिन के गर्नुपर्छ ?सरकारले समयमै निर्णय गर्न नसकेको हो । सूचना प्रवाहका यति धेरै माध्यम छन्, तिनलाई प्रयोग गर्नुपर्छ । जसलाई हामीले सम्मान गर्ने हो, समयमै निर्णय गरेर सूचना प्रवाह गर्ने हो भने टाढाटाढाबाट कार्यालय जानुपर्ने मान्छेहरूले पनि जान नपर्ने अवस्था हुन्छ । सेवाग्राहीले पनि दुःख नपाउने हुन्छ । आजको घटनाबाट पाठ सिकेर आगामी दिनहरूमा सरकारले समयमै निर्णय र सूचना जारी गर्नुपर्छ । अर्को, कस्ताकस्ता व्यक्तिहरूलाई सरकारले सम्मान दिने भनेर मापदण्ड पनि बनाउन आवश्यक छ ।"
चीन निर्यात हुन थाल्यो नेपाली चिया,"यो भविष्यमा नेपाली चियाका लागि गेट वे हुन सक्छ, चापागाईंले भने, चीनमा पर्याप्त चिया पठाउन सकियो भने भारतको एकाधिकार पनि तोडिन सक्छ । नारायण खड्का परराष्ट्रमन्त्री भएका बखत नेपाली चिया किन्न चीनले तत्परता देखाएको थियो । नेपालले डेढदेखि दुई करोड किलोग्राम सीटीसी र करिब ६५ लाख किलोग्राम अर्थोडक्स चिया उत्पादन गर्दै आएको चिया तथा कफी विकास बोर्डको तथ्यांक छ । ९० प्रतिशतभन्दा बढी सीटीसी र ८० प्रतिशत हाराहारीको अर्थोडक्स चिया भारत निकासी हुँदै आएको छ । चीनले चिया किन्न थालेपछि भारत मात्रैको भर पर्नुपर्ने बाध्यता हट्छ, चापागाईंले भने, गुणस्तरयुक्त चिया उत्पादन गर्नुपर्यो, चीन किन्न तयार देखिन्छ । अन्तर्राष्ट्रिय बजारमा नेपाली अर्थोडक्स चियाको माग व्यापक देखिन्छ । खासगरी भारतपछि जर्मनी, जापान जस्ता देशमा नेपाली चियाको उच्च माग छ । केही समयअघि चियाको गुणस्तर मूल्यांकनसम्बन्धी अन्तर्राष्ट्रिय प्रतिस्पर्धामा नेपालको उत्पादनले ग्रान्ड गोल्ड मेडल समेत प्राप्त गरेपछि चिया उद्यमी थप हौसिएका हुन् । नेपाली उद्यमीलाई चिनियाँ व्यापारीसँग जोड्न सरकारले सहयोग गर्नुपर्ने उद्यमी चापागाईंको भनाइ छ । नेपालमा करिब १७ हजार हेक्टर जमीनमा चियाखेती हुन्छ, जसबाट वार्षिक २३ हजार ७ सय ४५ टन चिया उत्पादन हुने चिया तथा कफी विकास बोर्डले जनाएको छ । चियामा १७ हजारभन्दा बढी किसान आबद्ध छन् । ६० हजारभन्दा बढी श्रमिक प्रत्यक्ष संलग्न छन् ।"
सीमापार अपराध नियन्त्रणमा सहकार्यको सहमति,"(काठमाडौं)सीमा सुरक्षा र सीमापार अपराध रोकथाम तथा नियन्त्रण गर्न साझा संकल्प सहित नेपालभारत सीमा सुरक्षा समन्वय बैठक सकिएको छ । नेपालका सशस्त्र प्रहरी महानिरीक्षक (आईजीपी) र भारतीय सशस्त्र सीमा बल (एसएसबी) का महानिर्देशक नेतृत्वको आठौं सीमा सुरक्षा समन्वय बैठक सोमबार सकिएको हो ।बैठकबाट अनुमोदित ११ साझा एजेन्डामा हस्ताक्षर भएको छ । बैठकले सीमा सुरक्षा समन्वय बैठक वर्षमा एक पटक आलोपालो हुँदै आएकोमा अबदेखि वर्षमा दुई पटक आलोपालो गर्ने सहमति भएको छ । यसले सीमापार अपराध नियन्त्रण गर्न चालिएका कदमको समीक्षा र थप रणनीति बनाउन मद्दत पुग्ने दुवै पक्षका अधिकारीले बताएका छन् ।तेस्रो देशका नागरिकको गैरकानुनी घुसपैठ, भन्सार छलीतस्करी, लागूऔषध ओसारपसार, सुन तस्करी, अवैध हातहतियार कारोबार, एक देशमा अपराध गरेर अर्को देशमा लुक्नेलगायत अपराधविरुद्ध जुध्न र दुवैतर्फ सीमा क्षेत्रमा बसोबास गर्ने नागरिकबीच सुमधुर सम्बन्ध कायम राख्न बैठकमा सहभागी दुवैतर्फका सुरक्षा अधिकारीहरूले प्रतिबद्धता जनाएका हुन् । सशस्त्र प्रहरी महानिरीक्षक राजु अर्याल र भारतीय एसएसबीका महानिर्देशक अमृतमोहन प्रसादले सीमा सुरक्षा र सीमापार अपराध रोकथाम र नियन्त्रणलाई आआफ्नातर्फबाट प्रभावकारी बनाउने प्रतिबद्धतासहित साझा एजेन्डामा हस्ताक्षर गरेका छन् ।बैठकबाट अनुमोदन भएका एजेन्डा दुवै देशले आआफ्नातर्फबाट कार्यान्वयनमा लैजानेछन् । त्यसका लागि एपीएफ र एसएसबी प्रमुखदेखि सीमा सुरक्षार्थ तैनाथ बोर्डर आउट पोस्ट (बीओपी) सम्मका संयन्त्रले सहकार्य र समन्वय गरेर अघि बढ्ने जनाइएको छ । बैठकमा एपीएफ र एसएसबी प्रमुखसहित दुवै देशका तर्फबाट गृह मन्त्रालय, परराष्ट्र मन्त्रालय, नेपाल प्रहरी, नापी विभाग लगायतका अधिकारी सम्मिलित थिए । नेपालभारत सीमा लम्बाइ करिब १ हजार ८ सय ८० किमि छ । नेपालको सशस्त्र प्रहरी र भारतको एसएसबी सीमा सुरक्षामा तैनाथ हुने दुवै देशका प्रमुख सुरक्षा निकाय हुन् ।नेपालभारत खुला सिमानाका कारण तेस्रो देशका नागरिकको अवैध प्रवेश नियन्त्रण मुख्य समस्या देखिँदै आएको छ । त्यस्तै भन्सार छलीतस्करी, लागूऔषध ओसारपसार पनि दुवै देशका लागि मुख्य समस्या हुन् । भारतले तेस्रो देशबाट नेपाल भएर भारतमा सुन तस्करी हुने गरेको भन्दै यसको नियन्त्रणमा नेपाल पक्षको ध्यानाकर्षण गराएको थियो । नेपाली पक्षले भारतीय सीमा क्षेत्रमा खुलेका मेडिकल पसलबाट गिरोहले अवैध लागूऔषध ओसारपसार गर्ने गरेको भन्दै यसको नियमनमा ध्यानाकर्षण गराएको थियो । बैठक शनिबारदेखि काठमाडौंमा सुरु भएको थियो । बैठक स्रोतका अनुसार आगामी दिनमा एपीएफ र एसएसबीले मानव तस्करी र लागूऔषध कारोबार रोक्न यससँग सम्बन्धित अन्तर्राष्ट्रिय दिवस दुवै पक्षले सीमा क्षेत्रमा संयुक्त रूपमा मनाउने र त्यसमार्फत जनचेतना फैलाउने सहमति भएको छ । सीमाबाट हुने तेस्रो देशका नागरिकको घुसपैठ नियन्त्रण र आवागमन गर्ने नेपालभारतका नागरिकलाई सहजीकरण गर्न सीमा क्षेत्रमा इन्फर्मेसन डेस्क स्थापना गर्ने पनि सहमति भएको छ । त्यस्तै सीमा अपराध नियन्त्रण गर्न दुबै देशका सुरक्षाकर्मीबीच फिल्डमै रियल टाइम इन्फर्मेशन सेयरिङ गर्ने पनि सहमति भएको छ । नेपालतर्फ सशस्त्र प्रहरीका २ सय ४४ स्थानमा सीमा सुरक्षार्थ बीओपी तैनाथ छन् । भारततर्फ ४ सयभन्दा बढी स्थानमा एसएसबीका युनिट छन् । सशस्त्र प्रहरीले भारतीय एसएसबीलाई विपद्सम्बन्धी तालिम दिनेछन् भने सीमा क्षेत्रमा आगलागी र पानीजन्य प्रकोपको व्यवस्थापन तथा खोज उद्धारका लागि दुवै पक्षले संयुक्त रूपमा काम गर्ने सहमति भएको छ । हाल भइरहेको संयुक्त सीमा गस्तीलाई बढाएर काममा प्रभावकारिता बढाउने पनिसहमति भएको छ ।२०७३ सालमा दिल्लीमा भएको तेस्रो बैठकले समन्वय बैठक वर्षको एक पटक, जिल्लास्तरीय सीमा सुरक्षा गण तहमा दुई पटक र बोर्डर आउट पोस्ट (बीओपी) तहमा हरेक महिना बैठक गर्ने निर्णय गरेको थियो । अब वर्षमा दुई पटक नेतृत्व तहमै बैठक बसी समीक्षा गर्दै थप रणनीति बनाउन दुवै पक्ष एक भएका हुन् । भारतले तालिम प्राप्त कुकुरसहितका सुरक्षाकर्मी सीमा क्षेत्रमा खटाउन सशस्त्र प्रहरीलाई तालिम दिने छ । बैठकमा सीमा सुरक्षालाई प्रभावकारी बनाउन ज्वाइन्ट टास्क फोर्स गठन गर्ने विषयले प्रवेश पाए पनि हस्ताक्षर भने हुन सकेन । ताप्लेजुङदेखि सुदूरपश्चिमको कञ्चनपुरसम्म नेपालभारत अन्तर्राष्ट्रिय सीमा छुट्याउने ८ हजार ५ सय ५३ सीमास्तम्भ (पिलर) छन् । यिनको रेखदेख, संरक्षण र हराएका पिलर खोजीमा पनि बैठकमा छलफल भएको छ ।केही वर्षअघिसम्म भारततर्फ सीमा कायम गर्ने २ हजार ७ सय १६ वटा सीमास्तम्भ गायब भएको पाइएको थियो । तीमध्ये केही भेटिएर मर्मत गरिएको थियो । तर अझै अधिकांशको खोजबिन हुन सकेको छैन । करिब १६ सय सीमास्तम्भ जीर्ण र करिब २९ सय स्तम्भ सामान्य मर्मत गर्नॅपर्ने अवस्थामा थिए । पछिल्लो पटक बिजोर अंकका स्तम्भ नेपाल र जोर अंक र ठूलो (जंगे) स्तम्भ भारतीय पक्षले मर्मत गर्ने सहमति भए पनि मर्मत कार्यले पूर्णता पाएको छैन । बैठकमा सीमा सुरक्षालाई प्रभावकारी बनाउन र त्यसका लागि पिलर मर्मत र सुरक्षामा दुवै पक्षले सहकार्य गरेर अघि बढ्ने पनि सहमति भएको छ ।"
कोरला अध्यागमन उद्घाटनको भोलिपल्टदेखि बन्द,"(म्याग्दी) सञ्चालनको तयारीबिनै मुस्ताङको लोमन्थाङ गाउँपालिका१ नेचुङमा स्थापना गरिएको कोरला अध्यागमन कार्यालय उद्घाटनको भोलिपल्टदेखि नै बन्द भएको छ । गत कात्तिक १४ मा गृहमन्त्री रमेश लेखक हेलिकोप्टरमा नेचुङ पुगेर कार्यालय उद्घाटन गरेका थिए । भोलिपल्टदेखि तिहार बिदासँगै बन्द भएको कार्यालय हालसम्म खुलेको छैन । चिसो बढेकाले अब वैशाखदेखि कार्यालय खोल्ने भन्दै कर्मचारी घर फर्केका छन् । अहिले कोरलास्थित नेपाली भन्सार कार्यालय बन्द छ । मन्त्रीले उद्घाटन गरेर फर्केपछि कर्मचारी पनि कार्यालय बन्द गरे, अब वैशाखमा फर्किन्छौं भन्दै घर हिँडेका हुन्, उपल्लो मुस्ताङको लोघेकर दामोदरकुण्ड गाउँपालिकाका अध्यक्ष लोप्साङ छोम्पेल विष्टले भने, उता (चिनियाँ) भन्सार कहिल्यै बन्द हुँदैन, यता जाडो र गर्मीको निहुँमा आधा समय खुल्दैन । समुद्र सतहदेखि ४ हजार ६ सय ५० मिटर उचाइमा रहेको कोरला नाकास्थित अध्यागमन कार्यालयमा सरकारले १ जना अध्यागमन अधिकृत, २ वरिष्ठ अध्यागमन सहायक, १ सहायक लेखापाल, २ सहायक कम्प्युटर अपरेटर र २ जना कार्यालय सहयोगीसहित ८ जनाको दरबन्दी कायम गरी कर्मचारी खटाएको थियो । कोरलास्थित अध्यागमन कार्यालय मात्र होइन, नाकादेखि १२ किलोमिटर तल नेचुङमा सशस्त्र प्रहरीको बीओपीसँगै रहेको भन्सार कार्यालय पनि अहिले बन्द छ । नेपाली अध्यागमन र भन्सार कार्यालय बन्द गरिए पनि चिनियाँ अध्यागमन कार्यालय खुला रहेकाले नेपाली व्यापारीले सीमापारि तिब्बत पुगेर दैनिक उपभोग्य र व्यापारिक सामान ल्याउने गरेका छन् । कोरला नाका व्यावसायिक रूपमा खुला भएसँगै उपल्लो मुस्ताङका लोमन्थाङ र लोघेकर दामोदरकुण्ड गाउँपालिकाका बासिन्दाले परिचयपत्रका आधारमा तिब्बततर्फ ३० किलोमिटर परसम्मका बजारमा आउजाउ गर्न पाइने व्यवस्थाअनुसार सीमापारि गएर सामान ल्याउने गरेका हुन् ।उता, चीनले कोरला नाका औपचारिक खुला भएको अवसरमा वार्षिकोत्सव मनाएको छ । कात्तिक २८ मा मुस्ताङका प्रमुख जिल्ला अधिकारी, सुरक्षा अधिकारी र जनप्रतिनिधिलाई तिब्बतको झोम्बा काउन्ट्रीमा आमन्त्रण गरी चीनले वार्षिकोत्सव मनाएको थियो । गत वर्ष कात्तिक २८ मा चीनको सिगात्से प्रान्तको झोम्बा काउन्ट्रीका मेजेस्ट्री नुर्बु छिरिङ र मुस्ताङका प्रमुख जिल्ला अधिकारी जनकराज पन्तले कोरला नाकाको उद्घाटन गरेका थिए । गण्डकी प्रदेशमा पर्ने पूर्वी नवलपरासीको गैंडाकोटबाट ४ सय ३५ किमि लामो कालीगण्डकी करिडोर कोरला नाकामा पुगेपछि तिब्बतको झोङ्वा काउन्ट्री हुँदै २० किमि पर सिगात्सेबाट आएको चाइना नेसनल हाइवे २१९ सँग जोडिन्छ । मुस्ताङ तिब्बतबीच १८३३ नम्बरसम्म १६ वटा सीमास्तम्भले १३४१६ किलोमिटर सीमा जोडिएको छ । कोरला नाकामा चिनियाँ अध्यागमनको आमनेसामने हुने गरी भन्सार प्रयोजनका पूर्वाधार निर्माण गर्न एक हजार रोपनी जग्गा अधिग्रहण गरिएको भए पनि पूर्वाधार भने बनेका छैनन् ।"
सिमकोटहिल्सा सडक स्तरोन्नतिमा सघाउन चीन सकारात्मक,"(बझाङ) चीनको स्वशासित क्षेत्र तिब्बतको पुलान काउन्टी र उक्त काउन्टीसँग सीमा जोडिएका बझाङ, हुम्ला र दार्चुलाका अधिकारीहरूबीच दुईदिने बैठक भएको छ । पुलानको ताक्लाकोटमा भएको बैठकमा आपसी हित र सहयोग आदानप्रदानका विषयमा छलफल भएको छ । बैठकमा तिब्बतको सीमा क्षेत्र हिल्सादेखि हुम्ला सदरमुकाम सिमकोटसम्मको सडक स्तरोन्नति गर्ने विषयमा छलफल भएको नेपाली अधिकारीहरूले बताएका छन् । करिब एक सय किलोमिटर लामो हिल्सासिमकोट सडक स्तरोन्नतिका लागि सहयोग गर्न चिनियाँ पक्ष सकारात्मक देखिएको बैठकमा सहभागी हुम्लाका प्रमुख जिल्ला अधिकारी नारायण पाण्डेले बताए । पुलान काउन्टी प्रमुखले नै हिल्सासिमकोट सडक स्तरोन्नतिको सम्भाव्यता अध्ययन गर्ने प्रतिबद्धता जनाउनुभएको छ, उनले भने, यो सडक स्तरोन्नति भए नेपाल र चीन बीचको यातायात सञ्जाल थप मजबुत हुने र हुम्लाको समग्र विकासमा पनि सहयोग पुग्ने आशा राखेका छौं । तिब्बतमा गएर रोजगारी गरिरहेका सीमा जोडिएका हुम्लालगायत जिल्लाका स्थानीय फर्किंदा ल्याउन पाउने सामानको सीमा तोकेका कारण समस्या भएको जनाउँदै नेपाली पक्षले उक्त बन्देज पनि हटाउनुपर्ने सवाल पनि बैठकमा उठाएको थियो । पुलान काउन्टीका तर्फबाट यातायात सञ्जाल विस्तारका लागि सिमानाका नदीमा भइरहेको पुल निर्माण कार्यलाई तीव्रता दिने, सीमा क्षेत्रमा सुक्खा बन्दरगाह स्थापना र सीमा जोडिएका जिल्लालाई सहयोग गर्नेसम्बन्धी एजेन्डामा पनि छलफल भएको बझाङको सुर्मा गाउँपालिकाका अध्यक्ष खडक बोहराले जानकारी दिए । बैठकमा नेपाली पक्षले परम्परागत धार्मिक स्थल कैलाश मानसरोवरसम्म सीमा जोडिएका जिल्लाका बासिन्दालाई निर्बाध प्रवेश अनुमति दिन आग्रह गरेको थियो । हामीले परम्परादेखि अभ्यास गर्दै आएको सांस्कृतिक गतिविधिमाथि गरिएको कडाइलाई खुकुलो बनाउनुपर्नेलगायतका विषय राख्यौं । हाम्रो चासोमा उनीहरू सकारात्मक देखिएका छन्, सुर्मा गाउँपालिकाका अध्यक्ष बोहराले भने । सीमा जोडिएका जिल्लाका बासिन्दालाई मानसरोवरसम्म प्रवेश नदिँदा बझाङ, हुम्ला, दार्चुलालगायत जिल्लाका दर्जनौं मन्दिरमा पूजाआजा ६ वर्षदेखि रोकिएको छ । तिब्बतमा रहेको मानसरोवर तालको जल चढाए मात्रै पनि यताका मन्दिरमा पूजा सम्पन्न हुने मान्यता छ । तिब्बत प्रवेशमा कडाइ गरेका कारण परम्परादेखि चल्दै आएका अन्य व्यापारिक र सांस्कृतिक सम्बन्धमा पनि समस्या देखिँदै आएको छ । बोहराका अनुसार विद्यालय भवन निर्माण, सडक निर्माण सामग्री र स्वास्थ्यसम्बन्धी उपकरण सहयोग गर्ने चिनियाँ पक्षले प्रतिबद्धता गरेको छ । नेपाली पक्षले राखेका मागलाई चिनियाँ पक्षले चासोका साथ लिएको बझाङबाट बैठकमा सहभागी साइपाल गाउँपालिकाकी उपाध्यक्ष डोल्मा तामाङले बताइन् । संघीय सरकारले नै यो विषयमा थप पहल गरे समस्या समाधान गर्न सजिलो हुन्छ, उनले भनिन् । चिनियाँ पक्षले प्रत्येक वर्ष यस्तो बैठक आयोजना गर्दै आएको छ । बझाङ भने पहिलो पटक सहभागी भएको हो । बैठकमा नेपालबाट प्रमुख जिल्ला अधिकारी, जिल्ला सुरक्षा प्रमुख, पालिका प्रमुखलगायत २४ जना सहभागी थिए । पुलान काउन्टीका जनप्रतिनिधि र सुरक्षा अधिकारीलगायत १५ सदस्यीय टोलीको नेतृत्व काउन्टी प्रमुख ढुन्डुपले गरेका थिए ।"
त्रिविमा दलीय भागबन्डाको दुर्भाग्यपूर्ण पुनरावृत्ति,"त्रिभुवन विश्वविद्यालय पुनः दलीय भागबन्डाको चपेटामा परेको छ । जसकारण यसका आठ डिनसहित १८ क्याम्पस प्रमुख र सात जना सहपरीक्षा नियन्त्रकको नियुक्ति असोज दोस्रो सातादेखि रोकिएको छ । नियुक्ति रोकिँदा दैनन्दिन काममा पर्ने असर त छँदै छ, राजनीतिक भागबन्डाका लागि भइरहेको कसरतले त्रिविमा सुधारको सम्भावनालाई झन् क्षीण तुल्याउनेछ । यसको आन्तरिक र बाह्य छविलाई झन् बढी नकारात्मक बनाउनेछ । हुन त यो वर्षौंदेखि जारी रहेकै प्रवृत्ति हो । यसबाट पुगिरहेको क्षति पनि पुरानै हो । यो तथ्यलाई मनन गर्दै त्रिवि पदाधिकारीदेखि राजनीतिक दलसम्बद्ध सबैले आत्ममूल्यांकन गर्न जरुरी छ । आफूलाई त्रिविको थप दुर्गतिको कारण नबनाउन सचेत हुनुपर्छ ।गत असारदेखि त्रिविअन्तर्गतका संस्थानसंकायहरू डिन र क्याम्पसहरू प्रमुखविहीन छन् । निमित्तलाई जिम्मेवारी दिइएको छ । त्रिविले खुला प्रतिस्पर्धाबाट विश्वविद्यालयमा नियुक्ति गर्ने भन्दै छनोट तथा सिफारिस समिति गठन गरी आवेदन माग गरेको थियो । छुट्टाछुट्टै सिफारिस समितिले कार्यविधिअनुसार असोज दोस्रो साता नै तीनतीन जनाको नाम सिफारिस पनि गरेको थियो । तर उपकुलपतिको अध्यक्षतामा त्यसमा रेक्टर, रजिस्ट्रार, मनोनीत डिन र प्राध्यापक गरी सात जना रहने कार्यकारी परिषद्ले नियुक्तिको निर्णय लिन सकेको छैन । यसबीचमा उपकुलपति केशरजंग बराल, रेक्टर खड्ग केसी र रजिस्ट्रार केदारप्रसाद रिजालले प्रधानमन्त्री केपी शर्मा ओली, कांग्रेस सभापति शेरबहादुर देउवा र माओवादी अध्यक्ष पुष्पकमल दाहाललाई भेटेर डिन नियुक्तिबारे जानकारी गराएका छन् । यिनै मुख्य तीन दलका आआफ्ना दाबी रहेको र उनीहरूबीच नै भागबन्डाको सहमति मिलाउनुपर्ने भएकाले नियुक्तिको निर्णय हुन नसकेको हो ।राजनीतिक भागबन्डा नै स्वाभाविक बन्ने गरेका कारण त्रिविका महत्त्वपूर्ण जिम्मेवारीमा प्राज्ञिक र व्यवस्थापकीय क्षमताभन्दा दलीय आबद्धताका कारण परिचित भएका व्यक्तिहरू पुग्ने गरेका छन् । त्यसको असर त्रिविका सम्पूर्ण गतिविधिमा देखिएको छ । यो दलीय उछलकुदको थलो बन्दै गएको छ । जसले गर्दा यसको प्राज्ञिक पहिचान झन्पछि झन् कमजोर बन्दै गएको छ । यसको पुष्टि त्रिविको खस्किँदै गएको वरीयताले पनि गर्छ । टाइम्स हायर एजुकेसनले २०२४ का लागि गरेको सर्वेक्षणमा त्रिवि विश्व वरीयता खस्किएर १२ सयदेखि १५ सयको सूचीमा पुगेको छ । जबकि, ५ वर्षयता त्रिवि आठ सयदेखि एक हजारभित्रको सूचीमा पर्दै आएको थियो र त्रिविका पदाधिकारीले ५ सयभित्र पर्ने लक्ष्य र योजना लिएको घोषणा गर्दै आएका थिए । देशकै ठूलो र जेठो विश्वविद्यालयको दुर्गति सालैपिच्छे बढ्दै जाँदा राजनीतिक दलहरू भने गम्भीर हुन सकेको देखिँदैन । बरु सकेसम्म आफ्ना मान्छे भर्ती गर्ने र त्रिविलाई दोहन गर्ने आत्मघाती बाटोमै हिँडिरहेका छन् ।उपकुलपतिमा केशरजंग बरालको नियुक्ति केही हदसम्म खुला प्रतिस्पर्धामा आधारित थियो । त्यतिबेला नियन्त्रित खुला प्रतिस्पर्धा गरिएको भनेर आलोचना भएका त थिए । तर त्यसलाई थप सुधार गर्दै पूर्ण रूपमा खुला प्रतिस्पर्धातर्फ जान सकिने बाटो भने खुलेको थियो । दलहरूका अवाञ्छित चासो र भागबन्डालाई निरुत्साहित गर्ने प्रयत्नको सुरुवात गर्न सकिने आधार तयार भएको थियो । तर, उनै बरालकै कार्यकालमा उनकै नेतृत्वमा रहने कार्यकारी परिषद्को अधिकार बालुवाटारबालकोट, बूढानीकण्ठ र खुमलटारमा सीमित गर्न खोजिएको छ । यो विडम्बनापूर्ण छ । यो उनीप्रति गरिएको अपेक्षामाथिकै कुठाराघात हो । त्यसैले बरालले आफू र आफू नेतृत्वको परिषद्लाई प्राप्त अधिकारको सदुपयोग गर्न सक्नुपर्छ । यतिबेला उनी सफल भए भने त्रिविको सुधारका लागि ठूलो योगदान पुग्नेछ ।त्रिविको बढ्दो अधोगतिले विद्यार्थीलाई पनि ठूलो शैक्षिक क्षति पुगिरहेको छ । अहिले पनि लाखौं विद्यार्थीको रहर वा बाध्यताको विश्वविद्यालय यही हो । उनीहरूले पाउनुपर्ने जति शैक्षिक र प्राज्ञिक वातावरण पाउन नसक्दा उनीहरूमाथि अन्याय भइरहेको छ । त्यसबाट भविष्यमा देशले पाउनुपर्ने जति प्राज्ञिक पोषण नपाउने आधार निर्माण भइरहेको छ । किनकि, त्रिविमै पढेकाहरू नै हाम्रा राज्य सञ्चालक हुन्, हुनेछन् । कमजोर शैक्षिक र प्राज्ञिक वातावरणमा अध्ययन पूरा गरेर आएका राज्य सञ्चालकहरूले देशलाई उन्नत ठाउँमा पुर्याउने सम्भावना कम रहन्छ । अर्कोतिर, अभिभावकको अपेक्षामाथि पनि घात भइरहेको छ । यस्तै कारणले त्रिविप्रति आकर्षण घट्दो छ । र, त्यो क्रम बढ्दो छ । तत्कालका लागि राजनीतिक दलहरूको अनावश्यक चासो र हस्तक्षेपलाई त्रिवि कार्यकारी परिषद्ले निस्तेज गर्न सक्नुपर्छ र आफूले पनि राजनीतिक दलहरूको मुख ताक्ने प्रवृत्ति अन्त्य गर्नुपर्छ । राजनीतिक दलहरूले पनि आफ्ना कारणले त्रिविको अवस्था कहाँ पुग्यो भनेर आत्ममूल्यांकन गर्दै राजनीतिक भागबन्डाबाट आफूलाई अलग राख्नुपर्छ । त्यहाँको प्राज्ञिक र शैक्षिक वातावरणमा सुधारका लागि प्रतिबद्धता र सहजीकरण गर्नुपर्छ । त्यसो हुन सक्यो भने मात्रै त्रिविको साख जोगिनेछ ।"
भेटिएलान् ढुंगानाका अनुयायी ?,"सुजन देवकोटा, पालुङ्टार४, गोरखा"
औषधिमै बढी मूल्य ?,"किरण जे शाक्य, ललितपुर१६"
सरकारको अविवेकी निर्णय,"नभ्याएको खण्डमा मंगलबार दिने निर्णय गरेको भए पनि के बिग्रन्थ्यो ! कार्यालय पुग्दासम्म र घर फर्किंदासम्मको गाडी भाडा, इन्धन खर्च एवं महत्त्वपूर्ण समयको क्षतिपूर्ति कसले तिर्ने हो ? यो सरकारको अविवेकपूर्ण अनि कुबेलाको निर्णय हो । बोधनाथ पौडेल, नयाँ बानेश्वर, काठमाडौं"
राजनीति र प्रशासनिक संयन्त्र,"राज्य सञ्चालनमा उत्पन्न यशअपयशमध्ये कति राजनीतिक तहले पाउने र कति कर्मचारी संयन्त्रलाई दिने प्रश्नको बहस आवश्यक र रोचक पनि छ । सरकारको कार्यशैली, सेवा प्रणाली र सुशासनबारे विवाद, गुनासो वा जनआक्रोश उठ्नु लोकतन्त्रमा स्वाभाविकै हो । प्रशासन संयन्त्र संस्थागत रूपमा पुनर्जीवन गर्ने वा पतनको संघारमा पुर्याउने ? गम्भीर भएर सोच्नुपर्ने बेला आएको छ । संरचनागत सुधार जरुरी भएको वर्तमान परिस्थितिलाई उपेक्षा गरेर बिग्रे दोषादोष, सप्रे खोसाखोस भन्ने उखान चरितार्थ गर्ने विद्यमान परिपाटी सुपाच्य र शोभनीय छैन । राष्ट्रसेवक स्थायी सरकार हो र यसको गहन जिम्मेवारी बोक्नुपर्ने प्रशासनिक सेवा निरीह र अस्तव्यस्त भएको अवस्थामा राजनीतिक नेतृत्व सफल हुँदैन । सरकार भनेको २५ जनाको मन्त्रिपरिषद् हो भन्ने भ्रम हटाएर राजनीतिक नेतृत्व, प्रशासनिक तथा सुरक्षा संयन्त्रको समष्टिगत रूप नै सरकार हो भन्ने अवधारणा आवश्यक छ ।मुलुक कुशासनको दुष्चक्रमा फसेको छ । राणाकालीन कारिन्दागिरी वा पञ्चायतकालीन माथिको आदेश को मनोवृत्ति, न्यायोचित निर्णयको जोखिम मोल्न नचाहने पलायनवादी र उत्तरदायित्व पन्छाएर चोखिन खोज्ने चारित्रिक निरन्तरताको गन्ध आज पनि मासिएको छैन । लेखक बाल्जाकले कर्मचारी संगठन पुड्का मान्छेले चलाएको भीमकाय संयन्त्र भनेजस्तो झल्को हामीकहाँ यदाकदा देखिन्छ । नेपालको प्रशासनिक सेवाले विगतमा उच्चस्तरीय राष्ट्रसेवक पाएको अनेकौं गौरवलाई विकृति र विसंगतिले छोपेको छ । संविधान, विधिको शासन, नियम, नीति, नैतिकताको पालनमा जोड दिनभन्दा चाकडी, मोलाहिजा र नियम तोड्ने उपायका सल्लाह दिने र नेतृत्वबाट त्यस्तै चरित्र खोजी गरिने तथा प्रश्रय, प्रोत्साहन र प्राथमिकता पाउने दुवै गतिविधिबाट नै प्रशासन संयन्त्र सक्षम र परिणाममुखी बन्न नसकेको हो ।मन्त्री भएर पद बहाली गरेलगत्तै सचिव परिवर्तन गर्न खोज्नुको कारण के हो ? प्रशासनमा बिनामापदण्ड सरुवा आतंक किन ? कर्मचारी तहबाटै हुनुपर्ने काम प्रधानमन्त्री वा मन्त्रीबाट निर्देशन दिए पनि महिनौंसम्म सम्पन्न नहुनुको कारण के हो ? प्रशासनमा देखिएको दबाबअपेक्षी तथा अनिर्णायक प्रवृत्ति नै यसको कारक हो । निर्माणको जिम्मा लिएका व्यवसायीहरूले पूर्वनिर्धारित समयसीमाभित्र काम सम्पन्न नगरे पनि किन कतैबाट नियमन र कारबाही हुँदैन ? असारे विकास को लबजमा चिनिएको शासकीय दुर्गतिबाट मुलुक किन मुक्त हुन सकेन ? भ्रष्टाचार, दण्डहीनता र कुशासनको नर्सरी यसरी नै सृजित हुन्छ अनि जनआक्रोशबाट आफू बच्न दोषादोष उत्पन्न हुने गर्छ । त्यसैले कर्मचारी तहमा उत्पन्न अन्योल, अनिश्चय र असुरक्षाबोधलाई यथावत् छाडेर, शासकीय मर्यादाको बार भाँचेर निरंकुशता र हुकुमीशैली बौराएर निजी स्वार्थ, पार्टीकरण तथा राजनीतिक हस्तक्षेपको बलमा हाँक्न खोज्दा न राजनीतिको साख, गरिमा र जनभरोसा कायम रहन्छ, न त राष्ट्रसेवकको कर्तव्यनिष्ठा, स्वाभिमान र मर्यादा जोगिन्छ । सरकारको कर्मेन्द्रीय भनेकै कर्मचारी संयन्त्र भएकोले आत्मबलयुक्त सक्षम प्रशासन नभएसम्म सुशासन कायम हुनै सक्दैन । एकले अर्कोमाथि दोष र कर्तव्य थोपर्ने, जस र उन्मुक्तिमात्र आफ्नो पक्षमा पार्ने होडबाजी राजनीतिक तथा कर्मचारी संयन्त्र दुवैतिर प्रशस्त छ । उच्च नैतिक मूल्य, सदाचार र कानुनप्रति निष्ठावान् सरकारले नै कर्मचारी संयन्त्रलाई राष्ट्रिय संकल्पमा परिचालन गर्न सक्दछ । भारतीय समाजवादी नेता डा राममनोहर लोहियाले भनेझैं नेता, कर्मचारी र व्यापारी (व्यवसायी) को त्रिकोणात्मक मिलिभगतले भ्रष्टाचार हुन्छ ।मेरिटोक्रेसी र जरुरतका आधारमा विधिवत् प्रक्रियाद्वारा गरिनेबाहेक जथाभाबी गरिने स्वार्थप्रेरित राजनीतिक नियुक्तिले पनि अनेकानेक विसंगति र विकृति बढाएको छ । राजनीतिक नियुक्तिबाट शासन प्रणालीमा परेको असर वा प्रभावलाई अध्ययन गरी सुशासनका लागि उपयुक्त बनाउने लक्ष्यले सचिवस्तरमा (सचिव शान्तराज सुवेदी संयोजक) गठित सुझाव कार्यदलले २०७१ माघमा बुझाएको प्रतिवेदनमा राजनीतिक नियुक्तिहरू सुशासनलाई सार्थक तुल्याउनभन्दा सेवा र सुशासन दिने कार्यलाई उल्टै असर पुर्याइरहेकोसार्वजनिक संस्थानहरू राजनीतिक नियुक्ति पाउनेहरूका क्रीडास्थल भएको, नातावादका आधारमा जथाभाबी नियुक्ति दिँदा सेवादायी सरकारी संयन्त्रहरूलाई नराम्रो असर पुर्याएको भन्नु उल्लेखीय र स्मरणीय छ । एकअर्काका पूरकको प्रयोजनमा राजनीतिक नेतृत्व कुशल रथी र निजामती सेवा गतिशील रथ हुनुपर्छ । एउटाको असफलतामा अर्कोको सफलता सम्भव हुँदैन । राजस्वका स्रोत न्यायपूर्ण परिचालनमा कर्मचारी संयन्त्रलाई लगाउन नसक्ने वा बेवास्ता गर्ने सरकारलाई लोकतान्त्रिक राज्यको ढुकुटीबाट खर्च गर्ने छुट हुँदैन । राजनीतिले कानुनी मर्यादा तोड्न थालेपछि उत्पन्न विकृतिबाट आफू जोगिने स्वभावले गर्दा परस्परका पूरक हुनुपर्ने राजनीतिक नेतृत्व र कर्मचारी संयन्त्रको लक्ष्यमुखी सहकार्य प्रभावहीन हुन पुगेको छ । कतिपय वर्षमा उपयुक्त पात्र पनि नपाएर सर्वोत्कृष्ट निजामती कर्मचारी पुरस्कार कसैलाई पनि नदिइएको भन्ने समाचार हामी सबैका लागि लज्जास्पद विषय हो ।चेन अफ कमान्ड भत्किएको छ । राजनीतिक नेतृत्वबाट के गर्ने भन्ने प्रश्नमा र कर्मचारी संयन्त्रमा कसरी गर्ने भन्ने कौशल नदेखिए सरकार दिशा हराएको जहाज जस्तै हुन्छ । निश्चित मापदण्ड र आधारबिना जथाभाबी सरुवा र नियुक्तिका कार्यले कर्मचारीहरूमा काम गर्ने उत्साह र मनोबल शिथिल भएको छ । प्रशासनिक संयन्त्र परिणाममुखी हुनभन्दा आदेशमुखी र प्रक्रियामुखी भएकाले यसलाई युगसापेक्ष सुधारेर स्मार्ट र सञ्चालन खर्च किफायतपूर्ण बनाउनु जरुरी छ ।विकसित मुलुकहरूले निजामती सेवामा युगसापेक्ष, संरचनागत र गुणात्मक सुधार गर्दै लगेर राष्ट्रिय लक्ष्य हासिल गरेका छन् । जापान र इटालीमा पनि छिटोछिटो मन्त्रिपरिषद् परिवर्तन हुने गरेको थियो । त्यहाँ स्थायी सरकारका रूपमा कर्मचारी संयन्त्रले जनभावना र संसद्का निर्णय, आशय र रुझान बुझेर सुझबुझसहित काम गरेको उदाहरण हाम्रो लागि पनि उपयोगी छ । आधुनिक चीनका अधिष्ठाता छिन् र हान राजवंशले योग्यता प्रणाली (मेरिट सिस्टम) मा आधारित प्रशासनिक सञ्जाल बिछ्याएका थिए, जुन प्रणालीले व्यापक रूप लिँदै ब्रिटिसकालीन भारतीय प्रशासन व्यवस्थामा समेत भित्रियो । दोस्रो विश्वयुद्ध र औपनिवेशिक शासनको युग समाप्तिपछि नवस्वाधीन देशबाट स्वदेश फर्किएका बेलायती कर्मचारीहरूमा, धेरै नोकरचाकर राखेर ऐयासी जीवनमा मग्न भएकोजस्ता अनेक विसंगतिबाट ग्रसित भएकोलाई व्यापक सुधारद्वारा ठिकठेगानमा फर्काउन बेलायत सफल भयो । प्रधानमन्त्री मार्गरेट थ्याचरको कार्यकालमा त हिट स्क्वाड नामक दक्षता रेखदेख इकाइ (इफिसियन्सी युनिट) नै गठन गरिएको थियो । २१ लाखभन्दा बढी संख्याको संयुक्त राज्य अमेरिकाको निजामती कर्मचारी संयन्त्रको कार्यशैली नेपालका लागि उदाहरण हुन सक्छ । १९ औं शताब्दीको अन्त्यतिर अमेरिकी कर्मचारी संयन्त्र पनि पार्टीकरण (भाँड पद्धति अथवा स्प्वाइल सिस्टम) को मारबाट गुज्रेर निरन्तर सुधारद्वारा आजको अवस्थामा आइपुगेको हो ।सार्वजनिक प्रशासन वा निजामती सेवाको इतिहासमा नेपाल पनि कमजोर छैन । लिच्छविकालमै नेपालले प्रशासनिक प्रणाली र कार्यविभाजन व्यवस्था अपनाएको इतिहास छ गृहनीति र प्रहरी बल जनाउने दण्डनायक, सैनिक विभागका बलाध्यक्ष, राजदरबार सेवाका प्रतिहार, युवराज वा राजकुमारलाई शासकीय प्रशिक्षण, सेवा वा सल्लाह दिन कुमार अमात्य, धर्म र कानुनको पालन गराउने धर्माधिकार, वा पीठाध्यक्ष, सरकारी घोषणा वा उर्दी सुनाउने दूतक पदहरू क्रियाशील थिए ।नेपाल एकीकरणकै बीच पृथ्वीनारायण शाहले विसं १८२६ मा राष्ट्रिय प्रशासनिक प्रणाली स्थापना गरी चौतरिया, मुख्तियार, भारदार, बडाकाजी, काजी, खरिदार, मीरमुन्सी, सरदार, खजाञ्ची, कपरदार, टक्सारी, धर्माधिकारी, विचारी, डिट्ठा, वकिल, कप्तान, सुब्बा, अमाली, उमराव, कटवाल, द्वारे, जेठाबुढा, आदि पद स्थापना गरे । आधुनिक प्रशासन यसैको विरासत हो, यीमध्ये धेरै पद कायमै छन् ।विगतमा हाम्रो निजामती सेवामा धेरै सम्मानित व्यक्तित्वहरूले आआफ्नो कीर्तिमान स्थापित गरेका थिए । राजाको प्रत्यक्ष शासनमा समेत कतिपय निर्णय र प्रक्रियामा कानुनसम्मत नभएका विषयमा राजासँग राय बुझाउने हिम्मतदार कुशल, इमानदार, विज्ञ, सुयोग्य प्रशासक थिए । सुयोग्य व्यक्तित्व जन्माउने हाम्रो राज्य व्यवस्थामा अझै पनि उर्वर छ ।कर्मचारी संयन्त्रलाई संस्थागत विकासका साथै विधिको शासन र न्यायपूर्ण पद्धतिले मात्र ठिकसँग परिचालन गर्न सक्दछ । जोसेफ सम्पिटरले भनेझैं, कर्मचारी संयन्त्र लोकतन्त्रको बाधक होइन बरु यसको अपरिहार्य साधन हो । नेपालको संविधान २०७२ ले भ्रष्टाचार नियन्त्रण गरी सुशासन दिने संकल्प लिएकोले संकल्प साकार बनाउने राज्य संयन्त्रको खोजी गरेको छ, जो सरकारको बहानाबाजीरहित अनिवार्य जिम्मेवारी हो । सार्वजनिक सेवामा निष्पक्षता, पूर्णरूपमा विधिको पालना सक्षमता र इमानदारी कायम गर्न व्यक्तिको आदेशको प्रतीक्षा होइन, कानुन पालना गरे पुग्ने, पेसागत सुरक्षा र सम्मान जोगिने वातावरण निर्माणको आवश्यकता छ । सुवेदी कार्यदलको प्रतिवेदनलगायत प्रशासनिक सुधारको दिशामा आजसम्म गरिएका अध्ययन प्रतिवेदनलाई सार्वजनिक गरी संस्थागत, विधिसम्मत र पारदर्शी रूपमा प्रशासनिक संयन्त्रको सुधार तथा सञ्चालन गर्नुपर्ने आवश्यकता छ । यसमा राज्यका अंगहरू र सरकारका निकायहरू जिम्मेवारी र दोष पन्छाएर विशृङ्खलित रूपमा होइन एकजुट बनेर संविधानले निर्दिष्ट गरेको लक्ष्य हासिलमा जुट्नु जरुरी छ ।"
जराको आधार र पखेटाको यात्रा,"प्रिय छोराछोरी, मलाई थाहा छ, तिमीहरू जराको खोजीमा अल्झिएर उड्न छाड्दैनौ । तिमीहरूले जीवनलाई नयाँ तरिकाले बाँच्न सिकेका छौ । तिमीहरूका आँखामा संसारभरिका नयाँ बाटा, नयाँ आविष्कार र नयाँ प्रविधि छन् । परम्परामा जरा गाडेर बस्नु भनेको जरासँगै सड्नु हो कि भन्ने तिम्रो प्रश्न पनि कताकता जायज छ । तर तिमीले एक पटक सोचीहेर त, के हामीले यी दुईलाई एकअर्काका विरोधीका रूपमा बुझ्नुपर्ने हो र ? के परम्परा र आधुनिकता एउटै सिक्काका दुई पाटा होइनन् र ? जरा र पखेटाको द्वन्द्वलाई सन्तुलनमा राख्नु नै जीवनको साँचो कला हो । जराले हामीलाई हाम्रो अस्तित्वको गहिराइमा बाँध्छ, हाम्रो इतिहास, परम्परा र मूल्यहरूको चेतना दिन्छ । पखेटाले हामीलाई उचाइ दिन्छ, सपनाहरूको आकाशमा उड्न सिकाउँछ र सम्भावनाको खोजी गर्न प्रेरित गर्छ । त्यसैले, आधुनिकताको पखेटा फैलाउँदा परम्पराको जरा खोतल्न कहिल्यै नबिर्स । जरा तिम्रो आधार हो र पखेटा तिम्रो यात्रा । जरा र पखेटाको सहकार्यले नै तिमीलाई संसारमा बलियो बनाउनेछ । छोराछोरी, जरा र पखेटाको यो सन्तुलन जीवनको सुन्दर यात्रा हो । यसलाई राम्रोसँग बुझ, सम्हाल र आत्मसात् गर । तिमीलाई सन्तुलनकारी यात्राका लागि शुभकामना !"
कसले नाप्ने सामुदायिक विद्यालयको गुणस्तर ?,"माध्यमिक शिक्षा परीक्षा र कक्षा १२ को बोर्ड परीक्षाको नतिजा प्रकाशन भएपछि मात्रै शिक्षाविद्, शिक्षा मन्त्रालय, शिक्षा पत्रकार समूह, अभिभावक र सर्वसाधारणले बहसको सुरुवात गर्छन् । अघिल्लो सालको तुलनामा नतिजामा सुधार देखिए शिक्षा मन्त्रालय र आबद्ध निकायले यसको श्रेय लिन्छन् । नतिजा खस्किए ९५ प्रतिशत दोष शिक्षकमाथि लगाइन्छ । नतिजा बिग्रनुका कारण खोजिँदैन । नतिजा विश्लेषण र शिक्षकलाई दोष दिनु अगाडि विद्यालय शिक्षाको वर्तमान अवस्थालाई ध्यान दिनु जरुरी हुन्छ ।उचित शिक्षण सिकाइका लागि शिक्षकलाई तलबको व्यवस्था गरेर मात्र हुँदैन । एउटा शिक्षकले लेखापालको, प्राथमिक उपचारकको, सुरक्षा गार्डको, बगैंचा मालीको, सहयोगी कर्मचारीको, शिक्षकको, प्रशासकको र अभिभावकसँगको सम्बन्ध संवाहकको भूमिका निर्वाह गर्नुपर्दा शिक्षण सिकाइमा असर पर्छ । अर्को त शिक्षकले श्रमको पारिश्रमिक अर्थात् तलब छिटोमा तीन महिनापछि प्राप्त गर्छन् । समयमा पारिश्रमिक नदिएर ऋण र ब्याजको भारी बोक्न र बेलाबखत त्यसैका कारण अपमानित हुन बाध्य हुनुपर्ने यथार्थ सामुदायिक विद्यालयका शिक्षकले भोगिरहेको वास्तविकता हो । शिक्षकका लागि न सेवाकालीन अध्ययन सुविधा छ, न भ्रमण व्यवस्था । शिक्षक मेसिन होइन । ऊ विचार, सिर्जनात्मक क्षमता, भावनात्मक प्रतिबद्धता भएको जिम्मेवार मानिस हो । उसको सिर्जना शक्तिमा ह्रास आउने, भावनामा चोट पुग्ने, उत्साह र उमंगमा क्षति पुग्ने अवस्थाले कसरी उत्कृष्ट शिक्षण गर्न सक्ला ? बौद्धिक व्यक्तिहरू विदेशका शिक्षा प्रणालीबारे चर्चा गर्छन्, बुद्घिविलासमा रमाउँछन् । तर त्यहाँको भूगोल, संस्कृति, परम्परा, राजनीतिक पद्घति र शिक्षानीति एवं राष्ट्रको आवश्यकता, पाठ्यक्रमको निर्माण, शिक्षक छनोट प्रक्रिया, सुविधा गुणस्तरको मापनका बारेमा सानो बहससमेत गर्न चाहँदैनन् । हामीकहाँ शिक्षा प्राप्त गर्ने दुई प्रकारका थलो छन् हुने खानेका लागि निजी शैक्षिक संस्था र हुँदा खानेका लागि सामुदायिक शैक्षिक संस्था । अनि तुलनै गर्न नमिल्ने संस्थाबीच गुणस्तरको तुलना गरेर सामुदायिक शैक्षिक संस्थाहरूमा गुणस्तरीय शिक्षा सिकाइ हुँदैन भन्ने भाष्य बनाइएको छ । यो अत्यन्तै त्रुटिपूर्ण र भविष्यका लागि खतरायुक्त छ ।गुणस्तर भनेको जीवन जिउने कला, सीप, समस्या समाधान गर्न सक्ने दक्षता, आर्थिक उपार्जन गर्न सक्ने क्षमता, असल सामाजिक व्यवहार गर्न सक्ने शैली, परिवार, समाज र देशलाई योगदान गर्नुपर्ने दायित्वबोधको विकास हुनु हो । त्यस्तो क्षेत्रमा निजी वा सामुदायिक कुन शैक्षिक संस्थामा अध्ययन गरेका विद्यार्थीहरू अगाडि छन्, त्यसको अध्ययन, अनुसन्धान गर्नु आवश्यक छ । तबमात्र सामुदायिक शिक्षाको वास्तविक गुणस्तर मापन हुन सक्छ ।मैले पढाउने सामुदायिक विद्यालयमा पढ्दै गरेकी एउटी छात्राले २०६६ को एसएलसीमा उकृष्ट (९१५ भन्दा बढी) अंक ल्याएर विद्यालयमा प्रथम छात्रा बनिन् । नाम चलेको एक निजी प्लस टु विद्यालयले उनलाई दुई वर्ष निःशुल्क पढाइदिने भयो । हामीले चिकित्सा क्षेत्रमा जानेगरी पढ्न प्रोत्साहित गर्यौं । प्लस टुमा उनको पढाइ उत्कृष्ट नै देखियो । एमबीबीएस अध्ययनको तयारीका लागि सुझाव दियौं । तर उनले भनिन्, छात्रवृत्तिमै मैले नाम निकाले पनि मेरो बुबाले एमबीबीएस पढाउन सक्नु हुन्न । मैले त अब काम गर्दै पढ्नुपर्छ । दाइ पनि एसएलसीपछि काम गर्दै पढ्दै छ । आमा हुनुहुन्न । म अब सरकारी क्याम्पसमा त्यहींको राम्रो विषय पढ्दै, काम गर्दै परिवारलाई सहयोग गर्छु । पारिवारिक अवस्थाको विश्लेषण गरेर आत्मनिर्भर हुँदै भविष्य निर्माण गर्ने क्षमता राख्ने त्यस्ता विद्यार्थी उत्पादन गर्ने सामुदायिक शैक्षिक संस्थाको गुणस्तर कसरी कमजोर मान्न सकिन्छ ?विद्यालयबाट घर फर्कंदै गर्दा मेरो एक विद्यार्थी आमाले चलाएको तरकारी पसलमा बसिसकेका थिए । उनको अगाडि गृहकार्य गर्ने कापी पनि थियो । मैले सोधें, बाबु, आमा खोइ ? तिमी त अघि नै आएर पसलमा बसिसकेछौ त ? उनले भने, आमा लुगा धुन जानुभयो अनि म पसलमा बसेको । ग्राहक आए, उनी तरकारी बेच्न थाले । जब म घर पुगें । पल्लो घरको दिदीले बाबु खाजा खान आइस्यो न भन्दै आफ्नो छोरालाई बारम्बार बोलाइरहेको सुनें । तरकारी पसलको बालककै हाराहारी उमेरको छिमेकी बालक स्कुल बसबाट उत्रिएर विद्यालय पोसाकसमेत नफेरी कौसीको कुनामा कुप्रो परेर बसिरहेको थियो । सायद ऊ मोबाइलमा गेम खेल्दै थियो । आमाको आवाज सुन्नसमेत चाहिरहेको थिएन । यसबेला मेरा आँखा डबडबाए । मनमा प्रश्न उठे, मैले पढाउने गरेको सामुदायिक विद्यालयको गुणस्तर कसले नाप्ला ? कहिले नाप्ला ? र, कसरी नाप्ला ?सामुदायिक विद्यालयका विद्यार्थी देशभित्रै सम्भावनाको खोजी गर्छन् । अरब, खाडी मुलुकतिर गएका छन् भने पनि उतैबाट देशलाई माया गर्छन् । कमाएको पैसा देशमै पठाई अर्थतन्त्रलाई सहयोग पुर्याउँछन् । श्रमप्रति विश्वास गर्छन्, आस्था राख्छन् । देशलाई गाली गरेर परिवार र आफन्त छाडेर पैत्रिक सम्पत्ति बेचेर विदेश पलायन हुँदैनन् । यो सामुदायिक विद्यालयले कायम गरेको गुणस्तर होइन र ? उप्रेती बानेश्वरस्थित रत्नराज्य माविकी सहायक प्रधानाध्यापक हुन् ।"
बेलायतबाट फर्केर गाउँमा ब्रिकेट उद्योग,"(रुकुम पश्चिम) भान्सा चलाउन दाउरा, ग्यास र विद्युत्लगायत इन्धन आवश्यक हुन्छ । इन्धनका यी स्रोतको विकल्प जुटाउन तल्लीन छन् नवलपुरका विमल शर्मा । बागलुङको भकुन्डेमा जन्मेहुर्केका विमलले अहिले नवलपुरस्थित गैंडाकोटमा करिब ४ करोडको लगानीमा बायो ब्रिकेट उद्योग सञ्चालन गरेर रोजगारी त सिर्जना गरेका छन् नै, सँगै वातावरणमैत्री इन्धन पनि उत्पादन गरिरहेका छन् । वन र कृषिमा आधारित स्रोतबाट प्रयोग भएर बचेको भागलाई कच्चा पदार्थका रूपमा संकलन गर्ने र त्यसैबाट बायो ब्रिकेट र प्यालेट निर्माण गरिरहेका छौं, विमलले भने, वनका पातपतिंगर, रुखका हाँगाबिँगा, पराल, गहुँको नल र तरकारीको झारपात आदिबाट यो तयार हुन्छ । सुरुमा कच्चा पदार्थ संकलन गरेर त्यसलाई धूलो बनाउने, उक्त धूलोलाई मेसिनले सुकाएर त्यसमा रहेको पानीको आर्द्रतालाई निर्मूल गरी सुक्खा बनाउने र उक्त धूलोलाई मेसिनमा राखेर ब्रिकेट तयार हुने विमलले बताए । यो कम्तीमा ६ देखि बढीमा ९० मिलिमिटर (एमएम) को आकारमा हुन्छ, उनले भने, ६ देखि १२ एमएमसम्मकोलाई प्यालेट र ४० देखि ९० एमएमसम्मकोलाई ब्रिकेट भनिन्छ । साना उद्योग र घरायसी प्रयोजनमा प्यालेट तथा ठूला उद्योगमा ब्रिकेटको प्रयोग गरिने पनि विमलको भनाइ छ । धूवाँ नआउने र वातानुकूलित भएकाले अरू इन्धनभन्दा ब्रिकेट उत्तम विकल्प भएको उनले दाबी गरे । दाउराको तुलनामा यसको तापमान दोब्बर हुन्छ । यसकारण कम खर्चमा छिटो र छरितो काम हुन्छ, ब्रिकेटको विशेषताबारे स्पष्ट पार्दै विमल भन्छन्, यसको प्रयोग गर्दा धूवाँ नआउने भएकाले कार्बन उत्सर्जन पनि हुँदैन । यसकारण यो वातावरणमैत्री छ ।बेलायतबाट सूचना प्रविधि (आईटी) मा स्नातकोत्तर गरेका विमल २०१२ मा गाउँ फर्किएपछि गाउँमै फर्निचर उद्योगमा काम थाले । आईटी पढ्न त पढियो तर त्यो बेला नेपालमा यसको स्कोप थिएन । यसकारण म उद्यममै लागें, उनले भने । सानोमा घरमा रहेको काठ मिलमा काम गरेका विमलले बेलायतबाट फर्केर पुर्ख्यौली गाउँ भकुन्डे फर्किएर काष्ठ उद्योगमा लगानी गरे । त्यो बेला उनको परिवार नवलपुरको गैंडाकोट बसाइँ सरिसकेको थियो । तर उनले गाउँमै उद्यम गर्ने जाँगर गरे । यसकारण गाउँमा रहेको आफ्नो पुरानो काष्ठ उद्योगलाई उनले विस्तार गरे । केही वर्ष गाउँमै अनि एक वर्षजति बागलुङ बजारमा उद्योग खोलेर काम गर्न थाल्यौं । काठमा आकर्षक डिजाइन निकालेर बागलुङसँगै आसपासका जिल्लासम्म हाम्रो उत्पादन जान थाल्यो, उनी भन्छन्, सन् २०१९ सम्म गाउँ अनि बागलुङ बजारमा रहेको काष्ठ उद्योगको व्यवसाय राम्रै चलिरहेको थियो । तर कोभिडपछि भने उद्योग केही समय बन्द गर्नुपर्यो । त्यसपछि हामीले व्यवसाय नवलपुर सार्यौं । त्यहाँ गएपछि केही नयाँ र फरक गर्न सकिन्छ कि भनेर सोधीखोजी थालेको उनले बताए । काष्ठ उद्योगबाट आएको र खेर जाने ससाना टुक्रा र धूलोलाई पणः प्रयोग गरेर ब्रिकेट बनाउन सकिने निष्कर्ष आयो, विमल भन्छन्, लामो अध्ययन र अभ्यासपछि एक वर्षदेखि ब्रिकेट उत्पादन थालेको हुँ ।गैंडाकोटमा रहेको करिब ५ कट्ठा निजी जग्गामा विमलले काष्ठ उद्योगलाई पनि विस्तार गरेका छन् भने साथसाथै ब्रिकेट उद्योगको काम पनि गरिरहेका छन् । ब्रिकेट उद्योगमा मात्रै अहिले दैनिक १७ जनाले रोजगारी पाएको उनले बताए । यसबाहेक सिजनका बेला दैनिक ज्यालादारीमा थप कामदार व्यवस्थापन गरिँदै आएको उनले बताए । आफ्नै तथा आसपासमा रहेका काष्ठ उद्योग तथा किसानले काम गरेर प्रयोग नहुने वस्तुलाई कच्चा पदार्थका रूपमा संकलन गरेर उनले ब्रिकेट बनाउने काम गरिरहेका छन् । हामी काठ बनाएर आएको धूलोदेखि काम नलाग्ने टुक्राटाक्रीका साथै किसानबाट कृषि उपजको खेर जाने भाग किन्छौं, उनी भन्छन्, यसले एकातिर उनीहरूलाई आर्थिक लाभ भएको छ भने अर्कोतिर मेरो पनि काम भएको छ । ब्रिकेट बनाउन छुट्टै कुनै चिजलाई नष्ट गर्नुपर्ने भएकाले पनि यो लाभदायक रहेको उनी बताउँछन् ।अहिले दैनिक ४ टनसम्म ब्रिकेट उत्पादनको काम भइरहेको विमलको भनाइ छ । हामी प्रतिकिलोका हिसाबमा यसको बिक्री गरिरहेका छौं, उनी भन्छन्, एक किलो ब्रिकेटलाई ३० देखि ३३ रुपैयाँसम्ममा बेचिरहेका छौं ।घरको भान्साका लागि भन्दा पनि सानाठूला उद्योग तथा होटलमा यसको माग बढिरहेको विमल बताउँछन् । खासगरी काठमाडौंमा यसको माग धेरै छ, उनले भने, पछिल्लोपल्ट हामीले ललितपुरको पाटन औद्योगिक क्षेत्रभित्रका उद्योगको माग पूर्ति गर्ने योजनामा लागिरहेका छौं । बिस्तारै यसको महत्त्व बुझ्दै छन् । यसकारण माग पनि बढिरहेको छ । मूल चिजको प्रयोग गरेर खेर जाने चिजलाई सदुपयोग गर्ने, जलवायु परिवर्तनका नकारात्मक असरलाई कम गर्ने, वनजंगल फँडानी कम हुने, धूवाँधूलोका कारण लाग्ने रोगबाट बच्न सकिने र इन्धनको आयातसमेत घटाउन सकिनेलगायत ब्रिकेटका फाईदा रहेको विमलको दाबी छ ।"
अलैंचीको मूल्य ६ वर्षयताकै उच्च,"(पाँचथर) कोशी प्रदेशका पहाडी जिल्लाका किसानको मुख्य नगदे बाली अलैंची ६ वर्षयताकै उच्च मूल्यमा किनबेच भइरहेको छ । झापाको बिर्तामोडमा सोमबार अलैंचीको भाउ प्रतिमन (४० किलो) १ लाख ७ हजार तथा पाँचथरको फिदिममा १ लाख ६ हजार रुपैयाँमा बिक्री भइरहेको अलैंची व्यवसायी संघले जनाएको छ । विगतका वर्षमा किसानले बेचिसकेपछि मात्रै मूल्य बढ्ने गरेकामा यस वर्ष सिजनको सुरुदेखि नै आशाजनक रूपमा भाउ बढ्न थालेको थियो । यो वर्ष सिजनको सुरुवातमा मनको ८० हजार रुपैयाँ पाएको अलैंचीको भाउ क्रमशः बढ्दो क्रममा रहेको फिदिमका अलैंची व्यवसायी खेम अधिकारीले बताए । गत वर्ष प्रतिमन ७५ हजारसम्म किनबेच भएको थियो । अन्तर्राष्ट्रिय बजारमा मागसँगै मूल्य पनि दैनिकजसो वृद्धि भइरहेको उनको भनाइ छ । आइतबार १ लाख ३ हजार रुपैयाँमा किनबेच भएको अलैंची सोमबार एकै दिन प्रतिमन ४ हजारले बढेको अधिकारको भनाइ छ । अन्तर्राष्ट्रिय बजारमा माग राम्रो हुनु, उत्पादन कम हुनुलगायत अलैंचीको मूल्य बढ्ने सूचक हुन् । विगतमा फागुन, चैतदेखि मात्रै अलैंचीको भाउ बढ्ने गरेकामा यो वर्ष सिजनको सुरुवातमै बढ्न थालेकाले किसानले नै प्रतिफल पाएका छन्, अधिकारीले भने ।यसअघि ०७५ सालमा १ लाख ५ हजार रुपैयाँ प्रतिमन बिक्री भएको अलैंचीले त्यसपछि अहिले ६ वर्षकै उच्च मूल्य पाएको व्यवसायी बताउँछन् । त्यसअघि ०६७ सालमा अलैंचीले अहिलेसम्मकै धेरै मूल्य पाएको थियो । त्यस बेला प्रतिमन १ लाख २० हजार रुपैयाँमा किनबेच भएको अलैंची व्यवसायी संघले जनाएको छ । साउनबाट उत्पादन सुरु हुने अलैंची मंसिर पहिलो साता टिपेर प्रशोधनपछि बिक्री गरिन्छ । पहाडका किसानको मुख्य आम्दानीको स्रोत अलैंचीलाई रैथाने भाषामा खोल्साको सुन पनि भन्ने गरिएको छ । नेपालका ४२ वटा पहाडी जिल्लामा अलैंची उत्पादन हुन्छ । कोशीका १४ जिल्लामध्ये पाँचथर, ताप्लेजुङ, इलाम, संखुवासभा, धनकुटा, खोटाङ, भोजपुर र तेह्रथुमका किसानको प्रमुख नगदे बाली अलैंची हो । कोशीमा आर्थिक वर्ष ०७९८० मा ७ हजार ७ सय ६३८७ टन अलैंची उत्पादन भएको कृषि ज्ञान केन्द्रको तथ्यांक छ । ०८०८१ मा घटेर ७ हजार ५ सय ८२०२ टन उत्पादन भयो । यस वर्षको तथ्यांक आउन बाँकी छ । यस वर्ष २० प्रतिशतले अलैंची उत्पादनमा ह्रास आएको किसान बताउँछन् । चालु आर्थिक वर्षको पहिलो तीन महिनामा ७ सय ८३७५ टन अलैंची निर्यात भएको मेची भन्सार कार्यालयको तथ्यांक छ । नेपालबाट सबैभन्दा धेरै अलैंची भारत निर्यात हुने गरेको छ । नेपाली अलैंचीको ठूलो बजार भारत हो । नेपालको पहाडी जिल्लामा उत्पादित अलैंची झापाको काँकडभिट्टा नाका भएर भारत हुँदै तेस्रो मुलुकसम्म पुग्ने गरेको छ ।"
सिजनमै बढेन घरजग्गा कारोबार,"(काठमाडौं)गत असोजको तुलनामा कात्तिकमा संख्याका आधारमा घरजग्गा कारोबार बढे पनि राजस्व घटेको छ । घरजग्गा व्यापारको सिजन कात्तिकदेखि सुरु भए पनि कारोबार बढ्न नसकेको व्यवसायी बताउँछन् । गत असोजमा ३१ हजार ४ सय १४ वटा कित्ताकाटको लिखत पारित हुँदा कात्तिकमा ३२ हजार १ सय ६० पटक कित्ताकाट लिखत पारित भएको भूमि व्यवस्थापन तथा अभिलेख विभागले जनाएको छ । कित्ताकाटसँगै कारोबारको लिखत पारित पनि बढेको छ । गत असोजमा ३० हजार ५ सय २७ वटा कारोबारको लिखत पारित हुँदा कात्तिकमा ३३ हजार ५ सय १४ वटा भएको विभागको तथ्यांक छ । कारोबार र कित्ताकाट बढे पनि राजस्व भने असोजको तुलनामा कात्तिकमा १२२४ प्रतिशतले घटेको छ । गत असोजमा ३ अर्ब ८१ करोड रुपैयाँ राजस्व उठाउँदा कात्तिकमा २ अर्ब ७० करोड रुपैयाँ मात्रै उठेको विभागको भनाइ छ । गत साउनको तुलनामा भदौमा कारोबार, कित्ताकाट र राजस्व घटेको थियो । भदौ लागेयता जग्गा वर्गीकरण नगर्दा मुलुकभरका ६ सय २० पालिकामा कित्ताकाट ठप्प थियो । कित्ताकाट रोकिएपछि भदौ २४ मा मन्त्रिपरिषद् बैठकले भूउपयोग (दोस्रो संशोधन) नियमावली, ०८१ संशोधन गरी भूउपयोग क्षेत्र वर्गीकरण नभएको स्थानीय तहमा ०८२ असार मसान्तसम्म चार किल्ला खुलाई कृषि क्षेत्र तोक्नुपर्ने व्यवस्था गरेको थियो । असोजमा कारोबार र कित्ताकाट बढे पनि राजस्व नबढेको विभागको तथ्यांकले देखाउँछ । असोजको तुलनामा कारोबार र कित्ताकाट बढे पनि राजस्व अझै बढेको छैन ।सिजनमा समेत घरजग्गा कारोबार बढ्न नसकेको नेपाल घरजग्गा व्यवसायी महासंघका अध्यक्ष भेषराज लोहनीले स्विकारे । कात्तिकदेखि जेठसम्म घरजग्गा कारोबारको सिजन हो । तर कात्तिकमा पनि बढेन, उनले भने, गत वर्षको ४ महिनाको तुलनामा भने सुधारोन्मुख देखिएको छ । लिखत पारित भन्नाले सोही महिनामा मात्रै नयाँ भएको कारोबार वा कित्ताकाट बुझिन्छ । समग्र कारोबार र कित्ताकाटमा नामसारी, संशोधन, हाल साविक, जग्गा बाँडफाँटलगायत हुन्छ । यसरी हेर्दा कित्ताकाट र कारोबारको लिखत पारित बढेको विभागको तथ्यांक छ ।सरकारले ०७९ जेठ २३ मा भूउपयोग नियमावली जारी गरेको थियो, जसअनुसार पालिकाले कृषि र गैरकृषि छुट्याइसकेपछि मात्र कित्ताकाट गर्न पाइन्थ्यो । यो नीतिका कारण सोही वर्षको साउनदेखि कित्ताकाटसँगै समग्र घरजग्गा कारोबार घट्न थालेको थियो । व्यवसायीले कित्ताकाट नहुँदा घरजग्गा कारोबार बढ्न नसकेको बताउँदै आएका थिए ।पालिकाले कृषि र गैरकृषि छुट्याउन ढिलाइ गरेपछि ०७९ मंसिरदेखि कित्ताकाट ठप्प थियो । सरकारले नियमावली संशोधन गरेर आवासीय र व्यापारिक जग्गा ८० वर्गमिटर क्षेत्रफलसम्म कित्ताकाट गर्न पाइने व्यवस्था गरेको छ । यसअघि आवासीय जग्गा १३० वर्गमिटरभन्दा कम कित्ताकाट गर्न पाइन्थ्यो । प्लानिङको स्वीकृति लिएकालाई ८० वर्गमिटर र नलिएकाको हकमा १३० वर्गमिटर जग्गा कित्ताकाट गर्न पाउने व्यवस्था गरेको छ । पहिला प्लानिङको अनुमति लिने र नलिने दुवैलाई १३० वर्गमिटरभन्दा कम क्षेत्रफलमा कित्ताकाट गर्न पाइने व्यवस्था थियो ।नेपाल राष्ट्र बैंकले ५० लाखसम्मको आवास कर्जाको हकमा मासिक किस्ता आम्दानी अनुपात ६० प्रतिशत छ । त्यसभन्दा माथिको हकमा ७० प्रतिशत रहेको भन्दै दुवैलाई ८० प्रतिशत पुर्याउनुपर्ने महासंघको माग छ । ०८० साउनमा राष्ट्र बैंकले पहिलो घर बनाउन चाहनेले अधिकतम २ करोड रुपैयाँसम्म कर्जा पाउने व्यवस्था गरेको थियो । यसअघि १ करोड ५० लाख रुपैयाँसम्म कर्जा पाउने व्यवस्था थियो । सामान्य घरजग्गा व्यवसायी र परमिट लिएर हाउजिङ र अपार्टमेन्ट बनाउने व्यवसायीले लिने कर्जाको मासिक किस्ता आम्दानी क्रमशः ५० र ६० प्रतिशत रहेको र यसलाई पनि ८० प्रतिशत पुर्याउनुपर्ने लोहनीले बताए । अब घरजग्गाको कारोबार बढाउन आवास कर्जा र घरजग्गा व्यवसायी तथा परमिट लिएर हाउजिङ र अपार्टमेन्ट बनाउने व्यवसायीले लिने कर्जाको मासिक किस्ता आम्दानी अनुपात बढाउनुबाहेकको अन्य विकल्प नरहेको लोहनीको भनाइ छ । बैंकहरूले कर्जा प्रवाह गर्दा सरकारी र बजार मूल्यांकनको औसत निकालेर दिने भन्दै उनले मासिक किस्ता आम्दानी अनुपात बढाउनुपर्ने उनको तर्क छ ।सरकारी मूल्यांकनका अधारमा ऋण प्रवाह हुन्छ, राष्ट्र बैंकले अहिले ५० प्रतिशत ६० प्रतिशत व्यवस्था गरेको छ भने त्यसको ३५ देखि ४० प्रतिशत मात्रै कर्जा प्रवाह हुन्छ, लोहनीले भने, त्यसैले मासिक किस्ता आम्दानी अनुपात ८० प्रतिशत पुर्याउनुपर्छ । ८० पुर्यायो भने कम्तीमा ५० प्रतिशत ऋण प्रवाह होला कि ? राष्ट्र बैंकले मासिक किस्ता आम्दानी अनुपात कि बजार मूल्यांकनका आधारमा ५० प्रतिशत ऋण प्रवाह गर्ने व्यवस्था मिलाउनुपर्ने उनले जनाए ।"
दरबारमार्गमा ६ अर्ब लागतको २५ तले अन्नपूर्ण स्क्वायर बन्दै,"काठमाडौं (कास) दरबारमार्गमा २५ तलासहितको अन्नपूर्ण स्क्वायर निर्माण थालिएको छ । यसअघि होटल अन्नपूर्ण रहेको स्थानमा भाटभटेनी समूह, लिटिल एन्जल्स र अन्नपूर्ण समूहले संयुक्त रूपमा स्क्वायर निर्माण थालेको हो । एक विशेष समारोहबीच सोमबार यसको भूमिपूजा गरियो । सुन्दर नेपालको सुन्दरताको प्रतीकका रूपमा स्क्वायर निर्माण थालिएको उद्यमी मीनबहादुर गुरुङले बताए । उनी भाटभटेनी सुपरमार्केटका अध्यक्ष पनि हुन् । भारतको आर्किटेक्चर कम्पनीले यसको डिजाइन गरेको छ, उनले भने, दुई चरणमा काम सम्पन्न गर्ने योजना बनाएका छौं । ०८५ वैशाख १ देखि होटल सञ्चालनमा ल्याउने हाम्रो लक्ष्य छ ।नौ लाख स्क्वायर फिट क्षेत्रफलमा रहने होटलमा ४० अपार्टमेन्ट हुनेछन् । भाटभटेनीको एउटा स्टोर पनि त्यहाँ रहने जनाइएको छ । कम्तीमा ६ अर्ब रुपैयाँ लगानीमा निर्माण थालिएको होटलसँगै क्यासिनो पनि सञ्चालनमा आउने गुरुङले जनाए । अहिले पुराना संरचना भत्काइरहेका छौं, नगरपालिकाले जति छिटो अनुमति दिन्छ, हामीले त्यति नै छिटो निर्माण थाल्छौं, उनले भने । साढे तीन सय कोठा रहने यो होटल नेपालकै गौरव गर्न सक्ने संरचनाका रूपमा निर्माण गर्न लागिएको भए पनि मूल्य भने रिजनेवल हुने गुरुङले बताए । होटल र आर्केड निर्माण हुन्छ । होटल अलग्गै र आर्केड अलग्गै हुन्छ, गुरुङले भने, २५ सय, २ हजार र १५ सय क्षमताका ब्यांक्वेट हल तीन वटा हुनेछन् । आर्केड डेढ वर्ष र होटल साढे दुई वर्षमा निर्माण सकिने पनि गुरुङले जनाए । नेपालमा पनि केही हुन सक्छ भन्ने सन्देश जाओस् भनेर निर्माण थालेका हौं, उनले भने, तीन वटा समूह मिलेर निर्माण थालेका हौं । व्यवस्थापन आईटीसीको वेलकम ब्रान्डलाई दिएका छौं । सबै व्यवस्थापन उसैले हेर्छ ।"
मतदानस्थलका संरचना बनाउन पालिकालाई आयोगको निर्देशन,"(काठमाडौं)निर्वाचन आयोगले उपनिर्वाचन हुने स्थानीय तहमा कायम भएका मतदानस्थल, केन्द्रमा आधारभूत भौतिक संरचनाको उचित प्रबन्ध मिलाउन सम्बन्धित पालिकालाई निर्देशन दिएको छ । आयोगको सोमबार बसेको बैठकले मतदानस्थलमा खानेपानी, शौचालय, विद्युत्, सञ्चार, आवतजावतको वैकल्पिक मार्गका साथै ज्येष्ठ नागरिक, महिला तथा अपांगमैत्री बनाउन निर्देशन दिएको हो । मंसिर १६ मा जिल्ला समन्वय समिति प्रमुख २, नगरपालिका प्रमुख र उपप्रमुख तथा गाउँपालिका अध्यक्ष र उपाध्यक्ष ८ र ३४ वडाध्यक्षका लागि उपनिर्वाचन हुँदै छ । आयोगका अनुसार ती पदका लागि ४१० जना चुनावी मैदानमा छन् । निर्वाचन आयोगका अनुसार रिक्त ८ गाउँपालिका अध्यक्ष र उपाध्यक्ष तथा नगरपालिका प्रमुख र उपप्रमुखका लागि ८४ जनाले उम्मेदवारी दर्ता गराएका छन् । संघीय सरकार र प्रदेश सरकारको स्वामित्व वा नियन्त्रणमा रहेको संस्था वा स्थानीय तहका पूर्वाधार तथा भौतिक साधन, सभागृह तथा अतिथि गृह, सवारीसाधन र अन्य विद्युतीय उपकरण मर्मत सम्भार गरी उपनिर्वाचनका लागि आवश्यकताअनुसार प्रयोग गर्न आयोगले आग्रह गरेको छ । उपनिर्वाचनका लागि खटाउन सकिने कर्मचारीको विवरण अद्यावधिक गरी र निर्वाचन प्रयोजनका लागि माग भएका बखत तत्काल उपलब्ध गराउने अवस्थामा राख्न पनि आयोगको अनुरोध छ ।यातायात व्यवस्थालाई नियमित र भरपर्दो बनाई निर्वाचन अधिकृतको कार्यालय रहने स्थानसम्मको आवागमनलाई निर्बाध रूपमा सञ्चालन गर्ने व्यवस्था मिलाउन स्थानीय तहलाई निर्देशन दिइएको आयोगका प्रवक्ता नीता पोखरेल अर्यालले जानकारी दिइन् । आयोगले मतदानस्थल र मतदान केन्द्रसम्म पुग्ने सडक तथा अन्य भौतिक पूर्वाधारसमेत स्थानीय तहबाट प्राथमिकताका साथ आवश्यक मर्मतसम्भार गरी तयारी अवस्थामा राख्न आग्रह गरेको छ ।स्थानीय तहको स्वामित्व वा नियन्त्रणमा रहेको वा अनुदानमा सञ्चालित कुनै संस्था वा निकाय वा सामुदायिक विद्यालयको जग्गा, भवन, फर्निचर वा परिवहनको साधनको प्रयोगमा पूर्णतः रोक लगाउन निर्देशन दिइएको छ । निर्वाचन प्रचारप्रसार सामग्री यथासम्भव समयमै मतदातासमक्ष पुर्याउने व्यवस्था मिलाउन पनि आयोगले आग्रह गरेको छ । उपनिर्वाचन सम्पन्न नभएसम्म सम्बन्धित स्थानीय तहले उपभोक्ता समिति गठन, नयाँ योजना सञ्चालन, उद्घाटनलगायत कार्यहरू नगर्नेनगराउने व्यवस्था मिलाउन आयोगले सूचित गरेको छ ।त्यस्तै आयोगले आसन्न स्थानीय तह उपनिर्वाचनलाई स्वच्छ, स्वतन्त्र, निष्पक्ष, विश्वसनीय र भयरहित वातावरणमा सम्पन्न गर्नका लागि सुरक्षा व्यवस्था प्रभावकारी बनाउन गृह मन्त्रालयलाई निर्देशन दिएको छ । निर्वाचन आयुक्त सगुनशमशेर जबराको संयोजकत्वमा बसेको उच्चस्तरीय निर्वाचन सुरक्षा समिति बैठकले स्थानीय तह उपनिर्वाचन सुरक्षा योजनाको कार्यान्वयन गरी सुरक्षा व्यवस्था प्रभावकारी बनाउन निर्देशन दिएको हो ।आयोगले उपनिर्वाचनलाई उपयुक्त सुरक्षा व्यवस्था अवलम्बन गरी सार्वजनिक यातायातको सञ्चालन तथा व्यवस्थापन गर्न निर्देशन दिएको छ । मतदान कार्य सकिएपछि सोही दिन मतपत्रसहितका मतपेटिका सुरक्षित तवरले मतगणनास्थलसम्म ढुवानी र आवश्यक सुरक्षा व्यवस्था मिलाउन निर्देशन दिइएको छ । उपनिर्वाचन प्रचारप्रसार निषेध अवधिमा आचारसंहिताको पूर्णपालना गर्नगराउन, आचारसंहिता पालना भएनभएको अनुमगन गर्न र निषेधित कार्य भएगरेको पाइएमा तत्काल कारबाही गर्न पनि आयोगले निर्देशन दिएको छ ।मंसिर ५ देखि मतगणना नसकिएसम्म उपनिर्वाचन हुने पालिकाभित्र मदिराजन्य पदार्थ बिक्री र सेवन नियन्त्रण गर्न र सम्बन्धित स्थानीय तहसँग जोडिएका राष्ट्रिय राजमार्गमा सार्वजनिक यातायातका साधनको आवागमनको उपयुक्त व्यवस्था मिलाउन आयोगले निर्देशन दिएको छ ।"
काँकडभिट्टालौकही सडक विस्तारको प्रगति १० प्रतिशत पनि कटेन,"(काठमाडौं) एसियन हाइवेअन्तर्गत पूर्वपश्चिम राजमार्गको काँकडभिट्टादेखि सुनसरीको लौकही खण्डमा सडक विस्तार र स्तरोन्नतिको काम अघि बढाइएको छ । राजमार्ग खण्डमा चार र सहरी क्षेत्रमा सर्भिस लेनसहित ६ लेन सडक बन्नेछ । यसलाई तीन खण्डमा विभाजन गरेर काम अघि बढाइएको छ । निर्माण थालेको एक वर्ष पुग्न लाग्दा तीनै खण्डको प्रगति भने १० प्रतिशत कट्न सकेको छैन । पुलसहित तीनै खण्डको निर्माण अवधि तीन वर्ष मात्र छ । एसीयाली विकास बैंक (एडीबी) को ऋण सहयोगमा सबै खण्डको ठेक्का भएको हो । झापाको काँकडभिट्टादेखि सीतापुरीसम्मको ४५ किमि खण्डको १० अर्ब ६ करोड ९४ लाख रुपैयाँमा ठेक्का भएर काम भइरहेको छ । सडक र पुलसहित सबै खण्डको ठेक्का सम्झौता ०८० असोजमा भएको हो । तर निर्माण कार्यादेश भने ०८० माघ १९ (२०२४ फेब्रुअरी २) मा दिइएको हो । कार्यादेश दिएको दिनबाट समयावधि गणना हुने काँकडभिट्टालौकही सडक योजना, पश्चिम खण्डका योजना प्रमुख जगत प्रजापतिले बताए । यस खण्डको प्रगति ७ प्रतिशत छ, उनले भने, अहिलेसम्म काममा कुनै समस्या छैन । यस खण्डको ठेक्का इभ्रास्कनकालिका जेभीले लिएका हुन् । इभ्रास्कन अजरबैजनको कम्पनी हो । सीतापुरीदेखि मोरङको गोठगाउँसम्म विस्तारको ठेक्का सीआरएफजीतुँदी कम्पनीले संयुक्त लिएका हुन् । सीआरएफजी चिनियाँ कम्पनी हो, जुन खण्डको दूरी ४० किमि छ । यसको निर्माण प्रगति ७५ प्रतिशत छ । यस खण्डको ठेक्का रकम भने ९ अर्ब १३ करोड ८२ लाख रुपैयाँ छ । तेस्रो प्याकेजका रूपमा भने गोठगाउँदेखि सुनसरीको लबिपुरसम्मको दूरी १०७६ किमि छ । यस खण्डको ठेक्का ४ अर्ब ७ करोड ३५ लाख रुपैयाँमा तीनवटा कम्पनी कोभेकसीआरईजीसीतुँदी कम्पनीले संयुक्त रूपमा लिएका हुन् । कोभेक र सीआरईजीसी चिनियाँ कम्पनी हुन् । यो खण्डको प्रगति ४ प्रतिशत मात्र छ । समग्रमा काँकडभिट्टटालबिपुर खण्डको कुल दूरी भने ९५७६ किमि छ ।यही सडकभित्र ६ वटा ठूला र लामा पक्की पुलको ठेक्का भएर काम भइरहेको छ । चार र पाँच नम्बर प्याकेजमा विभाजन गरेर तीनतीनवटा पुल निर्माण भइरहेका छन् । निन्दा, बिरिङ र कन्काई पुल चार नम्बर प्याकेजमा पर्छन् । यसको ठेक्का कोभेकसीआरईजीसीतुँदी कम्पनीले संयुक्त रूपमा लिएका हुन् । यी पुलहरूको ठेक्का रकम ५ अर्ब ९७ करोड ८५ लाख रुपैयाँ छ । यसको समग्र प्रगति ५५ प्रतिशत मात्र छ । यसअन्तर्गत ठूला र ३ सय मिटर लामा पुल निर्माण हुनेछन् । पाँच नम्बर प्याकेजमा रतुवा, बक्राहा र लोहेन्द्र पुल पर्छन् । यी पुल निर्माणको ठेक्का कोभेकसीआरईजीसीतुँदी जेभीले ५ अर्ब ६५ करोड २६ लाख रुपैयाँ संयुक्त लिएका हुन् । यसको प्रगति ८ प्रतिशत छ । सबै सडक र पुलको निर्माण ०८३ माघ १९ (२०२७ फेब्रुअरी २) मा सकिसक्नुपर्नेछ । चार नम्बर प्याकेजको पुल निर्माण काँकडभिट्टासीतापुरी सडक खण्डभित्र पर्छ । पाँच नम्बर प्याकेजको पुल निर्माण सीतापुरीगोठगाउँ सडक खण्डभित्र पर्छ ।दुई, तीन र पाँच नम्बर प्याकेजको काम मैले हेर्छु, काँकडभिट्टालौकही सडक योजना, पश्चिम खण्डका योजना प्रमुख प्रजापतिले भने, अहिलेसम्म सबै खण्डमा काम भइरहेको छ, केही ठाउँमा ढिलाइ भएको छ, त्यहाँ देखिएका समस्यालाई समाधान गर्दै अघि बढेका छौं । अन्य आयोजनामा भए जस्तो ढिलाइ यता नहोस् भनेर अहिल्यैबाटै समस्या समाधान गरेर अघि बढिरहेको उनले सुनाए । रुख कटानको काम ससिइकेको छ, नेपाल विद्युत् प्राधिकरणबाट पोल हटाउने काम हुँदै छ, उनले भने, खानेपानी र नेपाल टेलिकमलाई पाइप र पोल व्यवस्थापन गर्न भनिसकेका छौं । यो सडक अहिले दुई लेनको छ । दमक, उर्लाबारी, इटहरी बजारमा सर्भिस लेनसहित सिक्स लेन सडक र फुटपाथ बन्नेछ । मुख्य राजमार्ग भने चार लेनको हुनेछ । इन्डोनेसियादेखि म्यानमारअसम हुँदै नेपालको पूर्वी सिमाना काँकडभिट्टाबाट पश्चिम गड्डाचौकी हुँदै दिल्ली पुग्ने गरी एसियाली राजमार्गलाई रेखांकन गरिएको सडक विभागले जनाएको छ । डिभाइडरसहित चार लेनको यो राजमार्ग नेपाली भूगोलमा १ हजार २७ किमि लामो हुनेछ । यही परियोजनाअनुसार पूर्वपश्चिम राजमार्ग विस्तार थालिएको हो । तर निर्माण थालिएका सडकमा प्रगति अत्यन्तै सुस्त छ । एसियाली राजमार्गको अवधारणा सन् १९७० मा आएको हो । त्यहीअनुसार काँकडभिट्टाबाट काम सुरु भएको हो । कञ्चनपुरदेखि कमलासम्मको ठेक्का ०७७ कात्तिक १३ मा ठेक्का भएर काम भइरहेको छ । ८६८२ किमिको यो खण्डको ठेक्का रकम १५ अर्ब ६६ करोड रुपैयाँ छ । १ सय ४ किमि लामो पथलैयाहेटौंडानारायणगढ खण्डको विस्तारका लागि तयारी भइरहेको छ । यस खण्डको डिजाइन अन्तिम चरणमा रहेको आयोजना निर्देशनालय (एडीबी) का आयोजना निर्देशक चूडाराज ढकालले बताए । पहिलो चरणमा हेटौंडादेखि नारायणगढ खण्डमा सडक विस्तारका लागि ठेक्का आह्वान गर्छौं, दोस्रो चरणमा हेटौंडापथलैया खण्डको काम अघि बढाउछौं, उनले भने, चितवन र पथलैया खण्डमा पर्ने बरण्डाभार र निकुञ्ज क्षेत्रका वन्यजन्तुलाई मध्यनजर गर्दै फ्लाईओभर निर्माण गर्ने गरी अध्ययन भइरहेको छ ।"
पहिलो खेलमा विराटनगर र जनकपुर भिड्ने,"(काठमाडौं)विराटनगर किंग्स र जनकपुर बोल्ट्सबीच सिद्धार्थ बैंक नेपाल प्रिमियर लिग (एनपीएल) क्रिकेटमा मंसिर १५ गते पहिलो खेल हुने भएको छ । नेपाल क्रिकेट संघ (क्यान) ले कीर्तिपुरस्थित त्रिवि क्रिकेट मैदानमा हुने प्रतियोगिताको खेलतालिका सोमबार प्रकासित गरेसँगै यी दुई टोलीबीच उद्घाटन खेल हुने भएको हो । उद्घाटनको भोलिपल्ट अर्थात मंसिर १६ मा स्थानीय तहको उपनिर्वाचनका कारण कुनै खेल हुने छैन । मंसिर १७ मा काठमान्डु गुर्खाज र चितवन राइनोजले आफ्नो पहिलो खेलमा प्रतिस्पर्धा गर्नेछ । सोही दिन जनकपुर र कर्णाली याक्सबीच दास्रो खेल हुनेछ । यो जनकपुरको दोस्रो र कर्णालीको पहिलो खेल हुनेछ ।तेस्रो दिन अर्थात मंसिर १८ मा सुदूरपश्चिम रोयल्स र विराटनगर किंग्स तथा चितवन र पोखरा एभेन्जर्सबीच प्रतिस्पर्धा हुनेछ । लुम्बिनी लायन्सले चौथो दिनमा आएर पहिलो खेल खेल्ने छ । टोलीको प्रतिस्पर्धा विराटनगरसँग हुनेछ । टोलीको एक दिन विश्रामपछि लगातार तीन खेल खेल्नेछ । पुस १ गते लिगको अन्तिम खेल हुनेछ, जहाँ सुदूरपश्चिम र कर्णाली भिड्नेछन् । आठ टोलीबीच राउन्ड रोबिन लिगमा प्रतिस्पर्धा गरेपछि शीर्ष चार टोली प्लेअफमा पुग्नेछ । पुस ३ गते तेस्रो र चौथो हुने टोली इलिमिनेटर तथा सोही दिन दोस्रो खेलमा लिगको पहिलो र दोस्रो हुने टोलीबीच क्वालिफायर १ मा प्रतिस्पर्धा हुनेछ । क्वालिफायर १ को विजेता टोली सोझै फाइनल पुग्ने छ । इलिमिनेटरमा विजयी हुने टोली र क्वालिफायर १ मा पराजित हुने टोलीबीच फाइनलमा प्रवेश पाउन पुस ४ गते प्रतिस्पर्धा हुनेछ । फाइनल पुस ६ गते हुनेछ ।"
रोयल्सको गृहसहर धनगढीमा र्याली,"धनगढी (कास) नेपाल प्रिमियर लिग टोली सुदूरपश्चिम रोयल्सले सोमबार हजारौंको सहभागितामा गृहसहर धनगढीमा र्याली गरेको छ ।चौराहदेखि रंगशालासम्म भएको र्यालीमा टोलीका मुख्य प्रशिक्षक जगत टमाटा, मार्की खेलाडी दीपेन्द्रसिंह ऐरी, आरिफ शेख, विनोद भण्डारी, इशान पाण्डे, अमित श्रेष्ठलगायत खेलाडीको सहभागिता थियो । सुदूरपश्चिम प्रदेशका सामाजिक विकासमन्त्री मेघराज खड्का, नेपाल क्रिकेट संघ (क्यान) अध्यक्ष चतुरबहादुर चन्द, टोली मालिक स्वतन्त्रप्रताप शाह, रोयल्सका ब्रान्ड एम्बासडर ओलम्पियन दीपक विष्ट, फाप्ला अन्तर्राष्ट्रिय क्रिकेट मैदान एवं खेलग्राम पूर्वाधार निर्माण विकास समितिका अध्यक्ष सुवास शाहीलगायत बाक्लो संख्यामा स्थानीय सहभागिता थियो ।र्यालीमा स्थानीय संस्कृति र भेषभूषा झल्कने झाँकीको सहभागिता थियो । रोयल्सले समग्र सुदूरपश्चिम क्षेत्रको प्रतिनिधित्व गरेकाले यहाँको स्थानीय संस्कृतिलाई क्रिकेटको माध्यमबाट विश्वभर चिनाउने लक्ष्य रहेको प्रमुख कार्यकारी अधिकृत प्रकाश खड्काले बताए । उनले स्थानीय सहभागिताले टोलीको हौसला र खेलाडी मनोबल बढ्ने बताए ।सुदूरपश्चिम रोयल्सले केही दिन धनगढीमै रहेर प्रशिक्षण गर्ने कार्यक्रम छ । सुदूरपश्चिमको मेन्टरमा अस्ट्रेलियाका ब्राड हज छन् ।सुदूरपश्चिम टोलीमा दीपेन्द्रसिंह ऐरी, आरिफ शेख, अभिनाश बोहरा, विनोद भण्डारी, अर्जुन कुमाल, खडक बोहरा, इशान पाण्डे, नरेश बुढाऐर, भोजराज भट्ट, नरेन साउद, अमित श्रेष्ठ, ब्रान्डन म्याकलेन (स्कटल्यान्ड), सेफ अली जेब (इंग्ल्यान्ड), स्कट कुगेलेइन (न्युजिल्यान्ड) र रोहन मुस्तफा (यूएई) छन् ।"
चितवनको जर्सीसँगै आयो मस्कट र एन्थम,"चितवन (कास) नेपाल प्रिमियर लिगको प्रतिस्पर्धी टिम चितवन राइनोजले सोमबार आधिकारिक जर्सी सार्वजनिक गरेको छ ।भरतपुर महानगरपालिकाका मेयर रेनु दाहालको आतिथ्यतामा सोमबार साँझ आयोजित कार्यक्रममा जर्सीसहित मस्कट र टिम एन्थम पनि सार्वजनिक गरिएको हो । मेयर दाहालले चितवन र भरतपुरले खेलकुदमा उल्लेख्य प्रगति गर्दै गएको दाबी गरिन् ।एनपीएलमा चितवन राइनोजको सशक्त उपस्थिति रहनेमा हामी विश्वस्त छौं । चितवन र भरतपुरमा दक्ष खेलाडी जन्मनु आवश्यक हुँदै गएको छ । क्रिकेट रंगशाला तीव्र रूपमा तयार हुँदै छ । यस्तो बेला चितवन राइनोजको खेलले यहाँ राम्रो प्रभाव पार्नेछ, दाहालले भनिन् । चितवन राइनोजका अध्यक्ष आयुष न्यौपानेले स्थानीय र क्षेत्रीय तहको क्रिकेटलाई उकास्न एनपीएलले राम्रो वातावरण बनाउने बताए । युवापिँढीको क्षमता बढाउन एनपीएल राम्रो अवसर हो । हाम्रो टिमका खेलाडीसँग साँच्चै नै गैंडाको जस्तो हिम्मत र क्षमता छ । टोलीमा बलिया र जुझारु खेलाडी भएका कारण हामी उपाधि जित्नेमा विश्वस्त छौं, न्यौपानेले भने । चितवनको माकी खेलाडी कुशल मल्लले आफ्नो टिम जित्नका लागि मैदान उत्रने हुँदा ढुक्क भएर टिमको हौसला बढाउन चितवनवासीलाई अपील गरे ।चितवनमा सन् १९९५ मा गठित चितवन राइनो क्रिकेट क्लबबाट प्रभावित भएर चितवन राइनोज गठन गरेको अध्यक्ष न्यौपानेले सुनाए । चितवन राइनोका तत्कालीन कप्तान मनिष सापकोटा र अन्य खेलाडीलाई चितवन राइनोजको जर्सी उपलब्ध गराउनुका साथै राइनो क्लबले त्यो समयमा खेल्ने गरेको पुरानो ब्याट चितवन राइनोजलाई उपहार दिएको थियो ।"
'फेस अफ जनकपुर बोल्ट्स पूजा महतो,"पूजालाई अभिनन्दननेपाली यू१९ महिला टिमकी कप्तान पूजा महतोलाई गृहनगर गौशालामा नागरिक अभिनन्दन गरिएको छ । उनको नेतृत्वमा रहेको टिमले नेपाललाई पहिलो पटक आईसीसी यू१९ विश्वकपमा छनोट गराएको थियो । नगरवासीले र्याली निकालेर नगरपालिका परिक्रमा गरी कप्तान पूजालाई अभिनन्दन गरियो । नागरिक समाज, बुद्धिजीवी, शिक्षाप्रेमीलगायत सर्वसाधारणसहित र्यालीले नगरपरिक्रमा गर्दा कप्तान पूजालाई फुलमाला, दोसल्ला र अबिर लगाएर स्थानीयले बधाई र आशीर्वाद दिए ।"
मकवानपुरगढीलाई जेसिज कप,"मकवानपुर (कास) मकवानपुरगढी जेसिजले दोस्रो चैनपुर जेसिज मनहरि कप खुला फुटबल प्रतियोगिताको उपाधि जितेको छ । सोमबार फाइनलमा परेली युवा क्लब हेटौंडा १९ लाई १० ले हराउँदै जेसिजले उपाधि जितेको हो । पहिलो हाफमा गणेश हमालले गरेको गोल नै निर्णायक बन्यो । विजेताले १ लाख १ हजार १११ रुपैयाँ र उपविजेताले ५१ हजार १ सय ५१ रुपैयाँ पुरस्कार पाए । निर्णायक गोलकर्ता गणेश नै प्लेयर अफ द म्याच चुनिए । सर्वोत्कृष्ट खेलाडी जेसिजका कुलदीप कार्की चुनिए । उनले ७ हजार ५ सय रुपैयाँसहित ट्रफी पाए । परेलीका सलिल ढकाल उत्कृष्ट फरवार्ड भए भने जेसिजका अस्मिर गोङ्बा उत्कृष्ट गोलरक्षक, बिम्व मगर उत्कृष्ट डिफेन्डर, रोशन पहारी उत्कृष्ट मिडिफल्डर र भीम लामा उत्कृष्ट प्रशिक्षक चुनिए । चैनपुर जेसिज मनहरिको आयोजनामा भएको प्रतियोगितामा मकवानपुरका १६ क्लबको सहभागिता थियो ।"
मनकामनागोरखकाली म्याराथन हुने,"(गोरखा)प्रसिद्ध धार्मिकस्थल मनकामनादेखि गोरखकाली मन्दिरसम्म खुला म्याराथन दौड हुने भएको छ । जिल्ला खेलकुद विकास समिति गोरखाको आयोजनामा मंसिर २९ मा प्रतियोगिता हुन लागेको हो । धार्मिक तथा ऐतिहासिक स्थलको प्रचारप्रसार गर्ने उद्देश्यसहित दौड प्रतियोगिता गरिएको जिखेविसका अध्यक्ष कृष्णसिंह बस्नेतले बताए । मनकामनादेखि सुरु हुने दौड ताक्लुङ, तीनमाने भञ्ज्याङ, घैरुङ, नाम्जुङ, काहुले भंगार (लखन थापा स्मारक), बुन्कोट, ढुंगेगाडे, अस्पतालचोक, हरमटारीचोक, बसपार्क, कालोबर चौतारा, तीनचापे खानेपानी कार्यालय, पस्लाङ चौतारा, धारापानी, वीपी चौतारा, ठूलोआँगन, सतीपपल, गैह्रीकुवा, हनुमानढोका (गोरखकाली मन्दिर) हुँदै हनुमानस्थानमा पुगेर टुंगिनेछ । म्याराथन दौड ४२१९५ किलोमिटर दुरीमै हुने बस्नेतले बताए । प्रतियोगितामा १ सय ५० भन्दा बढी धावकको सहभागिता रहने अनुमान छ । विजेताले १ लाख ५० हजार, दोस्रोले १ लाख र तेस्रोले ७५ हजार रुपैयाँ पुरस्कार पाउनेछन् । त्यस्तै चौथोले ६० हजार, पाँचौंले ५० हजार, छैटौंले ४० हजार, सातौंले ३५ हजार, आठौंले २५ हजार, नवौंले २० हजार र १० औं हुनेले १५ हजार रुपैयाँ पुरस्कार पाउनेछन् । प्रतियोगिता सञ्चालनका लागि २७ लाख ११ हजार २ सय ५० रुपैयाँ खर्च लाग्ने अनुमान गरिएको छ । खेलकुदको माध्यमबाट पर्यटनलाई पनि जोड्न खोजेका हौं, उनले भने, मनकामना आएका धार्मिक पर्यटकलाई गोरखा दरबारसम्म ल्याउन पनि सघाउ पुगोस् भनेर प्रतियोगिता गर्न लागेका हौं । यस म्याराथन दौडलाई आगामी वर्ष पनि निरन्तरता दिने अध्यक्ष बस्नेतले बताए । शाश्वतसिद्ध लखन थापा, प्रथम सहिद लखन थापा, मनोकामना पूरा गर्ने देवी मनकामना माईको मन्दिर, हनुमानढोका मन्दिर, शक्तिको रूपमा रहेको गोरखकाली भगवतीको मन्दिर, राज्य एकीकरणको मुख्यस्थल गोरखकाली दरबार, ऐतिहासिकस्थल राम शाहको चौतारो गोरखनाथ गुफा, पराक्रमी वीर पुरुष जयसिंह चुमी मगर, भौगोलिक स्थलको प्रचारप्रसार गर्ने, पर्यापर्यटनको विकास गर्ने, पर्यटन उद्योगको विकासमा लागि पूर्वाधारको विकासमा मद्दत गर्ने उद्देश्यले प्रतियोगिता आयोजना गरिएको समितिले जनाएको छ ।"
नुमाफुङ र सुकेपोखरीलाई उपाधि,पाँचथर (कास) नुमाफुङ युथ क्लब फिदिम सिवाले फाल्गुनन्द गाउँपालिका२ इम्बुङमा आयोजित खुला नकआउट पुरुष फुटबल प्रतियोगिताको उपाधि जितेको छ । सोमबार फाइनलमा नुमाफुङले नाम्तोक क्लब फाक्तेपलाई टाइब्रेकरमा ५४ गोलले पराजित गर्दै गरेको हो । निर्धारित समयमा दुवै टिमबाट गोल हुन सकेन । विजेता नुमाफुङले १ लाख १० हजार र उपविजेता नाम्तोकले ७० हजार रुपैयाँ पुरस्कार पाए । महिलातर्फ एसएसएफसी सुकेपोखरीले फेमेसुवा लुम्फाबुङलाई २० ले हराएर उपाधि जितेको हो । विजेताले १० हजार र उपविजेताले ५ हजार रुपैयाँ पुरस्कार पाए । कर्णशान्ति प्रतिष्ठानको मुख्य प्रायोजन तथा टु स्टार ग्रामीण सिर्जनशील क्लबको आयोजनामा प्रथम पुरुष बी लेबल खुला ब्याडमिन्टन प्रतियोगिता भयो । राम धमला र उत्तम राईको जोडीले साहिल राई र पाङवीर नेम्वाङको जोडीलाई हराएर उपाधि जित्यो ।
छोटकरी,"टेबलटेनिस युथ ट्रेनिङ क्याम्पकाठमाडौं (कास) अखिल नेपाल टेबलटेनिस संघको आयोजनामा युथ ट्रेनिङ क्याम्प लैनचौरस्थित राष्ट्रिय टेबलटेनिस प्रशिक्षण केन्द्रमा सोमबार सकिएको छ । क्याम्पमा पाराका दुईसहित १६ खेलाडीको सहभागिता रहेको आयोजक संघका महासचिव कुँवेर सिंहले जनाएका छन् । सहभागीलाई लगातार नौपटक राष्ट्रिय च्याम्पियन नविता श्रेष्ठ, मोहनदास वासुकला र प्रज्ज्वल श्रेष्ठले प्रशिक्षण दिएका थिए । सन् २०२४ को आईटीटीएफ सहभागिता कार्यक्रमको राष्ट्रिय परियोजनाअन्तर्गत क्याम्प सञ्चालन गरिएको महासचिव सिंहले बताए । साताव्यापी क्याम्पका सहभागीलाई टेबलटेनिस संघका अध्यक्ष वृजेन्द्रबहादुर हमाललगायतले प्रमाणपत्र प्रदान गरे ।रेडियन्ट र एक्सेल्सियर विजयीकाठमाडौं (कास) आयोजक रेडियन्ट पब्लिक र द एक्सेल्सियर स्कुलले १० औं रेडियन्ट कप अन्तरविद्यालय बास्केटबलमा सोमबार विजय नतिजा निकालेका छन् । सोमबार जुनियर ब्वाइजमा डिफेन्डिङ च्याम्पियन रेडियन्टले केभीसीलाई १८६ स्कोरले हरायो । रेडियन्टका सोहाम बुढाथोकीले ६ स्कोर गरे । सिनियर ब्वाइजमा एक्सेल्सियरले ज्ञानोदयलाई २९२२ ले हराउँदा सोङमेन तामाङले १० स्कोर गरे । केभीसीले माउन्ट ग्लोरीलाई २४७, पुष्पसदनले होली भिजनलाई ३५२० र स्वस्तिश्री गुरुकुलले विस्डमलाई ३२८ स्कोरले हराए । जुनियर ब्वाइजमा नवीन ज्योतिले पुष्पसदनलाई ८३ ले हरायो ।"

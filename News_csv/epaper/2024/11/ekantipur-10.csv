शीर्षक,विवरण
१३ लाखसम्म बुझाउने युवा थुनामा नक्कली परिचयपत्र बनाएर जापान लैजाने मन्त्रीलाई उन्मुक्ति कहिलेसम्म ?,"मानव तस्कर गिरोहसँग मिलेमतो खुलिसक्दा पनि कोशी प्रदेशका निवर्तमान आन्तरिक मामिला तथा कानुनमन्त्री एवं सांसद लीलाबल्लभ अधिकारीमाथि अझै प्रहरी अनुसन्धान सुरु भएको छैन । घटना सार्वजनिक भएपछि अधिकारी आफैंले मन्त्री पदबाट राजीनामा दिइसक्दा र एमालेले पार्टीका सम्पूर्ण जिम्मेवारीबाट निलम्बन गरिसक्दा पनि उनलाई प्रहरीले अनुसन्धानको दायरामा ल्याएको छैन । अधिकारीसँगै जापान जान गिरोहलाई १० देखि १३ लाख रुपैयाँसम्म बुझाएका तीन युवा एक साताअघि नै पक्राउ परेर प्रहरी अनुसन्धानमा छन् । उनीहरूको बयानका आधारमा थप तीन जना पनि समातिइसकेका छन् । जापान भ्रमणको चाँजोपाँजो मिलाउने मोरङ रतुवामाईका गोपाल गौतम पनि अनुसन्धानमा तानिएका छैनन् ।फौजदारी अभियोग आकर्षित हुने कसुर देखिए पनि अधिकारीमाथि छानबिन नै सुरु नगरिएपछि सत्ता र शक्तिको आडमा चोख्याउन खोजेको भन्दै जनस्तरबाट पनि सरकारको आलोचना भइरहेको छ । प्रदेशसभामा रहेका विपक्षी दलहरूले पनि अधिकारीको जापान भ्रमणबारे निष्पक्ष छानबिन गरेर सत्यतथ्य सार्वजनिक गर्न आग्रह गरेका छन् ।प्रहरीले अनुसन्धानमा दोहोरो चरित्र अपनाएको भन्दै चौतर्फी आलोचना भएपछि प्रहरीका एक अधिकारीले कान्तिपुरसँग भने, कानुन सबैका लागि समान हुन्छ, अपराध अनुसारको अनुसन्धान र कारबाहीबाट कसैले पनि उन्मुक्ति पाउँदैन । यो तथ्यलाई प्रहरीले छिटै पुष्टि गर्नेछ ।शंकास्पद कागजातका कारण जापानमा प्रवेश गर्न नदिई फर्काइएको खुलेपछि अधिकारीले बुधबार मन्त्री पदबाट राजीनामा दिएका थिए । गिरोहसँग साँठगाँठ गरेको थप तथ्य बाहिरिन थालेपछि उनले शुक्रबार पार्टीका जिम्मेवारीबाट मुक्त गर्न माग गर्दै एमाले प्रदेश कमिटीमा निवेदन दिएका थिए । त्यसको भोलिपल्ट प्रदेश कमिटीले आरोपको अन्तिम निरूपण नभएसम्म भन्दै अधिकारीलाई पार्टीको राष्ट्रिय महाधिवेशन प्रतिनिधि परिषद् सदस्य र संगठित सदस्यबाट निलम्बन गरेको हो । प्रदेश कमिटीको निर्णयलाई शनिबार नै एमाले सचिवालयले अनुमोदन गरेको छ । अधिकारी मोरङ२ (२) बाट लगातार दुई पटक निर्वाचित प्रदेशसभा सदस्य हुन् । गिरोहको योजनामा संघ र प्रदेश सरकारको स्वीकृति समेत नलिई तत्कालीन मन्त्री अधिकारी गत कात्तिक १३ मा काठमाडौंबाट जापान उडेका थिए । अधिकारीसँग हङकङ ट्रान्जिटमा मिसिएर रसुवाका कञ्चन देवकोटा तथा खोटाङका दावा शेर्पा र जनक राई टोकियो पुगेका थिए । उनीहरू चारै जना आर्ट्स काउन्सिल टोकियो ले अक्टोबर २९ देखि नोभेम्बर ३ सम्म आयोजना गरेको भनिएको कल्चर एट होम कार्यक्रममा भाग लिन भनी गएका थिए । चारै जनाको होटल पनि सँगै बुक गरिएको थियो । अधिकारीसँग रहेका तीन युवाको कागजात शंकास्पद देखिएपछि जापानको अध्यागमनले उनीहरू सबैलाई फिर्ता पठाइदिएको थियो । कात्तिक १७ मा फर्केर आइपुगेकामध्ये देवकोटा, शेर्पा र राईलाई त्रिभुवन अन्तर्राष्ट्रिय विमानस्थलको अध्यागमनले नियन्त्रणमा लिएर अनुसन्धानका लागि प्रहरीको जिम्मा लगाएको थियो । अधिकारी भने आफू मन्त्री रहेको परिचयपत्र अध्यागमन डेस्कलाई देखाएर उम्किएका थिए ।देवकोटा, शेर्पा र राईले गिरोहलाई जनही १० देखि १३ लाख रुपैयाँसम्म बुझाएको र जापान पुगेपछि भाग्ने योजना रहेको प्रहरीलाई बताइसकेका छन् । उनीहरूकै बयानका आधारमा नुवाकोटको बिदुरका जुगल रिजाल, दोलखाको जिरीका वीरबहादुर सुनुवार र धादिङको त्रिपुरासुन्दरीका महेश पाण्डे पक्राउ परिसकेका छन् । उनीहरूमाथि अनुसन्धान चलिरहेको छ । धादिङका पाण्डे र यात्राको चाँजोपाँजो मिलाउने मोरङ रतुवामाईका गोपाल गौतमसँग तत्कालीन मन्त्री अधिकारीले जापान उड्नुअघि त्रिभुवन अन्तर्राष्ट्रिय विमानस्थल आसपासमा खिचेको फोटो पनि सार्वजनिक भइसकेको छ । मन्त्रीसँगै जापान पुगेका खोटाङ केपिलासगढीका राई र रसुवाको कालीका गाउँपालिकाका देवकोटाले कोशी प्रदेश आन्तरिक मामिला तथा कानुन मन्त्रालयको कर्मचारीको नक्कली परिचयपत्र बोकेका थिए । उनीहरूको परिचयपत्रमा तत्कालीन मन्त्री अधिकारीले निमित्त कार्यालय प्रमुख का रूपमा हस्ताक्षर गरेको पाइएको छ ।शेर्पा भने खोटाङको ऐंसेलुखर्क२ को वडा सदस्यका रूपमा कार्यक्रममा भाग लिन जापान पुगेका थिए । अधिकारीले भने आफू गिरोहको जालमा परेर जापान पुगेको प्रस्टीकरण दिएका छन् । गिरोहको योजनाबारे हङकङ ट्रान्जिटमा मात्र थाहा पाएको उनको जिकिर छ । जापान पुगेपछि कोशी प्रदेश प्रहरी प्रमुख डीआईजी चन्द्रकुबेर खापुङ र प्रहरीका विशेष ब्युरो प्रमुख डीआईजी राजन अधिकारीलाई मेसेज पठाएर आफूले अनुसन्धानका लागि सहयोग गरेको अधिकारीको भनाइ छ । कर्मचारीको नक्कली परिचयपत्रमा आफूले हस्ताक्षर नगरेको पनि उनको दाबी छ । प्रहरीका एक अधिकृत भने अपराधबारे जुन ठाउँ वा जुन स्थितिमा थाहा पाइन्छ, त्यहींबाट घटनाबारे जानकारी नदिएर जापान पुगेपछि मात्रै अवगत गराइनु पनि शंकास्पद रहेको बताउँछन् । जापानको अध्यागमनले शंकास्पद देखिसकेपछि उम्कनलाई उनले नेपालमा सूचना दिएको हुन सक्छ, उनले भने, गिरोहसँग काठमाडौंको विमानस्थलमा तस्बिर खिचाउनु, हङकङमै आफू गिरोहको फन्दामा परेको स्वीकार्नु अनि यसबारे जापान पुगेपछि मात्रै खबर गर्नुमा सिलसिलेवार तालमेल देखिँदैन, शंका गर्नुपर्ने आधार प्रशस्तै छन् । एमाले कोशी प्रदेश कमिटी अध्यक्ष घनश्याम खतिवडाले शनिबार विज्ञप्ति जारी गर्दै अधिकारी भ्रमणसम्बन्धी आवश्यक मापदण्ड तथा प्रक्रियासमेत बेवास्ता गरी पदीय मर्यादाविपरीत जापान गएको उल्लेख गरेका छन् । मन्त्री पदीय मर्यादाविपरीत भ्रमणमा गएको देखेरै पार्टीले मन्त्रीबाट फिर्ता बोलाइसकेको जनाउँदै उनले विज्ञप्तिमा यसलाई बेवास्ता गरी विभिन्न सञ्चार माध्यम र सामाजिक सञ्जालबाट एमालेमाथि गम्भीर आरोप लगाउँदै अन्य गम्भीर प्रकृतिका अनियमितताका घटनाहरूलाई ढाकछोप वा हल्का बनाउने प्रयास भइरहेको टिप्पणी गरेका छन् ।"
२०५६ यता कक्षा ११ र १२ छाडेका १४ लाख विद्यार्थीलाई एकैपटक मौका परीक्षा,"(काठमाडौं)कक्षा ११ र १२ मा २५ वर्षअघि र त्रिभुवन विश्वविद्यालयको स्नातक तहमा २३ वर्षअघि भर्ना भएर फेल भएका विद्यार्थी मौका परीक्षामा सहभागी हुन पाउने भएका छन् । कक्षा ११ र १२ मा फेल भएका २०५६ सालदेखि र स्नातक तहमा फेल भएका २०५८ सालदेखिका विद्यार्थीले मौका परीक्षा दिन पाउने भएका हुन् । राष्ट्रिय परीक्षा बोर्डले सूचना जारी गर्दै पुराना आंशिक तथा ग्रेडवृद्धि परीक्षार्थीलाई कक्षा ११ र १२ को परीक्षा आवेदन फाराम भर्न सूचित गरेको छ । आगामी मंसिर २७ सम्म आवेदन फाराम बुझाउन सकिने बोर्डले जनाएको छ । परीक्षा नियन्त्रक कृष्णप्रसाद शर्माले २०५६ देखि २०७७ सम्म रजिस्ट्रेसन गरेका विद्यार्थीले परीक्षा आवेदन फाराम भर्न पाउने बताए । जति विषयमा फेल भएका विद्यार्थी पनि मौका परीक्षामा सहभागी हुन पाउने उनले जनाए । बोर्डका अनुसार कक्षा ११ र १२ मा फेल भएर पढाइ छाडेका विद्यार्थीको संख्या १४ लाख छ । जुन अहिलेको विद्यार्थी संख्या हेर्दा कक्षा १२ को तीन ब्याचभन्दा पनि बढी हुन्छ । आवेदन फाराम भर्ने विद्यार्थी संख्याका आधारमा परीक्षा तालिका सार्वजनिक गरिने शर्माले बताए । अङ्कन प्रणालीमा कुनै विषयमा अनुत्तीर्ण, अनुपस्थित वा अक्षराङ्कन (ग्रेडिङ) पद्धतिमा तोकिएको ग्रेड प्राप्त गर्न नसकेका विद्यार्थीले अन्तिम एक पटकका लागि परीक्षामा सहभागी हुन पाउने अवसर दिन लागिएको बोर्डले जनाएको छ । सम्बन्धित विद्यालयक्याम्पसले आफ्ना विद्यार्थीहरूको परीक्षा आवेदन फाराम संकलन गरी बोर्डमा बुझाउन आग्रह गरिएको छ । प्रयोगात्मक विषय मात्र बाँकी रहेका विद्यार्थीले पनि सबै मौकामा आवेदन दिन सक्नेछन् । बोर्डले अतिरिक्त विषयमा परीक्षा दिन चाहने परीक्षार्थीले कक्षा ११ र १२ मा बढीमा सयसय गरी कुल दुई सय पूर्णाङ्कको परीक्षा दिन पाउने व्यवस्था गरेको छ । एक संकायको विद्यार्थीले अर्को संकायका विषयमा समेत परीक्षा दिन पाउने बोर्डले जनाएको छ । पुराना विद्यार्थीको परीक्षा पुरानो पाठ्यक्रमअनुसार नै सञ्चालन हुने र पूर्णाङ्कसमेत साविक बमोजिम नै हुने बोर्डले जनाएको छ । त्यस्तै यसअघि त्रिभुवन विश्वविद्यालयले वार्षिक प्रणालीतर्फ २०५८ र सेमेस्टरतर्फ २०६९ को सीमा कटेका विद्यार्थीलाई मौका परीक्षाको अवसर दिने निर्णय गरेको थियो । शिक्षाध्यक्ष खड्ग केसीको अध्यक्षतामा असोज पहिलो साता बसेको बैठकले उक्त निर्णय गरेको हो । बैठकले त्रिविअन्तर्गतका मानविकी तथा सामाजिकशास्त्र, शिक्षा, व्यवस्थापन, कानुन संकाय र विज्ञान तथा प्रविधि अध्ययन संस्थानअन्तर्गतका विद्यार्थीहरूको हकमा वार्षिक प्रणालीअन्तर्गत २०५८ देखि र सेमेस्टर प्रणालीअन्तर्गत २०६९ देखिका समयसीमा कटेका परीक्षार्थीहरूलाई एक पटकका लागि मौका परीक्षाको अवसर दिने निर्णय गरेको हो । परीक्षासम्बन्धी तयारी परीक्षा नियन्त्रण कार्यालय र सम्बन्धित डिन कार्यालयले गरेको रजिस्ट्रारको कार्यालयले जनाएको छ । त्यस्तै त्रिवि परीक्षा सुधार समितिले जुनसुकै तहको परीक्षामा (एआई) प्रयोग गरिएको भेटिएमा परीक्षा रद्द हुने निर्णयसमेत गरेको छ । गत चैतमा त्रिविले आगामी शैक्षिक सत्रदेखि स्नातक तहको परीक्षामा नेपाली भाषामा पनि प्रश्नपत्र तयार गर्ने निर्णय गरेको थियो । त्रिविका प्रश्नहरू अंग्रेजी भाषामा मात्रै सोधिँदै आएकामा यो वर्षदेखि नेपालीमा पनि सोधिने भएको हो । हाललाई शिक्षाशास्त्र, मानविकी तथा सामाजिक शास्त्र, व्यवस्थापन र कानुन संकायतर्फ स्नातक तहको परीक्षामा नेपाली र अंग्रेजी दुवै भाषामा प्रश्नपत्र तयार गरिने भएको हो । उक्त व्यवस्थाअनुसार यस वर्ष प्रथम वर्षको परीक्षादेखि अनिवार्य रूपमा लागू गरी क्रमशः दोस्रो, तेस्रो र चौथो वर्षमा समेत लागू हुनेछ । परीक्षामा प्रश्नपत्र अंग्रेजी भाषामा मात्रै सोधिँदा समस्या उत्पन्न भएको र त्यही कारण धेरै विद्यार्थी अनुत्तीर्ण हुने गरेको भन्दै संसद्मा पनि प्रश्न उठेको थियो ।"
कर्णालीका उत्पादन जापानदेखि अमेरिकासम्म,"टिमुर, अदुवा, मह र बेसार विदेशतिर चार वर्षअघि जाजरकोटको नलगाड नगरपालिका१ कल्पतमा पुगेका थिए, मौरीविज्ञ बेलायती नागरिक ७३ वर्षीय रुडी रेप्का । कल्पतमा महको राम्रो उत्पादन हुन्छ भन्ने थाहा पाएर त्यहाँ पुगेका उनले झन्डै एक महिना गाउँमा बसेर स्थानीय किसानलाई मौरीपालनका विभिन्न उपाय र सीपबारे जानकारी दिए । अहिले उनले नेपालको महलाई विश्व बजारमा पुर्याइरहेका छन् । उनकी पत्नी लिडिया अनियला रेप्काले पनि नेपालको महलाई बेलायतमा बजारीकरण गरिरहेकी छन् । उनीहरूकै प्रेरणाले नलगाड४ सिलालका धर्मराज रावलले १ सय ३५ वटा घारमा मौरी उत्पादन गरिरहेका छन् । गत वर्ष उनको मौरीपालन फार्मबाट ४ सय ५० किलो मह उत्पादन भएको थियो । उनले त्यो सबै उनका भाइ हरिबहादुर सञ्चालक रहेको काठमाडौंको कीर्तिपुरस्थित कर्णाली एग्रो स्टेसनमा पठाए । उसले सबै मह विदेशमा पठाएछ, रावलले भने, अब त चिनो, कागुनो, फापर, मार्सीसॅगै कर्णालीको महले पनि विदेशी बजार पायो, बर्सेनि मूल्यसँगै बजार पनि बढ्दै गएको छ । उनका अनुसार नलगाड नगरपालिकामा मात्रै १ सयभन्दा बढी मौरीघार भएका झन्डै २ सय ५० जना व्यावसायिक मौरीपालक किसान छन् । ती किसानले उत्पादन गरेको झन्डै ५ मेट्रिक टन मह कर्णाली एग्रो स्टेसनले अमेरिका, जापान, बेलायत लगायतका देशमा पठाएको थियो । कर्णालीमा ३० हजार ५ सय ४६ हेक्टर क्षेत्रफलमा मह उत्पादन हुन्छ । प्रदेशभरि ३ सय ९१ मेट्रिक टन मह उत्पादन हुने गरेको कर्णाली प्रदेश सरकारको भूमि व्यवस्था, कृषि तथा सहकारी मन्त्रालयको तथ्यांक छ । मन्त्रालयका अनुसार त्यसमध्ये जाजरकोटमा ११ सय ८५ हेक्टरमा मौरीपालन गरिएकोमा ३५ मेट्रिक टन र ७७ सय २५ हेक्टरमा मौरीपालन गरिएको सल्यानमा ३८ टन र २६ सय ४० हेक्टरमा मौरीपालन गरिएको हुम्लामा २१ मेट्रिक टन मह उत्पादन हुन्छ । त्यसमध्ये उत्पादनको झन्डै आधा मह विभिन्न संस्था, फार्म र सहकारीमार्फत भारत, बेलायत, जापान, अमेरिकालगायत देशमा गइरहेको मन्त्रालयका प्रवक्ता कठायतले बताए । उनका अनुसार गत वर्षको तुलनामा यस वर्ष २५ प्रतिशतले मह उत्पादनमा वृद्धि भएको छ । उनका अनुसार किसानले १ हजारदेखि १ हजार ५ सय रुपैयाॅ प्रतिकिलो मह बिक्री गरिरहेका छन् । त्यस्तै सल्यानमा उत्पादित अदुवा पनि लामो समयदेखि विदेश गइरहेको छ । सुर्खेतको भेरीगंगा नगरपालिकास्थित कालिदमारमा स्थापना भएको द अर्गानिक भ्यालीले कर्णालीको अदुवा र बेसार युरोपका विभिन्न देशमा गइरहेको छ । यहाँ उत्पादित अदुवा र बेसार अर्गानिक, गुणस्तरीय र विषादीरहित छ, त्यसैले हामीले प्रशोधन गरेको झन्डै ९५ प्रतिशत अदुवा युरोप पठाइरहेका छौं, उद्योगका सञ्चालक समीर नेवाःले भने, कहिले त हामीलाई माग धान्न नै हम्मे हुन्छ । उनले यो वर्षदेखि जर्मनीमा पनि अदुवा पठाउन थालेको जानकारी दिए । उद्योगबाट औसतमा ६ लाख युरोबराबरको अदुवा र बेसार निर्यात हुँदै आएको छ । झन्डै १२ सय मेट्रिक टन अदुवा र ३ सय मेट्रिक टन बेसार प्रशोधन गरिरहेको उद्योगले बर्सेनि झन्डै ६ लाख युरोको अदुवा र बेसार युरोप पठाइरहेको छ । यसैगरी कर्णालीमा उत्पादित टिमुरको माग पनि युरोपमा बढिरहेको छ । कर्णालीका सबै पहाडी जिल्लामा उत्पादित हुने टिमुर अहिले भारत, जापान, दक्षिण कोरिया, अमेरिका तथा युरोपी मुलुकहरूमा गइरहेको जडीबुटी व्यवसायी उत्तरकुमार गौतमले बताए । उनले काठमाडौंमा सञ्चालन गरिरहेको साईकुमारी एग्रो मार्टमार्फत झन्डै ३ मेट्रिक टन टिमुर बाहिर पठाएको बताए । त्यस्तै अर्का व्यवसायी सन्तोष थापाले विभिन्न सहकारी र फार्ममार्फत आफूले झन्डै ५ टन टिमुर अमेरिका, जापान र कोरिया पठाएको बताए । कर्णालीबाट बर्सेनि झन्डै १५ करोडको टिमुर भारतलगायत विभिन्न तेस्रो मुलुकमा जाने गरेको मन्त्रालयका प्रवक्ता कठायतले बताए । उनका अनुसार टिमुरको माग जर्मनीमा धेरै छ । त्यहाँबाट अन्य देशहरूमा पनि टिमुर जाने गरेको छ । स्थानीय बजारमा ५ देखि ८ सय रुपैयाँसम्म टिमुर बिक्री हुने गरेको छ ।"
'सरकार कम्फर्टेबल अवस्थामा',"(काठमाडौं)प्रधानमन्त्री केपी शर्मा ओलीले सरकार कम्फर्टेबल अवस्थामा भएको बताएका छन् । प्रतिपक्षी दलले सरकारको आयुबारे प्रश्न उठाइरहेका बेला ओलीले शनिबार एमाले केन्द्रीय सचिवालयको बैठकमा विगतभन्दा सरकार सञ्चालन सहज भएको बताएका हुन् ।कांग्रेसएमाले गठबन्धन सरकार बनेको चार महिनामा आफूले प्रधानमन्त्रीका रूपमा निर्णय गर्न समस्या नभएको ओलीले बैठकमा सुनाएका थिए । सरकार कम्फर्टेबल अवस्थामा छ । मैले विगतभन्दा काम गर्न सहज महसुस गरेको छु, ओलीको भनाइ उद्धृत गर्दै एक एमाले नेताले भने, प्रधानमन्त्रीका रूपमा निर्णय गर्न कुनै कठिनाइ छैन । सरकारका कामकारबाहीलाई अझ प्रभावकारी बनाउन दुई दलीय संयन्त्र निर्माण भएको उल्लेख गर्दै ओलीले यसले सरकारलाई समन्वय र सहयोग गर्ने बताएका थिए । कांग्रेस र एमालेले गत साता प्रधानमन्त्री ओली र कांग्रेस सभापति शेरबहादुर देउवा मातहत रहने गरी संयन्त्र निर्माण गरेका थिए । ओलीले मंसिर १७ देखि चारदिने चीन भ्रमणको तयारी भइरहेको जानकारी दिँदै यसले दुई देशबीच सम्बन्ध विस्तार गर्न थप बल पुग्ने बताए । एमालेका उपमहासचिव प्रदीप ज्ञवालीले ओलीको चीन भ्रमणमा बेल्ट एन्ड रोड इनिसियटिभ (बीआरआई) कार्यान्वयनमा सम्झौता हुने सम्भावना रहेको बताए । बीआरआई सम्झौता भए पनि नेपालमा यसअन्तर्गका कुनै पनि परियोजना अघि बढ्न सकेका छैनन्, उनले भने, प्रधानमन्त्रीको चीन भ्रमणमा बीआरआई कार्यान्वयनमा समझदारी हुने सम्भावना छ । प्रधानमन्त्रीको भ्रमणअघि एमाले वरिष्ठ उपाध्यक्ष ईश्वर पोखरेलको नेतृत्वमा १५ सदस्यीय टोलीले कात्तिक २६ देखि चीनको १० दिने भ्रमण गर्ने सचिवालय बैठकमा जानकारी गराइएको थियो । एमाले सचिवालयमा अमेरिकाको राष्ट्रपतिमा डोनाल्ड ट्रम्प निर्वाचित भएपछि सम्भावित भूराजनीतिबारे पनि छलफल भएको थियो । बैठकमा ओलीले ट्रम्पले अन्य देशको युद्धमा आर्थिक सहयोग नगर्ने प्रतिबद्धता जनाएकाले तेस्रो विश्वयुद्धको त्रास हटेको बताएका थिए । ओलीले हालै भारत र चीनबीच सीमा क्षेत्रमा सैनिक गस्तीबारे भएको सम्झौताले सकारात्मक सन्देश दिएको बैठकमा जनाए । यो सम्झौता सकारात्मक छ । यसले दक्षिण एसियाको भूराजनीति सन्तुलन ल्याउन सकारात्मक काम गर्छ, ओलीको भनाइ थियो । यस्तै, एमालेले मंसिर १६ मा हुने स्थानीय तहको उपनिर्वाचनका उम्मेदवारको टुंगो लगाएको छ । सचिवालय बैठकले प्रदेश र जिल्ला कमिटीले गरेको सिफारिसलाई अनुमोदन गर्दै उम्मेदवार टुंग्याएको एमाले निर्वाचन विभाग प्रमुख निरज आचार्यले जानकारी दिए ।काठमाडौं कीर्तिपुर नगरपालिका प्रमुखको उम्मेदवारमा सुरेन्द्र मानन्धर, मोरङ ग्रामथान गाउँपालिकाको अध्यक्षमा तुल्सीराम विश्वास, गौरीशंकर गाउँपालिका उपाध्यक्षमा उमा लुंगेली मगर शेर्पा, रुकुम पूर्व पुथाउत्तरगंगा गाउँपालिका उपाध्यक्षमा केशकुमारी तुलाचन, जाजरकोट नलगाड नगरपालिका उपप्रमुखमा सुनिता बोहरा, हुम्ला सर्केगाड गाउँपालिका उपाध्यक्षमा जाना शाही र बाजुरा स्वामीकार्तिक खापर उपाध्यक्षको उम्मेदवारमा सुलोचना कुमारी भण्डारीको नाम अनुमोदन गरिएको छ । एमालेले विभिन्न पालिकाका ३४ वडाध्यक्षका उम्मेदवार पनि टुंगो लगाएको छ । एमालेले स्थानीय तह उपनिर्वाचनलाई लक्षित गरी मंसिर ७ मा काठमाडौंमा सभा गर्ने निर्णय पनि गरेको छ ।"
बुल्गेरियामा १८ नेपाली पक्राउ,"(काठमाडौं) मानव तस्करको जालोमा परेर विभिन्न देश हुँदै बुल्गेरिया पुगेका १८ नेपाली पक्राउ परेका छन् । उनीहरूलाई तीन महिना अगाडि नै बुल्गेरिया प्रहरीले पक्राउ गरेको खुलेको छ । बुल्गेरियामा रहेका नेपालीलाई कन्सुलर सेवा दिँदै आएको जर्मनीस्थित नेपाली दूतावासका अनुसार बुल्गेरिया प्रवेशको आधिकारिक कागजात नभएपछि उनीहरू पक्राउ परेका हुन् । उनीहरूलाई यही साता डिपोर्ट (देश निकाला) गर्ने तयारी बुल्गेरिया सरकारले गरेको छ । हाल उनीहरूलाई बुल्गेरियाको राजधानी सोफियास्थित डिपोर्टेसन सेन्टरमा राखिएको छ । एउटै डिपोर्टेसन सेन्टरमा १८ नेपाली छौं, त्यहाँ रहेका एक नेपालीले भने, हामी ट्राभल डकुमेन्टको प्रतीक्षामा छौं । उनीहरूमध्ये ६ जना राहदानी फालेर शरणार्थी बन्ने प्रक्रियामा थिए । हामी कसैको साथमा राहदानी छैन । यहाँको प्रहरीले नेपाली दूतावाससँग स्वदेश फर्कन ट्राभल डकुमेन्ट पठाइदिन पत्राचार गरेको जानकारी दिएको छ । दूतावासले ट्राभल डकुमेन्ट पठाउनेबित्तिकै टिकट खोजेर हामीलाई स्वदेश फिर्ता पठाइदिनेछ, ती नेपालीले भने । जर्मनीस्थित नेपाली दूतावासका उपप्रमुख सागर फुयालले उनीहरूलाई यथाशीघ्र नेपाल पठाउन बुल्गेरिया सरकारसँग समन्वय भइरहेको जानकारी दिए । हामीले ट्राभल डकुमेन्ट जारी गरिसकेका छौं । उनीहरूलाई बुल्गेरिया सरकारले आफ्नै टिकटमा नेपाल पठाउँदै छ । अर्को सातासम्म डिपोर्ट भइसक्छन्, उनले भने । ती नेपालीहरू भारतबाट रोमानिया, हंगेरी हुँदै बुल्गेरिया पुगेका थिए । जसमध्ये अधिकांश वैदेशिक रोजगारीका लागि रोमानिया पुगेका हुन् । रोमानियाका लागि श्रम स्वीकृति लिई पुगेकाहरू पछिल्लो समय भागेर दोस्रो देश जानेको संख्या बढिरहेको छ । म पोल्यान्ड जाने तयारीमा थिएँ । बुल्गेरियाको तीन महिनाको भिसा थियो । भिसाको म्याद समाप्त भएपछि पक्राउ परेको हो, अर्का नेपालीले भने, अब नेपाल जानुको विकल्प छैन ।"
महँगो भाडा नलिन अन्तर्राष्ट्रिय वायुसेवालाई प्राधिकरणको चेतावनी,"(काठमाडौं)हवाई भाडा अस्वाभाविक रूपमा अकासिएको गुनासो बढेपछि नागरिक उड्डयन प्राधिकरणले स्वदेशी र विदेशी सबै वायुसेवा कम्पनीलाई उपभोक्ता मर्कामा नपर्ने गरी टिकट उपलब्ध गराउन निर्देशन जारी गरेको छ । नेपाल सरकार र वायुसेवा सञ्चालकहरूबीच भएको सम्झौताको सर्तविपरीत महँगो हवाई भाडा लिए कारबाही गर्ने चेतावनी पनि प्राधिकरणले दिएको छ । प्राधिकरणका महानिर्देशक प्रदीप अधिकारी, त्रिभुवन अन्तर्राष्ट्रिय विमानस्थलका महाप्रबन्धक जगन्नाथ निरौला तथा परराष्ट्र, श्रम र पर्यटन मन्त्रालयका उच्च अधिकारी र नेपालमा उडान गर्दै आएका वायुसेवा प्रतिनिधिबीच शनिबार भएको बैठकमा प्राधिकरणले उपभोक्ताबाट यथोचित हवाई भाडा मात्र लिन लिखित निर्देशन दिएको हो । सरकार र वायुसेवा सञ्चालकहरूबीचको सम्झौतामा उपभोक्तालाई मर्का नपर्ने गरी अनुचित हवाई भाडा असुल गर्न नहुने उल्लेख छ । त्रिभुवन अन्तर्राष्ट्रिय विमानस्थल कार्यालयले पूर्वाधार विस्तार तथा निर्माण कार्यका लागि भन्दै शुक्रबार रातिदेखि लागू हुने गरी व्यावसायिक उडान कटौती गरेपछि वायुसेवा कम्पनीहरूले हवाई भाडा बढाएर दोब्बरतेब्बर पुर्याएका थिए । राति १० बजेदेखि बिहान ८ बजेसम्म रोक लगाइँदा अन्तर्राष्ट्रिय र आन्तरिक उडान ३० प्रतिशतले कटौती भएको छ । उडान कटौतीको नियम चैत १८ सम्मका लागि लागू गरिएको हो । उडान कटौतीपछिको अस्वाभाविक वृद्धि नियन्त्रण गर्न परराष्ट्रमन्त्री आरजु राणा र श्रम, रोजगार तथा सामाजिक सुरक्षामन्त्री शरतसिंह भण्डारीले संस्कृति, पर्यटन तथा नागरिक उड्डयनमन्त्री बद्री पाण्डेलाई शुक्रबार भेटेरै सुझाएका थिए । शनिबारको बैठकमा नेपाल वायुसेवा निगमका साथै अन्तर्राष्ट्रिय गन्तव्यमा उडान गर्ने विभिन्न विदेशी वायुसेवा कम्पनीका प्रतिनिधि उपस्थिति थिए । अन्तर्राष्ट्रिय उड्डयन संगठन (आईकाओ) ले तोकेको मापदण्ड तथा नेपाल सरकारको गुरुयोजनाअनुसार विमानस्थलको स्तरवृद्धि गर्ने विषयमा नौ महिनाअघि नै अनौपचारिकऔपचारिक जानकारी दिइएको प्राधिकरणले उल्लेख गरेको थियो । वायुसेवा कम्पनीले ठूला ट्राभल एजेन्सीलाई एकमुष्ट टिकट बिक्री (टीबीए) को अधिकार हस्तान्तरण गर्छन् । तर सबै टिकट ट्राभल एजेन्सीलाई एकमुष्ट बिक्री गर्न प्राधिकरणले रोक लगाएको छ । तोकिएको सेवा शुल्क मात्र लिने गरी ट्राभल एजेन्टलाई निश्चित संख्यामा मात्र टिकट बिक्रीको अधिकार दिन वायुसेवा कम्पनीलाई प्राधिकरणले निर्देशन दिएको छ । प्राधिकरणले विशेष गरी श्रम गन्तव्यमा उडान भर्ने वायुसेवा कम्पनीलाई यो निर्देशन अनिवार्य पालना गर्न भनेको छ । वायुसेवा कम्पनीलाई आफ्नो उडान हुने वृत्तमा न्यूनतमअधिकतम भाडा सूची तोक्न र सार्वजनिक गर्न पनि प्राधिकरणले निर्देशन दिएको छ । तोकिएबमोजिमको हवाई भाडा मात्र कायम राख्ने जिम्मेवारी वायुसेवा सञ्चालकको हुनेछ, बैठक पुस्तिकामा लेखिएको छ । आन्तरिक तथा अन्तर्राष्ट्रिय उडानमा वायुसेवा कम्पनी वा ट्राभल एजेन्टले अत्यधिक चर्को भाडा लिए प्राधिकरणको प्रधान कार्यालय सिनामंगलमा फोन वा इमेल गर्न पनि प्राधिकरणले आग्रह गरेको छ । प्राधिकरणले यसका लागि वरिष्ठ अधिकृत विष्णुप्रसाद पौडेल (फोन नं ९८४२१७०७२९) लाई सम्पर्क व्यक्ति तोकेको छ । चर्को भाडा लिने विदेशी वायुसेवा कम्पनीलाई नेपाल उडानमा रोक लगाउने चेतावनी प्राधिकरणका महानिर्देशक प्रदीप अधिकारीले दिएका छन् । काठमाडौं विमानस्थलमा हाल तीन चिनियाँ ठेकेदार कम्पनीले १५ अर्ब रुपैयाँ हाराहारीका फरकफरक ठेक्कामा काम गरिरहेका छन् । विमानस्थलको उत्तरतर्फको अन्तर्राष्ट्रिय एप्रोन तथा ट्याक्सीवे सम्बन्धी काममा चिनियाँ कम्पनी एभिक इन्टरनेसनल, पूर्वमा रहने ह्यांगर, एप्रोन तथा ट्याक्सीवेमा एभिकसीसीईसीसी जेभी र समानान्तर ट्याक्सीवेमा गान्सु मेकनाइज इन्जिनियरिङ कन्स्ट्रक्सन कर्पोरेसनले ठेक्का लिएका छन् । यी सबै काम अबको २२ महिनाभित्र सकिसक्नुपर्ने छ । धावनमार्गसँग जोडिएका संवेदनशील काम भने चैत १८ सम्म सक्नुपर्नेछ । यसैका लागि शुक्रबारदेखि १० घण्टा विमानस्थल बन्द गरेर धानवमार्ग क्षेत्र नजिक निर्माण थालिएको हो ।"
लोकप्रियतावादको वैश्विक लहर,"निर्वाचनका दृष्टिले सन् २०२४ अभूतपूर्व वर्ष रह्यो । किनकि यस वर्ष ७० भन्दा बढी देशमा विश्वको आधाभन्दा धेरै जनसंख्याले मतदान गरे । विश्वव्यापी व्यापार र भूराजनीतिक स्थिरताका लागि यो वर्ष निर्णायक र ऐतिहासिक मोड मात्र होइन, अमेरिकी निर्वाचनसम्म आइपुग्दा त चिरकालसम्मकै लागि विश्वभर उच्चजोखिम र अस्थिरताको चेतावनी दिएको छ । मतगणना सुरु हुनेबित्तिकै ट्रम्पका कट्टर आलोचक न्युयोर्क टाइम्सका स्तम्भकार ब्रेटस्टेफन्सले चेतावनी दिए, सपना पूरा गर्नुभन्दा दुःस्वप्नबाट बच्नेमा ध्यान दिनुहोस् । चीनले ताइवान कब्जा गर्न खोज्न नपरोस्, इरानले आणविक हतियार हासिल नगरोस् र रुसले युक्रेन कब्जा गरी अघि बढ्न नपाओस् भनेर ध्यान केन्द्रित गर्नुहोस् । यी खतराहरूमा तपाईंले प्राथमिकता राख्नु बुद्धिमानी हुनेछ । (स्टेफन्सः नोभेम्बर ६) । अमेरिकाले दाबी गर्ने विश्वका लागि सबैभन्दा ठूलो चिन्ता यही कुरामा छ, तर ट्रम्पको पुटिनसँगको हिमचिम र यसअघि नै उनको युक्रेन युद्ध बन्द गर्ने प्रतिबद्धताले कुन रूप लिन्छ भन्ने कुरा उनलाई बाहेक कसैलाई अनुमानसमेत छैन ।लोकप्रियतावादले समाजलाई जनता र जनताविरोधी शक्तिका रूपमा विभाजन गर्दछ । लोकप्रियतावाद आफैंमा दक्षिणपन्थी वा वामपन्थी विचारधारमा निर्भर गर्दैन । दुवैमध्ये कुनै एकलाई वा दुवैलाई मानेजस्तो र ठाडै विरोध गरेजस्तो प्रवृत्ति देखाउँछ । लोकप्रियतावाद आफ्नो विशेष सञ्चार र अभिव्यक्ति शैलीको लागि प्रसिद्ध छ । करिश्मायुक्त नेता, जसले सिधै जनतासँग अपिल गर्छ । यसलाई लोकतन्त्रका लागि खतरा ठानिन्छ । प्रायः यो अधिनायकवादी र लोकतान्त्रिक संस्थाहरू विरोधी हुन्छ । लोकप्रियतावादबारे गिइनो जर्मानी, टर्कुआटो डी टेला र रुथ बोडक जस्ता विद्वान्हरूले विभाजनकारी भाषण, संरक्षणवादी आर्थिक उपायहरू र अधिनायकवादी दृष्टिकोण अघि सारेर लोकतान्त्रिक संरचनाहरूलाई अस्थिर बनाउने चेतावनी दिएका छन् । त्यस्तै, अर्नेस्टो लाक्लाउ, चान्तल मौफसमेतका विद्वान्हरूले सत्तावादी वर्गको प्रभुत्वलाई चुनौती दिएर आधारभूत जनताका आवश्यकता र मागहरूलाई मूलधारमा ल्याउने राजनीतिका रूपमा लोकप्रियतावादको व्याख्या गरेका छन् । उनीहरूले लोकप्रियतावादले न्याय र समानताको माग गर्दै राजनीतिक छलफलमा मानिसहरूलाई संलग्न गराएर लोकतन्त्रलाई थप प्रवर्धन गर्न सक्छ भन्ने नवमार्क्सेली विचारधारालाई लोकप्रिय रूपमा लिएका छन् । लोकप्रियतावादका विभिन्न रूपहरूका ऐतिहासिक उदाहरणहरूमा अमेरिकी न्यु डिलवाला अभियानले अधिनायकवादी खतराभन्दा अमेरिकी लोकतन्त्रलाई १९३० को महामन्दीबाट बचाउन मद्दत गर्यो । त्यसैगरी अहिलेको लोकप्रियतावादी म्यापमा लोकतन्त्रलाई थप उत्तरदायी, न्यायसंगत र समावेशी बनाउँदै यसलाई जोगाउन र रक्षा गर्न खोज्नेमा बर्नी स्यान्डर्स, वारेन, पोडेमोस र सिरिजा रहेका छन् । (बुगारिक ः२०२१)लाक्लाउ र मौफहरूको व्याख्यामा फ्रान्सको नेसनल र्याली वा अस्ट्रियन फ्रिडम पार्टी, हंगेरीका भिक्टर ओरबानको पार्टी संकीर्ण राष्ट्रवादी र आप्रवासीविरोधी रटनाको दक्षिणपन्थी राजनीति हो । वामपन्थी लोकप्रियतावादीहरूमा ग्रिसको सिरिजा र पोडेमोस, बोलिभियाको ओलेन्देको बोलिभारन अभियानहरूले ऐक्यबद्धता र अन्तर्राष्ट्रियवादमा केन्द्रित रहेर आप्रवासनमैत्री र थप समावेशी नीतिहरूको पक्षमा गरेको वकालतलाई अघि सारेका छन् । तर अहिले विश्वमा देखिएको लोकप्रियतावादको दबदबा यी दुवै विचारधाराभन्दा धेरै टाढाको दक्षिणपन्थउन्मुख प्यारानोइड डिक्टेरसिप हो । (रिचार्ड हफस्टेड्टरः १९६४) हालसालै कोलम्बिया विश्वविद्यालयका इतिहासका एक प्रख्यात प्राध्यापकले ट्रम्पको उदय र उनको अत्यन्तै संशक दृष्टिकोण र राजनीतिक शैलीका बारेमा गहिरो गरी अनुसन्धान गरेका छन् । अमेरिकी राजनीति प्रायः क्रोधित मनहरूका लागि एउटा मैदानजस्तो रहँदै आएको छ । हालका वर्षहरूमा हामीले क्रोधित मनहरूको क्रियाकलाप प्रायः चरम दक्षिणपन्थीहरू माझ देखेका छौं, जसले अहिले ट्रम्पले मागा आन्दोलनमा देखाएका छन्, सानो अल्पसंख्यकको घृणा र आवेशबाट कति धेरै राजनीतिक प्रभाव आर्जन गर्न सकिन्छ भन्ने । यसको पछाडिको मानसिकता नयाँ भने पक्कै होइन र अनिवार्य रूपमा दक्षिणपन्थी पनि होइन । मैले यसलाई प्यारानोइड शैली भन्दछु, किनभने कुनै पनि अन्य शब्दले मेरो सोचको तीव्र अतिशयोक्ति, सन्देहपूर्णता र षड्यन्त्रकारी कल्पनाको भावना पर्याप्त रूपमा व्यक्त गर्न सक्दैन ।द प्यारानोइड स्टाइल इन अमेरिकन पोलिटिक्स शीर्षकको लेख प्रसिद्ध इतिहासकार रिचार्ड हफस्टेड्टरले सन् १९६४ मा लेखेका थिए जुन बेला डोनाल्ड ट्रम्प हाईस्कुलबाट भर्खरै स्नातक हुँदै थिए र माथिको उद्धरणमा कोलम्बिया प्राध्यापकले वास्तवमा ब्यारी गोल्डवाटर आन्दोलनको वर्णन गरिरहेका थिए । हफस्टेड्टरको लेख १९६४ को राष्ट्रपतिको चुनाव भएको महिना नोभेम्बरमा प्रकाशित भएको थियो । सन् २०१६ यताका वर्षहरूमा त्यो लेख निकै सान्दर्भिक देखिन्छ । यद्यपि प्यारानोइड शैली सदैव हाम्रो वरिपरि रहन्छ, यसको महत्त्व कहिले बढ्छ, कहिले घट्छ । लामो समयसम्म राजनीतिक परिधिमा अदृश्य जस्तै हुने र अप्रत्याशित समयमा पुनः उदाउने प्रवृत्ति यसले देखाउँछ । अहिलेलाई यसका विकल्पहीन मुख्य नेता डोनाल्ड ट्रम्प नै हुन् भन्नेमा सायदै कसैमा दुविधा होला ।लोकप्रियतावादको ललकार यो वर्षका निर्वाचनहरूले विश्वलाई अशान्तिपूर्ण बाटोमा लैजान्छ भन्ने चिन्ता गर्नेहरूमा हजारौंकोसंख्याका नीति निर्माता, विज्ञ र नोबेल पुरस्कार विजेता वैज्ञानिकहरू समेत छन् । यो वर्षको पहिलो निर्वाचन कानुनी रूपले चिनियाँ आइल्यान्ड मानिने ताइवानमा जनवरीको मतदानदेखि पछिल्लो अमेरिकी निर्वाचनसम्म आइपुग्दा अनिश्चितताको उद्घाटन र समापन गरेको मान्न सकिन्छ । ६ वटै महादेशका सबैभन्दा धेरै जनसंख्या भएका देशहरूसहित विश्वको झन्डै ५५ प्रतिशत जीडीपीलाई प्रतिनिधित्व गर्ने भूभागमा प्रदर्शित लोकरिझ्याइँवादी दबदबाले विश्वलाई हल्लाइदिएको छ । भारतदेखि मेक्सिकोसम्म, अस्ट्रिया, ट्युनिसिया, इन्डोनेसिया र एलसाल्भाडोर हुँदै गोलार्धलाई नै लोकप्रियतावादी लहरको लप्काले डढाउने त होइन भन्ने सन्त्रास सनसनी भएको छ । लोकप्रियतावादी प्रवृत्तिले पछिल्लो दशकमा जरा गाडेको समाजशास्त्री हफस्टेड्टरका शब्दको प्यारानोइड प्रवृत्ति ले सामाजिक असन्तोष र भूराजनीतिक अस्थिरतालाई चरमोत्कर्षमा पुर्याएको छ ।दोस्रो विश्वयुद्धपछि स्थापित भूराजनीतिक क्रम परिवर्तन हुँदै गर्दा विश्वकै अगुवा मानिएको अमेरिकी निर्वाचनले विश्वलाई विशृंखलित दिशामा धकेल्ने सम्भावना बढाएको र दुनियाँभरका साना, अस्थिर र कमजोर लोकतन्त्रलाई झन् बढी त्रसित बनाएको हुनुपर्दछ । ताइवानको डीपीपीले चीनसँगको तनावलाई बढाउँदै गर्दा ट्रम्पको अनिश्चयवादी शैलीले ताइपेई, बेइजिङ र दिल्लीलाई एकैपटक बेचैन बनाइदिएको छ । अमेरिकीचिनियाँ चरम प्रतिस्पर्धा, रसियाको युक्रेनमाथिको आक्रमण र इजरायलहमास युद्ध र तिनै नरसंहारका लासमाथि झएको अमेरिकी निर्वाचनले यसखाले युद्ध र त्रूरतालाई अरू बढी आक्रामक रूप दिने अवस्था सिर्जना भएको मान्न सकिन्छ । उत्तरी अमेरिकी मामिला र राजनीतिक जोखिम विषयका प्रमुख अर्थशास्त्री रुबेन नाइजडका अनुसार यो वर्ष सामाजिक र राजनीतिक जोखिम विश्वभर तीव्र वृद्धि हुँदै समग्र मानवीय वातावरणलाई अनिश्चितता र अस्थिरतामा धकेलेको छ ।राजनीतिक परिवर्तनको अन्योल वर्तमान सामाजिकआर्थिक वातावरणले विद्यमान सरकारप्रति असन्तोषको भावनालाई सतहमा ल्याएको छ । निर्वाचन अवधिका अनिश्चितता र अस्थिरता कम्तीमा बाँकी ४५ वर्ष अरू बढ्नेछ । लोकप्रियतावादको डरलाग्दो वृद्धि औचित्यपूर्ण उदार राजनीतिका लागि चेतावनीका रूपमा उभिएको छ । यो प्रवृत्ति २०१० देखि निरन्तर बढिरहेकै छ । गत वर्षको अन्त्यमा नेदरल्यान्ड्सका गेर्ट वाइल्डर्स र अर्जेन्टिनाका जेभियर मिलिको निर्वाचन सफलताले खतराको घण्टी बजाएको थियो । भारतमा मोदीको निरन्तरता, पुटिनको प्रलयकारी प्रवर्धन र ट्रम्पको तयारीले त्यस वरपरका लोकतन्त्रलाई लल्याकलुलुक पारेको देख्न अब धेरै समय पर्खिनुपर्ने छैन । मुख्यतः ट्रम्पले आप्रवासीहरूमाथि गर्ने दमन र अत्याचारले कुन रूप लिन्छ भन्नेमा धेरै परिणामहरू निर्भर हुनेछन् ।अर्थतन्त्रको अवस्थाले आप्रवासन नीतिमा प्रभाव पार्ने गरेको छ । ट्रम्पकै अग्रज जर्ज बुसको कार्यकालको सुरुमा तुलनात्मक रूपमा मेक्सिकन आप्रवासीहरूको पक्षमा नीति अपनाइएको थियो । सन् २००० मा रिपब्लिकन राष्ट्रपति उम्मेदवार जर्ज बुसले कानुनी आप्रवासन विस्तार र गैरकानुनी आप्रवासीहरूको वैधताका लागि पहल गर्ने वाचासहित हिस्प्यानिक मतदाताहरूलाई आकर्षित गरे । तर सेप्टेम्बर ११ का घटनाहरूले पूर्णरूपमा सन्दर्भ बदलिदियो र सुरक्षा र आतंकवादविरोधी युद्धको नाममा कठोर आप्रवासन नीतिहरू लागू गरियो । वास्तवमा २००३२००६ को अवधिमा निर्वासित गरिएकाहरूको आधारमा २००१ र २००२ मा निर्वासित गरिएका गैरकानुनी आप्रवासीहरूको संख्या हेर्दा, बुस प्रशासनले अमेरिकाका भित्री भागबाट १० लाख ६ सय ५३ जना गैरकानुनी आप्रवासीहरूलाई निर्वासन गरेको देखिन्छ । अध्येता ब्याक्सटर र नवरेस्टेहले ट्रम्पको राष्ट्रपतिकालमा भएका निर्वासनहरूसँग तुलना गरेअनुसार ट्रम्पको कार्यकालमा केवल ३ लाख २५ हजार ६ सय ६० जना रहेका थिए । तर यस पटक उनले समूहगत रूपमा नै घेरा हालेर देशबाटलखेट्ने कुरालाई मुख्य नारा बनाएका छन् । दुष्परिणामहरूरसिया र युक्रेनबीचको युद्धमा गतिरोध वा अकल्पनीय आक्रमकताले दुनियाँकै भौगोलिक नक्सा बदल्न सक्छ । हालै कजानमा भएको ब्रिक्स समिटले पाँच नयाँ सदस्यहरू थप्यो । ब्रिक्सको विस्तारको वेगले अमेरिकी स्वार्थसँग कसरी टक्राउँछ भन्ने गम्भीर चिन्ता बढाएको छ । बाइडेनह्यारिस प्रशासनप्रतिको असन्तोषले ट्रम्पमा पोखिन पुगेका अमेरिकाभित्रकै अरबी, मुस्लिमलगायतका जाति र समुदायको भविष्य के हुने हो भन्ने ट्रम्पको मास डिर्पोटेसन सँगै छताछुल्ल हुने मात्र होइन, पश्चिम एसियाको नरसंहारले कुन रूप लिन्छ भन्ने पनि अनुमानभन्दा बाहिर पुगेको छ ।ट्रम्पले अतिवादी दक्षिणपन्थी नीतिहरूलाई राजनीतिक मूलधारमा ल्याएका छन् ।यस्ताखाले सबै नेताहरूले आआफ्नो राजनीतिक र सामाजिक परिस्थितिलाई ध्यानमा राखेर आफूलाई सोहीअनुसार रुढिवादी मान्यताहरूको बढाइचढाइ र आप्रवासनप्रतिको अतिवादी रबैया अपनाउँदा अमेरिका र युरोपलाई सबैभन्दा बढी प्रताडित गर्ने निश्चित छ । जुन महादेशीय गठबन्धन उदार लोकतन्त्रको अगुवा थियो, उही नै उदार लोकतन्त्रबाट निकै टाढा पुग्नु आफैंमा विस्मयकारी अवस्था हो । युरोपका अतिवादी दक्षिणपन्थी र डोनाल्ड ट्रम्पबीच एक वैचारिक एकता रहेको चेतावनी युरोपेली संसद्का उदारवादी सदस्य बेर्नार्ड ग्वेटाले दिएका छन् ।युरोपका सफल अतिवादी दक्षिणपन्थी नेताहरूले ट्रम्पसँग तालमेल मिलाउने कसरत यतिबेला सफलतामा पुगेको छ । हंगेरीका प्रधानमन्त्री भिक्टर ओरबानले ट्रम्पलाई चुनावी सफलताको शुभकामना दिएका थिए । इटालीकी प्रधानमन्त्री जोर्जिया मेलोनीले अर्बपति एलन मस्कमार्फत सम्भावित ट्रम्प प्रशासनसँग प्रत्यक्ष सम्बन्ध स्थापित गरिसकेकी छन् । बर्लिनको जर्मन मार्सल फन्डबाट प्रजातान्त्रिक मान्यताहरूको खतराबारेमा अध्ययन गर्ने राजनीतिक विश्लेषक ज्सुजन्ना वेघले संस्थाहरू, राजनीतिज्ञहरू र नागरिकहरूले यस दिशामा जाने उपायहरूको पहिचान गर्न आवश्यक रहेको भन्ने सुझाव युरोपले नै सुन्न नचाहेको प्रतीत हुँदै छ । पछिल्ला २० वर्षमा करिब दुई दर्जन लोकप्रियतावादी दलहरूको निर्वाचन नतिजाहरूको विश्लेषणले अमेरिकी राष्ट्रपतीय प्रणालीले युरोपमा प्रचलित संसदीय संरचनाहरूभन्दा फरक चुनौती र अवसरहरू अघि ल्याएको छ । हंगेरीको फाइडेस र इटालीको ब्रदर्स अफ इटालीले देशको नेतृत्व गरिरहेका छन् ।नेदरल्यान्ड्स र अस्ट्रियामा अतिवादी दक्षिणपन्थीहरू पहिलो दलका रूपमा उदाएका छन् । जर्मनीको अल्टरनेटिभ फर जर्मनी (एफडी) ले थुरिन्जिया राज्यलाई कब्जामा लिएको छ । फ्रान्सको राष्ट्रपतीय प्रणालीमा रहेको कथित सुरक्षा प्रावधानहरूले अहिलेसम्म मरिन ले पेनलाई पेरिसको सत्ता कब्जा गर्न रोके पनि त्यहाँको संसद्लाई असुरक्षित र निष्क्रिय जस्तै बनाएको छ । पोल्यान्डमा आठ वर्ष सत्तामा रहेको ल एन्ड जस्टिसले बहुमत गुमाएपछि पूर्वप्रधानमन्त्री तथा युरोपेली परिषद्का अध्यक्ष डोनाल्ड टस्क नेतृत्वमा एक प्रोयुरोपियन गठबन्धन सत्तामा आएको छ । तर उसले अवैध कडा आप्रवासनविरोधी कदम उठाउन थालेको छ । फ्रान्सको नेसनल र्याली र ब्रिटेनको रिफर्म यूकेजस्ता दक्षिणपन्थी लोकप्रियतावादीहरूले उल्लेखनीय जनसमर्थनसहित त्यहाँको कानुनी व्यवस्थालाई हिंसात्मक बाटोमा धकेल्दै छन् । प्रायः जसो लोकप्रियतावादी दलहरूले चुनावी सफलता प्राप्त गरेर विश्वकै ठूलो जनसंख्यालाई गहिरो असर पारिरहेको सन्दर्भमा अब अमेरिका त्यसको नेता बन्न आइपुगेपछि नियममा आधारित विश्व भन्ने उसको नीति के हुन्छ, गम्भीर प्रश्न खडा भएको छ ।२०१५१६ मा सिरियाबाट आएको आप्रवासन संकटदेखि बेलायतको ब्रेक्जिट जनमत संग्रह र ट्रम्पको स्थायी लोकप्रियतावादले विश्व राजनीतिकै धारालाई मोड्ने तहमा आइपुगेको छ । हंगेरीका प्रधानमन्त्री ओरबानले दक्षिणी सीमामा बार लगाएका छन् र अब ट्रम्पले मेक्सिकोतर्फको सीमामा उनको पुरानो अभियान विस्तार गर्ने निश्चित छ ।मेलोनीले अनियमित आप्रवासीहरूलाई अल्बानिया धपाउन त्यहाँको प्रशासनसँग सम्झौता गरेकी छन् । युरोपमा ओरबान र मेलोनीले कसरी अतिवादी दक्षिणपन्थी नेताहरूले प्रशासन सञ्चालन गर्छन् भन्ने दुई फरक मोडलहरू प्रस्तुत गरेका छन् । ओरबानको १४ वर्षे कार्यकालमा उनको राजनीतिक एजेन्डा झन् अतिवादी हुँदै गएको छ, जसले अप्रतिबद्ध लोकतन्त्र लाई पूर्णरूपमा अपनाएको मान्न सकिन्छ ।ब्लुमवर्गको एक अनुसन्धानले देखाएको छ, मेलोनीले सत्तामा पुगेपछि केन्द्रीकृत रणनीति अपनाउँदै आफ्ना मूल समर्थक र इटालीका बन्ड होल्डरहरूलाई सन्तुष्ट पार्ने काम गरिरहेकी छन् । उनले एलन मस्कसँग निकटता बढाउँदै ट्रम्पसँग सम्भावित सहकार्यका लागि मस्कलाई नै मुख्य संयोजकका रूपमा हेरेकी छन् । एक राष्ट्रपतिको रूपमा, जसको सर्वसत्तावादी प्रवृत्ति छ, उसले सत्ता केन्द्रीकरणको प्रयास गर्नेछ । (ज्सुजन्ना वेघ: २०२४)यस वर्ष नै भएका मुख्य निर्वाचनमध्ये ब्रिटेनमा त्यहाँको मुख्य विपक्षी दल लेबर र ब्राजिलमा लुला दा सिल्भाको पुनरोदय बायाँतर्फका लोकप्रियतावादी उदाहरण हुन् । यही लहरमा टाट पल्टेको छिमेकी देश श्रीलंका पनि थपिएको छ । भेनेजुएलामा मदुरोको निरन्तरता र अमेरिकी प्रशासनको काराकासमाथिको छड्के नजरले दुनियाँभरका वामपन्थीहरूलाई चनाखो बनाएको हुनुपर्दछ । नेल्सन मण्डेलाको पार्टी एएनसीले चरम जातिवादी श्वेत वर्चस्ववादी दलसँग गठबन्धन गरेर तीन दशक लामो सत्तालाई निरन्तरता दिएर कुर्सीका लागि विश्वमै बदनाम गठबन्धनको ज्वलन्त उदाहरण प्रस्तुत गरेको छ । त्यसपहिले पाकिस्तानमा इमरान खानलाई सिध्याउन त्यस्तै तमासा मञ्चन हुनु कुनै नौलो घटना हुने कुरै भएन । यही लहरमा थपिनेमा पछिल्लो पटक नेपालका एमालेकांग्रेस पनि उभिएका छन् । यी सबै घटनाले मूल्यको राजनीतिलाई धुलीसात पारेर व्यक्तिवादीस्वार्थको कचौरामा कथित समाजवादी राजनीति सीमित भएको विडम्बना मञ्चन भएको छ । अन्धकारपूर्ण बन्दै गएको विश्व परिवेशमा फेरि पनि सुझबुझपूर्ण राजनीति र लोकतन्त्रको कुनै विकल्प भने छैन ।"
"पर्यटक भड्काउने, श्रमिक रुवाउने भाडादर","नेपालमा बाह्रै महिना बाह्य पर्यटकहरूको आगमन हुने भए पनि मुख्य सिजन भने सेप्टेम्बरदेखि नोभेम्बरसम्मलाई मानिन्छ । त्यसमध्ये अधिकांशले हवाई सेवा प्रयोग गर्छन् । उनीहरूका लागि त्रिभुवन अन्तर्राष्ट्रिय विमानस्थल करिबकरिब निर्बिकल्प जस्तै छ । त्यस्तै नेपालबाट वैदेशिक रोजगारी, अध्ययन तथा अन्य सन्दर्भमा बिदेसिनेहरूले पनि सोही विमानस्थल प्रयोग गर्छन् । त्यहाँबाट हुने आन्तरिक उडानको चाप पनि बढी नै छ । नागरिक उड्डयन प्राधिकरणका अनुसार विमानस्थल बिहान ६ बजे खुला भई राति ३ बजेसम्म सञ्चालन हुँदा दैनिक आउनेजाने गरेर तीन सय आन्तरिक र एक सय अन्तर्राष्ट्रिय उडान हुन्छन् । तर त्रिभुवन अन्तर्राष्ट्रिय विमानस्थलले यतिबेलै विमानस्थलको सञ्चालन अवधि कटौती गरेको छ । यसले कोभिडपछि बौरिँदै गएको पर्यटन उद्योगलाई ठूलो क्षति पुग्नेछ नै, उडान कटौतीका कारण यात्रुहरूले हैरानी र भाडादरमा महँगी बेहोर्नुपर्ने भएको छ । त्रिभुवन अन्तर्राष्ट्रिय विमानस्थलले कात्तिक २३ देखि चैत १८ गतेसम्म राति १० देखि बिहान ८ बजेसम्म व्यावसायिक उडान कटौती गरेको हो । यस समयमा धावनमार्गबाट ७५ मिटरसम्मको संवेदनशील क्षेत्रमा निर्माणका काम गर्ने प्राधिकरणको योजना रहेको छ । जसअनुसार विमानस्थलभित्र नेपाल सरकार र एसियाली विकास बैंकको ऋण सहायतामा करिब १५ अर्ब रुपैयाँका तीनवटा फरकफरक ठेक्काका काम हुनेछन् । एसियाली विकास बैंकको सवा चार अर्ब ऋण सहायतामा पहिलो धावनमार्गको दक्षिणतर्फ जोड्ने समानान्तर ट्याक्सीवे निर्माण भइरहेको छ । दोस्रो, करिब चार अर्ब ऋणमा धावनमार्गको पूर्वतर्फ ह्यांगर एप्रोन तथा एक्जिट ट्याक्सीवे निर्माण गर्ने कार्य भइरहेको छ । तेस्रो, नेपाल सरकार र नेपाल नागरिक उड्डयन प्राधिकरणको करिब ७ अर्ब लगानीमा धावनमार्गको उत्तरतर्फ जोड्ने समानान्तर ट्याक्सीवे र अन्तर्राष्ट्रिय पार्किङ एप्रोन निर्माण गर्ने कार्य भइरहेको छ ।अहिले वार्षिक ५० लाख यात्रुलाई सेवा दिने क्षमता रहेको यस विमानस्थलले ८० लाखलाई सेवा दिइरहेको छ । पूर्वाधार विस्तार र स्तरोन्नतिपछि एक करोड २० लाख हाराहारीलाई सेवा दिने प्रक्षेपण प्राधिकरणको छ । विमानस्थलभित्रको निर्माण कार्य नियमित प्रक्रिया हो भन्नेमा दुई मत हुन सक्दैन । यात्रुलाई प्रभावकारी सेवा दिन पनि पूर्वाधार विस्तार र स्तरोन्नतिको काम आवश्यक भइसकेको छ । तर त्यसका लागि विमानस्थलले जुन समय छनोट गर्यो, त्यो भने अस्वाभाविक छ ।२०२३ मा नेपाल भित्रिएका करिब १० लाख १५ हजार पर्यटकमध्ये नोभेम्बरमा एक लाख ८ हजारभन्दा बढी भित्रिएका थिए । त्यस्तै, डिसेम्बरमा ९६ हजारभन्दा बढी भित्रिएका थिए । पर्यटक आगमनको दृष्टिले अबका केही हप्ता सुनौलो समय हो भन्ने अघिल्लो वर्षको तथ्यांकले नै देखाउँछ । यतिबेला पर्यटकले जति बढी सहजता अनुभव गर्छन्, आगामी दिनमा पर्यटकको चाप बढाउन उति नै सहयोगी हुन्छ । तर यही समयमा उडान कटौती हुँदा पर्यटकले हैरानी बेहोर्नुपर्ने भएको छ । अर्कोतिर, विदेशी मुद्रा आम्दानीमार्फत नेपाली अर्थतन्त्रलाई बलियो योगदान दिने पर्यटन उद्योगमा समेत प्रतिकूल असर पर्ने भएको छ । लगानीकर्तादेखि रोजगार पाएकाहरूको मनोबलमा पनि असर पुग्ने नै छ । त्यसैले पर्यटक आगमनको मुख्य सिजन चलिरहेको र त्यस्तो समयावधि अरू एक महिना जति रहेकाले निर्माण कार्यलाई केही समय पछि धकेल्न सकिन्थ्यो ।विमानस्थलको सञ्चालन अवधि कटौती हुँदा ३० देखि ३५ प्रतिशतसम्म उडान कटौती भएका छन् । परिणामतः हवाई भाडामा दोब्बरभन्दा बढी वृद्धि भएको छ । यसअघि १०१५ हजारमा यात्रा गर्न सकिने दिल्लीको यात्रा ६० हजार रुपैयाँसम्म पुगेको छ । ३०३५ हजारको दुबई यात्रा ८० हजार, ४०४५ हजारको साउदी यात्रा ८० हजार, ३५ हजारको मलेसिया यात्रा ६५ हजार, ४५ हजारको कुवेत यात्रा १ लाख, ३५४० हजारको कतार यात्रा ८० हजारसम्म पुगेको छ । भाडामा भएको यस किसिमको वृद्धिले मुख्यतः नेपाली श्रमिक मर्कामा पर्ने निश्चित छ । दिनको १५ सय नेपाली रोजगारीका लागि हवाईमार्ग हुँदै बिदेसिन्छन् । वैदेशिक रोजगार ऐन २०६४ को दफा २२ अनुसार वैदेशिक रोजगारीमा जाने श्रमिकले त्रिभुवन अन्तर्राष्ट्रिय विमानस्थलबाट उड्नुपर्ने बाध्यकारी व्यवस्था छ । त्यसैले यो विमानस्थल प्रयोग गर्नेहरूको लागत बढ्नेछ । हवाई भाडामा कमी आउने वा वृद्धि हुने आफ्नै पद्धति छन् । तर अलि बढी रणनीतिक हुन सकिएको भए यस्तो अवस्था नआउन सक्थ्यो । अहिले पनि भाडादरलाई न्यायोचित र स्वाभाविक बनाउनका लागि सम्भव भएसम्मका मध्यमार्गी उपायहरू खोज्न भने जरुरी छ ।नेपालमा त्रिभुवन विमानस्थलका अतिरिक्त भैरहवामा गौतम बुद्ध अन्तर्राष्ट्रिय विमानस्थल र पोखरामा पोखरा अन्तर्राष्ट्रिय विमानस्थल पनि छन् । तर यिनीहरूको सदुपयोग हुन सकेको छैन । भैरहवा विमानस्थलमा केही महिना उडान गरेर स्थगित गरेको जजिरा एयरसहित थाई एयर एसिया, फ्लाई दुबई र नेपाल एयरलाइन्सले उडान गर्न थालेका छन् । तर यात्रुको संख्या निकै कम रहेकाले उनीहरूको निरन्तर उडानबारे अन्योल कायमै छ । जस्तो कि, शुक्रबार सात यात्रु बोकेर आएको थाई एयर एसियाको विमान ३२ यात्रु लिएर फर्किएको थियो । भैरहवाबाट यात्रुको चाप बढाउन सहयोग पुग्ने गरी सरकारले खोल्नुपर्ने कैयौं शाखा कार्यालय खोल्नेतर्फ ध्यान दिएको छैन । जसले गर्दा यात्रुहरूले काठमाडौं नै धाउनुपर्ने बाध्यता छ । पोखरा विमानस्थलबाट त व्यावसायिक उडान हुनै सकेको छैन । यी विमानस्थल सहजै प्रयोग हुन सक्ने परिस्थिति निर्माण भएपछि मात्रै त्रिभुवन विमानस्थलको सेवा प्रभावित गरिएको भए यात्रुले अहिलेको हैरानी बेहोर्नुपर्ने थिएन । नजिकैका अन्य अन्तर्राष्ट्रिय विमानस्थल खाली रहने तर त्रिभुवन विमानस्थलको सञ्चालन अवधि कटौती हुँदा जताततै असर भोग्नुपर्ने अवस्थाले सरकारको असंवेदनशीलता प्रकट भइरहेको छ ।"
"कसको आन्दोलन, केका लागि ?","अहिले निश्चित केही दल तथा सामाजिक अभियन्ताले सरकारविरुद्ध विरोध जनाइरहेका छन्, सडकमा आन्दोलन गरेर होओस् वा सामाजिक सञ्जालमा गालीगलौज गरेर । खासमा हाल चर्चामा आएको आन्दोलन राष्ट्रिय स्वतन्त्र पार्टीका सभापति रवि लामिछाने बचाउन हो कि वास्तविक सहकारीपीडितको रकम फिर्ता गर्नुपर्छ भन्नेमा हो ? या त रवि मात्र किन, अन्य दलका सहकारी ठगलाई किन लुकाइयो भन्नेतर्फ लक्षित हो ? प्रायः मानिस दुविधामा परेका छन् । खासमा सहकारी घोटालाको विगत हेर्दा कुनै पनि संघसंस्थाका व्यक्ति या व्यवसायीले धितोका रूपमा कुनै खोला या नदी किनारका जग्गा या घर राखी बैंकले वास्तविक चर्चेको मूल्यभन्दा बढी नै रकम घूस खुवाएर पनि लिन्थे । आफ्ना मानिसको पावर लगाएर बिनाप्रक्रिया पनि रकम निकालेको पाइन्छ । जसले गर्दा जनताले गाँस र कपासको आवश्यकता कटौती गरी जम्मा गरेको रकम आज अर्बौं डुबेको अवस्था छ । यस्तो रकम ठगीमा यो वा त्यो पार्टीका नेता तथा कार्यकर्ता नभनी प्रायः सबै दलका नेता तथा कार्यकर्ता मुछिएका छन् । यो रोग त लामो समयदेखि बल्झिएको हो । जब रास्वपा सभापति, सांसद तथा पूर्वगृहमन्त्री लामिछाने नै सहकारी ठगी प्रकरणमा मुछिए, यो विषयले ठूलो चर्चा पायो । जब उनलाई पक्राउ पुर्जी जारी भयो, उनले सरकार मर्यो, जुठो पर्यो भन्ने असंवेदनशील टिप्पणी गरे । यस्तो अभिव्यक्तिबाट उनको राजनीतिक साख र अपरिपक्वताको आभास जनताले पाएका छन् । उनी अहिले प्रहरी अनुसन्धानमा मात्रै छन्, दोषी करार भएको अवस्था होइन । त्यसैले रास्वपाका कार्यकर्ता आत्तिइहाल्नु पर्दैन । तथापि उसका कार्यकर्ता र सांसदबाट सडकमा व्यक्त अभिव्यक्ति तथा सामाजिक सञ्जालमा गरिएका अराजक टिप्पणीले आगामी दिनमा रास्वपा र स्वयं लामिछानेको छवि विगतको जस्तै पपुलर बन्ला ? प्रहरी अनुसन्धान होस् वा अदालतमा विचाराधीन मुद्दा, त्यसलाई प्रभावित पार्नु पनि एक किसिमबाट मानहानि हुन्छ । यसको मतलब लामिछानेलाई मात्र राजनीतिक प्रतिशोध लिएर कारबाहीको दायरामा ल्याउनुपर्छ, अरूलाई चोख्याउनुपर्छ भन्ने होइन । सहकारी ठगी काण्डमा मुछिएका जोसुकै नेता तथा कार्यकर्तालाई यथाशीघ्र सरकारले कारबाहीको दायरामा ल्याउनुपर्छ । अन्यथा रास्वपाले पनि हाल तताइरहेको सडक आन्दोलन सम्बन्धमा उसको स्पष्ट नीति हुनु आवश्यक छ । किनकि यो आन्दोलन हाम्रा नेतालाई छुटाउनैपर्छ भन्नेमा केन्द्रित हो भने भोलि एमाले, माओवादी, कांग्रेस, राप्रपा तथा मधेशवादी दलका नेता जेल पर्दा पनि उनीहरूका लाखौं कार्यकर्ता सडकमा ओर्लिएर अदालतलाई प्रभाव पार्न सक्छन् । यो खराब प्रवृत्तिका रूपमा विकसित हुन सक्छ । यति बेला रास्वपाले बरु हाम्रा नेतालाई मात्र किन अन्य दलका नेता तथा कार्यकर्तालाई कारबाहीको दायरामा ल्याऊ भनेर सरकारलाई दबाब दिनुपर्छ । अन्यथा यो आन्दोलन केका लागि, वास्तविक सहकारीपीडित को हो र कसरी न्याय पाउने हो भन्ने अन्योल झन् बढेर जानेछ । अन्यायमा परेका सबैले न्याय पाऊन्, अदालतको केसमा परेका कोही पनि व्यक्तिहरूलाई राजनीतिक प्रतिशोधकै कारण नफसाइयोस् । सय अपराधी उम्किए पनि एक जना निर्दोष नफसोस् भन्ने न्यायिक सिद्धान्त न्यायालयले प्रस्तुत गर्न सकोस् । खिमराज गिरी, काठमाडौं"
'भारतले प्रधानमन्त्रीलाई नबोलाए सम्बन्ध चिसिन्छ भन्ने बुझाइबाट माथि उठ्नुपर्छ',"सहकारीका ठगहरू पक्राउ पर्ने तर पीडितको पैसा फिर्ता गराउने दिशामा भने सरकारको प्राथमिकता नपरेको हो कि भन्ने परेको छ नि ?यसबीच सहकारीपीडितहरूको पैसा फिर्ता गर्न खोजिएको छ । केही दिनअघि मात्रै पचास हजार वा एक लाखभन्दा कम हुनेको सम्पूर्ण हिसाबकिताब र अरू कतिपयको आंशिक गरेर दस हजार जतिको बचत फिर्ता गरेको अवस्था छ । त्यो क्रम निरन्तर जारी रहन्छ । यो सरकार गठन हुँदा दुई दलबीच भएको सहमतिमा संविधान संशोधनको मुख्य एजेन्डा अघि सारिएको छ । तर यसबीचमा संविधान संशोधनका बारेमा छलफल र प्राथमिकता देखिएन । खालि सत्ता बनाउने आवरणका लागि मात्रै त्यो विषय उठाइएको हो ? संविधान कार्यान्वयनको समग्र छलफल गर्ने र निष्कर्ष निकाल्ने बेला भयो र आवश्यकताअनुसार पुनरावलोकन गर्ने बेला भयो भन्ने बोधका साथ उठाइएको हो । कुनै राजनीतिक औजारका रूपमा होइन, आवश्यकताका आधारमा संविधान संशोधनको संकल्प गरिएको हो । संविधान स्वयंले समावेशी सातवटा आयोग, दलित र महिलाको समावेशी प्रतिनिधित्वको सन्दर्भमा हरेक दसदस वर्षमा हुने मानव विकास सूचकांकका आधारमा पुनरावलोकन गर भन्छ । दस वर्ष आफैंमा लामो यात्रा हो । संविधानको कार्यान्वयनको यो बीचको सबल पक्ष, कमीकमजोरी र संविधानले परिलक्षित गरिएको समृद्धिको लक्ष्य हासिल गर्ने सन्दर्भमा कुनकुन पक्ष साधक रहे समीक्षा गर्ने बेला भएको छ । सबैभन्दा महत्त्वपूर्ण कुरा राजनीतिक अस्थिरता डरलाग्दो रोगका रूपमा रह्यो । बहुदलीय व्यवस्थायता ३४३५ वटा सरकार फेरिए । एकातिर दक्षिण छिमेकी छ, जसले लगातर तेस्रो पटक चुनाव जितेर बलियो र स्थिर सरकारमार्फत आर्थिक विकासको उचाइतर्फ अघि बढिरहेको छ । उत्तरतिर फरक राजनीतिक प्रणाली छ, तर राष्ट्रपति सी चिनफिङले विधान नै संशोधन गरेर तेस्रो कार्यकालतिर अगाडि बढिरहनुभएको छ । दुई छिमेकी विश्वशक्ति बन्ने दिशामा अगाडि बढ्दै छन्, बलियो र स्थिर सरकार छ । हामीकहाँ सरकार फेर्ने क्रम मात्रै चलिरहेको छ । यसका लागि कहीँकतै निर्वाचन प्रणाली परिवर्तन गर्नुपर्छ भने त्यसका लागि हामी तयार हुनुपर्छ भन्ने निष्कर्ष हो । राजनीतिक स्थिरताका लागि मुलुकको राजनीतिक प्रणाली एकातिर, दलको आचरण र नेतृत्वको भूमिका पनि उत्तिकै जिम्मेवार हुन्छ । प्रदेशको वर्तमान प्रतिनिधित्वको तौरतरिका पनि फेर्नुपर्नेछ ।संविधान संशोधन गरेर साना दलको अस्तित्व समाप्त पार्न खोजिँदै छ भन्ने पनि सन्देश गइरहेको छ नि ? त्यो उहाँहरूको मनोवैज्ञानिक भय हो । पार्टीहरू त्यतिबेला मात्रै सान्दर्भिक हुन्छन्, त्यतिबेला जनताबाट जनमत प्राप्त गर्छन् । इतिहासमा प्रजा परिषद् अत्यन्तै सम्मानजनक र ठूलो योगदान भएको पहिलो पार्टी हो । तर, समयअनुकूल बदलिन नसक्दा अस्तित्वविहीन भयो । समयअनुकूल बदलिन नसकिने हो भने कानुन र संविधानको कुनै धाराले अस्तित्व जोगाउन सक्दैन । एक प्रतिशत थ्रेसहोल्ड पनि कटाउन नसक्ने दल छन् । पहिलो कुरा त दलहरूले जनाधार बढाउनुपर्छ । राजनीतिक दल भनेको विचारधारामाथि आधारित भएर अघि बढ्ने हो । तपाईंको पार्टीका महासचिवले त तीन प्रतिशतको थ्रेसहोल्डलाई बढाएर दस प्रतिशत पुर्याउनुपर्छ भन्ने अभिव्यक्तिले त दुईदलीय प्रणालीमा लैजान खोजेको आशंकालाई बल पुर्याउँछ नि ? अहिले त्यस्तो हुने सम्भावना देख्दिनँ । संस्थागत ढंगले कुनै निर्णय भएको छैन । थ्रेसहोल्ड नबढाए पनि राष्ट्रिय पार्टी भन्ने कतिपय दल १ सय ६५ निर्वाचन क्षेत्रमध्ये २० वटामा पनि उम्मेदवार नदिने, एउटा प्रदेशभन्दा बाहेक अन्त उपस्थिति नहुने, एउटा समुदायको भन्दा अरूको प्रतिनिधित्व नगर्ने खालका छन् । त्यस्ता दललाई राष्ट्रिय मान्ने कि नमान्ने ? सरकारको नेतृत्व गरिरहेको एमालेले राजस्व, सम्पत्ति शुद्धीकरण, किर्ते जस्ता मुद्दामा अनुसन्धान भइरहेको व्यापारीबाट पार्टी केन्द्रीय कार्यालय निर्माणका लागि दान लिएपछि, त्यसमा कतै स्वार्थ देखिँदैन र ?यो विषय अदालतमा मुद्दा परेर विचाराधीन अवस्था छ । समग्र पक्ष हेरेर केही कुरा बताउँला । तर, राजनीतिक दलहरूले कस्तो व्यक्तिबाट सहयोग लिने, कस्तो व्यक्तिबाट नलिने भन्नेबारेमा प्रस्ट मापदण्ड छैन । राजनीतिक दलसम्बन्धी ऐनमा पच्चीस हजारभन्दा बढी सहयोग प्राप्त गर्दा बैंकिङ प्रणालीमार्फत गरिनुपर्छ र स्वार्थ बाझिने गरी लिनु हुन्न भन्नेबाहेक प्रस्ट मापदण्ड छैन । मापदण्ड बनेको दिन हामी एकदमै खुसी हुनेछौं । संविधान बनाउने ठाउँमा उद्योगपति, व्यापारीलाई ल्यायौं । अहिले पनि संसद्मा क वर्गका ठेकेदारको उल्लेख्य उपस्थिति छ । जसले बारम्बार सार्वजनिक खरिद ऐनलगायतका विषयमा, लेखा समितिबाट हुने गरेका छानबिनमा, अर्थ समितिमा आर्थिक नीतिमा प्रभाव पार्ने काम गरिरहेको छ । एकातिर उहाँहरू पनि देशको नागरिक हो, भावनाको प्रतिनिधित्व हुनैपर्छ । उहाँहरूको स्वार्थ र मुलुकको नीतिलाई कसरी अलग पार्ने हो भन्नेबारे बहस हुन जरुरी छ । एमालेलाई कसैले सहयोग गरेबापत मुद्दाबाट उन्मुक्ति पाउने भन्ने हुँदैन । त्यसो भए, केपी ओली नेतृत्वकै सरकारका बेला ललिता निवासको मुद्दा उठ्दै उठ्थेन । अख्तियारले फाइल बन्द गरिसकेको छ । विशेष अदालतले टुंगाइदिएको विषय थियो । एक जना वकिलले सारै पीडाका साथ मुद्दा लडिरहनुभएको थियो र उहाँ सरकारको सम्पर्कमा आइसकेपछि अनियमितता उजागार भएको हो । ललिता निवासलाई सरकारीकरण गर्ने कार्य एमालेकै सरकारले गरेको हो । स्वार्थ बाझिने भए त्यतिबेलै बाझिन्थ्यो होला । तर, कस्तो सहयोग लिने, कस्तो नलिने भन्नेबारेमा एउटा मापदण्ड अदालतले बनाइदिए सहज हुन्थ्यो ।"
'अद्वैत' लाई कविडाँडा आख्यान पुरस्कार,"(चितवन) कृष्ण गौतमको उपन्यास अद्वैत ले १ लाख २५ हजार रुपैयाँको कविडाँडा आख्यान पुरस्कार प्राप्त गरेको छ । शनिबार सौराहामा आयोजित कार्यक्रममा उक्त पुरस्कार प्रदान गरिएको हो । २०६० सालमा स्थापित भरतपुरको साहित्यिक संस्था कविडाँडा साहित्य समाजले २०७५ देखि उक्त पुरस्कार दिन सुरु गरेको हो । सुरुमा ३० हजार रुपैयाँको उक्त पुरस्कार गत वर्षबाट सवा १ लाख रुपैयाँको बनाइएको हो ।गत वर्षभर प्रकाशित आख्यान अर्थात् कथा र उपन्यासहरूमध्येबाट अद्वैत सर्वोत्कृष्ट भएका कारण पुरस्कृत भएको संस्थाका अध्यक्ष एलबी क्षेत्रीले बताए । पुरस्कृत उपान्यास अद्वैत का बारेमा समीक्षा गर्दै समालोचक एकनारायण पौड्यालले अद्वैत मा हाम्रो समाज, राजनीति कस्तो छ भन्ने विषयहरू दार्शनिक तरिकाले समेटिएको धारणा राखे । उपन्यासमा निबन्ध, जीवनी, समालोचना, इतिहास र दर्शन समेटिएको उनको भनाइ थियो ।उपन्यासकार गौतमलाई मैले पूर्वीय र पश्चिमी दर्शनको ज्ञान भएको समालोचकका रूपमा चिनेको हो । अद्वैत मा त्यही कुरा प्रतिविम्बित भएको छ, पौड्यालले भने । समालोचक पौड्यालले उपन्यासमा अद्वैतलाई आधार बनाएर संसारमा रहेका अन्य दर्शनहरूको परिचय दिएको बताए । भने त्यसैले यो औपन्यासिक दर्शनशास्त्र हो कि दार्शनिक उपन्यास के हो भन्ने जस्तो पनि भएको छ । ३ सय ६८ पृष्ठको यस उपन्यास सबैले सर्लक्क पढी भ्याउने बनाउन केही सुधारहरू गर्नुपर्ने देखिएको पौडेलको सुझाव थियो । यसअघि २०७५ सालमा महेश थापाको कथासंग्रह मरीचिका, ०७६ सालमा श्याम साहको कथासंग्रह पथेर, ०७७ सालमा भुवन ढुंगानाको उपन्यास परित्यक्ता र ०७८ सालमा लोकराज भट्टको उपन्यास छाइल ले कविडाँडा आख्यान पुरस्कार पाइसकेका छन् । गत वर्ष देवीप्रसाद सुवेदीको उपन्यास मनु ले उक्त पुरस्कार पाएको थियो । समाजले प्रत्येक वर्ष देवखीना स्मृति पुरस्कार तथा सम्मान, युवा पुरस्कार, कविडाँडा कृति पुरस्कार र काव्य पुरस्कार पनि दिँदै आएको छ । लेखनलाई प्रतिस्पर्धी र गुणस्तरीय बनाउन उत्प्रेरित गर्न यसो गरेको अध्यक्ष क्षेत्रीले बताए ।"
७४ विद्यालयका ५०० विद्यार्थी ब्राइट फ्युचरमा,"काठमाडौं (कास) यतिबेला काठमाडौंको नैकापस्थित ब्राइट फ्युचर स्कुलमा देशका विभिन्न स्थानमा सञ्चालित ७४ विद्यालयबाट पाँच सयभन्दा बढी विद्यार्थीले विभिन्न क्रियाकलापमा सहभागिता जनाएका छन् । क्वेस्ट नेपालको आयोजना एवं ब्राइट फ्युचर स्कुलको सहआयोजनामा शनिबार सुरु भएको स्टुडेन्ड क्वालिटी सर्कल (एसक्यूसी) को १८औं सम्मेलनका लागि यतिका संख्यामा विद्यार्थी सहभागी भएको आयोजकले जनाएको छ । यही कात्तिक २६ सम्म सञ्चालन हुने कार्यक्रममा देशका २८ वटा हबबाट छानिएका विद्यार्थी प्रतिनिधिले विद्यार्थी गुणीय चक्रको कार्य प्रतिवेदन प्रस्तुत गर्ने तालिका रहेको क्वेस्ट नेपालका प्रमुख संरक्षक दिनेशप्रसाद चापागाईंले जनाए । हामीले विगतमा कक्षा सम्मेलन, विद्यालय सम्मेलनलगायत विभिन्न हबको सम्मेलनमार्फत राष्ट्रिय, अन्तर्राष्ट्रिय सम्मेलन आयोजना गर्दै आएका छौं, उनले भने, यस वर्ष भने कार्यप्रतिवेदनलगायत तालिका छन् । क्वेस्ट नेपालका प्रमुख संरक्षक चापागाईं एवं पूर्वमन्त्री तथा संघीय सांसद कृष्णगोपाल श्रेष्ठले संयुक्त रूपमा कार्यक्रम उद्घाटन गरे । विद्यार्थीको चौतर्फी एवं बहुआयामिक व्यक्तित्व विकासका लागि यो कार्यक्रम अति नै प्रभावकारी रहेको ब्राइट फ्युचर स्कुलका अध्यक्ष मोहन कार्कीले जनाए । पूर्व मेचीदेखि पश्चिम महाकालीसम्मका ७४ विद्यालयबाट ४ कक्षादेखि १० कक्षासम्मका पाँच सयभन्दा बढी विद्यार्थीले भाग लिएको कार्यक्रममा १०० पर्यवेक्षक, श्रीलंकाबाट अन्तर्राष्ट्रिय पर्यवेक्षक, शिक्षकशिक्षिका, विश्वविद्यालयका प्राध्यापक तथा शिक्षाविद्हरूले सहभागिता जनाएको उनले बताए । सम्मेलनमा विद्यार्थीका गायन, नृत्य आदि सांगीतिक कार्यक्रमसमेत छन् । एक सयभन्दा बढी विद्यालयमा सहपाठ्यक्रम तथा पाठ्यक्रमका रूपमा विद्यार्थी गुणीय चक्रको सञ्चालन तथा पठनपाठन भइरहेको र यो सिकाइका लागि बहुउपयोगी रहेको उनको भनाइ छ । विश्वका २५ भन्दा बढी देशमा एसक्यूसी कार्यक्रम लोकप्रिय छ । विद्यार्थी गुणीय चक्रको अवधारणा नेपालमा चापागाईंले सन् १९९९ मा ल्याएका हुन् ।"
बाढीपहिरो बिमामा दाबीको साढे ४ प्रतिशत मात्र भुक्तानी,"(काठमाडौं) बाढीपहिरोले पुर्याएको क्षतिमा परेको बिमा दाबीमध्ये हालसम्म करिब चार प्रतिशत मात्र भुक्तानी भएको छ । बाढीपहिरोजस्तो विशेष परिस्थितिले पुर्याएको क्षतिको बिमा दाबी भुक्तानीमा ढिलाइ नगर्न बिमा क्षेत्रको नियामक निकाय नेपाल बिमा प्राधिकरणले कम्पनीहरूलाई निर्देशन दिए पनि हालसम्म निकै कम मात्र फर्छ्योट भएको छ । अप्ठ्यारो परिस्थितिमा सरल र छिटो दाबी भक्तानी दिँदा बिमाप्रति जनविश्वास बढ्ने भन्दै प्राधिकरणले यसअघि नै प्रक्रिया छोट्याएर छोटो बाटो (फास्ट ट्र्याक) बाट भुक्तानी दिन निर्देशन दिइसकेको थियो । तर पनि अपेक्षाभन्दा धेरै कम मात्र दाबी भुक्तानी भएको बिमा प्राधिकरणकै तथ्यांक छ ।बिमा दाबी किन ढिलाइ भएको हो भन्ने सम्बन्धमा आइतबार वा सोमबार निर्जीवन बिमा कम्पनीहरूलाई डाकेर छलफल गर्न लागिएको बिमा प्राधिकरणका अध्यक्ष सूर्यप्रसाद सिलवालले बताए । केही ठूला बिमा दाबीमा कागजात नै नपुगेको जानकारी आएको छ । अत्यावश्यक कागजात नै नपुगेपछि कम्पनीले भुक्तानी दिने भन्ने हुँदैन । कागजात पुगेका दाबीको हकमा भुक्तानी भइरहेको जानकारी आएको छ, उनले थपे, यद्यपि किन ढिलो भएको रहेछ, त्यसबारे जानकारी लिन आइतबार वा सोमबार कम्पनीहरूसँगको बैठक बोलाउँदै छौं । सुरुमा बिमा दाबी गरे पनि अहिले केही मानिसहरू सम्पर्कमै नआएकाले पनि प्रक्रिया अघि नबढेको जानकारी कम्पनीहरूले आफूलाई दिएको पनि सिलवालको भनाइ छ । दाबी भुक्तानीको प्रक्रिया र अवस्था प्राधिकरणले सूक्ष्म रूपमा निगरानी गर्ने र सो प्रक्रियामा कैफियत (आवश्यक कागजात प्राप्त भए पनि भुक्तानी नभएको) भेटिए, त्यस्ता कम्पनी कारबाहीमा पर्छन्, सिलवालले थपे, विपत्तिले पुर्याएको क्षतिको दाबी भुक्तानीमा ढिलाइ नहोस् भन्नेमा प्राधिकरण सचेत छ । असोज दोस्रो साता आएको बाढीपहिरोले पुर्याएको क्षतिमा गत बुधबारसम्म तीन हजार चार सय ६० वटा आवेदन (दाबी) बाट १० अर्ब ५३ करोड २७ लाख रुपैयाँ बराबरको बिमा दाबी परेको हो । साढे १० अर्ब रुपैयाँभन्दा बढीको दाबी परे पनि हालसम्म ४७ करोडभन्दा केही बढीको मात्र दाबी भुक्तानी भएको छ । यो परेका दाबी रकमको करिब साढे ४ प्रतिशत मात्र हो । गत बुधबारसम्म परेकामध्ये ६ सय ३७ वटा दाबीअन्तर्गत ४७ करोड ११ लाख ५४ हजार रुपैयाँ बराबरको दाबी भुक्तानी भएको बिमा प्राधिकरणको तथ्यांक छ । बाढीपहिरोले पुर्याएको क्षतिमा परेका दाबी छिटो भुक्तानी दिन बिमा प्राधिकरणले निर्देशन दिए पनि फर्छ्योट रकम हेर्दा उक्त निर्देशन प्रभावकारी कार्यान्वयन हुन नसकेको पुष्टि हुन्छ ।परेका दाबीमध्ये एक हजार ६ सय ७८ दाबीमा ७ अर्ब ९१ करोड ८० लाख रुपैयाँ बराबर सम्पत्ति बिमाअन्तर्गतको छ, जसमा तीन सय चार वटा दाबीमा ३८ करोड ९५ लाख ५६ हजार रुपैयाँ बराबरको दाबी भुक्तानी भएको छ । इन्जिनियरिङ तथा ठेकेदार जोखिम बिमाअन्तर्गत २ सय ९१ वटा दाबीमा २ अर्ब ६ करोड ८३ लाख रुपैयाँ बराबरको दाबी परेको छ । तर हालसम्म १८ वटा दाबीमा १ करोड ११ लाख ८२ हजार रुपैयाँ मात्र भुक्तानी भएको छ । बाँकी दाबी मोटर बिमा (निजी), मोटर बिमा (सार्वजनिक), सामुद्रिक बिमा, कृषि बाली बिमा, पशुपन्छी बिमा र विविधअन्तर्गत रहेको प्राधिकरणको तथ्यांक छ । ती बिमामा पनि निकै कम मात्र भुक्तानी भएको छ ।बिमा कम्पनीहरू भने भुक्तानीमा ढिलाइ नभएको दाबी गर्छन् । आवश्यक र प्रक्रिया पुगेको सबै दाबीको धमाधम भुक्तानी भइरहेको छ, नेपाल बिमक संघका महासचिव अशोक खड्काले भने, दाबी भुक्तानीको अवस्थाबारे पछिल्लो तथ्यांक हेर्न त पाएको छैन, यद्यपि बिमा प्राधिकरणको निर्देशनबमोजिम कम्पनीहरूले छिटो र सरल तरिकाले भुक्तानी दिइरहेका छन् । दाबी रकम अस्वाभाविक रहेको, आवश्यक कागजात पनि नपुगेको, बिमक सम्पर्कमै नआएको लगायतको हकमा दाबी भुक्तानीमा ढिलाइ भएको हुन सक्ने उनले बताए ।दाबी फर्छ्योटका लागि आवश्यक अन्य कागजातहरूको सूचीसमेत छोटो पार्न र बिमा सर्भेयरहरूलाई तोकिएकै समय सीमाभित्र प्रतिवेदन पेस गर्न पनि प्राधिकरणले भनेको छ । हालको विशेष परिस्थितिमा बिमा दाबी बिस्तारै थपिँदै जान सक्ने र बाढी तथा पहिरोका कारण बिमालेख हराएको पनि हुन सक्नेतर्फ ध्यान दिन पनि बिमा कम्पनीहरूलाई प्राधिकरणले यसअघि नै निर्देशन दिइसकेको छ ।प्रादेशिक रूपमा हेर्दा सबैभन्दा बढी दाबी वाग्मती प्रदेशमा छ । यस प्रदेशमा हालसम्म तीन हजार ५२ वटा दाबी संख्यामार्फत ९ अर्ब ७१ करोड ७५ लाख रुपैयाँ बराबर दाबी परेका छन् । तीमध्ये पाँच सय ९३ वटा दाबीअन्तर्गत ४५ करोड ८४ लाख ७१ हजार रुपैयाँ भुक्तानी भएको छ ।धेरै दाबी पर्ने प्रदेशको दोस्रो नम्बरमा कोशी छ । यस प्रदेशमा दुई सय ३३ वटा दाबी संख्यामार्फत करिब ४७ करोड ६० लाख ७६ हजार बराबरको दाबी परेको छ । तीमध्ये हालसम्म २२ वटा दाबीमा ५२ लाख ५८ हजार रुपैयाँ भुक्तानी भएको छ । यसैगरी मधेशमा ९८ वटा दाबीअन्तर्गत १७ करोड ६१ रुपैयाँ बराबरको माग दाबी भएको थियो । त्यसमा १५ वटा दाबीअन्तर्गत २२ लाख ५४ हजार रुपैयाँ भुक्तानी भएको छ ।लुम्बिनीमा ४४ वटा दाबीअन्तर्गत १० करोड ५१ लाख रुपैयाँ माग दाबी गरिएको थियो । यसमा ६ वटा दाबीमा ५१ लाख ६५ हजार रुपैयाँ भुक्तानी भएको छ । गण्डकी प्रदेशमा २८ वटा दाबीअन्तर्गत ५ करोड ७२ लाख रुपैयाँ माग दाबी भएकामा अझै एउटाको पनि भुक्तानी भएको छैन ।गत बुधबारसम्म कर्णालीमा तीन र सुदूरपश्चिम प्रदेशमा दुई वटा दाबी परेका छन् । तीमध्ये कर्णाली प्रदेशमा कुनै दाबीको पनि भुक्तानी भएको छैन भने सुदूरपश्चिम प्रदेशमा एउटा दाबीको ९ हजार १ सय रुपैयाँ भुक्तानी भएको बिमा प्राधिकरणले जनाएको छ । कम्पनीअनुसार दाबी भुक्तानीको अवस्था हेर्दा शिखर इन्स्योरेन्स सबैभन्दा अघि छ । यो अवधिमा कम्पनीमा ४ सय ५० वटा आवेदनमा १ अर्ब ३ करोड ९५ लाख रुपैयाँ बराबरको दाबी परेको थियो । हालसम्म कम्पनीले ३ सय ४६ वटा दाबीको २५ करोड १९ लाख ८८ हजार रुपैयाँ भुक्तानी गरिसकेको छ । बाढीपहिरोको क्षतिमा सिद्धार्थ प्रिमियम इन्स्योरेन्स कम्पनीमा सबैभन्दा धेरै ५ सय १० दाबीमा २ अर्ब ५६ करोड १५ लाख रुपैयाँ मागदाबी छ । तर हालसम्म कम्पनीले ८० वटा दाबीमा ७ करोड ६७ लाख ७५ हजार रुपैयाँ मात्र भुक्तानी गरेको छ ।"
फाप्लुबाट हवाई टिकट पाउन मुस्किल,"(सोलुखुम्बु) सोलुखुम्बुको नेचासल्यान१ का भोजकुमार बस्नेतले फाप्लुबाट काठमाडौंका लागि टिकट लिन खोजेको १० दिन भइसक्यो । उनी मात्रै होइन, सोताङ१ का सुरज राईले पनि आफन्त पठाउन १० दिनदेखि नै टिकटका लागि दौडधुप गरिरहेका छन् । अहिले फाप्लु विमानस्थलमा जहाजको टिकट पाउन निकै मुस्किल छ । साताको दुई दिन मात्रै नेपाल एयरलाइन्सको उडान हुने फाप्लु विमानस्थलबाट काठमाडौं जान टिकट पाउन मुस्किल भइरहेको हो । यहाँ निजी कम्पनी भने अन्य विमानस्थलमा नै विदेशी बोक्न व्यस्त हुँदा स्थानीय हवाई यात्राको सुविधाबाट वञ्चित भएका हुन् । निजी विमान कम्पनीहरूले सिजनको समयमा डलरमा विदेशी यात्रु बोक्न लुक्ला विमानस्थलमा मात्रै उडान तालिका राख्दा फाप्लुमा नेपालीले जहाज चढ्न नपाएको सर्वसाधारणको आरोप छ । फाप्लु विमानस्थलमा अफ सिजनमा मात्रै नेपाली बोक्न उडान तालिका राख्ने अनि सिजनमा भने नेपाली यात्रुलाई हेला गरेर एउटै उडान नभर्ने निजी कम्पनीका विमानहरूको रबैयाले हामीलाई सास्ती भयो, सल्लेरीका स्थानीय अगुवा केबी घिमिरेले भने । अहिले फाप्लुबाट काठमाडौं जान र काठमाडौंबाट फाप्लु आउन टिकट पाउन सांसद र मन्त्रीबाट भनसुन गराउनुपर्ने स्थानीयको गुनासो छ । अन्तर्राष्ट्रिय उडानको टिकट पाउन सजिलो तर फाप्लुको निकै गाह्रो भयो, नेपाल एयरलाइन्सबाट बुधबार फाप्लु ओर्लिएकी यात्रु कोमल निरौलाले भनिन् । सरकारी ध्वजावाहक नेपाल एयरलाइन्सले साताको दुई दिन बुधबार र शनिबार मात्रै उडान तालिका राखेकाले यात्रुको चाप रहेको निगमका फाप्लु स्टेसन म्यानेजर तेन्जी शेर्पाले बताए । अन्य निजी कम्पनीहरूको उडान नहुँदा यात्रुको चाप थामिनसक्नु छ, उनले भने । सिजनका बेला निजी कम्पनीहरूले भने नियमित उडान तालिका नराखेको नागरिक उड्डयन प्राधिकरण फाप्लु विमानस्थल प्रमुख राजीव श्रेष्ठले जनाए । अहिले फाप्लुमा नियमित उडान तालिका साताको दुई दिन नेपाल एयरलाइन्सको मात्रै छ, प्रमुख श्रेष्ठले भने, अन्य कम्पनीले भने कहिलेकाहीँ विदेशी यात्रु बोकेर चार्टर उडान मात्रै गर्ने गरेका छन् । अफसिजनमा भने तारा, सीता र समिट एयरले फाप्लु विमानस्थलमा उडान भर्ने गरेका छन् । अहिले पर्यटकीय सिजन भएकाले ती कम्पनीका विमान मन्थलीलुक्ला र काठमाडौंलुक्लाको उडानमा व्यस्त छन् । फाप्लुमा नियमित उडान नहुँदा सबैभन्दा बढी मार बिरामी र वृद्धवृद्धालाई पर्ने गरेको छ । सुत्केरीलाई त नियमित जहाज नभएकै कारण उपचार गराउन हेलिकोप्टर नै चार्टर गर्नुपरेको छ । नियमित विमान नभएर नै हामीले सुत्केरीलाई सेनाको हेलिकोप्टर बोलाएर काठमाडौं पठायौं, सोलुदूधकुण्ड नगरपालिका७ का वडा सदस्य भलाकाजी कार्कीले भने ।"
धारापानी सबस्टेसन डेढ वर्षभित्र बनाइने,"(काठमाडौं)मर्स्याङ्दी करिडोर २२० केभी प्रसारण लाइन आयोजनाअन्तर्गत मनाङको नासों गाउँपालिका१ धारापानीमा २२० केभी क्षमताको सबस्टेसन निर्माणाधीन छ । आयोजनाअन्तर्गतकै लमजुङको मर्स्याङ्दी गाउँपालिका३ खुदीमा निर्माणाधीन २२० केभी क्षमताको सबस्टेसन निर्माण अन्तिम चरणमा पुगेको छ । धारापानी सबस्टेसन डेढ वर्षभित्र निर्माण सम्पन्न गर्ने गरी काम भइरहेको छ । खुदी सबस्टेसन आगामी तीन महिनाभित्र निर्माण सम्पन्न गर्ने गरी अन्तिम चरणका काम जारी छन् । धारापानी सबस्टेसन रहने ठाउँको जमिन सम्याउने तथा पावर ट्रान्सफर्मर राखिने स्थान, नियन्त्रण कक्षलगायतका सिभिल संरचनाहरूको निर्माण धमाधम भइरहेको छ । धारापानी र खुदी सबस्टेसनमा क्रमशः २२०१३२ केभी, १०० एमभीए तथा १३२३३ केभी, ३० एमभीए र २२०१३२ केभी, १६० एमभीए तथा १३२३३ केभी, ५० एमभीए क्षमताका पावर ट्रान्सफर्मर रहनेछन् । दुवै सबस्टेसनमा स्थानीय रूपमा विद्युत् आपूर्तिको आवश्यक व्यवस्था गरिएको नेपाल विद्युत् प्राधिकरणले जनाएको छ । निर्माण सम्पन्न भई सबस्टेसनबाट विद्युत् आपूर्ति सुरु भएपछि लमजुङ र मनाङको विद्युत् आपूर्ति भरपर्दो र गुणस्तरीय हुने बताइएको छ । स्थलगत अनुगमन भ्रमणमार्फत सबस्टेसन तथा प्रसारण लाइन निर्माण प्रगति, बेहोरिएका समस्या, काम सम्पन्न हुने तालिकालगायत विषयमा आयोजना व्यवस्थापन र निर्माण व्यवसायीसँग विस्तृत छलफल गरी जनशक्ति थप गरी प्रसारण लाइन तथा सबस्टेसन तोकिएकै समयमा सम्पन्न गर्न प्राधिकरणका कार्यकारी निर्देशक कुलमान घिसिङले निर्माणमा संलग्न सबैलाई आग्रह गरेका छन् ।"
व्यवसायीले खोजे पोखरामा अन्तर्राष्ट्रिय उडान नहुनुको कारण,"(पोखरा)भैरहवाबाट नियमित अन्तर्राष्ट्रिय उडान सुरु हुँदा पोखरा विमानस्थलबाट हुन नसकेकोप्रति पर्यटन व्यवसायीले चासो व्यक्त गरेका छन् । पोखराबाट नियमित अन्तर्राष्ट्रिय उडान हुन नसक्नुको कारणबारे सरकारले स्पष्ट नपार्दा अन्योलको अवस्था सिर्जना भएको पर्यटन व्यवसायीले बताएका छन् । पोखरामा शनिबार संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेसँगको छलफलमा व्यवसायीले तत्काल अन्तर्राष्ट्रिय उडान सञ्चालनको माग गरे । होटल संघ पोखराले पर्यटन क्षेत्रका समसामयिक विषयवस्तुमा केन्द्रित रहेर आयोजना गरेको छलफलमा सरकारले कूटनीतिक पहल गरी अन्तर्राष्ट्रिय उडान सञ्चालन गर्नुपर्नेमा व्यवसायीले जोड दिए । मन्त्री पाण्डेलाई ज्ञापनपत्र बुझाउँदै संघका अध्यक्ष लक्ष्मण सुवेदीले नयाँ विमानस्थलबाट अन्तर्राष्ट्रिय उडान सञ्चालन गर्नका लागि पर्यटन मन्त्रालयले तत्काल कदम चाल्नुपर्ने माग राखे । पोखराबाट अन्तर्राष्ट्रिय उडान हुन नसक्दा सिंगो पर्यटन क्षेत्र निराश छ, उनले भने, विमानस्थल चलाउन सरकारले पर्याप्त तयारी र कूटनीतिक पहल नगरेको हो कि भन्ने आशंका छ । चिनियाँ ऋण लगानीमा बनेको विमानस्थल भएकाले भूराजनीतिक सन्तुलन कायम गर्ने गरी सरकारले चीन र भारतसँग प्रभावकारी रूपमा वार्ता गर्नुपर्ने व्यवसायी बताउँछन् । पोखराबाट अन्तर्राष्ट्रिय उडान हुन नसक्नुमा प्राविधिक पक्षलाई बाधक देखाएर उम्किन नमिल्ने पर्यटन बोर्डका पूर्वकार्यकारी सदस्य वासुदेव त्रिपाठीले बताए । न्यारोबडी जहाज ६० प्रतिशत मात्रै भार लिएर आउन सक्ने भनिएको छ । त्यसकारण जहाजको खर्च उठाउन नसक्ने भएकाले वायुसेवा कम्पनीहरूले उडान भर्न नचाहेको कारण देखाइएको छ, उनले भने, तर बिहीबार मात्रै चीनको कुन्मिङबाट १ सय २० जना बोकेर सिचुवान एयरलाइन्सको न्यारोबडी जहाज पोखरा आयो । प्राविधिक रूपमा सम्भाव्यता छैन भन्ने तर्कको तथ्य जाँच गर्नुपर्छ । त्रिभुवन विमानस्थल १० घण्टासम्म बन्द गर्नुपर्ने अवस्था आएको अवस्थामा पोखराको नयाँ विमानस्थल सदुपयोग नगरिँदा सरकारले विकल्प नखोजेको र यतातर्फ ध्यान नदिएको सन्देश गएको उनको भनाइ छ । पर्यटन व्यवसायीको छाता संस्था पोखरा पर्यटन परिषद्का अध्यक्ष तारानाथ पहारीले मन्त्री पाण्डेलाई एक ज्ञापनपत्र बुझाउँदै पोखराबाट अन्तर्राष्ट्रिय उडान, सडक मार्गको शीघ्र स्तरोन्नति तथा कोरला नाकाको सहज र नियमित सञ्चालनको विषय उठान गरे । त्रिभुवन अन्तर्राष्ट्रिय विमानस्थल मर्मतका समयमा होस् वा अन्य समयमा, तत्काल नेपाल वायुसेवा निगमको न्यारोबडी विमानमार्फत पोखराबाट अन्तर्राष्ट्रिय उडान सञ्चालन गर्नुपर्छ, पहारीले भने, पर्यटन मन्त्रालयले यो निर्णय गर्नुपर्छ । त्रिभुवन विमानस्थल दैनिक १० घण्टा बन्दा हुँदा पोखराका आन्तरिक उडान कटौती हुने र मुख्य राजमार्गहरूको स्तरोन्नतिमा पनि ढिलाइ हुँदा कनेक्टिभिटीकै कारण पोखराको पर्यटनले संकट व्यहोर्ने अवस्था सिर्जना हुने होटल संघ पोखराका पूर्वअध्यक्ष भरतराज पराजुलीको भनाइ छ । सरकारले विभिन्न सहुलियत दिँदा पनि पोखरा अन्तर्राष्ट्रिय विमानस्थलमा नियमित अन्तर्राष्ट्रिय उडान नहुनुको कारण जहाज उडानसम्बन्धी प्राविधिक कारण हो वा अन्य भन्नेबारे मन्त्रालयले प्राविधिक टोलीसँग बुझ्ने पर्यटनमन्त्री पाण्डेले जनाए । हवाई सेवा कम्पनीहरूकै अरुचिका कारण पनि पोखरामा अन्तर्राष्ट्रिय उडान हुन नसकेको उनले उल्लेख गरे । पोखरा र भैरहवालाई सञ्चालनका लागि नेपाल सरकारले सहुलियत उडान गर्ने गरी कार्ययोजना बनाए पनि अपेक्षाअनुसार विभिन्न वायुसेवा कम्पनीले उडानका लागि चासो नदेखाएको मन्त्री पाण्डेको भनाइ छ । सोचेअनुसार भइरहेको छैन । भैरहवामा केही संकेत देखिएको छ, पोखरामा त्यही पनि देखिएको छैन, उनले भने, हामीले दिएको सहुलियतमा किन अन्तर्राष्ट्रिय उडान भर्ने कम्पनीले ध्यान दिएका छैनन् भन्दा उहाँहरूबीच र हामीबीच मतभिन्नता छ । हामी भन्छौं पहिला फ्लाइट राख्नुस्, प्यासेन्जरहरू स्वतः जम्मा हुन्छन् । उहाँहरू प्यासेन्जर नै छैनन्, खालीखाली चलाउन सक्दैनौं भनिरहनुभएको छ । त्यसबारे उहाँहरूसँग थप छलफल गर्छौं ।अहिले काठमाडौंमा उडान कटौती भएका कारण पनि पोखरा र भैरहवामा उडान गर्न आकर्षित गर्नेबारे चाँडै परिणाम आउने गरी काम गर्ने प्रयत्न गरिरहेको मन्त्री पाण्डेले सुनाए । पोखरा विमानस्थलमा बढीभन्दा बढी राष्ट्रिय तथा अन्तर्राष्ट्रिय फ्लाइट निम्त्याएर गुल्जार बनाउनेमा नेपाल सरकारले बढो सचेतता र गम्भीरतापूर्वक आफ्नो प्रयत्न अगाडि बढाइरहेको छ, उनले भने । नेपाल एयरलाइन्ससँग एयरक्राफ्टको कमी भएकाले तत्काल पोखरामा उडान भर्दा अन्यत्र कटौती हुने भएकाले भविष्यमा नेपाल एयरलाइन्स र हिमालय एयरलाइन्सको उडान राखेर अन्य अन्तर्राष्ट्रिय कम्पनीलाई दबाब दिने योजना रहेको उनले सुनाए । होटल संघको ज्ञापनपत्रमा होटललाई उद्योगसरह मान्यता दिई सोहीअनुसारको व्यवहार गर्नुपर्ने, कृषि र ऊर्जा जस्ता क्षेत्रमा प्रदान गरिएको सहुलियत ब्याजदरको सुविधा होटल क्षेत्रमा पनि प्रदान गरिनुपर्ने, आन्तरिक पर्यटकलाई लक्ष्य गरी देशभित्र विभिन्न सहर जोड्ने गरी हवाई सेवा विस्तार गरिनुपर्ने विषय उठाइएको छ ।"
भैरहवाबाट फ्लाई दुबईको दैनिक उडान,"(भैरहवा) दुबईको विमान कम्पनी फ्लाई दुबईले शनिबारदेखि रूपन्देहीको भैरहवास्थित गौतमबुद्ध अन्तर्राष्ट्रिय विमानस्थलबाट उडान थालेको छ । उक्त एयरलाइन्सले भैरहवाबाट दैनिक उडान भर्ने जनाएको छ । फ्लाई दुबईले दुबईभैरहवाकाठमाडौंदुबई उडान सुरुवात गरेको हो । अन्तर्राष्ट्रिय विमानस्थलका अनुसार उक्त कम्पनीले भैरहवाबाट प्रत्येक दिन उडान गर्नेछ । फ्लाई दुबईको जहाज शनिबार दिउँसो यहाँ अवतरण गरेको थियो । फ्लाई दुबईको जहाज शनिबार दिउँसो २ बजेर ४५ मिनेटमा यहाँ अवतरण गरेको गौतमबुद्ध अन्तर्राष्ट्रिय विमानस्थलका महाप्रबन्धक प्रतापबाबु तिवारीले जनाए । कुल १ सय ५९ यात्रु सवार थिए । तीमध्ये १० यात्रु भैरहवा उत्रिएका थिए । बाँकी १ सय ४९ यात्रु काठमाडौं गएका थिए । यहाँबाट ३ बजेर ४५ मिनेटमा फ्लाई दुबईको जहाजले काठमाडौंका लागि उडान भरेको थियो । उक्त जहाज काठमाडौंबाट दुबई प्रस्थान गर्ने तालिका छ । यहाँस्थित विमानस्थलमा पहिलो पटक फ्लाई दुबईले दैनिक उडान सुरु गरेको हो । नागरिक उड्डयन प्राधिकरणबाट स्वीकृत उडान तालिकाअनुसार प्रत्येक दिन पौने दुई बजे फ्लाई दुबईको जहाज भैरहवा अवतरण गर्नेछ भने पौने ३ बजे यहाँबाट उडान भर्नेछ । त्यसअघि शनिबार बिहानबाट कुवेतको जजिरा एयरवेजले यहाँबाट पुनः उडान सुरुवात गरेको थियो । बिहान ७ बजेर ४० मिनेटमा जजिराको जहाज गौतमबुद्ध विमानस्थलमा अवतरण गरेको थियो । दुई वर्षअघि विमानस्थल उद्घाटनसँगै जजिराले भैरहवाबाट उडान सुरु गरेको थियो । १० महिना उडान भरेपछि प्राविधिक कारण देखाएर जजिराले उडान स्थगन गरेको थियो । भैरहवाकुवेत उडान गर्ने जजिराले शनिबारबाट फेरि सेवा दिन थालेको हो । जजिराले सातामा तीन दिन मंगलबार, बिहीबार र शनिबार भैरहवाकुवेत उडान भर्नेछ । विमानस्थलका अनुसार जजिराको विमान बिहान ७ बजेर ३० मिनेटमा भैरहवा अवतरण गर्नेछ । यहाँबाट ८ बजेर ३० मिनेटमा कुवेतका लागि उडान भर्नेछ । जजिराको जहाजमा बिहान कुवेतबाट १ सय ७१ यात्रु यहाँ आएको महाप्रबन्धक तिवारीले बताए । पहिलो उडानमै जहाजभरि यात्रु यहाँ आएका हुन् । उक्त जहाजबाट १ सय ६८ यात्रु कुवेत उडेको विमानस्थलले जनाएको छ । शुक्रबारबाट उडान सुरु गरेको थाई एयर एसियाको जहाजमा ७ यात्रु भैरहवा आएका थिए भने यहाँबाट ३२ यात्रु थाइल्यान्ड गएका थिए । नेपाल एयरलाइन्सले शनिबार रातिबाट काठमाडौंभैरहवादुबई उडान सुरु गरेको तिवारीको भनाइ छ । नेपाल एयरलाइन्सले सातामा चार दिन आइतबार, सोमबार, बुधबार र शुक्रबार उडान गर्ने तय भएको छ । नेपाल एयरलाइन्सको जहाज काठमाडौंबाट राति १०ः२० बजे भैरहवा अवतरण गर्नेछ । यहाँ आधा घण्टा आराम गरेर दुबईका लागि उडान भर्ने तालिका तय भएको विमानस्थलले जनाएको छ । गौतमबुद्ध अन्तर्राष्ट्रिय विमानस्थलका लागि शनिबार विशेष दिन बनेको छ, महाप्रबन्धक तिवारीले भने, एकैदिन तीन एयरलाइन्सले उडान थालेपछि यहाँ छाएको निराशा कम भएको छ । सञ्चालनमा आएको दुई वर्षपछि गौतमबुद्ध अन्तर्राष्ट्रिय विमानस्थलमा शनिबार उत्सवको माहोल बन्यो । शनिबार एकै दिन गौतमबुद्ध अन्तर्राष्ट्रिय विमानस्थलबाट दुई विदेशी र एक स्वदेशी एयरलाइन्सले अन्तर्राष्ट्रिय उडानको सुरुवात गरेपछि उल्लासको वातावरण बनेको हो । विमानस्थल व्यवस्थापनले शनिबारलाई विशेष दिनका रूपमा लिएको जनाएको छ । एकै दिन धेरै विमान कम्पनीले उडान थालेपछि यहाँ अवतरण गर्ने जहाजलाई पानीका फोहोराले स्वागत गरिएको थियो । गत भाइटीकाको दिन यहाँ उडान थालेको थाई एयर एसियाको विमान शुक्रबार मध्याह्न दोस्रो पटक यहाँ अवतरण गरेको थियो । थाई एयर एसियाले प्रत्येक साता सोमबार र बिहीबार उडान गर्ने तय भएको छ । नागरिक उड्डयन प्राधिकरणबाट स्वीकृत तालिकाअनुसार थाई एयर एसियाको विमान मध्याह्न सवा १२ बजेट यहाँ अवतरण गर्नेछ । एक घण्टा यहाँ आराम गरेपछि यात्रु लिएर थाइल्यान्ड फर्किने तालिका छ । नेपाल एयरलाइन्सले यसअघिबाट गरिरहेको सातामा एक दिन मंगलबार क्वालालम्पुरकाठमाडौंभैरहवा उडान कायम रहेको छ ।"
लामिछानेको पक्राउ सुनियोजित षड्यन्त्र: रास्वपा,"(काठमाडौं)रास्वपाले राज्यसत्ताको स्वेच्छाचारी र र अधिनायकवादी प्रवृत्ति विरुद्ध दोस्रो चरणको आन्दोलन थाल्ने निर्णय गरेको छ । रास्वपाको शनिबार बसेको केन्द्रीय समिति बैठकले साझा राष्ट्रिय मुद्दाहरूमा केन्द्रित रहने गरी आन्दोलन घोषणा गरेको हो । सभापति रवि लामिछानेको पक्राउ गरेर सत्ता गठबन्धनले रास्वपालाई राजनीतिक रूपमा निषेध गर्ने प्रयास गरेको रास्वपा बैठकले निष्कर्ष निकालेको छ । संसदीय छानबिन समितिले बुझाएको प्रतिवेदनको पृष्ठ नम्बर ४४९ मा सहकारी संस्थाबाट गोर्खा मिडिया प्रालिमा रकम लैजाने सम्पूर्ण प्रक्रियामा रवि लामिछानेको संलग्नता पुष्टि हुने कुनै पनि कागज प्रमाण नभेटिएको भन्ने तथ्य उल्लेख गरिएको भए पनि सोही अभियोगमा पक्राउ गरिएको र उक्त पक्राउको वास्तविक उद्देश्य वर्तमान गठबन्धनले रास्वपालाई राजनीतिक रूपमा निषेध गर्न हो भन्ने प्रस्ट देखिन्छ, रास्वपा केन्द्रीय समितिको निर्णयमा उल्लेख छ । सभापति लामिछानेविरुद्ध गरिएको कारबाही प्रक्रियालाई राजनीतिक प्रतिशोधका रूपमा रास्वपाले टिप्पणी गरेको छ । यो कारबाही सत्तारूढ राजनीतिक दलहरूले रास्वपाको बढ्दो प्रभाव र जनसमर्थनलाई दबाउन गरेको सुनियोजित षड्यन्त्र हो भन्ने हाम्रो ठम्याइ छ, रास्वपाको निर्णयमा भनिएको छ । राजनीतिक स्वतन्त्रताका लागि संघर्ष गरेका दलहरू नवीन विचार र आवाजलाई दबाउन उद्यत रहेको पनि रास्वपाको बुझाइ छ । सरकारले लोकतन्त्र, संविधान र विधिको शासनविपरीत कार्य गरिरहेको रास्वपाले निष्कर्ष निकालेको छ । रास्वपा आम नेपाली जनतालाई राज्यको यो खतरापूर्ण चरित्र पहिचान गर्न आग्रह गर्छ, रास्वपाले भनेको छ ।"
सुदूरपश्चिममा आरक्षण प्रतिशत बढाउन सिफारिस,"धनगढी (कास) सुदूरपश्चिम प्रदेश सरकारले गठन गरेको सुझाव समितिले सुदूरपश्चिम प्रदेश निजामती सेवा (पहिलो संशोधन) ऐन २०८० मा व्यवस्था गरिएको समावेशी प्रतिनिधित्वलाई परिमार्जन गर्दै आरक्षण प्रतिशत बढाउन सुझाव दिएको छ । समितिले प्रतिवेदनमा ऐनमा गरिएको व्यवस्थालाई संशोधन गर्दै प्रदेश निजामती सेवालाई थप समावेशी बनाउन यसअघि समावेशीतर्फ एकमुष्ट ४५ प्रतिशत राखिएकामा त्यसलाई ४९ प्रतिशत पुर्याउन भनेको छ । ४९ प्रतिशत आरक्षणलाई पनि शतप्रतिशत मानेर त्यसअन्तर्गत दुई समूहमा विभाजन गरेर पदपूर्ति सुनिश्चित गर्नु उचित हुने सुझाव समितिको छ । जसअन्तर्गत ३३ प्रतिशत महिला मात्रको प्रतिस्पर्धा र ६७ प्रतिशत पदमा खुला समावेशी समूहको प्रतिस्पर्धा हुने गरी कोटा सुनिश्चित गर्न सुझाव दिइएको छ । ३३ प्रतिशत महिला समावेशी कोटाभित्र खसआर्य ४२, दलित १८, रानाथारू १८, पिछडिएको क्षेत्र १०, आदिवासी जनजाति ७, अपांगता भएको व्यक्ति ४ र मधेशीमुस्लिमलाई १ प्रतिशत राख्न भनिएको छ । ६७ प्रतिशत खुला समावेशीतर्फ पनि दलित २६, थारूराना २६, आर्थिक विपन्न खसआर्य १७, पिछडिएको क्षेत्र १४, आदिवासी जनजाति १०, अपांगता भएको व्यक्ति ६ र मधेशीमुस्लिम १ प्रतिशत कोटा निर्धारण गर्नुपर्ने सुझाव छ ।"
"चिनियाँ विजेता, नेपाली उपविजेता","(कास्की) पोखरामा भएको तेस्रो पोखरा अन्तर्राष्ट्रिय पर्वतीय क्रसकन्ट्री दौड प्रतियोगिताको क्रसकन्ट्री दौडतर्फ चिनियाँ खेलाडी विजेता भएका छन् । शनिबार लेकसाइडस्थित बाराहीघाटमा सुरु प्रतियोगितामा विभिन्न चार विधा आयोजना गरिएको थियो । ५० किलोमिटर दौडमा चिनियाँ धावक एङ ज्याङ जेन पुरुषतर्फ विजेता भए । उनले ३ घन्टा ४४ मिनेट १२ सेकेन्डमा दुरी पार गरे । च्यालेन्ज इन्डिभिजुअल महिलातर्फ चिनियाँ धाविका झेङ वाङ रोङ विजेता बनिन् । उनले ४ घन्टा ४१ मिनेट ४८ सेकेन्डमा दौड पूरा गरिन् । नेपाली धावक कुलबहादुर बस्नेत दोस्रो भए । उनले ३ घन्टा ४८ मिनेट २ सेकेन्डमा दुरी पूरा गरे । नेपालकै होमलाल श्रेष्ठ ३ घन्टा ५३ मिनेट ३३ सेकेन्डबाट तेस्रो भए । गोपाल तामाङले ३ घन्टा ५५ मिनेट ४३ सेकेन्डबाट चौथो र तिलक सुनार ४ घन्टा ४६ सेकेन्डबाट पाँचौंमा विजयी भए । महिलातर्फ नेपालकी कल्पना बुढा उपविजेता बनिन् । उनले ४ घन्टा ५० मिनेटमा दुरी पार गरिन् । राममाया बुढा ५ घन्टा ८ मिनेट १८ सेकेन्डबाट तेस्रो, लाक्पा निङ्मा शेर्पा ५ घन्टा २५ मिनेट २५ सेकेन्डबाट चौथो र मीनु बुढा ५ घन्टा ३० मिनेट ३९ सेकेन्डबाट पाँचौं स्थानमा विजयी भए । पुरुष र महिला दुवै विजेताले १ लाख ५२ हजार ८ सय, उपविजेताले १ लाख १४ हजार ६ सय, तेस्रो हुनेले ७६ हजार ४ सय रुपैयाँ पुरस्कार पाए । क्रसकन्ट्री टिम इभेन्टमा नेपाली टिम विजेता बन्यो । सुशील शाही, सिर्जना पौडल र श्रीकश राईसम्मिलित नेपाली टिम ४ घन्टा २० मिनेट १४ सेकेन्डमा दौड पूरा गरेर च्याम्पियन बन्यो । करण रावत, नरेन्द्रसिंह रावत र निर्मला राईसम्मिलित अर्को नेपाली टिमले ४ घन्टा २२ मिनेट २९ सेकेन्डबाट दोस्रो भयो । उनीहरू सबै आर्मीका हुन् । पुष्पा भण्डारी, लक्ष्मण भण्डारी र नीरज भट्टको टिम तेस्रो भयो । उनीहरूले ४ घन्टा २३ मिनेट ९८ सेकेन्डमा दौड पूरा गरे । उनीहरू एपीएफ क्लबका हुन् । ४ घन्टा २८ मिनेट २६ सेकेन्डबाट विशाल राई, रमेश लिम्बू र इन्द्रकला राईको टोली चौथो भयो ।पूर्णलक्ष्मी राई, खड्गबहादुर खड्का र राजन रोकायाको टोली पाँचौं भयो । टिम विजेताले ४ लाख ५८ हजार ४ सय, उपविजेताले ३ लाख ४३ हजार ८ सय, तेस्रोले २ लाख २० हजार २ सय, चौथोले १ लाख ५२ हजार ८ सय र पाँचौं हुने टिमले ९५ हजार ५ सय रुपैयाँसहित उपाधि जिते । टिमतर्फ नेपालका १० र चीनका ४ टिम तथा व्यक्तिगततर्फ नेपालका महिला तथा पुरुष गरी ८७ र चीनका २० जनाको सहभागिता थियो ।५ किमि छात्रमा कास्की मोडर्नाइज्डका बादल कार्की र छात्रामा छोरेपाटन माविका नारायणी भण्डारी विजेता भए । दुवैले समान ३० हजार पाए । कालिका माविका कृष्ण परियार र डोल्पाको त्रिपुरा माविका रमेश बुढा तथा कालिकाकी स्विकृति कार्की र धनकुटाको सिंहेश्वरी माविकी जुही राई क्रमशः दोस्रो र तेस्रो भए । दोस्रोले २५ हजार र तेस्रोले २० हजार पुरस्कार पाए । मिडिया संयोजक प्रतीकराज पहारीले ६४ चिनियाँसहित १२ सय बढीको दौडमा सहभागी भएको बताए । टिम दौडका खेलाडीले ५० किलोमिटरको दुरीमा ट्रेल रनिङ, साइक्लिङ र रोइङ गरेका थिए । दौडका क्रममा खेलाडीले २२५८ मिटर उचाइ पार गरे । चीनको कुनमिङबाट खेलाडीसहित १ सय २० सदस्यीय टोली सिचुवान एयरलाइन्सको विमान चार्टर्ड गरेर पोखरा आएको थियो । ७२ लाखको सामग्री प्रदानचीनको युनान प्रदेश खेलकुद ब्युरोले राष्ट्रिय खेलकुद परिषद् (राखेप) लाई ७२ लाख रुपैयाँबराबरको सामग्री हस्तान्तरण गरेको छ । ब्युरोका निर्देशक याङ झोङ हुआले राखेपकी निमित्त सदस्यसचिव अञ्जना श्रेष्ठलाई उक्त सामाग्री हस्तान्तरण गरे । स्पोर्ट्स साइन्स रिसर्च ल्याबका लागि सामग्री र खेल सामग्री प्रदान गरिएको राखेपले जनाएको छ ।"
यूएईसँग नेपाल पराजित,"काठमाडौं (कास) यूएईसँग १३ रनले हारेपछि नेपाली यू१९ महिला क्रिकेट टोलीको पहिलो पटक आईसीसी यू१९ विश्वकप खेल्ने सम्भावना साँघुरो बनेको छ । यूएईमा भइरहेको प्रतियोगितामा आईसीसी यू१९ महिला ट्वान्टी२० विश्वकपको एसिया छनोटमा नेपालको यो पहिलो हार हो । नेपाल र यूएई दुवैले यसअघि लगातार दुई खेल जितेका थिए । थाइल्यान्ड र कुवेत समावेश प्रतियोगितामा डबल राउन्ड खेलेपछि शीर्ष टोली आईसीसी यू१९ विश्वकपमा पुग्नेछ । नेपालको यस हारपछि यूएईलाई उछिन्न गाह्रो पर्ने देखिन्छ । नेपालले थाइल्यान्ड, कुवेत र यूएईसँग ११ खेल खेल्न बाँकी छ । अजमानस्थित द सेभेन रंगशालामा शनिबार टस जितेको यूएईले निर्धारित २० ओभरमा ७ विकेट गुमाई १ सय २२ रन बनायो । रिनिथा रजिथले ४८ रन बनाइन् । प्लेयर अफ द म्याच उनले ३३ बलमा ५ चौका र २ छक्का प्रहार गरिन् । ओपनर लावन्य केनीले २० र इन्धुजा नन्दाकुमारले २२ रन बनाए । नेपालबाट रिया शर्माले ३ विकेट लिइन् । उनले १५ रन खर्चेकी थिइन् । कप्तान पूजा महतो, कृश्मा गुरुङ र सीमा केसीले ११ विकेट लिए । पूजाले ४८ रन बनाए पनि जवाफमा नेपालले ५ विकेट गुमाई १ सय ९ रनमात्र बनाउन सक्यो । पूजाले ४३ बलमा ५ चौका प्रहार गरिन् । साना प्रविण १९, सावित्री धामी ६, सोनी पाख्रिन १९, ज्योत्सनिका मरासिनीले अविजित ११, एलिसाकुमारी यादवले ३ रन बनाए । यूएईकी इन्धुजा, केनी र मेहक ठाकुरले ११ विकेट लिए ।"
सिरिजंगा गोल्डकप मंसिर २३ देखि,"ताप्लेजुङ (कास) मंसिर २३ देखि सिरिजंगा आमन्त्रण गोल्डकप फुटबल प्रतियोगितामा ८ टिमले प्रतिस्पर्धा गर्ने भएको छ । आयोजक तेल्लोक स्पोर्टिङ क्लबले कोशी प्रदेशका ७ र भारत सिलिगुढीको एक टिम सहभागी हुने जनाएको छ । मंसिर २९ सम्म सिरिजंगा गाउँपालिकाको मैदानमा हुने प्रतियोगितामा पारिजात संघ फुटबल क्लब सिलिगुढी, ब्रदरहुड फुटबल क्लब उदयपुर, न्यु स्टार फुटबल क्लब झापा, मरिक फुटबल क्लब सुनसरी, सिरिजंगा स्पोर्टिङ क्लब मोरङ, सागुरीगढी फुटबल क्लब धनकुटा, वाइवाइ पाँचथर फुटबल क्लब पाँचथर र तेल्लोक स्पोर्टिङ क्लब ताप्लेजुङ भाग लिने छन् । विजेताले २ लाख ५० हजार र उपविजेताले १ लाख २५ हजार रुपैयाँ पुरस्कार प्राप्त गर्नेछन् । प्रत्येक खेलका प्लेयर अफ द म्याचले २ हजार पाउनेछन् । सर्वोत्कृष्ट खेलाडीले ७ हजार, सर्वाधिक गोलकर्ता, उत्कृष्ट गोलरक्षक, डिफेन्डर र मिडफिल्डरले जनही ४ हजार पुरस्कार पाउनेछन् । फेयर प्ले टिम, उत्कृष्ट व्यवस्थापक र प्रशिक्षकलाई पनि पुरस्कृत गरिनेछ । क्लबका अध्यक्ष अर्जुन भट्टराईका अनुसार प्रतियोगिता २०७८ सालदेखि हुँदै आएको छ । तेअङ्सी सिरिजंगा स्मृति संस्था गोल्डकपको मुख्य संरक्षक हो । खेलकुदको माध्यमबाट सिरिजंगा गाउँपालिका र तेल्लोकको पहिचान स्थापित गर्न प्रतियोगिता गरिएको भट्टराईले बताए । सिरिजंगा सिंह थेबेलाई किराँत लिम्बू लिपिका प्रचारक, सिरिजंगा लिपि र याक्थुङ संस्कृतिका प्रणेता मानिन्छ । उनको जन्मस्थलमै प्रतियोगिता गर्ने आयोजकले बताएका छन् । मेलासमेत सञ्चालन गर्ने प्रतियोगितामा ३० लाख खर्च हुने अनुमान आयोजकको छ ।"
सनमले जितिन् रजत,"काठमाडौं (कास) नेपाली महिला बडीबिल्डर सनम मूलगुठीले शनिबार माल्दिभ्समा भएको पन्ध्रौं विश्व शारीरिक सुगठन तथा फिजिक च्याम्पियनसिपमा रजत पदक जितेकी छन् । उनले वुमन्स वान पिस स्विमसुट १६५ सेन्टिमिटर विधामा दोस्रो स्थान हात पारेकी थिइन् । १९ जनाले यस इभेन्टमा प्रतिस्पर्धा गरेका थिए । गत वर्ष सनमले ५५ औं एसियन बडीविल्डिङ तथा स्पोर्ट्स फिजिक च्याम्पियनसिपमा स्वर्ण पदक जितेकी थिइन् । उनी एसियनमा स्वर्ण जित्ने पहिलो नेपाली खेलाडी हुन् । सन् २०१८ मा मिस भक्तपुर घोषित उनी दुई वर्ष प्लेयर अफ द इयर चुनिसकेकी छन् । अघिल्लो दिन पनि नेपालका तीन बडी बिल्डर रुजेश शाही, प्रज्वलमान शाक्य र रजनी श्रेष्ठले रजत पदक जितेका थिए ।"
अनुषा विजयी,"काठमाडौं (कास) अनुषा जीसीले खुला जेटीआई जुनियर टेनिस प्रतियोगितामा शनिबार विजयी सुरुआत गरेकी छन् । सातदोबाटोस्थित टेनिस कोर्टमा यू१४ गर्ल्स सिंगल्समा अनुषाले आभ्या भट्टराईलाई ६१, ६२ को सोझो सेटमा हराइन् । सोही स्पर्धामा स्वरा थापाले इरा खत्रीलाई ६२, ६२ ले हराएकी हुन् । वाग्मती प्रदेश टेनिस संघले होटल मिस्टिक माउन्टेनको मुख्य प्रायोजनमा आयोजना गरेको प्रतियोगिताको यू८ ब्वाइज सिंगल्समा आयान पन्त, शुभम् श्रेष्ठ, कायान चालिसे र टोनिस श्रेष्ठ सेमिफाइनलमा पुगेका छन् । यू१४ ब्वाइज सिंगल्समा आरित मल्ल, विश्व डल्लाकोटी, प्रणव घिमिरे, असभसम्राट हाडा र वेदान्त चालिसे विजयी भए ।"
हेमन्तको नेतृत्वमा यू१९ टोली,"काठमाडौं (कास) हेमन्त धामीको कप्तानीमा नेपालले एसीसी यू१९ एसिया कप क्रिकेटका लागि शनिबार १८ सदस्यीय प्रारम्भिक टोली घोषणा गरेको छ । यूएईमा नोभेम्बर २९ देखि डिसेम्बर ८ सम्म हुने प्रतियोगितामा नेपालले समूह चरणमा श्रीलंका, बंगलादेश र अफगानिस्तानसँग खेल्नेछ । हेमन्तसहित टोलीमा अर्जुन कुमाल (उपकप्तान), आकाश त्रिपाठी, उत्तम थापामगर, मयन यादव, नरेन साउद, युनिशविक्रम ठकुरी, नरेन भट्ट, सन्तोष यादव, युवराज खत्री, रोशन विश्वकर्मा, विपिनकुमार महतो, राजेश यादव, दयानन्द मण्डल, अपराजित पौडेल, अभिषेक तिवारी, दिलसाद अली र रञ्जित कुमार छन् । टोली प्रशिक्षकमा शक्ति गौचन र सहायक प्रशिक्षकमा धिरेन्द्र चन्द छन् । गत वर्ष दक्षिण अफ्रिकामा भएको आईसीसी यू१९ विश्वकपमा खेल्न जानु ठीकअगाडि खुट्टामा चोट लागेपछि हेमन्त टोलीबाट बाहिरिएका थिए ।"

शीर्षक,विवरण
सूर्यदर्शन सहकारी ठगीमा लामिछानेसहित ५१ जनाबाट १ अर्ब ३५ करोड असुल्न प्रहरी राय,"अब लामिछानेसहित ३२ जनलाई मुद्दा चलाउन र समग्रमा सहकारीको कुल १ अर्ब ३५ करोड असुल गर्न प्रहरीको राय छ । सूर्यदर्शन सहकारीबाट गितेन्द्रबाबु (जीबी) राईमार्फत लामिछानेको ग्लोबल आईएमई बैंकको खातामा ७५ लाख जम्मा भएको तथा सूर्यदर्शन सहकारीमा नै लामिछानेको नाममा पेस्की जनाई ५० लाख गोर्खा मिडियामा भुक्तान भएको प्रमाण भेटिएको प्रहरीको दाबी छ । त्यस्तै, सूर्यदर्शनसहितका सहकारीको रकम अपचलन गरी लामिछाने सेयरधनी तथा प्रबन्ध निर्देशक भएको समयावधिमा गोर्खा मिडिया नेटवर्कमा २६ करोड १४ लाख ४४ हजार रकमान्तर भएको प्रहरीको दाबी छ । यसरी कुल २७ करोड ८९ लाख ४४ हजार ७ सय ५ रुपैयाँ बिगो दाबी गरिएको हो । लामिछानेले बयानका क्रममा सहकारीको बचत हिनामिना गर्ने कार्यमा आफ्नो संलग्नता नरहेको दाबी गर्दै आएका थिए । उनले सहकारी संस्थाबाट अपचलन भएपश्चात् बैंक खातामा जम्मा भएको रकम परिचालन गर्ने कार्यमा खाता सञ्चालकका रूपमा मात्रै आफू संलग्न रहेको र उक्त खातामा जम्मा भएको रकम सम्बन्धमा सहकारीबाटै आएको भनी थाहा नभएको दाबी गरेका थिए । तर उनले सहकारीलाई किस्ता तिर्न कम्पनीकै सञ्चालकका रूपमा काटेका चेकहरूको प्रतिलिपि प्रहरीले संकलन गरेको छ । पटकपटक विभिन्न सहकारीबाट रकम निरन्तर रूपमा कम्पनीको खातामा जम्मा भएको र लामिछानेले दस्तखत गरी काठमाडौंको स्वर्णलक्ष्मी, पोखराको सूर्यदर्शन र बुटवलको सुप्रिम सहकारीलाई किस्ता भुक्तानी दिएको पाइएको अनुसन्धान प्रतिवेदनमा उल्लेख छ । त्यस्तै लामिछाने सञ्चालक रहेको गोर्खा मिडियाको खातामा वीरगन्जको सानो पाइला सहकारीबाट पनि रकम जम्मा भएको बैंक स्टेटमेन्ट फेला परेको प्रहरी अनुसन्धान प्रतिवेदनमा उल्लेख छ ।चेकमा रहेको हस्ताक्षर लामिछानेकै भएको विधि विज्ञान प्रयोगशालाको परीक्षणबाट पनि पुष्टि भएको प्रतिवेदनमा उल्लेख छ । निज सञ्चालक रहेको गोर्खा मिडिया नेटवर्क प्रालिको सहकारी संस्थाहरूसँगको कारोबारको विषयमा आफू अनविज्ञ रहेको भन्ने विषय खण्डित हुने देखिन्छ, प्रतिवेदनमा भनिएको छ । लामिछानेले सहकारी ऐन, २०७४ को दफा १२२ को उपदफा (छ), (ढ) र (त) को कसुर गरेको प्रहरीको दाबी छ । उपदफा (छ) मा झूट्टा वा गलत विवरण पेस गरी कर्जा लिएमा, राखेको धितो कच्चा भएका वा ऋण हिनामिना गरेमा कसुर गरेको मानिने उल्लेख छ । खण्ड (ढ) मा मिति, अंक वा व्यहोरा फरक पारी सहीछाप गरीगराई कागजात बनाई वा बनाउन लगाई जालसाजी गरे वा गराएमा कसुर ठहर्ने उल्लेख छ । खण्ड (त) मा सहकारी संस्थालाई हानिनोक्सानी पुर्याउने उद्देश्यले कसैले कुनै काम गराउन वा नगराउन, मोलाहिजा गर्न वा गराउन, कुनै किसिमको रकम लिन वा दिन, बिनामूल्य वा कम मूल्यमा कुनै माल, वस्तु वा सेवा लिन वा दिन, दान, दातव्य, उपहार वा चन्दा लिन वा दिन, गलत लिखत तयार गर्न वा गराउन, अनुवाद गर्न वा गराउन वा गैरकानुनी लाभ वा हानि पुर्याउने बदनियतले कुनै कार्य गरे वा गराएमा कसुर ठहर्ने व्यवस्था छ । खण्ड (छ) र (त) को कसुर गर्दा दफा १२४ को उपदफा (१) को खण्ड (घ) को (४) बमोजिम कैद सयाय हुने व्यवस्था छ । यस्तो कसुरमा बिगो १ करोडदेखि १० करोडसम्म भए ४ देखि ६ वर्षसम्म कैद सजाय हुने उल्लेख छ । त्यस्तै खण्ड (ढ) बमोजिमको कसुर गर्दा दफा १२४ को उपदफा (१) को (ङ) बमोजिम १० वर्षसम्म कैद सजायको व्यवस्था छ । यिनै दफा उल्लेख गरेर प्रहरीले लामिछानेलाई ४ देखि ६ वर्षसम्मको सजाय माग गरेको छ । त्यस्तै, लामिछानेले सम्पत्ति शुद्धीकरण (मनी लाउन्डरिङ) निवारण ऐन, २०६४ ले निषेधित गरेको खण्ड (क), (ख) र (ग) को कसुर गरेकाले उनीविरुद्ध मुद्दा चलाउनुपर्ने प्रहरी अनुसन्धान प्रतिवेदनमा उल्लेख छ । ऐनको खण्ड (क) मा सम्पत्तिको गैरकानुनी स्रोत लुकाउने वा छल्ने वा कसुरमा संलग्न व्यक्तिलाई कानुनी कारबाहीबाट बचाउन सहयोग गर्ने उद्देश्यले कसुरबाट प्राप्त सम्पत्ति हो भन्ने थाहा पाउँदापाउँदै वा विश्वास गर्नुपर्ने मनासिब आधार हुँदाहुँदै त्यस्तो सम्पत्ति कुनै पनि प्रकारले रूपान्तरण वा हस्तान्तरण गर्ने कार्य गर्न वा गराउन नहुने उल्लेख छ । खण्ड (ख) मा कसुरबाट प्राप्त सम्पत्ति हो भन्ने थाहा पाउँदापाउँदै वा विश्वास गर्नुपर्ने मनासिब आधार हुँदाहुँदै त्यस्तो सम्पत्तिको सही प्रकृति, स्रोत, स्थान, निःसर्ग, कारोबार (मुभमेन्ट), स्वामित्व वा सो सम्पत्तिउपरको अधिकार लुकाउने, छल्ने वा बदल्ने कार्य गर्न वा गराउन नहुने उल्लेख छ । खण्ड (ग) मा कसुरबाट प्राप्त सम्पत्ति हो भन्ने जानीजानी वा विश्वास गर्नुपर्ने मनासिब आधार हुँदाहुँदै त्यस्तो सम्पत्ति प्राप्त गर्ने, प्रयोग गर्ने वा धारण गर्ने कार्य गर्न वा गराउन नहुने उल्लेख छ । यी कसुर गरेबापत लामिछानेलाई दफा ३० को उपदफा (१) बमोजिम बिगोको दोब्बर जरिवाना र कसुरको गाम्भीर्य हेरी २ वर्षदेखि १५ वर्षसम्म कैद गर्न प्रहरीको राय छ । कसुर प्रमाणित भए लामिछानेले २७ करोड ८९ लाखको दोब्बर रकम जरिवाना तिर्नुपर्नेछ । सांसदजस्तो सार्वजनिक पद धारण गरेको व्यक्ति भएकाले प्रत्येक मुद्दामा थप सजाय हुने कानुनी व्यवस्थाबमोजिमको माग पनि प्रहरीले गरेको छ ।लामिछानेले संगठित अपराध निवारण ऐन, २०७० अन्तर्गत दफा ३(१), (२), (३ क) र (५) को कसुर गरेको प्रहरीको दाबी छ । दफा ३(१) मा कसैले संगठित अपराध गर्न वा गराउन नहुने, (२) मा उपदफा (१) को प्रयोजनका लागि कसैले आपराधिक समूहको लाभका लागि, आपराधिक समूहको निर्देशनमा, आपराधिक समूहको तर्फबाट, आपराधिक समूहसँग मिलेर वा आपराधिक समूहको संस्थापक सदस्य वा सदस्य भई जानीजानी कुनै गम्भीर अपराध गरेमा निजले संगठित अपराध गरेको मानिने उल्लेख छ । दफा ३ को उपदफा (३ क) मा प्रचलित कानुनबमोजिम तीन वर्षभन्दा बढी कैद सजाय हुने कसुर र दफा ५ मा कसैले पनि आपराधिक समूह स्थापना गर्न वा सञ्चालन गर्न वा गराउन वा जानीजानी आपराधिक समूहको सदस्य हुन वा कसैलाई सदस्य बनाउन नहुने उल्लेख छ । उक्त कसुर गरेबापत दफा ९(क) मा प्रचलित कानुनबमोजिम हुने सजायको अतिरिक्त थप ५० प्रतिशत सजाय गर्नुपर्ने प्रहरीको मागदाबी छ । सूर्यदर्शन सहकारी ठगी प्रकरणमा प्रहरीले ५१ जनालाई प्रतिवादी बनाएको छ । ढोरपाटन नगरपालिका प्रमुख देवकुमार नेपालीसमेत सूर्यदर्शन सहकारी ठगी मुद्दा प्रतिवादी हुन् । उनी बागलुङ र पोखरामा रहेको इमेज सहकारीको बचत अपचलनको कसुरमा पुर्पक्षका लागि बागलुङ कारागारमा थुनामा छन् ।सहकारीपीडित कृष्णप्रसाद जैसीसमेतको जाहेरीका आधारमा कास्की प्रहरीले जीबी राई मुख्य योजनाकार रहेको सूर्यदर्शन ठगी प्रकरणमा अनुसन्धान गरी २०८० असोज १८ मा १९ जनालाई प्रतिवादी बनाएर कास्की जिल्ला अदालतमा अभियोगपत्र दायर गरेको थियो । जैसीको नेतृत्वमा एक हजार १ सय ५६ बचतकर्ताले १ अर्ब १४ करोड ७० लाख ७१ हजार रुपैयाँ बिगो दाबी गर्दै जाहेरी दिएका थिए ।पोखरा महानगरपालिकाले विज्ञको टोली तयार गरी सूर्यदर्शनको वित्तीय विश्लेषण प्रतिवेदन तयार गरेपछि त्यसैलाई आधार मानेर प्रहरीले अनुसन्धान अघि बढाएको थियो । त्यही प्रतिवेदनमा लामिछानेको नाममा सहकारीमा ऋण देखिएको थियो । यद्यपि, त्यतिबेला उनलाई प्रतिवादी बनाइएको थिएन ।सूर्यदर्शन बचतपीडित संघर्ष समितिले पुुनः माघ १६ मा लामिछानेसहित ६५ जनामाथि पूरक अनुसन्धानका लागि कास्की प्रहरीमा उजुरी बुझाएको थियो । माघ २२ मा जैसीसहित २५ जनाले पूरक जाहेरी दिए पनि तत्कालीन गृहमन्त्री लामिछानेले अनुसन्धानमा अवरोध गरेका थिए । फागुन २ मा जिल्ला सरकारी वकिल कार्यालय कास्कीबाट थप अनुसन्धानका लागि प्रहरीलाई निर्देशन प्राप्त भएको थियो । गत वैशाख २६ मा महानगरको टोलीले पुनः अर्को वित्तीय विश्लेषण तयार गरेरप्रहरीलाई हस्तान्तरण गरेको थियो । उक्त प्रतिवेदनमा १८ हजार ७ सय बचतकर्ताको १ अर्ब ३५ करोड ५३ लाख ५४ हजार रुपैयाँ अपचलन भएको उल्लेख थियो ।सहकारी संस्था बचत रकम दुरुपयोगसम्बन्धी विशेष छानबिन समितिको प्रतिवेदनले समेत झन्डै ६५ करोड रुपैयाँ जीबी राई समूहको ६ वटा सहकारीबाट गोर्खा मिडिया नेटवर्कको खातामा गएको देखाएको थियो । प्रहरीले सूर्यदर्शनको जम्मा दायित्व १ अर्ब ५२ करोड ५५ लाख ४१ हजार ५ सय ६४ रुपैयाँ हुन आउने अनुसन्धान प्रतिवेदनमा उल्लेख गरेको छ ।प्रहरीले प्रतिवादीमध्ये सबैभन्दा धेरै बिगो र सजायको मागदाबी जीबी राईको नाममा गरेको छ । उनलाई सम्पत्ति शुद्धीकरणमा एक अर्ब ८६ करोड ७३ लाख १९ हजार ५ सय ८ रुपैयाँ बिगोको मागदाबी प्रहरीले गरेको छ । त्यसमध्ये सहकारी ठगीतर्फ सामूहिक र व्यक्तिगत बिगो गरी ४४ करोड ५८ लाख ६२ हजार र राष्ट्र बैंक ऐनअन्तर्गत सामूहिक जिम्मेवारीतर्फ १८ करोड ४८ लाख ८ हजार रुपैयाँ रहेको छ ।सहकारी ठगीमा ६ देखि ८ वर्षसम्म कैद, संगठित अपराधमा थप ५० प्रतिशत सजाय, राष्ट्र बैंक ऐन, २०५८ बमोजिम ३ वर्षसम्म कैद र सम्पत्ति शुद्धीकरणसम्बन्धी कसुरमा २ देखि १५ वर्षसम्म कैद र बिगोको दोब्बर जरिवानाको मागदाबी प्रतिवेदनमा गरिएको छ ।पूर्वगृहमन्त्री लामिछाने र पूर्वडीआईजी जोशीसँगै कास्की प्रहरीको हिरासतमा रहेका नेचर नेस्टका सञ्चालक रामबहादुर खनाललाई पनि सहकारी ठगीमा ३ करोड २३ लाख २९ हजार ९ सय ३३ रुपैयाँसहित सम्पत्ति शुद्धीकरणमा २७ करोड ८९ लाख ४४ हजार रुपैयाँ बिगो माग गरिएको छ । सहकारी ठगीमा ३ वर्ष कैद, संगठित अपराधमा थप २५ प्रतिशत सजाय, सम्पत्ति शुद्धीकरणसम्बन्धी कसुरमा २ देखि १५ वर्षसम्म कैद र बिगोको दोब्बर जरिवानाको मागदाबी प्रतिवेदनमा गरिएको छ ।सूर्यदर्शनको बचत अपचलनमा संलग्न लीला पछाईंलाई सम्पत्ति शुद्धीकरणमा २४ करोड ६७ लाख ७ हजार रुपैयाँ बिगो दाबी गरिएको छ । उनलाई सहकारी ठगीमा ४ देखि ६ वर्षसम्म कैद, संगठित अपराधमा थप ५० प्रतिशत सजाय, राष्ट्र बैंक ऐन, २०५८ बमोजिम ३ वर्षसम्म कैद र सम्पत्ति शुद्धीकरणसम्बन्धी कसुरमा २ देखि १५ वर्षसम्म कैद र बिगोको दोब्बर जरिवानाको मागदाबी प्रतिवेदनमा गरिएको छ ।प्रतिवादीहरूमा सहकारीका सञ्चालक समितिका पदाधिकारी एवं सदस्यदेखि सहकारीको रकम अवैधानिक रूपमा लगानी भएका कम्पनीका सञ्चालकसम्म रहेको कास्की प्रहरी प्रवक्ता डीएसपी बसन्तकुमार शर्माले बताए । उक्त राय अध्ययन गरेपछि जिल्ला सरकारी वकिल कार्यालय कास्कीले अदालतमा मुद्दा दायर गर्नेछ ।जिल्ला सरकारी वकिल कार्यालयले अनुसन्धान प्रतिवेदन प्राप्त गरेपछि अध्ययनका क्रममा रहेको जिल्ला न्यायाधिवक्ता कमला काफ्लेले बताइन् । प्रहरीको रायका आधारमा कुनकुन शीर्षकमा मुद्दा चलाउने गरी अभियोगपत्र लैजाने भन्ने अध्ययन भइरहेको उनको भनाइ छ । बिहीबार लामिछानेसहित गोर्खा मिडियाका पूर्वसञ्चालक जोशी, नेचर नेस्टका सञ्चालक रामबहादुर खनाल, सूर्यदर्शन सहकारी ठगीमा जोडिएकी लीला पछाईं, सहकारीका सञ्चालक समिति सदस्य कृष्णबहादुर गुरुङसहितलाई जिल्ला अदालतले ५ दिनको म्याद थप गरेको थियो । मंगलबार उनीहरूलाई म्याद थपका माग गर्दै अदालतमा उपस्थित गराउने तयारी छ । अनुसन्धान प्रतिवेदन अध्ययन गर्न समय लाग्छ, जिल्ला न्यायाधिवक्ता काफ्लेले भनिन्, सम्भवतः म्याद थपकै माग गर्छौं ।पूर्वडीआईजी जोशी असोज ६ मा पक्राउ परेका थिए । सम्पत्ति शुद्धीकरणसम्बन्धी कसुरमा अनुसन्धानका लागि ९० दिनको हदम्याद उनी पक्राउ परेको मितिदेखि लागू हुँदा अब ४ दिनभित्र सरकारी वकिलको कार्यालयले अभियोगपत्र अदालतमा बुझाउनुपर्छ । त्यसपछि भने थुनछेक बहस सुरु हुन्छ । लामिछानेले गत कात्तिक २ देखि कास्की प्रहरीको हिरासतमा छन् ।"
लामिछाने दम्पतीको खातामा २९ करोड कारोबार,"त्यस्तै, सोही बैंकको अर्को खाता २०३९०१४९ मा २०२३ मे १४ देखि २०२४ नोभेम्बर २५ सम्म १ करोड ५ लाखको कारोबार भएको छ । उनकै ग्लोबल आईएमईको खाता नम्बर १३५० ००२६ मा २ करोड २९ लाख र नेपाल बैंक लिमिटेडको खातामा २ करोड ३२ लाख रुपैयाँ जम्मा भएको छ । यति ठूलो कारोबार भए पनि पछिल्लो समय उनीहरूका सबै खातामा गरेर कुल ७ लाख ७४ हजार रुपैयाँ मात्र मौज्दात राखिएको छ ।"
पाकिस्तानमाथि ऐतिहासिक जित,"पाकिस्तानबाट फतिमा खान र क्युरातुलाइन असेनले ११ विकेट लिएका थिए । पूजाले यसअघि आफ्नो बलिङबाट पाकिस्तानलाई खुल्न दिइनन् । उनले ४ ओभरमा २७ रन खर्चेर २ विकेट लिइन् । रचना चौधरी, रिया शर्मा र सिमाना केसीले ११ विकेट लिए । पाकिस्तानबाट ओपनर कोमल खानले ३८ रन बनाएकी थिइन् । उनले ४३ बल खेल्दै २ चौका प्रहार गरिन् । महम अनिशले ३८ बलमा २ चौकासहित अविजित २९, राभाइल फरहानले १५ बलमा १३ र कप्तान जुफिसन अयाजले अविजित १२ रन बनाएका थिए ।"
रहेनन् महानगरका मुख्य कुचीकार,"विकासका लागि स्रोत चाहिन्थ्यो, धेरैतिरबाट स्रोतको जोहो गर्न उहाँले प्रयत्न गर्नु भएको थियो, प्रधान सुनाउँछन्, तर दुर्भाग्य नै भन्नुपर्छ कांग्रेसले उहाँलाई दोस्रो पटक मेयरको टिकट नै दिएन । पार्टीमा गिरिजाप्रसाद कोइरालाको हालीमुहाली भएका बेला उनी दोस्रो पटक मेयरको टिकटबाट वञ्चित भएका थिए ।२०४८ को आमनिर्वाचनमा गणेशमान सिंहकी पत्नी मंगलादेवी सिंह र पुत्र प्रकाशमान सिंहले पराजय भोग्नुपरेको थियो । त्यस परिस्थितिमा पनि काठमाडौंको मेयरमा पीएल सिंहले जितेका थिए । प्रधानका अनुसार पार्टीभित्र गिरिजाप्रसादसँगको लडाइँका कारण त्यतिबेला गणेशमान भन्थे, अब पीएल हार्यो भने मेरो वानप्रस्थ नै हुन्छ । पछि २०५६ को आमनिर्वाचनमा तत्कालीन काठमाडौं ४ बाट टिकट पाएका सिंहले पद्मरत्न तुलाधरलाई हराउँदै प्रतिनिधिसभामा प्रवेश गरेका थिए । शेरबहादुर देउवाको मन्त्रिपरिषद्मा १४ महिना जनसंख्या तथा वातावरणमन्त्री भएका थिए । उनी आजीवन अविवाहित रहे । अविवाहित व्यक्तिलाई जनसंख्या मन्त्रालयको जिम्मेवारी भन्दै उनी हँसाइरहन्थे । ख्यालठट्टा गर्ने शैलीमा उहाँले त्यस्तो भन्नुहुन्थ्यो, प्रधान भन्छन्, उहाँको इच्छा थियो परराष्ट्र मन्त्रालयमा जाने, तर पार्टीभित्रको आन्तरिक द्वन्द्वले त्यो पूरा भएन । गिरिजाप्रसाद कोइरालाले गरेका कतिपय निर्णयको तीव्र आलोचक बन्दै गएपछि उनी क्रमशः पार्टीको राजनीतिबाट किनारामा पुर्याइएका थिए । कोइरालासँग ठाकठुक परेपछि पार्टी सदस्यबाट राजीनामा नै दिन पुगेका थिए ।२०४७ को संविधानप्रति पीएलको विशेष लगाव थियो । २०६२६३ को परिवर्तनलाई उनले सहर्ष स्विकारेका थिएनन् । त्यसैले पुनःस्थापित संसद्मा उनले प्रवेश नै गरेनन् । कृष्णप्रसाद भट्टराई र उनी पुनःस्थापित संसद्मा प्रवेश नगर्ने दुई जना व्यक्ति थिए । दुवै जना पुनःस्थापित संसद्मा शपथ लिनै गएनन् । भट्टराईसँग उनको अगाध प्रेम थियो । अविवाहित र ख्यालठट्टा गरिरहने दुवै नेताबीच समानता थियो । पीएल कृष्णप्रसाद भट्टराई प्रतिष्ठानको अध्यक्षसमेत रहे । पीएलका लागि गणेशमान पिताबराबर थिए भने भट्टराई आदरणीय नेता । पीएल काठमाडौंको नरदेवीमा जन्मिएका थिए । उनका पिता चन्द्रलाल सिंह प्रसिद्ध कम्पाउन्डर थिए ।नेपाल छात्र संघको केन्द्रीय सदस्य हुँदै राजनीति थालेका पीएल कांग्रेसले २०४२ मा चलाएको सत्याग्रह आन्दोलनको प्रवक्ता थिए । नारायणहिटी दरबारनजिक भएको बमकाण्डलगत्तै उनले आन्दोलन हिंसात्मक हुन नसक्ने भन्दै सत्याग्रह नै रोकाएका थिए । २०४६ को जनआन्दोलनमा अन्तर्राष्ट्रिय समुदायको समर्थन बटुल्न तथा अन्तर्राष्ट्रिय मिडियासँग समन्वय गर्न प्रमुख भूमिका खेलेका थिए । राजा महेन्द्रले २०१७ पुस १ मा गरेको कु पछि गणेशमान सिंह सुन्दरीजल जेल पुर्याइएका थिए । संकटको त्यो स्थितिमा उनको परिवारलाई साथ दिने युवा व्यक्ति थिए पीएल । त्यतिबेला उनी १७१८ वर्षका थिए । गणेशमान परिवारको हेरचाहको जिम्मेवारी पीएलकै काँधमा आएको थियो । गणेशमान पत्नी मंगलादेवी सिंह पनि जेलमा थिइन् । गणेशमानका छोरा प्रदीप, प्रकाशमान र तीन छोरी सबै बच्चाबच्ची नै थिए । प्रदीप ७ र प्रकाशमान ५ वर्षका थिए । त्यो स्थितिमा पीएल गणेशमान परिवारको सहारा भएका थिए । नारी संघर्षका पाइलाहरू पुस्तकमा मंगलादेवीले लेखेकी छन्, प्रदीपमान, प्रकाशमान, रीता, कान्ता र मीतालाई स्कुल भर्ना, पढाउन वा खुवाउन पीएलले कहिले झिँझो मानेनन्, पीएलले हाम्रा लागि केसम्म गरेनन् ? पीएल नभइदिएको भए हामीलाई धेरै गाह्रो हुन्थ्यो, हाल उपप्रधानमन्त्रीसमेत रहेका गणेशमानपुत्र प्रकाशमान सम्झन्छन् । हाम्रो परिवारलाई मात्र होइन, डेमोक्रेसीकै लागि ठूलो योगदान पुर्याएको व्यक्तित्व हो उहाँ, सिंहले भनेका छन् ।गणेशमानको निधनपछि चाक्सीबारी छाडेर सिंह आफ्ना भाइ इन्द्रलालसँग बस्न थालेका थिए । तर, बिरामी हुन थालेपछि प्रकाशमानले उनलाई चाक्सीबारीमै ल्याएर राखेका थिए । पीएल दाइको जीवनको ७०८० प्रतिशत समय चाक्सीबारीमै बितेको हो, प्रधान भन्छन्, चाक्सीबारी निवाससँग उहाँको ठूलो अट्याचमेन्ट थियो । अन्तिम बिदाइ यहींबाट हुने उहाँको इच्छा पनि थियो । काठमाडौंको भीमसेनस्थानस्थित किंकेश्वरी मन्दिरसँगै लखतीर्थमा उनको अन्त्येष्टि गरिएको छ । भाइ इन्द्रलालले दागबत्ती दिएका थिए ।"
संक्रमणकालीन न्यायसम्बन्धी आयोगको पदाधिकारी सिफारिसमा जुटेन सहमति,"(काठमाडौं)सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोगमा पदाधिकारी सिफारिसका लागि सर्वसम्मति जुटाउन सिफारिस समिति असफल भएको छ । समितिले दुईमहिने कार्यावधि सकिने अन्तिम दिन सोमबार राति विज्ञप्ति जारी गरेर पदाधिकारी छनोटमा एकमत हुन नसकिएको बताएको हो ।दुवै आयोगमा अध्यक्षसहित ५ आयुक्त सिफारिस गर्ने मामिलामा समितिका सदस्यबीच मत बाझिएको थियो । विशेषगरी सत्य निरुपणको अध्यक्षका लागि दलबाट सिफारिस भएका सुदीप पाठकको विषयमा समिति सदस्यबीच सहमति हुन नसकेको स्रोतले बताएको छ । मानवअधिकार आयोगका पूर्वआयुक्तसमेत रहेका पाठकलाई अध्यक्षमा सिफारिस गर्न नसकिने समिति अध्यक्ष ओमप्रकाश मिश्रको अडान थियो, स्रोतले भन्यो, दलले सिफारिस गरेको भन्दा अन्तर्वार्ताबाट छानिएकालाई नियुक्ति सिफारिस गर्ने प्रस्ताव मिश्रले गरेका थिए । उनले सत्य निरुपणको अध्यक्षमा सर्वोच्च अदालतका पूर्वरजिस्ट्रार काशीराज दाहाललाई छान्ने प्रस्ताव राखेका थिए । तर अन्य सदस्यले सहमति जनाएनन् । समितिमा बहुमत र अल्पमतको अवस्था बनेपछि सहमति हुन नसकेको हो । बहुमतका आधारमा निर्णय गर्दा दूरगामी असर पर्न सक्ने उल्लेख गर्दै समितिले पदाधिकारी सिफारिसका लागि अर्को समिति गठन गर्न सरकारलाई अनुरोध गरेको छ । आयोगमा नियुक्त हुने अध्यक्ष तथा सदस्य नियुक्तिको प्रक्रियालाई थप विश्वसनीय र स्वीकार्य बनाउनका लागि सिफारिससम्बन्धी प्रक्रिया पुनः प्रारम्भ गर्न उपयुक्त हुने देखिएको, समितिका प्रवक्ता खम्मबहादुर खातीद्वारा जारी विज्ञप्तिमा उल्लेख छ ।गत कात्तिक २ मा पूर्वप्रधानन्यायाधीश मिश्रको अध्यक्षतामा पाँच सदस्यीय समिति गठन गरिएको थियो । समितिले १ सय ५७ जनामध्येबाट ४० जना सूचीकृत गरेको थियो । सूचीअनुसार दुवै आयोगको अध्यक्षसदस्यमा अच्युतप्रसाद भण्डारी र विजयसिंह सिजापति, दुवै आयोगको अध्यक्षमा डिल्लीराज आचार्य, महेश थापा र विश्वराज कोइराला तथा सत्यनिरूपण आयोग अध्यक्षमा काशीराज दाहाल, सुदीप पाठक र शेरबहादुर केसी उम्मेदवार थिए । उम्मेदवारसँग गत बिहीबारदेखि शनिबारसम्म अन्तर्वार्ता लिइएको थियो । हामीले अन्तिमसम्म सहमतिको प्रयास गर्यौं तर सम्भव भएन, समितिका एक सदस्यले भने, अन्तर्वार्तामा योग्य भनेर छानिएकालाई पठाए दलहरूले नमान्ने र दलले भनेकोलाई छान्दा योग्यहरू पाखा लाग्ने भएपछि सिफारिसमा एक मत हुन नसक्नु स्वाभाविक पनि हो । दलहरूले भनेको व्यक्ति नपठाए आयोगले गरेको कामको राजनैतिक स्वामित्व नरहने तर्क गर्दै समितिमा दुवै पक्षलाई मिलाएर सिफारिस गर्ने भन्ने कोणबाट छलफल भए पनि सहमति हुन नसकेको ती सदस्यको भनाइ छ । पाठकलाई अध्यक्ष बनाउन लागिएको चर्चा यसअघि नै द्वन्द्वपीडित तथा मानवअधिकारवादीबीच चल्दै आएको थियो । पाठकलाई अध्यक्ष बनाए शान्ति प्रक्रिया भाँडिन्छ, बरु समिति नै विघटन गरी नयाँ प्रक्रियामा जानुस् भनेर मैले समितिमा लिखित निवेदन नै दिएको थिएँ, मानवअधिकार आयोगका पूर्वअधिकृत श्रीराम अधिकारीले भने, आखिर त्यही निष्कर्षमा समिति पुगेछ, विवादित निर्णय गर्नुभन्दा फेरि समिति गठन गरेर सफा मनले काम अघि बढाउनु राम्रो हो ।"
निजी क्षेत्र अख्तियारको अनुसन्धानबाहिर,"(काठमाडौं)राज्यव्यवस्था तथा सुशासन समितिले भ्रष्टाचार निवारण ऐन २०५९ लाई संशोधन गर्न बनेको विधेयकमा सहमति जुटाउन गठन गरेको उपसमितिले अख्तियार दुरुपयोग अनुसन्धान आयोगलाई निजी क्षेत्रमा प्रवेश नहुने व्यवस्थामा पनि सहमति जुटाएको छ ।राष्ट्रिय सभाले भ्रष्टाचार निवारण ऐनमा अख्तियारलाई बैंक, वित्तीय संस्था, बिमा व्यवसाय गर्ने संस्था, मेडिकल कलेज र सोसँग सम्बद्ध अस्पताल, अन्य महाविद्यालय वा कलेज, सार्वजनिक सेवा प्रवाह गर्ने पब्लिक लिमिटेड कम्पनी वा नेपाल सरकार, प्रदेश सरकार वा स्थानीय तहको अनुदान प्राप्त गरी राष्ट्रिय वा अन्तर्राष्ट्रिय संस्थाबाट सञ्चालित परियोजना, निकाय वा परियोजनामा अख्तियारले छानबिन गर्न सक्ने कानुनी व्यवस्था गरेको थियो । प्रतिनिधिसभाको राज्यव्यवस्था समितिले भने त्यसलाई हटाएको छ । अख्तियारले निजी क्षेत्र आफ्नो कार्यक्षेत्रमा आउनुपर्ने माग गरेको थियो । अख्तियारले लिखित र समितिमा उपस्थित भएरै निजी क्षेत्रलाई पनि आफ्नो दायरामा ल्याउनुपर्ने अडान राखेको थियो । तर राज्यव्यवस्था समितिले निजी क्षेत्रलाई अख्तियारको अनुसन्धान दायराबाट हटाएको हो । अख्तियारको छानबिनको दायरामा नेपाल सरकार, प्रदेश सरकार वा स्थानीय तहबाट अनुदान प्राप्त गरी कुनै संस्थाले कार्यक्रम वा परियोजना सञ्चालन गरेकामा त्यस्तो कार्यक्रम वा परियोजनासम्बन्धी कामकारबाहीको हदसम्म त्यस्तो संस्था रहने राज्यव्यवस्था समितिले व्यवस्था गरिएको उपसमितिका संयोजक तथा कांग्रेस सांसद हृदयराम थानीले थानीले जानकारी दिए ।उपसमितिमा विचाराधीन भ्रष्टाचार निवारण ऐन र अख्तियार दुरुपयोग अनुसन्धान आयोग (तेस्रो संशोधन) विधेयकमाथिको छलफलमा प्रधानमन्त्री तथा मन्त्रिपरिषद् कार्यालयका कानुन सचिव फणीन्द्र गौतम, कानुन, न्याय तथा संसदीय मामिला मन्त्रालयका सचिव उदयराज सापकोटा, अख्तियार दुरुपयोग अनुसन्धान आयोगका सचिव घनश्याम उपाध्याय, पूर्वकानुनमन्त्री तथा कानुनविज्ञ माधवप्रसाद पौडेललगायत सहभागी हुँदै आएका छन् ।खरिद योजना स्वीकृत नगरी मेसिन, यन्त्र, उपकरण खरिद गर्ने कार्य भ्रष्टाचार हुने व्यवस्था पनि ऐनमा थपिएको छ । स्रोत सुनिश्चित नभई बोलपत्र आह्वान गरे भ्रष्टाचार मुद्दामा अनुसन्धान गर्नुपर्ने पनि ऐनमा उल्लेख छ । प्रचलित कानुनबमोजिम बाहेक खरिद कारबाही रद्द गर्ने वा पुनः बोलपत्र आह्वान गर्नु पनि अबदेखि भ्रष्टाचारको दायरामा आउने कानुनी व्यवस्था गरिएको छ । उपसमितिबाट पारित भएको विधेयकको प्रतिवेदन राज्यव्यवस्था समितिको पुस ३ मा बस्ने बैठकमा पेस गरिनेछ । उक्त बैठकले पनि यो व्यवस्था पारित गरेमा प्रतिनिधिसभामा विधेयक सम्बन्धमा समितिले तयार पारेको प्रतिवेदन पेस हुनेछ । यसैबीच अख्तियारले अदालतको अनुमतिबिनै निजी व्यक्तिको कम्प्युटर वा अन्य विद्युतीय साधनको संरचना वा प्राणालीमा पहुँच पाउने भएको छ । सरकारी अधिकारीलाई कुनै व्यक्ति भ्रष्टाचारमा संलग्न रहेको आशंका भए त्यस्ता व्यक्तिको टेलिफोन अदालतको अनुमति लिएर इन्टरसेप्सन गर्न पाउने र कम्प्युटर वा अन्य विद्युतीय साधनलाई अदालतको अनुमतिबिनै पहुँचमा लिन सक्ने व्यवस्था राख्ने सहमति उपसमितिले जुटाएको हो । उपसमितिले तयार पारेको प्रतिवेदन समितिबाट पास भई प्रतिनिधिसभा र राष्ट्रिय सभाबाट स्वीकृत भए अदलतको अनुमति लिएर अनुसन्धान अधिकारी ले भ्रष्टाचारको आशंका भएकाको टेलिफोन वा सञ्चारमाध्यमको विवरण प्राप्त (इन्टरसेप्सन) गर्न सक्नेछ । भ्रष्टाचार निवारण ऐनमा विशेष अनुसन्धान विधि र नवीन प्रविधि अवलम्बन गर्न सक्ने नयाँ व्यवस्था थपिएको हो । उपसमितिबाट पारित भएको यस प्रतिवेदनमा व्यवस्थामा अनुसन्धान अधिकारीले यस ऐनबमोजिम कसुरको अनुसन्धान गर्दा देहायका विशेष अनुसन्धान विधि र नवीन प्रविधिको प्रयोग गर्न सक्नेछ भन्ने व्यवस्था थपिएको हो । जसमा नियन्त्रित अनुसनधान विधि, गुप्त अनुसन्धान कारबाही गर्न सक्ने उल्लेख छ । अदालतको अनुमति लिई टेलिफोन वा सञ्चार माध्यमको विवरण प्राप्त गर्ने र कम्प्युटर वा अन्य विद्युतीय साधनको संरचना वा प्रणालीमा पहुँच पुर्याउन सक्ने नयाँ कानुनी व्यवस्था गर्न लागिएको हो ।टेलिफोन वा सञ्चार माध्यमको विवरण प्राप्त (इन्टरसेप्सन) गर्न अदालतबाट अनुमति लिएको कुरा गोप्य रहने विज्ञहरूले बताएका छन् । आफ्नो फोन सरकारी अधिकारीले सुन्न र त्यसको विवरणमा सरकारी अधिकारीले पहुँच पुर्याउन अदालतबाट अनुमति लिएको कुरा अदालत र अख्तियारले गोप्य राख्ने व्यवस्था गर्न लागिएको हो । कुनै शंकित व्यक्तिको कम्प्युटर वा अन्य विद्युतीय साधनको संरचना वा प्रणालीमा सरकारी अधिकारीले पहुँच पुर्याउन अदालतबाट अनुमति लिनुपर्ने व्यवस्था राखिएको छैन ।छलफलका क्रममा उपस्थित सरकारी अधिकारी र कानुन विज्ञले दिएको सल्लाहअनुसार नै इन्टरसेप्सन र कम्प्युटर वा विद्युतीय साधनको संरचना वा प्रणालीमा पहुँच गर्न पाउने कानुनी व्यवस्था प्रस्ताव गरिएको उपसमितिका संयोजक थानीले बताए । सम्पत्ति शुद्धीकरणलगायत अन्य कानुनमा पनि त्यस्तो व्यवस्था रहेकाले यो कानुनमा पनि राख्नुपर्छ भनेपछि उपसमितिमा छलफल गरेर उक्त व्यवस्थाहरू राखिएको थानीको भनाइ छ ।पूर्वमन्त्रीसमेत रहेका कानुनविज्ञ पौडेलले भ्रष्टाचारको कारोबार नेपालमा नभई विदेशमा हुने र त्यसको प्रमाण कम्प्युटरमा रहने भएकाले अनुसन्धान अधिकृतले पहुँच पुर्याउन पाउने कानुनी व्यवस्था गर्न लागिएको बताए ।"
एमालेलाई जग्गा दानविरुद्ध परेको रिट सर्वोच्चबाट खारेज,"(काठमाडौं)सत्तारूढ एमालेले भाटभटेनी सुपरमार्केटका सञ्चालक मीनबहादुर गुरुङबाट लिएको जग्गा दानविरुद्ध परेको रिट सर्वोच्च अदालतले खारेज गरेको छ । सर्वोच्चका न्यायाधीशद्वय अब्दुल अजिज मुसलमान र बालकृष्ण ढकालको संयुक्त इजलासले सोमबार रिट खारेज गरेको हो । राजनीतिक दलको पार्टी कार्यालय व्यापारीले बनाइदिँदा पारदर्शिता र विधिको शासनमा खलल पुग्ने भएकाले जग्गा दिन रोकिपाऊँ भनी अधिवक्ताहरू ज्ञानबहादुर बस्नेत, श्यामकृष्ण मास्के र अर्जुन थापाले एमाले र गुरुङलाई विपक्षी बनाएर रिट दायर गरेका थिए ।गत कात्तिक १२ मा रिटमा सुनुवाइ गर्दै न्यायाधीश सुनिलकुमार पोखरेलको इजलासले कुनै व्यापारीबाट आर्थिक सहयोग र चन्दा लिँदा सत्तामा रहेको दललाई फाइदा पुग्न गए त्यसले लेनदेन हुन सक्ने भन्दै तत्कालका लागि जग्गा दानमा रोक लगाएको थियो । तर, सोमबारको इजलासले व्यापारीबाट जग्गा दानमा लिई भवन बनाउने कार्य प्रथम दृष्टिमा नै कानुनअनुकूल नरहेको भन्ने यसअघिको आफ्नै अडान र अल्पकालीन अन्तरिम आदेशलाई पनि खारेज गरेको छ । गुरुङले एमालेको कार्यालय बनाउन कीर्तिपुरमा १० रोपनी १४ आना जग्गा दान दिएका हुन् । उक्त जग्गामा गत असोज २५ मा एमाले अध्यक्ष तथा प्रधानमन्त्री केपी शर्मा ओलीले पार्टी कार्यालयको भवन शिलान्यास गरेका थिए । पार्टी कार्यालय पनि गुरुङले नै बनाइदिने भएका छन् । जसको विपक्षी दलदेखि नागरिक समाजसम्मले विरोध गरेका थिए भने एमालेभित्रै असन्तुष्टि चुलिएको थियो । जग्गा दानविरुद्धको रिट निवेदनलाई कात्तिक १ मा सर्वोच्चका रजिस्ट्रार भद्रकाली पोखरेलले दर्ता गर्न नमिल्ने भन्दै दरपीठ गरेका थिए । निवेदकहरूको हकदैया स्थापित हुन नसक्ने तर्क रजिस्ट्रारले गरेपछि निवेदकहरू इजलास पुगेका थिए । न्यायाधीश तिलप्रसाद श्रेष्ठको इजलासले रजिस्ट्रारको दरपीठ आदेशलाई बदर गर्दै रिट दर्ता गर्न आदेश दिएको थियो ।रिटमा गुरुङविरुद्ध दुइटा मुद्दा अदालतमा विचाराधीन रहेका र अदालतबाट दोषी ठहरसमेत भएकाले उनीबाट दान लिनु अनुचित भएको जिकिर गरिएको थियो । ललिता निवास प्रकरणमा गुरुङ दोषी ठहर भएका थिए । विशेष अदालतले उनलाई २ वर्ष कैद र ८० लाख रुपैयाँ जरिवानासहित जग्गा जफतको फैसला गरेको थियो । उक्त प्रकरणमा २ करोड ४६ लाख धरौटी तिरेर मुद्दा खेपिरहेका गुरुङबाट सरकारको नेतृत्व गरिरहेको पार्टीले कार्यालय निर्माणका लागि दान लिँदा स्वार्थ बाझिने निवेदनमा उल्लेख थियो । सरकारवादी रहेको मुद्दाका आरोपीले त्यही सरकार चलाइरहेको एमालेलाई हालको बजार मूल्यअनुसार एक अर्बभन्दा माथिको जग्गा दिनु र एमालेले लिनु स्वार्थ बाझिन्छ कि बाझिन्न ?, रिटको प्रश्न थियो, ललिता निवासको जग्गा लिएर फिर्ता दिएको भनेर जोगिएका अर्थमन्त्री विष्णु पौडेलसहित सरकार चलाइरहेको पार्टी र एकपल्ट पक्राउ परेर अझै मुद्दा खेपिरहेका मीनबहादुर गुरुङबीच यसरी लेनदेन हुनु अनैतिक मात्रै हुन्छ कि गैरकानुनी पनि हुन्छ ? प्रधानमन्त्री नै स्वार्थ समूहको प्रभावमा परेपछि कानुनको शासन र सुशासनमा कस्तो असर पर्छ ?कात्तिक १२ मा न्यायाधीश पोखरेलको इजलासले उक्त दान लिनेदिने कार्यले क्विड प्रो किओ को अवस्था सिर्जना हुन सक्ने भएकाले तत्कालका लागि रोक्न आदेश गरेको थियो । ल्याटिन शब्द क्विड प्रो किओ को कानुनी अर्थ हुन्छ फाइदा हुने गरी लेनदेन गर्नू । सत्तामा रहेको दललाई फाइदा हुने, पारदर्शिता नहुने, निर्वाचनलगायत प्रक्रिया प्रभावित भई क्विड प्रो किओ को अवस्था सिर्जना हुन सक्ने अवस्थासमेतको आलोकमा सुविधा सन्तुलनको दृष्टिले अन्तरिम आदेशको छलफलबाट टुंगो नलागुन्जेलसम्म निवेदन दाबीबमोजिम विपक्षीहरूबीच दान लिएको भनिएको १० रोपनी १४ आना जग्गादान लिई हक हस्तान्तरण लगायतको कामकारबाही नगर्नूनगराउनू आदेशमा भनिएको थियो । त्यसयता लगातार हेर्न नभ्याइने सूचीमा परेको रिट मंसिर २८ मा न्यायाधीशहरू अब्दुल अजिज मुसलमान र बालकृष्ण ढकालको इजलासमा परेपछि दुई दिनसम्म बहस भएको थियो । इजलासले रिट निवेदन खारेज हुने आदेश गरे पनि त्यसको कुनै लिखित पाठ भने दिएको छैन ।"
डिनको योग्यता र गरिमालाई ओझेल पार्ने दलीय हस्तक्षेप,"विश्वविद्यालयका जिम्मेवारीमा नियुक्तिको आधार ः योग्यता कि भागबन्डा भन्ने प्रश्न यसपालि जबर्जस्त बनेको थियो, त्रिवि कार्यकारी परिषद्को शनिबारको बैठकले फेरि सिद्ध गरिदिएको छ योग्यताको बहस हुँदै गर्छ, तर विश्वविद्यालय चल्ने त दलीय भागबन्डामा नै हो । विश्वविद्यालयका जिम्मेवारीमा दलीय भागबन्डा अति भयो भनेर आलोचनापछि अब योग्यतामा आधारित प्रणाली (मेरिटोक्रेसी) का आधारमा नियुक्ति हुने प्रचलन बस्छ कि भन्ने अपेक्षा थियो । त्यसैले घोषितअघोषित संघर्षका कारण असारदेखि रिक्त पदमा नियुक्ति हुन सकेको थिएन । तर योग्यताको कदर हुने झिनो आशालाई पनि दलीयतन्त्रले खण्डित गरिदिएको छ । दलीय बन्डाका आधारमा पाँच अध्ययन संस्थान र तीन संकायमा डिन, दुई अनुसन्धान केन्द्र र एक निर्देशनालयमा निर्देशक नियुक्त भएपछि उही बदनाम प्रथाले निरन्तरता पाएको हो । जबकि विश्वविद्यालयजस्तो प्राज्ञिक संयन्त्रको नेतृत्वदायी भूमिकामा हुने व्यक्ति सम्पूर्ण सम्मानको हकदार हुनुपर्ने हो । तर, खुल्लमखुल्ला सामाजिक सञ्जालबाट पार्टीका नेताहरू नै पक्षविपक्षमा उभिँदा नियुक्ति पाउने व्यक्तिको योग्यता र गरिमालाई पनि क्षतिग्रस्त बनाइरहेको छ ।त्रिविमा ८ डिन र १८ क्याम्पस प्रमुख पद गत असारदेखि नै रिक्त थिए । ती पदमा खुला प्रतिस्पर्धाबाट नियुक्ति गर्ने उद्देश्यले छनोट तथा सिफारिस समिति गठन गरेर आवेदन माग गरिएको हो । छुट्टाछुट्टै सिफारिस समितिले कार्यविधिअनुसार ३३ जनाको नाम सिफारिस गरेका थिए । तर नियुक्ति प्रक्रिया भने लम्बिइरहेको थियो किनकि उपकुलपतिको अध्यक्षतामा त्रिविका रेक्टर, रजिस्ट्रार, मनोनीत डिन र प्राध्यापक गरी ७ जना रहेको कार्यकारी परिषद्मा नै विवाद भयो । सिफारिस समितिले दिएका तीन नाममध्ये पहिलो नम्बरमा रहेकालाई नियुक्त गर्ने वा तीनमध्ये एकलाई गर्ने भन्नेमा मतभेद थियो । तीनमध्ये जोकसैलाई नियुक्त गर्न नसकिने होइन । तर, यो प्रक्रियामा कार्यकारी परिषद्का सदस्यहरूभन्दा दलका नेताहरूले सामाजिक सञ्जालमा जेजस्तो बहस मच्याए, त्यसले नै प्रस्ट पार्यो कि नियुक्तिको असली अधिकार कार्यकारी परिषद्मा होइन, दलका कार्यालयमा निहित छ । डिन र निर्देशक नियुक्त गरिएपछि त्यही तथ्य प्रमाणित भएको छ । विश्वविद्यालयमा डिनलाई शक्तिशाली जिम्मेवारीको पद मानिन्छ । सम्बन्धित अध्ययन संस्थान तथा संकायको शैक्षिक र प्रशासनिक क्षेत्रमा डिनको प्रत्यक्ष नेतृत्व हुन्छ । कलेजहरूको सम्बन्धन, सिट संख्याको निर्णय प्रक्रियामा उनकै निर्णायक भूमिका हुन्छ । डिन कार्यालयले नै मातहतका कलेजहरूको नियमन र नियन्त्रण गर्छ, सहायक डिन र क्याम्पस प्रमुखको नियुक्तिको सिफारिस गर्छ । त्रिविको संसद् भनिने सिनेटको सदस्य हुने भएकाले विश्वविद्यालयको नियम बनाउने ठाउँमा पनि डिनको भूमिका रहन्छ । दुई जना डिन त कार्यकारी परिषद्को सदस्य पनि हुन्छन् । तर यी सबै भूमिका व्यक्तिविशेषको प्रभाव स्थापित गर्न होइन, विश्वविद्यालयलाई जीवन्त बनाउन तोकिएका जिम्मेवारी हुन् । तर, यही संवेदनशील उद्देश्य नजरअन्दाज हुँदै गएको छ । बरु दलीय प्रतिष्ठाको विषय बन्दै गएको छ । परिणामतः डिनको कार्यक्षमताभन्दा पनि कुन दल निकट हो भन्ने विषयले बढी महत्त्व पाउन थालेको छ । स्वाभाविक प्रक्रियाबाट नियुक्ति हुँदा सम्बन्धित व्यक्तिको विश्वसनीयता र स्वीकार्यता बढी हुन्थ्यो । तर, दलीय हस्तक्षेप हुँदा नियुक्ति पाउने व्यक्तिको बृहत् व्यक्तित्व नै खुम्चिन्छ । यो सबैको सरोकारको विषय हो किनकि त्रिविको खस्किँदो साखको प्रमुख जिम्मेवार दलीय भागबन्डा नै हो भन्नेमा आम सहमति छ । तर यसप्रति संवेदनशील भएर सुधारका लागि संस्थागत प्रयत्न हुन सकेन । पछिल्लो नियुक्ति प्रकरणले त्रिविका सुधारको सम्भावना कति चुनौतीपूर्ण छ भन्ने प्रस्ट भएको छ । यही प्रवृत्ति कायम रहे त्रिविको शैक्षिक र प्राज्ञिक छवि झन् धूमिल हुने निश्चित छ । तसर्थ त्रिविको छवि सुधार गर्नका लागि राजनीतिक दल तथा सरोकारवाला व्यक्ति तथा संस्थाको विशेष जिम्मेवारीबोध र अग्रसरता आवश्यक छ ।भागबन्डा हुँदाहुँदै पनि सुधार नै नभएको भने होइन । विगतमा त दल र दलनिकट प्राध्यापक संगठनले नै डिनको सिफारिस गर्थे । त्यही आधारमा नियुक्ति हुन्थ्यो । अहिले कम्तीमा प्राध्यापकहरूबीचमा प्रतिस्पर्धा भयो । आगामी दिनमा त्रिविको शैक्षिक र प्राज्ञिक वातावरण सुनिश्चित गर्न, क्षमतावान् व्यक्तिले जिम्मेवारी पाउने प्रणाली संस्थागत गर्न नियुक्ति प्रक्रियामा व्यापक सुधार आवश्यक छ । त्यसका लागि नियुक्तिसम्बन्धी कानुनदेखि नियमावलीसम्म सुधार आवश्यक छ । सिफारिसको पहिलो नम्बरमा पर्नेलाई नियुक्ति गर्ने हो भने सोहीअनुसारको कानुन र नियमावली बनाउनुपर्छ । त्रिविकै उपकुलपति सिफारिसका लागि गठित समितिले गरेको सिफारिसमा अहिलेका उपकुलपति केशरजंग बराल स्वयं दोस्रो नम्बरमा थिए । तर उनलाई नियुक्त गरिएको विषय पनि यहाँ स्मरणीय छ । यस प्रक्रियालाई नियन्त्रित खुला प्रतिस्पर्धा भन्दै आलोचना पनि भएको थियो । यद्यपि, त्यसले एक चरण सुधार गरेको हो । डिन नियुक्तिमा आइपुग्दा बहसमा दलका नेताहरू सहभागी भएपछि र उनीहरूले भनेजस्तै भएपछि थिति बलियो कि व्यक्ति भन्ने प्रश्न उठेको हो । तर अहिलेसम्मको सुधारलाई व्यवस्थित र विधिसम्मत बनाउने हो भने भविष्यको बाटो सुधारोन्मुख छ । साथसाथै, छनोट समिति बनाउने विधि पनि तयार गर्नुपर्छ । अहिले कार्यकारी परिषद्ले समिति गठन गर्ने प्रचलन छ । समितिले सिफारिस गर्नुअघि सम्बन्धित प्राध्यापकमाथि आम बहस हुने स्थिति बनाउनुपर्छ । सार्वजनिक सुनुवाइ अथवा उजुरी गर्न पाउने व्यवस्था हुनुपर्छ । व्यक्तिको स्वार्थको द्वन्द्व, विगतको कार्यसम्पादनमाथि उठेको प्रश्नमाथि सवालजवाफ हुने स्थिति बन्नुपर्छ । कोही किन पहिलो, दोस्रो वा तेस्रो नम्बरको सिफारिसमा पर्यो भनेर अंकसहित सार्वजनिक गर्ने विधि बसाल्न सकिन्छ । अंक दिने प्रणालीमा पनि सुधार गर्नुपर्ने हुन्छ । तजबिजमा दिने अंकहरूलाई घटाएर अनुसन्धान तथा प्रशासनिक अनुभवलाई थप महत्त्व दिनुपर्छ । यस्ता शैलीले सिफारिस प्रक्रियालाई पारदर्शी बनाउँछ । प्रक्रिया जति बढी पारदर्शी हुन्छ, उति विश्वसनीय र स्वीकार्य पनि हुन्छ । अन्ततः त्रिविकै शैक्षिक र प्राज्ञिक छवि बलियो बन्छ । दलहरूले पनि व्यक्तिव्यक्तिमा चासो राख्नेभन्दा पनि विधि बनाउने र विधिमा विश्वास गर्ने अभ्यास बसाल्नुपर्छ ।"
युवाले किन छाड्दै छन् देश ?,"पुरुषोत्तम घिमिरे, जोरपाटी, काठमाडौं"
पत्रकार महासंघमा महिला नेतृत्वको सन्देश,"गोपाल देवकोटा, जोरपाटी, काठमाडौं"
राष्ट्रहितमा राज्यको भूमिका,"कान्तिपुरमा मंसिर ३० गते प्रकाशित गोपाल खनालको लेख चीनमा देखिएको राष्ट्रिय शक्ति ले सकारात्मक राष्ट्रिय नीतिलाई चरितार्थ गरिदिएको छ । दुई ठूला दल नेपाली कांग्रेस र नेकपा एमालेको सुझबुझपूर्ण आन्तरिक गृहकार्यले जुटाइदिएको सहमति र अन्तर्राष्ट्रिय सम्बन्धमा नेपालको हितलाई प्राथमिकतामा राखी छिमेकी देशसँगको सम्झौता अत्यन्त जिम्मेवारीपूर्ण देखिएको छ । भनिन्छ, जननी जन्मभूमिश्च स्वर्गादपि गरीयसी अर्थात् आफू जन्मेको देश स्वर्गभन्दा पनि प्यारो हुन्छ । त्यसैले नेताहरूले आफ्नो देशको हितमा रहेर काम गर्नु उपयुक्त हुन्छ । अन्य देशको भ्रमण गर्दा पनि साझा दस्ताबेजको संरचनाभित्र बसेर द्विपक्षीय र बहुपक्षीय सम्बन्धलाई अघि बढाउनुपर्छ । जब सरकार बलियो हुन्छ, आत्मविश्वास हुन्छ तब मात्र सरकारले राष्ट्रिय हितलाई केन्द्रमा राखेर छिमेकीलगायत समग्र वैदेशिक शक्तिसँग अडानसहित सम्झौता गर्न सक्छ । त्यसैले सरकारमा बस्ने व्यक्ति अभिभावक हुन्, दूरगामी हुनुपर्छ । उनीहरूले अभिभावकत्व निर्वाह गर्न कदापि चुक्नु हुँदैन । जयराम चापागार्इं, नागार्जुन५, काठमाडौं"
बीआरआई सम्झौताको कानुनी पक्ष,"प्रधानमन्त्री केपी शर्मा ओलीको चीन भ्रमणका क्रममा भएको फ्रेमवर्क फर बेल्ट एन्ड रोड कोअपरेसन सम्झौता सार्वजानिक भइसकेको छ । सम्झौताको धारा ६(४) मा यो सम्झौता अन्तर्राष्ट्रिय सन्धि होइन भन्ने उल्लेख छ । साथै यसले अन्तर्राष्ट्रिय कानुनअन्तर्गत कुनै अधिकार र दायित्व जन्माउँदैन पनि भनिएको छ । किन यसो भनिएको हो ? कसैले यो सम्झौतालाई महान् उपलब्धि र ऐतिहासिक प्रशंसायोग्य भनेका छन् । कसैले यसलाई ऋणको भार बोकाउने सम्झौता भन्दै छन् । तर, न त यो सम्झौता ऐतिहासिक नै हो, न नेपाललाई ऋणको भारी नै बोकाएको छ । दुवै सही होइन ।सम्झौताबाट नेपालले न केही पाएको छ न त गुमाइएको नै । चीन जानुअगाडि प्रधानमन्त्रीले नेपालले ऋण लिँदैन, अनुदान पाए लिन्छ भन्नुभएको थियो । त्यो भाषण सुन्दा सम्झौतामा सूचीकृत १० आयोजनाहरू चीनले अनुदानमा बनाइदिने र टर्न की प्रोजेक्ट सरह चीनले साँचो सरकारको हातमा हालिदिन्छ भन्ने शैलीमा प्रचारबाजी गरिएको थियो । तर, सम्झौता हेर्दा हात्ती आयो, हात्ती आयो फुस्सा रहेछ । सम्झौताबाट १ डलर पनि पाएको छैन । बरु भविष्यमा वार्ता हँॅुदा अनुदानको कुरा नगर्नू, ऋण हो भने कुरा गरौं भन्ने सन्देश दिएको देखिन्छ ।प्रधानमन्त्री संविधानको धारा ७५ अनुसार नेपालको कार्यकारी अधिकार सम्पन्न व्यक्तित्व हुन् । धारा २७८ (१) अनुसार नेपालका तर्फबाट विदेशी राष्ट्रसँग सन्धि गर्न सक्ने हैसियत राख्छन् । भियना कन्भेन्सन अन ल अफ ट्रिटिज को धारा ७ (२) अनुसार फुल पावर छ । पदले नै स्वतः फुल पावर को हैसियत प्राप्त व्यक्तिको नेतृत्व टोलीले गरेको सम्झौतामा नेपालमा उठाइएका पोखरा विमानस्थल निर्माणको ऋण माफी हुन सकेन । अनुदान दिने कुरा पनि भएन । त्यसैले सम्झौता सफल हो कि होइन आफैं बोल्छ । प्रधानमन्त्री ओलीले काठमाडौंको दरबारमार्गमा एमालेको सरकारी जुलुस लाई सम्बोधन गर्दा पनि नेपालले ऋण लिन्न अनुदान मात्र लिन्छ भनेर दोहोर्याउनुभएको थियो । प्रधानमन्त्रीको उक्त भाषणको चीनका राजदूतले असहमति प्रकट गरेका थिए । सायद नेपालले अनुदान माग्छ भनेर हो कि ? कूटनीतिक भाषामा ठाडै हुँॅदैन भनिन्न । त्यसैले सम्झौतामा ऋण र अनुदान भन्ने शब्द नै नराखी धारा ५(४) मा आयोजना पहिचान गरेपछि आयोजानैपिच्छे बेग्लाबेग्लै नेगोसिएसन भनिएको छ । त्यसबाट जे परिणाम निस्किन्छ त्यही गर्ने भनेर नेगोसिएसनमा काउन्टर प्रपोजल को रूपमा नेपालको मागमा मुख टाल्ल धारा ५(४) राखिएको त होइन ? छलफलमा सम्झौताको माइन्युट खडा भयो होला । होइन भने ऋण नलिने, अनुदान भए लिने कुरा काठमाडौंको भाषणमा मात्र सीमित रह्यो । प्रधानमन्त्रीले अनुदानको कुरा उठाउने आँट गर्न सक्नुभएनछ ।यो घटनाले पञ्चायतकालको २०२७०२८ सालतिरको भारतसँग व्यापार तथा पारवाहन सन्धिमा भएको नेगोसिएसनको घटना र नेपाली टोली भारतसँगको अन्य विषयको नेगोसिएसनमा जाँदा भारतका नेताहरूले भनेको भनिएको त्यो बेलाको कुरा पनि सम्झनुपर्छ । त्यतिबेला व्यापार तथा पारवाहन सन्धि छुट्टाछुट्टै हुँदैनथ्यो । सन्धिको अवधि समाप्त भएपछि स्वतः नवीकरण नहुने पुनः नेगोसिएसनमा बस्नुपर्दथ्यो । त्यतिबेला आजको जस्तो विद्युतीय सञ्चारमाध्यम थिएन । फोनबाट कुरा गर्नुपर्थ्यो । एक पटक नेगोसिएसनमा कुरा मिलेन । नेपाली टोलीलाई सिंहदरबारको निर्देशन चाहियो । निर्देशनका लागि नेपाली टोली नेपालको जहाजबाट काठमाडौं आयो । जहाजलाई तैनाथ राखेर सिंहदरबारबाट निर्देशन लियो । त्यसकै केही घण्टामै नेगोसिएसनलाई निरन्तरता दिन दिल्ली उडेको थियो । त्यतिबेला बराबरको हैसियत र पारवाहन नेपालको अधिकार भनेर डटेर नेगोसिएसन हुन्थ्यो । अब त्यस्ता कुरा इतिहास भए ।अर्को घतलाग्दो कुरा, कुनै एउटा विषयमा भारतमा निगोसिएसन गर्न नेपाली टोली गएको थियो । भारतका तीन पूर्वप्रधानमन्त्रीहरूसँगको भेटमा नेपाली टोलीलाई भारतचाहिँ नमाग अरू जे माग्छौं माग, लैजाऊ भनेको समाचारमा पढिएको थियो । तर बीआरआई फ्रेमवर्क एग्रिमेन्टको धारा ५(४) ले बितेका ती दिनका घटनालाई सम्झिनुपर्छ । चीनसँग ऋण नलिने अनुदान मात्र लिने नेपालको औपचारिक घोषित नीति बनेको थियो । यसबारे मन्त्रिपरिषद्बाटै निर्णय भएको हो । तर गहिरिएर विचार गर्ने हो भने अरूले दिने कुरामा ऋण लिन्न सित्तैमा देऊ भन्नु माग्नेलाई तातो भात भन्ने उखानजस्तै हो । यसलाई अव्यावहारिक मान्नुपर्छ । नेपाली कांग्रेसको यी कुरा गलत हुन् । कुनै पनि देशसँगको नेगोसिएसन मा बराबरी र पोजिसन अफ स्ट्रेन्थ का आधारमा हुनुपर्छ भन्ने सम्झौताको मान्य सिद्धान्त हो । ऋण नलिने अनुदान मात्र लिने भन्ने नेपालको कुरा हो तर मान्ने नमान्ने चीनको कुरा हो । तर कुरा त उठाउनुपर्थ्यो नि ? फ्रेमवर्क एग्रिमेन्टमा अनुदान र ऋण शब्दै छैन । एडस् शब्दले प्रधानमन्त्रीले अनुदानको कुरा उठाउनै सक्नुभएन भन्ने देखिन्छ ।पूर्वी एसियाका चार देश चीन, दक्षिण कोरिया, जापान र ताइवाइका जनताहरू चाहिने कुरा मात्र बोल्ने, इमानदार, देशभक्त र काममा खटिने वर्क अल्कोहलिक हुन् । यो भनेपछि ती देशका नेताहरूका बारेमा अरू भनिरहन नपर्ला । अर्कोतर्फ हामी नेपाली ठीक उल्टो छौं । कुरा मात्र गर्ने, झूटा बोल्ने, ढाँट्ने, भ्रष्टाचार गर्न बानी परेको, विकास मतलब नभएका छौं । हाम्रो संस्कृति र परिवेशअनुसारका नेता हुनु स्वाभाविकै हो । प्रधानमन्त्रीले बारम्बार र चीनबाट फर्केलगत्तै विमानस्थलमा आफ्नो अवधि यति वर्ष र यति महिना छ भनेर पुनः केयरटेकर सरकार हो भन्ने देखाउनुभयो । यस्तो अवस्थाको व्यक्तिलाई लेमडक र केयरटेकर भनिन्छ । जुनसुकै काममा जाँदा पनि प्रधानमन्त्री ताजा ऊर्जा, विश्वास, भर, दृढता त्यस्तै आँटसहित पूर्ण अधिकार लिएर जानुपर्छ । तब उसले अर्को पक्षसँग डटेर बढ्न सक्छ । लेमडक र केयरटेकर ले सक्दैन । फ्रेमवर्क एग्रिमेन्टको धारा ५ को उपधारा (४) हेर्दा बराबरको हैसियतमा आँटिलो नेगोसिएसन भएको देखिँदैन । नेगोसिएसनमा चीनतर्फ साहसिलो आँटिलो संसारकै दोस्रो शक्तिराष्ट्र छ । हाम्रोमा एक त ऋण होइन अनुदान पाऊँ भनेर भीख माग्न जाने अर्कोतर्फ लेमडक, केयरटेकर सरहको प्रधानमन्त्री । त्यसैले मनोबल कमजोर भएर फ्रेमवर्क सम्झौताको धारा ५(४) मा चित्त बुझाएर प्रधानमन्त्री चुप बसेको जस्तो देखिन्छ । योभन्दा अगाडि भारत जाने प्रधानमन्त्रीहरूलाई नेताहरूले तपाईं कुनै सम्झौतामा हस्ताक्षर नगरीकन आउनुहोस् भन्नेहरू यस पटक किन हो कुन्नि प्रधानमन्त्री लेमडक र केयरटेकर हुँॅदा पनि केही भनेनन् । फ्रेमवर्क एग्रिमेन्ट हेर्दा अर्को कुराको पनि सम्भावना देखिन्छ । त्यो के भने, प्रधानमन्त्रीलाई चीन भ्रमणको निम्तो पारस्परिकताका आधारमा नेपाललाई महत्त्वपूर्ण देश ठानेर आएको होइन । भारतबाट निम्ता नआएपछि भारतलाई इख्याउन निम्ता मागेको र चीनले आउने भए आउनुहोस् न त भनेर गएको सार्वजनिक नै छ । यी विभिन्न कारणले गर्दा ऋण लिन्न भन्ने जुन फुर्ती नेपालमा थियो, त्यो काठमाडौंको फुर्ती चीनमा रहेन भन्ने फ्रेमवर्क सम्झौताले देखायो । बीआरआई च्यारिटी होइन, व्यापारिक ऋण हो । राजनीतिमा दयामाया भन्ने हुँॅदैन । फ्रेमवर्क एग्रिमेन्टको धारा ५(४) पढ्दा नेपालतर्फका प्रधानमन्त्रीको पाहुनाको कमजोरीको फाइदा उठाएर चीनले तपाईंले भनेको ऋण माफी हुँॅदैन हाल अनुदानको छलफल पनि गरिँदैन भनेजस्तो देखिन्छ । चीन र नेपाल सिद्धान्ततः र अन्तर्राष्ट्रिय कानुनअनुसार दुई समान देश हुन् । तर सम्झौताका प्रायः धेरै व्यवस्थाहरू नेपालका लागि शोकेस मा राखेर देखाउने खालका प्रावधानहरू हुन् । ती प्रावधानहरू यही मगन्ते प्रकृतिले गर्दा नेपालले फाइदा लिन सक्नेमा शंका देखिन्छ । सम्झौताको धारा ५ नेपाल लक्षित हुनुपर्छ । सोबाहेक अन्य धारा नेपालले फाइदा लिन धेरै मिहिनेत गर्नुपर्छ । तर आजको नेपालले सक्दैन । नेपालको सन्दर्भमा अन्य धाराका व्यवस्थाहरू हेर्दा अर्बपति धनाढ्यले एक भिखारीसँग कुनै आयोजनामा सहकार्य गरौं भनेजस्तै नहोस् । सम्झौताको धारा १ प्रस्तावना सरहको हो । धारा (२) मा सैद्धान्तिक कुराहरू हुन् । धारा (३) नेपालको लाभ होइन दायित्व हो । धारा (४) पारस्पारिकता र दुवै राष्ट्र समान सार्वभौमसत्ता हुन् भन्ने देखाउन नेपाललाई फुर्क्याइएको धारा हो । धारा (४) मा उल्लेख भएका विषयको हैसियत राख्न सक्ने सम्पन्न नेपाल आज भइदिएको भए नेपालले अनुदान आशै गर्नुपर्ने थिएन । नेपालका लागि यी व्यवस्थाहरू गरिबका लागि सिसीभित्रको लालमोहन हो । नेपालका लागि यी व्यवस्था पालना गर्न स्रोत र साधन सम्पन्न हुनुपर्छ । सम्झौताका यी व्यवस्था मात्र लागू भए पनि नेपाल सुध्रिन्छ । कर्मठ, लगनशील र इमानदार सरकार हुने हो भने यी व्यवस्थाबाट नेपालले फाइदा लिन सक्छ ।सूचीकृत गरिएका १० आयोजनाहरू ऋणबाट पनि फाइदा लिन सकिन्छ । धारा ५(४) ले अनुदानका सम्बन्धमा हामीले तपाईंको अनुदानको प्रस्तावको काउन्टर प्रस्तावमा अनुदान शब्द राखेनौं त्यसको सट्टा सम्झौतामा एडस् भन्ने शब्द राखेका छौं । एडस् शब्द नेपालले पनि मानेकै हो । एडस् भनेको अनुदान मात्र होइन ऋण पनि हो । हामी ऋण दिन तयार छौं, तर अनुदान होइन भन्ने ठाउँ देखिन्छ । धारा ५(४) मा नेगोसिएसन लाई जोड दिएको कारण नै यही हुन सक्छ । धारा ५(४) ले अनुदान होइन ऋण चीनको नीति भन्ने बुझ्नुपर्छ ।नेगोसिएसनमा अर्को कमजोरी पनि भन्न सकिन्छ । बीआरआई आफैं खराब होइन । बीआरआई ऋणमा ब्याजदर र ऋण लिएपछि खर्च गर्दा ठेकेदार छनोट र मालसामान प्राप्ति गर्ने व्यवस्था ऋण लिने देशका लागि घातक बन्ने धेरै सार्वजानिक माध्यममा प्रकाशित भएकै हुन् । यसबारे फ्रेमवर्क एग्रिमेन्ट मा कुरा उठाउन सकिन्थ्यो । सो कुरा गर्दा श्रीलंका र पाकिस्तान सम्झिनुपर्छ । श्रीलंकाको चीनको लगानीको हम्बनटोटा पोर्ट ऋण तिर्न नसकेका कारण चीनले आफ्नै स्वामित्वमा ९९ वर्ष चलाउने भन्ने सार्वजानिक छ । यो हेर्दा श्रीलंकासँगको त्यो सम्झौतामा ऋणको साँवाब्याज तिर्न नसकेमा आयोजना नै कोल्याटर अर्थात धितो सुरक्षण मानिने सम्झौताको सर्त रहेछ कि ? भन्ने जस्तो देखिन्छ । के हो, थाहा छैन । नेपालका सन्दर्भमा भविष्यमा यदि यही हो भने नेपालले बीआरआईअन्तर्गत ऋण लिने भयो र ऋण तिर्न नसक्ने लिएको आयोजना नै धितो सुरक्षण मा परिणत हुने हो भने संविधानको धारा २८९(४) ले त्यस्तो सम्झौता संविधानविपरीतको हुन्छ । त्यस्तो सम्झौता गर्नै सकिँदैन । त्यसतर्फ विचार पुगोस् । अर्को घटना, पाकिस्तानको चाइनापाकिस्तान इकोनोमिक कोरिडोर अर्थात् सिपेक को आजको अवस्थातर्फ पनि ध्यान जाओस् । सिपेक बाट पाकिस्तानले केही पाएन । चीनले आफ्नो स्वार्थ प्राप्त गर्यो भनिन्छ । पाकिस्तानी जनताको विरोध छ किनभने सिपेक अन्तर्गत ऋण पाकिस्तानले बोकेको छ । ग्वादार बन्दरगाहसम्म चीन पुग्छ । तर सिपेकमा प्रयोग हुने सम्पूर्ण सामान चीनमा बनेको, जनशक्तिलगायत विज्ञ ठेकेदार सबै चीनबाट आउने कारण पाकिस्तानले न घरेलु मालसामान न जनशक्ति प्रयोग गर्न पायो । त्यसैले पाकिस्तानले दुःख पाएको मिडिया रिपोर्टहरूमा पाइन्छ । नेपालले विचार गर्नुपर्छ । बीआरआई दोस्रो युद्धपछिको मार्लस प्लान र च्यारिटी होइन । व्यापार गर्ने संस्था हो । श्रीलंका र पाकिस्तानलाई ठूलो आर्थिक संकट पर्दा पनि चीनले ऋण माफी गरेन । विश्व बैंकको भर पर्नुपर्यो । यी कुरालाई ध्यानमा राखेर नेपालले बीआरआई सम्झौताको धारा ५(४) अन्तर्गत हुने भविष्यमा नेगोसिएसनमा चीनसामु लम्पसार पर्यो भने नेपाल श्रीलंका र पाकिस्तान बन्नेछ । ऋण सम्झौताअन्तर्गत ऋण खर्च गर्न जसलाई लोन डिसबर्समेन्ट भनिन्छ । यस विषयमा भारतको सर्वोच्च अदालतको एउटा मुद्दा छ । भारतको सर्वोच्च अदालतले दातृ संस्थाको ऋण लिएर आयोजना सञ्चालन गर्दा घरेलु कानुन होइन, दातृ संस्थाको कानुन लागू गर्नु असंवैधानिक हुँदैन भनेको पनि छ । नेपालको असंलग्न परराष्ट्र नीति र चीनको छिमेकीपनले गर्दा पनि अन्य राष्ट्रको बहकाउमा लागेर बीआरआईबाट ऋण नलिने भनेर अनावश्यक फुर्ती र घमण्ड देखाउन हुँदैन । जताबाट भए पनि आर्थिक स्रोत जम्मा गरेर चाँडो देश विकास हुनुपर्छ । बीआरआईलगायत जुनसुकै देशसँग ऋण लिने सम्झौता गर्दा गति छाडेर लम्पसार पर्न हुँदैन । नेपालका दल यस्ता छन् एउटा दल दक्षिणतर्फ उग्र बफादार र अर्को दल उत्तरतर्फ उग्र बफादार । विदेशतर्फको बफादारिताले देश र जनतालाई असर गर्छ । त्यसैले पछि गएर चीनसँग ऋण लिने भए पनि ऋण खर्च गर्दा नेपालको कानुन सार्वजानिक खरिद ऐनलगायत अन्य सम्बद्ध कानुन लागू हुने र ब्याजदर पश्चिमा दातृ राष्ट्रको जस्तो हुने गरी नेगोसिएसन गरेर मनाउन सकियो भने बीआरआईको ऋणलाई कानुनी रूपले लिन्नँ भन्नुपर्ने कुनै कारण देखिँदैन ।सम्झौताको ५(४) को अवस्था जुनबेला सूचीकृत गरिएका १० आयोजनाहरू बीआरआईसँग छुट्टै नेगोसिएसन गरेर अगाडि बढाइन्छ त्यतिबेला हुने कुराहरू हुन् । तर नेपाली जनताले बिर्सनु हुँॅदैन यी कुराहरू त्यतिबेला गठन हुने सरकार र नेगोसिएसन टोलीमा भरपर्छ । यदि त्यतिबेलाको सरकार उत्तरतर्फको उग्र बफादारी पर्यो र उसले नेगोसिएसन टोली पनि उत्तरतर्फको उग्रबफादारी छान्यो भने नेपालले चर्को ब्याजदर र नेपाली विज्ञ ठेकेदार, नेपाली सामान निष्क्रिय हुनेछन् । त्यसैले नेपाली चनाखो रहनैपर्छ ।आजको दिनसम्म बीआरआई सम्झौताले नेपाललाई कुनै ऋण बोकाएको छैन र भविष्यमा पनि ऋण लिन्छौं भनेर प्रतिबद्धता जनाएको छैन । लिने नलिने सबै कुरा नेपाललाई नै छाडेको छ । त्यस कारण चीन चिढिने गरी यसमा बढी विवाद नगर्नु नै नेपालका लागि हित हुनेछ ।"
बहुउद्देश्यीय जलस्रोत आयोजनाको विकास यात्रा,"जलस्रोत विकासका फाइदाअन्तरजलाधार जलपथान्तरण आयोजना प्रायः दुई प्रदेशसँग जोडिएका छन् । जलपथान्तरण एउटा प्रदेशबाट भए तापनि यसको फाइदा अर्को प्रदेशमा हुने देखिन्छ । जस्तैः भेरीबबई डाइभर्सनमा भेरीको पानी बबईमा पथान्तरण गर्ने सम्पूर्ण संरचना र पावरहाउस कर्णाली प्रदेशमा रहे पनि सिँचाइको फाइदा लुम्बिनी प्रदेशमा प्राप्त हुन्छ । सुनकोशीमरिन डाइभर्सनमा पनि मुख्य डाइभर्सन आयोजनाको संरचना वाग्मती प्रदेशमा रहन्छ तर सम्पूर्ण सिँचाइको फाइदा मधेश प्रदेशमा हुन्छ । यस्ता ठूला अन्तरजलाधार जलपथान्तरण आयोजना निर्माणलाई समग्र उपलब्ध जलस्रोतको फाइदा लिने दृष्टिकोणबाट हेरिनुपर्छ । संघ र प्रदेशले नीति, कानुन बनाउँदा तथा आयोजना विकास गर्दा बृहत्तर राष्ट्रको हितलाई ध्यान दिनुपर्छ । यदि यस्ता आयोजनालाई प्रदेशको झगडा वा द्वन्द्वको विषय बनाउने हो भने नेपाली जनताले यस्ता प्रदेशको औचित्यतामाथि थप प्रश्न गर्ने निश्चित छ । यस्ता बहुउद्देश्यीय आयोजनाको गहिराइ नबुझीकन अनावश्यक विबाद र राजनीतिक दाउपेचको विषय बनाउनु हुँदैन ।नेपालमा उपलब्ध जलस्रोत नेपालमा नै प्रयोग गरेर दिगो विकास हासिल गर्ने सन्दर्भमा यस्ता बहुउद्देश्यीय अन्तरजलाधार जलपथान्तरण आयोजना कोसेढुंगा सावित हुन सक्छन् । ठूला आयोजनाको सम्भाव्यता तथा विस्तृत अध्ययन र वातावरणीय अध्ययन कार्य गर्न लामो समय लाग्ने साथै निर्माण कार्य पनि जटिल हुने भएकाले धैरै समय, जनशक्ति, धैर्य तथा स्रोत साधन आवश्यक पर्छ । आयोजनाको विस्तृत अध्ययन तथा वातावरणीय प्रभाव मूल्यांकन सम्पन्न नहुँदै यस्ता आयोजनामा सामाजिक, धार्मिक, सांस्कृतिक विवादका साथै प्रदेशिक द्वन्द्व निकालेर अदालतसँग पनि जोडिन पुग्दा आयोजना विकासमा ढिलाइ हुन सक्छ । ठूलो बजेट व्यवस्थापन गर्नुपर्ने भएकाले प्राथमिकीकरण गरी विभिन्न लगानीका ढाँचासमेत अपनाई क्रमशः निर्माणमा लैजानुपर्ने अवस्था छ । आयोजना विकासमा विभिन्न विवाद सिर्जना गरी ढिलाइ गर्नुभन्दा राम्रोसँग प्रविधिक र वातावरणीय अध्ययन गर्नुपर्छ । त्यसैले बहुआयामिक उपयोगिताका लागि अधिकतम लाभ हासिल गर्ने गरी जलस्रोत विकासलाई प्राथमिकता दिनु अपरिहार्य छ । बराल ऊर्जा, जलस्रोत तथा सिँचाइ मन्त्रालयका सहसचिव हुन् भने पाण्डे त्रिभुवन विश्वविद्यालय इन्जिनियरिङ अध्ययन संस्थानमा जलस्रोत विषयका प्राध्यापक हुन् ।"
शौचालयको मर्यादित प्रयोग,"शरीर स्वस्थ छ भने शौचालयसम्बन्धी दुर्घटना प्रायः हामीले गर्दैनौं । अर्थात्, दिसापिसाब शौचालयमै गर्छौं । तर पनि बेलाबखत मेरो मस्तिष्कमा प्रश्न उठ्छ, के साँच्चै हामीले शौचालय प्रयोग गर्न सिक्यौं त ? फोहोर शौचालय देख्दा तपाईंहरूको पनि मनमा यो प्रश्न आउँछ होला । सार्वजनिक शौचालय वा राजमार्गका होटलका मात्र होइन, हामीले काम गर्ने ठूलठूला संस्था र कार्यालयका, विद्यालय र कलेजका, अस्पताल, बसपार्क, विमानस्थलजस्ता सार्वजनिक शौचालयको हविगत उस्तै देखिन्छ ।सबैभन्दा अचम्म त तब लाग्छ, जब हामी काम गर्ने कार्यालयमै शौचालयभित्र नसोचेको दृश्य देखिन्छ । आफू काम गर्ने ठाउँ, जहाँ सबै आफ्नै साथी छन्, सबै पढेलेखेका, शिक्षित छन् । पानी, ट्वाइलेट पेपर र आवश्यक साधन सम्पन्न छ, अनि नियमित सफाइ पनि हुन्छ । त्यस्तो ठाउँको शौचालय अस्वाभाविक रूपले फोहोर हुँदा किन आश्चर्य नलाग्नु ! दिसापिसाब सकेपछि पानीले नपखालेको वा फ्लस नगरेको, प्यान वा कमोडबाहिरै फोहोर गरेको, सेनिटरी नेपकिन (प्याड) र डाइपर डस्टबिन बाहिरै फालेको दृश्य देखिनु आश्चर्यको कुरा हो । शौचालय प्रयोगसम्बन्धी सिकाइ रहँदारहँदै पनि किन हामीले शौचालय फोहोर छाडिदिन्छौं ? शौचालयको सफा र मर्यादित प्रयोग गर्नमा केले बाधा पुर्याएको छ ? शौचालयको सफा प्रयोग मानिसको व्यवहारको विषय मात्र हो वा अन्य कुराको पनि यसमा भूमिका हुन्छ ? शौचालय सफा नहुनु आफैंमा एउटा समस्या हो भने यस समस्याका कारण अन्य समस्या पनि आइरहेका हुन्छन् । ती कस्ता समस्याहरू हुन् ? हामीले दिनहुँ देख्ने र भोग्ने गरेका अनुभवहरूको सहायताले यी प्रश्नको जवाफ खोजौं । सुरुवात आफ्नै अनुभवबाट गर्छु । म काम गर्ने एक संस्था, जहाँ लगभग दुई सय कर्मचारी कार्यरत थिए र त्यही अनुपातमा शौचालय संख्या पनि थियो । बिहान साढे १०११ बजेतिर सधैं जाने शौचालयमा गएँ । ढोका खोल्नेबित्तिकै बान्ता आउला जस्तो भयो र हतारहतार ढोका बन्द गरेर बाहिरिएँ । एकछिनसम्म निसासिएझैं भयो । शौचालय नगई फेरि आफ्नै कुर्सीमा आएर बसें । एकछिनपछि भुइँतलाको शौचालयमा ओर्लिएँ । त्यहाँ पनि टेक्न मन लागेन । अति नै गाह्रो भएर कार्यालय परिसरभित्रकै अर्को शौचालयमा गएँ, त्यो भने सफा थियो । मसँगै काम गर्ने सहकर्मीको अनुभव पनि त्यस्तै रहेछ । उनले धेरै पटक प्रशासन शाखामा गुनासो पनि गरेकी रहिछन् । जस्तोसुकै सूचना टाँसे पनि सम्बन्धित व्यक्तिसम्म त्यो सूचना पुग्यो वा पुगेन, सूचना पुगे पनि सम्बन्धित व्यक्तिले गम्भीरतापूर्वक लिए कि लिएनन्, कसरी थाहा पाउने ? शौचालय यसरी फोहोर गर्ने को रहेछ भनेर उनले पहिलेदेखि ठम्याइरहेकी थिइन् । कुनै एक दिन शौचालयभित्रको फोहोर देखिनसक्नु भएको र उनलाई पनि शौचालय त्यतिबेलै प्रयोग गर्नुपर्ने बाध्यता आइपरेपछि उनको आँखामा आँसु नै आयो । उनले कतै गुनासो नगरी सिधै तिनै व्यक्तिसँग कुरा गरिन् । शौचालय प्रयोग गरेपछि सफा नगरिदिँदा त्यसले अरूलाई पारिरहेको मानसिक प्रभावको पनि कुरा गरिन् । त्यसपछि भने सो शौचालय सफा रहन थाल्यो ।मेरी साथीले ती व्यक्तिमाथि जानीजानी दुःख दिन खोजेकी थिइनन् । म भने निश्चित छैन, मानिसले जानीजानी यो गल्ती गर्ने हो वा अन्जानमा हुने हो । कसैले जानीजानी यस्ता व्यवहार देखाउँछन् भने यसको पछाडि बलियो मनोवैज्ञानिक कारण हुन सक्छ । कसैले आफूले यस्तो व्यवहार गरिरहेको थाहा नै पाइरहेका छैनन्, सामाजिक मर्यादाको उल्लंघन गरिरहेको हेक्का नै छैन भने यो पनि अध्ययनकै विषय हुन आउँछ । यसका लागि मानवीय व्यवहारको विश्लेषण, हामीले पाइरहेको सिकाइको विश्लेषण, हामीले पाउने गरेको सूचना र जानकारीको प्रभावकारितामाथि छलफल हुनुपर्छ । मानिसको व्यवहारसम्बन्धी एक सिद्धान्तले के बताउँछ भने कुनै पनि व्यवहार आउन त्यसले निरन्तरता पाउन, वृद्धि वा कमी हुन व्यवहारपछिको प्रतिक्रियाको महत्त्वपूर्ण भूमिका हुन्छ । हामीले कुनै एउटा व्यवहार देखाइसकेपछि पाउने प्रतिक्रियाले आउने दिनमा त्यो व्यवहारले निरन्तरता पाउँछ वा पाउँदैन, व्यवहारमा क्रमशः वृद्धि हुन्छ वा घटेर जान्छ भन्ने निर्धारण हुन्छ । यसलाई व्यवहारको एबीसी, अंग्रेजीमा एबीसी अफ बिहेभियर भनिन्छ । जहाँ ए भनेको एन्टिसिडेन्ट, बी भनेको बिहेभियर र सी भनेको कन्सिक्वेन्स हो । सम्भवतः यस विषयमा पनि यो सिद्धान्त लागू हुन्छ । माथि साझा गरिएको अनुभवले यस सिद्धान्तलाई पुष्टि गर्छ । ती व्यक्तिले सधैंजसो शौचालय फोहोर अवस्थामै छोडेर बाहिर निस्किन्थे । त्यस व्यवहारको परिणाममा उनले कसैबाट केही रोकटोक वा प्रश्नको सामना गर्नुपरेको थिएन । उनले आफ्नो व्यवहारका बारेमा दोहोर्याएर सोच्नुपर्ने आवश्यक नै ठानेनन् । वा उनलाई आफूले अरूका लागि शौचालय प्रयोग गर्न नसक्ने अवस्थामा छोडेको छु भन्ने कुराको ध्यान नै थिएन । जब एक दिन उनको त्यस व्यवहारमाथि प्रश्न उठाइयो, उनले आफ्नो व्यवहारमाथि काम गरे । शौचालय सफा रहन थाल्यो । हरेक व्यक्तिको सन्दर्भमा यसरी व्यक्तिगत रूपले सिधै प्रश्न सोध्नु सही तरिका नहुन पनि सक्छ । मानव व्यवहारको सामाजिक, मनोवैज्ञानिक र वैज्ञानिक अध्ययनको परिधि निकै ठूलो छ । यसबारे मनोविद्हरूले नै स्पष्टसँग बताउन सक्छन् । उनीहरूले नै यसको समाधान पनि देलान् । हामी यस समस्याका कारण निम्तिने अरू समस्याका कुरा गरौं ।हामी घरबाट बाहिर निस्केपछि सकेसम्म शौचालय प्रयोग गर्न चाहँदैनौं । शौचालय प्रयोग गर्नु आवश्यक हुँदा पनि हामी आफूलाई सहन सक्ने हदसम्म रोकेर राख्छौं । यस व्यवहार पछाडिको मुख्य कारण नै सार्वजनिक स्थलका फोहोर शौचालय हुन् । एक त सार्वजनिक स्थलमा शौचालय नहुनु, भएका पनि सबै उमेर, लिंग र फरक शारीरिक र मानसिक क्षमता भएकाहरूका लागि सहज नहुनु, पर्याप्त पानी उपलब्ध नहुनु, सजिलै प्रयोग गर्न सकिने डस्टबिनको व्यवस्था नहुनु जस्ता कुराले शौचालय फोहोर भइरहेको हुन्छ । फोहोर शौचालयका कारण महिलामा युटिआई (युरिनरी ट्रयाक्ट इन्फेक्सन) को जोखिम बढ्छ । प्रत्येक मानिसको व्यवहारलाई नियमन र नियन्त्रण गर्न नसके पनि शौचालयभित्रको वातावरण हाम्रो नियन्त्रणमा हुन्छ । कुनै संस्थाको शौचालय होस् वा सार्वजनिक शौचालय, प्रयोगकर्तालाई सहज हुने किसिमको शौचालय भयो र कम्तीमा पानी र डस्टबिन उपलब्ध भयो भने शौचालय प्रयोग गर्न अप्ठ्यारो मान्नुपर्ने अवस्था घट्नेछ ।दैनिक जीवनको अनुभवले के बताउँछ भने पुरुषको तुलनामा महिला सार्वजनिक स्थलमा शौचालय प्रयोग गर्न बढी हिच्किचाउँछन् । शरीरले कमोड वा ट्वाइलेट प्यानलाई प्रत्यक्ष छुने हुनाले महिला फोहोर ठाउँमा या सार्वजनिक स्थलमा शौचालय प्रयोग गर्न चाहँदैनन् । तर स्वास्थ्यका दृष्टिकोणले यो गलत अभ्यास हो । महिलाका लागि अर्को समस्या भनेको महिनावारी भएका बेला सजिलो हुने शौचालय नहुनु । शौचालय सफा गर्ने जिम्मेवारीबोध भए पनि पानी वा आवश्यक अन्य सामग्री नहुँदा शौचालय फोहोर छाडेर हिँड्नुपर्ने बाध्यता हुन्छ । यसका कारण पनि महिनावारी भएका बेला महिला सार्वजनिक स्थल वा कार्यालयमा शौचालय जान हिचकिचाउँछन् । त्यति मात्र नभएर आफ्नो व्यक्तिगत सरसफाइ, जस्तो कि यौनांगको सफाइ र हात धुनका लागि पनि पानी नहुने समस्या हामीले धेरै पटक भोगेका छौं । कतिपय अवस्थामा सेनिटरी प्याड परिवर्तन गर्नुपर्ने आवश्यकता हुन्छ । तर डस्टबिन नहुँदा वा पानी नहुँदा हिचकिचाहट हुन्छ । घरबाहिर रहेका बेला वा लामो यात्रामा रहेका बेला यसै समस्याका कारण महिलाले घण्टौंसम्म सेनिटरी प्याड परिवर्तन नगरी बस्छन् । स्वास्थ्यका लागि यो पनि जोखिमपूर्ण अवस्था नै हो । खासमा घण्टौंसम्म फिल्डमा खटिनुपर्ने वा लगातार यात्रा गरिरहनुपर्ने महिला सबैभन्दा धेरै समस्यामा पर्छन् । एउटा राजनीतिक दलको विरोधसभा कभर गर्न टिमसहित फिल्डमा खटिएकी एक पत्रकारले फिल्डमा रहेकै बेला महिनावारी भएको महसुस गरिन् । झोलामा सेनिटरी प्याड त थियो, तर छेउछाउ शौचालय थिएन । लगातार रक्तश्राव भइरहेको महसुस गरेपछि उनी काम छोडेर त्यहाँबाट निस्किनुपर्यो । सबैभन्दा नजिकको रेस्टुरेन्टमा पसेर उनले शौचालय प्रयोग गरिन् । महिलाका यस्ता भोगाइ त कति छन् कति । चाहे आमसभा र विरोधसभा आयोजना गर्ने राजनीतिक दल होऊन् वा कुनै सांस्कृतिक, सांगीतिक, धार्मिक र व्यापारिक कार्यक्रमका आयोजक, सहज, सुलभ र सुरक्षित शौचालयको उपलब्धता कसैको प्राथमिकतामा पर्दैन । शौचालयको अनिवार्यता र आवश्यकताका बारेमा सबैलाई थाहा छ, तर पनि शौचालयको उपलब्धतालाई कसैले गम्भीरतापूर्वक लिँदैनन् । जहाँ शौचालयको उपलब्धता नै प्राथमिकताको विषय हुँदैन, त्यहाँ सफा र संसाधनयुक्त शौचालयबारे के कुरा गर्नु ? विशेष गरेर जब खुला स्थानमा कुनै कार्यक्रम गरिन्छ, त्यतिबेला शौचालयको विकल्पमा पनि खुला स्थान नै राखिन्छ । शौचालय प्रयोगलाई लिएर हामी निकै उदार छौं । यी कुराहरूले पनि हाम्रो शौचालय प्रयोगसम्बन्धी सिकाइलाई प्रभाव पारिरहेको हुन्छ । शौचालयको प्रयोग त जसरी गर्दा पनि हुने रहेछ भन्ने मानसिकता गढिरहेको हुन सक्छ । शौचालय सफा नहुनुको अर्को कारण सञ्चालकसँग स्रोत र साधनको अभाव पनि हुन सक्छ । त्यस्तै, पर्याप्त संख्यामा शौचालय नहुन पनि हुन सक्छ, राजमार्गमा वा लामो यात्रामा यो विशेष रूपले लागू हुन्छ । नेपाल सन् २०१९ मा खुला दिसामुक्त राष्ट्र घोषणा भयो । यस अर्थमा नेपालमा शतप्रतिशत घरमा शौचालय छ भनेर हामी भन्न सक्छौं । शतप्रतिशत नेपालीले शौचालयमै दिसापिसाब गर्छन् पनि भन्न सकिन्छ । तर शतप्रतिशत नेपालीले शौचालयको प्रयोग गर्नु मात्रले सामुदायिक स्वास्थ्य र सामाजिक प्रतिष्ठासम्बन्धी विषयको सम्बोधन गर्दैन । आवश्यकता शौचालयको प्रयोगको मात्र होइन, सफा, स्वच्छ र मर्यादित प्रयोगको हो । शौचालयको सफा, स्वच्छ र मर्यादित प्रयोग गर्नबाट जेजस्ता कुराहरूले हामीलाई रोकिरहेको छ, ती सबै विषयमाथि बहस हुनु आवश्यक छ । हाम्रो सिकाइ र व्यवहारमा सुधार गर्नुपर्ने हो भने त्यसको पनि योजना हुनुपर्छ । हाम्रा पाठ्यपुस्तकहरूमा शौचालय प्रयोगसम्बन्धी सम्पूर्ण जानकारीहरू झनै परिष्कृत रूपमा ल्याउनुपर्ने हो वा जानकारीमूलक सामग्री तथा सन्देश प्रसारण गर्नुपर्ने हो, यसबारे विमर्श हुनुपर्छ । त्यस्तै, शौचालय छ वा छैन भनेर मात्र भएन, शौचालय प्रयोग गर्न सकिने अवस्थामा छ कि छैन भन्ने अनुगमन हुनु पनि आवश्यक छ । खाद्य सामग्रीको गुणस्तर परीक्षण गरिएझैं शौचालय प्रयोगका लागि सफा र सुरक्षित छ कि छैन भन्ने कुराको पनि जाँच भइराख्नु आवश्यक छ ।"
म्याग्दी महोत्सव पुस २८ देखि,"म्याग्दी (कास) स्थानीय व्यापारीको विरोधका बीच पुस २८ देखि माघ ८ सम्म सदरमुकाम बेनीमा आठौं म्याग्दी महोत्सव हुने भएको छ । रेशमी उपमार्ग र साल्ट ट्रेड रुट का रूपमा परिचित कालीगण्डकी करिडोरको व्यापारिक केन्द्र बेनीको महत्त्व झल्काउन र पर्यटन बढाउन भन्दै म्याग्दी उद्योग वाणिज्य संघले प्रदेशस्तरीय कृषि, पर्यटन, औद्योगिक व्यापार मेला तथा म्याग्दी महोत्सव आयोजना गरेको हो । महोत्सवको स्थानीय फेन्सी, भाँडा व्यवसायीहरूले विरोध गरेका छन् । उनीहरूले महोत्सवका कारण व्यापार घट्ने, हिंसात्मक घटनाहरू बढ्ने, अहिलेसम्मका महोत्सवहरूले औचित्य पुष्टि गर्न नसकेको, राति अबेरसम्म अभद्र व्यवहार हुने गरेको भन्दै विरोध गरेका हुन् । म्याग्दी महोत्सवको औचित्य पुष्टि भएको छैन । बरु महोत्सवमा उत्पन्न झगडाले हरेक वर्ष युवायुवतीले ज्यान गुमाउने गरेका छन् । उद्योग वाणिज्य संघको नेतृत्वमा आयोजना हुन लागेको महोत्सवमा एक लाख आन्तरिक तथा बाह्य पर्यटक भित्र्याउने लक्ष्य रहेको छ । संघले हरेक तीनतीन वर्षमा कृषि, पर्यटन तथा व्यापार महोत्सव गर्ने गरेको छ । सीमित व्यापारमा महोत्सवका बेला व्यापार खुम्चिन सक्छ तर समग्रमा महोत्सवको आफ्नै व्यापारिक महत्त्व छ, म्याग्दी उद्योग वाणिज्य संघका वरिष्ठ उपाध्यक्ष राजेश शाक्यले भने, साना, लघु, मझौला उद्योग, जडीबुटीमा आधारित उद्योग व्यवसाय, शिक्षा, कलासंस्कृति र पर्यटन भित्र्याउन र प्रवर्द्धन गर्न महोत्सव आयोजना गरिएको हो । महोत्सवमा विभिन्न खेलकुद, दोहोरी, स्थानीय लोकसंस्कृति र वेशभूषासमेतको झाँकी, फोटो एवं वृत्तचित्र प्रदर्शनी, कृषि तथा लघु उद्यमका सामग्री, स्थानीय खानीका कच्चा तामा, स्लेट ढुंगालगायतका सामग्री प्रदर्शनी गरिने बताइएको छ ।"
वर्ष २०२४ : गुगलमा बढी के खोजियो ?,"(काठमाडौं)गुगलमा सामान्यतया तपाईं के खोज्नुहुन्छ ? विश्वभरका गुगल प्रयोगकर्ताले भने सन् २०२४ मा कोपा अमेरिका फुटबलदेखि डोनाल्ड ट्रम्प, आइफोन १६, अधिक ताप, ओलम्पिक चकलेट मफिन्स, माइक टाइसन, हाउस अफ ड्रागन, पवन कल्याण, फिलिपिन्सको राजधानी मनिलामा रहेको रिजाल पार्क, भाइरल क्युकम्बर सलादजस्ता विषयमा सबैभन्दा धेरै गुगल सर्च गरेका थिए । भारतमा सबैभन्दा बढी सर्च गरिएका सेलेब्रिटीमा कुस्तीबाज तथा भारतीय कंग्रेसकी नेता विनेश फोगटले सबैभन्दा उच्च स्थान पाएकी छन् । व्यापारी मुकेश अम्बानीकी नवविवाहित बुहारी राधिका मर्चेन्टबारे पनि भारतीयले निकै चासो राखेको देखिन्छ । च्याटजीपीटी, जेमिनाई, बिङजस्ता अनेक आर्टिफिसियल इन्टेलिजेन्स (एआई) च्याटबट र कन्टेन्ट जेनरेट गर्ने टुल्सको भीडमा गुगल सर्चको प्रयोग घटेको छैन । गुगलले हालै आफ्नो वार्षिक इयर इन सर्च अर्थात् सन् २०२४ भर गुगलमा प्रमुख खोजी भएका विषयहरूबारे विस्तृत रिपोर्ट सार्वजनिक गरेको छ । सरसर्ती हेर्दा, यो वर्ष विश्वभरका प्रयोगकर्ताले सधैंझैं अनौठा जिज्ञासा, मनोरञ्जन र नयाँ ज्ञानको खोजी गर्न गुगल प्रयोग गरेको देखिन्छ । गुगल सर्चको यस नतिजाले उनीहरूको खास रुचि केमा छ भन्ने पनि संकेत गर्छ । यस वर्ष खेलकुद, मनोरञ्जन, राजनीति, खाना, प्रविधिसँगै भाइरल क्षण र सामग्रीले गुगल प्रयोगकर्ताहरूको ध्यान उल्लेख्य रूपमा खिचेको देखिन्छ । समाचारहरूको भीडमा खेलकुद र द्वन्द्वसम्बन्धी विषय यस वर्ष प्रमुख आकर्षणका रूपमा खोजी गरिए । खेलकुदमा कोपा अमेरिका र यूएफा युरोपियन च्याम्पियन्स लिग विश्वव्यापी रूपमा सबैभन्दा धेरै खोजिएका विषय बने । आईसीसी टीट्वान्टी विश्वकप र भारतविरुद्ध इङ्ल्यान्ड क्रिकेट सिरिज पनि बढी खोजिएका विषयमा रहे । सबैभन्दा बढी खोजिएका १० वटा विषयको सूचीमा ६ वटा खेलकुदसँग सम्बन्धित छन् । सन् २०२४ मा खानेकुरासम्बन्धी विषयहरू पनि प्रयोगकर्ताले धेरै खोजेको भेटियो । नर्वेजियन पौडीबाज हेनरिक क्रिस्टियान्सेनको चर्चित चकलेट मफिनले विश्वभरिका मानिसलाई लोभ्याएको देखियो । धेरैले यस मिठाईलाई घरमै बनाउन खोजे । भारतका परम्परागत बिरयानी र समोसाजस्ता परिकारहरू सधैंझैं बढी खोजिए भने किटो डाइट, शाकाहारी खानेकुरा, पास्ता, स्मुदी र विभिन्न पाउरोटीसम्बन्धी विषय बढी चासोमा रहेको पाइयो । घरैमा गर्न मिल्ने व्यायाम र योगसम्बन्धी विभिन्न विषयमा पनि धेरैको चासो रह्यो । विश्वव्यापी रूपमा कनेक्सन्स, पाल वर्ल्ड, इन्फाइनाइट क्राफ्ट, काउन्टर स्ट्राइक, माइनक्राफ्टजस्ता गेमहरूबारे गुगलमा उल्लेख्य खोजी भयो भने भारतलगायत आसपास क्षेत्रमा पब्जी, फ्रिफायर, कल अफ ड्युटी, लुँडोजस्ता गेमहरू पनि गुगल खोजीको विषय बने ।सांगीतिक समूह वान डिरेक्सन का गायक लियाम पेनको निधन, नवनिर्वाचित अमेरिकी राष्ट्रपति डोनाल्ड ट्रम्प, बेलायती युवराज्ञी क्याथरिन एलिजावेथ मिडलटनसँगै आइफोन १६ पनि गुगलमा बढी खोजिएका विषयवस्तु बने । प्रशंसकहरूले भारत र बंगलादेशबीचको क्रिकेट शृंखला र ओलम्पिक खेलहरूबारे पनि मनग्गे खोजी गरेका थिए । ठूलो जनसंख्या र गुगल प्रयोगकर्ता रहेको दक्षिण एसिया र विशेष गरी भारतमा क्रिकेटसँग सम्बन्धित विषयको धेरै चासो रहने भएकाले क्रिकेटका विषयहरू बढी खोजी भएको देखियो ।मनोरञ्जन क्षेत्रमा डिज्नी र पिक्सरको इनसाइड आउट २ फिल्मबारे विश्वभरका मानिसको चासो रहेको गुगल सर्चको तथ्यांकले प्रस्तुत गरेको छ । पहिलो भागको सफलतापछि यस फिल्मको दोस्रो भागलाई लिएर फ्यानहरू निकै उत्साहित थिए । संगीत क्षेत्रमा केन्ड्रिक लमारको नट लाइक अस ले वर्षको सबैभन्दा धेरै खोजिएको गीतका रूपमा स्थान बनाएको छ । मनोरञ्जन क्षेत्रमा खोजिएका अन्य विषयमा गायिका टेलर स्विफ्टको टुर, ओप्पनहाइमर र बार्बी सिनेमा, द लास्ट अफ अस र बेबी रेइन्ड जस्ता नेटफ्लिक्सका सिरिज छन् । ओस्कार, मेटगाला र ग्रामीजस्ता मुख्य हलिउड इभेन्टबारे पनि गुगलमा प्रशस्त सर्च गरिएको पाइयो । बढी खोजिएका कलाकारमा केट विलियम्सदेखि भारतको आन्ध्र प्रदेशका उपमुख्यमन्त्रीसमेत रहेका तेलगु स्टार पवन कल्याण, र्यापर सन डीडी, गायक केन्ड्रिक लमार, जोडी फोस्टर, ग्लेन पवेल, युसरलगायत छन् । कुस्तीबाज विनेश फोगटसँगै भारतमा बिहारका मुख्यमन्त्री नितिश कुमार, भाजपा नेता चिराग पासवान, क्रिकेटरहरू हार्दिक पान्ड्या, शशांक सिंह र रवीन्द्र जडेजा, ब्याडमिन्टन खेलाडी लक्ष्य सेन, व्यापारी मुकेश अम्बानीकी नवविवाहित बुहारी राधिका मर्चेन्ट र मोडल पुनम पाण्डेसमेत अत्यधिक खोजीको सूचीमा रहेको देखिन्छ । त्यस्तै, भारतमा सर्भिकल क्यान्सर, अके, अल आइज अन रफाह, तवाइफ जस्ता शब्दको अर्थ सबैभन्दा धेरै खोजी गरिएका थिए । विश्वव्यापी रूपमा राजनीतिसँगै एआई, अन्तरिक्ष, जलवायु परिवर्तन, कोभिड१९, नोबेल पुरस्कार विजेताहरू, युक्रेन र मध्यपूर्वको द्वन्द्व र प्रविधि क्षेत्रको रोजगारी कटौती एवं अर्थतन्त्रका समस्याका विषयमा प्रशस्तै गुगल सर्च गरेको देखिन्छ । प्रयोगकर्ताहरूको चासोमा अमेरिकी चुनाव सबैभन्दा धेरै खोजिएको पाइयो । समाचार विधाअन्तर्गत अधिक ताप, मिल्टन आँधी, जापानको समुद्री आँधी (टाइफुन), इरान रफाह, क्राउडस्ट्राइक, ट्रम्पमाथिको आक्रमण, फिल्म द मेनेन्डेज ब्रदर्स र मंकीपक्सबारे धेरै खोजी भएको थियो । प्रविधिको क्षेत्रमा आइफोन १६, गुगल लेन्स र सर्कल टु सर्चजस्ता नयाँ प्रविधि र सुविधाहरूतिर प्रयोगकर्ता आकर्षित भएका देखिए । सन् २०२४ वर्षभरि एआईमा आधारित च्याटबटबारे पनि उल्लेख्य रूपमा खोजी भयो । फाइभजी प्रविधि, विद्युतीय सवारी, भर्चुअल रियालिटी, ब्लकचेन, क्वान्टम कम्प्युटिङसँगै घरायसी सुविधाका प्रविधिहरू खोजिए । प्रयोगकर्ताले आइफोनसँगै सामसङ ग्यालेक्सी, गुगल पिक्सेल, प्लेस्टेसन, एप्पल वाच र टेस्लाबारे गुगलमा जानकारी खोजेका थिए । गएका केही वर्षझैं सन् २०२४ मा पप संस्कृति र भाइरल घटनाहरूले सबैलाई मनोरञ्जन दिएको पाइयो । डिम्योर को अर्थ बुझाउने एउटा भिडियो इन्टरनेटमा निकै चर्चित बन्यो र यसले धेरैलाई शब्दको अर्थ खोज्न प्रेरित गर्यो । त्यसैगरी मब वाइफ एस्थेटिक जस्तो फेसन ट्रेन्ड अमेरिकामा लोकप्रिय बन्यो । टेलर स्विफ्टको एराज टुरजस्ता कार्यक्रमसँगै अमेरिका र विश्वभरका प्यालेस्टाइन समर्थित प्रदर्शनहरू भाइरल बनेर खोजी भए । ओलम्पिक, एआईबाट बनेका कन्टेन्ट, विभिन्न हलिउड र बलिउडका चलचित्र र तीबाट प्रभावित विषय पनि भाइरल कन्टेन्टका रूपमा खोजी भए । गुगल खोजीमा भाइरल विषय र तीसँग सम्बन्धित व्यक्तिबारे उल्लेख्य खोजी भएको देखिन्छ ।गुगलले भारत, हङकङ, अस्ट्रेलिया, पाकिस्तानलगायत देशको गुगल सर्च ट्रेन्डबारे छुट्टाछुट्टै रूपमा विवरण राखे पनि नेपालबारे समावेश गरेको छैन । विभिन्न सञ्चारमाध्यमले जनाएअनुसार नेपालबाट सन् २०२४ मा खेलाडी सन्दीप लामिछाने, सगरमाथा, पर्यटन, चाडपर्व र काठमाडौंका बारेमा धेरै गुगल सर्च गरिएका विषय थिए ।"
पुँजीगत खर्चमा छैन सुधार,"(काठमाडौं)चालु आर्थिक वर्षको पाँच महिनासम्म पनि पुँजीगत खर्चको अवस्था नाजुक छ । दुई ठूला दल नेपाली कांग्रेस र नेकपा एमालेको गठबन्धनमा सरकार बनेपछि मुलुकमा राजनीतिक स्थायित्व हुने भएकाले आर्थिक विकासले प्राथमिकता पाउने र सरकारी खर्च बढ्ने दाबी सरकारले गरे पनि नतिजा सन्तोषजनक नरहेको जानकार बताउँछन् ।चालु आर्थिक वर्षको पाँच महिनासम्ममा सरकारले ४० अर्ब ८० करोड रुपैयाँ पुँजीगत खर्च गरेको छ । यो वार्षिक लक्ष्यको ११५८ प्रतिशत मात्र हो । गत वर्षको पाँच महिनामा सरकारले ३७ अर्ब ७ करोड अथवा वार्षिक लक्ष्यको ११९४ प्रतिशत पुँजीगत खर्च गरेको थियो । पाँच महिनासम्मको पुँजीगत खर्च सरकारको मासिक लक्ष्यभन्दा करिब साढे २७ अर्बले कम हो । सरकारले मंसिर मसान्तसम्म ६८ अर्ब ४० करोड रुपैयाँ पुँजीगत खर्च गर्ने लक्ष्य लिएको थियो । यस वर्ष सरकारले पुँजीगत खर्चतर्फ ३ खर्ब ५२ अर्ब ३५ करोड ४० लाख रुपैयाँ विनियोजन गरेको छ ।गत वर्षको तुलनामा यस वर्षको पहिलो पाँच महिनासम्ममा पुँजीगत खर्च वृद्धिमा सरकारको तदारुकता नदेखिएकाले सुधार हुन नसकेको अर्थविद् केशव आचार्यको भनाइ छ । यस वर्ष विकास निर्माणको काम भएकाले गत वर्षको तुलनामा बढी पुँजीगत खर्च देखिएको होइन । गत वर्ष निर्माण सकिएका आयोजनाको करिब २० अर्ब रुपैयाँ यस वर्ष सरकारले भुक्तानी गरेकाले पुँजीगत खर्च केही बढेको देखिएको हो, उनले भने, विगत केही वर्षका पैसा अहिले तिरिदिने अनि यस वर्ष पुँजीगत खर्च बढ्यो भन्नु हुँदैन । यस वर्ष निर्माण व्यवसायीलाई भुक्तानी गरेको करिब २० अर्ब रुपैयाँ घटाइदिने हो भने यस वर्षको पाँच महिनाका पुँजीगत खर्चको अवस्था नाजुक रहेको उनी बताउँछन् । पुँजीगत खर्च वृद्धिका लागि अर्थ मन्त्रालयबाट विकासे मन्त्रालयहरूलाई प्रोत्साहन अथवा सहजीकरणका लागि भएका प्रयासहरू पर्याप्त नभएको पनि उनले जनाए । चालु आर्थिक वर्षको पहिलो पाँच महिनासम्ममा सरकारको राजस्व संकलन पनि निकै कमजोर देखिएको छ । मंसिर मसान्तसम्ममा वार्षिक लक्ष्यको २८१५ प्रतिशत अर्थात् तीन खर्ब ९९ अर्ब ५९ करोड राजस्व संकलन भएको छ । यो सरकारको मासिक राजस्व संकलन लक्ष्यभन्दा करिब एक खर्ब रुपैयाँ कम हो । यस वर्षको पाँच महिनामा सरकारले ४ खर्ब ९४ अर्ब रुपैयाँ राजस्व संकलन गर्ने लक्ष्य तय गरेको थियो । चालु आर्थिक वर्षका लागि सरकारले १४ खर्ब ७१ अर्ब ६२ करोड ९५ लाख राजस्व उठाउने लक्ष्य राखेको छ ।यसअनुसार गत साउनमा १ खर्ब २० अर्ब ५१ करोड ६१ लाख, भदौमा ९२ अर्ब ८४ करोड २७ लाख, असोजमा ९६ अर्ब ५६ करोड ९२ लाख, कात्तिकमा ९६ अर्ब ४४ करोड २० लाख र मंसिरमा ७६ अर्ब ३५ करोड रुपैयाँ राजस्व संकलन गर्ने सरकारको लक्ष्य हो । तर सबै महिनामा संकलित राजस्व मासिक लक्ष्यभन्दा कम हो । राजस्व संकलन सुधारको बाटोमै रहे पनि लक्ष्य भेट्टाउन नसकिएको अर्थ मन्त्रालयका अधिकारी स्विकार्छन् । सामान्य कार्यसम्पादनले राजस्व संकलनको लक्ष्य भेट्न असम्भव रहेको उनीहरूको भनाइ छ । अर्थतन्त्रको विद्यमान अवस्थामा पनि ३० प्रतिशतभन्दा बढीको राजस्व संकलनको लक्ष्य राखिएको छ, यो आफैंमा चुनौतीपूर्ण भएको अधिकारी बताउँछन् । यद्यपि गत वर्षको राजस्व संकलनसँगको तुलनामा यस वर्ष केही सुधार देखिएको उनीहरूको दाबी छ ।लक्ष्यअनुसार राजस्व संकलन हुन नसके पनि गत वर्षको तुलनामा यस वर्ष वृद्धिदर बढेको अर्थविद् केशव आचार्यले जनाए । चार महिनामा आयात ०१७ ले बढेको छ, यसले राजस्व वृद्धिलाई टेवा पुगेको हो । यो अवधिमा झिनो रूपमा निजी क्षेत्रलाई गएको कर्जा बढेको छ । यसले आयात बढाउने र आयात बढ्दा राजस्व वृद्धिमा टेवा पुग्छ, आचार्यले थपे ।यस्तै पहिलो पाँच महिनामा ३ खर्ब ६३ अर्ब ५५ करोड रुपैयाँ चालु खर्च भएको छ । यो वार्षिक लक्ष्यको ३१८७ प्रतिशत छ । गत वर्षको सोही अवधिमा ३ खर्ब ५९ रुपैयाँ अथवा वार्षिक लक्ष्यको ३१५३ प्रतिशत चालु खर्च भएको थियो । यो वर्ष चालु शीर्षकमा ११ खर्ब ४० अर्ब ६६ करोड ४५ लाख रुपैयाँ विनियोजन भएको थियो ।चालु आर्थिक वर्षको पहिलो पाँच महिनामा सरकारी ऋणको साँवा भुक्तानी र सरकारी संस्थानमा लगानी (वित्तीय व्यवस्था) मा मात्र सरकारले एक खर्च ५१ अर्ब ७६ करोड ५७ लाख भुक्तानी गरेको छ । यो यस वर्ष वित्तीय व्यवस्था शीर्षकमा छुट्याइएको बजेट वार्षिक लक्ष्यको ४१३२ प्रतिशत खर्च भएको छ । वित्तीय व्यवस्था शीर्षकमा चालु आर्थिक वर्षका लागि सरकारले तीन खर्ब ६७ अर्ब २८ करोड ४५ लाख विनियोजन भएको थियो । यस वर्षको पहिलो चौमाससम्म पनि सरकारले वैदेशिक अनुदान प्राप्त गर्न सकेको छैन ।यस वर्षको पहिलो पाँच महिनामा सरकारको आम्दानी र खर्चको अवस्था हेर्दा करिब साढे एक खर्बले सरकारी वित्त घाटामा छ । उक्त अवधिमा सरकारले ४ खर्ब ५ अर्ब ७७ करोड ३० लाख रुपैयाँ आम्दानी गर्दा ५ खर्ब ५६ अर्ब ११ करोड ७७ लाख रुपैयाँ खर्च गरेको छ । गत आर्थिक वर्षको मंसिरसम्म करिब ७० अर्बले सरकारी वित्त घाटामा थियो । उक्त अवधिमा सरकारले ३ खर्ब ८३ अर्ब ९२ करोड ४२ लाख आम्दानी गर्दा ४ खर्ब ५२ अर्ब ९९ करोड ५७ लाख खर्चिएको थियो ।सरकारले यो वर्ष ६ प्रतिशत आर्थिक वृद्धिको लक्ष्य राखेको छ । विश्व बैंकले ५१ प्रतिशत र एसियाली विकास बैंकले ४९ प्रतिशत आर्थिक वृद्धिको प्रक्षेपण गरेका छन् । चालु आर्थिक वर्षका लागि सरकारले १८ खर्ब ६० अर्ब ३० करोड बजेट विनियोजन गरेको छ । चालुतर्फ ११ खर्ब ४० अर्ब ६६ करोड अर्थात् ६१३१ प्रतिशत, पुँजीगततर्फ ३ खर्ब ५२ अर्ब ३५ करोड अर्थात् १८९४ प्रतिशत र वित्तीय व्यवस्थातर्फ ३ खर्ब ६७ अर्ब २८ करोड अर्थात् १९७४ प्रतिशत विनियोजन गरिएको छ ।मुख्य गरी कोभिडपछि ओरालो लागेको अर्थतन्त्र अझै तंग्रिन सकेको छैन । उद्योगहरू ५० प्रतिशतभन्दा कम क्षमतामा चलेका छन् । उत्पादन र उत्पादकत्व, आयात, निर्यात, विदेशी लगानीलगायत सूचक घटेका छन् । तर सरकार अर्थतन्त्रले सुधारको बाटो समात्यो भन्छ, निजी क्षेत्र अर्थतन्त्र अझै मन्दीमा रहेको दाबी गर्छ । नेपालको संविधानको प्रावधानअनुरूप अर्थतन्त्रका तीन खम्बा सरकारी, निजी र सहकारी सबैको अवस्था नाजुक रहेको जानकार बताउँछन् ।"
अमेरिकामा रहेका प्रवासी नेपालीमध्ये एक तिहाइभन्दा बढी प्रविधि क्षेत्रमा,"(काडमाडौं)अमेरिकामा रहेका प्रवासी नेपालीमध्ये एक तिहाइभन्दा बढी प्रविधि क्षेत्रमा आबद्ध रहेको एक अध्ययनले देखाएको छ । सर्वांगीण विकास अध्ययन केन्द्र (आईआईडीएस) ले गरेको एक अध्ययनअनुसार अमेरिकामा रहेका प्रवासी नेपालीमध्ये ३४७ प्रतिशत प्रविधि क्षेत्रमा कार्यरत छन् । सन् २०२० को अमेरिकी जनगणनाअनुसार अमेरिकामा १ लाख ८५ हजारदेखि २ लाख १५ हजार प्रवासी नेपाली रहेको अनुमान छ । नेपाली माइग्रेन्ट ड्रिम्स् इन द अमेरिकन ल्यान्डस्केप नामक अध्ययन प्रतिवेदन सोमबार सार्वजनिक हुँदै छ । प्रतिवेदनमा अध्ययन, रोजगार, आप्रवासन र अन्य विविध कारणले अमेरिका पुगेका नेपालीहरूको आर्थिकसामाजिक पक्षहरूको अध्ययन गरिएको जनाइएको छ । प्रविधि क्षेत्रमा संलग्न प्रवासी नेपालीहरू विशेषगरी डेटा इन्जिनियरिङ, सफ्टवेयर इन्जिनियरिङ, डिजिटल मार्केटिङ, सूचना सेवा, बायोटेक्नोलोजी र रासायनिक तथा यान्त्रिक इन्जिनियरिङ जस्ता विविध भूमिकामा क्रियाशील रहेको पनि सो अध्ययनले औंल्याएको छ । प्रविधि क्षेत्रमा कार्यरत प्रवासी नेपालीको वार्षिक आम्दानी पनि उल्लेखनीय देखिएको छ । सर्वेक्षणका अनुसार प्रविधि क्षेत्रमा कार्यरत महिलाको वार्षिक औसत आम्दानी ५० हजार अमेरिकी डलर रहेको छ भने पुरुषको औसत आम्दानी ८० हजार अमेरिकी डलर रहेको छ । यस अध्ययनले प्रविधिमा प्रवासी नेपालीहरूको बढ्दो दक्षता र उपस्थितिको झल्को दिन्छ । दोस्रो स्थानमा रहेको स्वास्थ्य सेवा क्षेत्रमा १६१ प्रतिशत, वित्त क्षेत्रमा ८२ प्रतिशत, शिक्षामा ६९ प्रतिशत, फुड एन्ड होटल सेवामा ६८ प्रतिशत नेपाली संलग्न छन् । अमेरिकामा रहेका नेपालकीको प्रतिव्यक्ति आम्दानी ३९ हजार ९ सय ९३ डलर रहेको र यो अमेरिकी प्रतिव्यक्ति आयभन्दा कम रहेको प्रतिवेदनमा उल्लेख छ ।अध्ययनका क्रममा गरिएको सर्वेक्षणमा अमेरिकामा पढाइ गरिरहेका नेपाली विद्यार्थीहरूमध्ये ठूलो हिस्सा प्रविधि क्षेत्रमा आबद्ध रहेको देखिएको छ । सर्वेक्षणका अनुसार ४२७ प्रतिशत नेपाली विद्यार्थीहरूले प्रविधि क्षेत्रमा अवसर खोजिरहेका छन् । प्रविधि क्षेत्रमा कार्यरत प्रवासी नेपालीहरूमध्ये ४१५ प्रतिशतको आम्दानी ८० हजार डलरभन्दा बढी, १७८ प्रतिशतको आम्दानी ४५ हजारदेखि ८० हजार डलरसम्म रहेको पाइएको छ । नेपाली महिला विद्यार्थीहरू प्रविधि र स्वास्थ्य क्षेत्रमा बढी सक्रिय देखिएका छन् भने पुरुष विद्यार्थीहरूको झुकाव प्रविधि क्षेत्रमा बढी देखिन्छ । प्रविधि क्षेत्रमा कार्यरत उच्च आय भएका नेपालीहरूले आफ्ना परिवारलाई ठूलो मात्रामा रेमिट्यान्स पठाउने सम्भावना रहेको अध्ययनले देखाएको छ । अमेरिकामा ८० हजार डलरभन्दा बढी कमाउने ७०६० प्रतिशत नेपालीले १० हजार, २०६ प्रतिशत नेपालीहरूले १० हजारदेखि ३० हजार डलर र ७ प्रतिशतले ३० हजारदेखि ५० हजार डलर रेमिट्यान्स नेपालमा पठाउने गरेका छन् । सन् २०२३ मा अमेरिकाबाट नेपालमा अनुमानित १२८ अर्ब डलर रेमिट्यान्स पठाएको हाम्रो अनुमान छ, प्रतिवेदनमा भनिएको छ, यसले नेपालको कुल रेमिट्यान्सको ११६ प्रतिशत हिस्सा ओगट्छ । अमेरिकाका टेक्सास, भर्जिनिया, क्यालिफोर्निया, मेरिल्याण्ड, न्युयोर्कलगायतका राज्यमा नेपालीहरूको बाक्लो बसोबास छ । त्यसमध्ये पनि सबैभन्दा बढी टेक्सासमा १८५७ प्रतिशत, भर्जिनियामा ११५९ प्रतिशत, क्यालिफोर्नियामा ८९५ प्रतिशत बस्छन् । अध्ययनमा प्रतिक्रिया दिँदै अमेरिकाका लागि नेपाली राजदूत श्रीधर खत्रीले भनेका छन्, नेपाल सरकारलाई हाम्रो दूतावासले पेस गरेको नीतिगत सिफारिस र विश्व बैंकसँगको एक बैठकको सहमतिका आधारमा के भन्न सकिन्छ भने आगामी ७ वर्षभित्र अमेरिकामा रहेका आईटी प्रोफेसनल र नेपाल सरकारको सहकार्यमा झन्डै १ अर्ब डलर लगानी ल्याउन र लगभग १० लाख नयाँ रोजगारी नेपालमा सिर्जना गर्न सकिन्छ ।"
गाउँपालिकाले गर्यो तिते करेलाको ब्रान्डिङ,"एक सिजनमा ५० हजार किलोसम्म काँचो करेला प्रशोधन गर्न सक्ने क्षमताको उद्योग हामी बनाउँदै छौं, अध्यक्ष स्याङ्वोले भने, उद्योग बनेपछि स्थानीय किसान बढीभन्दा बढी लाभान्वित हुने हाम्रो अनुमान छ ।सुकुटी बनाइएको तिते करेला करिब १० मिनेट तातो पानीमा भिजाउँदा पुरानै स्वरूप तथा स्वादमा पाउन सकिन्छ । गाउँपालिकाका सबै वडामा करेलाको उत्पादनका लागि सहायता गरेको छ । किसानलाई करेला फलाउन पहिला प्रोत्साहन गर्ने अनि फलेका करेला आफैं किनेर ब्रान्डिङ गरी बजारसम्म पुर्याउने काम पालिका आफैंले गर्दै आएको छ ।रोङले खासगरी त्यस भेगको कृषिजन्य उत्पादनलाई बजारीकरण गर्न किसानलाई सघाउँदै आएको छ । रोङमा काँक्रा, फर्सी, स्कुस, टमाटर, सागजन्य तरकारी, तरुल, सुन्तलालगायत कृषिजन्य वस्तु तथा फलफूल बढी उत्पादन हुँदै आएको छ । तर किसानले बजार नपाउँदा ती उत्पादन कुहिएर जाने गरेका छन् ।रोङमा उत्पादित कुनै पनि वस्तु कुहिएर फाल्नुपर्ने या पशुलाई खोले बनाएर खुवाउनुपर्ने अवस्था आउँदैन, अध्यक्ष स्याङ्वोले भने, किसानको उत्पादनलाई खेर जान नदिन पालिकाले सक्दो सहयोग गर्छ ।"
३० लाख वासिन्दाको राजधानीमा एक मात्र ढल प्रशोधन केन्द्र,"फोहोर पानीले सधैं हैजा घरमा प्रयोग भइसकेको पानी र दिसाजन्य फोहोरको व्यवस्थापन हुन नसक्दा त्यसले बर्सेनि उपत्यकामा हैजा, झाडापखाला र जन्डिसजस्ता रोग निम्तिरहेका छन् । गत साउनमा ललितपुरस्थित गोदावरी र इमाडोल क्षेत्रमा १४ जना हैजाका बिरामी फेला परे । स्वास्थ्यकर्मीका अनुसार पानीको स्रोतमा दिसाजन्य फोहोर मिसिँदा हैजाको संक्रमण देखिएको थियो । ०७९ असारमा पनि काठमाडौंको फोहोर व्यवस्थापन नहुँदा बागबजार क्षेत्रमा हैजा देखापरेको थियो ।दूषित पानी र खानाका कारण काठमाडौं उपत्यकामा बर्सेनि हैजा मात्रै होइन, झाडापखाला, जन्डिस, टाइफाइड, छालासम्बन्धी रोगका बिरामी बढिरहेको इपिडिमियोलोजी तथा रोग नियन्त्रण महाशाखा टेकुका वरिष्ठ मेडिकल सुपरिन्टेन्डेन्ट हेमन्तचन्द्र ओझाले बताए । दूषित पानी वा खानाबाट नै हैजा, झाडापखाला र जन्डिस हुने हो, ओझाले भने, अहिले गाउँ खाली छन्, सहर भरिएका छन्, जहाँ सबैखाले मानिसको बसोबास छ । तर सहर रोगसँग जुध्न तयार छैन ।लामो समय फोहोर थुपि्रँदा कुहिएर तरल (झोल) बनी बिस्तारै पानीका स्रोततिर जाने गर्छन् । फोहोरमा बसेका झिँगा खाने कुरामा पुग्छन् । र, यी दुई माध्यमबाट मानिसमा रोग सरिरहेको छ ।उपत्यकासहित विभिन्न जिल्लामा खानेपानी र सरसफाइसम्बन्धी काम गर्दै आएको वातावरण एवं जनस्वास्थ्य संस्था एन्फो का कार्यक्रम निर्देशक राजेन्द्र श्रेष्ठका अनुसार काठमाडौं उपत्यकामा अहिले ठोस र तरल फोहोरको चुनौती थपिएको छ । लिच्छविकालमा काठमाडौंमा बनाइएका धाराहरूबाट निस्किएको पानी कता जान्छ, अहिले पनि हामी देख्दैनौं, उनी भन्छन्, तर, अहिले ढल बनाएको १० वर्षमै टालिन्छ ।एन्फोले करिब चार वर्षअघि गरेको अध्ययनअनुसार राजधानी उपत्यकामै ११ प्रतिशतको घरमा मात्र गतिलो सेप्टिक ट्यांकी छ, बाँकी ८९ प्रतिशतमा सामान्य खाल्डो मात्र बनाइएको छ । छिटो नभरियोस् भनेर पानी रसाएर जाने गरी त्यस्तो चुहिने सेप्टिक ट्यांकी बनाएको देखिन्छ, श्रेष्ठले भने, यसरी रसाउने सेप्टिक ट्यांकीहरू जनस्वास्थ्यका दृष्टिले खतरापूर्ण छन् ।सेप्टिक ट्यांकीका रूपमा सामान्य खाल्डो मात्र बनाउँदा त्यसमा जम्मा हुने दिसापिसाब रसाएर पानीको स्रोतहरूमा मिसिन पुग्छ र पानीको भूमिगत स्रोत प्रदूषित हुने श्रेष्ठले औंल्याए । सेप्टिक ट्यांकबाट आएको दिसाजन्य फोहोरलाई प्रशोधन गर्ने केन्द्र काठमाडौं उपत्यकामा कतै पनि छैन, साताको दुई ट्रक फोहोर व्यवस्थापन गर्ने लुभुको नमुना केन्द्रबाहेक । त्यसैले सेप्टिक ट्यांकी सफा गरेर निकालिएको फोहोर पनि ढलमै मिसाउने गरिएको छ ।उपत्यकामा हैजा र अरू सरुवा रोगको साइनो वेस्ट वाटर अर्थात् प्रयोग भइसकेको फोहोर पानी, ढल र शौचालयजन्य फोहोरसँग सिधै जोडिएको विज्ञहरू सुनाउँछन् ।"
अर्थ संक्षेप,"पाँचौं नेपाल प्रिन्ट प्याक प्रदर्शनी हुँदै काठमाडौं (कास) मिडिया स्पेस सोलुसन्स र फ्युचरेक्स ट्रेड फेयर एन्ड इभेन्टसले पाँचौं नेपाल प्रिन्ट प्याक अन्तर्राष्ट्रिय प्रदर्शनी तथा नेपाल प्लास्टटेक अन्तर्राष्ट्रिय प्रदर्शनी आयोजना गर्ने भएको छ । आयोजकद्वय मिडिया स्पेस र फ्युचरेक्सले आगामी पुस ५ देखि ७ सम्म काठमाडौंको भृकुटीमण्डपमा उक्त प्रदर्शनी गर्न लागेको हो । प्रदर्शनीमा स्वदेशी तथा विदेशी कम्पनीका सयभन्दा बढी स्टल रहने आयोजकले जनाएका छन् । उक्त प्रदर्शनीले प्लास्टिक, पेपर, प्रिन्टिङ, प्याकेजिङ र प्रोसेसिङसँग सरोकार राख्ने व्यापार व्यवसायलाई एकै ठाउँ ल्याएर व्यापार साझेदारी, नवीनतम प्रविधि प्रदर्शन र संवाद गर्न साझा मञ्च प्रदान गर्ने आयोजकले जारी गरेको विज्ञप्तिमा उल्लेख छ । प्रदर्शनीको सहआयोजकका रूपमा नेपाल मुद्रण उद्योग महासंघ तथा सहयोगी संस्थाका रूपमा नेपाल कोरोगेटेड बक्स उत्पादक संघ छन् । प्रदर्शनीमा प्लास्टिक प्रोसेसिङ मसिनरीका उत्पादक सहभागी हुने आयोजकले जनाएको छ ।ब्रिटिस काउन्सिलको आईएलटीएस उपहारका विजेता घोषणाकाठमाडौं (कास) द ब्रिटिस काउन्सिलले आईएलटीएस उपहार सिजन २० का विजेता घोषणा भएका छन् । हालै एक समारोहबीच काउन्सिलले विजेताहरूलाई पुरस्कारद्वारा सम्मान गरेको जनाएको छ । सन् २०२३ मा आयोजित आईएलटीएस उपहारको सफलताका आधारमा काउन्सिलले दोस्रो संस्करणको उक्त सिजनमा विजेतालाई आकर्षक पुरस्कार प्रदान गरेको जनाएको छ । काउन्सिलको फेसबुक च्यानलमार्फत लक्की ड्र प्रक्रियाअन्तर्गत कुल पाँच विजेता छानिएका थिए । यस पटक दुई मासिक पुरस्कार विजेता र तीन बम्पर पुरस्कारका विजेता छानिए, जसमा विजेताहरू मिनर्भा चुनीओङ्मु कार्की र केशव थापाले एप्पल म्याक बुक हात पारे । यसैगरी कनिष्का पौडेल र प्रणय शाक्यले क्रमशः लन्डन र अमेरिकाका लागि एकतर्फी टर्किस एयरलाइन्स टिकट प्राप्त गरे भने अनमोल खड्काले अस्ट्रेलियाको एकतर्फी टिकट जिते ।ईसेवा महाउत्सव बम्पर उपहार विजेता बने बम्जनकाठमाडौं (कास) ईसेवाले चाडपर्वका अवसरमा सञ्चालन गरेको ईसेवा महाउत्सवको बम्पर उपहार योजनाका विजेता घोषणा गरेको छ । योजनाको विजेता ईसेवा सोमबार एक समारोह आयोजना गरी लक्की ड्रमार्फत घोषणा गरेको जनाएको छ । विजेता रवि बम्जनले नामीको कार हात पारे । उक्त योजना गत असोजदेखि कात्तिक ३० सम्म सञ्चालनमा थियो । यसका लागि ग्राहकले ईसेवामार्फत कारोबार गर्नुपर्ने थियो, जसअन्तर्गत योजनाका अन्य विजेता अनिल चालिसे, दीपक महतो र अनिल सिंहले क्रमशः ५० हजार, २५ हजार १५ हजार रुपैयाँ प्राप्त गरे । उक्त अवसरमा कम्पनीका प्रमुख रणनीतिक अधिकारी रवि शाक्यले ईसेवाका प्रयोगकर्तालाई सो योजना सफल बनाउन गरेको सहयोगमा कृतज्ञता व्यक्त गरे ।"
"क्वालिफायरमा सुदूर र जनकपुर, इलिमिनेटरमा कर्णाली र चितवन","(काठमाडौं)सुदूरपश्चिम रोयल्ससँग नेपाल प्रिमियर लिग (एनपीएल) क्रिकेटको सोमबार प्रतिस्पर्धा गर्दै गर्दा कर्णाली याक्ससामु दुई विकल्प थिए । सुदूरपश्चिममाथि अलिकति फराकिलो विजयले कर्णालीलाई क्वालिफायर्स १ मै पुर्याउँथ्यो । तर हारले टोली प्रतियोगिताबाटै बाहिरिन सक्थ्यो र काठमान्डु गुर्खाज प्लेअफमा छिर्न सक्थ्यो ।बिहानको कठिन विकेटमा ब्याटिङ गर्नु परे पनि कर्णालीको लक्ष्य क्वालिफायर्स १ नै देखिन्थ्यो । तर, अनुमान गरिएअनुरुप विकेटका कारण कर्णालीको ब्याटिङ खुल्न सकेन । उल्टै धराशायी हुनेक्रममा पुग्यो । टोली निर्धारित २० ओभर खेल्दै १ सय १ रनमा अलआउट भयो ।अब कर्णालीसामु सुरक्षित भएर खेल्नुबाहेक अन्य विकल्प थिएन । तर, त्यो टोलीको हातमा थिएन । सुदूरपश्चिमले यो लक्ष्य १२२ ओभरभित्र पूरा गरेको भए कर्णालीलाई उछिन्दै गुर्खाज नेट रनरेटमा अगाडि रहेर प्लेअफमा पुग्ने थियो । सुदूरपश्चिमले १५२ ओभरमै पूरा गरेपछि कर्णाली पनि शीर्ष चारमा सुरक्षित भएको हो ।सुदूरपश्चिमले अब जनकपुर बोल्ट्ससँग एनपीएलको फाइनलमा स्थान पाउन प्रतिस्पर्धा गर्नेछ । सुदूरपश्चिमले सोमबार कर्णाली याक्सविरुद्ध ६ विकेटको जित हात पारेपछि क्वालिफायर्स १ को यस्तो समीकरण बनेको हो । सुदूरपश्चिम १२ अंकसहित शीर्षस्थानमा रह्यो । जनकपुरले ७ खेलमा १० अंक बटुल्यो ।समान ८ अंक जोडेका चितवन राइनोज र कर्णालीले तेस्रो र चौथो स्थानमा रहँदै प्लेअफको इलिमिनेटरमा खेल्नेछन् । यसको विजेता टोलीले क्वालिफायर्स १ को पराजित टोलीसँग फाइनलमा स्थान पाउन खेल्नेछ । बुधबार बिहान इलिमिनेटर र दिउँसो क्वालिफायर्स १ को खेल हुनेछ । चितवन र कर्णालीसँगै समान ८ अंक भए पनि नेट रनरेटमा पछाडि रहेका कारण काठमान्डु गुर्खाज प्लेअफबाट दौडबाट बाहिरिएको हो ।सुदूरपश्चिमले एनपीएलमा पहिलो पटक टस जितेपछि ब्याटिङ निम्तो पाएको कर्णालीको ब्याटिङलाई हरमित सिंहले खुल्न दिएनन् । अन्तिम ओभरमा नन्दन यादव र विपिन शर्मालाई आउट गरेका उनले ४ ओभरमा १७ रनमात्र खर्चेर ३ विकेट लिए । कप्तान दीपेन्द्रसिंह ऐरीले ४ ओभरमा २० र स्कट कुग्लेनले ४ ओभरमा २९ रन खर्चेर २२ विकेट लिए । एक विकेट सैफ जैबको नाममा रहयो ।जिसन मक्सुदले कर्णालीबाट सर्वाधिक ३० रन बनाए । उनले ३५ बलमा ४ चौका प्रहार गरे । विलियम बोसिस्टोले २४ बलमा १६, बाबर हायतले ९ बलमा १३, चाडविक वाल्टन र सोमपाल कामीले समान ११, देव खनालले ७, गुलशन झाले २ रन र प्रतियोगितामा पहिलो खेल खेलिरहेका रित गौतम शून्यमा आउट भए ।इशान पाण्डेले ३६ बलमा अविजित ३८ रन बनाएर सुदूरपश्चिमलाई जिताए । उनले ४ चौका प्रहार गरे । आरिफ शेख ४ रनमा अविजित रहे । २८ रन बनाउँदा ३ विकेट गुमाइसकेको अवस्थामा इशान र दीपेन्द्रसिंहले चौथो विकेटमा ६७ रनको साझेदारी गरे । प्लेयर अफ द म्याच दीपेन्द्रले २९ बल खेल्दै ४ चौका र १ छक्कासहित ३८ रन बनाए । विनोद भण्डारी ४, सैफ जैब ११ र ब्रान्डन म्याकमुलेन ३ रन बनाई आउट भए । सोमपाल, विपिन र नन्दनले १ विकेट लिए ।"
सलहेशसँग त्रिभुवन आर्मी स्तब्ध,दमक (कास) उपाधि दाबेदार मानिएको त्रिभुवन आर्मी फुटबल क्लब बिर्तामोडमा भइरहेको प्रथम झापा कप फुटबल प्रतियोगिताको क्वाटरफाइनलबाटै बाहिरिएको छ ।सोमबार सिरहाको सलहेश युवा क्लबसँग २० ले पराजित हुँदै आर्मी बाहिरिएको हो । झापामा हुने प्रतियोगितामा पहिलो पटक सहभागिता जनाएको सलहेशले आर्मीलाई पराजित गर्दै सेमिफाइनल सुरक्षित गरेको छ ।सलहेशको जितमा अभि लामा र आदित्य शाक्यले गोल गरेका थिए । खेलको १८ औं मिनेटमा अभिले गोल गरी सलहेशलाई अग्रता दिलाए । उनले मैदानको मध्यभागबाट प्रहार गरेको बल आर्मीका गोलकिपर विकेश कुथुले बचाउ गर्न सकेनन् । कुथु लडेको अवस्थामा मैदानमा ड्रप भएर बलले पोस्टभित्र छिरेको थियो । आर्मीका दुई डिफेन्डरले क्लियर गर्न नसकेको बलमा आदित्यले गोलकिपर कुथुलाई बिट गर्दै दर्शनीय गोल गरेका थिए ।खेलको ३७ औं मिनेटमा सलहेशका जोराह ग्लोरीले बक्सबाट गरेको शक्तिशाली प्रहार दायाँ पोलमा लागेर बाहिरिएपछि खेलमा थप गोल गर्ने अवसरबाट वञ्चित भयो ।आर्मीले बल पोजिसन राखे पनि गोल गर्न सकेन । खेलको २० औं मिनेटमा आर्मीका निरज भुजेलले विपक्षी बक्समा पाएको अवसर सदुपयोग गर्न सकेनन् । उनको फितलो प्रहार सलहेशका गोलकिपर दीप कार्कीले सहजै नियन्त्रणमा लिए ।५५ औं मिनेटममा आयुष तिमिल्सिनाले गरेको हेडर विफल हुँदा आर्मी समर्थक निराश भए । रेफ्री श्याम दनुवारले आर्मीका कप्तान भरत खवासलाई खेल सकिएपछि रातो कार्ड पनि दिए । खेलको प्लेयर अफ द म्याच सलहेशका अभि लामा भए । उनले १० हजार रुपैयाँ पुरस्कार पाए ।मंगलबार दोस्रो क्वाटरफाइनलमा भारतको जीटीए दार्जिलिङ र राष्ट्रिय जागृति क्लब इटहरीबीच प्रतिस्पर्धा हुनेछ । खेललाई रोमाञ्चक बनाउँदै प्रोत्साहन गर्न बिर्तामोडको महेन्द्ररत्न स्टोर्सले प्रत्येक दिन एक भाग्यशाली दर्शकलाई हिमस्टार टिभी प्रदान गर्दै आएको छ ।
मातृभूमि र ज्ञान च्याम्पियन,"काठमाडौं (कास) आयोजक मातृभूमि र ज्ञान निकेतनले मातृभूमि अन्तरविद्यालय बास्केटबल प्रतियोगिताको उपाधि जितेका छन् । दोहोरो उपाधि जितेको मातृभूमि जुनियर ब्वाइज र सिनियर गर्ल्समा च्याम्पियन भयो । ज्ञान निकेतन सिनियर ब्वाइजमा च्याम्पियन बनेको हो । घरेलु कोर्टमा भएको जुनियर ब्वाइज फाइनलमा मातृभूमिले ज्ञान निकेतनलाई ४८३७ स्कोरले पराजित गर्यो । गर्ल्सको फाइनलमा मातृभूमिले इनोभेटिभलाई २०१८ ले हरायो । सिनियर ब्वाइजको फाइनलमा ज्ञान निकेतनले बौद्ध इन्टरनेसनलले ५६४८ ले पाखा लगायो ।सिनियरमा ज्ञान निकेतनका आशालाल श्रेष्ठ, गर्ल्समा मातृभूमिकी अध्येता शर्मा र जुनियर ब्वाइजमा मातृभूमिका सक्षम महर्जन मोस्ट भ्यालुएबल प्लेयर घोषित भए । सिनियर ब्वाइजमा बौद्धका आरोहण बुढा, सिनियर गर्ल्समा मातृभूमिकी वर्षा कार्की र जुनियर ज्ञान निकेतनका दिप्सन अधिकारी प्रतियोगिताकै सर्वाधिक स्कोरकर्ता बने ।ब्वाइजमा ज्ञानका सावर मन्सुर, गर्ल्समा निस्टकी सुदेशना नेपाल र जुनियरमा मातृभूमिका प्रसिद्धजंग कार्की उत्कृष्ट थ्री प्वाइन्टर चुनिए ।"
नेपालको हङकङसँग जित,"काठमाडौं (कास) नेपाली यू१९ पुरुष टोलीले सोमबार पहिलो खेलमा हङकङ यू१९ टिमलाई ३ विकेटले पराजित गर्दै तीन खेलको शृंखलामा अग्रता लिएको छ ।मूलपानी क्रिकेट मैदानमा सोमबार भएको पहिलो खेलमा नेपाल युथले टस जितेपछि फिल्डिङ गर्ने निर्णय गरेको थियो । पहिला ब्याटिङ गरेको हङकङ निर्धारित ५० ओभरको खेलमा ४११ ओभरमा १ सय १३ रनमा अलआउट भयो ।अब्दुल समादले अविजित ५० रन बनाए पनि हङकङले धेरै ठूलो बनाउन सकेन । उनले ५ चौका प्रहार गरे । कप्तान शिव माथुरले २९ बल खेल्दै ३ चौकासहित २० रन बनाए भने अन्यले दोहोरो स्कोर बनाउन सकेनन् । नेपालबाट सन्तोष यादवले ४ विकेट लिए । उनले ७ ओभरमा २ मेडन राख्दै ८ रनमात्र खर्चे । दयानन्द मण्डलले २, कप्तान अभिषेक तिवारी, सिब्रिन श्रेष्ठ र अपराजित पौडेलले ११ विकेट लिए ।नेपालले २६४ ओभरमा १ सय १६ रन बनायो । सोहेल कुँवर ९, सुर्यांशु कोइराला ६, नरेन भट्ट २, रोहन विश्वकर्मा ४ रन बनाई आउट भए । सिब्रिनले सर्वाधिक २३ रन बनाए । उनले ३० बल खेल्दै ३ चौका र १ छक्का प्रहार गरे । सन्तोष १५ र अभिषेक १० रनमा आउट भए । दिसाद अलीले अविजित १८ रन बनाएर नेपाललाई जिताए । अपराजित पौडेल ९ रनमा अविजित रहे । नेपालले हङकङसँग अब बुधबार खेल्नेछ ।"
गौतमबुद्ध क्रिकेट रंगशाला ६ महिनामा १३ प्रतिशत काम,"(चितवन)देशमा क्रिकेट माहोल ह्वात्तै बढेको छ । राजधानीमा भइरहेको नेपाल प्रिमियर लिग (एनपीएल) मा क्रिकेटप्रेमीहरू झुम्मिएका छन् । क्रिकेटको यो सुखद माहोलमा खड्किने विषय हो स्तरीय रंगशालाको अभाव । चितवन भरतपुरमा निकै चर्चाका साथ बन्न सुरु भएको गौतम बुद्ध क्रिकेट रंगशालाको अवस्था अहिले के होला ? सोमबार मध्यान्ह त्यहाँ पुग्दा कामदारहरू खान खाएपछि काममा जुट्न सुरु गर्दै थिए ।अहिले १३ प्रतिशत काम भएको छ, परियोजनाको स्ट्रक्चरल इन्जिनियर रञ्जित साहले भने । निर्माण व्यवसायीसँग गत असार २३ मा ३० महिनाभित्र काम सक्ने गरेर सम्झौता भएको थियो । सम्झौताको ६ महिना पूरा हुँदा भएको प्रगति सन्तोषजनक नै रहेको इन्जिनियर साहले सुनाए । ७८ करोड ५० लाख ९१ हजार रुपैयाँमा रंगशाला निर्माणको काम भइरहेको छ ।यो लागतभित्र १६ हजार दर्शक अटाउने प्यारापिट, मैदान र दुइटा टावर बन्नेछन् । एउटा टावरमा विशिष्ट व्यक्ति र मिडियाका लागि हुनेछ । अर्को टावर खेलाडी, प्रशिक्षक र त्यससँग सम्बन्धित व्यक्तिहरू बस्न प्रयोग गरिने साहले बताए । अहिले प्यारापिट ढलानका लागि तयारी सुरु भएको छ । निर्माण कम्पनीका तर्फबाट प्रोजेक्ट म्यानेजर वीरेन्दकुमार यादवले समयमै काम सक्ने गरेर अगाडि बढिरहेको बताए ।सम्झौताको ३० महिनाभित्र सक्ने भन्ने हो । अहिले १५० देखि १७५ कामदारले काम गरिरहेका छन् । काम अगाडि बढेसँगै कामदारहरू पनि थपिँदै जानेछन् । अहिले एक सिफ्टमा मात्रै काम भइरहेको छ । पछि दुई सिफ्टमा पनि गरिने छ, यादवले भने । भरतपुर महानगरपालिकाको नेतृत्वमा प्रदेश र संघीय सरकारको सहयोगमा रंगशाला निर्माणको काम भइरहेको हो ।२०७५ सालको माघ १६ गते चितवन रामपुरमा क्रिकेट रंगशाला बनाउने विषयमा काठमाडौंमा सम्झौतापत्रमा हस्ताक्षर भएको थियो । रामपुरमा त्रिभुवन विश्वविद्यालयको नाममा रहेको तर कृषि तथा वन विज्ञान विश्वविद्यालयले उपयोग गर्दै आएको २० विघा जमिनमा रंगशाला बन्दै छ । भरतपुर महानगरपालिकाले धुर्मुससुन्तली फाउन्डेशनसँग सहमति गरेर रंगशाला बनाउन लागेको थियो ।जग्गा उपलब्ध गराएपछि फाउन्डेशनले देश विदेशका नेपालीसँग सहयोग जुटाएर करिब तीन अर्ब रुपैयाँको लागतमा दुई वर्षभित्रै रंगशाला बनाउने उद्घोष गरेको थियो । तर, सहयोग जुट्न सकस भएपछि फाउन्डेशनले २०७८ साल भदौदेखि काम बन्द गर्यो । सोही वर्षको पुस २ मा रंगशालाको स्वामित्व लिन फाउन्डेशनले महानगरलाई पत्र लेखेको थियो ।काम सुरु गरेको वर्ष दिन नहुँदै विश्व नै प्रभावित हुने गरेर कोरोना महामारीको संक्रमण सुरु भयो । सोचेअनुरुप सहयोग नजुटेको, ५७ करोड १२ लाख रुपैयाँबराबरको काम हुँदा उधारोमा १८ करोड ४३ लाख रुपैयाँ रहेको भन्दै फाउन्डेशन रंगशाला निर्माणबाट अलग भयो । जुन ऋण अझै चुक्ता भएको छैन । गत वर्ष कात्तिक २१ मा महानगरपालिकाले वाग्मती प्रदेश सरकारसँग मिलेर रंगशाला निर्माणको काम पूरा गर्ने सहमति गर्यो ।प्रदेश सरकार र महानगरबीच सहमति भएपछि गत वर्ष कात्तिक २३ मा संघीय सरकारले गौतम बुद्ध क्रिकेट रंगशालालाई राष्ट्रिय गौरवको आयोजनाका रूपमा अगाडि बढाउने निर्णय गर्यो । त्यसपछि विभिन्न प्रक्रिया पूरा गर्दै निर्माण कम्पनीसँग गत असारमा सम्झौता भएर काम अघि बढेको हो । फाउन्डेशनले रंगशालाको पिलर, प्यारापिट र मैदान निर्माणको काम सुरु गरिसकेको थियो ।"
यू१९ भलिबल आजदेखि,"काठमाडौं (कास) हिमरश्मिको आयोजनामा प्रथम हिमरश्मि कप यू१९ कलेजस्कुल उपत्यकाव्यापी छात्र भलिबल प्रतियोगिता मंगलबार सुरु हुँदै छ । प्रतियोगितामा २१ टिमको सहभागिता रहने हिमरश्मिका संस्थापक प्रिन्सिपल लोकेन्द्रबहादुर खड्काले सोमबार जानकारी गराए । सहभागी टिमलाई ८ समूहमा विभाजन गरी लिगकम नकआउट आधारमा खेलाइने छ । खड्काले राष्ट्रिय खेल भलिबलको लोकप्रियतालाई कदर गर्नुका साथै विद्यालय स्तरबाटै खेलाडी उत्पादन गर्ने उद्देश्यले प्रतियोगिता आयोजना गर्न लागिएको बताए । उनले प्रतियोगिताबाट उत्कृष्ट खेलाडी पहिचान गर्न मद्दत पुग्ने र राष्ट्रिय खेलाडी उत्पादन गर्ने मुख्य उद्देश्य भएको बताए । शीर्ष तीन स्थानमा रहने टिमले क्रमशः २५ हजार, १५ हजार र ५ हजार रुपैयाँ पुरस्कार पाएका छन् । खेल तार्केश्वर नगरपालिका९ स्थित आयोजकको कोर्टमा हुनेछ ।"
छात्रामा एभीएम विजेता,"काठमाडौं (कास) जेम्स विद्यालयद्वारा आयोजित दोस्रो थन्डर बोल्ट्स कप खेलकुदअन्तर्गत १३ वर्षमुनिका छात्रा फुटसलमा एभीएम स्कुल विजेता बनेको छ । जेम्स स्कुल दोस्रो र छन्त्याल एकेडेमी तेस्रो भए । १२ वर्षमुनि छात्र फुटबलको समूह चरणमा डीएभीले जेम्सलाई ४० ले, लर्डस लाइटले शिखर स्कुललाई ४२ ले, नेपाल पुलिस स्कुलले सेन्ट जेभियर्सलाई ५० ले र विनायकले भीएस निकेतन स्कुललाई ४० गोलले हराए । १६ वर्षमुनि छात्र क्रिकेटमा नेपाल पुलिस स्कुलले रेडिएन्ट रिडर्स स्कुललाई ४९ रन र डीएभी स्कुलले रेडिएन्ट रिडर्स स्कुललाई ८ विकेटले पराजित गरे ।बास्केटबल यू१८ छात्रतर्फ डीएभी, काव्या स्कुल, एलआरआई, गोल्डेनगेट र निस्ट विजयी भए ।"
बाँके फुटबलमा मनोनीत,"नेपालगन्ज (कास) बाँके जिल्ला फुटबल संघले रिक्त रहेका तीन पदाधिकारी र एक सदस्य मनोनीत गरेको छ । नेपालगन्जमा बसेको बाँके जिल्ला फुटबल संघको बैठकले कोषाध्यक्षमा सानु तामाङ, सहमहासचिवमा दीर्घराज आचार्य र सरिता थापालाई मनोनीत गरेको छ । सदस्यमा कर्ण बस्नेतलाई मनोनीत गरिएको बाँके जिल्ला फुटबल संघका अध्यक्ष भोजराज शाहीले बताए । संघको विधानमा रहेको व्यवस्थाअनुसार मनोनीत गरिएको हो । उनले भने, संघलाई चलायमान गराउन रिक्त पदमा मनोनीत गरिएको हो । फुटबल क्षेत्रमा योगदान गरिरहनुभएका व्यक्तिलाई समेट्दै मनोनीत गरिएको छ ।"

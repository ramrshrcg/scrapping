शीर्षक,विवरण
मानव तस्करीका आरोपी पूर्वमन्त्रीविरुद्ध चल्न सक्छ मुद्दा,"सुन्तली धामी र अफताब आलमको मुद्दामा पनि सरकारी वकिलको कार्यालयले मुद्दा नचलाउने निर्णय लिएको थियो तर त्यसलाई सर्वोच्चले खारेज गर्दै अनुसन्धान अभियोजन अघि बढाउन आदेश दिएपछि दुवै मुद्दाका दोषीलाई अदालतले कैद फैसला गर्यो, उनले भने, यति स्पष्ट नजिर हुँदाहुँदै सर्वोच्च प्रशासनले सरकारी वकिलको कार्यालयबाट भएको निर्णयलाई सदर गर्न कसरी मिल्छ ?तत्कालीन मन्त्री अधिकारीका साथ खोटाङका दावा शेर्पा, खोटाङकै जनक राई र रसुवाका कञ्चन देवकोटा गत कात्तिक १३ मा क्याथे प्यासिफिकको उडानमार्फत जापान गएका थिए । कागजात शंकास्पद देखिएपछि उनीहरूलाई त्यहाँको अध्यागमनले प्रवेश गर्न नदिई स्वदेश फर्काइदिएको थियो । फिर्ता भएर आउने क्रममा शेर्पा, राई र देवकोटा त्रिभुवन अन्तर्राष्ट्रिय विमानस्थलबाटै पक्राउ परेका थिए भने अधिकारीले आफू मन्त्री भएको बताउँदै उम्किएका थिए । तर चौतर्फी दबाबपछि उनी कात्तिक २५ मा पक्राउ परेका थिए । अनुसन्धानकै क्रममा नवीन राई, गुड्डी राई, महेश पाण्डे, वीरबहादुर सुनार र जुगल रिजाल पक्राउ परेका छन् । उनीहरू विरुद्ध मानव बेचबिखन तथा ओसारपसार नियन्त्रण ऐन, २०६४ को दफा ४ (२) अनुसारको कसुर र लिखत किर्तेसम्बन्धी कसुरमा अभियोजन गर्न प्रहरीले राय दिएको थियो । तर प्रहरीको रायविपरीत सरकारी वकिल कार्यालयले पूर्वमन्त्री अधिकारीलाई उन्मुक्ति दिएको छ । वरिष्ठ अधिवक्ता त्रिपाठीले दरपीठको आदेश कानुनी रूपमै त्रुटिपूर्ण भएकाले त्यसविरुद्ध सिधै इजलासमा निवेदन पेस गर्ने बताए । सर्वोच्च प्रशासनले कुनै कारण देखाएर रिट दर्ता गर्न अस्वीकार गरे त्यसविरुद्ध सिधै इजलासमा निवेदन दिन पाइने संवैधानिक व्यवस्था छ । इजलासले त्यसमाथि सुनुवाइ गरी मुद्दा दर्ता गर्न उचित हुने ठहर गरे दरपीठ खारेज हुन्छ । दरपीठ सदर भए त्यसउपर फेरि मुद्दा नलाग्ने कानुनी व्यवस्था छ । सर्वोच्चले दरपीठ गरेको रिटमा वरिष्ठ अधिवक्ता त्रिपाठीले निजलाई मुद्दा नचलाउने निर्णय प्रथमदृष्टिमै गैरकानुनी छ भनी उल्लेख गरेका छन् । अभियोजनमा पिक एन्ड चुज गर्नु विधिको शासनको आधारभूत अवधारणाविपरीत रहेको उनले तर्क गरेका छन् । अधिकारीको मानव तस्करीमा प्रत्यक्ष संलग्नता देखिएपछि नै उनीलगायत युवालाई जापानबाट फिर्ता पठाइएको तथ्य स्वतः स्पष्ट भएको र मोटो रकम लिएर आफूहरूलाई जापान लगेको बयान पक्राउ परेका अन्य प्रतिवादीले दिएकाले पनि मुद्दा नचलाउने सरकारी वकिलको कार्यालयको निर्णय बदरभागी भएको उनको तर्क छ । कानुनले कुनै पद वा ओहदा चिन्दैन, अभियोजन गर्ने अधिकार स्वेच्छाचारी एव बदनियतपूर्ण ढंगले प्रयोग गर्न मिल्दैन, रिटमा उल्लेख छ ।"
प्रधानमन्त्री ओलीको चीन भ्रमणका एजेन्डा स्वीकृत,"प्रधानमन्त्री ओलीले मन्त्रिपरिषद् बैठकमा चीन भ्रमण उपलब्धिमूलक हुने भए पनि कुनकुन परियोजनामा चिनियाँ अनुदान प्राप्त हुँदै छ भन्नेबारे खुलाएका छैनन् । प्रस्तावित परियोजनामध्ये केरुङकाठमाडौं सीमापार रेलमार्गको समय अवधि नै प्रस्ट पारेर चिनियाँ पक्षसँग प्रस्ताव गर्ने तयारी भइरहेको जानकारी दिएका थिए । कांग्रेस र एमालेको शीर्ष बैठकले धेरै मिहिनेत गरेर साझा अवधारणा बनाएको छ, यसले नेपालको छिमेकी सम्बन्ध र विदेश नीतिमा साझा धारणा निर्माण गर्ने जस्तो महत्त्वपूर्ण काम गरेको छ, मन्त्रिपरिषद् बैठकमा प्रधानमन्त्री ओलीले राखेको भनाइ उद्धृत गर्दै एक मन्त्रीले भने, यसैका आधारमा चीनसँग सम्झौता गर्ने काम गर्छौं । दुई दलले बनाएको साझा धारणामा आधारित एजेन्डाप्रति चिनियाँ पक्षले सकारात्मक प्रतिक्रिया जनाएकाले बीआरआई अघि बढाउनेलगायत पुराना अनुदानका प्रतिबद्धतामा हुने सहमतिसमेत प्रधानमन्त्री ओलीको भ्रमणका क्रममा अघि बढ्ने परराष्ट्रका अधिकारीहरूको भनाइ छ । चिनियाँ पक्षको नेपालभित्र र बाहिरको मुख्य सरोकार भनेकै नेपालचीन सम्बन्ध बीआरआईको सन्दर्भमा अघि बढ्यो भनेर सन्देश दिनु नै हो । के बढ्यो, कति बढ्यो त्यसमा त्यति रुचि देखिँदैन । हाम्रा लागि पनि चीनसँग थप सम्बन्ध चिसो नहोस् भन्नेमा चासो थियो । त्यसैले सत्तामा रहेका कांग्रेस र एमालेले बनाएको धारणाप्रति चिनियाँ पक्ष पनि सकारात्मक देखिएको छ, कांग्रेसका एक मन्त्रीले भने, अब दुई पक्षबीच हुने वार्तामा चीनले हामीले प्रस्ताव गरेका कति योजनामा कसरी सहयोग गर्छ, त्यो हेर्न बाँकी छ । चीनले विगतमा प्रतिबद्धता जनाएर पनि कार्यान्वयन नभएका अनुदान र अन्य सहयोगका विषय पनि नेपालले उठाउनेछ । चीनका राष्ट्रपति सी चिनफिङले सन् २०१९ मा नेपाल भ्रमण गर्दा घोषणा गरेको ५५ अर्ब रुपैयाँ अनुदान अहिलेसम्म कार्यान्वयनमा आउन सकेको छैन । चिनियाँ पक्षले राष्ट्रपति चिनफिङले घोषणा गरेकै अनुदानलाई बीआरआई फ्रेमवर्कभित्र राखेर प्रस्तावित परियोजनाका लागि छुट्याउन सक्ने अनुमानसमेत नेपाली पक्षले गरेको छ । तर, साझा धारणा बनाउने क्रममा दुई दलले यसअघि प्रतिबद्धता जनाइएका अनुदान र योजनालाई बीआरआई फ्रेमवर्क भित्र राखेका छैनन् । विभिन्न समयमा चीनले घोषणा गरेको र हालसम्म आउन बाँकी रहेका रकम पनि नेपालका पूर्वाधार परियोजनामा खर्च गर्नका लागि नेपालले आग्रह गर्ने भनेर साझा धारणामा उल्लेख गरिएको छ, साझा धारणा बनाउन गठित कार्यदलका एक सदस्यले भने, बीआरआईको बाहिर संयुक्त वक्तव्यमा यसअघि गरिएका समझदारी, त्यसमा कबोल गरिएका अनुदानका रकम तुरुन्त प्राप्त गर्ने भनेर नेपालले धारणा राख्ने प्रस्ताव छ । त्यसलाई चिनियाँ पक्षले कसरी लिन्छन् भन्न सकिन्न । कांग्रेस महामन्त्री गगन थापाले संसद्का दुई ठूला दल कांग्रेस र एमालेबीच साझा धारणा बनाएर बीआरआई अघि बढाउने निर्णय दुवै देशको साझा हितमा अन्तरनिहित रहेको बताए । यो काम सकारात्मक रूपमा अघि बढेको छ, यसले दुई देशको सम्बन्ध र साझा परराष्ट्र नीति बनाउने दिशामा महत्त्वपूर्ण काम भएको छ, उनले भने । प्रधानमन्त्री ओली सरकारी टोलीबाट ३९ र निजी क्षेत्रबाट ४८ गरी ८७ जनाको नेतृत्व गर्दै चीनका प्रधानमन्त्री ली छ्याङको निमन्त्रणामा बेइजिङ जान लागेका हुन् । ओली चौथो पटक प्रधानमन्त्री भएपछि यो नै पहिलो द्विपक्षीय विदेश भ्रमण हो । उनी यसअघि बहुपक्षीय सभा संयुक्त राष्ट्रसंघको ७९औं महासभामा भाग लिन न्युयोर्क गएका थिए । प्रधानमन्त्री ओलीको चीन भ्रमणको सम्पूर्ण तयारी पूरा भएको परराष्ट्र मन्त्रालय र बेइजिङस्थित नेपाली दूतावासले जनाएको छ । परराष्ट्र मन्त्रालयका प्रवक्ता कृष्ण ढकालले आवश्यक तयारी पूरा भएको बताए । बेइजिङस्थित चीनका लागि नेपाली राजदूत कृष्णप्रसाद ओलीले पनि प्रधानमन्त्रीको भ्रमणको गृहकार्य पूरा भएको जानकारी दिए । आवश्यक गृहकार्य भएको छ, पूर्वनिर्धारित समयअनुसारै कार्यक्रम हुनेछ, उनले भने । प्रधानमन्त्रीको भ्रमणलाई चुस्त बनाउन शिष्टाचार महापाल प्रवीन भट्टराईसहितका केही कूटनीतिज्ञ बेइजिङ पुगिसकेका हुन् । ओली सोमबार बिहान ११ बजे हिमालयन एयरलाइन्सको चार्टर विमानबाट जानेछन् । प्रधानमन्त्री ओली बेइजिङको स्थानीय समयअनुसार सोमबार बेलुकी साढे ५ बजे पुग्नेछन् । ओलीले मंगलबार चीनका प्रधानमन्त्री ली छ्याङसँग वार्ता गर्नेछन् । सोही वार्तामा दुई मुलुकबीचका एजेन्डामा छलफल हुने तथा सहमति र सम्झौतामा हस्ताक्षर हुने परराष्ट्र मन्त्रालयले जनाएको छ । त्यसपछि प्रधानमन्त्री ओलीले चीनका राष्ट्रपति सी चिनफिङसँग भेटवार्ता गर्नेछन् । सोही दिन चिनियाँ जनकंग्रेसका स्थायी समितिका अध्यक्ष झाओ लेजीसँग भेट्ने कार्यक्रम छ ।ओलीले बुधबार पेइकिङ विश्वविद्यालयमा सम्बोधन गर्ने कार्यक्रम छ । नेपालचीन बिजनेस फोरमले आयोजना गरेको कार्यक्रममा पनि सोही दिन सम्बोधन गर्नेछन् । बेइजिङस्थित नेपाली दूतावासले आयोजना गर्ने कार्यक्रममा प्रधानमन्त्री ओली सहभागी हुनेछन् । भ्रमणको चौथो दिन बिहीबार ओली बिहानै बेइजिङबाट काठमाडौंका लागि उड्नेछन् । उनी करिब साढे २ बजे काठमाडौंमा आइपुग्ने कार्यक्रम छ ।चीनले अघि सारेको बेल्ट एन्ड रोड इनिसिएटिभ (बीआरआई) लाई अघि बढाउन नेपाल र चीन दुवै सहमत भइसकेकाले बीआरआई सहकार्य फ्रेमवर्क मा हस्ताक्षर हुने प्रधानमन्त्री निकट स्रोतले बतायो ।हस्ताक्षर भएमा बीआरआई कार्यान्वयन योजना अघि बढ्नेछ । चीन र नेपालीबीच सन् २०१७ मा बीआरआई एमओयूमा हस्ताक्षर भएको थियो । बीआरआई कार्यान्वयनप्रति भूराजनीतिक चासो समेत रहेकाले लामो समय अन्योलता बढेको थियो । तत्कालीन प्रधानमन्त्री पुष्पकमल दाहालको चीन भ्रमणका क्रममा पनि कार्यान्वयन योजनामा हस्ताक्षर हुन सकेको थिएन । यस पटक दुई दलले सबै खालका अन्योलता हटाएर बीआरआई कार्यान्वयनलाई नयाँ फ्रेमवर्कको नाममा हस्ताक्षर गर्ने तयारी गरेका हुन् । प्रधानमन्त्री ओलीको भ्रमणको पूर्वतयारीका लागि परराष्ट्रमन्त्री आरजु राणा देउवा छेन्दु पुगेर चिनियाँ समकक्षी वाङ यीलाई भेटेर नेपाल फर्किइसकेकी छन् । उनी प्रधानमन्त्रीसँगै सोमबार पुनः जानेछिन् । चीनबाट फर्केलगत्तै राणाले बीआरआई परियोजना दुवै देशको सहमतिमै अघि बढ्ने बताएकी थिइन् ।"
'भीभीआईपी को बिदाइ र स्वागतमा अब लर्को नहुने,"अबदेखि राष्ट्रपति विदेश भ्रमणमा जाँदा र विदेश भ्रमणबाट फर्किंदा उपराष्ट्रपति, प्रधानमन्त्री, गृहमन्त्री, रक्षामन्त्री, परराष्ट्रमन्त्री, संस्कृति, पर्यटन तथा नागरिक उड्डयनमन्त्री, प्रधानसेनापति, राष्ट्रपति कार्यालय र परराष्ट्र मन्त्रालयका सचिव, नेपाल प्रहरी र सशस्त्र प्रहरीका महानिरीक्षक, राष्ट्रिय अनुसन्धान विभागका प्रमुख, शिष्टाचार महापाल (परराष्ट्र मन्त्रालय) र परराष्ट्रले आमन्त्रण गरेका विदेशी नियोगका प्रमुख मात्रै विमानस्थलको अति विशिष्ट कक्षमा उपस्थित हुन पाउनेछन् । राष्ट्रपति विदेश भ्रमणका क्रममा विमानस्थलको अति विशिष्ट कक्षदेखि जहाज चढ्न जाने मिनी कारगेड सम्म ९ जना मात्रै उपस्थित हुन पाउने व्यवस्था गरिएको छ, जसमा उपराष्ट्रपति, प्रधानमन्त्री, गृहमन्त्री, रक्षामन्त्री, परराष्ट्रमन्त्री, संस्कृति, पर्यटन तथा नागरिक उड्डयनमन्त्री, राष्ट्रपति कार्यालय र परराष्ट्र मन्त्रालयका सचिव र शिष्टाचार महापाल रहेका छन् ।उपराष्ट्रपति विदेश भ्रमणमा जाँदा बिदाइ तथा फिर्ता हुँदा स्वागतका लागि प्रधानमन्त्री, परराष्ट्रमन्त्री, प्रधानसेनापति, उपराष्ट्रपति कार्यालय र परराष्ट्र मन्त्रालयका सचिव, शिष्टाचार महापाल र परराष्ट्र मन्त्रालयले आमन्त्रण गरेका विदेशी नियोगका प्रमुखलाई मात्रै अन्तर्राष्ट्रिय विमानस्थलको अति विशिष्ट कक्षमा प्रवेश दिइनेछ । विमानस्थलको अति विशिष्ट कक्षदेखि जहाज चढ्न जाने मिनी कारगेडसम्म प्रधानमन्त्री, परराष्ट्रमन्त्री, उपराष्ट्रपतिको कार्यालयका सचिव र शिष्टाचार महापाल गरी चार जना मात्रै जान पाउने व्यवस्था कार्यविधिमा गरिएको छ ।प्रधानमन्त्रीको विदेश भ्रमणमा बिदाइ र स्वागतका लागि कार्यवाहक प्रधानमन्त्री, गृहमन्त्री, रक्षामन्त्री, परराष्ट्रमन्त्री, संस्कृति, पर्यटन तथा नागरिक उड्डयनमन्त्री, मुख्यसचिव, प्रधानसेनापति, परराष्ट्र मन्त्रालय र सञ्चार मन्त्रालयका सचिव, नेपाल प्रहरी र सशस्त्र प्रहरीका महानिरीक्षक, राष्ट्रिय अनुसन्धान विभागका प्रमुख, शिष्टाचार महापाल र परराष्ट्र मन्त्रालयले आमन्त्रण गरेका विदेशी नियोगका प्रमुख मात्रै अन्तर्राष्ट्रिय विमानस्थलको अति विशिष्ट कक्षमा उपस्थित हुन पाउनेछन् । विमानस्थलको अति विशिष्ट कक्षदेखि जहाज चढ्न जाने मिनी कारगेडसम्म ६ जना पदाधिकारी मात्रै उपस्थित हुन पाउने व्यवस्था गरिएको छ, जसमा कार्यवाहक प्रधानमन्त्री, गृहमन्त्री, परराष्ट्रमन्त्री, मुख्यसचिव, परराष्ट्र मन्त्रालयका सचिव र शिष्टाचार महापाल रहेका छन् । यसअघि राष्ट्रपति, उपराष्ट्रपति र प्रधानमन्त्री विदेश भ्रमणमा जाँदा र फर्किंदा अन्तर्राष्ट्रिय विमानस्थलमा बिदाइ तथा स्वागत गर्ने विशिष्ट व्यक्तिहरूको ठूलो लर्को लाग्ने गरेको थियो । त्यसले गर्दा सार्वजनिक सवारी व्यवस्थापनदेखि विमानस्थलमा आवागमन नै प्रभावित हुने गरेको थियो । विशिष्ट व्यक्तिहरूको विदेश भ्रमणका कारण सडकदेखि विमानस्थलसम्म सर्वसाधारणले अनावश्यक दुःख पाएको भनी आलोचना हुँदै आएको छ । संशोधित कार्यविधि लागू गरेसँगै अति विशिष्ट र विशिष्ट व्यक्तिको विदेश भ्रमण हुँदा र स्वदेश फर्किंदा सडकदेखि अन्तर्राष्ट्रिय विमानस्थलसम्ममा हुने सुरक्षा चुनौती घट्ने अपेक्षा सरकारले गरेको छ । गृह मन्त्रालयका प्रवक्ता ऋषिराम तिवारीले अति विशिष्ट व्यक्तिहरूको वैदेशिक भ्रमणमा बिदाइ र स्वागतका लागि त्रिभुवन अन्तर्राष्ट्रिय विमानस्थलमा ठूलो संख्यामा हुने विशिष्ट व्यक्तिहरूको उपस्थितिले व्यवस्थापनमा समस्या भएपछि कार्यविधि संशोधन गर्नुपरेको बताए । राष्ट्रपति, उपराष्ट्रपति र प्रधानमन्त्री वैदेशिक भ्रमणमा जाँदा बिदाइ र स्वागतका लागि त्रिभुवन अन्तर्राष्ट्रिय विमानस्थलमा पुग्ने पदाधिकारीको संख्या ठूलो भयो, त्यसले ट्राफिक व्यवस्थापन पनि अस्तव्यस्त भयो भन्ने कुरा आएपछि त्यो संख्यामा कटौती गरिएको छ, उनले भने । गृह प्रवक्ता तिवारीले मन्त्रिपरिषद्बाट गत बिहीबार पारित कार्यविधि कार्यान्वयनमा आइसकेको बताए । प्रधानमन्त्री केपी शर्मा ओली सोमबार चीन भ्रमणमा जाँदा बिदाइका लागि कार्यविधिमा उल्लेख भएका अधिकारी मात्रै विमानस्थलमा जाने उनले जानकारी दिए ।"
ढिस्को खस्दा पुल निर्माणमा खटिएका एकै परिवारका चारसहित ५ मजदुरको पुरिएर मृत्यु,"मजदुरी गरेर गुजारा गर्दै आएका मृतक ६६ वर्षका देवीरामको परिवारको पनि बिचल्ली भएको छ । बस्तीकै विपन्न परिवारका देवीरामको घरमा ७८ वर्षका दुई सन्तान र श्रीमती मात्र रहेको सुनछहरी३ का वडाध्यक्ष उद्वीर घर्तीमगरले बताए । निकै दयनीय अवस्थाका देवीराम सानोतिनो काम गरेर घर चलाउँथे, अब परिवारकै बिचल्ली भएको छ, उनले भने, सामाजिक सुरक्षा भत्ता र मजदुरी मात्र उनको आम्दानीको स्रोत थियो ।दलित समुदायका १५ परिवारको बसोबास रहेको उक्त बस्तीका अधिकांशको आर्थिक अवस्था कमजोर छ । घटनास्थल पुगेका गाम प्रहरी चौकी प्रमुख सहायक निरीक्षक प्रकाश बिष्टले भने, भौगोलिक विकटताले यस क्षेत्रका बासिन्दाको आर्थिक अवस्था यसै पनि कमजोर नै छ, खेतीपातीका लागि जग्गा पनि नहुँदा दलित समुदायको त झन् दयनीय स्थिति छ । संघीय सरकारअन्तर्गतको बुटवलस्थित स्थानीय पूर्वाधार कार्यालयको ८५ लाख रुपैयाँ ठेक्कामा ३ सय मिटर लामो झोलुङ्गे पुलको निर्माण सुरु भएको हो । ठेक्काको जिम्मा एलबी पल्लवी जक्सन जेभी कम्पनीले पाएको छ । गाउँपालिकाका अध्यक्ष धनबहादुर पुनमगरले पुल बनाउने ठेकेदारको कमजोरीले दुर्घटना भएको बताए । उनका अनुसार पुलको डिजाइन गरेका प्राविधिक ऋषि अधिकारी र ठेकेदार कम्पनीका सञ्चालकले साइटमा प्राविधिक नराख्दा घटना हुन पुगेको हो । ठेकेदारले निर्माणस्थलमा खटाएका स्थानीय एक युवक र जेसीबीका चालकलाई नियन्त्रणमा लिएको छ । पुलको डिजाइन गर्ने प्राविधिक अधिकारी फिल्डमा आएको देखिँदैन, अर्कोतिर ठेकेदारले पनि प्राविधिक नराख्दा यस्तो भएको हो । यसको सबै जिम्मेवारी टेन्डर गर्ने कार्यालय र प्राविधिकले लिनुपर्छ, उनले भने । उनले दुर्घटनापछि पीडित पक्षसँग वार्ता गर्न मोटरसाइकल दुर्घटनामा परी घाइते भएका एलबी पल्लवी जक्सन जेभी कम्पनीका सञ्चालक परशुराम खड्कालाई नेपालगन्जबाट बोलाएको बताए । वडाध्यक्ष घर्तीमगरले पीडित परिवारलाई क्षतिपूर्ति दिलाउन ठेकेदार कम्पनीसँग पहल भइरहेको बताए । गाउँपालिकाले प्रतिपरिवार २५ हजार रुपैयाँका दरले किरिया खर्च उपलब्ध गराउने आश्वासन दिएको छ । पीडित परिवारले राहत नपाउँदासम्म शव नबुझ्ने अडान लिएका छन् । स्थानीयले पनि दुर्घटनाबारे निष्पक्ष छानबिनको माग गरेका छन् । रोल्पाका प्रमुख जिल्ला अधिकारी खिमबहादुर रायमाझीले घटनाबारे अनुसन्धान गरिनुपर्ने बताए । पुल बनाउने क्रममा साइड इन्जिनियर खटाउनुपर्ने हो, असावधानीबारे अनुसन्धान गर्ने खालको घटना देखिन्छ, उनले भने । घटनास्थल जिल्ला सदरमुकाम लिवाङबाट करिब ४० किलोमिटर उत्तरपूर्वमा पर्छ ।"
"बीआरआई कतै विकासको बिउ, कतै विवादको निहुँ","(काठमाडौं)विभिन्न मुलुकसँगको सम्बन्ध र सम्पर्क सुदृढ बनाउने लक्ष्यसहित चीन सरकारले विश्वव्यापी पूर्वाधार विकास रणनीति बेल्ट एन्ड रोड इनिसिएटिभ (बीआरआई) प्राथमिकताका साथ अघि बढाइरहेको छ । बीआरआईअन्तर्गत अनेक परियोजना विभिन्न मुलुकमा अघि सारिएका छन् । यस्ता परियोजनाबाट कतिपय मुलुकले राम्रै लाभ लिएका छन् भने केहीले भने नमिठो अनुभव सँगालेका छन् । बीआरआईको परिकल्पनाकार चिनियाँ राष्ट्रपति सी चिनफिङ हुन् । सुरुमा यसलाई वान बेल्ट वान रोड (ओबीओआर) भनिएको थियो, सन् २०१६ मा भने बीआरआई नामकरण गरियो । २०१३ मार्चमा राष्ट्रपति बनेका सीले त्यही वर्षको सेप्टेम्बरमा कजाकस्तान भ्रमणका क्रममा सिल्क रोड इकोनोमिक बेल्ट को घोषणा गरेका थिए । त्यसको चार महिनापछि इन्डोनेसियाको राजधानी जकार्तामा पुगेका उनले एक्काइसौं शताब्दीको सिल्क रोड को कुरा उठाएका थिए । सन् २०१७ देखि बीआरआईलाई चिनियाँ कम्युनिस्ट पार्टीको विधानमै राखिएको छ । बीआरआईलाई सीको विदेश नीतिको केन्द्रविन्दु पनि मानिन्छ । सीले युरोप र पूर्वी एसियालाई जोड्न बीआरआई परियोजना सुरु गरेका थिए । पछिल्लो समय भने यसैअन्तर्गत चीनले अफ्रिका, ओसिनिया र ल्याटिन अमेरिकामा आफ्नो आर्थिक र राजनीतिक प्रभाव उल्लेखनीय रूपमा विस्तार गरेको छ । सन् २०२३ डिसेम्बरसम्म बीआरआईमा १५० देश जोडिइसकेका छन् । नेपाल सन् २०१७ मा बीआरआई फ्रेमवर्कअन्तर्गत समझदारीपत्रमा हस्ताक्षर गरेर जोडिएको छ । वर्ल्ड इकोनोमिक फोरमका अनुसार चीनले बीआरआईमा १० खर्ब अमेरिकी डलरभन्दा धेरै बजेट खर्च गरिसकेको छ । चीनले बीआरआईमा ८० खर्ब अमेरिकी डलरसम्म खर्च गर्ने विज्ञहरूको अनुमान छ । बीआरआईअन्तर्गत चीनले देशअनुसारका परियोजनामा लगानी गर्दै आएको छ । थाइल्यान्ड, इन्डोनेसिया, लाओस, पेरु, केन्यालगायतका देश बीआरआई परियोजनाबाट लाभ लिन सफल भएका छन् । थाइल्यान्ड बीआरआई कूटनीतिको सफल उदाहरण हो । थाइल्यान्डले द्रुत रेलमार्ग निर्माणका लागि चीनसँग लामो वार्ता गर्यो र अन्ततः आफूलाई अनुकूल हुने गरी सम्झौता गर्न सफल पनि भयो । थाइल्यान्डले योजनाका लागि वित्तीय स्रोत देशभित्रैबाट जुटायो र चीनलाई निर्माण तथा सञ्चालनको अधिकार दियो । इन्डोनेसियाले देशभित्रको र चिनियाँ कम्पनीबीच संयुक्त लगानीको वातावरण सिर्जना गर्यो । उत्पादनमा चिनियाँ लगानी भित्र्यायो, ज्ञान र प्रविधि आफ्नो देशमा ल्याउन सफल भयो । परियोजनाअन्तर्गत इन्डोनेसियाको राजधानी जकार्ताबाट बाङडुङसम्म ३ सय ५० किलोमिटर प्रतिघण्टा कुद्ने रेल सञ्चालनमा आएको छ । आसियान क्षेत्रकै पहिलो द्रुत गतिको रेलवेका कारण साढे तीन घण्टाको दूरी घटेर ४५ मिनेटमा आएको छ । लाओसमा बीआरआईअन्तर्गत चीनले ८ सय १३ परियोजनामा १६ अर्ब अमेरिकी डलर लगानी गरेको छ । चिनियाँ लगानीका कारण लाओसले आफ्नो आर्थिक विकासका लागि आवश्यक पर्ने पूर्वाधारमा तीव्र विकास गरेको छ । ती परियोजनाका कारण लाओसको कुल गार्हस्थ उत्पादन २१ प्रतिशतले वृद्धि हुने विश्व बैंकको पछिल्लो तथ्यांकले देखाएको छ । सन् २०१६ सम्म लाओसमा थाइल्यान्ड जोड्ने साढे तीन किलोमिटर लामो रेलमार्ग, कमजोर सडक सञ्जाल र नयाँ पूर्वाधार विकास गर्न अपर्याप्त बजेट थियो । उत्तरमा चीन, पूर्वमा भियतनाम, दक्षिणमा कम्बोडिया, पश्चिममा थाइल्यान्ड र उत्तरपश्चिममा म्यानमारसँग सीमा जोडिएको लाओसले सन् २०१६ मा बीआरआईअन्तर्गत लाओसचीन रेलमार्ग निर्माणका लागि सम्झौता गर्यो । लाओसको राजधानी भियन्ट्यानलाई चीनको कुनमिङसग जोड्ने रेलमार्ग थाइल्यान्डसँगको सीमामा बग्ने मेकोङ नदीछेउमा छ ।५ अर्ब ९० करोड अमेरिकी डलर लागतको एक हजार किलोमिटरभन्दा लामो रेलमार्ग तयार गर्दा १ सय ५७ पुल र ७४ वटा सुरुङ निर्माण गरिएको थियो । रेलमार्ग सञ्चालनमा आएको १८ महिनामा २ करोड १० लाख टन कार्गो र एक करोड ६४ लाख यात्रु ओसारिएको छ । रेलमार्गका कारण लाओसमा चिनियाँ व्यापार र लगानीका साथै विकास र पर्यटनका अवसर सिर्जना भएको छ । पेरुमा चीनले ऐतिहासिक बन्दरगाह निर्माणका लागि अर्बौं डलर खर्चेको छ । यसले ल्याटिन अमेरिकामा व्यापारलाई रूपान्तरण गर्ने र क्षेत्रीय आर्थिक विकासलाई बढावा दिने ठानिएको छ । उक्त बन्दरगाहलाई थ्रेट बताउने अमेरिकाले पेरुको राजधानी लिमामा रेलमार्ग निर्माणका लागि सहयोग गर्दै छ । गत नोभेम्बरमा अमेरिकी विदेशमन्त्री एन्टोनी ब्लिन्केनले लिमा सहरमा दैनिक कम्तीमा दुई लाख यात्रुका लागि भरपर्दो र किफायती सेवा दिने नयाँ यात्रुवाहक रेल निर्माणमा मद्दत गर्ने घोषणा गरेका थिए । अमेरिकाले लिमा सहरलाई पूर्वी भागसँग जोड्ने नयाँ यात्रुवाहक रेलमार्ग निर्माणमा सहयोग गर्नेछ, उनले भनेका थिए, क्यालिफोर्नियास्थित काल्ट्रेन रेल प्रणालीले सयभन्दा बढी उच्च गुणस्तरका रेलका डिब्बा र इन्जिन सहयोग गर्नेछ र अमेरिकी कम्पनीहरूले परियोजनाका लागि आवश्यक उपकरण, विभिन्न सामग्री, इन्जिनियरिङ र डिजाइनसहित ५० प्रतिशतभन्दा बढी सहयोग पुर्याउनेछ । यसले दुईदेशीय व्यापार सम्बन्धमा वृद्धि हुने ब्लिन्केनको भनाइ छ । रेल मार्ग सञ्चालनमा आएसँगै हरितगृह ग्यास उत्सर्जन हरेक वर्ष अनुमानित २० हजार मेट्रिक टन कटौती हुने जनाइएको छ । यो करिब ४ हजार कार सडकबाट विस्थापित हुनु बराबर हो । बीआरआईअन्तर्गत नै केन्याको नैरोबीदेखि मोम्बासासम्म पनि द्रुत गतिको रेल निर्माण भएको छ । सन् २०१७ मेबाट सञ्चालनमा आएको रेलमार्ग निर्माण गर्दा चिनियाँ मापदण्ड, प्रविधि र उपकरण प्रयोग गरिएको थियो । परियोजनाअन्तर्गत केन्यामा नैरोबी एक्सप्रेसवे पनि निर्माण गरिएको छ । त्यहाँ दूरसञ्चार प्रविधिको पनि विकास गरिएको छ । केन्या उच्च गुणस्तरको इन्टरनेट सेवा भएका देशहरूमध्ये पर्छ । बीआरआईअन्तर्गत चिनियाँ बहुराष्ट्रिय सूचना प्रविधि कम्पनी हुवावेसँगको साझेदारीमा केन्यालीले यो सुविधा पाएका हुन् । हुवावले केन्याको दूरसञ्चार क्षमताको आधुनिकीकरणमा पनि मद्दत गरेको छ । यसले ईकमर्स, इन्टरनेट प्रोटोकल र आईसीटी क्षेत्रमा लगानी गर्नुका साथै केन्या र बाँकी विश्वबीचको सहकार्य प्रवर्धनमा मद्दत गरेको छ ।केही देशमा भने बीआरआई परियोजना विवादमा आएका छन् । श्रीलंकाको हम्बनटोटा बन्दरगाह, चीनपाकिस्तान आर्थिक करिडोर (सीपेक) बीआरआईका अमिला उदाहरण हुन् । हम्बनटोटा अन्तर्राष्ट्रिय बन्दरगाह निर्माणका लागि गरिएको सम्झौताका कारण श्रीलंकामा बीआरआईप्रति नकारात्मक धारणा बनेको छ । श्रीलंकाका नेताहरूले व्यक्तिगत स्वार्थका लागि ६३ प्रतिशत ऋणसहित अन्य खराब सर्त स्वीकार गरेर चीनसँग सम्झौता थिए । खासगरी अन्य साझेदारले लगानीका लागि अस्वीकार गरेको महत्त्वाकांक्षी योजनामा हात हालेका कारण श्रीलंका असफल भएको थियो ।चीनले श्रीलंकामा सुरुमा पूर्वाधार विकासमा सहयोग गरेको थियो । ऋण व्यवस्थापनमा देखिएको कमजोरीका कारण चिनियाँ लगानी चुनौतीका रूपमा देखिन थाल्यो । चिनियाँ लगानीका कारण चीनसँग श्रीलंकाको व्यापार घाटा बढ्दै गयो । त्यसका साथै प्रविधि र ज्ञानको हस्तान्तरण नभएका कारण परियोजना निर्माणका लागि चिनियाँ सामग्रीमा भर पर्नुपर्ने अवस्था आयो ।सम्झौताअनुसार बन्दरगाह निर्माणका लागि ९७ करोड ४० लाख अमेरिकी डलर लगानी गरेको चाइना मर्चेन्ट पोर्ट होल्डिङ्स (सीएम पोर्ट) को ८५ प्रतिशत सेयर स्वामित्व छ । कम्पनीले बन्दरगाह क्षेत्रको विकास, व्यवस्थापन र सञ्चालन गर्न ९९ वर्षका लागि भाडामा पाएको छ । सीपेक राजमार्गका कारण पाकिस्तानी अर्थतन्त्र धराशायी बनेको विज्ञहरू बताउँछन् । सुरुमा २५ अर्ब डलर लागत अनुमान गरिएको परियोजना सम्पन्न हुँदा ६२ अर्ब पुग्ने भएको छ । यही परियोजनाका कारण पाकिस्तान चीनको सबैभन्दा ठूलो ऋणी बनेको छ । चीनसँग पाकिस्तानको एक तिहाइभन्दा बढी बाह्य ऋण छ । बंगलादेशमा पनि बीआरआईअन्तर्गत चीनले पाँच दर्जनभन्दा बढी परियोजनामा ४० अर्ब डलर लगानी गरेको छ । त्यसमध्ये बीआरआई परियोजनाका लागि २६ अर्ब डलर र संयुक्त उद्यम परियोजनाका लागि १४ अर्ब डलर पाउने बताइएको छ । त्यहाँ बीआरआईअन्तर्गत अघि सारिएका मुख्य परियोजना पद्मा पुल, पद्मा रेल लिंक, बंगबन्धु रेलमार्ग पुल, रुप्सा रेल पुल, ढाका बाइपास रोड, कोक्स बजार विमानस्थल, ढाकाचटगाउ रेलमार्ग, कर्णफुली सुरुङ, चीनबंगलादेश आर्थिक तथा औद्योगिक क्षेत्रलगायत हुन् । यीमध्ये कतिपय परियोजनाको लागत बढेको र प्रतिफल न्यून भएको भन्दै आलोचना हुने गरेको छ । हम्बनटोटा, सीपेकलगायतका केही परियोजनालाई पश्चिमा देश तथा मिडियाले ऋणको पासो का रूपमा व्याख्या गर्ने गरेका छन् । चिनियाँले यस्ता विवाद समाधान गर्न सन् २०१९ पछि ठूला परियोजनाभन्दा पनि सानामा ध्यान दिन थालेका छन् । कम बजेट र छोटो अवधिमा सकिने यस्ता परियोजनालाई राष्ट्रपति सीले स्मल इज ब्युटिफुल रूपमा अर्थ्याएका छन् । अनुभव आदानप्रदान, सीप विकास, छात्रवृत्ति तथा नवप्रवर्तन पनि पनि बीआरआई जोडिने सीको भनाइ छ । नेपालमा भने अहिलेसम्म बीआरआई परियोजना सुरु भएको छैन । प्रधानमन्त्री केपी शर्मा ओलीको सोमबारबाट हुने चीन भ्रमणका क्रममा बीआरआई सहकार्य फ्रेमवर्क सम्झौताअन्तर्गत पूर्वाधारसम्बन्धी केही परियोजना अघि सार्ने तयारी छ । सबै परियोजना अनुदानमा निर्माणका लागि नेपालले चीनलाई आग्रह गर्न लागेको हो । चीन भ्रमण सकेर शनिबार फर्किएकी परराष्ट्रमन्त्री आरजु राणा देउवाले बीआरआईअन्तर्गतका परियोजना अनुदानमा अघि बढाउन चीन सकारात्मक रहेको बताएकी छन् । श्रीलंका, पाकिस्तान र बंगलादेशको असफलताबाट सिकेर सर्त तथा नियमको राम्रो लेखाजोखा गर्दै नेपालले अत्यावश्यक परियोजनाका लागि समयानुकूल सम्झौता गर्न सके बीआरआईबाट भने फाइदा लिन सकिने विज्ञहरू बताउँछन् ।(एजेन्सीहरूको सहयोगमा)"
उपनिर्वाचनमा करिब ६२ प्रतिशत मतदान,"स्थानीय तहमा रिक्त ४१ पदका लागि आइतबार भएको उपनिर्वाचनमा करिब ६२ प्रतिशत मत खसेको निर्वाचन आयोगले जनाएको छ । नगरपालिका प्रमुख एक, उपप्रमुख एक, गाउँपालिका अध्यक्ष दुई, उपाध्यक्ष चार र ३३ वडाध्यक्षका लागि मतदान भएको हो । आइतबार साँझदेखि नै अधिकांश स्थानमा मतगणना सुरु भएको आयोगकी प्रवक्ता नीता पोख्रेल अर्यालले बताइन् । आइतबार राति ११ बजेसम्म मत परिणाम आएकामध्ये ६ वडाध्यक्षमा कांग्रेस, ३ मा एमाले र ११ मा माओवादी र नेमकिपा उम्मेदवार निर्वाचित भएका छन् । दार्चुलाको दुहुँ गाउँपालिका५ को वडाध्यक्षमा कांग्रेसका धनसिंह कुँवर निर्वाचित भएका छन् । कुँवरले ३ सय ७६ र निकटतम प्रतिस्पर्धी एमालेका मानसिंह बडालले ३ सय ५८ मत पाए । माओवादीका वीरसिंह कार्कीले ९८ मत पाएका छन् भने स्वतन्त्र उम्मेदवार लालसिंह कुँवरले २५ मत प्राप्त गरेको मुख्य निर्वाचन अधिकृत पुष्पराज पाण्डेले बताए । १२ सय ७२ मतदाता रहेको वडामा खसेको ८ सय ७७ मतमध्ये २० बदर भएको छ ।यस्तै, कालीकोटको तिलागुफा४ को वडाध्यक्षमा नेमकिपाका खडकराज शाही विजयी भएका छन् । उनले माओवादीकी नैनशोभा शाहीलाई २८ मतले पराजित गरे । २०७४ मा पनि वडाध्यक्ष जितेका खडक नेमकिपा जिल्ला अध्यक्षसमेत हुन् । उनले १ सय ४३ मत पाए भने माओवादी नैनशोभाले १ सय १५ मत पाइन् । एमालेका ऐनबहादुर शाहीले ७८, कांग्रेसका पैलबहादुर शाहीले ४९ मत पाए भने राप्रपा र राष्ट्रिय स्वतन्त्र पार्टीका उम्मेदवारले समान १५१५ मत मात्र पाए । ४ मत बदर भयो । राप्रपा र रास्वपाका उम्मेदवारको जमानत जफत भएको छ । रोल्पाको रुन्टीगढी गाउँपालिका४ को वडाध्यक्षमा कांग्रेसका भूपमणि पुन ६ सय ४३ मत ल्याएर निर्वाचित भएका छन् । उनका निकटतम प्रतिद्वन्द्वी एमालेका बेगम पुनले ५ सय ३५ मत ल्याएका छन् । अघिल्लो निर्वाचनमा कांग्रेस र एमाले उम्मेदवारबीच ८ मतको अन्तर थियो । १९ सय मतदाता रहेको यो वडामा १२ सय ९७ मत खसेको थियो । २०७९ मा कांग्रेसबाट निर्वाचित टंकबहादुर पुनको गत असारमा मृत्यु भएपछि उपनिर्वाचन भएको हो ।ओखलढुंगाको मोलुङ गाउँपालिका५ को वडाध्यक्षमा एमालेका गंगाबहादुर तामाङ ३ सय ९९ मत ल्याएर विजयी भएका छन् । कांग्रेसका घनश्याम दाहालले १ सय ७७ र रास्वपाका विष्णुप्रसाद पोखरेलले १ सय ५१ मत प्राप्त गरेका छन् । माओवादीका मानबहादुर सुनुवारले २३ मत पाए । रुकुम पश्चिमको सानीभेरी५ मा कांग्रेसका मोतीराम खत्री विजयी भएका छन् । खत्री ५९० मत पाएर वडाध्यक्षमा निर्वाचित भएका हुन् । उनका निकटतम प्रतिस्पर्धी माओवादीका जसीराम बस्नेतले ५ सय ३७ मत पाए । उक्त वडामा २०७९ को निर्वाचनमा पनि कांग्रेसले जितेको थियो ।यस्तै, जाजरकोटको कुशे गाउँपालिका७ मा कांग्रेसका उम्मेदवार खम्बबहादुर सिंह विजयी भएका छन् । माओवादीका गोरखबहादुर घर्तीलाई पराजित गर्दै उनी वडाध्यक्ष निर्वाचित भएका हुन् । सिंहले ३ सय ४७ मत पाए भने घर्तीले ३ सय ३२ मत पाएका छन् । १ हजार ३ सय २ मतदाता रहेको वडामा ९ सय ५६ मत खसेको थियो । एमालेका गोरखबहादुर नेपालीले २ सय ५२ मत पाए ।डोटीको पूर्वीचौकी गाउँपालिका६ को वडाध्यक्षमा कांग्रेसका मोहन थापा ४ सय ६८ मत ल्याएर विजयी भएका छन् । उनका निकटतम प्रतिस्पर्धी एमालेका देव थापाले ३ सय १ मत पाए । माओवादीका देवीलाल थापाले २६ र रास्वपाकी जानकी खड्का कुँवरले ३१ मत पाए । यस्तै, गोरखा नगरपालिका५ को वडाध्यक्षमा माओवादीका विष्णुबहादुर मगर ४ सय ८६ मत ल्याएर निर्वाचित भएका छन् । कांग्रेसका भाइकाजी आलेले ४ सय २, एमालेकी दुर्गामाया थापा रानाले ३ सय ४५ मत र रास्वपाका मंगलबहादुर थापाले ८२ मत ल्याएका छन् । दैलेखको दुल्लु नगरपालिका१३ को वडाध्यक्षमा एमालेका लालबहादुर शाही विजयी भएका छन् । उनले ५ सय ७४ मत पाए । कांग्रेसका रेशमबहादुर शाहीले ५ सय ७१, माओवादीका ढकेन्द्रबहादुर शाहीले २ सय ७८, रास्वपाका रामबहादुर शाहीले ५३ मत पाए । यस्तै, रौतहटको ईशनाथ नगरपालिका७ को वडाध्यक्षमा कांग्रेसका शेख अब्दुल खलिक ६ सय २७ मत ल्याएर निर्वाचित भएका छन् । उनका प्रतिस्पर्धी एमालेका शेख अनवरले ५ सय ७५, एकीकृत समाजवादीका सदरे आलमले ४ सय ५२, जनमत पार्टीका शेख जमिरुल हकले १ सय ३५ मत पाए । महोत्तरीको रामगोपालपुर नगरपालिका२ को वडाध्यक्षमा एमालेका सकिबुल खाँ ६ सय ३१ मत पाएर विजयी भएका छन् । उनका प्रतिस्पर्धी माओवादीकी आइती कुमारी यादवले ५ सय ३४ मत पाइन् ।उपनिर्वाचनमा २५ राजनीतिक दल दर्ता भएकामा २० वटाबाट उम्मेदवारी परेको थियो । राजनीतिक दल र स्वतन्त्रका गरी ३ सय ७६ उम्मेदवार प्रतिस्पर्धामा छन् । उपनिर्वाचन भएका पालिका तथा वडाको अन्तिम मतदाता नामावलीमा दुई लाख २६ हजार ७ सय ९९ मतदाता थिए । यसअघि नै रिक्त दुई जिल्ला समन्वय समितिको प्रमुखमा कांग्रेसका उम्मेदवार निर्विरोध निर्वाचित भएका थिए । जिसस ओखलढुंगामा टेकराज भट्टराई र कैलालीमा टीकाकुमारी चौधरी (भुल) निर्विरोध निर्वाचित भएका थिए । चौधरीले आइतबार पद तथा गोपनीयताको शपथ लिइसकेकी छन् । यस्तै, रुकुम (पूर्व) को पुथाउत्तरगंगा गाउँपालिका२ को वडाध्यक्षमा माओवादीका जगत घर्ती निर्विरोध निर्वाचित भइसकेका छन् ।"
"मलको बर्सेनि अभाव, किसानलाई सधैं तनाव","कृषि प्रधान देश भनेर के गर्नु ! जबजब किसानलाई रासायनिक मलको आवश्यकता हुन्छ, त्यही बेला अभाव हुन्छ । यस वर्ष त्यही नियति दोहोरिएको छ । दिगो समाधान खोज्न आधिकारिक निकायबाट पहल हुन सकेको छैन । मल अभाव हुँदा बाली लगाउने नियमित चक्र बिथोलिन्छ, त्यसले किसान र मुलुककै अर्थतन्त्र संकटमा पर्छ । जस्तो कि, अहिले तराईमधेशका किसानले गहुँ, चना, मसुरो, तोरीलगायतका हिउँदे बाली लगाउने मौसम हो, तर मल अभावले किसानले खेती लगाउन सकेका छैनन् । समय घर्केपछि लगाइने बालीले उत्पादन प्रक्रिया नै प्रभावित हुन्छ । बहुसंख्यक नेपाली कृषिमा आधारित भएको देशमा मलकै चिरकालीन अभाव असाध्यै लज्जाको विषय हो ।सरकारले तय गरेको प्रणालीबाट मल नपाउँदा किसानले बाध्यकारी र जोखिमपूर्ण दुई विकल्प अपनाउँछन् । पहिलो, बजारबाट महँगोमा खरिद गर्छन् । यसले कुनै पनि बाली लगाउन नियमित र आकलन गरिएभन्दा बढी लागत सिर्जना हुन्छ । उसै पनि महँगो हुँदै गएको तर लागतअनुसारको प्रतिफल सुनिश्चित नभएको कृषिमा थप जोखिम निम्तिन्छ । दोस्रो, सीमाक्षेत्रका किसानले सम्भव भएसम्म भारतबाट आफैं मल ल्याउँछन् । यो बाध्यता आर्थिक दृष्टिले असुरक्षित र कानुनी दृष्टिले दण्डनीय हो । कहिलेकाहीँ मल अभावले संगठित र व्यवस्थित कालोबजारीलाई प्रोत्साहन गरेको पनि पाइन्छ । त्यसले अराजकता बढाउने गरेको छ । २०७९ असारमा अवैध रासायनिक मल बोकेको ट्रकलाई राजस्व अनुसन्धान विभागले धादिङमा नियन्त्रणमा लिएर काठमाडौं ल्याउँदै गर्दा स्थानीय किसानले मल नै खोसिदिएका थिए । न्यायिक र सभ्य समाजका लागि यो चिन्ताको विषय हो ।नेपालमा मल अभावका मुख्य दुई कारण छन् । पहिलो, सरकारकै लापरबाहीले बाह्य मुलुकबाट मल आउने प्रक्रियामै ढिलाइ हुने र त्यसले नै अभाव सिर्जना हुने गरेको छ । सरकारले खरिदका लागि छुट्याएको बजेटअनुसार आयात गरिने मलका लागि कृषि सामग्री कम्पनी लिमिटेडले ७० प्रतिशत र साल्ट ट्रेडिङ कर्पोरेसन लिमिटेडले ३० प्रतिशत मल खरिदको जिम्मा पाउने गरेका छन् । यी दुई कम्पनीले ग्लोबल टेन्डरमार्फत मल आयात गर्छन् । तर यो प्रक्रिया तीनदेखि छ महिनासम्म लम्बिने गरेको छ । यसबीचमा अन्तर्राष्ट्रिय बजारमा मलको मूल्यमा हुने उतारचढावका कारण यहाँ निश्चित गरिएको मल आयातसमेतमा अवरोध हुने गरेको छ । आयात गर्ने सम्झौता भएका कम्पनीहरूले नै मल नल्याइदिने गरेका छन् । जसले गर्दा यहाँको सञ्चितिमा असर पर्ने गरेको छ ।ग्लोबल टेन्डरअनुसार मल ल्याउने सम्झौता गरेर पनि नल्याउने कम्पनीलाई कुनै कारबाही गर्ने गरिएको पाइँदैन । बरु अर्को पटक उनै कम्पनीले आयातको जिम्मा पाउने गरेका छन् । यस्तो हुनुमा कमिसनको खेल हुने गरेको मल खरिद प्रक्रियाका जानकार बताउँछन् । त्यसैले एक पटक बदमासी गर्ने कम्पनीले टेन्डर प्रक्रियामा पुनः भाग नै लिन नसक्ने गरी निर्णय लिनुपर्छ । ग्लोबल टेन्डरमार्फत मल खरिद गर्दा व्यतीत हुने महिनौंको समयावधिलाई छोट्याउने गरी कानुन संशोधन गर्न आवश्यक छ । जीटूजी प्रक्रियालाई व्यवस्थित बनाएर नियमित मल आयात हुने स्थिति निर्माण गर्न पनि आवश्यक छ । जीटूजी मार्फत मल खरिद गर्दा अभाव कम हुने गरेको विगतको अनुभवबाट पनि सिक्न सकिन्छ ।दोस्रो, मल आयातपछि सहकारीमार्फत वितरण हुने गरेको छ । स्थानीय तहले माग गर्ने आधारमा प्रदेशगत रूपमा मलको कोटा तोक्ने गरिएको छ । यसक्रममा राजनीतिक पहुँच प्रयोग हुने र कतिपय स्थानीय तहमा आवश्यकताभन्दा बढी मल पुग्ने तर कतिपयमा अभाव निम्तिने गरेको छ । अनुदानको मल वितरण व्यवस्थापन निर्देशिका, २०७७ मा बढी भएको मल अन्यत्र बिक्री गर्न नपाइने अवस्था छ । जसले गर्दा समग्रमा मलको स्टक हुँदाहुँदै पनि कहीँ अभाव र कहीँ थुप्रिएको पाइन्छ । अहिलेको मल अभावमा पनि यही नै कारण रहेको जानकार बताउँछन् । त्यसका लागि यो निर्देशिकाका कतिपय प्रावधान परिवर्तन गर्नु सान्दर्भिक हुन्छ । जसले गर्दा एक ठाउँमा बढी भएको मललाई सहजै अभाव भएको ठाउँमा पुर्याउन सकिन्छ ।रासायनिक मलको विकल्प खोज्ने अवस्थामा हामी छैनौं । हाम्रो खाद्य सुरक्षाको दृष्टिले पनि रासायनिक मल बाध्यता हो । यसकै लागि वार्षिक अर्बौं रुपैयाँ बाहिरिने गरेको छ । रासायनिक मल खरिदका लागि सरकारले मात्र यो वर्ष २७ अर्ब ९५ करोड रुपैयाँ विनियोजन गरेको छ । यही हाराहारीको रकम प्रत्येक वर्ष बाहिरिने गरेकाले यहीँ रासायनिक मलको कारखाना खोल्नुपर्ने बहस पनि उठ्ने गरेको छ । सरकारले आफ्नो बजेटमार्फत यस्तो कारखाना खोल्ने घोषणा पनि गर्दै आएको छ । स्थापना र सञ्चालनको लागत, उत्पादन, बिक्रीबाट हुने नाफा जस्ता विषयमा अध्ययन गरेर लाभदायक हुने स्थिति देखिए यतातिर अघि बढ्न सक्नुपर्छ । तर त्यसअघि मल आयातका लागि समयमै खरिद प्रक्रिया सुरु गर्ने, आयात गरिएको मलको समन्यायिक वितरण गर्ने र त्यसको अनुगमन गर्ने प्रबन्ध गर्नुपर्छ । किसानको यो न्यूनतम अधिकार पनि सुरक्षित गर्न सकिएन भने देशको कृषि र समग्र अर्थतन्त्र सुधार्न धेरै कठिन छ ।"
नेपाली क्रिकेटले देखाएको आशा,"सन्तोष सिम्खडा, टोकियो, जापान"
देशको हितविपरीत सम्झौता नहोस्,"प्रधानमन्त्री केपी शर्मा ओली चीन भ्रमणमा जाँदै छन् । कतिपय प्रधानमन्त्रीले आफ्नो पहिलो विदेश भ्रमण भारतबाट गर्दै आएका थिए । तर सार्वभौम देशका प्रधानमन्त्रीले जुन देशको भ्रमण गर्न सक्छन्, भारत भ्रमण नै पहिलो हुनुपर्छ भन्ने छैन । भारत र चीन हाम्रा असल मित्रराष्ट्र हुन् । शक्तिशाली दुई राष्ट्रका बीचमा रहेको नेपालका कार्यकारी प्रमुखले सो विचार गरेर कदम चाल्दा राम्रो होला । कसैलाई रिझाउन कसैलाई चिढाउने काम हाम्रा लागि फाइदा हुँदैन । भ्रमणका लागि भ्रमण हुन्छ कि नेपालका लागि फलदायक विषयमा सम्झौता हुन्छ, त्यो हेर्न बाँकी छ । चीन भ्रमणका क्रममा सम्झौता गर्न तयारी गरिएको बीआरआईसम्बन्धी दस्ताबेजमा कांग्र्रेस र एमालेबीच सहमति भएको छ । तर, के विषयमा सम्झौता भएको हो, सो आमजनताले थाहा पाउनुपर्छ । आमनेपालीको आग्रह छ कि प्रधानमन्त्रीले देशको हितविपरीत कुनै पनि सम्झौता नगर्नुहोला । पुरुषोत्तम घिमिरे, जोरपाटी, काठमाडौं"
काठमाडौं महानगर प्रमुखलाई तीन प्रश्न,"१ काठमाडौंको मुटु सुन्धारारत्नपार्क एरियामा सार्वजनिक सवारी व्यवस्थापन किन यति कमजोर छ ? लाखौं मान्छेको आवतजावत हुने स्थान यस्तो भद्रगोल र धूलोमैलो किन ? आजसम्म एक पटक गएर हेर्नुभएको छ यहाँको अवस्था ?२ ठमेलबाट दरबारमार्गतर्फ जाने स्थानमा हजारौं स्वदेशीविदेशी पर्यटकको आवतजावत हुन्छ । पर्यटकहरू बाटो काट्न नसकेर निराश मुद्रामा उभिएका देखिन्छन् । यस्तो महत्त्वपूर्ण स्थानमा एउटा आकाशे पुल निर्माण गर्न किन चासो राखिँदैन ?३ सिंहदरबार मूलगेट अगाडिको ५२ नम्बर सडक बत्तीको पोल लामो समयबाट जोखिमपूर्ण अवस्थामा छ । यो जतिबेला पनि ढलेर ठूलो दुर्घटना हुन सक्छ । यो पोल फेर्न महानगर या सम्बन्धित निकायले किन चासो नदेखाएको ? सञ्जय अधिकारी, काठमाडौं"
गगन किन भाइरल बन्दै छन् ?,"प्रतिपक्षमा हुँदा मात्र होइन सत्तामा हुँदा पनि सरकारका अनियमिततामा छानबिन गर्नुपर्छ भनेर संसद्मै निर्धक्क साथ बोल्थे । संसद्को रोस्ट्रममा उभिएर उनले यती, ओम्नी, गिरीबन्धु, वाइडबडी सबै काण्डमा छानबिनको कुरा गरेका थिए । आशालाग्दा युवा नेताले बोल्दा धेरै सोचविचार गरेर बोल्नुपर्छ । कीतिपुरको सभामा व्यक्त अभिव्यक्ति र त्यसमाथि सामाजिक सञ्जालमा आएका क्रिया प्रतिक्रियालाई ध्यानमा राखेर उनी अगाडि बढ्न जरुरी छ । गोपाल देवकोटा, जोरपाटी, काठमाडौं"
बिजुलीको महसुलमा पनि भेदभाव,"गंगाराज अर्याल, पाणिनि८, अर्घाखाँची"
प्रधानमन्त्रीको उत्तरी उडान,"के छन् त ओलीको बाह्य प्रतिकूलता ? कोहीसँग नदब्ने, आफ्नो अडान र अहंकारको ताबेदारी गर्न चुक्दै नचुक्ने ओली सत्तारूढ सहयात्री कांग्रेसबाट डोरिएर मुखमा उत्साह, मनमा निरीह भावसहित उत्तरी छिमेकको यात्रामा निस्कँदै गर्दा कति धेरै दबाबमा होलान्, सायद उनैले अनुभूति गर्न सक्छन् । ओली यस्तो जबर्जस्त दबाब खेपिरहँदा उनको भ्रमण संयोजन गरिरहेकी परराष्ट्रमन्त्री आरजुचाहिँ निष्फिक्री कूटनीतिक उडान मा छिन् । वर्ष दिनअघि भुटानी शरणार्थी प्रकरणमा आफूमाथि लागेका लाञ्छना गलत साबित गर्न मिडियाहरूमा छोराको कसम खाँदै हिँडेकी देउवापत्नी आरजुको हातमा मुलुकको कूटनीतिक बागडोर छ । हुन त परराष्ट्रमन्त्रीका हिसाबले परराष्ट्र मामिला लिड उनले नै गर्ने हो । तर, जब छिमेकी राष्ट्रले प्रधानमन्त्रीलाई भन्दा बढी प्राथमिकतामा परराष्ट्रमन्त्रीलाई राखिदिन्छ, तब त्यो खट्किने विषय बन्दो रहेछ । अहिले परराष्ट्रमन्त्रीको सक्रियता देख्दा लाग्छ, परराष्ट्र सम्बन्धमा उनी अघिअघि र प्रधानमन्त्री ओली पछिपछि लागेजस्तो देखिएको छ । भारतले प्रधानमन्त्रीलाई भन्दा बढीरेस्पोन्स परराष्ट्रमन्त्रीलाई गरिदिएर आरजुको महत्त्व बढाइदिएको छ । ओलीलाई भ्रमणको निमन्त्रणा नदिएको भारतले उनको कत्रो स्वागत र सम्मान गर्यो । भेटघाटलाई नै उपलब्धि ठान्ने हाम्रा लागि स्वयं भारतीय प्रधानमन्त्री नरेन्द्र मोदीले महत्त्व दिएर भेटेपछि उनको तारिफ नै भयो । अझ अमेरिका भ्रमणका बेला मोदीओली साइडलाइन वार्ताको तारतम्य पनि उनैले मिलाएको भन्ने खबर आयो । एक जानकार दाबी गर्छन्, खासमा मोदी ओलीसँग साइडलाइन वार्ताभन्दा पनि भेटको औपचारिकता निर्वाह गर्दै ओलीसँग फोटो खिचेर तर्किन चाहन्थे । आरजुले आफ्नो च्यानल परिचालन गरेर भेटघाटको वातावरण बनाइन् ।आरजु तीन दशकदेखि राष्ट्रिय राजनीतिको शक्ति केन्द्रमा छिन् । पहिलोचोटि परराष्ट्रमन्त्री भएकी उनले फस्ट लेडी का हैसियतले होस् वा देउवापत्नीका हैसियतले अहिले गरेजस्तो औपचारिक नभए पनि अनौपचारिक शक्ति अभ्यास निकै गरेकी छन् । कतिपय बेला उनलाई डिफ्याक्टो पीएम भनेर आलोचना पनि भएकै हो । मन्त्रिमण्डल गठन, नियुक्ति, सरुवा, बढुवामा उनको विवादास्पद हस्तक्षेप, व्यापारी, बिचौलियाहरूसँगको उठबसले उनी विवादै विवादले घेरिएकी पात्र हुन् । तर, यतिबेलाकी परराष्ट्रमन्त्री आरजुको परिचय केही बेग्लै बन्दै गएको छ । जसरी उनी अन्तर्राष्ट्रिय मञ्चहरूमा गएर बहस, छलफलमा आत्मविश्वाससहित प्रस्तुत हुन्छिन्, कूटनीतिका वेत्ताहरूले उनको खुबीको प्रशंसा गर्न थालेका छन् । कांग्रेस पार्टी र भारतीय जनता पार्टी (बीजेपी) बीच भाइचारा सम्बन्ध स्थापित गर्न राखी कूटनीति मार्फत उनले खेलेको भूमिका कतै लुकेको छैन । हुन त आरजुले अहिले भरिरहेको कूटनीतिक उडान को इन्धन देउवा शक्तिमा रहुञ्जेल हो कि त्यसपश्चात् पनि उनले राजनीतिक उडान पनि भर्लिन्, त्यसबारे अहिले नै अनुमान गरिहाल्न हतारो होला । यद्यपि, यतिबेला परराष्ट्र मामिलाका हिसाबले परराष्ट्रमन्त्री जति अनुकूल अवस्थामा छिन्, प्रधानमन्त्री ओलीका लागि चाहिँ प्रतिकूलता बढ्दो छ ।आजदेखि सुरु चीन भ्रमणको कुरा नै गरौं न । कदाचित बीआरआई फ्रेमवर्कमा चिनियाँहरू कन्भिन्स भएर कार्यान्वयन सम्झौतामा हस्ताक्षर भएमा भ्रमण तयारीको संयोजकका हिसाबले त्यसको जस आरजुले पाउने छिन् । सम्झौता अहिले तत्काल नबढ्ने अवस्था आएमा त्यसको अपजसको भारी उनले होइन, ओलीले बोक्नुपर्नेछ । घरेलु परिवेश पनि ओलीका लागि सुखद छैनन् ।सत्तामा रहिरहनका लागि कांग्रेसबाट डोरिएका ओलीले कम्युनिस्टहरूको घेराबन्दी खेप्नुपरेको छ । यो उनका लागि अर्को प्रतिकूलता हो । आफैंबाट चोइटिएको माधव नेपालको पार्टी होस् वा माओवादी वा अरू साना वाम घटक, सबै ओलीप्रति आक्रोशित छन्, असन्तुष्ट छन् । वैकल्पिक राजनीतिक शक्तिका रूपमा उदाएको रास्वपा अथवा दक्षिणपन्थी राजनीतिक शक्ति राप्रपा आदि ओलीविरुद्ध आन्दोलित छन् । सबैभन्दा मुख्य कुरा, जनस्तरबाट पनि ओली सरकारप्रति कुनै आशा र सकारात्मक भाव सिर्जना भएको छैन । जनस्तरमा ओली सरकारप्रति दिक्दारी बढेको छ । अब त हुँदाहुँदा पार्टी पंक्ति पनि विरक्तिन थालेको छ । एमाले पंक्तिको विरक्तिएको भाव साताअघि उसले गरेको सडक शक्ति प्रदर्शनका क्रममा अझ बढी मुखरित भयो । सर्वसाधारणलाई सडक सास्ती दिएरै भए पनि एमालेले न्वारनदेखिको बल लगाएर शक्ति प्रदर्शन गर्यो । पार्टीको झन्डा, चुनाव चिह्नका ध्वजापताकासहित कार्यकर्ता पंक्ति भयग्रस्त मनोविज्ञानमा रहेका ओलीको आत्मबल बढाउन सडकमा उत्रियो । तर, सात लाख संगठित सदस्य भएको पार्टीको सडक सहभागितामा केही हजार थान कार्यकर्ता मात्रै देखिए । प्रश्नहरू उठे, एमालेको कमजोर सडक उपस्थितिले उसको शक्ति प्रदर्शन भयो कि बचेखुचेको साख गुम्यो ? एमालेले जेजे कारण शक्ति कमाएको थियो, ती शक्ति प्राप्तिका स्रोतहरू अहिले पनि जीवन्त छन् ? एमालेको शक्तिको स्रोत उसले प्राप्त गरेको जनसमर्थन हो । अझ लोकतान्त्रिक प्रणालीमा निर्वाचनमा मतदाताले मतदानमार्फत गरेको विश्वास नै कुनै पनि दलको शक्तिको प्रमुख स्रोत हो । त्यस हिसाबले एमाले यतिबेला मुलुकको दोस्रो ठूलो दल हो । गएको आमनिर्वाचनमा एमालेलाई झन्डै २६ दशमलव ९५ प्रतिशत अर्थात् २८ लाख ४५ हजार ६ सय ४१ मतदाताले विश्वास गरेका थिए । २०७४ को आमनिर्वाचनमा उसलाई यसभन्दा बढी ३२ दशमलव २५ प्रतिशत अर्थात् ३१ लाख ७३ हजार ४ सय ९४ मतदाताले भरोसा गरेर मत हालेका थिए । २०७४ को तुलनामा २०७९ मा एमालेप्रति मतदाताको विश्वास खस्कियो । यद्यपि, २०७४ मा दुईवटा ठूला कम्युनिस्ट पार्टी एमाले र माओवादी केन्द्रबीच चुनावी मोर्चाबन्दी र चुनावपछि एक हुने नारा र योजना थिए । एमाले र माओवादी मिलेर बनेको नेकपा २०७९ को आमनिर्वाचनअघि विभाजन मात्रै भएन, एमाले थप चोइटियो । यो पृष्ठभूमिमा एमालेहरू विभाजनका बीच कांग्रेससँग नेक टु नेक प्रतिस्पर्धामा उत्रिएर दोस्रो ठूलो दल बन्न सकेकोमा सन्तोष मान्छन् । यद्यपि, यथार्थ के हो भने एमालेप्रति मतदाताको भरोसा ओरालिए जस्तै उसको राजनीतिक शक्ति पनि क्षिण हुँदै गएको छ । एमालेलाई आमजनताले विश्वास गर्ने आधारहरू भत्किँदै गएको छ ।हिजो एमाले मुद्दा बोक्ने पार्टी थियो । अहिले मुद्दाविहीन छ । ओली समृद्ध नेपाल, सुखी नेपाली को रट लगाउँछन् तर जनताले एमालेको यो नारा वा मुद्दामा खासै चासो र विश्वास गरेका छैनन् । कुनै बेला प्रगतिशील राष्ट्रवादको मुद्दा बोकेर सडकमा उत्रिँदा एमालेतिर जनाकर्षण थियो । भुइँमान्छेका जनजीविकाको कुरा गर्ने, राष्ट्रियता र प्रजातन्त्रको दुहाई दिने एमाले अहिले नक्कली राष्ट्रवाद को भुलभुलैयामा छ । ताक परे खुफिया एजेन्सीका प्रमुखलाई बालुवाटारमै रातो कार्पेट बिछ्याइदिने, नत्र अति राष्ट्रवादको नारा घन्काउने । एमालेको बहालवाला नेतृत्वको यो दोहोरो मापदण्ड अपनाउने प्रवृत्तिका कारण एमालेको जनाधार खस्किँदै गएको हो ।एमालेका राजनीतिक प्रतिवेदन र विभिन्न दस्ताबेजहरू पल्टाउने हो भने त्यहाँ नेताहरूले संगठनात्मक रूपमा आफ्नो पार्टीलाई सबैभन्दा व्यवस्थित पार्टी भनेर दाबी गर्ने गरेका छन् । २०४६ सालको राजनीतिक परिवर्तनपछिको खुला परिवेशका सुरुवाती दिनहरू सम्झँदा उपरोक्त दाबी सत्यको नजिक नै रहेको पाइन्छ । एमालेमा आन्तरिक लोकतन्त्रको अभ्यास अरूले सिक्नुपर्ने खालको थियो । पार्टी प्रणाली सामूहिक नेतृत्वको अवधारणामा चल्थ्यो । जनजीविकाका मुद्दाले एमाले तल्लो तप्काका मानिसहरूसित जोडिन्थ्यो । कार्यकर्ता पंक्ति एमालेका शक्तिका स्रोत थिए । ऊसँग कार्यकर्ता जनपरिचालन मात्रै होइन, कार्यकर्तामार्फत जनपरिचालन गर्ने खुबी पनि थियो । हिजो एमालेले आह्वान गरेका कार्यक्रममा सहभागी हुन निम्न मध्यम वर्गीय जनता उत्साहित हुन्थे । तर, अहिले त्यो उत्साह बाध्यतामा परिणत भएको छ । बस रिजर्भ र खानाखाजाको व्यवस्था गरेर भाडामा कार्यकर्ता हरू सडकमा उतार्नुपर्ने अप्ठेरो अवस्थामा एमाले पुगेको छ । एमाले राजनीतिक रूपमा अद्योगतितिर अग्रसर हुँदा अब यो अपसजको भारी पनि ओलीले बोक्नुपर्नेछ । बाहिरबाट हेर्दा एमाले ओलीकै तजबिजमा चलेको देखिन्छ । त्यहाँ ओलीविरुद्ध चुँसम्म बोल्ने आँट कसैले गरेको देखिँदैन । जसले आलोचना गर्छ, ऊ कारबाहीको भागीदार भइहाल्छ । हालैको एक दिन एमालेको संसदीय दलको कार्यालयमा एक जना पूर्वमन्त्री एवं सांसद भन्दै थिए, यहाँ भित्ताका पनि कान हुन्छ । कतिबेला कसले नेतृत्वलाई चुक्ली लगाइदिने हो, थाहै हुन्न । त्यसकारण अलि बिस्तारै बोल्नुपर्छ । साउती गर्दै उनले थपे, यतिबेला बाहिरबाट तपाईंहरूले ओलीको एकछत्र राज देखे पनि पार्टीभित्र उनको विकल्प खोज्नुपर्छ भन्ने मत बलियो हुँदै गएको छ । अर्थात् ओलीको घरेलु राजनीतिमा मात्रै होइन, घरभित्रै पनि प्रतिकूलता थपिने दिनहरू सन्निकट छन् । त्यसअघि अहिले देखिएको बाह्य प्रतिकूलतालाई उनले कति अनुकूल बनाउन सक्ने हुन् ? पर्खाइको विषय भएको छ ।"
"कस्तो अर्थतन्त्र, कस्तो विकास मोडल ?","निष्कर्षसन् १९७८ देखि कम्युनिस्ट चीनले उदार अर्थनीति अनुसरण गरेको कारणले तीव्र गतिमा आर्थिक विकास गर्न सफल भयो । फलस्वरूप अहिले विश्वकै आर्थिक महाशक्ति राष्ट्र भएको छ । बेलायती उपनिवेशबाट स्वतन्त्र भएदेखि नै भारतले समाजवादी अर्थनीति अनुसरण गर्दै आएको थियो । तर अपेक्षाकृत आर्थिक विकास गर्न सकेन । सन् १९९१ देखि भारतले पनि उदार अर्थनीति अनुसरण गरेपछि विकासका दृष्टिले फड्को मार्न सफल भयो । अर्कातिर सोभियत संघको विघटनबाट कम्युनिस्ट सिद्धान्त असफल भएको पुष्टि भइसकेको छ । जुन देशले उदार अर्थनीति अनुसरण गरे, ती देश विकसित भए । तर कम्युनिस्ट, समाजवादी र राज्य नियन्त्रित अर्थनीति अनुसरण गरेका देशहरू एकपछि अर्को असफल र धराशायी भए । उक्त वास्तविकताबाट शिक्षा लिएर कांग्रेसले लोकतान्त्रिक समाजवादी र एमाले, माओवादीलगायतका कम्युनिस्ट पार्टीले समाजवादी नीति पुनरावलोकन गरी नेपालका लागि उपयुक्त प्रगतिशील उदार अर्थनीति अनुसरण गर्नु स्वयं उनीहरूकै हितमा छ । वास्तवमा यो दोस्रो चरणको आर्थिक सुधार गर्ने उपयुक्त समय हो । के कांग्रेसएमालेको बलियो सरकारले दोस्रो चरणको सुधारको पहल गर्ला ? पहिलो चरणको सुधारको नेतृत्व गरेको कारणले दोस्रो चरणको सुधारको नेतृत्व गर्ने राजनीतिक विरासत, नैतिक हैसियत पनि कांग्रेससँग नै छ । के गगन थापाले दाबी गरेजस्तै दोस्रो चरणको सुधारको नेतृत्व गर्ने दिशातर्फ कांग्रेस उन्मुख होला ?"
एचआईभी संक्रमितप्रति राज्यको सरोकार,"विश्वमा १९८० देखि एचआईभी महामारी सुरु भयो भने अमेरिकामा पहिलोचोटि स्वास्थ्य समस्याका रूपमा ग्रहण गरियो । सिमियन इम्युनोडिफिसिएन्सी भाइरस (एसआईभी) संक्रमित चिम्पान्जीबाट १९२० तिरै उक्त भाइरस मानिसमा सरेको अध्ययनबाट देखिएको छ । एसआईभी मानिसमा सरेको हुनाले यसलाई एचआईभी भनिएको हो । नेपालमा सन् १९८८ मा पहिलो पटक एचआईभी देखापरेको थियो । सन् २०२० सम्म एचआईभी संक्रमितको संख्या ३०,३०० पुगेको राष्ट्रिय एचआईभी प्रक्षेपण, राष्ट्रिय एड्स तथा यौन रोग नियन्त्रण केन्द्र २०२० ले जनाएको छ । पुरुषको तुलनामा महिला संक्रमितको संख्या बढी छ । कोही पछाडि नपरुन् भनी दिगो विकास लक्ष्यले सन् २०३० सम्म यो महामारीलाई विश्वबाटै समाप्त गर्ने लक्ष्य लिएको छ । हरेक डिसेम्बर १ मा विश्व एड्स दिवस मनाउने गरिएको छ ।एचआईभी संक्रमित सात प्रकारका देखिन्छन् सुईबाट लागूपदार्थ लिने, पुरुषसँग यौनसम्पर्क गर्ने पुरुष, ट्रान्सजेन्डर व्यक्ति, पुरुष यौनकर्मी, महिला यौनकर्मी, पुरुष प्रवासी श्रमिक र उनीहरूका परिवार । सरकार, अन्तर्राष्ट्रिय निकाय, एचआईभी संक्रमितले विभिन्न गैरसरकारी संघसंस्थाको संयुक्त प्रयासस्वरूप विशेष गरी कर्णाली र सुदूरपश्चिममा संक्रमण रोकथाम र उपचारका लागि गरिएका प्रयास उपलब्धिउन्मुख छन् । ती स्थानमा संक्रमित र तिनका परिवारका लागि स्वास्थ्य बिमाको पनि सकारात्मक प्रभाव देखिन्छ । राज्यबाट सञ्चालित ८४ वटा एआरटी सेन्टरबाट एचआईभीबारे उपचारात्मक र मनोविमर्श सेवा उपलब्ध छ । यूएन एड्सको तथ्यांकले सन् २०२१ सम्म ७२ प्रतिशत संक्रमितले उपचार सेवा लिइरहेको देखिन्छ । यसमध्ये ९४ प्रतिशत बालबालिका, ७३ प्रतिशत महिला र ३९ प्रतिशत पुरुष छन् । अझै पनि २८ प्रतिशत संक्रमित उपचार सेवाबाहिरै रहेको अध्ययनबाट देखिन्छ । संक्रमितहरू आफ्नो अधिकारबारे अनभिज्ञ हुनु र खुलेर बोल्न नचाहनु नै समस्या समाधानको मूल व्यवधान हो । चालु १५ औं योजनामा एचआईभीबाट नयाँ संक्रमित व्यक्ति सम्बन्धमा २०८०८१ सम्म प्रतिएक लाखमा १७ मा झार्ने लक्ष्य रहेको छ, जबकि आधार वर्ष २०७५०७६ मा उक्त संख्या ३० मा झार्ने रहेको थियो । एड्सका कारण मृत्युदर सन् २०१० मा १५०० रहेकामा २०२१ मा आइपुग्दा ५१० मा झरी ६५ प्रतिशतले घटेको देखिन्छ ।अशिक्षा, जनचेतनाको अभाव, कठिन भूगोल, जलवायु परिवर्तन र उत्पन्न वातावरणीय प्रभावबाट खेप्नुपरेको मार, खाद्यान्नलगायत दैनिक उपभोग्य वस्तु तथा सेवाको सहज उपलब्धता नहुँदा संक्रमितको जीवन कष्टकर बनेको छ । स्वास्थ्य सेवामा पहुँचको चुनौतीले गर्दा पनि ग्रामीण दूरदराजका नागरिक एचआईभी संक्रमणबाट थला परेका छन् । राज्यको मूलधारमा अझै समाहित हुन नसकेका चरम गरिबीमा रहेका महिला, दलित, अपांगता भएका व्यक्ति, सीमान्तकृत र अल्पसंख्यकको समुदाय बढी जोखिममा छन् । यसमा पनि विशेषगरी तराई मूलका, मुस्लिम समुदायका संक्रमितले आफ्नो पहिचान गोप्य राख्ने गरेको अवस्था अध्ययनबाट देखिन आएको छ । सोको मूल कारण अध्ययन तथा विश्लेषण गरी एचआईभी संक्रमण भएको भए पहिचान खुलाई उपचार सेवा लिन अभिप्रेरित गर्नुको विकल्प छैन ।विद्यालयमा बालबालिका, अस्पतालमा गर्भवती, सुत्केरी र नवजात शिशु, गाउँ समाज र कार्यस्थलमा संक्रमितले विभिन्न प्रकारको विभेदजन्य अवस्थाको सामना गरिरहेका छन् । जसको प्रत्यक्ष प्रभाव बालबालिकाको विकास तथा सामाजिकीकरण, पढाइलेखाइ, संक्रमितको जीवन निर्वाह, परिवार निर्माण र विवाह, आयआर्जन, पेसा तथा व्यवसाय सञ्चालन र रोजगारी प्राप्तिमा परिरहेको देखिन्छ । एकातिर संक्रमण भएको भन्ने पहिचान खुलाउँदा लाञ्छना र विभेदको चुनौती मोल्नुपरेको छ भने अर्कातिर पहिचान नखुलाएका कारण स्वास्थ्य उपचारमा पहुँच नहुने अवस्था छ । जसका कारणबाट एचआईभी संक्रमित दोहोरो मारमा छन् । रोजगारी पाइहालेमा पनि संक्रमणको पहिचान खुल्नेबित्तिकै विभिन्न बहानामा रोजगारीबाट निकालिदिएका धेरै घटना नभएका होइनन् । यसका विरुद्ध कहींकतै मुद्दामामिला गर्नसमेत आँट र हैसियत हुन नसक्ने तथा न्यायिक निकायले पनि दीनदुःखीको मर्कामा संवेदनशील हुन नखोज्ने अवस्थाले आफूहरू पीडामा पर्ने गरेको संक्रमितको गुनासो छ । एचआईभी संक्रमण भएनभएकोबारे परीक्षण गर्न हिचकिचाउनु, संक्रमित भएको रहेछ भने पनि सो अवस्थाबारे खुलेर बताउन नसक्नु, पहिचान खुलाएकाहरू पनि बाँच्नकै लागि दिनरात संघर्ष गर्न बाध्य हुनु पीडादायी अवस्था हो । अहिले पनि संक्रमित भएकाप्रति लाञ्छनायुक्त सामाजिक दृष्टिकोणमा खासै परिवर्तन आएको छैन । संक्रमितले आफ्नो जीवनकालमा विभिन्न किसिमका दुर्व्यवहार, सामाजिक बहिष्कार, लाञ्छना र विभेदको सामना गर्नुपर्ने अवस्था छ । जसले उनीहरूको मानवअधिकार जोखिममा रहेको छ । नागरिकको जीउधनको सुरक्षा तथा स्वास्थ्य उपचारको प्रबन्ध गर्नु तीनै तहका सरकारको प्रमुख दायित्व हो । विकट भूगोल, दुर्गम पहाडी जिल्ला, प्रतिकूल मौसम आदि कठिनाइले लक्षित वर्गका लागि एआरटी सेन्टर पहुँचयुक्त बन्न सकेका छैनन् । सामाजिक लाञ्छना र विभेदबाट आक्रान्त यो समुदायलाई रोजगारीमा सहज पहुँच नहुँदा रोग सँगसँगै भोकसँग संघर्ष गरिरहनुपरेको छ । निःशुल्क उपलब्ध हुने भनिएका औषधि पनि मिति गुज्रिनै लाग्दा मात्र हात लाग्ने अवस्थाले संक्रमित चिन्तित छन् । संक्रमितको पहिचान खुल्न सकेमा आपसमा संक्रमण नहुन सावधानी अपनाउन सकिने विषय महत्त्वपूर्ण छ । उनीहरूप्रति गरिने विभेद र लाञ्छनाका व्यवहारको अन्त्य गर्न कानुनमा समेत आवश्यक सुधार हुन जरुरी छ ।"
शाम्बाला लाई युनेस्को कल्चरल डाइभर्सिटी अवार्ड,"काठमाडौं (कास) अस्ट्रेलियामा आयोजित एसिया प्यासिफिक अवार्डमा नेपाली फिल्म शाम्बाला ले युनेस्को कल्चरल डाइभर्सिटी अवार्ड जितेको छ । एसिया प्यासिफिक अस्करका रूपमा चर्चित यो अवार्ड फिल्मका निर्देशक मीन भामलाई प्रदान गरिएको हो । विश्व प्रतिष्ठित फिल्म फेस्टिभल बर्लिनको प्रमुख प्रतिस्पर्धामा छनोट हुने पहिलो नेपाली फिल्मको इतिहास रचेको शाम्बाला ले लोकार्नो फिल्म फेस्टिभलमा अभिनेत्री थिन्ले ल्हामोका लागि उत्कृष्ट अभिनेत्रीको अवार्ड जितेको थियो । जुन अवार्ड दक्षिण एसियाली कलाकारमा नै पहिलो पनि हो । घरेलु दर्शकसमक्ष समेत सकारात्मक समीक्षा पाएको यो फिल्म यतिबेला अन्तर्राष्ट्रिय प्रदर्शनको तयारीमा छ । फिल्ममा अभिनेत्री थिन्लेसँगै कर्मा, सोनम तोप्देनलगायतको मुख्य अभिनय छ । फिल्ममा हराएको पतिको खोजीमा हिँडेकी गर्भवती पेमाको कथा छ ।"
नौमती बाजा संरक्षणमा महिला,"(काभ्रे)नौमती बाजाको धुनले कोलाती गाउँनै गुन्जायमान थियो । कोही दमाहा, झ्याली, ट्याम्को, ढोलक बजाउँदै छन् त, कोही सहनाई, कर्नाल, नरसिंगा फुकेर झ्याउरे भाकामा बाजा बजाइरहेका छन् । न कुनै शुभ कार्य, न कुनै उत्सव नै । तर पनि महिलाहरूको एक समूहले नौमती बाजा घन्काइरहेका थिए । भुम्लु गाउँपालिका६ स्थित कोलातीमा केही दिनयता यस्तै दृश्य देख्न पाइन्छ । लोपोन्मुख हुन लागेको नौमती बाजा संरक्षण गर्न भुम्लु६ का महिलाहरू जुर्मुराएका छन् । उनीहरू समूहमा रहेर नौमती बाजा बजाउने सीप सिकिरहेका छन् । पहिलो पटक हातमा कर्नाल पर्दा स्थानीय ३८ वर्षीया गीता नेपाली उत्साहित देखिन्थिन् । बिहेभोजतिर जाँदा अरूले कर्नाल फुकेको देख्दा आफूलाई पनि बजाउन खुब रहर लाग्थ्यो, उनले भनिन्, कतैकतै त महिलाहरूले पनि बजाएको देख्दा झनै बजाउ, बजाउ लाग्थ्यो, रहर लागे पनि सिक्ने अवसर पाएको थिइनँ । नौमती बाजामा रम्नुको मज्जा नै छुट्ने हुने उनी बताउँछिन् । तर, नौमती बाजा बजाउने सीप नै सीमित व्यक्तिसँग भएकाले यसको संरक्षण गर्नुपर्छ भनेर बाजा बजाउने सीप सिकिरहेको उनले बताइन् । उनका अनुसार नौमती बाजा बजाउने सीपमा महिलाको सहभागिता निकै नै कम छ । महिलाहरूले पनि यो सीप सिकेर उदाहरणीय काम गर्न सक्छन् भनेर देखाउनका लागि सहभागी भएकी हुँ, गीताले भनिन्, चुलोचौकामा सीमित रहनु हुँदैन, केही सीप सिक्नुपर्छ भन्ने लागेको थियो, त्यसमा पनि पुर्खौली सीपलाई संरक्षण गर्न हामी अग्रसर भएका हौं । भुम्लु६ स्थित कोलातीकी ३० वर्षीया सरिता धौलाकोटी समूहमा साथीहरूसँग सहनाई फुकिरहेकी थिइन् । नौमती बाजामा सबैभन्दा मनपर्ने उनलाई सहनाई नै हो । त्यसकारण पनि उनले सहनाई नै रोजिन् । उनलाई सहनाई फुक्ने रहर अहिले जागेको होइन । अरूले बजाएको देख्दा नै आफूलाई पनि रहर भएको उनले बताइन् । जुन कुरामा आफूलाई इच्छा हुन्छ, त्यो कुरा सिक्न धेरै गाह्रो नहुने रहेछ, भनिन्, हेर्दा अलि गाह्रो जस्तो देखिए पनि सिक्दै गएपछि सजिलो हुने रहेछ । आफूले बाजा बजाउन सिकिरहँदा कुनै शुभ कार्यमा गएजस्तो महसुस हुने उनले बताइन् । सिक्दा निकै रमाइलो हुने भएकाले पनि समय बितेको पत्तो नै नहुने उनी बताउँछिन् । सहनाई मात्र होइन, कर्नाल, दमाहा, झ्याली, ट्याम्को, ढोलक सबै पालैपालो उनले सिकिरहेकी छन् । एकथरी सिकेर मात्र पनि हुँदैन, सबै जानियो भने सजिलो हुन्छ, उनले भनिन्, सबै जानियो भने, भोलि एउटाले नभ्याएको बेलामा अर्कोले सघाउन पनि सजिलो हुन्छ नि । आफूले यो सीप सिकेर व्यावसायिक रूपमा काम गर्ने उनले योजना बनाएकी छन् । विवाह, व्रतबन्ध जस्ता शुभ कार्य, उत्सव तथा कार्यक्रमहरूमा आफ्नो नौमती बाजाबाट आफ्नो प्रस्तुति दिने सोच बनाएको उनले बताइन् । स्थानीय सावित्रा धौलाकोटीलाई नयाँनयाँ सिक्न मनपर्छ । गाउँमा नौमती बाजा बजाउने सीप प्रदान गर्ने खबर पाएपछि उनले आफ्नो नाम टिपाइन् । केही नयाँ सिकौं भन्ने सधैं लाग्थ्यो, उनले भनिन्, यो सीप अलि फरक खालको भएकाले सहभागी भएँ, गीतसंगीत आफ्नो रुचिको क्षेत्र पनि भएकाले सीप सिक्न पनि रमाइलो भइरहेको छ । त्यसमाथि यो सीप महिलाको लागि प्रदान गरेको हुनाले झनै उत्साह थपेको उनले बताइन् । उनका अनुसार, यो सीप सिक्दा आफ्नो कला र संस्कृति पनि संरक्षण हुनुका साथै यही सीपबाट आम्दानीको स्रोत पनि जुटाउन सकिन्छ ।स्थानीय ३७ वर्षीया भगवती नेपालीलाई बिहानपखको समय अचेल निकै हतारो पर्छ । यो हतारो उनलाई नौमती बाजा सिक्ने हुटहुटीले बनाएको हो । बिहानको घरधन्दा सबै सकाएर उनी नौमती बाजा बजाउन तालिम स्थल कोलाती पुग्छिन् । आफूले कहिल्यै नगरेको काम सिक्न त सुरुसुरुमा गाह्रो नै हुने रहेछ, उनले भनिन्, बिस्तारै जानिन्छ होला नि, सिक्ने रहर भयो भने त जानिन्छ जस्तो छ । पछिल्लो समय, नौमती बाजा लोप हुनै लागेको अवस्थालाई मध्यनजर गर्दै समूहमा छलफल गरी वडामा बाजाको सीपका लागि तालिमको माग गरेको उनले बताइन् । सीप सिक्न त पहिलेदेखि नै रहर भएको र तर सिक्नका लागि पनि त स्रोतको आवश्यकता पर्ने रहेछ, उनले भनिन्, पालिकाबाट स्रोतको व्यवस्थापन भएपछि सिन्धुली कलाघरसँग समन्वय गरेर, त्यहाँबाट आउनुभएको प्रशिक्षकहरूले सीप सिकाइरहनुभएको छ ।भुम्लु६ को आयोजनामा मंसिर ११ बाट गाउँपालिकाका १८ जना महिलाले नौमती बजाउन सिकिरहेका छन् । उनीहरूलाई सिन्धुली कलाघरकी उपाध्यक्ष पवित्रा रम्तेल, सचिव रीता थिङ र सदस्य रीता विकले नौमतीसम्बन्धी सीप मंसिर ११ देखि १३ दिनसम्म सिकाउनेछन् । यसमा भविष्य राम्रो छ, उनले भनिन्, शुभ कार्य, उत्सव तथ कार्यक्रममा दिइने प्रस्तुतिबाट राम्रो आम्दानी हुन्छ, एउटा प्रस्तुतिबाट १ लाखसम्म आम्दानी गर्न सकिन्छ । यो सीपले महिलालाई आत्मनिर्भर हुनुका साथै नेतृत्व विकास पनि गराउने उनले बताइन् । दोलाखाको जिरी र रामेछापको दोरम्बामा पनि उनीहरूले यस प्रकारको सीप सिकाइसकेका छन् । लोपोन्मुख संस्कृतिका रूपमा नौमती बाजाको संरक्षण गर्न र यसमा महिलाको सहभागिता र नेतृत्व बढाउनका लागि भुम्लु गाउँपालिकाले सहयोग गरेको गाउँपालिकाका उपाध्यक्ष जितेन्द्रमान तामाङले जानकारी दिए । सीप सिक्नका लागि नौमती बाजाका सामग्री गाउँपालिकाले खरिद गरी प्रदान गरेको उनले जानकारी दिए । उनका अनुसार सिकेको सीप प्रवर्द्धन गर्नका लागि गाउँपालिकाले कलाघर सञ्चालन गर्ने योजना बनाएको छ ।"
विष्णु पादुकाको 'माग्युद् खोना बाह्रखरी कथा प्रतियोगितामा प्रथम,"काठमाडौं (कास) विष्णु पादुकाको कथा माग्युद् खोना ले बाह्रखरी कथा प्रतियोगितामा प्रथम पुरस्कार पाएको छ । बाह्रखरी मिडियाले १२ खरी कथा प्रतियोगिताको छैटौं संस्करण डिसहोम १२ खरी कथा प्रतियोगिता२०८१ को नतिजा सार्वजनिक गरेको हो । प्रमेय भण्डारीको कथा कृत्रिम सपना द्वितीय र विवेक धिमालको कथा मैले देखेको विद्यालयले तृतीय पुरस्कार प्राप्त गरेका छन् ।आइतबार काठमाडौंमा आयोजित कार्यक्रममा विजेता घोषणासँगै प्रतिस्पर्धामा नेपालसहित विभिन्न मुलुकबाट प्राप्त ९ सय ३७ कथामध्येबाट उत्कृष्ट २५ कथाको सँगालो बाह्रखरी उत्कृष्ट कथा२०८१ पुस्तकको लोकार्पण पनि गरियो । कार्यक्रमका प्रमुख अतिथि सञ्चार तथा सूचना प्रविधिमन्त्री पृथ्वीसुब्बा गुरुङले पुस्तक लोकार्पणका साथै प्रथम, द्वितीय र तृतीय स्थान प्राप्त गर्ने कथाकारसहित उत्कृष्ट २५ कथाकारलाई पुरस्कृत गर्दै ट्रफी र प्रमाणपत्र प्रदान गरे ।बाह्रखरी कथा लेखन प्रतियोगिता२०८१ मा उत्कृष्ट २५ कथाका कथाकारमा वर्णानुक्रमानुसार क्रमशः अनिता पन्थी, अप्सना चौलागाईं, चेतनाथ आचार्य, जितबहादुर कटुवाल, तोयम्, दीक्षित केसी, दुर्गा ढेंगा, देवेन्द्र खापुङ, ध्रुव अधिकारी, प्रमेय भण्डारी, भागवत खनाल, भूमिका थारू, मधुर भट्टराई, महेन्द्र महक, मिरमा, रमेशजंग थापा, राधिका कल्पित, ललिता दोषी, विमला तिवारी, विवेक धिमाल, विष्णु पादुका, सपना अधिकारी, सुदिप चापागाईं, हर्कबहादुर लामगादे रोहित र डा हिमलाल श्रेष्ठ छन् ।कथा प्रतियोगिताको छैटौं संस्करणका उत्कृष्ट कथाकारलाई सञ्चारमन्त्री गुरुङसँगै डिस मिडिया लिमिटेडका निर्देशक हेमराज ढकाल, नेपाल इन्भेस्टमेन्ट मेगा बैंकका नायब प्रमुख कार्यकारी अधिकृत महेश शर्मा ढकाल, कृषि विकास बैंक लिमिटेडका कार्यवाहक प्रमुख प्रेमकुमार श्रेष्ठ, एनएमबी बैंक लिमिटेडका प्रमुख कार्यकारी अधिकृत सुनील केसी, युनाइटेड अजोड इन्स्योरेन्स लिमिटेडका अध्यक्ष आजाद श्रेष्ठ, हिमालय एयरलाइन्सका ब्रान्ड तथा सर्भिस इम्प्रुभमेन्ट प्रमुख उज्ज्वला डलीसहित बाह्रखरी मिडियाका प्रधानसम्पादक प्रतीक प्रधान, प्रबन्ध निर्देशक ज्ञानेश्वर आचार्य, विशेष सम्पादक हरिबहादुर थापा, विचार सम्पादक तथा आन्तरिक निर्णायक समूहका संयोजक गोविन्द अधिकारीलगायत विशिष्ट व्यक्तित्वले माला, प्रमाणपत्र, नगद र ट्रफी प्रदान गरे ।डिसहोम बाह्रखरी कथा२०८१ को टाइटल स्पोन्सर डिस मिडिया नेटवर्क लिमिटेड थियो । सहयोगी संस्थाहरूमा नेपाल इन्भेस्टमेन्ट मेगा बैंक लिमिटेड, नेपाल टेलिकम, राष्ट्रिय वाणिज्य बैंक, युनाइटेड अजोड इन्स्योरेन्स लिमिटेड, एनएमबी बैंक लिमिटेड, कृषि विकास बैंक लिमिटेड रहेका थिए । यस्तै, एयरलाइन्स पार्टनरमा यती एयरलाइन्स र हिमालय एयरलाइन्स थिए ।कथा लेखन प्रतियोगिताको छैटौं संस्करणमा उत्कृष्ट २५ कथाको सँगालो बाह्रखरी उत्कृष्ट कथा२०८१ पुस्तक पब्लिसिङ पार्टनर फाइनप्रिन्टले बजारमा ल्याएको छ । यस कृतिको सम्पादन आख्यानकार नयनराज पाण्डेले गरेका हुन् । १२खरी मिडियाले कथा चयनका लागि आन्तरिक र बाह्य गरी दुई मूल्यांकन समिति गठन गरेको थियो । बाह्य निर्णायकहरूमा प्राडा ज्ञानु पाण्डे संयोजक रहेकी थिइन् भने साहित्यकारहरू डा गीता त्रिपाठी र धीरेन्द्र प्रेमर्षि सदस्य थिए ।"
सुनको भन्सार घट्दा व्यवसायीले बढाए ज्यालाजर्ती शुल्क,"(काठमाडौं) सरकारले सुन आयातको भन्सार दर ५० प्रतिशतले घटाएपछि सर्वसाधारणले सस्तोमा पाउने भन्ठानेका थिए । भन्सार दर र अन्तर्राष्ट्रिय बजारमा भाउ घट्दा स्थानीय बजारमा तोलामै १५ हजार ९ सय रुपैयाँले मूल्य सस्तियो पनि । तर गहना व्यवसायीले सर्वसाधारणलाई अपारदर्शी एवं मनलागी रूपमा ज्यालाजर्तीको मूल्य बढाएर भाउमा मनोमानी गरिरहेका छन् । यही कारण पनि होला, भन्सार दर घटेअनुसार सर्वसाधारणले सस्तोमा गहना किन्न पाएका छैनन् । मूल्य घटेपछि उनीहरूले जर्ती बढाएर सर्वसाधारणसँग महँगो मूल्य असुलिरहेका छन् । औसतमा व्यवसायीले ज्यालाजर्तीका नाममा १० प्रतिशतसम्म थप शुल्क लिने गरेका थिए । यहाँ मूल्य बढ्न थालेपछि न्युरोड र विशालबजार क्षेत्रका गहना व्यवसायीले ज्यालाजर्ती घटाएर ५९९ देखि ७ प्रतिशतसम्म शुल्क लिन थाले । अन्यले क्षेत्रकाले त्यही औसतमा १०१२ प्रतिशतसम्म लिए, नेपाल सुनचाँदी व्यवसायी महासंघका पूर्वअध्यक्ष तेजरत्न शाक्यले भने, सरकारले ५० प्रतिशत भन्सार घटाएपछि मूल्य घट्यो । महँगोमा खरिद भएको गहना सस्तोमा बिक्री गर्न चाहेनन्, अहिले फेरि ज्यालाजर्तीको शुल्क बढाए, यो भनेको ठगी हो । असारयता विशालबजार क्षेत्रका सबै गहना व्यवसायीले ज्यालाजर्ती घटाएका थिए । उनीहरूले होडिङबोर्ड नै राखेर ज्यालाजर्ती घटाइएको विज्ञापन गरेका थिए । अहिले भने होडिङ बोर्ड हटाएका छन् । मूल्य धमाधम बढाएर बेच्न थालेका छन् । आखिर गहना व्यवसायीले किन घटाए ज्यालाजर्ती र फेरि किन बढाए ? जानकार भन्छन्, नेपालभारतबीच भन्सार दर र सीमा खुला भएका कारण यस्तो भएको हो । आर्थिक वर्ष ०८१८२ को बजेटमा नेपालमा भन्सार दर ५ प्रतिशतबाट बढेर २० प्रतिशत पुग्यो । तर भारत सरकारले गत साउनमा भन्सार दर १५ प्रतिशतबाट ६ प्रतिशतमा झार्यो । भारतमा साढे ३ प्रतिशत जीएसटी लगाइन्छ । यी सबै जोड्दा नेपालभारतबीचको भन्सार दर ५० प्रतिशतले फरक पर्छ । यही कारण भारतको तुलनामा नेपालमा सुन महँगो भयो । र, खुला सीमाका कारण अवैध कारोबारले प्रोत्साहन पायो ।भारतको तुलनामा नेपालमा तोलाकै १८ देखि २० हजार मूल्य महँगो पर्यो । त्यसैको मौका छोपेर सीमा क्षेत्रमा तस्कर सलबलाएका हुन् । नेपालमा चल्ने गहना भारतीय डिजाइनकै हुन् । सस्तोमा ल्याइएका तयारी गहना यहाँ बिक्री हुन थाल्यो, न्यरोडकै एक गहना व्यवसायीले भने, अवैध रूपमा ल्याइएका गहनामा ज्यालाजर्तीको शुल्क घटाएर बिक्री गरियो । यस्तो अवैध कारोबार ४ महिनासम्म चल्यो । तर सरकारले भन्सार घटाएपछि भारत र नेपालको मूल्य उस्तैउस्तै भयो । सस्तोमा ल्याइएका गहना महँगोमा बेच्न नसकिने भएपछि विज्ञापन राखिएका होडिङ बोर्ड हटाएर ज्यालाजर्ती बढाउँदै सुन बेच्न थालियो । यसको एउटा उदाहरण रिद्धिसिद्धि ज्वेलर्स रहेको ती व्यवसायी बताउँछन् । रिद्धिसिद्धिले उपभोक्ताको हितका लागि भन्दै ज्यालाजर्तीको शुल्क ५९९ प्रतिशत मात्रै लाग्ने विज्ञापन गरेको थियो । सरकारले भन्सार दर घटाएपछि उसले विज्ञापन परिवर्तन गरेको छ । पछिल्लो समय उचित र पारदर्शी ज्याला अर्थात् सर्वसाधारणको सहमतिमा ज्याला लिने दाबी गरेको छ । तर रिद्धिसिद्धिले उचित ज्यालाजर्तीका नाममा गणेशको लकेटमा ३३६५ र तिलहरीमा ५६२५ प्रतिशतसम्म ज्याला लिएको पाइएको छ । यही मंसिर १३ मा एक उपभोक्तालाई बिक्री गरेको बिलमा ज्यालाका नाममा अत्यधिक पैसा असुलेको छ । कालोबजारी ऐनअनुसार २० प्रतिशतभन्दा बढी मुनाफा लिन पाइन्न । तर यहाँ ५६ प्रतिशतभन्दा बढी मुनाफा लिइएको छ, एक गहना व्यवसायीले भने, व्यवसायीले उपभोक्तालाई गुमराहमा राखेका छन् । ज्यालाजर्तीका नाममा जति पनि शुल्क लिइएको छ । तर यस विषयमा सरकारी निकाय मौन छ । रिद्धिसिद्धिका सञ्चालक नरेन्द्रकुमार गुप्ताले भने सर्वसाधारणलाई पारदर्शी रूपमा सुन बिक्री गरेको दाबी गरे । ज्यालाजर्तीका नाममा अतिरिक्त शुल्क लिन नपाइए पनि व्यवसायीले २ हजारदेखि ५ हजारसम्म लिन्छन् । मुख्य कुरा जर्तीको अतिरिक्त शुल्क लिन पाइँदैन, यो गैरकानुनी हो । ज्याला भने लिन पाइन्छ, गुप्ताले भने, तर यहाँ गोलमटोल बनाइएको छ । उपभोक्तालाई भ्रममा पारिएको छ । जर्तीका नाममा अतिरिक्त शुल्क लिने व्यवस्था राज्यले तत्काल खारेज गर्नुपर्छ । एकदेखि दुई ग्रामसम्मको सुनको ज्याला ५ हजार निश्चितप्रायः रहेको गुप्ताको भनाइ छ । गहना बनाउँदा एक प्रतिशतसम्म नोक्सान हुने गुप्ता बताउँछन् । जर्ती भनेको गहना बनाउँदा उडेर जाने सुनलाई भनिन्छ, उत्पादन गर्दा नोक्सानी हुन्छ । त्यो १ प्रतिशतभन्दा बढी हुँदैन, उनले भने, तर यहाँ त्यसकै नाममा ठगी भएको छ । उनले पनि भन्सार दरकै कारण तस्करी मौलाएको दाबी गरे । खुला सीमाका कारण तस्करी मौलाएको र जर्तीका नाममा मनोमानी भइराखेको महासंघका पूर्वअध्यक्ष मणिरत्न शाक्यले बताए । भन्सार दर र खुला सीमाका कारण धेरै तस्करी भयो । भारतबाट सस्तो सुन आयो । चाँदी पनि सस्तोमा आयो । त्यही सुनले बजार चलेको थियो, केहीले ज्यालाजर्ती पनि घटाएर बेचे, शाक्यले भने, सस्तोमा आएको सुनमा ज्यालाजर्तीको शुल्क नलिए पनि पसल चलाउन सकिन्थ्यो । त्यही कारण मूल्य घटाएर पनि बेचे । भन्सार समायोजनपछि मूल्य उता र यता उस्तैउस्तै भयो । त्यही भएर फेरि ज्यालाजर्तीको शुल्क बढाएका छन् । महासंघका अध्यक्ष अर्जुन रसाइलीले पनि भारतबाट अवैध रूपमा भित्रिएको सुनका कारण ज्यालाजर्तीको शुल्क घटेको दाबी गरे । तर अहिले उस्तै मूल्य हुँदा न्युरोड र विशालबजार क्षेत्रमा ज्यालाजर्तीको शुल्क बढेको उनको भनाइ छ । केही व्यवसायीले औसतमा ७ प्रतिशतसम्म ज्यालाजर्तीको शुल्क बनाएका थिए, अहिले बढाएर १० देखि १२ प्रतिशत पुर्याएका छन्, उनले भने । सरकारले भन्सार दर ५० प्रतिशत घटाएर १० प्रतिशत कायम गरेपछि थोरै मुनाफाका लागि व्यवसायीले तस्करी गर्दैनन् । अहिले तस्करी हुने सम्भावना कम भएको महासंघको दाबी छ । व्यवसायीले आफूलाई अनुकूल मात्रै सुन खरिदबिक्री गर्ने गरेको बताइन्छ । यति बेला सरकारले सुनको भन्सार घटाएपछि गहना किन्नेको चाप बढेको छ । तर उनीहरूले बजारमा सुन नभएको भन्दै त्यति बिक्री गरिरहेका छैनन् । बढेको बेला जति पनि किन्न चाहने व्यवसायीले सुनको भाउ घट्दा बेच्नु पनि पर्छ । आफ्नो अनुकूलतामा कारोबार गर्नु ठगीसरह हो, उपभोक्ता अधिकार अनुसन्धान मञ्चका अध्यक्ष माधव तिमिल्सिनाले भने, तर सरकारले त्यता ध्यान नै दिएको छैन । बजार मनोमानी चल्दा नियामक निकायले आवश्यक कदम चाल्नुपर्छ । वाणिज्य आपूर्ति तथा उपभोक्ता संरक्षण विभागका महानिर्देशक राजन पौडेलले भने कारोबार निर्देशिका नहुँदा ज्यालाजर्तीको शुल्कका विषयमा अनुगमन गर्न नपाएको प्रस्ट्याए ।"
रूपन्देहीमा ३० करोड लगानीमा अर्गानिक मल उद्योग,"(भैरहवा)स्वदेशमै मल उत्पादन गरेर किसानलाई घरदैलोमा आपूर्ति गर्ने उद्देश्यले ३० करोड लगानी गरेर रूपन्देहीमा अर्गानिक मल उद्योग सञ्चालन गरिएको छ । कोरोना महामारीका बेला भारतबाट आयात ठप्प भएपछि मलका लागि किसान भौंतारिनुपरेको थियो । उक्त छटपटी देखेर जिल्लास्थित रोहिणी गाउँपालिका४ कोटहवामा मल उद्योग सञ्चालनमा ल्याइएको लगानीकर्ताले बताए । ग्रो मोर फर्टिलाइजर एन्ड केमिकल प्रालिले अर्गानिक मलको व्यावसायिक उत्पादन थालेको हो । उद्योगका उत्पादन बजारमा उपलब्ध हुन थालेपछि किसानले राहत महसुस गरेका छन् । भैरहवाका उद्यमी दम्पती सिद्धार्थ र पुनमकुमारी अग्रवालले अर्गानिक मल उद्योग सञ्चालनमा ल्याएका हुन् । उद्योग ५ बिघा क्षेत्रफलमा फैलिएको छ । ३० करोड रुपैयाँ लगानी गरेर रत्नम अर्गानिक दानेदार मल बजारमा ल्याइएको सञ्चालक तथा उद्योगका अध्यक्ष सिद्धार्थ अग्रवालले जानकारी दिए । मलमा सबै तत्त्वको आवश्यक घुलन रहेको छ, उनले भने, विज्ञमार्फत परीक्षण गरिएकाले यसले कृषि उत्पादन र उत्पादकत्वमा वृद्धि गर्न टेवा पुर्याउने विश्वास गरिएको छ ।जिल्लामा आर्थिक मन्दीलगायत कारणले उद्योग धमाधम बन्द भइरहेका छन् । यस्तो बेला पनि मुलुकको मल अभाव कम गर्न उद्योगमा लगानी गरेको अध्यक्ष अग्रवालले बताए । अहिले उद्योगले लुम्बिनी, गण्डकी, वाग्मती र मधेशका किसानलाई लक्ष्य गरेर उत्पादन बजारमा पुर्याइएको जनाएको छ । अग्रवालका अनुसार उद्योगको उत्पादन क्षमता दैनिक २ सय टन छ । बजारको मागलाई दृष्टिगत गरी अहिले दैनिक १ सय टन मलको उत्पादन गर्दै आएको छ ।उत्पादन क्षमता दैनिक २ सय टन हो, उनले भने, नयाँ उद्योग भएकाले बजार विस्तार भएपछि उत्पादन पनि बढ्दै जान्छ । अहिले विभिन्न प्रदेशमा एक सयभन्दा बढी स्थानमा डिपो खोलेर मल बिक्री गरिरहेको उनले जनाए । संघीय कृषि तथा पशुपक्षी विकास मन्त्रालयमा सूचीकृत गरेर मल उत्पादन गरिरहेको सञ्चालकले बताए । कोरोनाकालमा मल अभाव र वस्तु आयातमा देखिएको समस्याले हामीलाई मल उद्योग खोल्न प्रेरणा मिलेको हो, उद्योगकी प्रबन्ध निर्देशक पुनमकुमारी अग्रवालले भनिन्, त्यसपछि हामीले उद्योग निर्माण गर्न थाल्यौं । एक वर्ष सरकारबाट स्वीकृत लिनै समय लाग्यो । त्यसपछि मलको उत्पादकत्व परीक्षणमा एक वर्ष समय लागेको उनको भनाइ छ । उत्पादन बढाउन सफल देखिएपछि मल बजारमा पठाउन सुरु गरिएको उनले बताइन । रासायनिक मलको प्रयोगले बिग्रिएको माटोको गुणस्तरलाई माथि उकास्न र उत्पादन बढाउन रत्नम अर्गानिक दानेदार मल फलदायी हुने उनको दाबी छ । कौसी तथा करेसाबारीमा लगाइने तरकारी खेतीदेखि धान, गहुँ, मकैसहित अन्य व्यावसायिक मुख्य खाद्य बाली दाल, प्याज, लसुन, फूल, फलदार रुख, तेलहन, उखु चिया बगान जस्ता नगदेबालीलाई लक्ष्य गर्दै मल उत्पादन गरिएको हो । उत्पादित मल ५, २५ र ५० किलो तौल प्याकेजिङमा उपलब्ध छ । एक वर्षअघि उत्पादन थालेको उद्योगले पहिलो वर्ष उद्योग परिसर, आसपासका पालिकाका साथैं स्थानीय कृषकको खेतमा मलको परीक्षण प्रयोग गरेको जनायो । उक्त परीक्षण सफल भएपछि मात्रै बिक्री सुरु गरिएको प्रबन्ध निर्देशक अग्रवालले बताइन् । मुलुकमा बर्सेनि मलको अभाव हुने र रासायनिक मलको प्रयोगबाट माटोको उर्वराशक्तिमा आउने ह्रास तथा रासायनिक मलको प्रयोगबाट उत्पादित खाद्यान्नले मानव स्वास्थ्यमा पार्ने असरलाई दृष्टिगत गर्दै ठूलो परिमाणमा अर्गानिक मलको व्यावसायिक उत्पादन थालिएको अग्रवालले जनाइन् ।कृषिप्रधान मुलुक नेपालमा मलका लागि जहिले पनि विदेशसँग निर्भर रहनुपर्छ र एक बोरा मलका लागि किसान दिनभरि लाइनमा बस्नुपर्ने बाध्यता छ, उद्योगका अध्यक्ष अग्रवालले भने, जसका कारण मलका लागि बर्सेर्नि अर्बौं रुपैयाँ बिदेसिने गरेको तथ्यलाई हेरेर हामीले यहाँ अर्गानिक मलको व्यावसायिक उत्पादन सुरु गरेका हौं । मलमा नाइट्रोजन, फस्फोरस, पोटासियम, क्याल्सियम, सल्फर, म्याग्नेसियम, फलाम, कार्बनिक पदार्थ, नमी र कार्बन नाइट्रोजनको मिश्रण छ । रासायनिक मलको तुलनामा रत्नम अर्गानिक मलको मूल्य धेरै सस्तो र गुणस्तरीय रहेको प्रबन्ध निर्देशक अग्रवालले बताइन् । रासायनिक मललाई बिस्तारै विस्थापित गर्दै जाने लक्ष्य हाम्रो हो, उनले भनिन्, हाम्रो उत्पादनलाई स्थानीय किसान र सीमावर्ती भारतीय किसानबाट समेत ठूलो माग आउन थालेको छ । उनका अनुसार ५० किलो रासायनिक डीएपी मलको मूल्य करिब २ हजार ४ सय रुपैयाँ पर्ने गरेकामा रत्नम अर्गानिक मलको मूल्य १ हजार ५ सय रुपैयाँ मात्र छ ।"
क्रिकेटका दर्शकसँग शुल्क असुल्दै स्ववियु,"(काठमाडौं)त्रिभुवन विश्वविद्यालयको कीर्तिपुरस्थित क्रिकेट मैदानमा खेल हेर्न पुगेका दर्शकसँग स्वतन्त्र विद्यार्थी युनियनका नाममा विद्यार्थीले पार्किङ शुल्क उठाउन थालेका छन् । विश्वविद्यालय परिसरमै मोटरसाइकल, गाडीलगायत सवारीसाधन पार्किङ गरेको शुल्क उठाएको भन्दै आलोचना भएको छ । आयुर्वेद क्याम्पस कीर्तिपुर स्ववियुले रसिद नै छपाएर खेलको पहिलो दिन शनिबार शुल्क उठाएको थियो । रसिदमा मोटरसाइकलको ५०, कारजिपको एक सय र हेलमेटलगायत सामग्रीको ३० रुपैयाँ शुल्क लाग्ने उल्लेख छ । नेपाल प्रिमियर लिग (एनपीएल) हेर्न गएका दर्शकसँग त्रिवि पार्किङ भनेर त्रिवि केन्द्रीय क्याम्पस स्ववियुका केही विद्यार्थीले पनि मनोमानी रूपमा पार्किङ शुल्क उठाएको पाइएको छ । विद्यार्थीहरू रसिद लिएर शुल्क उठाउन खेल मैदान बाहिरको पार्किङ क्षेत्रमा खटिने गरेका छन् ।केन्द्रीय क्याम्पसका स्ववियु अध्यक्ष श्यामराज ओझाले अनधिकृत व्यक्तिले विश्वविद्यालय हातामा प्रवेश गरेर यसअघिका खेलदेखि नै शुल्क उठाउँदै आएको बताए । अनधिकृत व्यक्तिले उठाउनुभन्दा विद्यार्थीलाई इन्टर्नसिपमा जोड्ने गरी शुल्क लिन लागिएको उनले जनाए । शुल्क उठाउने छलफल मात्र भएको तर नउठाएको उनले दाबी गरे । बाहिरी मान्छे आएर एउटा हेलमेट राखेको ५० रुपैयाँ उठाउँथे । हामीले विश्वविद्यालयको जग्गामा विद्यार्थीले न्यूनतम शुल्क लिएर पार्किङ गर्ने भनेका थियौं, उनले भने, त्यसको विरोध भयो । स्ववियुले शुल्क नलिने भनेको छ । स्ववियुका एक पदाधिकारीले भने शुल्क उठाउने विषयमा कुनै छलफल र निर्णय नभएको तर स्ववियुका नाममा शुल्क उठाएकाका गुनासो गरे । अध्यक्ष ओझाले आफूनिकट विद्यार्थीलाई रकम उठाउन खटाएको उनीहरूको आरोप छ । स्ववियुले प्रहरीसँग मिलेर एनपीएलका बेला पार्किङ व्यवस्थित गर्ने भनेर विश्वविद्यालय क्याम्पसलाई यसअघि नै जानकारी पठाएको थियो । क्याम्पस प्रमुख ध्यानेन्द्र राईले पार्किङ स्ववियुले व्यवस्थित गर्ने भने पनि के कसरी व्यवस्थित गर्ने भन्ने विषयमा जानकारी नभएको बताए । नेपाल क्रिकेट संघ (क्यान) ले क्रिकेट मैदान विश्वविद्यालयसँग सम्झौता गरेर लिएको हो । आयोजक पनि क्यान नै हो, उनले भने, पार्किङ व्यवस्थापन क्यानले नै गर्नुपर्छ । त्यसमा विश्वविद्यालय र क्याम्पस संलग्न छैन । जथाभाबी पार्किक हुँदा प्रतियोगिताका बेला होहल्ला, फोहोरले विश्वविद्यालय अस्तव्यस्त हुने गरेको उनले गुनासो गरे । पार्किङ शुल्क लिने विषयमा विद्यार्थी पनि विभाजित भएका छन् ।, जथाभाबी पार्किङ हुँदा विश्वविद्यालयलाई असर पुगेको छ, उनले भने, विश्वविद्यालयको वातावरण खलबल नगरी क्रिकेट पनि सञ्चालन गर्न सक्नुपर्छ । क्रिकेटका बेला प्राध्यापक, कर्मचारी, विद्यार्थी आउजाउ गर्नसमेत सकस हुने गरेको उनले गुनासो गरे ।स्ववियु सचिव सिद्धान्त भट्टले भने पार्किङ व्यवस्थापन गर्ने विषयमा स्ववियुलाई कुनै जानकारी नभएको बताए । यो विषयमा स्ववियुमा छलफल नै नभएको उनको भनाइ छ । क्यानले त्रिविका विद्यार्थीलाई खेल हेर्न टिकटमा ५० प्रतिशत छुट दिएको छ । २०५४ सालमा क्यानले त्रिविसँग सम्झौता गरेर क्रिकेट मैदान प्रयोग गर्दै आएको छ । सम्झौता २०८३ सम्म बाँकी छ । क्यानले मैदान भाडामा लिए पनि त्यसमा पूर्वाधार निर्माणलगायतका काममा सरकारले पनि सघाउँदै आएको छ । क्यानले जग्गा भाडाबापत ६ लाख, छात्रवृत्तिका लागि २ लाख र त्रिवि खेलकुदका लागि १ लाख गरी वार्षिक ९ लाख त्रिविलाई बुझाउँदै आएको छ ।"
एनपीएल खेल्न आइपुगे निशम,"(काठमाडौं)न्युजिल्यान्डका प्रभावकारी अलराउन्डर जिम्मी निशम नेपाल प्रिमियर लिग (एनपीएल) क्रिकेट खेल्न आइतबार दिउँसो काठमाडौं आइपुगेका छन् । ३४ वर्षे उनी जनकपुर बोल्ट्सबाट एनपीएलमा खेल्दै छन् । उनी एनपीएल खेल्न आउने विदेशी खेलाडीमा ठूला नाममा पर्दछन् । जनकपुर बोल्ट्सले शनिबार प्रतियोगिताको पहिलो खेलमा विराटनगर किंग्सलाई ८ विकेटले पराजित गरेको थियो । तर यूएईमा अबुधावी टी१० लिग खेलिरहेका कारण उनले जनकपुर बोल्ट्सले खेलेको पहिलो खेल गुमाएका थिए । उनले अजमान बोल्ट्सबाट अबुधावीमा ५ खेल खेलेर नेपाल आएका हुन् । जनकपुरले सोमबार दोस्रो खेलमा कर्णाली याक्सविरुद्ध खेल्दै छ । उनले कर्णालीविरुद्ध खेल्ने अपेक्षा गरिएको छ । निशमलाई त्रिभुवन अन्तर्राष्ट्रिय विमानस्थलमा जनकपुर बोल्ट्सका महाप्रबन्धक निरोज खतिवडा लगायतले स्वागत गरेका थिए । मिडियम पेस अलरान्डर निशमले न्युजिल्यान्डबाट १२ टेस्ट, ७६ एकदिवसीय अन्तर्राष्ट्रिय र ७९ ट्वान्टी२० अन्तर्राष्ट्रिय खेलेका छन् । उनले पछिल्लो टेस्ट ७ वर्ष अगाडि खेलेका थिए । गत वर्ष भारतमा भएको विश्वकपयता निशमले एकदिवसीय अन्तर्राष्ट्रिय खेलेका छैनन् । उनले न्युजिल्यान्डबाट ट्वान्टी२० अन्तर्राष्ट्रिय भने खेल्दै आएका छन् । उनले ट्वान्टी२० अन्तर्राष्ट्रियमा १५४ माथिको स्ट्राइक रेटमा रन बनाएका छन् । निशमले दिल्ली डेयरडेभिल्स, किंग्स ११ पञ्जाब, कोलकाता नाइट राइडर्स, मुम्बई इन्डियन्स, राजस्थान रोयल्सबाट इन्डियन प्रिमियर लिगमा खेलेका छन् । त्यसबाहेक उनले भाइटालिटी ब्लास्ट, बंगलादेश प्रिमियर लिग, दक्षिण अफ्रिका टी२०, द हन्ड्रेड, पाकिस्तान सुपर लिग, बिग बास, क्यारेबियन प्रिमियर लिग, च्याम्पियन्स लिगलगायतका प्रतियोगिता खेलेका छन् ।"
एनओसीको सदस्यता पाउनुपर्ने ६ खेल संघको माग,"काठमाडौं (कास) नेपाल ओलम्पिक कमिटी (एनओसी) ले आफूहरूलाई सदस्यता दिनु पर्नेमा छ खेल संघले आइतबार माग राखेका छन् । पत्रकार सम्मेलन गर्दै एनओसीको सदस्यता माग्नेमा घोडचढी, स्केटिङ एन्ड स्टेकबोर्डिङ, बेसबल तथा सफ्टबल, क्लाइम्बिङ स्पोर्टस, रग्बी र आइस हक्की संघ रहेका छन् ।पत्रकार सम्मेलनमा नेपाल घोडचढी संघका अध्यक्ष रविराज कर्णिकारले एनओसीले आफूहरूलाई झुक्याइरहेको दाबी गरे । उनले एनओसी सदस्यताकै अभावमा अन्तर्राष्ट्रिय सहभागितामा असर परेको बताए । ती छ संघले आफूहरूलाई अन्तर्राष्ट्रिय महासंघको मान्यताका बावजुत पनि एनओसीले सदस्यता नदिएको आरोप पनि लगाएका छन् ।एनओसीको ओलम्पिक विधान शंसोधनका लागि मंगलबार साधारण सभा बस्दैछ । त्यसको दुई दिन अगाडि पत्रकार सम्मेलन गर्दै ती छ संघले दबाब दिने प्रयास गरेका हुन् ।"
लुम्बिनीको मुख्य प्रायोजकमा एनसेल,"फोलिड्रम लुम्बिनीको कन्फिडेन्स पार्टनरफोलिड्रम लुम्बिनीसँग कन्फिडेन्स पार्टनरका रूपमा जोडिएको छ । फोलिड्रम र लुम्बिनी बीच शनिबार सम्झौतापत्रमा हस्ताक्षर भएको थियो । फोलिड्रमका प्रमुख कार्यकारी अधिकृत प्रभात अग्रवाल र लुम्बिनीका स्वामित्वकर्तामध्येका एक करण बस्नेतको उपस्थितिमा सम्झौता भएको थियो । सम्झौतापछि अग्रवालले भने, हामी कन्फिडेन्स पार्टनरका रूपमा यो सहकार्य गर्न पाउँदा निकै उत्साहित छाौ । फोलिड्रमले सबैलाई उनीहरूको उत्कृष्टतामा पुग्नमा सहयोग र सहकार्य गर्ने कुरामा विश्वास गर्छ र यो सहकार्यले पनि हामी दुवै पक्षको उत्कृष्टता सिर्जना गर्छ भन्नेमा म विश्वस्त छु । बस्नेतले पनि सहकार्यप्रति उत्साहित रहेको बताउँदै फोलिड्रमसँगको सहकार्यले हाम्रो आत्मविश्वासलाई संकेत गर्ने जनाए ।"
काठमान्डु गुर्खाजको कप्तान करण,"काठमाडौं (कास) करण केसीले नेपाल प्रिमियर लिग (एनपीएल) क्रिकेटमा काठमान्डु गुर्खाजको कप्तानी गर्ने भएका छन् । गुर्खाजले आइतबार आफ्नो समाजिक सञ्जाल मार्फत कप्तान र उपकप्तानको घोषणा गरेको थियो । टोलीको उपकप्तानमा नामिबियाका कप्तान जेरहार्ड इरसमस रहेका छन् । गुर्खाजले सोमबार चितवन राइनोजविरुद्ध खेल्दै एनपीएलको सुरुआत गर्नेछ । गुर्खाजले करणलाई मार्की खेलाडीको रुपमा लिएको थियो । करणले यसअघि धनगढी प्रिमियर लिग, एभरेष्ट प्रिमियर लिग र नेपाल टी२० लिगमा विभिन्न फ्रेन्चाइज टोलीको कप्तानी गरिसकेका छन् । एनपीएल खेल्नलाई इरसमस शनिबार काठमाडौं आइपुगेका थिए । फेब्रुअरीमा काठमाडौंमा भएको विश्वकप लिग २ मा इरसमसको कप्तानीमा नामिबियाले कुल ४ खेलमा नेपाललाई २ र नेदरल्यान्ड्सलाई एक खेलमा पराजित गरेको थियो । इरसमसले आफ्नो नेतृत्वमा पछिल्लो समय नामिबियालाई ट्वान्टी२० विश्वकपमा डोर्याउदै ल्याएका छन् । मार्की खेलाडी मध्येमा जनकपुर बोल्ट्सले मात्र अहिलेसम्ममा कप्तान परिवर्तन गरेको छ । जनकपुरको मार्की खेलाडीमा आसिफ शेख रहेका छन् । तर जनकपुरले अनिल साहको कप्तानीमा विराटनगर किंग्समाथि शनिबारको खेलमा विजय हात पारेको थियो । जनकपुरले सोमबार दोस्रो खेलमा कर्णाली याक्सको सामना गर्नेछ । जनकपुरको यो दोस्रो र कर्णालीको पहिलो खेल हुनेछ । यस खेललाई एनपीएल खेल्न आएका दुई शीर्षस्थ विदेश खेलाडी जिम्मी निशम र शिखर धवन बीचको प्रतिस्पर्धाको रुपमा हेरिएको छ । भारतका पूर्व ओपनिङ ब्याटर धवन शुक्रबार कर्णाली याक्सबाट खेल्न काठमाडौं आएका थिए । उनलाई शनिबार एनपीएलको उद्घाटनका क्रममा मैदान भित्र प्रस्तुत गरिएको थियो । धवनले इन्डियन प्रिमियर लिग (आईपीएल) बाहिर खेल्न लागेको यो पहिलो लिग हो । निशम आइतबार काठमाडौं आइसकेका छन् ।"
काभा पुरुष भलिबल कान्तिपुर म्याक्समा,"काठमाडौं (कास) काभा पुरुष भलिबल क्लब च्याम्पियनसिपको प्रत्यक्ष प्रसारण कान्तिपुर म्याक्स एचडीले गर्ने भएको छ । च्याम्पियन्सिपको ब्रोडकास्टिङ पार्टनर हाम्रो खेलकुदले टेलिभिजनमा प्रत्यक्ष प्रसारणका लागि कान्तिपुर टेलिभिजनसँग शुक्रवार सम्झौता गरेको हो ।कान्तिपुर टिभीका प्रमुख कार्यकारी अधिकृत शिशिर पछाई र हाम्रो खेलकुदका सम्पादक प्रकाश तिमल्सिनाले सम्झौता पत्रमा हस्ताक्षर गरे । डिजिटलमा हाम्रो खेलकुदको युट्युब र टेलिभिजनमा कान्तिपुर म्याक्स एचडीले च्याम्पियनसिपको प्रत्यक्ष प्रसारण गर्नेछ।त्रिपुरेश्वरस्थित राष्ट्रिय खेलकुद परिषद् (राखेप) मा मंसिर २२ देखि २९ गते सम्म हुने च्याम्पियनसिपमा नेपालका २, भारत, माल्दिभ्स र इरानको समान १ गरि ५ क्लबले प्रतिस्पर्धा गर्नेछन् । आठौं प्रधानमन्त्री कप एनभीए लिगको विजेता टिप टप हेल्प नेपाल स्पोर्टस क्लब, उपविजेता गण्डकी प्रदेश, भारतको क्यालिकट, माल्दिभ्सका एचडिसी क्लब र इरानको चादौरा मालो क्लबले च्याम्पियनसिपमा भाग लिनेछन् ।सिंगल राउन्ड रोविन लिग, सेमिफाइनल, तेस्रो स्थान र फाइनल गरि १४ खेल हुनेछ । काभाको यो वर्ष नेपाल भलिबल संघले आयोजना गर्ने यो दोस्रो प्रतियोगिता हो । यसअघि साउनमा काभा महिला भलिबल नेसन्स लिग काठमाडौंमा भएको थियो। त्यसको उपाधि भारतले जितेको थियो भने नेपाल दोस्रो भएको थियो ।"

शीर्षक,विवरण
सहुलियतपूर्ण ऋणको बाटो खुला राखी बीआरआईमा हस्ताक्षर,"ॅएक चीन सिद्धान्तमा नेपालका दलको एकमतचीन भ्रमणमा रहेका प्रधानमन्त्री ओलीले बुधबार बेइजिङस्थित पेकिङ विश्वविद्यालयमा सम्बोधन गर्दै भने, एक चीन सिद्धान्तमा नेपालका सबै राजनीतिक दल एकमत रहेको बताएका छन् । ओलीले भरपर्दो छिमेकी र कहिल्यै नटुट्ने साझेदारका रूपमा दुई मुलुकले आपसी हितका विभिन्न क्षेत्रमा नजिकबाट सहकार्य गर्ने बताए । उनले साझा समृद्धि र सफलता सहयोगको भावनामा बीआरआईजस्ता राष्ट्रपति सीको दूरदर्शी पहलको प्रशंसा गरे । चीनले आफ्ना ८० करोड जनतालाई गरिबीबाट बाहिर निकालेको छ । र, खुसीसँग समृद्धि को प्रेरणादायी उदाहरण स्थापित गरेको छ । जहाँ विकासले कल्याण र समानतालाई समेट्छ, ओलीले सम्बोधनका क्रममा भने ।चीनको चामत्कारिक आर्थिक विकासबाट नेपालले आफ्नै विकास यात्रामा लाग्न बहुमूल्य पाठ सिकेको उनको भनाइ थियो । नेपाल र चीनले साझा समृद्धि र स्थायी मित्रताको भविष्यको परिकल्पना गर्न सक्छन् । जुन पारस्परिक सम्मान र सबैका लागि राम्रो संसारको खोजीमा प्रेरित भएर हो, उनले भने । यस्तै, ओलीले सम्बोधनकै क्रममा पुरानो र नयाँ लोकतन्त्र भन्दै चर्चा गरे । उनले लोकतन्त्रको विचारलाई अगाडि बढाउने क्रममा त्यसको वर्गीय चरित्रबारे बहस देखा परेको उल्लेख गरे । ओलीले ती बहसबाट प्रायः पुरानो र नयाँ लोकतन्त्र भन्ने बीचको भिन्नता निम्त्याएको प्रस्ट पारे ।पुरानो लोकतन्त्रमा प्रिभिलेज (सुविधा प्राप्त) वर्गले नेतृत्व लियो । जसलाई बुर्जवाज पनि भनिन्छ । जबकि संघर्ष गर्ने जनता राजनीतिक रूपान्तरणको सम्पूर्ण प्रक्रियामा समेत थिचोमिचोमा रह्यो, उनले भने, यस विपरीत नयाँ लोकतन्त्रले समाजका विभिन्न तहका उत्पीडित र शोषित समूहसँग मिलेर काम गर्ने वर्गलाई अग्रपंक्तिमा राखेको देख्यो । प्रधानमन्त्री ओलीले सम्बोधनका क्रममा चीन र पेकिङ विश्वविद्यालयलाई नेपालको मदन भण्डारी विज्ञान तथा प्रविधि विश्वविद्यालयको शिक्षा क्षेत्रमा स्तरोन्नतिका लागि रणनीतिक सहकार्य गर्न आग्रह गरेका छन् । ओलीले सम्बोधनको सुरुवातमा निमन्त्रणाका लागि पेकिङ विश्वविद्यालयका अध्यक्षलाई धन्यवाद दिएका थिए । उनले भनेका थिए, देशभक्तिको गौरवशाली परम्परासहितको विश्वविद्यालयमा बस्ने यो अवसरले मलाई गहन रूपमा उत्प्रेरित गरेको छ । ओलीले सम्बोधनका क्रममा आफ्नो युवावस्थामा पेकिङ विश्वविद्यालयको प्रेरणादायक यात्राका विषयमा पढेको बताएका थिए । उनले सन् १९१९ मा उक्त विश्वविद्यालयमा साम्राज्यवादविरोधी र सामन्तवादविरोधीमै चौथो आन्दोलन सुरु भएको उल्लेख गरे । उनले भने, त्यो आन्दोलन आधुनिक चीनको इतिहासमा एउटा महत्त्वपूर्ण मोड थियो । र, समृद्ध र लामो इतिहास बोकेको यो संस्थामा आज यहाँ उभिन पाउनु मेरो सौभाग्य हो ।"
"युवा बोकेर जापान जाने मन्त्रीलाई उन्मुक्ति, पैसा गुमाउनेलाई मुद्दा किन ?","प्रदेश र संघ सरकारको स्वीकृतिसमेत नलिइकनै तत्कालीन मन्त्री अधिकारी आर्ट्स काउन्सिल टोकियो ले अक्टोबर २९ देखि नोभेम्बर ३ सम्म आयोजना गर्ने भनिएको कल्चर एन्ड होम कार्यक्रममा भाग लिन जापान उडेका थिए ।सँगै लैजानका लागि अधिकारीले खोटाङ ऐंसेलुखर्क गाउँपालिकाका शेर्पालाई सोही पालिकाको २ नम्बर वडाको सदस्य तथा देवकोटा र राईलाई कोशी प्रदेशको कानुन मन्त्रालयको कर्मचारी भएको किर्ते परिचयपत्र बनाइदिएका थिए । गिरोहका व्यक्तिहरू र तत्कालीन मन्त्री अधिकारी दोषी देखिएको प्रहरी अनुसन्धान प्रतिवेदनले उल्लेख गरे पनि अधिकारीलाई उन्मुक्ति दिएर अरूलाई मात्र थुनामा राखी मुद्दा चलाउने सरकारी वकिलको निर्णयको सर्वत्र आलोचना भइरहेको छ । यो मामिला राष्ट्रिय मानवअधिकार आयोगमा पनि पुगेपछि अनुसन्धान अघि बढेको हो ।जापान उड्नुअघि रकम उठाउने गिरोहका व्यक्तिसँग त्रिभुवन विमानस्थल आसपासमा तस्बिरसमेत खिचाएका अधिकारीलाई उन्मुक्ति दिएर गिरोहका केही व्यक्ति र पीडित युवालाई मात्र अभियोग लगाउने निर्णयले मानवअधिकार उल्लंघन भएको र विधिको शासनकै खिल्ली उडेको भन्दै अधिवक्ताहरू रविन शर्मा र वीरेन्द्र दवाडीले उजुरी दिएपछि आयोगले बुधबार यसबारे छलफल गरी अनुसन्धान अघि बढाएको हो । आयोगले मामिला गम्भीर देखिएको भन्दै सरकारी वकिलको कार्यालयबाट भएको अभियोजन निर्णयलगायत सम्बन्धित कागजपत्र उपलब्ध गराउन बुधबारै निर्देशन दिएको छ । यसबारे थप अनुसन्धान अगाडि बढाएका छौं, एक आयुक्तले भने, मानव तस्करीमा संलग्न मन्त्रीले नै उन्मुक्ति पाउने तर पीडितलाई मुद्दा चलाएर थुन्ने काम भएको रहेछ, यो मानवअधिकारको उल्लंघन हो, यसबारे आयोग गम्भीर छ ।थुनामा परेका युवाहरू देवकोटा र राईसँग प्रतिव्यक्ति १० लाख र शेर्पासँग ११ लाख ५५ हजार रुपैयाँ लिएर गिरोहले सरकारी कर्मचारी भएको नक्कली कागजात बनाएको थियो । ती किर्ते कागजात अधिकारी मन्त्री रहेको आन्तरिक मामिला तथा कानुन मन्त्रालयसँग सम्बन्धित देखिएको प्रहरी निरीक्षक जेतप्रसाद भट्टराईको प्रतिवेदनमा उल्लेख छ । बेरोजगार युवालाई जापान उडाउन गिरोहले पैसा लिएर कागजात बनाइदिएको छ र त्यो किर्ते हो भने बनाउनेको र तस्करी हो भने लैजानेको कसुर हो, पैसा तिरेर जान बाध्य बेरोजगार युवा त यस काण्डका पीडित हुन्, निवेदकमध्येका एक अधिवक्ता शर्माले भने, राज्यले विवेकहीन निर्णय गरेर गलत कानुन लगाई एकातिर पीडितलाई मुद्दा लगाएको छ भने अर्कातिर मानव तस्करीलाई कार्यान्वयन गर्ने मुख्य भूमिका निर्वाह गरेर सरकारी ओहदाको दुरुपयोग गरेका मन्त्री अधिकारीलाई उन्मुक्ति दिएर कानुनी शासनको खिल्ली उडाएको छ, लोकतन्त्रमा यो मान्य हुन सक्दैन ।संख्यामा सानो भए पनि मन्त्री अधिकारी संलग्न जापान काण्ड र भुटानी शरणार्थी काण्डको प्रवृत्ति उस्तै रहेको शर्माको विश्लेषण छ । दुवै काण्डमा मानव तस्कर र बिचौलियाले बेरोजगार युवालाई गैरकानुनी रूपमा विदेश लगेर रकम असुल्ने काममा मन्त्री तथा उच्च पदस्थले सहजीकरण गरेको देखियो, उनले भने, यसले मानव तस्कर र उच्च पदस्थबीच साँठगाँठ भएको मात्रै देखाउँदैन, राजनैतिक संरक्षण प्राप्त मन्त्रीहरू कारबाहीमा नपरी उल्टै पीडितलाई नै मुद्दा लगाउने काम हुन्छ भन्ने गम्भीर प्रवृत्ति पनि देखाउँछ ।अधिकारी प्रधानमन्त्रीको दल एमालेका नेता तथा कोशीका सांसद हुन् । उनी मोरङ २(२) बाट निर्वाचित हुन् । संघ र प्रदेश सरकारबाट अनुमति नलिई विदेश गएको भन्दै मुख्यमन्त्री हिक्मतकुमार कार्कीले अधिकारीको राजीनामा मागेका थिए । त्यसपछि उनले मन्त्री पदबाट राजीनामा दिएका थिए ।राजीनामा दिएर बसेका उनलाई कात्तिक २५ मा प्रहरीले मोरङको बरगाछीस्थित निवासबाटै पक्राउ गरी अनुसन्धानका लागि काठमाडौं ल्याएको थियो । पक्राउ परेका अन्य आरोपितको बयान तथा अनुसन्धानबाट खुलेका तथ्य र प्रमाणका आधारमा अधिकारीको पनि कसुर पुष्टि हुने आधार देखिएको भन्दै प्रहरीले प्रतिवादी बनाएर मुद्दा चलाउन राय दिएको थियो । तर, जापानबाट फर्केका तीन युवा शेर्पा, राई र देवकोटासहित धादिङका महेश पाण्डे, दोलखा जिरीका वीरबहादुर सुनुवार, ओखलढुंगा रातमाटेका नवीन राई र गुडी राई, मोरङ इटहरीका गोपाल भनिने योगराज गौतम, उदयपुर त्रियुगाका दिवाकर भट्टराई र विष्णुप्रसाद भट्टराईविरुद्ध मात्र मुद्दा चलाइएको छ ।वरिष्ठ अधिवक्ता दिनेश त्रिपाठीले मंसिर १५ मा सरकारी वकिलको कार्यालयको अधिकारीलाई उन्मुक्ति दिने निर्णय बदर गरी मुद्दा चलाउन माग गर्दै सर्वोच्चमा रिट निवेदन दिएका थिए । तर, सर्वोच्च प्रशासनले उक्त रिट निवेदनलाई दरपीठ गरिदिएको थियो ।"
प्राधिकरणमा निगरानी गर्न ऊर्जामन्त्रीको कार्यकक्ष,"(काठमाडौं)प्राधिकरणले जारी गरेका बिलमाथि छानबिन गर्न सरकारले बनाएको समितिको वैधानिकतामाथि नै कार्यकारी निर्देशक कुलमान घिसिङले प्रश्न उठाएपछि ऊर्जामन्त्री खड्काले प्राधिकरणमै आफ्नो कार्यकक्ष स्थापना गरेर निगरानी र नियन्त्रण बढाउन थालेका हुन् ।नेपाल विद्युत् प्राधिकरणको केन्द्रीय कार्यालयमा बुधबार नौलो दृश्य देखियो । बाढीले क्षति पुर्याएको तामाकोशी जलविद्युत् आयोजनाको निरीक्षणमा गएकाले कार्यकारी निर्देशक घिसिङको कार्यकक्ष सुनसान थियो तर माथिल्लो तलामा चहलपहल भइरहेको थियो । ऊर्जामन्त्री दीपक खड्का प्राधिकरण पुगेका थिए, निरीक्षण वा अनुगमनका लागि होइन, आफ्नै नवनिर्मित कार्यालयमा हाजिर हुन । हो, विद्युत् प्राधिकरणको इतिहासमा पहिलो पटक पदेन अध्यक्षका लागि पनि कार्यालय स्थापना गरिएको छ, खड्का पहिलो दिन बुधबार प्राधिकरण गएर कुर्सीमा बसे ।मन्त्रीलाई प्राधिकरणका उपकार्यकारी निर्देशक मनोज सिलवालले स्वागत गरे । उक्त समारोह मा ऊर्जा सचिव सुरेश आचार्य र मन्त्रालयका ऊर्जा विज्ञ प्रबल अधिकारी पनि उपस्थित थिए । प्राधिकरणका प्रशासन निर्देशनालयका उपकार्यकारी निर्देशक तुलराम गिरीको कार्यकक्ष र सचिवालय हटाएर मन्त्री खड्काको कार्यकक्ष बनाइएको हो । पदेन अध्यक्ष खड्काका नेमप्लेट राख्नेदेखि रङरोगन गरेर कार्यकक्ष सिँगार्ने काम रातारात भएका हुन् । प्राधिकरणमा मन्त्रीको कार्यकक्ष बनाउन ऊर्जा मन्त्रालयबाटै सहसचिव शम्भुप्रसाद मरासिनीको टोली खटिएको थियो । सञ्चालक समितिको बैठकको अध्यक्षता गर्ने मन्त्री सिधै प्राधिकरणकै कार्यकक्षमा बस्नुपर्ने कारण कसरी आइलाग्यो ? त्यसको पृष्ठभूमिमा छ डेडिकेटेड र ट्रंकलाइनको महसुल विवाद । यो पुरानो विवाद कसरी समाधान गर्ने भन्ने विषयमा मन्त्री र प्राधिकरणका कार्यकारी निर्देशकबीच मतभिन्नता छ । कार्यकारी निर्देशक घिसिङ उद्योगको लाइन काटेर भए पनि बक्यौता उठाउन अग्रसर छन् भने मन्त्री खड्का प्राधिकरणले दिएको बिलको वैधतामाथि प्रश्न उठाउँदै उद्यमीमाथि जबर्जस्ती गर्न नमिल्ने तर्क गर्दै आएका छन् । विवाद पेचिलो बन्दै जाँदा पछिल्लो साढे चार महिनामा मन्त्रीले कार्यकारी निर्देशक घिसिङसँग दुई पटक स्पष्टीकरण सोधिसकेका छन् । मन्त्रिपरिषद् र विद्युत् नियमन आयोगले काटिएको बिजुली जोड्न निर्देशन दिएपछि पछिल्लो समय लाइन जोडिएका छन् । तर प्राधिकरणले जारी गरेको बिलमाथि छानबिन गर्न ऊर्जा मन्त्रालयले समिति नै बनाएको छ । त्यस्तै प्राधिकरणमा भएको अनियमितता छानबिन गराउने भनेर मन्त्रिपरिषद्ले समिति गठन गरेको समाचार पनि सार्वजनिक भएको थियो । यद्यपि समितिका संयोजक पूर्वन्यायाधीश हरिप्रसाद पोखरेलले आफ्नो व्यक्तिगत कारणले समितिमा नबस्ने जानकारी गराइसकेका छन् । ऊर्जा मन्त्रालयले मागेका सबै विवरण प्राधिकरणले नबुझाएको मन्त्रीको भनाइ छ । त्यस्तै प्राधिकरणले जारी गरेका बिलमाथि छानबिन गर्न सरकारले बनाएको समितिको वैधानकितामाथि नै घिसिङले प्रश्न उठाएपछि ऊर्जामन्त्री खड्काले प्राधिकरणमै आफ्नो कार्यकक्ष स्थापना गरेर निगरानी र नियन्त्रण बढाउन थालेका हुन् । सञ्चालक समितिको बैठक प्राधिकरणमा हुने र कहिलेकाहीँ समयभन्दा छिटो पुग्दा वा ब्रिफिङ लिनुपर्दा बस्ने ठाउँ नै नभएकाले कार्यकक्ष बनाएको मन्त्री खड्काको भनाइ छ । बुधबार कार्यकक्षमा बस्न सुरुवात गर्दै उनले सञ्चारकर्मीसँग भने, प्राधिकरणको बैठकमा आउँदा कहिलेकाहीँ समयभन्दा छिटो आउँछु । कहिले ब्रिफिङ लिनुपर्छ । तर बस्ने ठाउँ नै भएन । त्यसैले कार्यकक्ष बनाइदिनु भनिएको हो । उहाँहरूले बनाइदिनु भएछ ।तर प्रतिपक्षले भने मन्त्रीको कदमको आलोचना गरेको छ । पूर्वऊर्जामन्त्री पम्फा भुसालले ऊर्जामन्त्री एवं प्राधिकरण पदेन अध्यक्षका लागि प्राधिकरणमै कार्यकक्ष राख्नु अनौठो भएको बताइन् । मन्त्रीले प्राधिकरणमै कार्यकक्ष राख्ने अभ्यास नौलो हो, उनले भनिन्, सरकार गठन भएदेखि नै प्राधिकरणलाई कसरी सिध्याउने भनेर सिंगो सरकार र ऊर्जामन्त्री नै लागेका छन् । त्यसैको एउटा कडी यो हो । कार्यकारी निर्देशकले प्राधिकरण र विभागीय प्रबन्ध निर्देशकहरूले विभाग चलाउने भएकाले मन्त्री नै सिधै कार्यकारीको भूमिकामा उत्रन निमिल्ने भुसालको भनाइ छ । त्यस्तै तत्कालीन प्रशासनिक सुधार आयोगका अध्यक्षसमेत रहेका पूर्वप्रशासक काशीराज दाहालले राज्यमा बस्ने जोसुकै व्यक्तिले आफ्नो पदीय हैसियत र सिमाना बिर्सन नहुने बताउँछन् । मन्त्रीजस्तो व्यक्तिले केकति कारणले प्राधिकरणमा कार्यालय खोलेका हुन्, त्यो उनी आफैं जानुन् तर मेरो भनाइ राज्यको जिम्मेवारीमा बसेको व्यक्तिले आफ्नो पदीय हैसियत, मर्यादा, सीमालाई बिर्सन हुन्न, दाहालले भने, सीमा बिर्सेर अघि बढ्ने व्यक्ति पदमा बस्न उपयुक्त पात्र हो कि होइन भनेर जनताले मूल्यांकन गरिरहेका हुन्छन् ।प्राधिकरणको अध्यक्ष ऊर्जामन्त्री भएजस्तै प्रधानमन्त्री र अन्य मन्त्रीहरू पनि विभिन्न संस्थाका अध्यक्ष तथा कुलपति रहने व्यवस्था छ । राष्ट्रिय योजना आयोग र लगानी बोर्ड नेपालको अध्यक्षता प्रधानमन्त्रीले गर्छन् । तर लगानी बोर्ड र योजना आयोगमा प्रधानमन्त्रीकै लागि भनेर छुट्टै कार्यकक्ष छैन । साथै त्रिभुवनलगायत ९ वटा विश्वविद्यालयको कुलपति पनि प्रधानमन्त्री नै हुन्छन् । ती विश्वविद्यालयमा समेत प्रधानमन्त्रीका लागि छुट्टै कार्यालय राखिएको छैन ।"
'मार्सल लको असफल प्रयासपछि राष्ट्रपतिविरुद्ध महाभियोग प्रस्ताव,"(काठमाडौं) दक्षिण कोरियामा अप्रत्याशित रूपमा मंगलबार राति संकटकालीन मार्सल कानुन लागू गरेका राष्ट्रपति युन सुक येओलले महाभियोगको सामना गर्ने भएका छन् । दक्षिण कोरियाली सांसदहरूले राष्ट्रपति युनविरुद्ध बुधबार महाभियोगको प्रक्रिया अघि बढाएका हुन् । राष्ट्रपति युनले दक्षिण कोरियासँगै विश्व समुदायलाई नै चकित पार्ने गरी मार्सल कानुन लागू गरेका थिए । तर आफ्नो दल पिपुल्स पावर पार्टी (पीपीपी) सहितका राजनीतिक दल र जनताको विरोधपछि युन केही घण्टामा नै मार्सल कानुन फिर्ता गर्न बाध्य भए । राष्ट्रपतिको आदेशपछि केही समय देशमा सेना परिचालन भयो । हेल्मेट लगाएका सैनिक र प्रहरीहरू राष्ट्रिय सभामा तैनाथ भए । केही सैनिकहरू हेलिकोप्टरबाट संसद् भवनको छतमा ओर्लिए । स्थानीय सञ्चारमाध्यमले मास्क लगाएका सशस्त्र सैनिकहरू भवनभित्र प्रवेश गर्दै गरेको र अग्निनियन्त्रणका लागि राखिएका उपकरण प्रयोग गरेर त्यहाँका कर्मचारीहरूले उनीहरूलाई प्रवेश गर्नबाट रोकेको दृश्य प्रसारण गरेका थिए । मंगलबार स्थानीय समयानुसार राति ११ बजे राष्ट्रपतिले मार्सल कानुन घोषणा गरेको केही समयमै सेनाले एउटा आदेश जारी गर्दै संसद्को गतिविधि र राजनीतिक समूहबाट हुने प्रदर्शनमा प्रतिबन्ध लगाएको थियो । उक्त आदेशमा सञ्चारमाध्यमलाई पनि सरकारी नियन्त्रणमा राख्ने उल्लेख थियो । तर दक्षिण कोरियाका राजनीतिक दल र सांसदहरूले युनको घोषणालाई तत्कालै गैरकानुनी र असंवैधानिक भएको बताए । युनकै दल पीपीपीका नेताहरूले समेत राष्ट्रपतिको कदम गलत भएको बताएका छन् । देशकै ठूलो विपक्षी दल डेमोक्रेटिक पार्टीका नेता ली जेम्यङले राष्ट्रपतिको घोषणाको विपक्षमा मतदानका लागि सांसदहरूलाई संसद्मा भेला हुन आह्वान गरे । त्यसका साथै, उनले दक्षिण कोरियाली सर्वसाधारणलाई पनि राष्ट्रपतिको कदमविरुद्ध विरोधप्रदर्शनमा सहभागी हुन संसद् परिसरमा बोलाएका थिए । ट्याक, बन्दुक र चक्कु बोकेका सशस्त्र सैनिकहरूले देशमा शासन गर्दै छन् । देशवासी साथीहरू हो, नेसनल एसेम्ब्ली (संसद्) मा आउनुहोला, उनले भनेका थिए ।लीको आह्वानपछि हजारौं मानिस संसद् भवन परिसरमा उपस्थित भएका थिए । उनीहरूले सुरक्षाकर्मीका अगाडि मार्सल ल र निरंकुशताको विरोधमा चर्का नाराबाजी गरेका थिए । प्रदर्शनकारीको बाक्लो उपस्थितिका कारण सुरक्षाकर्मीले तत्काल कुनै कारबाही गर्ने आँट भने गरेनन् । राष्ट्रपतिको घोषणाको दुई घण्टा नबित्दै सांसदहरू संसद् भवनमा प्रवेश गरेका थिए । त्यस क्रममा सांसदलाई सुरक्षाकर्मीले अवरोध सिर्जना गरेका थिए । तर उनीहरू बाटो बन्द गर्न राखिएका अवरोध नाघेर भवनभित्र प्रवेश गर्न सफल भएका थिए । बीबीसीसँग सांसद वु वनसिकले आफू प्रदर्शनकारीको सहयोगमा पर्खालमा चढेर संसद् भवनमा पसेको बताएका छन् । त्यसलगत्तै संसद्मा भएको मतदानमा सांसदहरूले राष्ट्रपतिको निर्णयको विपक्षमा मतदान गरे । संसद्मा उपस्थित सबै १ सय ९० सांसदहरूले मार्सल कानुनविरुद्ध मतदान गरेपछि राष्ट्रपति युनको घोषणा अमान्य घोषित भयो । ३ सय सदस्य रहेको संसदको बहुमतले निर्णय गरेपछि राष्ट्रपति युन आफ्नो निर्णय उल्टाउन बाध्य भए । राष्ट्रपति युन आफ्नो कदमबाट पछि हटेका भए पनि बुधबार सांसदहरूले उनीविरुद्ध महाभियोगको प्रक्रिया सुरु गरेका छन् । राष्ट्रपति युनले दक्षिण कोरियालाई उत्तर कोरियाको कम्युनिस्ट शक्तिहरूबाट जोगाउन र राज्यविरोधी तत्त्वहरूलाई परास्त गर्न मार्सल कानुन आवश्यक भएको दाबी गरेका थिए । तर उनको निर्णय बाह्य चुनौतीभन्दा पनि आन्तरिक दबाब र घोटालाहरूको शृंखलाबद्ध समस्याका कारण हतारमा चालिएको देखिन्छ । सन् २०२२ मा राष्ट्रपतिमा निर्वाचित कट्टर परम्परावादी नेता युन पत्नीका कारण यसअघि नै समस्यामा परेका थिए । उनकी पत्नी किम किअन हीले गैरकानुनी रूपमा महँगो ब्रान्डको ब्याग उपहारमा लिएको र धितोपत्र बजारमा चलखेल गरेको आरोप लागेको थियो । समाचार सार्वजनिक भएपछि दक्षिण कोरियाको राजनीतिमा तरंग उत्पन्न भएको थियो । उक्त काण्डका कारण गत अप्रिलमा भएको संसदीय चुनावमा युनको दल पीपीपीले ठूलो हार व्यहोरेको थियो । निर्वाचनमा विपक्षी पार्टीले फराकिलो जित हासिल गरेपछि उनका हातखुट्टा बाँधिएजस्तै भयो । त्यसयता उनको सरकारले चाहेका कानुनहरू पारित गर्न सकिरहेको छैन । उदारवादी विपक्षीहरूले पारित गरेका विभिन्न विधेयकमा भने उनले भिटो लगाउने गरेका थिए । कैयौं भ्रष्टाचार प्रकरणमा नाम जोडिएका कारण उनको लोकप्रियता पनि खस्किँदै गएको थियो । पछिल्लो समय भने आफ्नै दलभित्रै पनि असन्तुष्टि बढ्दै गएपछि युनले गत महिना पत्नीका तर्फबाट माफी मागेका थिए । त्यसपछि उनले प्रथम महिला (पत्नी) को जिम्मेवारी निगरानी गर्ने कार्यालय बनाउने घोषणा गरेका थिए । तर पत्नीले लिएको महँगो उपहारका विषयमा विस्तृत अनुसन्धान हुनुपर्ने माग अस्वीकार गरेपछि भने उनीप्रति सार्वजनिक आक्रोश बढ्दो थियो । यसै साता विपक्षी पार्टीहरूले मतदानबाट परिवर्तन गर्न नसकिने सरकारी बजेटसम्बन्धी प्रमुख विधेयकहरू कटौती गर्न प्रस्ताव गरेका थिए । त्यहीबीचमा विपक्षीले प्रथम महिलामाथि अनुसन्धान गर्न नसकेको आरोपमा सरकारका मन्त्रीहरू र अभियोजनकर्ताहरूसहितका अधिकारीहरूमाथि महाभियोगको प्रक्रिया सुरु गरेका थिए । मंगलबार राति मार्सल कानुन घोषणा गर्नुअघि युनले आफ्नो सरकारलाई कमजोर बनाउन विपक्षीहरूले गरिरहेका प्रयासबारे चर्चा गरेका थिए । युनविरुद्ध दर्ता गरिएको महाभियोग प्रस्तावमा शुक्रबार वा शनिबार संसद्मा मतदान हुने जनाइएको छ । संसद्को दुई तिहाइ बहुमतबाट महाभियोग अनुमोदन भएको खण्डमा युनले संवैधानिक अदालतमा मुद्दाको सामना गर्नुपर्नेछ । ९ सदस्यीय अदालतले त्यसको अन्तिम निर्णय लिनेछ । तीमध्ये ६ न्यायाधीश महाभियोगको पक्षमा रहेको खण्डमा राष्ट्रपति पद रिक्त हुनेछ । त्यसको ६० दिनभित्र नयाँ राष्ट्रपति चयनका लागि निर्वाचन हुने व्यवस्था छ । दक्षिण कोरियाली संसद्मा ३ सय सदस्य छन् । संसद्मा राष्ट्रपति युनको दल पिपुल्स पावर पार्टी (पीपीपी) का १ सय ८ सदस्य छन् । विपक्षी दल डमोक्रेटिक पार्टीका १ सय ७५ सदस्य छन् । बाँकी सिट अन्य साना दलको छ । सत्तारूढ दल पीपीपीले राष्ट्रपतिलाई पार्टी छाड्न र उनको पूरै मन्त्रिपरिषद् तथा रक्षामन्त्री किम योङह्युनलाई राजीनामा दिन आग्रह गरेको छ । पार्टीका नेता हान दोङहुनले पछिल्लो घटनाक्रमबारे पार्टीभित्र छलफल भइरहेको बताएका छन् । मन्त्रिपरिषद् र रक्षामन्त्रीलाई पदमुक्त गर्न सहमति बनेको भए पनि युनलाई हटाउने विषयमा भने पार्टी एकमत नदेखिएको बीबीसीले जनाएको छ । युनलाई महाभियोग लगाउनुपर्ने विपक्षीहरूको मागका सम्बन्धमा पनि पीपीपीले विचार गरिरहेको उनको भनाइ छ । स्थानीय सञ्चारमाध्यमले रक्षामन्त्री किम योङह्युनले पदबाट राजीनामा दिएको तर राष्ट्रपतिबाट स्वीकृत भइनसकेको जनाएका छन् । योनहाप समाचार संस्थाले भने किममाथि पनि महाभियोग प्रस्ताव पेस गरिएको जनाएको छ । मार्सल कानुन लागू गर्ने राष्ट्रपतिको कदमका पछाडि किमको महत्त्वपूर्ण हात रहेको बताइएको छ । विपक्षी डेमोक्रेटिक पार्टीले किमलाई देशद्रोहमा अनुसन्धान हुनुपर्ने माग गरेको छ । उक्त मुद्दामा दोषी ठहरिएको खण्डमा किमलाई मृत्युदण्ड वा आजीवन जेल सजाय हुने कोरिया टाइम्सले जनाएको छ । दक्षिण कोरियामा राष्ट्रपतिले महाभियोग सामना गर्नुपरेको यो पहिलो पटक भने होइन । यसअघि सन् २०१६ मा राष्ट्रपति पार्क ग्युनहेलाई पैसा असुलीका लागि आफ्ना साथीलाई सघाएकोमा महाभियोग लगाइएको थियो । त्यतिबेला २ सय ३४ सांसद पार्कविरुद्धको महाभियोग प्रस्तावको पक्षमा उभिएका थिए । त्यस्तै, सन् २००४ मा अर्का दक्षिण कोरियाली राष्ट्रपति, रोह मुह्युनविरुद्ध महाभियोग लगाइएको थियो । दुई महिनाका लागि निलम्बन भएका उनलाई पछि संवैधानिक अदालतले पुनःस्थापित गरेको थियो । मार्सल कानुन भनेको संकटका बेला गरिने सैन्य अधिकारीहरूको शासन हो । सिद्धान्ततः यो छोटो अवधिका लागि लागू गरिन्छ । तर व्यवहारमा निकै लम्बिन सक्छ । यो कानुन सक्रिय भएको बेला सामान्य नागरिक अधिकारहरू निलम्बित हुन सक्छन् । दक्षिण कोरियामा यसअघि सैन्य शासकको हत्या भएका समयमा सैन्य कानुन लागू गरिएको थियो । सन् १९८७ मा देशमा संसदीय लोकतान्त्रिक व्यवस्था कायम भएपछि भने यस्तो कानुन कहिल्यै लागू गरिएको थिएन ।(एजेन्सीहरूको सहयोगमा)"
"रास्वपा कार्यकर्ताले कुटे सञ्चारकर्मी, झडपमा प्रहरीप्रदर्शनकारी घाइते","(चितवन)साहारा चितवन सहकारीको बचत अपचलनमा पूर्वगृहमन्त्री रवि लामिछानेसँग चितवन प्रहरीले जिल्ला सरकारी वकिलको कार्यालयमा बुधबार बयान लिइरहँदा प्रदर्शनमा उत्रिएका रास्वपाका कार्यकर्ताले सञ्चारकर्मीलाई कुटपिट गरेका छन् । रास्वपा कार्यकर्ता र सुरक्षाकर्मीबीच झडप पनि भएको छ । चितवन२ का सांसदसमेत रहेका रास्वपा सभापति लामिछानेसँग बयान चलिरहँदा जिल्लाका विभिन्न ठाउँबाट आएका नेता, कार्यकर्ता तथा समर्थकले भरतपुरमा प्रदर्शन गरेका थिए । विरोध प्रदर्शन र झडपको स्थलगत समाचार प्रत्यक्ष प्रसारण गरिरहेका बेला सञ्चारकर्मी सन्तोष देउजामाथि रास्वपा कार्यकर्ताले आक्रमण गरेका थिए । उनलाई रास्वपा कार्यकर्ताले मुक्का प्रहार गर्दै लखेटेको नेपाल पत्रकार महासंघले जनाएको छ । दौडिएर अस्पताल रोडको एक घरमा शरण लिएका देउजालाई भेट्न गएका नेपाल पत्रकार महासंघ चितवन शाखाका उपाध्यक्ष प्रकाश ज्ञवाली र नेपाल प्रेस अनलाइनमा आबद्ध पत्रकार प्रतिमा सिलवाललाई समेत प्रदर्शनकारीले दुर्व्यवहार गरेको महासंघ चितवन शाखाका अध्यक्ष नारायण अधिकारीले बताए । प्रहरीसँग झडप हुँदा आफ्ना ४०५० कार्यकर्ता तथा समर्थक घाइते भएको रास्वपाले जनाएको छ । चौबिसकोठीमा भेला भएका रास्वपाका नेताकार्यकर्ता नाराबाजी गर्दै अस्पताल रोड भएर सरकारी वकिलको कार्यालयतर्फ जान खोज्दा प्रहरीले जिल्ला प्रहरी कार्यालय अगाडि रोकेको थियो । त्यस क्रममा धकेलाधकेल, ढुंगा प्रहार, लाठीचार्ज, पानीको फोहोरा फ्याँक्नेदेखि अश्रुग्यास प्रहार भएको थियो । आठ प्रहरी घाइते भएको जिल्ला प्रहरी कार्यालयका प्रहरी उपरीक्षक (एसपी) गौतम मिश्रले बताए । प्रहरी र सशस्त्र प्रहरीबाट झन्डै ५० सेल अश्रुग्यास प्रहार भएको थियो । जिल्ला प्रहरी कार्यालयबाट लामिछानेको बयान भइरहेको सरकारी वकिलको कार्यालय सिधा तीन सय मिटर पूर्वमा छ । प्रहरीले प्रदर्शनकारीलाई जिल्ला प्रहरी कार्यालय अगाडिबाट बढ्न नदिएपछि त्यहीँ नेताहरूले भाषण सुरु गरेका थिए । तर केहीबेरपछि नै ढुंगा हानाहान र लाठीचार्ज सुरु भएको थियो । एक जना डीएसपी ती जिल्लामा बस्ने होइनन्, खोइ कताबाट आएका थिए, उनले मलाई नै इंगित गर्दै लाठी हान्न भने । अर्का एक प्रहरीले अपशब्द बोले । त्यसपछि वातावरण बिग्रियो, रास्वपा चितवनका सभापति कृष्णप्रसाद भुसालले भने । घाइते भएका प्रदर्शनकारीमध्ये १६ जना अस्पतालमै रहेको उनले बताए ।एसपी मिश्रले प्रहरीमाथि ढुंगा प्रहार भएपछि अवस्था थप नबिग्रियोस् भनेर सामान्य बल प्रयोग गरिएको बताए । झडपका कारण जिल्ला प्रहरी कार्यालय अगाडि झन्डै आधा घण्टा वातावरण तनावग्रस्त भएको थियो । अवस्था सामान्य हुँदै गएपछि प्रदर्शनकारीले जिल्ला प्रहरी कार्यालय चोकमा सभा गरेर दिउँसो ३ बजेसम्म बसेका थिए । उनीहरूले भरतपुर चौबिसकोठी चोकमा केहीबेर चक्काजाम पनि गरे । चितवन प्रहरीले लामिछानेलाई मंगलबार भरतपुर ल्याएर बयान सुरु गरेको थियो । मंगलबार भने बुधबारको जस्तो ठूलो प्रदर्शन भएको थिएन । न्यायिक प्रक्रियामा नसघाउने भन्ने हुँदैन, हामी कतै दबाब दिन पनि चाहन्नौं । तर खबरदारी आवश्यक छ । त्यसैले हामी प्रदर्शनमा उत्रेका हौं, रास्वपा जिल्ला सभापति भुसालले भने । साहारा चितवन सहकारीमा सर्वसाधारणले बचत गरेको १० करोड रुपैयाँ गोर्खा मिडिया नेटवर्क प्रालिमा लगेर अपचलन गरेको आरोपमा उजुरी परेपछि चितवन प्रहरीले लामिछानेसँग बयान लिएको हो । रास्वपा कार्यकर्ताको प्रदर्शनअघि साहारा चितवन सहकारी संस्थाका पीडित बचतकर्ताले जिसस चोकमा केहीबेर प्रदर्शन गरेका थिए ।"
"चितवनमा बयान सकियो, पर्सामा पक्राउ पुर्जी",चितवन (कास) साहारा चितवन बहुउद्देश्यीय सहकारी संस्थाको बचत अपचलनमा रास्वपा सभापति एवं पूर्वगृहमन्त्री रवि लामिछानेसँग प्रहरीले बयान सकेको छ । चितवन जिल्ला प्रहरी कार्यालयका अनुसन्धान अधिकृत डीएसपी ज्ञानकुमार महतोले लामिछानेसँग जिल्ला न्यायाधिवक्ता (सरकारी वकिल) शान्तिप्रसाद लुइँटेलसमक्ष मंगलबारदेखि बयान लिएका थिए । बयान बुधबार राति ९ बजे सकिएको हो । दुई दिनमा लामिछानेलाई ७४ प्रश्न गरिएको सरकारी वकिल लुइँटेलले जानकारी दिए । बयान सकिएपछि पनि केही प्रक्रिया बाँकी नै रहेको चितवन प्रहरी प्रमुख एसपी गौतम मिश्रले बताए । चितवनमा बयान सकिनुअघि नै लामिछानेविरुद्ध पर्सा प्रहरीले पक्राउ पुर्जी जारी गरेको छ । वीरगन्जको सानो पाइला सहकारीको बचत अपचलनमा उनीमाथि अनुसन्धान गर्न पर्सा प्रहरीले अदालतबाट अनुमति लिएको हो ।
कोरियाली जनता र संसद्को अनुकरणीय अग्रसरता,"राष्ट्रपतिबाट घोषित सैनिक शासनको त्रासदीबाट दक्षिण कोरिया जोगिएको छ, जनताको जागरुकता र राजनीतिक दलहरूको सक्रियताका कारण लोकतन्त्रको रक्षा सम्भव भएको हो । राष्ट्रपति युन सुक येओलले मंगलबार घोषणा गरेको आपत्कालीन सैन्य कानुन (मार्सल ल) का विरुद्धमा त्यहाँको राष्ट्रिय सभा एक मत भएर उभियो । सडकमा जनताको अवज्ञा र संसद्मा दलहरूको प्रतिवादपछि मार्सल ल फिर्ता लिन राष्ट्रपति युन बाध्य भएका हुन् । अझ, लोकतन्त्र अपहरण गर्न खोज्ने राष्ट्रपतिमाथि महाअभियोग प्रस्ताव पनि दर्ता भएको छ । यी सबै घटनाक्रमको पटाक्षेप हुन केही दिन लाग्ने नै छ । तर लोकतन्त्रलाई निलम्बन गर्ने राष्ट्रपति युनको प्रयत्न तत्काललाई असफल हुनु कोरिया र समग्र विश्वको लोकतन्त्रका लागि सन्तोषको विषय हो । दक्षिण कोरियामा सैन्य शासन र मार्सल ल लागू गरिएको यो पहिलो सन्दर्भ भने होइन । तर धेरै कोरियालीले अघिल्लो मार्सल ल को अँध्यारो भुलिसकेका थिए । तत्कालीन राष्ट्रपति पार्क चुङ हीको १९७९ मा हत्या भएपछि लादिएको सैन्य शासन र मार्सल ल दशकौं लम्बिएको थियो । त्यही शासनको पुनरावृत्ति गराउन मंगलबार राति राष्ट्रपति युनले अकस्मात् मार्सल ल लागू गरिदिएका थिए । जसले त्यहाँका जनतालाई पुनः दशकौं अगाडिको कठोर शासनको स्मरण गराइदिएको थियो । सम्भवतः त्यसै कारणले पनि नागरिकहरू तत्कालै प्रतिरोधमा उत्रिए । सांसदहरू हतारहतार संसद् पुगेर मार्सल ल विरुद्ध मतदान गरे । प्रमुख विपक्षी डेमोक्रेटिक पार्टी मात्र होइन, राष्ट्रपति युनको पिपुल्स पावर पार्टी पनि राष्ट्रपतिको कदमको विरोधमा उभिए । दक्षिण कोरियामा राष्ट्रपति जनताको प्रत्यक्ष मतद्वारा निर्वाचित हुन्छन् । युन सन् २०२२ मा निकटतम प्रतिस्पर्धीसँग एक प्रतिशतभन्दा कमको मतान्तरबाट राष्ट्रपतिमा निर्वाचित भएका हुन् । तर नेसनल एसेम्ब्ली का लागि पछिल्लो संसदीय निर्वाचनमा राष्ट्रपतिको पार्टी पिपुल्स पावर पार्टी ले हार बेहोरेसँगै उनको अलोकप्रियता प्रमाणित भएको थियो, संसद्बाट आफ्नो प्राथमिकताका कानुन पारित गराउन पनि उनी असफल हुँदै आएका थिए । कैयौं अनियमितता प्रकरणमा उनको नाम जोडिएको छ । राष्ट्रपतिको रूपमा उनी असहज अवस्थामा थिए । लोकतान्त्रिक शासन व्यवस्थामा शासकलाई परीक्षण गर्न यस्ता नियमित अभ्यास हुन्छन् । तर, शासकीय जटिलतालाई संवाद र सहमतिबाट पार लगाउने वा पद छाड्ने विकल्पमार्फत शासकसँग हुन्छ । तर युनले भने फरक तथा निरंकुश बाटो रोजे । देशभित्र र बाहिर शत्रु बढेको बताउँदा उनले मार्सल ल आफ्नो बाध्यता भएको स्पष्टीकरण दिए, नरंकुश महत्त्वाकांक्षा राख्ने विश्वका सबै शासकको साझा सूत्र यही हो । उनले थोपर्न चाहेजस्तो मार्सल ल लागू भइरहेको भए नागरिकका कैयौं संवैधानिक अधिकार निलम्बनमा पर्थे । उनीहरू सहजै पक्राउ पर्न सक्थे । अर्कोतिर सैन्य अधिकारीहरूले अतिरिक्त अधिकार पाउँथे, उनीहरूकै शासन चल्थ्यो । प्रेसका निर्बाध गतिविधिहरू खुम्चिन्थे । त्यो संकट तत्काललाई टरेको छ ।कुनै पनि देशको लोकतन्त्रको यात्रा र त्यसले भोग्नुपर्ने संकट विश्वभरका लोकतन्त्रवादीको साझा सरोकारको विषय हो । त्यसैले यतिबेला दक्षिण कोरियाका घटनाक्रमप्रति समग्र विश्वले सचेततापूर्वक हेरिरहेको छ । दक्षिण कोरियाको पछिल्लो घटनाक्रमले पन प्रस्ट पारेको छ लोकतन्त्र कुनै मुद्दती खाता होइन जसलाई एकपटक निश्चित गरेपछि आनन्दसँग ब्याज खान सकियोस् । यसलाई त अविच्छिन्न परीक्षण र सुरक्षणको आवश्यकता पर्दछ । शासकको महत्त्वाकांक्षाले कुनै पनि बेला लोकतन्त्रमाथि विपत् आइलाग्न सक्छ । त्यस्तो बेला जनता र तिनका प्रतिनिधि दक्षिण कोरियाका जस्तै सचेत र सक्रिय रहनुपर्छ । त्यहाँका जनताले सडक र जनप्रतिनिधिले संसद्मा प्रस्तुत गरेको जिम्मेवारी संसारका लागि प्रेरणा हो । यो सजगता र सक्रियता केही घण्टा मात्रै ढिला भइदिएको भए कोरिया आज निरंकुशताको बाटोतिर हिँडिसकेको हुने थियो । जसलाई सुमार्गमा ल्याउन फेरि कैयौं वर्षको संघर्ष आवश्यक पर्न सक्थ्यो । पाठ निरंकुश शासनको रहर गर्ने विश्वभरका शासकका लागि पनि हो । सैनिक आडमा शासन थोपर्ने युग अब पुरानो भइसक्यो । कम्तीमा लोकतन्त्रको अभ्यास गरिसकेका कुनै पनि देशका नागरिकमाथि त्यही व्यवस्था परीक्षण गर्न खोज्नु आफ्नै अयोग्यता र अक्षमतालाई उजागर गर्नु मात्रै हो । हो, आजका नागरिकरले शासको विकल्प खोजिरहेका हुन्छन् तर उनीहरूका लागि लोकतन्त्रको विकल्प भनेको अझ मजबुत लोकतन्त्र मात्र हो ।"
सत्ता पाएपछि एकछिनमै क्रान्ति सफल हुन्छ,एकदम छिटो सुरु गरौं प्रचण्डजी । सविन हो
लगानीका अवसरको दुरुपयोग नगरौं,"सन्तोष सिम्खडा, टोकियो, जापान"
बचत सीमा नहुँदा सहकारीमा बेथिति,"गोपाल देवकोटा, गोकर्णेश्वर, काठमाडौं"
यसकारण चाहिन्छ प्रदेश,"ज्ञानको केन्द्रलाई खारेज गर्न प्रदेशकेन्द्रीय राज्य व्यवस्थाभित्र ज्ञान उत्पादन थोरै मानिसले थोरै ठाउँमा गर्दछन् । ज्ञान उत्पादनको विस्तारित दायरा नै हुँदैन । यस्तो केन्द्रबाट उत्पादित र प्रशोधित ज्ञान सबै जाति र क्षेत्रको लयमा मिल्दैन । राज्य व्यवस्थाको केन्द्रीकरण जति हानिकारक छ, त्यति मात्रामा ज्ञानको उत्पादनको केन्द्रीकरण पनि हानिकारक छ । संघीयताको एउटा परिकल्पना के हो भने ज्ञान उत्पादनका केन्द्रहरू पनि धेरै होउन् । स्थानीय सरकारको वित्तीय सीमितताले पनि ज्ञान उत्पादनमा धेरै लगानी गर्न सक्दैन र उसको क्षेत्र पनि होइन । आफ्नो प्रदेशलाई कस्तो ज्ञानको आवश्यकता छ, कस्ता संस्थाहरूको आवश्यकता छ, जस्ता विषय प्रादेशिक मामला हुन् । विकासका लागि प्रादेशिक विशेषता, सम्भाव्यता, संस्कृति सबै अध्ययन गरी ज्ञान निर्माणको काम प्रदेशले गर्न सक्छ । आफ्नो प्रदेशको वातावरणीय पक्षसँग प्रदेश जानकार हुन्छ । यसकारणले पनि ज्ञान उत्पादन र प्रसारणका लागि पनि प्रदेश जरुरी छ । धरातलीय यथार्थमा आधारित ज्ञानले मात्रै उन्नति र प्रगतिको बाटो कोर्दछ ।"
के स्तरीय शिक्षाका लागि मात्र युवा पलायन भइरहेका हुन् ?,"युवा पलायन हाम्रो सामाजिक संलापको विषय भएको छ । एकथरी जो अलि हुनेखाने छन्, उनीहरू पढ्ने भनेर युरोप, अमेरिका, अस्ट्रेलियातिर जान्छन् । अर्काथरी छन्, जो घर चलाउन यहाँ पाइरहेको भन्दा श्रमको धेरै मूल्य पाउन खास गरी खाडीका देशतिर जान्छन् । पछिल्लो वर्गका मानिसका लागि देशमा पर्याप्त रोजगारी छैन । खेतीपाती गाह्रो छ, आम्दानी हुन्न । देशमा कतिलाई पुग्ने कस्तोकस्तो गैरखेती रोजगारी छ, त्यो त्यति यकिन छैन । तर यत्रो युवालाई पुग्ने छैन, यसका लागि तथ्यांक चाहिँदैन ।शिक्षाले नै कति र कहिलेसम्ममा रोजगारी सिर्जना गर्छ, त्यो भन्न सकिन्न । पक्का चाहिँ के हो भने हामी ठूलो मात्रामा उच्च शिक्षा आयात गरिरहेछौं । यस्तो किन र कसरी भइरहेछ भनेर कारण खोज्नु स्वाभाविक हो । अझ हाम्रो बानी त समस्या ठूलो भएपछि बलिको बोको देखाउनेछ । यस्तामा नयाँ विश्वविद्यालय वा कलेज खोल्न उद्यत व्यक्ति वा समूह र खासगरी निजी कलेजका सञ्चालक पर्छन् । नेपालबाट पढेर गएका सबैजसो विद्यार्थीले पढाइमा राम्रो गरेकै सुनिन्छ । यद्यपि यसको पनि मापनीय आधार भने छैन । केही सत्यको अंश होला तर यहाँबाट उता पढ्न जाने धेरैले पढाइमा नराम्रो गरेको त्यति देखिँदैन यद्यपि त्यहाँ पढाइको तहअनुसार कमै काम पाउँछन् । यसमा अरू गैरप्राज्ञिक कारण छन् । यसलाई शिक्षाको गुणस्तर नपुगेको कारणले हो भन्न मिल्दैन । जे भए पनि तेस्र्र्र्र्र्र्र्र्र्र्र्र्र्र्र्र्र्रो विश्वका देशमा जनसंख्याको दृष्टिले नेपाली विद्यार्थीको संख्या भने धेरै उच्च छ । नेपाली विद्यार्थी अस्ट्रेलियामा तेस्रो, जापानमा चौथो, अमेरिकामा पाकिस्तानीभन्दा बढी छन् । विद्यार्थी यहाँबाट ठेलिएका भन्दा बढी उताबाट तानिएका हुन् । यद्यपि कुन मात्रामा ठेलिएका र कुन मात्रामा तानिएका अनुभवबाट मात्र भन्न सकिन्छ । पहिलो कुरा त, नेपाल जस्ता देशका विद्यार्थी ती देशका शैक्षिक संस्थाका लागि आम्दानीको स्रोत हुन् । यो क्रम खासगरी ती देशमा नवउदारवाद हाबी हुँदै जाँदा शैक्षिक संस्थालाई सरकारले अनुदान कटौती गरेपछि तीव्र भएको हो । यो बेलायतमा थ्याचर र अमेरिकामा रेगनको शासनसँगै बढेको भन्न मिल्छ । शैक्षिक शुल्क ती देशको एउटा रोजगारी र आम्दानीको स्रोत हो । अप्रत्यक्ष रूपमा यसले ती देशको प्रभुत्व स्थापना गर्ने कुरा त छँदै छ । विदेशी विद्यार्थीका मुख्य गन्तव्य अमेरिका, अस्ट्रेलिया, बेलायतका विश्वविद्यालयको एक चौथाइदेखि आधासम्म आम्दानी विदेशी विद्यार्थीबाट प्राप्त हुन्छ । बेलायतको अर्थतन्त्रमा ६७ वर्षअघि नै १० प्रतिशतभन्दा बढी योगदान विदेशी विद्यार्थीबाट भएको बताइन्छ । यो क्रम बढ्दो छ र यो अंक सन् २००० भन्दा पहिले छँदै थिएन भने पनि हुन्छ । उता बढेपछि यता विद्यार्थी संख्या घट्नु स्वाभाविक नै हो । उताको अर्को आकर्षक पक्ष, ती देशको जनसंख्या संरचना फेरियो । जनसंख्या वृद्धि दर घटेसँगै बूढाबूढी धेरै भए । अर्थतन्त्र चलाउन काम गर्ने मानिस चाहियो । तुलनात्मक रूपमा विदेशी त्यसमाथि प्रतिव्यक्ति आय कम भएको देशका नागरिकलाई काम लगाउन सस्तो र सजिलो हुन्छ । आम्दानीका लागि पढाइको कुरा र श्रमको आपूर्तिको कुरा मिल्यो । तल्ला तहका शिक्षामा लगानी नै नगरी बजारमा श्रम आपूर्ति हुने भयो । नाइजेरियामा बेलायतको आप्रवास नीति र त्यहाँका विद्यार्थीको संख्यामा स्पष्ट सम्बन्ध देखिएको थियो । भिसामा फेरबदल आएपछि नेपाली विद्यार्थी जापानमा पनि ह्वात्त बढ्न थालेका छन् । शिक्षामा सुधार गर्नुपर्छ, त्यसमा दुईमत छैन तर हाम्रो देशमा शिक्षा राम्रो नभएकाले विद्यार्थी विदेश गए भन्ने भ्रममा बाँचिरहनु पनि आवश्यक छैन । शिक्षित युवा विदेश पलायन भएकाहरू स्तरीय शिक्षा प्राप्त गर्न गएका होइनन् । अन्यथा, उनीहरू पढाइ सकेर देश फर्किन्थे । सम्भवतः भारत जाने नेपाली नेपालमा पढाइ राम्रो नभएर गएका भन्न मिल्ला । भारतमा पढ्न जाने नेपालीको संख्या १०१५ हजार हुनुपर्छ जुन स्वाभाविक हो । चिन्ता गर्नुपर्ने अंक होइन । हाम्रा युवा पढ्नका नाममा जाने देशहरूसँग ऐतिहासिक शक्ति छ । उनीहरूले विश्वलाई उपनिवेश बनाएर शक्ति र समृद्धिको सञ्चय गरे । ज्ञान निर्माण पनि त्यही पृष्ठभूमिमा भएको हो । मार्क्सले युरोपमा अठारौं शताब्दीमा उत्पादनका साधनमा नियन्त्रण र श्रमको शोषण देखे । अहिले त्यो विश्वस्तरमा छ । युवाहरू बाहिर जानुमा देशको व्यापक अस्थिरता, निराशा र भ्रष्टाचार पनि जिम्मेवार मानिन्छ । विश्वका धनी देशहरू यही चाहन्छन् । यसमै उनीहरूलाई फाइदा छ । धनी देशका भूगोलभित्र गैंडा, बाघ, जिराफ छैनन् ! नाइल वा किलिमान्जारो, सुन्दरवन वा सगरमाथा छैनन् । घुम्न आउँछन् । खनिज वा तेल पाउने ठाउँमा व्यापार र विकासका नाममा कब्जा जमाउँछन् । देउता पनि तिम्राभन्दा हाम्रा वरिष्ठ भन्ने भ्रममा पार्छन् । अनि कडा र नरम दुवै शक्तिले आधिपत्य जमाउँछन् । हाम्रोजस्तो देशबाट गएका आप्रवासी त्यहाँका मूल नागरिकभन्दा बढी प्रतिस्पर्धी हुन्छन्, चाहिनेभन्दा बढी हुन्छन्, अनि ट्रम्पहरूको उदय हुन्छ । यद्यपि ह्यारिसले जित्दैमा ठूलै फरक पर्ने थिएन । त्यताका देशले यति वर्षपछि आएका सबै आप्रवासी निकाला गर्ने भने पनि आश्चर्य मान्नुपर्ने छैन । ह्वाइट हाउसमा दिवाली मनाए भनेर वा अस्ट्रेलियामा दसैं बिदा दिए भनेर दंग पर्नु पर्दैन । यसो भनेर हाम्रो शिक्षा व्यवस्था सुधार्नु पर्दैन वा हाम्रा नीति निर्माता सच्चिनु पर्दैन भन्ने होइन । झन् धेरै गर्नुपर्ने रहेछ भनेर बुझ्ने हो । यस्तो कुरा बुझेर काम गर्ने जनशक्ति बनाउनुपर्ने हो । नगएकालाई टिलिक्क पार्नुपर्ने हो । जाँदै नजाने बनाउनुपर्ने होइन । औपनिवेशिक देशहरूले उपनिवेशमा आफूअनुसारको लवज, तौरतरिका र दृष्टिकोणको नेतृत्व गर्ने नवसम्भ्रान्त वर्गको सिर्जना गरे । यसले उपनिवेशका मालिकको जीवनशैली र शिक्षालाई उच्च स्थापित मात्र गरेन, त्यहाँ भएका हरचिजलाई घटिया सावित पनि गर्यो । बाहिर पढ्न जानु, अमेरिका, अस्ट्रेलिया जस्ता देशमा आफ्ना सन्तान हुनु सामाजिक प्रतिष्ठाको विषय नै भयो । अहिले सम्बन्धनमा उठेको कुराले के संकेत गर्छ भने विदेशी भनेपछि विद्यार्थी जस्तोसुकै कलेजमा पनि गएका छन् । केही यो औपनिवेशिक मानसिकताको उपज हो, केही विदेशी सम्बन्धनमा प्राप्त गरेको उपाधिले आखिरमा उतैतिर जाँदा समकक्षता पाउन हुने सजिलो हो । पक्कै पनि देशको पुस फ्याक्टर माओवादी द्वन्द्व सिर्जित भय र अस्थिरता पनि हुन् । यसले त्यो प्रक्रिया तीव्र बनाउन मध्यमवर्गलाई स्पष्ट उत्प्रेरित गर्यो तर त्यो नै मात्र कारण होइन । अझ एकथरी के भन्छन् भने पढ्नका लागि मध्यमवर्गीय युवा पलायन हुनुमा हाम्रो मध्यमवर्गीय समाजको अनुदार यौन दृष्टि पनि जिम्मेवार छ । हुर्केका छोराछोरीले आफ्नो समाजमा विपरीत लिङ्गी साथी बनाउन पाउँदैनन् । यौन सम्बन्धको कुरा त परै रह्यो । तर उनीहरू बिहा गरिहाल्न तयार भएका हुँदैनन् । पढ्न जाने भनेर उता गएपछि ती युवाले त्यो सामाजिक निगरानीबाट पनि मुक्ति पाउँछन् । यस्तो कुन हदमा देखिन्छ र अरू विकासशील र फरक संस्कृति भएका देशमा के भएको छ, त्यो अध्ययनको विषय हो ।"
कहाँ गए पानीचरा ?,"पानी र जमिन दुवैको अस्तित्व भएका सिमसार क्षेत्रमा आश्रित हुने चराका प्रजातिलाई जलपन्छी अथवा पानीचरा भनिन्छ । प्रजनन, चरन र विचरणका लागि यी चरालाई जलीय पर्यावरण आवश्यक पर्छ । नेपालमा हालसम्म अभिलेख भएका चराका ८ सय ९२ प्रजातिमध्ये करिब २ सय प्रजातिका पानीचरा छन् । तीमध्ये पनि करिब १ सय प्रजातिका चरा हिउँदे आगन्तुक हुन् । ती चरा हिउँदयामको सुरुवातसँगै उत्तरी भूगोलबाट बढ्दो जाडो छल्न नेपालमा बसाइँ सरी आउने गर्छन् । उत्तरी मुलुक रुस, किर्गिस्तान, तुर्किस्तान, उज्वेकिस्तान, अजरबैजान, चीन, मंगोलियाका साथै युरोप, कोरिया तथा तिब्बती क्षेत्रबाट पानीचरा अनुकूल मौसम, सुरक्षित बासस्थान र चरनको खोजीमा हाम्रा सिमसार क्षेत्रमा आउने गर्छन् । अहिले यी चराको नेपाल आगमन भइरहेको छ, उनीहरूले चैतसम्म यहाँ बिताउँछन् र त्यसपछि प्रजननका लागि आफ्नो स्थायी बसोबासतिर फर्किन्छन् । त्यसैले, यतिबेला सिमसार क्षेत्रहरूमा यहाँका आवासीय र पाहुना पानीचराका झुन्ड देख्न सकिन्छ । खास प्रकारको बासस्थानमा बस्ने र बसाइँसराइ पनि गर्ने पानीचरा सिमसारको स्वस्थता र बदलिँदो मौसमका सूचक मानिन्छन् । अन्य पारिस्थितिकीय प्रणालीभन्दा विशिष्ट, सबैभन्दा बढी उत्पादनशील र जैविक महत्त्वको क्षेत्र भएकाले सिमसारलाई प्रकृतिको मिर्गौला पनि भनिन्छ । सिमसार क्षेत्रको गुणस्तर मापन त्यहाँ पाइने पानीचरा र तिनको संख्याले पनि निर्धारण गर्छ । उदाहरणका लागि कुनै सिमसार क्षेत्र रामसार सूची मा सूचीकृत हुने एउटा मापदण्ड त्यहाँ पाइने पानीचराका प्रजातिगत विविधता र संख्या पनि हो । विडम्बना, पछिल्ला वर्ष सिमसार क्षेत्र सबैभन्दा तीव्र गतिमा ह्रास हुँदै गएका छन् । सिमसारको अतिक्रमण, वरपरका खेतबारीमा प्रयोग गरिने रासायनिक मलविषादीको चुहावट, ढल तथा फोहोर विसर्जन, नदीजन्य पदार्थको अनियन्त्रित उत्खनन, पर्यटन प्रवर्द्धनका नाममा तालतलैयामा अनावश्यक भौतिक संरचनाको निर्माणले पर्यावरणमा हानि गरिरहेको छ । मौसम र जलवायु परिवर्तनको पनि सबैभन्दा ठूलो असर हाम्रा सिमसार क्षेत्रमा परिरहेको छ । यसको सिधा असर पानीचरामा परेको छ । सन् १९८७ देखि हरेक वर्ष हिउँदयाममा राष्ट्रिय निकुञ्ज तथा वन्यजन्तु संरक्षण विभाग, हिमाली प्रकृति, नेपाल पन्छीविद् संघ, नेपाल पन्छी संरक्षण संघलगायतको समन्वयमा दुई सातासम्म देशभर पानीचरा गणना हुने गरेको छ । पछिल्ला वर्षका गणनाले अवस्था झन्झन् चिन्ताजनक देखाउँदै गएका छन् ।चराविज्ञ आरेन्ड भान रिजेनको पुस्तक द बर्डस् अफ बाग्मती एन्ड टौदह एरिया, २००३२०१६ मा जाडोयाममा बसाइँ सरी काठमाडौं उपत्यकाको बागमती र टौदह सिमसार क्षेत्रमा आउने ५२ प्रजातिका पानीचराको संख्या १४ वर्षमा तीव्र गतिमा घटेको उल्लेख छ । करिब अढाई दशकअघिसम्म चराको स्वर्गका रूपमा परिचित कोशीटप्पु वन्यजन्तु आरक्षका सिमसार क्षेत्रमा मात्र पचास हजार हाराहारीमा पानीचरा गणना गरिन्थ्यो । तर अहिले देशभरका सिमसार क्षेत्रमा मुस्किलले पचास हजार पानीचरा भेटिन्छन् । गत वर्ष देशभरका ७९ सिमसार क्षेत्रमा ६२ हजार ९ सय १२ पानीचरा गणना गरिएको थियो । तर पाँच वर्षअघि सन् २०१९ मा ६६ सिमसार क्षेत्रमा मात्र पनि ६९ हजार ५ सय ६३ पानीचरा गणना गरिएको थियो । यसले हरेक वर्ष नेपालमा पानीचराको संख्या घट्दै गएको देखाउँछ । नेपालमा हालसम्म अभिलेख भएका ४१ प्रजातिका विश्वकै दुर्लभ चरामध्ये १२ प्रजाति त पानीचरा नै पर्छन् । नेपालमा संकटापन्न अवस्थामा रहेका १ सय ६८ प्रजातिका चरामध्ये एक चौथाइ हिस्सा पानीचराले ओगटेका छन् । विभिन्न सिमसार क्षेत्र र पर्यावरणको सूचक रूपमा हेरिने यी पानीचराको संख्यामा आएको उल्लेख्य गिरावटले नेपालको बिग्रँदो वातावरणीय सन्तुलन र प्राकृतिक स्रोतको ह्रासलाई जनाउँछ ।मुख्य बासस्थान सिमसारको विनाशसँगै अवैध चरा सिकार तथा व्यापार, उडान मार्गमा हुने अवरोध, बढ्दो जल प्रदूषण र जलवायु परिवर्तनले पनि पानीचरालाई सकस पारिरहेका छन् । सिमसार क्षेत्रको सौन्दर्यकरणले सिमसारको गुणस्तर र आयु मात्र घटाएको हुँदैन, पानीचरालाई पनि असर गरिरहेको हुन्छ । उदाहरणका लागि काठमाडौं उपत्यकाको टौदहलाई हेर्न सकिन्छ । टौदह आज सिमेन्टी पिँढी, झिलीमिली बत्ती र वरिपरि कटेजले सिँगारिएको छ विडम्बना, कुनै समय साइबेरिया क्षेत्रबाट हजारौंको संख्यामा आउने पाहुना पानीचरा अहिले देखिँदैनन् । हाल विश्वबाटै लोप भइसकेको अनुमान गरिएको गुलाफी टाउके हाँस कुनै समय टौदह क्षेत्रबाट अभिलेख गरिएको बताइन्छ । त्यतिमात्रै होइन विश्वमै दुर्लभ कैलो टाउके हाँस र अन्य सुइरोपुच्छ्रे हाँस, मालक हाँस, खोया हाँस, नादुन हाँसलगायत कैयौं पाहुना पानीचरा यस क्षेत्रबाट विस्थापित भएका छन् । अन्ततः टौदह फगत एक कृत्रिम पोखरी बन्दै छ । अन्तर्राष्ट्रिय महत्त्वको रामसार सूची मा सूचीकृत कपिलवस्तुको जगदीशपुर जलाशय पर्यावरण अमैत्री विकासको चपेटामा परिरहेको छ । सन् २०१७ मा करिब २३ हजार पानीचरा गणना गरिएको जगदीशपुर तालमा गत वर्ष १२ हजार मात्र पानीचरा गणना गरिएको छ । सुनसरीको बर्जुताल, रूपन्देहीको गैंडाताल, बाँकेको कान्तिताल र बर्दियाको बढैया तालको अवस्था पनि चिन्ताजनक छ ।बसाइँसराइ गरी आउने पानीचरा विशिष्ट प्रकारका हुन्छन् । उनीहरू हजारौं किलोमिटरको अत्यन्तै कठिन र चुनौतीपूर्ण यात्रा पार गरेर हाम्रा सिमसार क्षेत्रमा आएका हुन्छन् । उदाहरणका लागि खोयाहाँसले करिब ९ हजार मिटरमाथिसम्मको उडानबाट हिमाल नाघेर नेपाल आउँछन् । कोशी, नारायणी, कर्णाली र यिनका सहायक नदीमा हिउँद बिताउँछन् । अक्सिजन अत्यन्तै कम हुने र हावाको गति ३ सय २२ किलोमिटर प्रतिघण्टाभन्दा बढी हुने हिमालमाथि हेलिकोप्टरसमेत उड्न सक्दैन । न्यून तापक्रम हुने हिमाल पार गर्नुपूर्व खोयाहाँसले लामो दूरीको उडान भर्छ । जसका कारण उसको शरीरमा ताप पैदा हुन्छ र ठूला प्वाँखको भित्र हुने मसिना भुवादार प्वाँख (डाउन फिदर) ले तातोपना कायम राखिराख्छन्, हिउँ जम्न दिँदैनन् । खोयाहाँसको रगतमा हुने हेमोग्लोबिन कम मात्रामा उपलब्ध अक्सिजनलाई पनि सजिलै र छिटै सोस्न सक्ने खालको हुने वैज्ञानिकहरू बताउँछन् । हावा बहावको प्रतिकूल दिशामा पनि उड्न सक्ने यस चराले ८० किलोमिटर प्रतिघण्टाको गतिमा एक दिनमा १६ सय किलोमिटरभन्दा बढी दूरी पार गर्न सक्छ । आश्रयस्थल, उडानमार्ग र बाटोमा विश्राम गर्ने स्थानमा आउने ससाना अवरोधले पनि यस प्रकारका पानीचरालाई ठूलो असर गर्छ । सिमसार छाता पारिस्थितिक प्रणाली भएकाले समग्र पर्यावरणीय सन्तुलन र गतिशीलताका लागि यसको संरक्षण तथा उचित व्यवस्थापन जरुरी छ । सिमसार क्षेत्रको संरक्षण नै पानीचरा जोगाउने मुख्य आधार हो । त्यसका लागि सरोकारवाला निकाय, अनुसन्धानकर्ता र समुदायको सहकार्य जरुरी हुन्छ । विगतदेखि गरिँदै आएको पानीचरा गणना तथा तिनको बासस्थान अनुगमन र सचेतना अभिवृद्धिलाई अझ व्यापक, विस्तारित र प्रभावकारी बनाउनु आवश्यक छ । खासगरी संरक्षित क्षेत्रबाहिर अवस्थित सिमसार क्षेत्र तीव्र मानवीय दोहनको चपेटामा परेकाले तिनको संरक्षणलाई प्राथमिकतामा राख्नुपर्नेछ । दिनानुदिन बढ्दो संकट झेलिरहेका पानीचरा र तिनको बासस्थान संरक्षणका लागि आवश्यक नीति निर्माण र कार्यान्वयनमा तीनै तहको सरकार, संरक्षण साझेदार संस्था, अनुसन्धानकर्ता र समुदायको प्रभावकारी सहकार्यको खाँचो छ । समूहमा बस्ने, हेर्दा आकर्षक देखिने र रोचक यात्रा तय गर्ने पानीचरालाई हेर्न र तस्बिर खिच्न थुप्रै स्वदेशी तथा विदेशी पर्यटक लालायित हुन्छन्, त्यसैले पर्यापर्यटन प्रवर्द्धनमा जोड दिन जरुरी छ । पानीचराको बसाइँसराइ र सिमसारसँगको सम्बन्ध मान्छेहरूको उद्विकास, बस्ती विस्तार र भौतिक प्रगतिभन्दा सदियौं वर्ष पहिलेबाटै हुँदै आएकाले उनीहरूको सनातन यात्रा र जैविक सम्बन्ध जोगाइराख्न हामी जिम्मेवार बन्नुपर्छ ।"
विपद् र विकास मोडल,"नेपाल विपद्को उच्च जोखिम भएका मुलुकमध्येमा पर्छ । मौसमजन्य, भौगर्भिक, जैविक विविधता विनाश तथा जलवायु परिवर्तनको जोखिमको दृष्टिकोणबाट निकै संकटासन्न अवस्थामा रहेको घटनाले प्रमाणित गर्दै लगेका छन् । हिमालय क्षेत्रको कमजोर भौगोलिक बनावट, भारतीय तथा तिब्बतीयन प्लेटको बीचमा पर्ने भूकम्पीय दृष्टिले निकै जोखिमपूर्ण भौगर्भिक संरचनाका कारण पनि नेपाल जोखिमपूर्ण अवस्थामा छ । जोखिमको अवस्थालाई बुझेका हामीले यसको न्यूनीकरण र सचेतनामा ध्यान दिन सकिरहेका छैनौं । जनसंख्याको अनुपातमा नेपालमा विपद्बाट हुने मानवीय क्षति विश्वमै उल्लेखनीय देखिन्छ । आर्थिक तथा भौतिक क्षतिका हिसाबले पनि नेपाल अग्रस्थानमै छ । तर विपद् पूर्वतयारी र जोखिम न्यूनीकरणमा नेपाल कमजोर भएकै कारण अब विकासको मोडलका सवालमा गम्भीर बहस गर्नुपर्ने बेला आएको छ ।नेपालमा बाढीपहिरोबाट गएको १० वर्षमा करिब दुई हजार जनाले ज्यान गुमाएका छन् । राष्ट्रिय आपत्कालीन कार्यसञ्चालन केन्द्रका अनुसार ०६८ देखि ०७७ सम्म बाढी र पहिरोमा परी एक हजार आठ सय ९६ जनाले ज्यान गुमाए । ३६ हजार तीन सय ७१ घर क्षतिग्रस्त बने । पहिरोपीडितका लागि सरकारले गत वर्ष पुनर्निर्माण कार्यक्रम ल्याए पनि बर्खामा सुरु भएको छ । १० वर्षको अवधिमा १९ अर्ब ६९ करोड क्षति भएको तथ्यांक छ । असोज दोस्रो साता आएको बाढीपहिरोबाट मात्रै १७ अर्बभन्दा बढीको क्षति भएको सरकारको प्रारम्भिक अनुमान छ । २ सय २६ जनाले ज्यान गुमाए । भौतिक संरचना र सडक सबैभन्दा बढी क्षतिग्रस्त भएका छन् । ०७२ सालको विनाशकारी भूकम्पमा देशभर आठ लाखभन्दा बढी निजी आवास भत्केका थिए भने करिब नौ हजार मानिसले ज्यान गुमाएको तथ्यांक छ । पुनर्निर्माणका लागि ६ खर्ब ७० अर्ब रुपैयाँ लाग्ने प्रक्षेपण योजना आयोगले गरेको थियो । विपत्तिकै कारण पुनर्निर्माण वा विकासका लागि यति ठूलो रकम अनुमान नेपालका लागि पहिलो र नौलो थियो । यी सबै क्षतिको विवरण र विकासको अवस्था हेर्दा नेपालको विकासको मोडल एवं अपनाइएको मापदण्डमाथि नै गम्भीर प्रश्न उब्जाएको छ । हुन त नेपालले अतिकम विकसित मुलुकको परिचय बदल्न पन्ध्रौं योजनादेखि समृद्ध नेपाल र सुखी नेपाली को गन्तव्य निर्धारण गरिसकेको छ । संविधानमै समृद्धिको प्रतिबद्धता वा संकल्प गरिएको हुँदा विकसित असल राष्ट्र निर्माणका लागि विकासको मोडलमा आमपरिवर्तन जरुरी देखिन्छ । विपद् व्यवस्थापनका लागि बायो इन्जिनियरिङका प्रविधि अपनाएर विकासको गन्तव्यमा पुग्न सोहीअनुसारको ५० वर्षे लामो गुरुयोजना आवश्यक देखिन्छ । विकास सबै देशका लागि अपरिहार्य र नैसर्गिक अधिकार भएकाले यसका लागि स्पष्ट मार्ग बनाउनुपर्ने देखिन्छ । विकासको प्रारूप बनाउन, रणनीति तर्जुमा गर्न, कार्यक्रम कार्यान्वयन गर्न र विकासको दिगोपना सुनिश्चितताका लागि सोहीअनुरूप काम अघि बढ्नुपर्ने स्पष्ट छ । विकास आधुनिकीकरणतर्फको अग्रसरता, गतिशील परिवर्तन, नवप्रवर्तनसहितको उपलब्धिको सम्मिश्रण पनि भएकाले मुलुकले एक स्पष्ट र युग सुहाउँदो अवधारणामार्फत विपद्सँग जुध्न सक्ने विकासको मोडल हामीले कोर्नुपर्ने देखिन्छ ।विपद्पछिको व्यवस्थापन र पुनर्निर्माणको अवस्थालाई मूल्यांकन गर्ने हो भने डोजरे विकास हाबी भएको देखिन्छ । नेपाललाई जैविक विविधता र प्राकृतिक स्रोतको धनी देशका रूपमा मानिने भएकाले पनि विकासको मोडल दीर्घकालीन र आधुनिक विश्वसँग सुहाउँदो हुनैपर्छ । तर नेपालमा तीव्र विकासको हतारोले जथाभावी डोजर र एक्स्काभेटर चलाउँदा भएको वातावरणीय विनाश अकल्पनीय हुँदै गएको छ । गाउँ वा सहरमा पानी, वनजंगल, खोलानालालगायतको जैविक विविधतालाई ख्याल नगरी जथाभावी डोजर, एक्स्काभेटर चलाएकाले पानीको मुहान सुकाउने, पहिरो जाने, क्षयीकरण हुने गरेको अध्ययनले देखाइसकेको छ । यसका लागि नेपालमा प्रशस्त सुधार गर्दै अघि बढ्नुपर्ने देखिन्छ । पर्यावरणको संरक्षण, पुनःस्थापना र दिगो उपयोगको प्रवर्द्धन गर्न, वन व्यवस्थापन, मरुभूमीकरण र भूक्षय रोक्न तथा जैविक विविधताको संरक्षण गर्नेतर्फ हाम्रो विकासको अवधारणामा परिवर्तन अत्यावश्यक छ । बिनावातावरणीय अध्ययन, बिनाप्राविधिक तयारी हतारहतार निर्माण भएका संरचना यतिबेला विपद्को निसानामा रहेकाले यसमा गम्भीर समीक्षा हुनु आवश्यक छ ।हाम्रा आफ्नै विकास अवधारणा वा मोडल छैनन् । युरोप र अमेरिकाको विकासलाई हेरेर नेपालको परिवेशमा विकास सम्भव नभएकाले नेपाली भूगोल र परिवेशका आधारमा अवधारणा विकास गर्नुपर्ने देखिन्छ । हामी नेपाललाई सिंगापुर र स्विट्जरल्यान्ड बनाउने सपना देख्छौं तर मौलिकता विकास गर्ने कल्पना गर्न सकिरहेका छैनौं । जसका कारण हामी ठूलो जनधनको क्षतिको सामना गरिरहेका छौं । ली क्वान युले सिंगापुरको विकासका लागि लिएको अवधारण नेपालको सन्दर्भमा सान्दर्भिक नहोला तर देशका जनता वा नीति निर्माताले आफैं पत्ता लगाएको अवधारणा सम्हाल्नुपर्ने देखिन्छ । उनको अनुभवको ऐनाले हामीलाई देखाउन सक्दैन । त्यसैले नेपाली भूगोल र परिवेशअनुसारको विकासको मोडल अपरिहार्य बनिसकेको छ ।नेपालजस्तो लचिलो राजनीतिक व्यवस्थाको देशमा विश्वका चामत्कारिक परिवर्तन गरिरहेका देशको मोडलभन्दा पनि समाजवादी विचारधारालाई आधार मान्दा उपयुक्त हुनेछ । राजनीतिक दलहरू श्रमजीवी वर्ग र जनसमुदायप्रति इमानदार भएर युग सुहाउँदो विकासको मोडल तयार गर्नु उचित हुन्छ । राजनीतिक तथा भौगोलिक अवस्थाको अध्ययन गरेर मात्र मोडल तयार हुनुपर्छ । नेपालजस्तो भौगोलिक अवस्था र भूपरिवेष्टित अल्पविकसित देशको विकासका लागि अन्य देशको विकास मोडल आवश्यक पर्दैन । दक्ष जनशक्ति, प्राकृतिक स्रोतको सदुपयोग गरेमा विकासका आयाम तयार हुन सक्छन् । राजनीतिक अस्थिरताका कारण सरकारले नीति, योजना, परियोजना वर्तमानको आवश्यकता र भविष्यको लक्ष्य पूर्ति गर्न नसक्ने भएका कारण स्थिरता प्राथमिकतामा राख्न सक्नुपर्छ ।भारतका पूर्वराष्ट्रपति अब्दुल कलामले प्रस्ताव गरेको गाउँघरमा सहरी सुविधा पुर्याउने चर्चित प्युरा मोडल ग्रामीण विकासका लागि उपयुक्त मानिन्छ । सोही मोडल नेपालका लागि पनि सान्दर्भिक बन्न सक्छ । गरिबी, बेरोजगारी र कष्टप्रद जनजीवन, शिक्षा, स्वास्थ्य, यातायात, सञ्चारलगायत पूर्वाधार र अवसरको कमीजस्ता कारण नेपालका ग्रामीण क्षेत्रका बासिन्दाले बसाइँसराइलाई प्राथमिकता दिइरहेकाले ग्रामीण विकासको अलग्गै मोडल तयार गर्न सकिन्छ । बसाइँसराइ पनि मझौला र ठूला सहरमा जनसंख्या तीव्र वृद्धि गराउने कारक हो ।मुलुक संघीय संरचनामा गइसकेपछि प्रत्येक तहले अपनाउने विकासको मोडल फरक हुनु पनि जरुरी छ । स्थानीय सरकारलाई दक्ष जनशक्ति र विकास विज्ञहरूको अभाव हुन सक्छ । यस्तो अवस्थामा विश्वका अभ्यास पनि अध्ययन गर्नु सान्दर्भिक हुन सक्छ । विकासमा अपनाइएको नयाँ विधि र अवधारणाकै कारण दक्षिण कोरियाको राजधानी सोलका सफल मेयरहरू राष्ट्रपतिको पदमा पुगेका छन् । युरोप र अमेरिकामा पनि त्यस्ता उदाहरण प्रशस्त छन् । कतिपय देशमा समुदायमा आधारित ग्रामीण विकास मोडलले सफलता पाएको भेटाइन्छ । युरोपमा स्मार्ट गाउँ योजनाले ठूलो परिवर्तन ल्याएको पाउन सकिन्छ । नेपालमै विगतका व्यवस्था र शासकले अपनाएका मोडल आजको दिनमा पनि उपयोग हुने भएकाले उसबेलाको ग्रामीण विकासको अनुभव सदुपयोग गर्न सकिन्छ । अन्तर्राष्ट्रिय सफल मोडलको आफूअनुकूल अनुकरण र आवश्यकताअनुसार पालिकाहरूले मौलिक र हरित विकास मोडलका कार्यक्रम अघि सार्न सक्नुपर्छ । संग्रौला कांग्रेसको पेसागत तथा बुद्धिजीवी विभाग प्रमुख हुन् ।"
गजेन्द्रनारायण अस्पताल भवन अधुरै,"(राजविराज) सप्तरीको राजविराजस्थित गजेन्द्रनारायण सिंह अस्पताल भवन निर्माण चार पटक म्याद थपिँदा पनि पूरा हुन सकेको छैन । सघन सहरी तथा भवन निर्माण आयोजना राजविराजमार्फत भवन निर्माण भइरहेको हो । अस्पताल र कार्डियाक सेन्टरको भवन निर्माणका लागि दुई टेन्डर भएका थिए । आयोजना कार्यालयका अनुसार २०७५ पुस १६ मा अस्पताल भवन निर्माणका लागि कन्टेकजेयी जेभीसँग भ्याटबाहेक ३१ करोड ६ लाख रुपैयाँमा सम्झौता भएको थियो । सम्झौताअनुसार २०७८ असार १५ मा सकिनुपर्ने हो । त्यसपछि चार पटक म्याद थप भइसक्दा पनि निर्माण पूरा हुन सकेको छैन । पछिल्लो पटक थपिएको म्याद २०८१ पुस २९ सम्म छ । निर्माण कार्यमा भौतिक प्रगति ९० प्रतिशत पुगेको छ । यो ठेक्काको ८० प्रतिशत रकम भुक्तानी भइसकेको छ । आयोजना कार्यालयका इन्जिनियर राजकुमार मिश्रले ठेकेदार कम्पनीलाई समयमै काम सक्न पटकपटक ताकेता गर्दै आएको बताए । अस्पतालका मेडिकल सुपरिटेन्डेन्ट डा श्रीराम तिवारीले भवन निर्माण पूरा नहुँदा अस्पतालको सेवा प्रवाहमा समस्या बेहोरिरहेको जानकारी दिए । पुरानो भवनमा अपरेसन थियेटर साँघुरो भएको छ । एचडीयू पनि १२ बेडको मात्र हुँदा क्रिटिकल बिरामी थपिँदा समस्या भइरहेको छ । नयाँ भवन निर्माण भएर ठाउँ बढाउन सके सेवा प्रभावकारी बनाउन सकिने थियो, उनले भने ।"
नेपालचीन बिजनेस समिट चीनबाट भैरहवा र पोखरा सिधा उडान गर्न प्रस्ताव,"नेपालमा प्राकृतिक स्रोतसँगै युवा जनशक्ति पनि नेपालको तुलनात्मक लाभ रहेको उनको भनाइ छ ।समिटमा १२० जना चिनियाँ व्यवसायीहरूको सहभागिता थियो । नेपालका तर्फबाट महासंघ, नेपाल उद्योग परिसंघ, नेपाल चेम्बर अफ कमर्ससहित करिब ५० जना उद्यमी व्यवसायीले समिटमा सहभागिता जनाएका थिए । उक्त समिटभन्दा पहिले बिजनेस टु बिजनेस बैठक पनि राखिएको थियो । महासंघले पछिल्लो डेढ वर्षमा देशबाहिर आयोजना गरेको यो चौथो समिट हो ।यसअघि बेइजिङ, नयाँदिल्ली र दुबईमा महासंघका साझेदार संस्था सीसीपीआईटी, कन्फेडेरेसन अफ इन्डियन इन्डस्ट्री र दुबई चेम्बर्ससँगको सहकार्यमा सम्मेलन आयोजना गरिएको थियो ।"
नयाँ दूरसञ्चार सेवा प्रदायक भित्र्याउन सम्भाव्यता अध्ययन,"त्यसपछि २०६५ सालमा ऐनको दफा २३ (२) अनुसार स्मार्ट टेलिकम, हेलो नेपालजस्ता कम्पनीहरूले ग्रामीण क्षेत्रमा सेवा उपलब्ध गराउने गरी अनुमतिपत्र पाएका थिए । ती कम्पनीहरूले पछि आधारभूत दूरसञ्चार सेवाको अनुमतिपत्र लिए । यसको अर्थ, ऐनको दफा २२ (१) अनुसार आवेदन खुला गरेर एनसेल भित्रिएयता मोबाइल सेवाका लागि नयाँ आवेदन खुला गरिएको छैन न त दूरसञ्चार सेवाका लागि २०६५ सालपछि प्राधिकरणले आवदेन माग गरेको छ । नेपालमा कसैले पनि अनुमतिपत्र नलिई दूरसञ्चार सेवा सञ्चालन गर्न पाउँदैनन् । ऐनको दफा २२ (१) अनुसार प्राधिकरणले अनुमतिपत्रका लागि निवेदन दिने म्यादसहितको सूचना सार्वजनिक रूपमा प्रकाशन गर्नुपर्छ । दफा २२ (२) ले भने अनुमतिपत्र प्राप्त दूरसञ्चार सेवाको थप आवश्यकता छ भने प्राधिकरणले अन्य व्यक्तिलाई अनुमतिपत्र दिन सक्ने व्यवस्था गरेको छ । दफा २३ (२) मा सरकारले प्राधिकरणको सिफारिस लिई राजपत्रमा सूचना प्रकाशन गरी तोकिदिएबमोजिमको दूरसञ्चार सेवा सञ्चालन गर्ने अनुमतिपत्रका लागि जुनसुकै बेला निवेदन दिन सकिने उल्लेख छ । नेपालमा कुनै समय ६ वटा दूरसञ्चार सेवा प्रदायक सञ्चालनमा रहेकामा अहिले दुई वटा मात्र टिक्न सकेका छन् । यसले दूरसञ्चार क्षेत्रमा डुओपोली (दुई सेवा प्रदायकको अधिपत्य) को अवस्था सिर्जना गरेको प्राधिकरणकै अध्यक्ष भूपेन्द्र भण्डारीको राय छ । दुइटा अपरेटरले कार्टेलिङ गर्ने, एउटाको रणनीति हेरेर मात्रै अर्कोले कदम चाल्ने, एउटाले शुल्क घटायो भने मात्रै अर्कोले घटाउनेदेखि कतिपय विषयमा दुवै अपरेटरले प्राधिकरणविरुद्ध मुद्दा हालेको पृष्ठभूमिमा प्राधिकरणले यो डुओपोली अन्त्य गर्न चाहेको छ । अहिले प्रधानमन्त्री केपी शर्मा ओली र सत्ता साझेदार कांग्रेसका सभापति शेरबहादुर देउवासँगै सञ्चार तथा सूचना प्रविधिमन्त्री पृथ्वीसुब्बा गुरुङ पनि तेस्रो सेवा प्रदायकका लागि सकारात्मक रहेकाले यो विषयलाई राजनीतिक र आर्थिक लाभसँग पनि जोडेर हेरिएको छ । तर, सीजी कम्युनिकेसन्स, स्मार्ट सेल, हेलो नेपाल, यूटीएलजस्ता कम्पनीहरूको असफलता, टेलिकम क्षेत्रको घट्दो आम्दानीसँगै चर्को अनुमतिपत्र एवं नवीकरण शुल्कजस्ता विषयले नयाँ सेवा प्रदायक आउलान् त भन्नेमा विज्ञहरू प्रश्न गर्छन् । तथापि, सेवा प्रदायकहरूको आम्दानी भ्वाइस सेवामा घट्दै गए पनि डेटा सेवामा वृद्धि हुनुले नयाँ सम्भावना देखाइरहेको उनीहरूको टिप्पणी छ ।दूरसञ्चार कम्पनीहरूको आय घटेको नभई भ्वासबाट डेटामा सरेको विश्लेषण पनि हुने गरेको छ । प्रतिस्पर्धी बजारलाई आधार मानेर प्राधिकरणले अँगालेका ऐननियमसम्बन्धी व्यवस्था निष्प्रभावी भएकाले मात्रै तेस्रो सेवा प्रदायक टिकिरहन नसकेको भन्दै यसमा सुधार गर्ने प्राधिकरण अध्यक्ष भण्डारीले यसअघि कान्तिपुरलाई बताएका थिए । केही वर्षयता वर्ल्डलिंकजस्ता इन्टरनेट सेवा प्रदायक मोबाइल सेवा विस्तार गर्न इच्छुक देखिएका छन् । वर्ल्डलिंकले मंसिर १३ मा फिनफन्डबाट १ करोड युरो विदेशी लगानी भित्र्याउन सम्झौता गरेको दिन काठमाडौंमा आयोजित कार्यक्रममा कम्पनीका प्रबन्ध निर्देशक दिलीप अग्रवालले आफूहरू तेस्रो टेलिकम अपरेटरका रूपमा आउन तयार रहेको बताएका थिए । हामी पनि मोबाइल सेवा दिन तयार छौं, पाउँछौंपाउँदैनौं, त्यो हाम्रो हातमा छैन, उनले भने ।ग्रामीण दूरसञ्चार सेवाको लाइसेन्स जोगाउने प्रत्यत्न उच्च अदालत पाटनले खारेज गरिदिए पनि सीजी टेलिकम अझै पनि आधारभूत दूरसञ्चार सेवाको लाइसेन्स पाए देशभर एकै पटक रोलआउट (सेवा विस्तार) गर्ने पक्षमा छ । आफूहरूको यो योजना कायमै रहेको कम्पनीका एक अधिकारीले नाम उल्लेख नगर्ने सर्तमा बताए । इन्टरनेट सेवाजस्तै हामी सुलभ मूल्यमा दूरसञ्चार सेवा दिन तयार छौं, उनले भने, तर, फाइभजीजस्ता नवीनतम प्रविधिमा सरकारले नयाँ अपरेटरलाई अवसर दिनुपर्छ । ३ करोड जनसंख्या भएको देशमा तीन बलिया सेवा प्रदायकहरूका लागि प्रशस्त स्थान रहेको दूरसञ्चार विज्ञहरूले बताउँदै आएका छन् । तर, प्राविधिक र नीतिगत चुनौती, अस्वस्थ प्रतिस्पर्धाजस्ता कारणले विगतका सेवा प्रदायकले व्यवसायलाई दीर्घकालीन रूपमा सञ्चालनमा ल्याउन नसकेको प्राधिकरणकै पूर्वअध्यक्षसमेत रहेका विज्ञ भेषराज कँडेल बताउँछन् । नेपालमा अघिल्ला टेलिकम कम्पनीहरू असफल हुनुको कारण नीतिगत चुनौतीसँगै उनीहरू स्वयंको क्षमता अभाव र व्यवसाय गर्ने सफा उद्देश्य नभएर पनि हो, कँडेलले भने, दूरसञ्चार क्षेत्रको अनुभव नभएका स्मार्ट टेलिकम, हेलो नेपालजस्ता कम्पनीहरूले नेटवर्क विस्तारको दायित्व पूरा गर्न सकेनन् भने उच्च दरको लाइसेन्स नवीकरण शुल्कजस्ता आवश्यकताहरू पूरा गर्न संघर्ष गर्नुपर्यो । सञ्चालन लागत बढिरहने र प्रतिस्पर्धात्मक बजारले यी कम्पनीहरूलाई आफ्ना व्यवसाय टिकाइराख्न गाह्रो बनायो । नयाँ आउनेले यसबारे विचार गर्नुपर्छ ।"
पोखराको जेठोबुढो धान किन्दै खाद्य,"सम्झौताअनुसार कम्पनीले महानगर क्षेत्रका किसानले उत्पादन गरेको स्थानीय रैथाने धान बाली जेठोबुढो खरिद समितिले तोकेको मूल्यमा किन्नेछ । यसका लागि महानगरले वास्तविक कृषक पहिचान र खरिद समितिले तोकेको परिमाणमा धान खरिद गर्न कृषकलाई कुपन उपलब्ध गराउनेछ । यो सम्झौता ०८२ आसार मसान्तसम्म लागू हुनेछ । किसानले उत्पादन गरेको धान स्वयं महानगरले तोकेको स्थान वा पृथ्वीचोक र बिरौटामा रहेको कम्पनीको गोदामसम्म लैजानुपर्ने महानगरका कृषि महाशाखा प्रमुख मनहर कडरियाले बताए । जेठोबुढोसहित अन्य ३५ प्रकारका कृषि उपजको पनि समर्थन मूल्य तोकेर महानगरले किसानका लागि न्यूनतम मुनाफासमेतको मूल्य सुनिश्चित गरेको छ । स्थानीय उत्पादन प्रवर्द्धन अभियानअन्तर्गत कृषि उपजको ब्रान्डिङ तथा बजारीकरण र रैथाने हाटबजार पनि सञ्चालन कडरियाको भनाइ छ । पोखरा महानगर क्षेत्रको करिब ४ हजार हेक्टर क्षेत्रफलमा जेठोबुढो लगाइएको छ, उनले भने, करिब १४ हजार टन उत्पादन हुने अनुमान छ । महानगरले तोकेको समर्थन मूल्यका आधारमा जेठोबुढो धान प्रतिक्विन्टल ९ हजार ५ सय र खाद्यले १० हजार प्रतिक्विन्टलमा खरिद गर्दै आएको छ ।"
अर्थ संक्षेप,"प्राइम बैंकको ५ प्रतिशत नगद लाभांश काठमाडौं (कास) प्राइम कमर्सियल बैंकले आफ्ना सेयरधनीलाई ५ प्रतिशत नगद लाभांश दिने भएको छ । बैंकको बुधबार सम्पन्न सत्रौं वार्षिक साधारणसभाले उक्त निर्णय गरेको हो । बैंक सञ्चालक समितिका अध्यक्ष राजेन्द्रदास श्रेष्ठको सभापतित्वमा सम्पन्न साधारणसभाले आर्थिक वर्ष २०८०८१ को मुनाफाबाट सञ्चालक समितिद्वारा प्रस्तावित चुक्ता पुँजीको ५ प्रतिशत नगद लाभांश दिने प्रस्ताव अनुमोदन गरेको हो । बैंकको चुक्ता पुँजी १९ अर्ब ४० करोड २५ लाख ७५ हजार ७ सय रुपैयाँ रहेको जनाइएको छ ।मुक्तिनाथ बैंक र एनसीएचएलबीच भुक्तानी सम्झौताकाठमाडौं (कास) मुक्तिनाथ विकास बैंक र नेपाल क्लियरिङ हाउस लिमिटेडबीच अन्तरदेशीय भुक्तानीसम्बन्धी सम्झौता भएको छ । सम्झौताअनुसार बैंकको नेपाल पे क्यूआर तथा यसमा इन्टरअपरेबल मर्चेन्ट क्यूआरमा अलिपे प्लसको नेटवर्कमार्फत नेपालमा भुक्तानी गर्न सकिने जनाइएको छ । यसबाट चीन, हङकङ, सिंगापुर, मलेसिया, इन्डोनेसिया, फिलिपिन्स, मंगोलिया, थाइल्यान्ड, साउथ कोरिया, स्विडेन, इटलीलगायतको देशबाट नेपाल आएका पर्यटकले डोमेस्टिक वालेटमार्फत बैंकको क्यूआर तथा मर्चेन्ट क्यूआरमा सजिलै भुक्तानी गर्न सक्नेछन् ।सूर्यज्योति लाइफको उपहार योजना काठमाडौं (कास) सूर्यज्योति लाइफ इन्स्योरेन्सले अनलाइनमार्फत बिमालेखा नवीकरण गर्ने बिमितका लागि उपहार योजना ल्याएको जनाएको छ । कम्पनीले खल्तीसँगको सहकार्यमा उक्त योजना ल्याएको हो । योजनाअनुसार खल्तीमार्फत बिमा शुल्क भुक्तानी गर्ने बिमितले उपहार प्राप्त गर्नेछन् । यो योजना भने आउँदो पुस २९ सम्मका लागि मान्य हुने कम्पनीले जनाएको छ । बिमितले खल्तीबाट प्रिमियम भुक्तानी गर्दा ३ सय देखि ५ सय रुपैयाँ फिर्तासमेत प्राप्त गर्नेछन् । यसका लागि बिमितले नवीकरणअगाडि नै भुक्तानी गर्नुपर्ने जनाइएको छ । उपहारमा भने बिमितले सिनेमा टिकट पाउनेछन् । र एक भाग्यशाली विजेताले इयर बड जित्न सक्ने कम्पनीले जारी गरेको विज्ञप्तिमा उल्लेख छ ।"
अध्यक्ष भएपछि कार्यालय खोल्नु कुन नौलो कुरा भयो : मन्त्री खड्का,तपार्इं मन्त्रालयमा कुन समय र प्राधिकरणमा कुनकुन समय बस्नुहुन्छ ?बोर्ड बैठक भएको बेला जान्छु । सधैं बोर्ड मिटिङ हुँदैन । कहिलेकहिले आफैं अगाडि गइन्छ । त्यहाँ गएर उभिने कुरा हुँदैन । अलिअलि कामको ब्रिफ पनि लिनुपर्ने हुन्छ । मुख्य आउटपुट आउने ठाउँ त प्राधिकरण नै हो । जानकारी लिइरहनुपर्ने हुन्छ । मिटिङकै पनि कतिपय एजेन्डा पहिल्यै छलफल गरेर जाँदा छिटोछरितो हुन्छ ।
काठमान्डु गुर्खाज र विराटनगरको रोमाञ्चक जित,"ग्लासियर्स म्याटरकाठमाडौं (कास) पोखरा एभेन्जर्सले एनपीएलमा आफ्नो जर्सीमा कुनै प्रायोजनको लोगो नराख्ने भएको छ । पर्यटन प्रवर्द्धन र जलवायु परिवर्तनको आफ्नो मूल मुद्दा अगाडि सार्दै यो निर्णय गरेको एभेजेर्न्सले जनाएको छ । पोखराको विज्ञप्तिमा भनिएको छ, एभेन्जर्सले खेलमार्फत जलवायु परिवर्तनको चेतना जगाउनु महत्त्वपूर्ण ठानेको छ । त्यही कारण आफ्नो जर्सी समुन्द्र सतहभन्दा झन्डै ४ हजार उचाइमा रहेको लोमान्थाङमा पुगेर अनावरण गर्यौं । गण्डकी र पोखराको मेरुदण्ड पर्यटन भएको र त्यसलाई प्रतिनिधित्व गर्ने टिम भएको कारण पर्यटन प्रवद्धन गर्ने हेतुले पोखरालाई स्वर्गजस्तै पवित्र भनेर ट्यागलाइन दिएका छौं । जर्सीमा आफ्नो लोगो राख्न दर्जनौं स्पोन्सर सम्पर्कमा आइरहँदा पनि जलवायु परिवर्तनको चेतना नै प्राथमिकतामा राख्यौं । त्यसैले जर्सीको अगाडि लेख्यौं, ग्लासियर्स म्याटर अर्थात् हिमनदीहरू महत्त्वपूर्ण छन् ।"
आरभ र सुनीरा विजयी,"पोखरा (कास) जुनियर आईटीएफ जे३० वर्ल्ड टेनिस टुरअन्तर्गत सर्किट १ का खेलमा नेपालका आरभसम्राट हाडाले जित हात पार्दै क्वाटरफाइनल तय गरेका छन् । पोखरा रंगशालास्थित टेनिस कम्प्लेक्समा जारी प्रतियोगितामा बुधबार उनले भारतका वीर मदमलाई ६३, ६१ को सोझो सेटमा हराए ।प्रतियोगिताका शीर्ष वरीयताप्राप्त जापानी रिकु हिगासीले नेपालका प्रणव मानन्धरलाई ६२, ६१ ले र अस्ट्रेलियाका प्रतीक नविनले नेपालकै सक्षमविक्रम शाहलाई ६०, ६४ ले हराए ।गर्ल्सतर्फ नेपालकी एकमात्र खेलाडी सुनीरा थापाले क्वाटरफाइनलमा स्थान सुरक्षित गरेकी छन् । उनले चीनकी टियनरान डोङलाई ६३, ६० को सोझो सेटमा हराइन् । नेपालकी शिभाली गुरुङ र स्वस्तिका विष्ट भने भारतीय खेलाडी पराजित भइन् ।गर्ल्स डबल्सतर्फ शिभाली र सुनीरा थापाको जोडी भारतकी माहिका खन्ना र एन्जल पटेलसँग पराजित भयो ।"

शीर्षक,विवरण
"हिमपातले किसानलाई सुविकाल, विद्यार्थीलाई संकटकाल","आइतबार रातिदेखि पोरखे क्षेत्रमा बाक्लो हिउँ पर्यो, सोमबार र मंगलबार त्यही बाक्लो हिउँमाथि ढुंगा राखेर पढाउनुपर्ने अवस्था आयो, शिक्षिका रावतले भनिन्, हिउँ परेको दिन त्यही आँगनमा बसालेर पढाउनुको विकल्प हुँदैन । छानाबाट चुहिने हिउँ र शीतको कठ्यांग्रिँदो चिसोमा कोठाभित्र बस्न सक्ने अवस्था छैन । हिउँसँगै झरी परेको दिन त हामी सबैलाई निकै कष्ट हुन्छ ।विद्यालयमा दुई वटा भवन छन् । ०६२ मा निर्मित जस्तापाताले छाएको दुईकोठे एउटा भवन र ०६७ मा बनेको जस्तापाताले नै छाएको अर्को भवन । कक्षा ५ सम्म पढाइ हुने विद्यालयमा पक्की भवन भने छैन । पटक पटक गएका भूकम्पका धक्काले जीर्ण रहेका दुवै भवनका भित्ता चर्केका छन् । धेरैजसो भोटे समुदायको बसोबास रहेको पोरखे लेकको डप्क क्षेत्रमा रहेको सिद्धेश्वरीमा पढ्ने अधिकांश बालबालिका भोटे समुदायकै छन् । १ सय १५ जना बालबालिका अध्ययनरत विद्यालयमा ६६ बालबालिकालाई आवासीय रूपमा राखिएको प्रधानाध्यापक तुलाबहादुर रावतले बताए । विद्यालयमै बस्ने बालबालिकामध्ये पाँच छात्र र पाँच छात्रा गरी १० जना टुहुरा बालबालिका हुन् । यस्तै ९ छात्र र ६ छात्रा गरी १५ बालबालिका हलिया समुदायका छन् । आवासीय विद्यालय भए पनि बालबालिकाका लागि बस्न बेग्लै भवन छैन । ०६२ मा बनेको दुईकोठे भवनभित्र काठका पाताले छेकबार लगाएर चार कोठा बनाइएको छ । दिउँसो त्यही कोठामा पढाउँछौं अनि राति सुत्ने कोठा पनि त्यही हो, प्रधानाध्यापक रावतले भने, आवासीय विद्यालय भए पनि बालबालिकाको बसोबासका लागि बेग्लै भवन छैन ।आफूलाई झनै दोहोरो समस्या रहेको शिक्षिका रावतले बताइन् । सात महिनाकी छोरीलाई आफैंसँग राखेर पढाउनुपर्ने अवस्था छ, निजी स्रोतबाट मासिक ६ हजार पारिश्रमिक पाउँदै आएकी शिक्षिका रावतले भनिन्, तीन वर्ष भयो विद्यालयमा काम गर्न थालेको, अब त सबै बालबालिकाको निकै माया लाग्छ ।डप्कका अधिकांश परिवार हिउँदमा औल झर्छन् । भेडा पालन यहाँका बासिन्दाको मुख्य व्यवसाय हो । चरिचरन समस्याका कारण उनीहरू हिउँदमा बाजुरा, अछाम र डोटीको औल क्षेत्रसम्म भेडा लिएर जान्छन् । चिसो घटेपछि चैतमा गाउँ फर्कन्छन् । विद्यालय क्षेत्रका करिब ९० प्रतिशत बालबालिकाका अभिभावक यति बेला घरको ढोका बन्द गरेर औल झरिसकेका छन्, विद्यालय व्यवस्थापन समितिका अध्यक्ष प्रेमसिंह गुरुङले भने, उनीहरूले स्कुले बालबच्चालाई विद्यालयकै जिम्मामा लगाएर छाडेका छन् ।०४६ मा सञ्चालनमा आएको विद्यालयका बालबालिका विगतमा ६ महिना पढाइबाट वञ्चित हुन्थे । यहाँका अभिभावक हिउँदमा भेडा लिएर औल झर्ने र बालबालिकालाई पनि आफैंसँग लिएर जाने भएकाले उनीहरूको स्कुल छुट्थ्यो । त्यही समस्या समाधान गर्न समुदायकै सक्रियतामा विद्यालयलाई ०७९ मा आवासीय बनाइएको थियो ।"
डिन र क्याम्पस प्रमुखमा भागबन्डा गर्न एमालेको दबाब,"मेरिटोक्रेसीका नाममा गरिएको भद्दा नाटक बन्द गर्नुपर्ने र सम्पूर्ण कामलाई खुला एवं पारदर्शी ढंगबाट विश्वविद्यालयको दीर्घकालीन हितलाई ध्यानमा राखेर अघि बढाउनुपर्ने उनको भनाइ छ ।त्रिविले मेडिकल, इन्जिनियरिङ, व्यवस्थापन, विज्ञान, कृषि, वन, मानविकी र शिक्षाशास्त्रसहित ८ संकायमा डिन नियुक्तिको प्रक्रिया अघि बढाएको छ । तर सिफारिस समितिको छनोटमा आफूनिकट प्राध्यापक कम परेपछि एमाले रुष्ट देखिएको हो । उपकुलपति बरालले मेरिटका आधारमा पहिलो नम्बरका परेकालाई नियुक्त गर्नुपर्ने तर्क गर्दै आएका छन् । स्रोतका अनुसार सिफारिसको पहिलो नम्बरमा एमालेनिकट प्राध्यापकको संख्या शून्य छ । सिफारिसमा परेका तीनमध्येका एकलाई नियुक्त गर्ने कि मेरिटमा परेका पहिलो नम्बरलाई गर्ने भन्नेमा कार्यकारी परिषद्भित्रै मतभेद छ । कार्यकारी परिषद्मा एमाले पक्षकै प्राध्यापकको बहुमत छ । नियुक्तिसम्बन्धी मापदण्डको कार्यविधि र सिफारिस तथा छनोट समिति कार्यकारी परिषद्बाटै बनाएर प्रक्रिया अघि बढाइएको थियो । पूर्वउपकुलपति केदारभक्त माथेमाले राजनीतिक हस्तक्षेप र भागबन्डा भएसम्म शिक्षा क्षेत्रमा सुधार आउन नसक्ने बताए । राजनीतिक नेतृत्वबाटै सार्वजनिक रूपमा भागबन्डाको कुरा आउनु राम्रो भएन, उनले भने । उपकुलपतिलाई रेक्टर, रजिस्ट्रार, डिनलगायतको टिम आफैं छनोट गर्न स्वतन्त्रता दिनुपर्ने उनले बताए । कार्यकारी परिषद्भित्र पनि सहमति हुन नसकेको सुनें, उनले भने, उपकुलपतिले कार्यकारीलाई पुनर्गठन गरेर भए पनि मेरिटका आधारमा नियुक्ति गर्नुपर्छ ।एमालेको भ्रातृसंगठन अनेरास्ववियुले नियुक्तिमा भागबन्डा खोज्दै त्यसविपरीत भए उपकुलपतिलगायत पदाधिकारीलाई विश्वविद्यालय प्रवेशमा रोक लगाउने चेतावनी दिएको छ । अनेरास्ववियु त्रिवि जिल्ला कमिटीका अध्यक्ष तथा स्ववियु सचिव सिद्धान्त भट्टको नेतृत्वमा रहेको टोलीले आइतबार उपकुलपति बराल, रेक्टर खड्ग केसी र रजिस्ट्रार केदार रिजाललाई भेटेर एमाले कोटामा पनि डिन नियुक्त हुनुपर्ने माग राखेको थियो । त्यस क्रममा चित्त नबुझ्ने गरी नियुक्ति प्रक्रिया अघि बढाए विश्वविद्यालय प्रवेशमा अवरोध गर्ने चेतावनी उनीहरूले दिएका हुन् ।अनेरास्ववियुले डिन नियुक्ति तुरुन्त गर्नुपर्नेलगायत माग राखी उपकुलपति, रेक्टर र रजिस्ट्रारको कार्यालयमा कालो ब्यानर राखेको छ । विद्यार्थी कल्याण निर्देशनालयका प्रमुख तथा वार्ता समिति संयोजक पशुपति अधिकारीसँग संवाद गर्नर्कुो साटो विद्यार्थी टोली पदाधिकारीलाई भेट्न पुगेको एक कर्मचारीले बताए । सुरुमा नीति सभा रोक्छौं भनेका थिए । पदाधिकारीले प्रधानमन्त्रीकै आग्रहमा डाकिएको हो, रोके रोक्नुस् भन्ने जवाफ दिनुभयो, ती कर्मचारीले भने, त्यसपछि डिन नियुक्तिमा एमालेले कोटा नपाए पदाधिकारीलाई विश्वविद्यालय छिर्न दिँदैनौं भन्ने धम्की दियो ।अनेरास्ववियु त्रिवि जिल्ला कमिटीका अध्यक्ष भट्टले विश्वविद्यालयको हितमा काम नगरे प्रवेश गर्न दिँदैनौं भनेको स्वीकार गरे । हाम्रा मागका बारेमा छलफल गर्न गएका थियौं । डिन नियुक्ति मापदण्डअनुसार गर्नुस् भनेका हौं । मापदण्ड भनेको मेरिटमा नै पहिलो नम्बरलाई गर्नुपर्छ भन्ने छैन । सिफारिसमा परेका ३ जनामा जसलाई गरे पनि हुन्छ, उनले भने, हाम्रा अरू पनि माग छन् । उहाँहरूले मागमा खासै सुनुवाइ गर्नु भएन । माग पूरा नभए रोक लगाउन पनि सक्छौं भनेको हो । पूर्वउपकुलपति धर्मकान्त बाँस्कोटाको कार्यकालमा कांग्रेसको भ्रातृसंगठन नेविसंघले पनि विभिन्न माग राख्दै विश्वविद्यालय प्रवेशमा पदाधिकारीलाई रोक लगाएको थियो भने ४ सय दिनभन्दा बढी तालाबन्दी गरेको थियो । तर त्यतिबेला अनेरास्ववियुले त्यसको विरोध गरेको थियो र तालासमेत फुटाएको थियो ।अनेरास्ववियुका केन्द्रीय अध्यक्ष समिक बडालले समेत मेरिटका आधारमा नियुक्ति दिने प्रक्रियाको सार्वजनिक रूपमै विरोध गरेका छन् । उनले एमाले महासचिव पोखरेलले जस्तै उपकुलपति बरालको आलोचना गर्दै मेरिटोक्रेसीका नाममा आफ्नै मर्जीको छनोट समिति बनाउँदै आफूनिकट अनुहार छान्ने कला बन्द गर्न भनेका छन् । अनेरास्ववियु पारदर्शी मेरिटोक्रेसीको पक्षमा रहेको उनको भनाइ छ । सामाजिक सञ्जालमा एमालेका अन्य नेता, कार्यकर्ता, निकट प्राध्यापक, विद्यार्थीले पनि पहिलो नम्बरमा परेकालाई नियुक्ति दिने उपकुलपति बरालको भनाइको विरोध गरेका छन् । उपकुलपति नियुक्ति हुने बेला स्वयम् बराल मेरिटमा दुई नम्बरमा रहेको र अहिले पहिलो वरीयताको डिन नियुक्ति गर्ने हो भने उनले पद छाड्नुपर्ने एमाले पक्षको तर्क छ । बराललाई तत्कालीन प्रधानमन्त्री एवं कुलपति पुष्पकमल दाहालले उपकुलपतिमा नियुक्ति गरेका थिए । एमालेले उपकुलपतिको आलोचना गर्न थालेपछि प्रतिपक्षी माओवादी भने बचाउमा लागेको छ । माओवादी अध्यक्ष दाहालका स्वकिय सचिव तथा अखिल क्रान्तिकारीका पूर्वअध्यक्ष रमेश मल्लले खल्तीबाट पदाधिकारी नियुक्ति गरेर विश्वविद्यालयलाई एमालेको कार्यकर्ता भर्ती केन्द्र बनाउन खोजिएको आरोप लगाएका छन् । रेक्टर र रजिस्ट्रार नियुक्ति गर्दा एमालेले यतिसम्म दबाब दियो कि मेरिटोक्रेसीमा टिकेर नियुक्त गर्न तत्कालीन गठबन्धनको मुख्य नेताले असहयोग गर्दा कुलपतिलाई दुई महिना लागेको थियो, उनले पनि सामाजिक सञ्जालमा लेखेका छन् ।उपकुलपति नियुक्ति गर्दा कांग्रेसमाओवादी र रेक्टर तथा रजिस्ट्रार नियुक्तिका बेला एमालेमाओवादीको सत्ता गठबन्धन थियो । मेरिटोक्रेसीका आधारमा आफू अनुकूल व्यक्ति नियुक्त हुँदा एमालेले आपत्ति नजनाएको मल्लको भनाइ छ । भर्खर सहपरीक्षा नियन्त्रक नियुक्ति गर्दा विरोध भएन किनकि त्यहाँ अनुकूल हुने पात्र नै पहिलो मेरिटमा परेछन्, तर डिनमा उहाँहरूको स्वार्थ पूरा नहुने छाँट देखिएपछि नियुक्तिमा अवरोध गर्दै आउनुभएको छ, उनले भनेका छन्, विश्वविद्यालय मात्र हैन, राज्यका सबै अंगमा राम्रा हैन हाम्रा हुलेर भ्रष्टाचार, बेथिति, अराजकता मच्चाउँदै आएकाहरूलाई विश्वविद्यालयमा लागू गरिएको मेरिटोक्रेसीले कति टाउको दुखेको रहेछ भन्ने कुरा एमाले महासचिवको अभिव्यक्तिले पुष्टि गर्छ ।माओवादीका अन्य नेता, निकट प्राध्यापक तथा कर्मचारीसहित सत्तारूढ कांग्रेसकै प्राध्यापक, विद्यार्थी पनि मेरिटको पक्षमा उभिएका छन् । कार्यकारी परिषद् बैठकमा एमालेनिकटका प्राध्यापकहरू अनुपस्थित हुँदै आएका छन् । उनीहरूले पनि सिफारिसमा परेकामध्ये कार्यकारीले जोकोहीलाई नियुक्ति दिने व्यवस्था गर्नुपर्ने मत राख्दै आएका छन् । त्रिविमा ८ डिन र १८ क्याम्पस प्रमुख पद गत असारदेखि नै रिक्त छ । गत असोजदेखि नै डिन र क्याम्पस प्रमुख नियुक्ति गर्ने भनिए पनि सबै एकैपटक गर्ने भन्दै रोकेर राखिएको थियो ।उपकुलपति बराल वर्षौंदेखि नियुक्तिमा हुने भागबन्डा अन्त्य गर्न चुनौतीपूर्ण बन्दै गएको बताउँछन् । गत साता ६ जना सहपरीक्षा नियन्त्रकमा पनि एक नम्बरमा पर्नेबाटै नियुक्ति गर्यौं, उनले भने, डिन, क्याम्पस प्रमुखमा पनि यसैगरी एउटा विधि बसालौं भनेको हो । सिफारिस भएकामध्येबाट छान्न थालेपछि भागबन्डा क्रमशः अन्त्य हुँदै जाने उनले जनाए । कार्यकारी परिषद्मा मैले मात्र निर्णय गर्ने होइन । ६ जनाको टिम छ, उनले भने, टिमले नै निर्णय गर्छ ।छनोटमा परेका र छनोटमा संलग्न प्राध्यापकले भने मेरिटलाई प्राथमिकता दिएर नियुक्ति दिनुपर्ने बताएका छन् । त्रिविले बिहीबार नीति सभा डाकेको छ । यसअघिका सभामा कस्तो नीति पास गर्नेभन्दा पनि कसरी पद भागबन्डा गर्नेमा बहस भएको भन्दै सिफारिसमा परेका एक प्राध्यापकले गुनासो गरे । भागबन्डा गर्न थुप्रै दबाब आएको छ । पहिलो नम्बरलाई नियुक्ति गर्न सके विधि स्थापित हुन्छ, उनले भने, नभए त्रिवि फेरि भागबन्डाकै पुरानै दुश्चक्रमा फस्छ । सभामा डिनहरू सदस्य हुन्छन् । तर नियुक्ति नहुँदा निमित्तले सहभागिता जनाउनुपर्ने अवस्था छ । बिहीबारको नीति सभापछि मात्रै डिन नियुक्त हुने कार्यकारी परिषद् स्रोतको भनाइ छ ।"
क्यान्सरसँग लड्ने आँट,"थप उपचारका लागि उनलाई अत्तरखेलस्थित नेपाल मेडिकल कलेज लगिएको थियो । त्यहाँको उपचार अनुभव पनि सम्झन लायकको नभएको उनले बताइन् ।नेपाल मेडिकल कलेजमा सुरुमा त उपचार ठिकै थियो । उपचारका लागि आईसीयूमा राखिएको थियो । किमोले गर्दा प्लेटलेट्स ३ हजारसम्म झरेको थियो, आकाशले भनिन्, उपचारकै क्रममा जहाँ कहींबाट पनि रक्तस्राव भएर कुनै पनि बेला मृत्यु हुन सक्छ भनेर चिकित्सकले बहिनीकै अगाडि कुरा गर्नुभएछ, त्यसपछि बहिनीको मानसिक अवस्था नै बिथोलियो ।क्यान्सरका बिरामीलाई पीडा हुन्छ नै तर यसले अभिभावकलाई पनि ठूलै पीडा दिने रहेछ भन्ने उनको भोगाइले देखाउँछ । क्यान्सर भएकी बहिनीको पीडा कम गर्ने औषधिको एक ट्याब्लेट जोहो गर्न अस्पतालको फार्मेसीमा हारगुहार गर्दा फार्मेसिस्टको रुखो बोलीले उनको मन पनि धेरै पटक छियाछिया भएको छ । हरेक समस्या आफूलाई परेपछि मात्र थाहा हुने रहेछ । पीडा भएर अस्पताल लैजाँदा त सकेसम्म चाँडै डिस्चार्ज गर्न खोज्छन् । त्यसमाथि पीडा कम गर्ने औषधि दिन पनि लोभ गर्छन्, उनले भनिन्, उसलाई पीडा हुँदा पीडा कम गर्ने औषधि दिन पनि नपाएपछि यहाँ हसपिसमा ल्याएर राखेको हो ।आकाशलाई मात्र नभई कञ्चन आफैंलाई पनि हसपिस जस्ता संस्था सबै क्यान्सरका बिरामीको पहुँचमा हुन सके बाँचुन्जेलको जीवन पीडादायी हुने थिएन भन्ने लाग्छ । घरमा पीडाले छट्पटाउँदै गर्दा र यहाँ आउँदै गर्दा म अब ७१० दिनभन्दा बढी बाँच्दिनँ जस्तो लागेको थियो । यहाँ आएर पीडामुक्त भएपछि मैले मोक्ष पाएको महसुस गरेकी छु, उनले भनिन्, म जस्ता कति मान्छे पीडाबाट मुक्त हुने उपायको खोजीमा होलान् । सबैले मैलेजस्तै शान्तिको अनुभव गर्न पाए मृत्युअघि केही समय भए पनि खुसी हुने थिए होलान् ।"
जलवायु परिवर्तनका केही घातक परिणाम,"विश्व तापक्रम औद्योगिक क्रान्तिपछिको स्तरभन्दा करिब ११ डिग्री सेल्सियसले बढिसकेको छ । वैज्ञानिकहरूको चेतावनीअनुसार अर्को दुई दशकभित्र तापक्रमले १५ डिग्रीको सीमा पार गर्नेछ । यो सानो परिवर्तनजस्तो देखिए पनि यसका गम्भीर प्रभाव छन् । जस्तो कि, हरेक वर्ष गर्मी बढिरहेको छ र धेरै देशमा लु चल्न थालेको छ । वैज्ञानिकहरूको प्रक्षेपण के छ भने दक्षिण एसिया, पश्चिम एसिया र अफ्रिकाका केही भागहरूले यति चरम गर्मीको अनुभव गर्नेछन् कि त्यस बेला हिँडडुल गर्नु वा काममा निस्कनु घातक बन्न सक्छ । सन् २०५० सम्ममा, विश्वको झन्डै आधा जनसंख्या वर्षमा कम्तीमा २० दिनभन्दा बढी घातक गर्मीको सामना गर्न बाध्य हुने आकलन गरिएको छ । अत्यधिक गर्मीले मानिसमा हृदयाघातको जोखिम बढाउँछ । यसले वृद्ध, बालबालिका र बिरामी भएकाहरूलाई बढी असर पुर्याउँछ । साथै, बढ्दो गर्मीले हिमनदी र ध्रुवीय बरफलाई छिटो पगालिरहेको छ । यसले समुद्रको सतह खतरनाक रूपमा बढिरहेको छ । इन्टरगभर्नमेन्टल प्यानल अन क्लाइमेट चेन्ज का अनुसार यो शताब्दीको अन्त्यसम्ममा समुद्री सतह औसतमा १ मिटरले बढ्ने संकेत देखिएको छ । यसो भयो भने जकार्ता, मुम्बई र मियामीजस्ता तटीय सहरहरू डुबानमा परी बस्नै नहुने अवस्थामा पुग्न सक्छन् । माल्दिभ्स र भानुवाटु जस्ता साना टापु राष्ट्रहरूले पूर्ण रूपमा समुद्रमा डुब्ने खतरा मोलिरहेका छन् । समुद्री सतहको वृद्धिका कारण सन् २१०० सम्ममा झन्डै २ अर्ब मानिस विस्थापित हुन सक्छन् । यसले विश्वव्यापी शरणार्थी संकट सिर्जना गर्न सक्छ, जसले सामाजिक, आर्थिक र राजनीतिक अस्थिरतालाई थप उकास्नेछ । जलवायु परिवर्तनले विषम मौसमका घटनाहरूलाई थप विनाशकारी र अनियमित बनाउँदै लग्नेछ । तातो समुद्रले थप आँधीबेहरी ल्याउनेछ । त्यस्तै, अनियमित वर्षाले केही क्षेत्रमा बाढी र अन्य क्षेत्रमा लामो खडेरी भइरहेका छन् । यो क्रम अझै बढ्दै जानेछ । जस्तो कि, गत वर्ष पाकिस्तानले देशको एकतिहाइ भाग डुब्ने गरी बाढीको सामना गर्यो भने पूर्वी अफ्रिकाले दशकौंको सबैभन्दा खराब खडेरीको अनुभव गर्यो । अस्ट्रेलिया, क्यालिफोर्निया र अमेजनमा अभूतपूर्व वन डढेलो लाग्यो । यसले के देखाउँछ भने जलवायु परिवर्तनले आगलागीको जोखिम पनि अत्यधिक बढाउँछ । यी सबै कारणले प्रकृतिको संसार गहिरो संकटमा छ । जलवायु परिवर्तनका कारण जैविक विविधता र पर्यावरणीय चक्र नष्ट र भ्रष्ट हुँदै गएको छ ।"
बीआरआई फ्रेमवर्क मा प्राविधिक र वित्तीय सहायताको प्रावधान,"(काठमाडौं) प्रधानमन्त्री केपी शर्मा ओलीको चीन भ्रमणका क्रममा द्विपक्षीय हस्ताक्षर गरिएको बीआरआई सहकार्य फ्रेमवर्क सरकारले मंगलबार सार्वजनिक गरेको छ । बेइजिङमा हस्ताक्षर भएको छैटौं दिन सरकारले सहकार्य फ्रेमवर्कको पूर्णपाठ सार्वजनिक गरेको हो ।सहकार्य फ्रेमवर्कमा प्राविधिक सहयोग र वित्तीय सहायता (टेक्निकल सपोर्ट एन्ड एड फाइनान्सिङ मोडालिटी) भन्ने शब्दावली उल्लेख गरिएको छ । एड फाइनान्सिङ ले सहुलियतपूर्ण ऋण पनि समेट्ने विज्ञहरूको भनाइ छ । सहकार्य फ्रेमवर्कमा कुनै विशिष्ट क्षेत्रमा सहकार्य गर्नुपर्ने अवस्थामा दुवै पक्षले सम्झौता वा अन्य सहकार्यका दस्तावेजमा हस्ताक्षर गर्ने भनिएको छ । दुई पक्षबीच सहयोग र वार्ता सञ्चालन गर्दा साझा विकासका लागि संयुक्त परामर्श, अर्थपूर्ण प्रभावका लागि व्यावहारिक सहयोग, लगानी वृद्धिका लागि नीतिगत वातावरणमा सुधार गर्ने सहकार्य फ्रेमवर्कमा उल्लेख छ । सम्भाव्य परियोजना कार्यान्वयनका सन्दर्भमा पारस्परिक हित महसुस हुने सिद्धान्त अपनाइने पनि त्यसमा जनाइएको छ । सहयोग क्षेत्रको परिधिभित्र पर्ने परियोजनाको पहिचान र विकास गर्ने, वित्तीय तथा प्राविधिक स्रोतको बाँडफाँट, वित्तपोषणको व्यवस्था, खरिद विधि, कार्यान्वयन र कार्यान्वयनका लागि जिम्मेवार निकायको पदनामजस्ता क्षेत्रमा वार्ताका माध्यमबाट परियोजनाको विकासलाई सहजीकरण र तीव्रता दिने सहकार्य फ्रेमवर्कमा उल्लेख छ । आर्थिक सहयोग, वित्तीय क्षेत्रको सहयोग, यातायात, सम्पर्क र लजिस्टिक्स सहकार्य, व्यापार, औद्योगिक क्षमता र लगानी सहकार्य, भन्सार सहयोगका सम्बन्धमा दुवै पक्ष सहकार्यमा आधारित रहेर प्रोत्साहन गर्ने जनाइएको छ । ओलीको चीन भ्रमणको संघारमा नेपालले अनुदानमा आधारित बीआरआई परियोजना अघि बढाउने गरी सम्झौताको दस्तावेज प्रस्ताव गरेको थियो । तर चीनले त्यसमा सहयोग शब्द राख्न चाहेपछि दुवै पक्षले थप गृहकार्य गरेर सहकार्य फ्रेमवर्कमा टेक्निकल सपोर्ट एन्ड एड फाइनान्सिङ मोडालिटी शब्दावली राखिएको हो । सहकार्य फ्रेमवर्कमा १० वटा परियोजनासमेत उल्लेख छन् । टोखाछहरे सुरुङमार्ग, हिल्सासिमकोट सडक परियोजना, किमाथांकाखाँदबारी सडक र पुल, जिलोङकेरुङकाठमाडौं सीमापार रेलमार्ग, डडेलधुरास्थित अमरगढी सिटी हल, जिलोङकेरुङरसुवागढी चिलिमे २२० केभी सीमापार प्रसारण लाइन, मदन भण्डारी विश्वविद्यालय, काठमाडौं साइन्टिफिक सेन्टर एन्ड साइन्स म्युजियम, दमकस्थित चीननेपाल औद्योगिक मैत्रीपार्क र झापा स्पोर्ट्स एन्ड एथलेटिक्स कम्प्लेक्सलाई फ्रेमवर्कमा राखिएको हो । चीन र नेपाल सरकारले २०१७ मे १२ मा बीआरआईसम्बन्धी समझदारीपत्रमा हस्ताक्षर गरेका थिए । तर त्यसको कार्यान्वयनसम्बन्धी सम्झौता नहुँदा नेपालमा बीआरआई परियोजना सुरु भएको थियो । सहकार्य फ्रेमवर्कमा भएको हालै भएको सम्झौता बीआरआई परियोजना अघि बढाउने बाटो खोलेको छ ।"
पर्सामा सकियो लामिछानेको बयान,"(वीरगन्ज)सहकारी ठगी र संगठित अपराधसम्बन्धी कसुर अनुसन्धानका लागि वीरगन्ज ल्याइएका रास्वपा सभापति एवं पूर्वगृहमन्त्री रवि लामिछानेसँग मंगलबार चार घण्टामै प्रहरी बयान सकिएको छ । वीरगन्जको सानोपाइला बचत तथा ऋण सहकारी संस्थाको रकम अपचलनका विषयमा लामिछानेसँग पर्सा सरकारी वकिलको कार्यालयमा बयान लिइएको हो । सरकारी वकिल कार्यालयका मुख्य न्यायाधिवक्ता भोलानाथ निरौलाका अनुसार लामिछानेलाई ५४ वटा प्रश्न गरिएको थियो । प्रहरी स्रोतका अनुसार लामिछानेले कतिपय विषय स्वीकार गरेका थिए, तर ती के हुन् भन्ने खुलाइएको छैन । बयान सकिएपछि लामिछानेलाई जिल्ला प्रहरी कार्यालय लगिएको छ । सरकारी वकिल कार्यालयमा बयान भइरहँदा रास्वपाका नेता तथा कार्यकर्ताले वीरगन्जमा विरोध प्रदर्शन गरेका थिए । सहकारीको रकम हिनामिना प्रकरणमा कात्तिक २ मा पक्राउ परेका लामिछानेलाई कास्कीबाट सोमबार साँझ वीरगन्ज ल्याइएको थियो । पर्सा प्रहरी प्रवक्ता किशोर लम्सालका अनुसार कास्की प्रहरी हिरासतमा राख्ने म्याद बुधबार सकिने हुनाले बुधबार बेलैमा पोखरा पुर्याउने तयारी छ । सहकारी ठगीमै कास्की प्रहरी हिरासतमा रहेका छविलाल जोशी र रामबहादुर खनाललाई पर्सामा सोमबार बयान गराएर मंगलबार बिहान स्थलमार्गबाट पोखरा फिर्ता पठाइएको थियो । पर्सा प्रहरी प्रवक्ता प्रहरी नायब उपरीक्षक किशोर लम्सालका अनुसार लामिछाने, जोशी र खनाललाई पक्राउ गर्न पर्सा अदालतले गत बुधबार अनुमति दिएको थियो । लामिछाने गोर्खा मिडिया नेटवर्क प्रालिमा सञ्चालक एवं प्रबन्ध निर्देशक रहेका बेला सानोपाइला सहकारीबाट ८ करोड ५८ लाख रुपैयाँ सारिएको संसदीय छानबिन विशेष समितिको प्रतिवेदनमा उल्लेख छ । उक्त रकम २०७८ वैशाख ५ देखि २०७९ साउन १९ सम्ममा सानोपाइलाबाट गोर्खा मिडियामा सारिएको हो । जोशीको घरबाट बरामद भएको हार्ड डिस्कमा सानोपाइला सहकारीबाट रकम सिधै गोर्खा मिडियामा सारेको फेला परेको थियो । गोर्खा मिडियाका सञ्चालक एवं पूर्वउपाध्यक्ष जोशीका नाममा पनि सानोपाइला सहकारीबाट एक करोड ८६ लाख ९४ हजार रुपैयाँ प्रवाह भएको अनुसन्धानमा देखिएको छ । त्यसबाहेक सानोपाइला सहकारीबाट ९३ करोड ६२ लाख ९७ हजार रुपैयाँ गैरकानुनी रूपले कार्यक्षेत्रबाहिर ऋण प्रवाह गरिएको पाइएको छ ।प्रहरीका अनुसार सानोपाइला सहकारीका अध्यक्ष अनन्तबाबु राई, सचिव देवेन्द्रबाबु राई, प्रबन्धक असरफ अली सिद्धिकी, संरक्षक गितेन्द्र बाबु (जीबी) राईलगायत ११ जना फरार छन् । सहकारीका कोषाध्यक्ष कुमार रम्तेल पोखराको सूर्यदर्शन सहकारीको रकम ठगीमा पक्राउ परेर पुर्पक्षका लागि कास्की कारागारमा छन् । पक्राउ परेका सहकारीकी पूर्वउपाध्यक्ष नेहा पौडेल र कर्मचारी राधेचन्द्र यादव धरौटीमा रिहा भएका थिए ।"
"प्राज्ञिक साख मात्र होइन, भौतिक सम्पत्ति पनि गुमाउँदै त्रिवि","त्रिभुवन विश्वविद्यालय (त्रिवि) ले आफ्नो शैक्षिक र प्राज्ञिक चरित्र त गुमाउँदै गएकै थियो, जग्गा पनि गुमाउँदै गएको रहेछ भन्ने खुलासा भएको छ । त्यो पनि सयौं रोपनी । सरकारले गठन गरेको उच्चस्तरीय छानबिन समितिले त्रिविको करिब २४ सय रोपनी जग्गा हिनामिना तथा अतिक्रमण भएको तथ्य जुटाएको हो । यसबाट त्रिविको सम्पत्तिमाथि सरोकारवालाको कमजोर अपनत्वलाई प्रस्ट पार्छ । साथसाथै, जग्गा हिनामिना तथा अतिक्रमणको भयावह प्रवृत्तिलाई उजागर गर्छ । नेपालमा सार्वजनिक जग्गा अतिक्रमणका विवरण शृंखलाबद्ध सार्वजनिक भइरहेका छन् । त्यसै कारण ललिता निवास, गिरीबन्धु, बाल मन्दिर, बाँसबारी प्रकरण सतहमा आएका हुन् । त्यही कडीमा त्रिभुवन विश्वविद्यालय पनि जोडिएको छ । त्रिवि केन्द्रीय कार्यालय मातहत ३७ सय रोपनी जग्गा हुनुपर्ने दाबी गर्ने गरिएको थियो र त्यसमध्ये एक हजार रोपनी अतिक्रमणमा परेको बताइन्थ्यो । त्यही जग्गाबारे खोजी गर्न पुष्पकमल दाहाल नेतृत्वको तत्कालीन सरकारले गत जेठमा पूर्वसचिव शारदाप्रसाद त्रितालको संयोजकत्वमा उच्चस्तरीय छानबिन आयोग गठन गरेको थियो । एक हजार रोपनी जग्गा पदाधिकारीकै मिलेमतोमा अतिक्रमणमा परेको विवरण पहिल्यै सार्वजनिक भइसकेको छ । यसमध्ये नैकापमा १२५ रोपनी, विश्वविद्यालय परिसरमा ल्याबरोटरी स्कुलले १ सय ८ रोपनी, बीपी प्लानेटोरियमको कार्यालयले १ सय ५० रोपनी, काठमाडौं उपत्यका खानेपानी आयोजनाले २४ रोपनी, राधास्वामी सत्संग व्यासले १३ रोपनी, राष्ट्रिय आयुर्वेद अनुसन्धान तथा तालिम केन्द्रले ३० रोपनी अतिक्रमण गरेको छानबिन समितिले निष्कर्ष निकालेको छ । उसले बल्खु क्षेत्रको करिब एक हजार रोपनी संकुचन भएको र राजदरबारबाट प्राप्त लुभुको ३७५ रोपनी र पुल्चोक आसपासको २१ रोपनी जग्गा पनि हिनामिना भएको निष्कर्ष निकालेको हो । मुआब्जा दिइएको झन्डै एक हजार रोपनी जग्गा पनि त्रिविको मातहत आउन छुटेको समितिको भनाइ छ ।समितिले प्रतिवेदन गत साता शिक्षामन्त्री तथा त्रिवि सहकुलपति विद्या भट्टराईलाई बुझाएको हो । उनले प्रतिवेदन मन्त्रिपरिषद्मा पेस गरिसकेको बताएकी छन् । नेपालमा संवेदनशील विषयसँग सम्बन्धित प्रतिवेदन खासै सार्वजनिक हुने गरेको छैन । यो प्रतिवेदन पनि प्रधानमन्त्रीले होइन, शिक्षामन्त्रीले बुझेकी छन् । यो संयोग वा बेवास्ता जे पनि हुन सक्छ । समितिका सदस्यले प्रधानमन्त्रीलाई पनि प्रतिवेदन बुझाउने बताएका छन् । प्रतिवेदन नै सार्वजनिक भएन भने कार्यान्वयन पनि हुन सक्दैन । अतः यतिबेला प्रतिवेदन छिटो सार्वजनिक होस् र त्यसका सिफारिसको कठोर कार्यान्वयन होस् भन्ने अपेक्षा राख्नु स्वाभाविक छ । सरकारले आर्थिक तथा बौद्धिक लगानी गरेको विषय र २४ सय रोपनी जग्गाको विषय भएकाले पनि यसको महत्त्वलाई बोध गर्दै प्रतिवेदन सार्वजनिक हुनुपर्छ । त्यसो हुन सक्दा यसबारेका सार्वजनिक विमर्शले प्राथमिकता पाउनेछ । जसले हिनामिना तथा अतिक्रमण गरिएका जग्गालाई पुनः त्रिविकै मातहत ल्याउन सघाउ पुर्याउनेछ ।प्रतिवेदनसँगै केही पाटोबारे निर्क्योल हुनुपर्छ । पहिलो, अब त्रिविको जग्गा गैरशैक्षिक कामका लागि प्रयोग हुने स्थितिको अन्त्य हुनुपर्छ । त्यसका लागि त्रिविका जिम्मेवार पदाधिकारीदेखि सिनेटसम्म जिम्मेवार र चनाखो हुनुपर्छ । त्रिविको जग्गा उपयोगसम्बन्धी प्रस्ट नीति बन्नुपर्छ । अहिलेजस्तो केही पदाधिकारीले आफूखुसी निर्णय गरेर अपारदर्शी रूपमा विभिन्न प्रयोजनका लागि उपयोग गर्न दिने र अन्ततः हिनामिना वा अतिक्रमण हुने स्थिति निम्तिन दिनु हुँदैन । यसरी जग्गा उपयोग गर्न दिँदा केही पदाधिकारीबाट होइन, सिनेटबाट नै निर्णय गर्नुपर्छ । अर्को पक्षलाई उपयोग गर्न दिँदा शैक्षिक उद्देश्य स्थापित हुने निश्चित गर्नुपर्छ । त्यसबारेका सम्झौताका विवरण पारदर्शी हुनुपर्छ । त्रिविलगायत अन्य विश्वविद्यालयको जग्गाको उपयोग गर्ने सवालमा सरकारले पनि बलमिच्याइँ गर्ने गरेको छ । त्रिविको जग्गाबारे निर्णय गर्ने, संरक्षण गर्ने र जिम्मेवारी लिने काम त्रिविकै हुनुपर्छ । दोस्रो, हिनामिना तथा अतिक्रमण भएका जग्गाबारे थप खोजी हुनुपर्छ र त्यसलाई त्रिविकै मातहत ल्याइहाल्न आवश्यक छ । कम्तीमा त्रिविको जग्गाको क्षेत्रफल र सिमानाबारे प्रस्ट हुनुपर्छ । र, यो विषय टुंगो लगाउने अहिले उपयुक्त मौका आएको छ । किनकि प्रतिवेदनसँगै यो विषयले बहस ल्याउने निश्चित छ । यतिबेला नै यो विषय टुंगो लागेन भने भविष्यमा टुंगो लाग्ने आधार कम छ । तेस्रो, अहिलेसम्म अपारदर्शी ढंगले त्रिवि जग्गाको उपयोग गर्न दिने काममा संलग्न पदाधिकारीलाई कारबाही गर्नुपर्छ । यसले गलत नियतले काम गर्नेले सजाय पाउनेछन् भन्ने स्थापित हुनेछ । साथसाथै, अबका दिनमा निर्णय गर्दा जिम्मेवारीबोध र जवाफदेहिता ख्याल गर्ने परिपाटी निर्माण हुन्छ । किनकि, दोषीले उन्मुक्ति पाए भने त्रिविको जग्गा हिनामिना तथा अतिक्रमण हुने प्रवृत्ति दोहोरिन्छ ।"
कृषि प्रधान देशमा किसानकै बिजोग,"कान्तिपुरमा मंसिर १७ गते प्रकाशित मलको बर्सेनि अभाव, किसानलाई सधैं तनाव शीर्षकको सम्पादकीय यति सटीक छ कि यसलाई सरकारले अध्ययन गर्नुपर्छ । किनभने कृषि प्रधान देश को नामले चिनिने नेपालका किसानलाई आवश्यक परेका बेला नै मलको अभाव हुन्छ । तर आपूर्ति गर्न सरकारको कुनै चासो र पहल देखिन्न । फलस्वरूप खेतीयोग्य जमिनमा खेती गर्न कस्सिँदा पनि समयमा मल नपाएर उत्पादनमा कमी आउँदा अन्ततोगत्वा मुलुकको आर्थिक अवस्थासमेत दयनीय छ । उदाहरणका लागि गत वर्षे बाली लगाउँदा मलकै अभावले उत्पादन घटेर किसान मर्कामा परे भने अहिले हिउँदे बाली लगाउँदा पनि मलकै अभावले किसान छट्पटिएका छन्, नतिजामा कृषि उत्पादनमा प्रतिकूल असर पर्ने पक्कापक्की छ । सरकारले मलको अभावलाई परिपूर्ति नगरेपछि किसानले बाध्य भएर जोखिम मोलेरै महँगो भए पनि व्यापारीबाट खरिद गर्नुपर्दा स्वभावैले लागत बढ्छ । भारतीय सीमाबाट ल्याउनुपर्दा कानुनी प्रावधानले दण्डनीय हुनुका साथै जोखिम उठाउनुपर्ने हुन्छ । अर्कोतिर यस्तो जोखिमयुक्त कामले कालोबजारीलाई प्रोत्साहनका साथै अराजकता फैलाउँछ । बल्लतल्ल आयात भएको मल स्थानीय सरकारको मागका आधारमा कोटाका माध्यमबाट वितरण गरिन्छ । राजनीतिक पहुँचका आधारमा मल पाइने हुँदा असमान रूपमा बिक्री वितरण हुने नै भयो । मलकै आयातका लागि बर्सेनि अर्बौं रकम बिदेसिने गरेको छ, यस वर्षका लागि मात्र झन्डै २८ अर्ब रकम मलकै लागि विनियोजित भएको देखिन्छ । करिब ७० प्रतिशत नेपाली कृषि पेसामा रहेको अवस्थामा मलकै अभाव भइरहनु र सरकारले आपूर्ति गर्न नचाहनुढिलो गर्नु लाजलाग्दो विषय होइन र ? अर्कोतिर सरकारले मलको आपूर्ति गर्न नसकेको अवस्थामा सीमा क्षेत्रबाट खरिद गरी ल्याएको मललाई बीच बाटोबाटै बरामद गर्दा स्थानीय किसानले वितरण गरेको अनुभव पनि त सरकारसँग छ नि ? त्यतिमात्र नभई केपी ओलीले नेपालमै मल कारखाना स्थापना गर्ने उद्घोष गरेको सबैले सुनेकै हुन् । आफ्नै संयन्त्रबाट मल आयात गर्न चासो नराख्ने र आयात भए पनि किसानलाई आवश्यक परेका बेला मल आपूर्ति गर्ने व्यवस्था गर्न नसक्ने लाचार सरकार प्रमुखले देशमै मल कारखाना खोल्ने भाषण कति पत्याउन सकिएला ? साँच्चिकै किसानलाई मल, बीउ समयमै आपूर्ति गर्ने इच्छाशक्ति हुने हो भने जीटूजी प्रक्रियालाई व्यवस्थित बनाएर सहज र सुलभ तरिकाले मल भित्रिन सक्छ । मल अभावमा मल वितरण व्यवस्थापन निर्देशिकालाई समयसापेक्ष संशोधन गरेरै भए पनि किसानले आवश्यक मल पाउन सक्ने गराउन सकिन्न र ? स्वदेशमै मल कारखाना खोल्ने बहसलाई यथार्थमा ल्याउन सरकारलाई कसले रोक्यो ? सरकारले आयातबाटै भए पनि समयमै किसानलाई मल उपलब्ध गराउन, अनुगमन गरेर किसानको अधिकार र आवश्यकता सुरक्षित गर्न सक्नुपर्छ । गंगाराज अर्याल, पाणिनि८, अर्घाखाँची"
कहिले दिने अर्थतन्त्रमा ध्यान ?,"मिलन श्रेष्ठ, गोठाटार, काठमाडौं"
मौलिक अधिकारमाथि अन्याय,"राष्ट्रिय स्वतन्त्र पार्टी (रास्वपा) का सभापति रवि लामिछानेमाथि राज्यले गरेका पछिल्ला गतिविधि र व्यवहारले लोकतन्त्रको मर्ममाथि गम्भीर प्रश्न उठाएको छ । निर्वाचित जनप्रतिनिधिलाई मध्यरातमा स्थानान्तरण गर्नु, समर्थकमाथि बल प्रयोग गर्दै प्रदर्शनलाई दमन गर्नु र लामिछानेलाई मानसिक तथा शारीरिक तनाव दिने कार्य अत्यन्त अमानवीय र अलोकतान्त्रिक हो । प्रहरीले लामिछानेमाथि सहकारी ठगी, संगठित अपराध र सम्पत्ति शुद्धीकरण जस्ता आरोप लगाएको छ । तर, यस्तो आरोप प्रमाणसहित कानुनी प्रक्रियामा लग्नुको सट्टा प्रतिशोधपूर्ण व्यवहार प्रदर्शन गर्नु कानुनी शासनको उपहास मात्र होइन, लोकतन्त्रलाई कमजोर पार्ने षड्यन्त्र पनि हो । यस घटनाले सरकारको नियतलाई शंकाको घेरामा ल्याएको छ । प्रमुख प्रतिपक्षी नेता, सत्तारूढ दलभित्रका केही नेताहरू र मानवअधिकारकर्मीहरूले रविमाथि भएको व्यवहारको कडा आलोचना गरेका छन् । लामिछानेमाथिको व्यवहार नागरिकको मौलिक अधिकारमाथिको प्रहार हो । आज उनीमाथि गरिएको अन्यायको चुपचाप स्वीकार गर्दा भोलि यस्तै अवस्था अरू कसैलाई पनि दोहोरिन सक्नेछ । राज्यले कुनै पनि व्यक्तिलाई दोषी सावित नहुँदासम्म निर्दोष मान्ने सिद्धान्तलाई आत्मसात् गर्नुपर्छ । लामिछानेमाथिको व्यवहारको निन्दा गर्दै सरकारलाई यसको जिम्मेवारीबोध गराउन मानवअधिकार आयोग, न्यायालय र सबै सचेत नागरिकले दबाब दिन आवश्यक छ । सन्तोष सिम्खडा, टोकियो, जापान"
सांस्कृतिक सम्बन्धका सीमा,"ज्यामितीय भूअर्थनीतिशीतयुद्धको समापनपछि सैन्य शक्तिको तुलनामा आर्थिक क्षमता भूराजनीतिक प्रतिस्पर्धाका लागि बढी महत्त्वपूर्ण हुने रहेछ भन्ने प्रस्तावनाले भूअर्थनीतिक विधाको अध्ययनलाई उजागर गरेको थियो । प्रभाव क्षेत्रका देशहरूमा सत्ता आफ्नो अनुकूल भएपछि तिनका आर्थिक स्रोत स्वतः आफ्नो सुविधाअनुसार उपयोग गर्न पाइन्छ भन्ने मान्यताले गर्दा अमेरिकीहरूले आफ्नो सम्पूर्ण शक्ति पश्चिम एसियालाई आफ्नो नियन्त्रणभित्र राख्न प्रयोग गरिराखेका छन् । अन्त कतै मानवाधिकार उल्लंघनको घटना भए तीन हात उफ्रिने अमेरिकी संस्थापन साउदी अरब वा इजरायलको मामलामा भने विस्फोटक मौनतालाई कूटनीतिक आवरणको रूपमा प्रयोग गर्ने गर्दछ । हुन त आपूर्तिलाई अवरुद्ध गरेर पेट्रोलियम निर्यात गर्ने देशहरूको संगठन (ओपेक) ले भूअर्थनीतिको शक्तिलाई सन् १९७३ ताका नै प्रदर्शित गरिसकेको थियो, तर प्रतिबन्धभन्दा व्यापार अधिशेष सिर्जना गरेर प्रभाव विस्तारलाई व्यापक बनाउन सकिन्छ भन्ने यथार्थ चीनले स्थापित गरेको हो । चिनियाँहरूले अंगीकार गरेको राज्य पुँजीवादले गर्दा सैनिक, कूटनीतिक, औद्योगिक एवं व्यापारिक नीतिहरू संयोजित तबरले बेइजिङको अल्प, मध्य एवं दीर्घकालीन हित प्रवर्धनका लागि प्रयुक्त हुन्छन् । त्यस प्रकारको संयोजित शक्तिका अगाडि परम्परागत सख्त र सौम्य त के, चुस्त शक्ति पनि टिक्न नसक्ने रहेछ भन्ने कुरा राष्ट्रपति डोनाल्ड ट्रम्पका अनियन्त्रित अभिव्यक्तिहरूबाट ठम्याउन सकिन्छ करवृद्धिको प्रस्तावना दुईधारे तरबार हो, त्यस्तो कदमले उत्पादक देशभन्दा बढी क्षति उपभोक्ताहरूलाई पुर्याउन सक्दछ ।सामरिक अवस्थितिले गर्दा शीतयुद्धभरि नै त्रिकोणीय शक्ति सन्तुलनभित्र सार्वभौमिकताको न्यानोमा मस्तले सुतेर झन्डै आधा शताब्दी बिताएको नेपालको स्थायी सत्ताका लागि भूअर्थनीतिक प्रतिस्पर्धाको ज्यामितीय जटिलता कठिन ठहरिन सक्छ । भारतको अग्निपथ योजनाले गर्दा गोर्खाली सैनिकले मातृदेशलाई प्रदान गर्ने गरेको सौदेबाजी क्षमतालाई कमजोर तुल्याएको छ । चीनसँग नेपाललाई बेच्ने कुराहरू धेरै छन्, किन्ने इच्छा पटक्कै छैन । सहुलियतपूर्ण होस् वा व्यावसायिक, चीनको ऋण तिर्न नेपालले आफ्नो वस्तु वा सेवा निर्यातका लागि अर्कै बजार खोज्नुपर्नेछ । समान सांस्कृतिक र बुझ्ने भाषा भएका नजिकका भारतीय पर्यटकहरूलाई सन्तुष्ट पार्न नसकेका स्थानीय व्यवसायीहरूले चिनियाँहरूको बोझ कत्तिको थाम्ने हुन्, हेर्नै पर्ने हुन्छ । साम्राज्यको लामो इतिहासले गर्दा चिनियाँहरू उसै पनि परिधीय देशका सत्तालाई उत्तिसाह्रो महत्त्व दिँदैनन । काठमाडौंको स्थायी सत्ता र परम्परागत सम्भ्रान्त स्वैच्छिक तवरले नै पश्चिमाहरूको हितचिन्तक भएकाले नेपाल असहज अवस्थामा पुग्न गएमा अमेरिकालाई आफ्नो गतिविधि कम गर्न कति पनि कठिन हुने छैन । अमेरिकी सहायक विदेशमन्त्री डोनाल्ड लुको अपेक्षालाई सम्मान गर्दै नेपाल सरकारले बीआरआई सहकार्य फ्रेमवर्कको दस्ताबेज सार्वजनिक गरेको छ । केही दिनपछि विज्ञहरूले त्यसका विभिन्न प्रावधानहरूबारे टीकाटिप्पणी पनि सुरु गर्नेछन् । कार्यान्वयनको चरणसम्म पुग्दा के कस्ता व्यवधान बेहोर्नुपर्ने हो, अहिल्यै आकलन गर्न उपयुक्त हुँदैन । एउटा कुरा भने निश्चित छआफ्नो क्षमताले नभ्याउने महत्त्वाकांक्षाको भुमरीमा नेपालका हर्ताकर्ताहरूले आँटेर हाम फालेकाले त्यसको स्वाभाविक परिणतिबाट सामान्यजन पनि मुक्त रहन सक्ने छैनन् ।न्युयोर्क र बेइजिङपछि अब नयाँदिल्ली जाने हो भन्ने पाराको प्रधानमन्त्री शर्मा ओलीको सार्वजनिक उद्घोष कताकता भारतको उपहास गरेको जस्तो सुनिने रहेछ । छरछिमेकमा भारत लोकप्रिय त कहिल्यै पनि थिएन, तर सन् २०१४ पछिको सत्ताले भारतीय विदेश नीतिको स्वीकार्यतामा उल्लेख्य कमी आएको छ । बेवास्ता गरिएको शक्ति अक्सर उदासीनताभित्र आफ्नो उत्तेजनालाई लुकाइरहेको हुन्छ । अमेरिकी सम्बन्धको अनिश्चितता, चीनसँगको नजिक्याइ एवं भारतसँग बढ्दै गइरहेको दूरीले नेपालको भूअर्थनीतिलाई जोखिमपूर्ण भविष्यतिर घचेट्दै लगिरहेको देखिँदै छ । हुन त गोर्खालीहरू आँटिला हुन्छन्, तर भूअर्थनीतिको क्षेत्रमा हिम्मतभन्दा सतर्कताको भूमिका बढी हुन्छ भन्ने कुरा सत्तासीन गठबन्धनको सबभन्दा ठूलो दलले आफ्नो सहकारी दललाई बुझाउन सकेको देखिएन । सामान्यजनका लागि आउँदा दिनहरू रोमाञ्चक ठहरिने छाँटकाँट देखिँदै छ ।"
पुनर्वास पर्खिरहेका भूकम्पपीडित,"ठूलो जनधनको क्षति पुर्याएको २०७२ को भूकम्प अझै भुल्न सकिएको छैन । भूकम्पको दस वर्ष पुग्न लाग्यो । तर यसबाट सिर्जित केही समस्या समाधान हुन बाँकी छन् । खासगरी थातथलोबाट विस्थापितहरू अहिले पनि जोखिमपूर्ण अवस्थामा टहरोमै छन् । रसुवा उत्तरगया गाउँपालिका ५ खाल्डे बगरका २०० भन्दा बढी परिवार यो व्यथा भोगिरहेका छन् । उनीहरू त्रिशूली नदीले कुनै समय छाडेको बगरमै छन् । यसपालि बर्खामा त्रिशूलीको भेल झन्डैझन्डै बस्तीमा पसिसकेको थियो, विस्थापितहरू भागाभाग भए । धन्न प्रकृतिले आफ्नो लय समात्यो, बस्ती जोगियो । यहाँ बसेका विस्थापितहरू पुरानो गाउँघर फर्केर जान सक्ने अवस्था छैन । यता सरकारी सहयोग नपाउँदा पुनर्वासमा जान पनि सकेका छैनन् । सहयोगको याचना गरेको पनि वर्षौं बित्यो, तर सुन्ने कसले ? यसबीच उनीहरू सयौं पटक सिंहदरबार धाए । आफ्नो पीडा मन्त्री, प्रधानमन्त्रीलाई सुनाए । तर भएन सुनुवाइ । विस्थापित बस्ती व्यवस्थापन सङ्घर्ष समितिका संयोजक छेकु लामा कतैबाट माग सुनुवाइ नभएपछि टहरोमै बस्न बाध्य भएको पीडा सुनाउँछन् । बालबालिका, महिला, ज्येष्ठ नागरिकलगायत सबैको बिचल्ली देखिन्छ यहाँ ।भूकम्प प्राकृतिक प्रकोप हो । कतिबेला आउँछ, कति क्षति पुर्याउँछ भन्ने पूर्वआकलन गर्न सकिन्न । केही क्षणमात्रै यसरी आइदिने भूकम्पले पुर्याउने क्षति र त्यसपछि सिर्जना हुने असर र प्रभाव भने लामो समयसम्म रहिरहन्छ । यो पाठ पछिल्लो दशकका केही ठूला भूकम्पले सिकाएर गएका छन् । आफ्नो बासथलो नै भत्किएको घरसँगै सर्वस्व गुमाएर २०७२ वैशाख १२ पछि विस्थापित भएका साविक हाकु गाविस८ र ९, डाँडागाउँ गाविसका वडा नं ८ र ९ (हाल उत्तरगया गाउँपालिका१) का भूकम्पपीडित अहिले पनि उत्तरगया५ को खाल्डे बगरमा बसोबास गरिरहेका छन् । नजिकै उत्तरगया गाउँपालिकाको प्रशासनिक भवन पनि छ र त्यहींबाट नै दैनिक कामकाज हुने गरेको छ । लामो सङ्घर्षपछि र खाल्डेमा बसोबास गर्नेमध्ये १२८ परिवारलाई पुनर्वास गराउने भनी राष्ट्रिय पुनर्निर्माण प्राधिकरणले २०७७ सालमा नजिकै तल्लोपैरेमा ३८ रोपनी जग्गा खरिद गर्यो । पछि विस्थापितलाई पुर्जा वितरण गर्ने भनी प्राधिकरणकै नाममा जग्गा खरिद गरिएको पनि ४ वर्ष बित्यो तर विस्थापितका लागि निजी आवास निर्माण हुन सकेका छैन । उता सरकारले प्राधिकरण खारेजी गरेसँगै विस्थापितलाई भनी खरिद गरिएको जग्गा अब के हुने ? अलमल छ । संयोजक छेकु भन्छन्, हामीसँग पैसा छैन घर बनाउन । सरकारले दिने अनुदान आउँछ वा आउँदैन अन्योल छ । निर्माण सामग्रीको भाउ बढेको छ, सरकारले दिने भनेको २ लाख रुपैयाँले घर बनाउन त के जग हाल्न पनि पुग्दैन । तामाङ समुदाय एकै ठाउँमा झुरुप्प बस्ने संस्कार पुरानै हो । जता पुगे पनि सामाजिक र सांस्कृतिक कार्यमा भेला हुनैपर्छ । हाम्रो संस्कृति त्यही हो । हामी एकीकृत बस्तीमा बस्न चाहन्छौं । खाल्डैमै बस्ने बाँकी थप ५४ परिवार भूकम्पपीडितका लागि दोस्रो चरणमा प्राधिकरणले सोही ठाउँमा जग्गा खरिद गर्ने भन्दै सूचना प्रकाशन (२०७७ माघ २८ गते) गरेको भए पनि जग्गा खरिद नगर्दै प्राधिकरण खारेजीमा पर्यो । त्यसपछि विस्थापितको पुनर्वासको मुद्दा झनै ओझेलमा परेको छ । बस्तीका अगुवा एवं उत्तरगया गाउँपालिकाका कार्यपालिका सदस्य पूर्ण घले भन्छन्, अझै २९ परिवारको नाम छुटेको छ, उनीहरूलाई पनि विस्थापित सूचीमा राखिनुपर्ने थियो, तर पटकपटक अनुरोध गर्दा पनि प्राधिकरणले छुटाइदियो । यसरी तत्कालीन प्राधिकरणको अनुदान वितरण कार्यविधिअनुसार सरकारको अनुदान प्राप्त गर्नका लागि लाभग्राही कायम भएको हुनुपर्छ । लाभग्राही सूचीमा परेर जग्गा खरिद गरिएका १२८ र लाभग्राही सूचीमा परेका तर जग्गा खरिद गर्न बाँकी ५४ परिवार विस्थापित गरी १८२ परिवारको पुनर्वास अन्योलमै छ । अगुवाहरूले भनेझैं २९ परिवार त छुट सूचीमै छन् । राज्यको नजरबाट हेर्दा यी संख्या ठूलो नहोला तर सामान्य नागरिक र अनि समुदाय र पीडितको आँखाबाट हेर्दा हरेक एकएक घरपरिवार नै ठूलो हो । नेपालको संविधानको मौलिक हक धारा ३७ मा आवासको हकको ग्यारेन्टी गरिएको छ, तर यहाँ त राज्यले नै पुनर्वासमा सहयोग गर्नुपर्ने जनताको आवास जोखिममा छ । पटकपटक सरकार गुहार्दा पनि सुनुवाइ भएको छैन, यो लाजमर्दो विषय त हुँदै हो, नेपाली नागरिकमाथिको अन्याय पनि हो । राष्ट्रिय पुनर्निर्माण प्राधिकरणका तत्कालीन कार्यकारी प्रमुख गोविन्दराज पोखरेलले खाल्डेमै पुगी एकीकृत बस्ती बनाएर राख्ने बचन दिएका थिए । त्यतिबेला तत्कालीन पुनर्निर्माण दूत सीताराम कट्टेल धुर्मुस र बस्ती बसाउन सहयोग गर्ने भन्दै कादुरी फाउन्डेसनका जुद्धबहादुर गुरुङ पनि सँगै हेलिकोप्टर चढेर त्यहाँ पुगेका थिए । तर, पछि खाल्डे जोखिम रहेको भौगर्भिक प्रतिवेदन आएको बताएर त्यहाँ एकीकृत बस्ती बनाउन नमिल्ने भनियो । बसोबास प्रक्रिया अघि बढाइएन । यद्यपि विस्थापितहरू अहिले पनि सोही ठाउँमा टहरामै छन् । खाल्डेबाहेक अन्यत्र विस्थापित भई बसोबास गर्दै आएका विस्थापित भूकम्पपीडित परिवारले २ लाख रुपैयाँ लिएर घडेरी खरिद गरे भने खाल्डेका विस्थापितहरू चाहिँ लामो समयसम्म पनि स्थायी रूपमै खाल्डेमै बसोबास गराइनुपर्ने माग राख्दै बसिराखे । जति गर्दा पनि प्राधिकरणले त्यहाँ एकीकृत बस्ती बसाउन वा निजी आवास पुनर्निर्माण गर्नका लागि कुनै पनि अनुदान उपलब्ध गराएन । उनीहरूलाई २ लाख रुपैयाँ लिएर त्यसवरपर बसोबास गर्न भन्यो । तर, त्यहाँ वरपर २ लाख रुपैयाँले एक आना जग्गा पाउन पनि मुस्किल थियो । घर बनाउन कम्तीमा ४ आना जग्गा चाहिन्छ । जग्गा थोरै भएको खाल्डे वरपर भूकम्पपछिको जग्गाको मूल्य असाध्यै उकासिएको छ । विस्थापित परिवारले भने, सरकारले नै जग्गा खरिद गरी एकीकृत बस्ती बनाएर राखिदेयोस् । तर भने जस्तो भएन ।विस्थापित एवं उत्तरगया गाउँ कार्यपालिका सदस्य बुटी तामाङ भन्छिन्, यत्तिका लामो समयदेखि अस्थायी त्यो पनि सानो टहरोमा बस्नुपर्दा महिलालाई ज्यादै गाह्रो हुने रहेछ । रोजगारीको अवसर छैन, राहत दिने सहयोगी पनि छैनन् । यहाँका विस्थापितको दैनिकी ज्यादै कष्टकर छ । हामीले बास बस्ने एउटा सुरक्षित घर सरकारसँग मागेका हौं त्यति पनि पाउन सकेनौं । उत्तरगया गाउँपालिकाका अध्यक्ष माधव अर्यालका अनुसार प्राधिकरणको खारेजीपछि विस्थापितको पुनर्वासको काम रोकियो । नजिकको सरकार भएको हुँदा विस्थापितहरू छिटो पुनर्वास गराइदिन भन्दै गाउँपालिका आइरहन्छन्, तर स्थानीय सरकारसँग पर्याप्त बजेट स्रोत नहुँदा यो काम अघि बढाउनका लागि समस्या छ । अध्यक्ष अर्याल भन्छन्, पर्याप्त स्रोत नभएकाले हामीले पनि सङ्घीय सरकारलाई नै यो समस्या समाधान गरिदिन भनिरहेका छौं, तर कसरी समाधान गर्ने भन्नेमा अलमल भइरहेको छ ।खाल्डेमा बस्ती राख्नेबारे आफूले धेरै पहल गरेको तर भौगर्भिक अध्ययन हुँदा उक्त स्थान नदी (बाढी) को जोखिममा रहेकाले एकीकृत बस्ती राख्न नसकिएको उत्तरगया गाउँपालिकाका पूर्वअध्यक्ष उपेन्द्र लम्साल बताउँछन् । उनी भन्छन्, विस्थापितहरूको अवस्था ज्यादै नाजुक छ, तर यहाँ हुनुपर्नेभन्दा बढी राजनीति भयो । लम्सालले पहल नगरेका होइनन् । तर, विस्थापित खाल्डे नछाड्ने, नेपाल सरकारले त्यहाँ राख्न नमान्ने हुँदा विवाद लामै चल्यो । स्थानीय सरकारको मात्रै पहलले पुगेन, हामीले त्यतिबेला अरू दलको राम्रो सहयोग पाउन नसकेको उनले गुनासो सुनाए । राज्यको नीतिगत र कार्यान्वयन गर्ने निकायको कमजोरीले गर्दा विस्थापितले अहिलेसम्म पनि दुःख पाइरहेका छन् । यो दुःखद् पक्ष हो ।विकट ठाउँबाट बेंसी झरेका विस्थापितलाई धाँजा फाटेको गाउँ फर्कनुभन्दा बगरमै भए पनि बस्न औधी चाह जाग्यो । सरकारले प्रतिपरिवार २ लाख रुपैयाँ घडेरी खरिद गर्न उपलब्ध गराउन खोज्दा अन्यत्र जान मानेनन् । त्यसो त त्यसपरपर २ लाखमा ४ आना घडेरी किन्न सकिने अवस्था थिएन । भूगोलमा अत्यन्तै ठगिएको रसुवामा सुरक्षित घडेरी पाउनै मुस्किल थियोछ । भूकम्पपछि १०९ परिवारले छिमेकी जिल्ला नुवाकोट गएर घडेरी खरिद गरी घर बनाएका छन् । अर्कोतर्फ गोगने, तिरु, डाँडागाउँबाट विस्थापित भएकाले आफूहरू अस्थायी टहरामा बस्न थालेदेखि नै स्कुले उमेरका बालबालिकालाई वेत्रावती आसपासका विद्यालयमा भर्ना गराएका छन् । त्यहाँबाट अन्यत्र सर्दा बालबालिकाको शिक्षा, स्वास्थ्यमा समेत असर पर्ने भन्दै त्यही आसपास एकीकृत बस्ती बसाएर राखिदिन अनुरोध गरिरहे । साथै विस्थापितहरूले त्यसवरपर केही कृषि कर्म गर्न सकिने, श्रम र केही रोजगारी पनि उपलब्ध हुने भएकाले पनि यहाँ बस्न थालेपछि न गाउँ फर्कन माने न त त्यहाँबाट अन्यत्र सर्न नै । यसरी समस्यासँग जेलिएका भूकम्पपीडितको अहिलेसम्म पनि पुनर्वास गराउन राज्यले सहयोग नगर्नु ज्यादै अन्यायपूर्ण कार्य हो । जिल्ला भूमि अधिकार मञ्च रसुवाका अध्यक्ष भवानीप्रसाद न्यौपाने पनि राज्यले पहिले नै पुनर्वास गराउनुपर्थ्यो भन्छन् ।वर्षौंदेखि यसरी कष्टकर जीविकामा बसोबास गर्दै आइरहेका विस्थापित परिवारको उचित पुनर्वासमा ध्यान दिनु राज्यका तहगत निकायको जिम्मेवारी हो । पुनर्वासको विविध विकल्प छन्, यसअघि खरिद गरिएका जग्गामा निजी आवास निर्माण बनाइदिने । सूचना प्रकाशन भइसकेको र जग्गा दिन तयार भएका जग्गाधनीबाट जग्गा अधिग्रहण गरिदिने । र, छुटमा परेकालाई पनि समेटी एकीकृत बस्तीमार्फत सबै खाल्डेवासीलाई तल्लो पैरेबेंसीमा एकीकृत बस्ती बसाएर राख्न सकिन्छ । त्यहाँ बस्ती राखिदिँदा अहिलेको शिक्षा, स्वास्थ्य र केही मजदुरीमा जोडिएकालाई ठूलो असर पर्दैन । अझ फाइदा पुग्छ । खाल्डे जोखिम भएकामा विस्थापित पनि जानकार छन्, तर उनीहरू तल्लोकपैरेमा बस्न इच्छुक छन्, त्यहाँका जग्गाधनी पनि आवश्यक जग्गा दिन तयार छन्, तर समस्या लगानीको भयो । जुन विस्थापित परिवारसँग छैन । राज्यकै सहयोगको पर्खाइमा छन् । दशकदेखि यसरी कष्टसाथ बस्दै आएका विस्थापितलाई न्याय हुने गरी सरकारले पुनर्निर्माण र पुनर्वासमा सहयोग गर्नु जरुरी देखिन्छ । साथै उनीहरूको कष्टकर जीविकाबाट मुक्ति दिलाउन सीप र क्षमताअनुसारको जीविकोपार्जनमूलक कार्यक्रम, बालबालिकाको शिक्षा, अस्वस्थ र ज्येष्ठ नागरिकलगायतलाई उचित स्वास्थ्यको विषयमा पनि ध्यान दिनुपर्छ ।"
महिला यौनकर्मीले भोगेको डिजिटल हिंसा,"यौनकर्मीको अधिकार यौनकार्यको अस्तित्वलाई स्वीकार नगर्दा र यौनकार्यलाई अपराधीकरण गर्दा समाजमा हिंसा झनै बढ्ने अभियन्ता आभा बताउँछिन् । माथि उल्लेख गरिएझैं कानुनी संयन्त्रको जटिलताका कारण यौनकर्मीमाथि अनलाइन वा अफलाइन हिंसा भए पनि उनीहरू कानुनी उपचारमा जान सक्दैनन्, बरु हिंसा सहेरै बस्छन् । कतिपय त मानसिक समस्यामा गएका उदाहरण पनि छन् । यौनकर्मीको सुरक्षासम्बन्धी एक कार्यशालामा लगभग सबै सहभागीले साझा आवाज बोलेका थिए हामीमाथि हिंसा नै भयो भने पनि प्रहरी प्रशासनमा जान सक्दैनौं । किनकि, प्रहरी प्रशासनले उनीहरूलाई उल्टो थुनामा राख्छन् । अनावश्यक प्रश्न सोधेर हैरान पार्छन् । इन्टरनेटमा छ्याप्छ्याप्ती भेटिने यौनकर्मीद्वेषी मिम, जोक तथा ठट्यौली, रिल, कमेडी शोमा प्रस्तुत गरिने सामग्रीले पनि प्रत्यक्ष वा अप्रत्यक्ष हिंसा गरिरहेको छ । स्थानीय र विश्वव्यापी रूपमा यौन पेसाको अस्तित्व स्वीकार, सम्मानित यौन पेसा, यौनकर्मीको मानवअधिकार संरक्षण र यौनकार्यको गैरअपराधीकरणका लागि लामो समयदेखि बहस चलिरहेका छन् । तर अझै पनि मानिसमा यौनकर्मलाई हेर्ने दृष्टिकोणमा विकास भएको छैन । अझै पनि उनीहरूले परिवार र समाजबाट बहिष्करण, हिंसा, सुरक्षा संयन्त्रबाट प्रताडना भोगी नै रहनुपरेको छ । लैंगिक तथा यौनिक हिंसा अन्त्यको कुरा गर्दा यौनकर्मी समुदायको मर्यादित पेसा र सम्मानपूर्ण जीवनको विषय छुट्नु हुँदैन । हरेक किसिमका हिंसा, दमन र दासत्वको आन्दोलनको एउटा मुख्य उद्देश्य शरीर र यौनिकतामाथिको स्वायत्तता र स्वतन्त्रता हो । त्यसैले त मेरो शरीर, मेरो अधिकार को बहस जारी छ । यौनकार्य र यौनकर्मीहरूको निरापराधीकरण र मर्यादापूर्ण अस्तित्व स्थापनाले यो उद्देश्य प्राप्तिमा एउटा महत्त्वपूर्ण इँटा थप्न ठूलो योगदान गर्छ । यसर्थ यौनकार्यलाई सम्मानित श्रमका रूपमा स्थापित गर्नु, यौनकर्मीको अधिकार निःसर्तपूर्ण मानवअधिकारका रूपमा सुनिश्चित गर्नु र यौनकर्मी समुदायविरुद्ध हरेक हिंसा, भेदभाव र दासत्वको अन्त्य सम्पूर्ण सामाजिक न्याय अभियानले साझा मुद्दा हुनुपर्छ ।यौनकर्मीको अधिकारका लागि सक्रिय शान्ति तिवारी अझै पनि इन्टरनेट र प्रविधिमार्फत यौनकर्मीको मुद्दाका बारेमा संवाद पर्याप्त मात्रामा ल्याउन नसकिएको बताउँछिन् । हिजोआज धेरैजसो अधिकारकर्मी, राज्य र सरोकारवाला बेइजिङ डिक्लारेसन एन्ड प्लेटफर्म फर एक्सन (बीपीएफए), महिलाविरुद्ध हुने सबै प्रकारको भेदभाव उन्मूलनसम्बन्धी महासन्धि (सिड) लगायत महिला अधिकारका दस्ताबेजको आवधिक समीक्षा र प्रतिवेदन तयारमा व्यस्त छन् । आफ्ना मुद्दा यी संयन्त्रहरूमा सुरक्षित गर्न सबै लागिपरेका छन्, उनी भन्छिन् । यौनकर्मी समुदायको अधिकारप्रति सम्पूर्ण सामाजिक न्यायको अभियानका हरेक तहले अपनत्व लिनुको विकल्प छैन । यो अपरिहार्यता र बुझाइ महिला, मानवअधिकार र सामाजिक न्यायको अभियान र राज्य संरचनाले पनि अनुभूत गर्नुपर्छ । यौनकर्मीहरू भन्छन्, यौनकार्यलाई अपराधीकरण होइन, आफ्नो विचारमा विकास गर्न सके कुनै खालको हिंसा हुँदैन । यौनकर्मी समुदायको डिजिटल साक्षरता र सुरक्षा रणनीति विकास सीप बढाउन सके हिंसाकै कारण यौनकर्मी साथीहरूले इन्टरनेट प्लेटफर्म छाड्ने अवस्थामा पुग्दैनन् । अनलाइनमा सुरक्षित सञ्चारको स्थान निर्माण गर्न जरुरी छ । हाम्रो बुझाइलाई बृहत् बनाउन यौनकर्मी समुदायका लागि पनि सामाजिक, प्राविधिक, कानुनी र व्यावहारिक सुरक्षा सुनिश्चित गर्नुपर्छ । साथै, डर लाजभन्दा पर गएर जति यौनको बारेमा खुलेर कुरा हुन्छ, व्यक्तिको जिम्मेवारीको कुरा गरिन्छ, उति नै अरूलाई सम्मान गर्न सक्ने भइन्छ । समुदायविरुद्धको हिंसाप्रति व्यक्तिगत र संस्थागत जवाफदेही बढ्छ । सुरुवातबाटै सहमति, गोपनीयता, सम्मान र सुरक्षित इन्टरनेट व्यवहारको सिकाइ यौनकर्मी समुदाय, उसका ग्राहक मात्र नभएर सबैका लागि फाइदाजनक छ भन्छिन् अभियन्ता आभा । लैंगिक हिंसाविरुद्धको १६ दिने विश्वव्यापी अभियान भर्खरै सकिएको छ । अभियानका दौरान विविध संस्था, सरोकारवाला तथा न्याय मन पराउने व्यक्तिले सामाजिक सञ्जालमा प्रतिबद्धता र ऐक्यबद्धता जनाएका छन् । खासमा हामीले कल्पना गरेको डिजिटल प्लेटफर्म यस्तै अभियान निरन्तर गर्न, स्वअभिव्यक्तिलाई अभ्यास गर्न र आफू भएर बाँच्न समाजका हरेक व्यक्तिका लागि सुरक्षित स्थान होस् भन्ने हो । इन्टरनेटको असीमित अवसर र प्रगतिशील सम्भावना सबैका लागि पहुँचमा रहनुपर्छ । सीमान्तकृत समुदाय यौनकर्मीका लागि पनि इन्टरनेट र प्रविधिको अनुभव सुरक्षित बनोस् भन्ने नै हो । किनकि यी स्थान सबै व्यक्ति, समुदाय र सवालको साझा थलो हो । तसर्थ, सीमान्तकृत र असन्तुलित शक्ति संरचनामा पिल्सिएका समुदायका लागि आफ्नो मुद्दा बुलन्द बनाउन इन्टरनेट झनै ठूलो अवसर हो । बाहिग अधिवक्ता हुन् ।"
फागुन २४ देखि कर्णाली चलचित्र महोत्सव,"काठमाडौं (कास) नेपाली चलचित्र क्षेत्रको प्रवर्द्धन र कर्णाली प्रदेशको पर्यटन विकासलाई टेवा पुर्याउने उद्देश्यले दोस्रो कर्णाली अन्तर्राष्ट्रिय चलचित्र महोत्सव आगामी फागुन २४ देखि सुरु हुने भएको छ । रेड चेरी मिडियाले आयोजना गर्ने यस महोत्सवले घुमौं कर्णाली, हेरौं कर्णाली को नारालाई अघि सार्दै कर्णालीको प्राकृतिक सौन्दर्य, सांस्कृतिक विविधता र पर्यटकीय सम्भावनालाई विश्वसामु चिनाउने उल्लेख गरेको छ । महोत्सव निर्देशक चक्रबहादुर चन्दका अनुसार कर्णाली महोत्सवले यस क्षेत्रका ऐतिहासिक र सांस्कृतिक महत्त्वलाई राष्ट्रिय तथा अन्तर्राष्ट्रियस्तरमा पुर्याउने योजनासहित जलवायु परिवर्तनका मुद्दालाई समेट्ने गरी रारा चलचित्र पर्यटन तथा जलवायु परिवर्तन समिट पनि आयोजना गर्न लागिएको जानकारी दिए । महोत्सवमा चलचित्र प्रदर्शन, कार्यशाला, अन्तर्क्रिया र अवार्ड समारोह लगायतका गतिविधि समेटिने आयोजकले जनाएको छ । साथै, महोत्सवको सद्भावना दूतका रूपमा कलाकारद्वय प्रदिप खड्का र अभिनेत्री सुरक्षा पन्तलाई अनुबन्ध गरिएको छ ।"
फिल्म चलेपछि बढ्यो निर्माण,"(काठमाडौं)पछिल्लो समय अधिकांश नेपाली फिल्मले बक्सअफिसमा लगातार सफलता पाइरहँदा त्यसको सकारात्मक प्रभाव फिल्मकर्मीहरूमा देखिन थालेको छ । फलस्वरूप अहिले धमाधम नयाँ फिल्महरू घोषणा हुने र बन्ने क्रम तुलनात्मक रूपमा बढेको छ । नियमित फिल्म बनाइरहेकाबाहेक लामो समयदेखि फिल्म निर्माणका लागि आँट गर्न नसकेका पुराना फिल्मकर्मी पनि कमब्याक हुन थालेका छन् ।फिल्म निर्माणका लागि जाडोयाम उपयुक्त समय हैन । चिसो र दिन छोटा हुने कारण लागत बढ्ने हुँदा पनि यो समय प्रायः फिल्मकर्मी हत्तपत्त छायांकनमा जाने आँट गर्दैनन् । तैपनि अहिले फिल्मका सुटिङ धमाधम भइरहेका छन् । जसले गर्दा फिल्मकर्मीहरू पनि व्यस्त छन् । केही फिल्महरू हालैमात्र छायांकन सकाएर फर्किएका छन् त केही सुटिङमै छन् । केही जाने तयारीमा छन् । चलचित्र विकास बोर्डका अध्यक्ष दिनेश डीसीका अनुसार सुखद व्यापारिक माहोलकै कारण पछिल्लो एक महिनामै १० वटाभन्दा बढी नेपाली फिल्मले बोर्डबाट निर्माण इजाजतपत्र लिइसकेका छन् । यो क्रम अझै बढ्ने उनको आकलन छ । अहिले फिल्ममा राम्रो व्यवसाय हुने रहेछ भनेर लगानी गर्नेहरू थपिएको हुन सक्ने अध्यक्ष डीसी बताउँछन् । वैशाखयता हेर्ने हो भने अधिकांश नेपाली फिल्मले सुखद व्यापार गरेका छन् । वैशाखमा प्रदर्शन भएको बोक्सीको घर देखि पुजारा सार्की, फर्की फर्की, घरज्वाइँ, मनसरा, डिग्री माइला गाउँ आएको बाटो, खुस्मा हुँदै शाम्बाला सम्म आईपुग्दा कुनै फिल्मले पनि व्यापारमा निराशा भोग्नु परेन । केहीले लगानी सुरक्षित गरे भने धेरैले सुखद व्यापार गरे । दसैंयता हेर्ने हो भने बेहुली फ्रम मेघौली, ज्वाइँसाब, छक्का पञ्जा ५ र १२ गाउँसम्म आइपुग्दा त घरेलु बक्सअफिसमा व्यापारको उछाल नै आयो । लक्ष्मीपूजाको अवसरमा कात्तिक १५ बाट प्रदर्शनमा आएको फिल्म पूर्णबहादुरको सारंगीले त व्यापारको नयाँ मानक नै स्थापित गरिसक्यो । उक्त फिल्म यतिबेला बक्सअफिसमा ५० करोड कारोबारको आसपास पुगिसकेको छ । यही आक्रामक व्यापारकै कारण स्वदेशी फिल्म क्षेत्रमा रौनक बढेको हो । त्यसपछि प्रदर्शनमा आएका ह्रस्व दीर्घ र तेल भिसाको व्यापार पनि सन्तोषजनक नै रह्यो । सधैं विदेशी फिल्मको दबदबा खेपिरहेका स्वदेशी फिल्मका लागि पनि पूर्णबहादुरको सारंगी आशाको किरण बनेर आइदियो । यसले बलिउडका दुई आशालाग्दा ठानिएका फिल्म सिंगम अगेन र भुलभुलैया ३ लाई घरेलु बक्सअफिसमा पछारिदियो । सरोज पौडेल निर्देशित उक्त फिल्मको व्यापारले गुणात्मक फड्को मार्दै जाँदा सिंगम अगेन त नेपाली हलमा एक साताभन्दा बढी टिक्न सकेन ।राम्रो कथा भन्न सकियो भने जुनसुकै विधाको फिल्म पनि चल्छ भन्ने उदाहरण अहिले देखिएको बोर्ड अध्यक्ष डीसी बताउँछन् । वैशाखयता हेर्ने हो भने हर प्रकारका फिल्म चलेका छन् । हरर लाग्ने बोक्सीको घर होस् वा कमेडी विधाको छक्का पञ्जा ५ वा एक्सन फिल्म १२ गाउँ देखि सामाजिक कथानक फिल्म पूर्णबहादुरको सारंगी, उनी थप्छन्, यसैकारण हरेक मेकरलाई आफ्नो विधा अनुसारको फिल्म बनाउने आँट आयो । पहिला जुन विधाको फिल्म चल्यो उही विधामा फिल्म बनाउने लहर चल्थ्यो । अहिले सबै विधाका फिल्म चलेका छन् । यो खुसीको कुरा हो ।गत जेठमा दिनेश राउत निर्देशित फिल्म पुजार सार्कीले पनि १० करोडमाथिको व्यापार गर्यो । त्यसअघि र त्यसयता घरेलु फिल्मका व्यापार हेर्दा राउतलाई पनि थप हौसला मिलेको छ । नियमित फिल्म बनाइरहेका राउतको नयाँ फिल्म महाभोज आगामी माघबाट छायांकनमा जाने तयारीमा छ । अघिल्ला फिल्म निर्माण गर्दा कथावस्तु राम्रै भए पनि चल्छ कि चल्दैन भन्ने डर भइरहन्थ्यो उनमा । तर अहिले त्यो डर नरहेको राउत बताउँछन् । विगतमा जति राम्रो बनाउने कोसिस गरे पनि दर्शकले फिल्म हेर्दैनन् भन्ने मनस्थिति हुन्थ्यो । अहिले राम्रो फिल्म बनाए चल्छ भन्ने विश्वास बढेको छ, उनी भन्छन् ।सन्तोष सेन निर्देशित फिल्म बलिदान अहिले छायांकनकै क्रममा छ । सशान कँडेल निर्देशित फिल्म होस्टल ३, कुमार कट्टेल निर्देशित फिल्म लाज शरणम्, अरुण लामा निर्देशित फिल्म डोरी, खिलबहादुर गुरुङ निर्देशित फिल्म रिमै, लोकेश बज्राचार्य निर्देशित फिल्म विमान, सुयोग गुरुङ निर्देशित फिल्म जेरी अन टप, कृषा चौलागार्इं निर्देशित फिल्म पिताम्बर र प्रकाश सपुत निर्देशित फिल्म वसन्त अहिले फ्लोरमै छन् । रोज महर्जन निर्देशित फेरि रेशम फिलिली, दीप गुरुङ निर्देशित जूनकिरी लगायतका फिल्म केही दिनअघि मात्र प्याकअप भए । प्रायः म्युजिक भिडियोहरू निर्माण गरिरहेका सरोज वलीले हालै फिल्म हरिबहादुरको जुत्ता निर्माणको घोषणा गरेका छन् । सरोजको यो पहिलो फिल्म हुनेछ । अगाडिदेखि नै फिल्म बनाउने योजना बुने पनि उनका लागि यो उपयुक्त समय लाग्यो । कारण, दर्शकहरूले हरेक विधाका फिल्मलाई स्वागत गरिरहेका छन् । झन् सरोज पौडेल निर्देशित फिल्म पूर्णबहादुरको सारंगीसम्म आइपुग्दा उनको फिल्म निर्माणको हुटहुटी झनै बढ्यो । पछिल्ला फिल्महरूले दर्शकको साथ पाइरहेको देख्दा राम्रो कथा पस्किन सक्यो भने सफल हुने विश्वास जाग्यो, त्यसकारण उत्साह पनि बढ्यो, सरोजले भने ।तुलसी घिमिरे पनि फिल्म पहाड मार्फत लामो समयको अन्तरालपछि निर्देशनमा फर्कने भएका छन् । त्यसका लागि उनी चाँडै फ्लोरमा जाने तयारीमा छन् । सौरभ चौधरी निर्देशित फिल्म कर्मा पनि आउने साताबाट छायांकनमा जाने बताइएको छ । त्यस्तै, माघमा पनि थुप्रै फिल्म छायांकनमा जाने तयारीमा जुटेका छन् । राउतको महाभोज, अर्जुन सुवेदी निर्देशित सोल्टिनी, लक्ष्मण सुनार निर्देशित परालको आगो र कल्ली, मिलन तामाङ निर्देशित माइतीघर र दीपेन्द्रकुमार खनाल निर्देशित हरिबहादुरको जुत्ता माघबाट फ्लोरमा जाने तयारीमा छन् ।"
उद्योग वाणिज्य महासंघको अध्यक्ष अब फेरि प्रत्यक्ष निर्वाचनबाटै,"(काठमाडौं) नेपाल उद्योग वाणिज्य महासंघमा फेरि प्रत्यक्ष निर्वाचनबाटै अध्यक्ष चयन हुने भएको छ । महासंघ कार्यसमितिले गत असार २४ मा तयार पारेको संशोधित विधान मंगलबार बसेको विशेष साधारणसभाले सर्वसम्मतले पारित गरेपछि उक्त व्यवस्था कार्यान्वयनमा आउने भएको हो । साधारणसभाबाट पारित विधान मन्त्रिपरिषद्बाट स्वीकृति भएपछि लागू हुनेछ । यसअघिको विधानमा महासंघका वरिष्ठ उपाध्यक्ष स्वतः अध्यक्ष हुने प्रावधान थियो ।विशेष साधारणसभाले कार्यसमितिको कार्यकाल दुई वर्षको हुने, एक महिला उपाध्यक्ष रहने, वरिष्ठ उपाध्यक्ष र महिला उपाध्यक्षको चयन कार्यकारिणी समितिले गर्ने, जिल्लानगरतर्फ दुई जना उपाध्यक्ष रहनेलगायत व्यवस्था पनि गरेको छ । साधारणसभाले हालका वरिष्ठ उपाध्यक्ष अञ्जन श्रेष्ठ स्वतः अध्यक्ष बनेर उनको कार्यकाल सकिएपछि अध्यक्ष चयन प्रत्यक्षबाट गर्ने निर्णय गरेको हो । वर्तमान वरिष्ठ उपाध्यक्ष अञ्जन श्रेष्ठको अध्यक्षको कार्यकाल सकिएपछि २ वर्षे कार्यकाल लागू हुनेछ र त्यसपछिको अध्यक्ष प्रत्यक्ष निर्वाचनबाटै चयन हुनेछन्, महासंघका अध्यक्ष चन्द्रप्रसाद ढकालले भने ।यसअघि पनि प्रत्यक्ष निर्वाचनबाट अध्यक्षको प्रस्ताव भए पनि सदस्यबीच विवादका कारण पारित हुन सकेको थिएन । यस पटक भने विशेष साधारणसभाबाट पनि सर्वसम्मतले महासंघको विधान पारित भएको अध्यक्ष ढकालले बताए । कुनै विवाद भएन, सर्वसम्मत विधान पारित भएको छ, उनले भने, सर्वसम्मत भएको यो निर्णयले राम्रो सन्देश प्रवाह भएको छ ।नयाँ व्यवस्थाअनुसार हालको कार्यसमितिको तीनवर्षे कार्यकाल सकिएपछि वर्षमान वरिष्ठ उपाध्यक्ष र श्रेष्ठ स्वतः अध्यक्ष बन्नेछन् । त्यस कार्यसमितिको वरिष्ठ उपाध्यक्ष कार्यकारिणी समितिले चयन गर्नेछ । यसअघि वरिष्ठ उपाध्यक्षको प्रत्यक्ष निर्वाचन हुने व्यवस्था थियो । महासंघ कार्यकारिणी समितिले दुई जना वरिष्ठ उपाध्यक्ष रहने प्रस्ताव गरेको थियो । साधारणसभाले एक जना वरिष्ठ रहने हालकै व्यवस्था पारित गरेको हो । संशोधित विधानमा एक जना महिला उपाध्यक्ष रहने व्यवस्था छ । तर, महिला उपाध्यक्षका लागि कार्यकारिणी समितिमा १२ जना महिना सदस्य हुनुपर्नेछ । महासंघमा महिला उपाध्यक्ष रहने व्यवस्था गरिएको छ, अध्यक्ष ढकालले भने, कार्यकारिणी समितिमा १२ जना महिला सदस्य भएमा मात्र महिला उपाध्यक्ष चयन हुनेछ र महिला उपाध्यक्ष कार्यकारिणी समितिले चयन गर्नेछ । यदि कार्यकारिणी समितिमा १२ जना महिला सदस्य नभएको अवस्थामा महिला उपाध्यक्ष नरहने महासंघले प्रस्ट्याएको छ । यसैगरी जिल्लानगरतर्फ २ जना उपाध्यक्ष रहने व्यवस्था महासंघले गरेको छ । यसअघि जिल्लानगरबाट एक जना मात्र उपाध्यक्ष रहने व्यवस्था थियो ।प्रत्यक्ष निर्वाचनबाट अध्यक्ष चयन एक कार्यकालपछि भए पनि बाँकी एसोसिएट्स र वस्तुगततर्फबाट महिलाको प्रतिनिधित्व सम्बन्धमा भएको व्यवस्था आउँदो निर्वाचनबाटै लागू हुने पनि महासंघले जनाएको छ । एकातिर उपाध्यक्षमा एकसहित विभिन्न पदमा महिला प्रतिनिधित्व हुनैपर्ने नयाँ व्यवस्थाको सुरुवात गरेका छौं, ढकालले भने, अध्यक्ष प्रत्यक्ष निर्वाचित हुने प्रावधानले सक्षम व्यक्ति नेतृत्वमा आउन सहयोग पुग्ने भएको छ ।यस्तै, महासंघले वस्तुगतको १४ सदस्यमध्ये एक जना महिला अनिवार्य, एसोसिएट्सका १९ सदस्यमध्ये २ महिला अनिवार्यलगायत व्यवस्था गरेको छ । महासंघले यसअघि पनि विधान संशोधनको प्रयास गरेको थियो । विभिन्न कार्यदल एवं समितिहरू गठन गरी काम गरिएको भए पनि सहमति हुन सकेको थिएन, अध्यक्ष ढकालले थपे, मैले निर्वाचनकै समयमा विधान संशोधन गर्दै अध्यक्ष पद प्रत्यक्ष निर्वाचित गर्ने वाचा गरेको थिएँ । अहिले त्यही वाचाले मूर्त रूप पाएको हो ।यसअघि पूर्वअध्यक्ष चण्डीराज ढकाल र कुशकुमार जोशीको संयोजकत्वमा छुट्टाछुट्टै विधान संशोधन समिति बनाएर प्रत्यक्ष निर्वाचनबाट अध्यक्ष चयन गर्ने प्रक्रिया प्रस्ताव भए पनि पारित हुन सकेको थिएन । महासंघको अध्यक्ष सुरुदेखि नै प्रत्यक्ष निर्वाचनबाट चुनिँदै आए पनि विशेष साधारणसभामार्फत २०७३ सालमा विधान संशोधन गरेर वरिष्ठ उपाध्यक्षको निर्वाचन गर्ने र वरिष्ठ उपाध्यक्ष स्वतः अध्यक्ष हुने व्यवस्था सुरु गरिएको हो । यो व्यवस्थाअनुसार हालसम्म पूर्वअध्यक्षद्वय भवानी राणा र शेखर गोल्छा अध्यक्ष भइसकेका छन् भने ढकाल बहालवाला छन् । हालका वरिष्ठ उपाध्यक्ष श्रेष्ठ पनि यही व्यवस्थाअनुसार अध्यक्ष बन्नेछन् ।"
मुस्ताङबाट ९२ करोडको स्याउ बिक्री,"बजारले मूल्य निर्धारण गर्न खुला राखिएकाले भूगोल, गुणस्तर र समयअनुसार मूल्य फरक पर्ने गरेको छ । मुस्ताङमा प्रतिहेक्टर १२ दशमलव ५ मेट्रिक टन उत्पादकत्व रहेको स्याउ जोन मुस्ताङले जनाएको छ । ६० रोपनीमा उच्च घनत्वमा आधारित ५ जातका स्याउको खेती भइरहेको छ । मार्फाको सरकारी बगानमा वार्षिक ३० मेट्रिक टन स्याउ उत्पादन हुन्छ । केन्द्रले स्याउको मदिरा पनि उत्पादन गरी बिक्री गर्छ । केन्द्रका अनुसार बागवानी केन्द्रले स्याउको ब्रान्डी २ हजार लिटर, साइडर ३ सय लिटर र आरुबखडाको वाइन ४ सय लिटर उत्पादन गर्दै आएको छ । यहाँका मार्फा, सौरु, चोखोपानी, चिमाङ, कोवाङ, टुक्चे, जोमसोम, कागबेनी, पाक्लिङ, लुप्रा, ताम्बे, छुक्साङ, चैले आदि गाउँमा स्याउको खेती गरिन्छ । घरपझोङ, बारागुङमुक्ति क्षेत्रमा स्याउ पकेट क्षेत्र हुन् ।"
तनहुँ जलविद्युत्को भौतिक प्रगति ६३ प्रतिशत,"(काठमाडौं)निर्माणाधीन तनहुँ जलविद्युत् आयोजनाको भौतिक प्रगति ६३ प्रतिशत पुगेको छ । १४० मेगावटको उक्त आयोजनाको आर्थिक प्रगति भने ५८ प्रतिशत रहेको नेपाल विद्युत् प्राधिकरणले जनाएको छ । प्राधिकरणका अनुसार मुख्य संरचनालाई तीन प्याकेजमा विभाजन गरी निर्माण भइरहेको छ । तनहुँको ऋषिङ गाउँपालिका१ र व्यास नगरपालिका५ को सिमाना भएर बग्ने सेती नदीमा १४० मिटर उचाइको मुख्य बाँध निर्माण गरिने छ । प्याकेज१ अन्तर्गत मुख्य बाँधको तल्लो तह क्षेत्रमा ग्राउटिङ भइरहेको छ । क्रसर तथा चिस्यान प्लान्ट स्थापना गरी तयारी अवस्थामा राखिएको छ । मुख्य बाँध निर्माण छिटै सुरु गर्न लागिएको प्राधिकरणले जनाएको छ । प्याकेज१ को निर्माण प्रगति करिब ३६ प्रतिशत छ । प्याकेज१ को निर्माण सोङ दा कर्पोरेसन, भियतनामकालिका कन्स्ट्रक्सन नेपालले गरिरहेका छन् । आयोजनाको प्याकेज२ अन्तर्गत जलाशयको मुहान (इन्टेक) बाट सुरु भई पेनस्टक पाइप रहने स्थानसम्मको १ हजार ४९३ मिटर लामो सुरुङ छिचोलेर कंक्रिट लाइनिङ भइरहेको छ । मुख्य सुरुङबाट गएको पानीलाई २१३ मि लामो पेनस्टक पाइपमार्फत भूमिगत विद्युत्गृहमा खसाली विद्युत् उत्पादन गरिनेछ । यसका लागि पेनस्टक पाइप जडान अन्तिम चरणमा रहेको प्राधिकरणले जनाएको छ । आयोजनाको सुरुङ, विद्युत्गृह निर्माण र हाइड्रोमेकानिकल तथा इलेक्ट्रोमेकानिकल उपकरण आपूर्ति, जडान तथा सञ्चालनलगायत प्याकेज२ को निर्माण कार्य चिनियाँ कम्पनी सिनो हाइड्रो कर्पोरेसनले गरिरहेको छ । विद्युत्गृहका सिभिल संरचना निर्माण अन्तिम चरणमा छ । स्विजयार्ड निर्माण, विद्युत्गृहमा रहने उपकरणहरू जडानलगायत कार्य भइरहेका छन् । टेलरेस निर्माण सम्पन्न भएको छ । प्याकेज२ को समग्र भौतिक प्रगति करिब ६२ प्रतिशत छ ।प्याकेज३ अन्तर्गत दमौलीबाट चितवनको भरतपुरसम्म २२० केभीको डबल सर्किट प्रसारण लाइन निर्माणका केइसी इन्टरनेसनल लिमिटेड, भारतले गरिरहेको छ । ३४७ किमि प्रसारण लाइनमा पर्ने ९४ टावरमध्ये ७८ वटाको जग हालिएको छ भने ६९ वटा खडा गरिएको छ । यस प्याकेजको समग्र निर्माण प्रगति ७४ प्रतिशत छ । समग्र निर्माण २०८३ असारभित्र सक्ने लक्ष्य छ । कम्पनीको पुँजी संरचना तथा वित्तीय व्यवस्थापन आयोजनाको कुल लागत (प्रसारण लाइन, ग्रामीण विद्युतीकरण तथा निर्माण अवधिको ब्याजसमेत) ५० करोड ५० लाख अमेरिकी डलरका लागि एडीबीले १५ करोड, जापान अन्तर्राष्ट्रिय सहयोग नियोग (जाईका) ले १८ करोड ४० लाख, युरोपियन लगानी बैंकले ८ करोड ५० लाख र विद्युत् प्राधिकरणले ८ करोड ६० लाख डलर बेहोर्ने गरी वित्तीय व्यवस्थापन गरिएको छ । कम्पनीले आयोजनाबाट विद्युत् उत्पादनपछि प्राप्त हुने बहाव र मादी नदीको पानीलाई प्रयोग गरी तल्लो तटीय क्षेत्रमा १२६ मेगावाटको तल्लो सेती जलविद्युत् आयोजना विकास प्रक्रिया पनि अगाडि बढाएको छ । आयोजनाको सामाजिक विकास कार्यक्रमअन्तर्गत तनहुँमा विद्युतीकरण गर्न प्राधिकरणको आयोजना व्यवस्थापन निर्देशनालयमार्फत तनहुँ ग्रामीण विद्युतीकरण तथा वितरण प्रणाली सम्पन्न भएको छ । यसअन्तर्गत स्थानीय रूपमा विद्युत् आपूर्तिका लागि घिरिङ गाउँपालिका४ र बन्दीपुर गाउँपालिका६ मा ३३११ केभीका दुई वटा सबस्टेसन सञ्चालनमा ल्याइएको छ । सबस्टेसनसम्म विद्युत् पुर्याउन ३३ केभी लाइन निर्माण गरिएको छ । विभिन्न क्षमताका वितरण ट्रान्सफर्मरहरू जडान र ११ केभी लाइन निर्माण गरिएको छ । सामुदायिक विकास कार्यक्रमअन्तर्गत आयोजना प्रभावित क्षेत्रमा हालसम्म ६३ वटा परियोजना सञ्चालन गरिएको छ । आयोजना प्रभावितको जीविकोपार्जन तथा आयआर्जन वृद्धिका लागि विभिन्न सीपमूलक तालिमहरू सञ्चालन भइरहेको प्राधिकरणले जनाएको छ ।"
विद्युत् प्राधिकरण र एडीबी टोलीद्वारा अनुगमन,"नेपाल विद्युत् प्राधिकरण र एसियाली विकास बैंक (एडीबी) को उच्चस्तरीय टोलीले तनहुँको सेती नदीमा निर्माणाधीन १४० मेगावाटको जलाशययुक्त तनहुँ जलविद्युत् आयोजनाको अनुगमन गरेको छ । एडीबीको नेपाल आवासीय नियोगका निर्देशक आर्नोड कुश्वा र प्राधिकरणका कार्यकारी निर्देशक एवम् तनहुँ हाइड्रोपावर सञ्चालक समितिका अध्यक्ष कुलमान घिसिङ सम्मिलित टोलीले सोमबार आयोजनाको निर्माण प्रगतिको जानकारी लिएको हो । टोलीले प्याकेज१ अन्तर्गत १४० मिटर अग्लो मुख्य बाँध निर्माण, प्याकेज२ अन्तर्गत भूमिगत विद्युत्गृह, हाइड्रोमेकानिकल तथा इलेक्ट्रोमेकानिकल उपकरणहरू, मुख्य सुरुङ निर्माणस्थलको अनुगमन गरेको थियो । कम्पनी तथा आयोजना व्यवस्थापन, परामर्शदाता र निर्माण व्यवसायीसँग निर्माण प्रगति, बेहोरिरहेका समस्या, निर्माण तालिकालगायतका विषयमा टोलीले जानकारी लिएको हो । तनहुँ हाइड्रोपावरका प्रबन्धसञ्चालक किरण कुमार श्रेष्ठ र आयोजना प्रमुख श्यामजी भण्डारीले आयोजनाको प्रगतिबारे जानकारी दिएका थिए । टोलीले आयोजनाको मध्यवर्ती क्षेत्र (बफर जोन) मा पर्ने थप जग्गा अधिग्रहण, ऐलानी जग्गाको समस्यालगायत विषयमा तनहुँका प्रमुख जिल्ला अधिकारी श्यामकृष्ण थापा, सहायक प्रमुख जिल्ला अधिकारी, नापी कार्यालयका प्रमुख, मालपोत कार्यालयका प्रतिनिधिसँगसमेत छलफल गरेको छ । जग्गासम्बन्धी समस्या समाधानका लागि आवश्यक सहयोग र सहजीकरणका लागि टोलीले आग्रह गरेको हो । नियोगका निर्देशक कुश्वाले हाल देखिएका समस्या तत्काल समाधान गरी तोकिएकै समय र गुणस्तरमा निर्माण सम्पन्न आग्रह गरे । सुक्खायामको विद्युत् माग र आपूर्तिको असन्तुलन हटाउन जलाशययुक्त प्रकृतिको तनहुँ आयोजनाको ठूलो योगदान र सहयोग रहने उल्लेख गर्दै प्राधिकरणका कार्यकारी निर्देशक घिसिङले तोकिएकै समयमा सम्पन्न गर्न सबै पक्ष जिम्मेवार भएर लाग्नुपर्ने बताए । विद्युत्गृह, प्रसारण लाइनलगायत संरचना निर्माण अन्तिम चरणमा रहेको तर बाँध निर्माण चुनौतीपूर्ण र संवेदनशील रहेको उल्लेख गर्दै घिसिङले त्यसलाई प्राथमिकतामा राखी काम अगाडि बढाउन सम्बन्धित पक्षलाई निर्देशन दिए ।"
आर्थिक कूटनीतिलाई प्राथमिकतामा राख्न प्रस्तावित राजदूतलाई परिसंघको आग्रह,"काठमाडौं (कास) नेपाल उद्योग परिसंघले प्रस्तावित राजदूतसँग आर्थिक कूटनीतिलाई प्राथमिकता राख्न आग्रह गरेको छ । मंगलबार आयोजित कार्यक्रममा परिसंघका अध्यक्ष राजेशकुमार अग्रवालले नेपालमा रहेका लगानीका क्षेत्रबारे सम्बन्धित देशका लगानीकर्तालाई नेपालसँग जोड्न राजदूतहरूले महत्त्वपूर्ण भूमिका खेल्नुपर्नेमा जोड दिएका हुन् ।लगानी तथा निर्यात प्रवर्द्धन गर्न देश केन्द्रित विशिष्ट आर्थिक रणनीति बनाउनुपर्ने, विदेशी लगानीकर्ता तथा स्वदेशी लगानीकर्ताका लागि सबै नेपाली राजदूतावासमा फोकल कन्ट्याक्ट पर्सन राख्नुपर्ने अध्यक्ष अग्रवालले बताए । कुनै पनि मुलुकसँग राजनीतिकभन्दा आर्थिक सम्बन्ध स्थिर र बलियो रहेको उदाहरण प्रस्तुत गर्दै उनले व्यवसायका माध्यमबाट देशको ब्रान्डिङ गर्न सकिने धारणा राखे ।नेपालको कन्ट्री रेटिङ भइसकेको र राम्रो रेटिङ पाएकाले लगानी भित्र्याउन सहयोगी बन्न सक्ने उनको विश्वास थियो । सन् २०२६ मा नेपाल विकसित मुलुकमा स्तरोन्नति हुने भएकाले देशले पाउँदै आएको सुविधा नघट्ने तथा नेपालको हित हेरेर सौविद्य व्यापार सम्झौता (पीटीए) गर्नुपर्ने उनको भनाइ थियो । परिसंघले उच्च व्यापार घाटा कम गर्न नेपाली वस्तुहरूको प्रवर्द्धन, पर्यटन, सूचना प्रविधि, उद्योग, जलविद्युत्, पूर्वाधारमा लगानी केन्द्रित गर्नुपर्नेमा पनि जोड दिएको छ ।उक्त अवसरमा परराष्ट्र मन्त्रालयका कामयमुकायम सचिव अमृतबहादुर राईले राजदूतहरूले नेपाली वस्तुको प्रवर्द्धन, नेपाली व्यवसायीलाई आवश्यक सहजीकरण गर्ने बताए । नेपाली व्यावसायिक क्षेत्रलाई सम्बन्धित मुलुकका लगानीकर्तासँग सम्पर्क स्थापना गर्न, नेपाली वस्तु तथा सेवा निर्यातमा आवश्यक सहजीकरणमा केन्द्रित हुन उनले आग्रह गरे । प्रस्तावित राजदूतहरू शंकर शर्मा, सेवा लम्साल, चित्रलेखा यादव, चन्द्रकुमार घिमिरे, सुम्निमा तुलाधर, जंगबहादुर चौहान, कपिलमान श्रेष्ठ, प्रकाशमणि पौडेल, शिवमाया तुम्बाहाम्फे, पूर्णबहादुर नेपाली, नेत्रप्रसाद तिम्सिनाले नेपाल र नेपालीको हितमा देशको प्रतिनिधिका रूपमा काम गर्ने बताए । आर्थिक कूटनीतिलाई हरेक राजदूतले केन्द्रमा राख्नुपर्ने भन्दै आर्थिक विकासका लागि निजी क्षेत्रलाई आवश्यक सहजीकरण गर्ने राजदूतहरूको भनाइ थियो ।यस्तै परिसंघले सीएनआई सञ्चार संवाद पनि सुरु गरेको छ । मंगलबार आयोजित संवाद कार्यक्रममा आय कर ऐनको दफा ५७ र ९५ (क) को व्यवस्थाबारे छलफल गरिएको थियो । आय कर ऐनको दफा ५७ र ९५ (क) ले निम्त्याएको निम्तिने विविध समस्या र कसरी दोहोरो कर नीति लागू भएको छ भन्नेबारे छलफल गरिएको हो ।"
६ विकेट लिएर चम्किए बोसिस्टो,"(काठमाडौं)अस्ट्रेलियन अलराउन्डर विलियम बोसिस्टो पहिलो पटक नेपाल आएका हुन् । उनी कर्णाली याक्सबाट एनपीएलमा खेलिरहेका छन् । तर, उनको नेपालसँगको सम्बन्ध १२ वर्षयताकै हो । सन् २०१२ मा अस्ट्रेलियामै भएको आईसीसी यू१९ विश्वकप उनकै नेतृत्वमा अस्ट्रेलियाले खेलेको थियो । टाउन्सभिलमा अस्ट्रेलिया र नेपालबीच समूह चरणमा भेट भएको थियो । बोसिस्टोले आठौं नम्बरमा ब्याटिङ गर्दै ५ बलमा अविजित ७ रन बनाएका थिए । अस्ट्रेलियाले २९४७ को बलियो स्कोर बनायो । जबाफमा नेपाल २४ ओभरभित्र ८२ रनमै अलआउट भएको थियो । नेपाली यू१९ टोलीबाट खेलेका देव्रेहाते स्पिनर भुवन कार्की अहिले कर्णालीकै टोलीमा रहेका छन् । यू१९ विश्वकपमा एउटा ब्याटरको रूपमा खेलेका बोसिस्टोले मंगलबार ६ विकेट लिई एनपीएलकै उत्कृष्ट बलिङ प्रदर्शन गरेपछि कर्णालीले पोखरा एभेन्जर्सलाई ७ विकेटले हरायो । बोसिस्टोले ६ विकेट लिएपछि टस जितेर ब्याटिङ रोजेको पोखरा १६३ ओभरमा १ सय ३ रनमै अलआउट भयो । कर्णालीले १५ ओभरमै १ सय ६ रन बनाउँदै लक्ष्य पूरा गरेको थियो । पहिलो दुई खेल हारेको कर्णालीले लगातार तीन खेल जितेर प्लेअफ पुग्ने सम्भावना कायमै राखेको छ । उनी आएयता कर्णालीले सबै ३ खेल जितेको छ । एउटा देव्रे हाते स्पिनरले म यहाँ आएपछि यू१९ विश्वकप खेलेको प्रसङ्ग सम्झाएको थियो । त्यतिखेर खेलेको मलाई धेरै सम्झना छैन । नेपाललाई सानो स्कोरमा आउट गरेका थियौं जस्तो लाग्छ । त्यही विश्वकप खेलेका उन्मुक्त चन्द पनि खेलिरहेका छन् । १२ वर्षपछि पनि हामी एकअर्काको प्रतिद्वन्द्वी भएर खेलिरहँदा मज्जा आइरहेको छ, बोसिस्टोले विगत स्मरण गर्दै भने । बोसिस्टो आएयता उनै भुवन कार्की बेन्चमा बस्दै आएका छन् । अस्ट्रेलियाविरुद्ध यू१९ विश्वकप फाइनलमा अविजित १ सय ११ रन बनाउँदै भारतलाई ६ विकेटको विजय दिलाएका कप्तान उन्मुक्त लुम्बिनीबाट खेलिरहेका छन् । त्यतिबेला बोसिस्टो २ सय ७६ रन बनाउँदै प्लेयर अफ द सिरिजमा चुनिएका थिए । मंगलबार कीर्तिपुरमा दिनेश खरेल र आन्द्रिज गाउसले ४ ओभरभित्र ४६ रन जोडेर पोखरालाई निकै राम्रो सुरुआत दिलाए । तर विपिन शर्माले गाउसलाई २५ रनमा आउट गरेपछि पोखरा सम्हालिन सकेन । गाउसले १२ बल खेल्दा ४ चौका र १ छक्का प्रहार गरे । अर्का ओपनर दिनेशले १९ बलमा ४ चौका र १ छक्कासहित २६ रन बनाए ।बोसिस्टोले कप्तान कुशल भुर्तेललाई १० रनमा कट एन्ड बोल्ड गरी पोखराको तेस्रो विकेट झारेर आफ्नो विकेट लिन सुरु गरेका थिए । बोसिस्टोको सानदार स्पेलपछि पोखराले २२ रनमा आफ्नो पछिल्लो ७ विकेट गुमायो । बोसिस्टोले त्यसपछि म्याट क्रिच्लेलाई शून्य, दिलीप नाथलाई ३, माइकल लिसाकलाई २, नारायण जोशीलाई १, रेयमन रिफरलाई २० रनमा आउट गरे । २६ बल खेलेका रिफरले कुनै बाउन्ड्री प्रहार गर्न सकेनन् ।स्पिन बलिङका लागि विकेट कठिन थियो र हाम्रो बलिङ युनिटले नै त्यहीअनुरुप बलिङ गरेको थियो । विकेटमा सिधासिधा बलिङ गरेर एलबीडब्लू आउट गराउने योजना बनाएका थियौं, बोसिस्टोले आफ्नो टोलीको रणनीति सुनाए । बोसिस्टोले ६ विकेट लिनेक्रममा ४ ओभरमा २८ रनमात्र खर्चे । एनपीएलमा यो सवैभन्दा उत्कृष्ट बलिङ हो । यसअघि चितवन राइनोजका सोहेल तनवीर, सुदूरपश्चिम रोयल्सका नरेन साउद र जनकपुर बोल्ट्सका हर्ष ठाकरले एकै खेलमा ५५ विकेट लिएका थिए ।आकाश चन्द १ रन बनाई सोमपाल कामीको बलमा एलबीडब्लू आउट भए भने विपिन खत्री १० रनमा रनआउट भए । भारतीय स्टार शिखर धवनविना कर्णालीको एनपीएलमा यो पहिलो खेल थियो । धवनको स्थानमा खेलेका बाबर हायतले कुनै प्रभाव पार्न सकेनन् । कर्णालीको पनि सुरुआत राम्रो हुन सकेन । विपिन खत्रीले पहिलो ओभरमै देव खनाललाई शून्यमा एलबीडब्लू आउट गरे । अर्का देव्रेहाते स्पिनर सागर ढकालले बाबरलाई ७ रनमा बोल्ड गरे । चाडविक वाल्टन र गुलशन झाले त्यसपछि तेस्रो विकेटमा ६० रनको साझेदारी गर्दा कर्णाली विजयतिर लम्किएको थियो । जमैकन ब्याटर वाल्टनले ३४ बल खेल्दा ६ चौका र १ छक्कासहित ४२ रन बनाए ।गुलशनले अविजित ४९ रन बनाए । उनले ३७ बलमा ३ चौका र ४ छक्का प्रहार गरे । गुलशनले विजयी रन छक्का प्रहार गर्दै बटुलेका थिए । सागर ढकालको १४ औं ओभरमा कर्णालीले २१ रन जोडेको थियो, जसमा गुलशनले २ छक्का र १ चौकासहित २० रन जोडेका थिए । सागरले पहिलो ३ ओभरमा ३ रनमात्र दिएका थिए ।"
जब रोहित बने बुमराह,"रोहित पौडेल नेपाल प्रिमियर लिग (एनपीएल) क्रिकेटमा जति लयमा छन्, त्यसको उल्टो गतिमा छ उनको टिम लुम्बिनी लायन्स । पहिलो चार खेलमा पराजित भएर दाबेदार मानिएको लुम्बिनी प्लेअफ दौडबाट लगभग बाहिरिइसकेको छ ।रोहितले हरेस खाइसकेका छैनन् । उनका लागि मंगलबारको आफ्नो प्रदर्शन कीर्तिपुर मैदानमा उत्कृष्टमध्ये एक हुनसक्छ । तर, उनी अझै योभन्दा राम्रो आउन बाँकी रहेको दावी गर्छन् । लुम्बिनीलाई एनपीएलमा पहिलो जित हात पार्न रोहितले ब्याटिङबाट मात्र होइन, बलिङबाट पनि ठूलो प्रभाव देखाए । रोहितको आकर्षक अलराउन्ड प्रदर्शनमा लुम्बिनीले चितवन राइनोजमाथि ३३ रनको जित हासिल गर्यो । टस हारेर ब्याटिङमा आएको लुम्बिनीले कीर्तिपुरस्थित त्रिवि मैदानमा २० ओभरमा ६ विकेट गुमाई १ सय ६७ रन बनाएको थियो । जसमा कप्तान रोहितले ५७ बलमा ८० रनको योगदान गरे । तर चितवनले ८ विकेट गुमाई १ सय ३४ रनमात्र बनाउन सक्यो । पाँचौं खेलमा चितवनको यो दोस्रो हार हो । टिमका लागि त्यति राम्रो भएको थिएन पहिलो चार खेलमा । आज हामीले एउटा रेखा पार गरेका छौं । आफूले रन हान्दा र टिमले जित्दा एकदमै खुसी लाग्छ । ब्याटिङ गर्दा निकै सकारात्मक भाव आइरहेको छ, रोहितले पोस्टम्याच कन्फ्रेन्समा भने, म यसमा रमाइरहेको छु, एनपीएल नै राम्रो भएको छ मेरा लागि । रोहितले ५ खेलमा १३८ माथिको स्ट्राइक रेटमा २ सय ६१ रन बनाइसकेका छन् । सर्वाधिक रन बनाउने सूचीमा उनी अगाडि छन् । दोस्रो स्थानमा रहेका चितवनका इंग्लिस ब्याटर रवि बोपाराले १ सय ६९ रन बनाएका छन् । रिजन ढकालले चितवनलाई सनसनीपूर्ण सुरुआत दिलाएका थिए । खेलको दोस्रो ओभरमा देब्रेहाते तीव्र गतिका बलर उनले आशुतोष घिरोहियालाई १ र उन्मुक्त चन्दलाई शून्यमा बोल्ड गरेका थिए । अर्जुन साउद १२ बलमा १५ र टम मुर्स ५ बलमा १० रन बनाएर आउट भएपछि लुम्बिनी ८ ओभरभित्र ४९४ को स्थितिमा पुयो । यस्तो अवस्थामा रोहितले ड्रेसिङ रुमतर्फ देखाउँदै देव्रहाते ब्याटर पठाउन संकेत गरेका थिए । उनले भने, बल एकदमै टर्न गरिरहेको थियो र उनीहरूले देव्रेहाते स्पिनर लगाएको भएर सन्दीप जोरा र विवेक यादवअघि सादबिन जाफरलाई देव्रहाते ब्याटर भएको हिसाबमा बोलाएको हो । १ सय ४० भन्दा माथि भयो भने चितवनलाई पनि चुनौती हुन्छ भन्ने हामीलाई थाहा थियो । जाफर र मेरा राम्रो साझेदारी भयो, त्यो साझेदारी एकदमै महत्त्वपूर्ण थियो । रोहितले ६ चौका र ५ छक्का प्रहार गर्दै क्यानडाका पूर्वकप्तान जाफरसँग पाँचौं विकेटका लागि ७० बल खेल्दै १ सय १४ रनको साझेदारी गरे । रोहित २० औं ओभरको तेस्रो बलमा आउट भए । त्यसपछि सन्दीप जोराले पहिलो बलमा चौका प्रहार गरे पनि अर्को दुई बलमा बिट भए । इनिङ्सको अन्तिम ओभरमा रनआउट भएका जाफरले ३५ बल खेल्दै ४ चौका र १ छक्कासहित ५२ रन बनाए । रिजनले ४ ओभरमा २९ रन खर्चेर ३, कप्तान कुशल मल्लले ४ ओभरमा ४२ र रन्जित कुमारले ४ ओभरमा २६ रन खर्चेर ११ विकेट लिए । पाकिस्तानी भेट्रान तीव्र बलर सोहेल तनवीरले ४ ओभरमा २७ रनमात्र खर्चे पनि कुनै विकेट लिन सकेनन् । उनै रोहितले ४ विकेट लिएर चितवनलाई सानो स्कोरमा खुम्च्याउन पनि प्रमुख भूमिका खेले । उनले ४ ओभरमा १७ रनमात्र खर्चेका थिए । प्लेयर अफ द म्याच रोहितले विपिन रावल (५), तेस्रो नम्बरमा पठाइएका तनवीर (१), बोपारा (१२) र यान निकोलस लफ्टी इटन (६) को विकेट लिए । रामोन सिमोन्ड्सले ४ ओभरमा २२ रन खर्चेर २, जाफर र अभिशेष गौतमले ११ विकेट लिए । लुक बेन्केन्स्टेनले चितवनबाट सर्वाधिक ३१ रन बनाए । उनले २९ बल खेल्दै ३ चौका र १ छक्का प्रहार गरे । कुशल १७ बल खेलेर समान १ चौका र छक्कासहित २० र सन्तोष कार्की ८ बलमा २ चौकासहित १० रन बनाएर आउट भए । रिजनले १४ बलमा १ चौका गर्दै १५ र नरबहादुर सार्कीले १२ बल खेल्दै १ चौका र १ छक्का प्रहार गरी अविजित २२ रन बनाए ।इनिङ्सको दोस्रो ओभरमै दुर्गेश गुप्ताले फिल्डिङका क्रममा चोट बोकेपछि बलिङ गरेनन् । अस्ट्रेलियन अलराउन्डर बेन कटिङले बलिङ नगरिरहेका कारण त्यसै पनि लुम्बिनीलाई स्तरीय बलर अभावले पिरोल्दै आएको छ । रोहितले बलिङ समस्याका बारेमा यसअघिको खेलपछि आफ्नो धारणा राख्दा जिस्किँदै टोलीमा जसप्रित बुमराह आवश्यक भएको सुनाएका थिए । लुम्बिनीलाई पहिलो जित दिलाएपछि राहत महसुस गर्दै रोहितले ४ विकेट लिएको प्रसङ्गमा ठट्यौली पारामा भने, बुमराह मै हुँ ।"
रेड स्टारसँग मछिन्द्र स्तब्ध,(पाँचथर) रेड स्टार क्लब झापाले दोस्रो इलाम गोल्डकप फुटबल प्रतियोगिताको सेमिफाइनलमा स्थान बनाएको छ । रेड स्टारले प्रतिस्पर्धी मछिन्द्र फुटबल क्लबलाई २१ गोलले पराजित गरेको हो । सुरुदेखि नै मछिन्द्रलाई दबावमा राखेको रेड स्टारका लागि आदित्य शाक्यले ३५ औं मिनेटमा गोल गर्दै टोलीलाई अग्रता दिलाएका थिए । ७० औं मिनेटमा मछिन्द्रका देवेन्द्र तामाङले गोल गरी खेल बराबरीमा ल्याएका थिए । त्यसपछि प्रतिस्पर्धात्मक बनेको खेलको ८१ औं मिनेटमा रेड स्टारबाट नीरज कार्कीले गरेको गोल निर्णायक बन्यो । खेलमा रेड स्टारका आदित्य शाक्य प्लेयर अफ द म्याच घोषित भए । उनले ८ हजार १ सय रुपैयाँ प्राप्त गरे ।आयोजक रेडहर्स फुटबल क्लबले बुधबार चर्च ब्वाइज क्लबविरुद्ध खेल्नेछ । रेडहर्सले संकटा क्लब र चर्च ब्वाइजले त्रिभुवन आर्मी क्लबलाई हराएर अन्तिम चारमा स्थान सुरक्षित गरेका थिए । विजेताले १० लाख र उपविजेताले ५ लाख रुपैयाँसहित पुरस्कार जित्नेछन् ।
काठमाडौं ओपनमा जयरामको अग्रता,"काठमाडौं (कास) जयराम श्रेष्ठले सूर्य नेपाल काठमाडौं ओपनको मंगलबार ४ अन्डर ६४ सहित अग्रता बनाएका छन् । उनले विष्णुप्रसाद शर्मा र नीरज तामाङलाई एक स्ट्रोकले पछि पारेका हुन् ।रोयल नेपाल गल्फ क्लबमा सुरु सूर्य नेपाल गल्फ टुर सिजनको प्रतियोगितामा विष्णु र नीरजले ३ अन्डर ६५ सहित दोस्रो स्थानमा ओटगेका छन् । एमेच्योरका नम्बर एक गल्फर सद्भाव आचार्य २ अन्डर ६६ सहित चौथो स्थानमा रहे । इभनपार ६८ को स्कोरमा भेट्रान प्रो दीपक मगर र प्रदीपकुमार लामा पाँचौं स्थान छन् । रमेश अधिकारी र दिनेश प्रजापतिले १ ओभर ६९ को स्कोर निकाले । उनीहरू सातौं स्थान रहे ।२ ओभर ७० को स्कोरमा ६ गल्फर रामे मगर, कृष्णमान राजबाहक, रवि खड्का, वसन्तराज गुरुङ तथा एमेच्योरद्वय ज्ञानबहादुर ढेंगा र राहुल बिके संयुक्त नवौं स्थानमा छन् ।घरेलु क्लबका प्रो जयरामले बोगीरहित स्कोर कार्ड निकाल्ने क्रममा फ्रन्टनाइन र ब्याकनाइन दुवै २ अन्डर ३२ मा सके । उनले चौथो, आठौं, दसौं र १२ औं होलमा बर्डी प्रहार गरे । विष्णुले पहिलो र सातौं होलमा एकएक शट बचाएर फ्रन्टनाइन २अन्डर ३२ मा सके । ११ औं होलको बोगीविरुद्ध १२ र १३ औं होलको दुई बर्डीले ब्याकनाइन १ अन्डर ३३ मा पूरा गरेका थिए ।डिफेन्डिङ च्याम्पियन नीरजले दोस्रो होलमा बोगी प्रहार गरे पनि चौथो र पाँचौं होलको बर्डीले फ्रन्टनाइन १ अन्डर ३३ खेले । यसपछि १० र ११ औं होलमा लगातार दुई बर्डी प्रहार गरेका उनले ब्याकनाइनमा २ अन्डर ३२ को स्कोर बनाए ।एमेच्योर गल्फर सद्भावले सुरुआत राम्रो गर्न सकेनन् । पहिलो र चौथो होलमा बर्डी प्रहार गरे पनि तेस्रो, पाँचौं, छैटौं र नवौं होलमा एकएक शट खेर फाले । फ्रन्टनाइन २ ओभर ३६ मा पूरा गरे । तर ब्याकनाइनमा उत्कृष्ट कमब्याक गरे । १०, ११, १३ र १७ औं होलमा बर्डीको सफलता पाए । उनले ब्याकनाइनमा ४ अन्डर ३० को उत्कृष्ट प्रदर्शन गरे । यो स्कोरमा उनी एमेच्योरतर्फ शीर्षस्थानमा छन् । उनले ज्ञानबहादुर र राहुललाई ४ स्ट्रोकले पछि पारे ।७२ होलको चार दिने प्रतियोगितामा ३३ प्रोफेसनल र १२ एमेच्योर गल्फरको सहभागिता छ । विजेताले १ लाख ५० हजार, दोस्रोले ८५ हजार र तेस्रोले ६८ हजार रुपैयाँ पुरस्कार हात पार्नेछन् ।"
लालीगुराँस फेरि च्याम्पियन,"काठमाडौं (कास) साबिक विजेता लालीगुराँस नेसनल एकेडेमीले तेस्रो मेयर रनिङ सिल्ड खेलकुद प्रतियोगितामा २९ स्वर्ण, ६ रजत र ११ कांस्य पदकसहित टिम च्याम्पियनको उपाधि रक्षा गरेको छ ।तार्केश्वर नगरपालिकाद्वारा आयोजित प्रतियोगितामा हिमरश्मि १३ स्वर्ण, २६ रजत र १४ कांस्यसहित टिममा दोस्रो भयो । पहिलो संस्करणको च्याम्पियन हिमरश्मि गत संस्करणमा पनि उपविजेता भएको थियो । तेस्रो भएको किन्डर गार्डेनले ८ स्वर्ण, ३ रजत र १ कांस्य जित्यो । चौथो स्थानमा रहेको मानसिंह धर्म माविले ५ स्वर्ण, ६ रजत र ३ कांस्य जित्यो । शीर्ष चार स्थानमा रहनेले क्रमशः १ लाख, ६० हजार, ४० हजार र २० हजार रुपैयाँ पुरस्कार प्राप्त गरे । एथलेटिक्समा लालीगुराँस १९ स्वर्ण, ४ रजत र १ कांस्यसाथ टिम च्याम्पियन भयो । करातेमा टिम च्याम्पियन बन्दा लालीगुराँसले ६ स्वर्ण, १ रजत र २ कांस्य जितेको थियो । तेक्वान्दोमा कौशल मावि ३ स्वर्ण, २ रजत र १ कांस्यसहित टिम च्याम्पियन भयो । उसुमा टिम च्याम्पियन बनेको किन्डर गार्डेनले ८ स्वर्ण, ३ रजत र १ कांस्य हात पार्यो । टेबलटेनिसमा हिमरश्मि २ स्वर्ण र १ रजतसाथ टिम च्याम्पियन भयो । ब्याडमिन्टनमा पनि हिमरश्मि १ स्वर्ण र २ रजतसहित च्याम्पियन बन्यो ।सेक्रेड हार्टले छात्रछात्रा दुवैमा फुटबलको उपाधि जित्यो । कबड्डीको छात्रमा सेक्रेड हार्ट र छात्रामा हिमरश्मि विजेता बने । भलिबलको छात्रमा एन्जल्स हार्ट र छात्रामा मानसिंह धर्म माविले उपाधि जिते । जुनियर ब्वाइजमा लालीगुराँस र सिनियर गर्ल्समा हिमरश्मि बास्केटबल उपाधि जित्न सफल भए ।"
एन्फा महिला सुपर लिग पुसमा,"काठमाडौं (कास) अखिल नेपाल फुटबल संघ (एन्फा) ले राष्ट्रिय महिला लिगको दोस्रो चरण (सुपर लिग) पुस १८ देखि माघ १६ सम्म गर्ने भएको छ । एन्फा र राष्ट्रिय महिला लिगका शीर्ष ५ क्लबबीच मंगलबार बसेको संयुक्त बैठकले दोस्रो चरणको मिति तय गरेको हो । पहिलो चरणमा तीन विभागीय टोली एपीएफ, त्रिभुवन आर्मी क्लब र नेपाल पुलिस क्लबसहित वालिङ नगरपालिका र कोशी प्रदेशले सुपर लिगमा स्थान बनाएका थिए । तर, कोशीले नाम फिर्ता लिएका कारण छैटौंमा रहेको वाग्मती युवा क्लबले दोस्रो चरणमा प्रतिस्पर्धा गर्ने एन्फाले जनाएको छ । विभागीय टिम, वालिङ र वाग्मतीका प्रतिनिधि बैठकमा सहभागी थिए । खेलहरू सातदोबाटोस्थित एन्फा कम्प्लेक्स मैदान र केही खेल दशरथ रंगशालामा खेलाइने छ ।"
छोटकरी,"चार पौडीवाज विश्व एक्वाटिक्समाकाठमाडौं (कास) नेपालका चार पौडीवाजले हंगेरीको बुढापेस्टमा हुने विश्व एक्वाटिक्स पौडी च्याम्पियनसिपमा भाग लिने भएका छन् । डिसेम्बर १० देखि १६ सम्म हुने प्रतियोगिताको पुरुषमा अजलकाजी ताम्राकार र अथर्व सिंह तथा महिलामा अनुसिया तण्डुकार र डुवाना लामाले प्रतिस्पर्धा गर्नेछन् । नेपाल पौडी संघका सचिव गंगालाल गोलेका अनुसार डुवाना हंगेरी पुगिसकेकी छन् । टोली प्रमुखमा दिलीप वैद्य, प्रशिक्षकमा रत्नलाल महर्जन र अफिसियलमा जगतमान श्रेष्ठ र जयप्रकाश भट्टराई छन् । टोलीलाई राष्ट्रिय खेलकुद परिषद्का सदस्यसचिव टंकलाल घिसिङले मंगलबार बिदाइ गरे ।फेका कप फुटबल हुनेकाठमाडौं (कास) संस्थागत विद्यालयहरूको संस्था (फेका) को आयोजनामा १७ औं फेका कप अन्तरविद्यालय छात्र फुटबल प्रतियोगिता शुक्रबार सुरु हुनेछ । प्रतियोगितामा २५ टिमको सहभागिता रहने प्रतियोगिता संयोजक राजु दाहालले जनाए । प्रतियोगितामा शीर्ष ४ स्थानमा रहने टिमले क्रमशः ३० हजार, २० हजार, १० हजार र ५ हजार रुपैयाँ पुरस्कार प्राप्त गर्नेछन् । विधागत उत्कृष्टलाई पनि पुरस्कृत गरिनेछ । पुस ६ सम्म चल्ने प्रतियोगिता मूलपानी मैदानमा हुनेछ । गेटवे एकेडेमी साबिक विजेता हो ।जनप्रेमीको जितकाठमाडौं (कास) जनप्रेमी, युनिक नेपाल र एभरेस्टले मातृभूमि अन्तरविद्यालय बास्केटबल प्रतियोगिताको जुनियर ब्वाइजमा जित पाएका छन् । आयोजक मातृभूमि स्कुलको कोर्टमा जनप्रेमीले अक्षरिकालाई २६२१, युनिक नेपालले बौद्धलाई ३०१७ र एभरेस्टले ओम ज्ञानमन्दिरलाई १०८ स्कोरले हराए । जनप्रेमीका रोशन विष्टले १३, युनिकका सम्बन्ध भण्डारी र रोशन खड्काले १०१० र एभरेस्टका क्रिस्टल गइडाले ३ स्कोर जोडे । सिनियर ब्वाइजमा अक्षरिकाले जेम्सलाई ४७३० र बौद्धले मातृभूमि रातोलाई ४५३६ ले हराए । गर्ल्समा चाणक्यले निष्ट सी लाई १६३, मातृभूमि नीलोले निष्ट बी लाई २८१४ र एसएसएसभीएमले मातृभूमि रातोलाई १५१० ले हराए । विनिशा दाहालले ८, श्रृति कुटुले १५ र नम्रता पौडेलले ८ स्कोर जोड्दै आआफ्नो टिमलाई जित दिलाउन भूमिका खेले ।"

शीर्षक,विवरण
लामिछानेको सांसद पद निलम्बन पार्टी नेतृत्व पनि कार्यवाहकलाई,"सांसदको निलम्बन संसद्को विषयवस्तु भएकाले प्रतिनिधिसभा नियमावलीअनुसार कदम चाल्नुपर्ने धारणा रास्वपा सांसदले सभामुखसमक्ष राखेका थिए । अदालतले पुर्पक्षका लागि थुनामा पठाए मात्र सांसद निलम्बन हुने प्रतिनिधिसभा नियमावलीको व्यवस्थाअनुसार मात्र सूचना टाँस्नुपर्ने रास्वपाको माग थियो । सभामुख घिमिरेले साँझ लामिछाने निलम्बन भएको सूचना टाँस्न महासचिवलाई निर्देशन दिएका थिए । सभामुखले सूचना टाँस्न लगाउनुपहिल्यै रास्वपा सचिवालयको आकस्मिक भर्चॅअल बैठक बसेको थियो । उक्त बैठकले सभापतिका सम्बन्धमा चलिरहेको अनुसन्धान, कानुनी प्रक्रियालाई साथ दिने निर्णय गरेको छ । पार्टी सभापति रवि लामिछानेविरुद्ध विभिन्न अभियोग लगाई सरकारले जिल्ला अदालत कास्कीमा दर्ता गरेको मुद्दाका विषयमा संक्षिप्त ब्रिफिङ गरियो, उक्त सम्बन्धमा सम्मानित अदालतको न्यायिक प्रक्रियालाई पूर्ण रूपमा सघाएर जाने निर्णय गरियो, यस मुद्दामा सम्मानित न्यायालयबाट न्याय पाउनेमा रास्वपा पूर्ण विश्वास राख्छ, बैठकपछि जारी विज्ञप्तिमा भनिएको छ ।रास्वपाले लामिछानेकै प्रस्तावअनुसार उपसभापति डीपी अर्याललाई कार्यवाहक सभापतिको जिम्मेवारी दिने निर्णय गरेको छ । पार्टी सभापतिद्वारा उपसभापति डोलप्रसाद अर्याललाई कार्यवाहक सभापति तोकिएको व्यहोरा पार्टी सचिवालयलाई जानकारी गराइयो र यस सम्बन्धमा सम्बन्धित सबैमा जानकारी गराउने निर्णय गरियो, रास्वपाले विज्ञप्तिमा भनेको छ, सभापतिले उहाँलाई कार्यवाहक सभापति तोकिएको व्यहोराको पत्र जिल्ला अदालत कास्कीको रोहवरमा कार्यवाहक महामन्त्रीमार्फत केन्द्रीय समितिलाई जानकारी गराइएको छ । पार्टी केन्द्रीय समिति बैठक यथाशीघ्र राख्ने निर्णय पनि रास्वपाले गरेको छ । कास्की जिल्ला अदालतले लामिछानेसँग बयानको तयारी गरेको छ । सोमबार कास्की अदालतमा नेपाल प्रहरीका पूर्वडीआईजी एवं गोर्खा मिडिया नेटवर्कका पूर्वसञ्चालक छविलाल जोशीको बयान सुरु भएको छ ।उनले ग्यालेक्सी टीभी सञ्चालन गर्ने सन्दर्भमा गोर्खा मिडिया नेटवर्कमा आफूभन्दा अघि रवि लामिछाने जोडिएको बयान दिएका छन् । लामिछानेले प्रहरीसँगको (मौकाको) बयानका क्रममा आफू सेयरधनीका रूपमा नभई प्रबन्ध निर्देशकका रूपमा गोर्खा मिडिया नेटवर्कमा जोडिएको बताएका थिए । जोशीले सोमबार अदालतमा लामिछानेलाई सुरुमै सञ्चालक बनाउन खोजिए पनि उनी कालीकोटको रास्कोटमा अस्पताल निर्माणमा व्यस्त भएकाले उनकै सल्लाहमा कम्पनी दर्ता गरेको बयान दिएका छन् ।न्यायाधीश नीतिज राईले सरकारी वकिल कार्यालयले लगाएको आरोप, सजाय र जरिवानाको मागदाबीका सम्बन्धमा जोशीको भनाइबारे सोधेका थिए । न्यायाधीशले सोधेका १५ प्रश्नको जवाफ दिने क्रममा छविले आफ्नो घरमा भेटिएको भनिएको सफ्टवेयरको हार्डडिस्क बारे पहिला कुनै जानकारी नभएको बताएका छन् । उनले संसदीय छानबिन विशेष समिति, सरकारी वकिल र प्रहरीका अनुसन्धान अधिकारीलाई दिएकै बयान दोहोर्याएका छन् । जोशीको बयान मंगलबार पनि जारी रहने कास्की जिल्ला अदालतका स्रेस्तेदार राजन खनालले बताए । सामान्यतया कसुरमा बढी भूमिका भएका प्रतिवादीबाट बयान सुरु गरिन्छ, उनले भने, मंगलबार जोशीको सकेर रवि लामिछानेको बयान सुरु गर्छौं । बिहीबारसम्म बयान सकेर छिटोमा शुक्रबारदेखि थुनछेकको बहस सुरु गर्ने तयारी छ । रवि लामिछानेसहित ४४ जनाविरुद्ध आइतबार दर्ता भएको मुद्दामा जोशीलाई सहकारी ऐन, २०७४ अन्तर्गत दफा १२४ का उपदफा (१) को खण्ड (घ) (६) बमोजिम ८ वर्षदेखि १० वर्ष कैद र खण्ड (घ) बमोजिम बिगोबराबरको जरिवाना माग गरिएको छ । सहकारी ठगीमा ५ करोड २६ लाख ६५ हजार रुपैयाँ बिगो अभियोगपत्रमा मागिएको छ । संगठित अपराध (निवारण) ऐन, २०७० अन्तर्गत सजायको ५० प्रतिशत थप गर्दा १५ वर्षसम्म कैद माग गरिएको छ । सम्पत्ति शुद्धीकरणतर्फ ७४ करोड ३४ लाख ७१ हजार ५५ रुपैयाँ बिगो तोकिएको छ । सम्पत्ति शुद्धीकरण निवारण ऐन, २०६४ को दफा ३० को उपदफा (१) बमोजिम बिगोको दोब्बर जरिवाना र कसुरको गाम्भीर्य हेरि दुई वर्षदेखि १५ वर्षसम्म कैद सजाय गर्न र दफा ३४ को उपदफा (१) र (२) बमोजिम सम्पत्ति जफत गर्नसमेत माग गरिएको छ । उनीसँगै श्रीमती पद्मा र छोरा रोचकको नाममा रहेका सम्पत्ति जफत गर्नुपर्ने माग सरकारी वकिल कार्यालयको छ ।"
कहाँ कसरी खर्च भइरहेको छ सार्वजनिक ऋण ?,"हरेक पटक सार्वजनिक ऋणसँग सम्बन्धित तथ्यांक सार्वजनिक हुँदा केही विषय सँगसँगै चर्चामा आउँछन् । जस्तो कि, हामी ऋणको जालोमा फसिरहेका त छैनौं ? हामीले लिइरहेको बाह्य तथा आन्तरिक ऋणको सदुपयोग भइरहेको छ त ? ऋणबाट अपेक्षाकृत प्रतिफल प्राप्त भइरहेको छ त ? ऋण लिने सवालमा हामीले कति रणनीतिक र कति दीर्घकालीन सोच राखिरहेका छौं ? तर त्यस्तो चर्चा गम्भीर बहसतर्फ उन्मुख गराएको भने पाइँदैन । सतही चर्चा गरेरै यस्तो विषय ओझेल पर्ने गरेको छ । र, नयाँ तथ्यांक सार्वजनिक भएपछि उस्तै चर्चाको पुनरावृत्ति हुने गरेको छ । मंसिर मसान्तसम्म नेपालको सार्वजनिक ऋण २४ खर्ब ९२ अर्ब ४१ करोड रुपैयाँ पुगिसकेको परिप्रेक्ष्यमा यसका बारे गम्भीर बहस गरिन आवश्यक छ । विशेषतः सरकार सञ्चालक तथा नीति निर्माताहरू यसप्रति संवेदनशील बन्नुपर्छ ।कात्तिकसम्मको तथ्यांकअनुसार सार्वजनिक ऋण २५ खर्ब १८ अर्ब ५ करोड पुगेको थियो । सरकारले तिर्न बाँकी सार्वजनिक ऋणले त्यतिबेला नयाँ उचाइ प्राप्त गरेको थियो । तर विनिमय दरमा भएको घटबढको प्रभावले मंसिर मसान्तसम्ममा २५ अर्ब ६४ करोड ऋण दायित्व घट्न गएको छ । मंसिर मसान्तसम्मको सार्वजनिक ऋण कुल गार्हस्थ्य उत्पादन (जीडीपी) को ४३६९ प्रतिशत हुन आउँछ । अंक मात्रै हेर्ने हो भने यतिको ऋण ठूलो भार होइन । तर ऋण, ब्याजदर र सर्तका साथसाथै त्यस्तो ऋण केका लागि लिइएको छ वा लिने गरिएको छ भन्नेचाहिँ ख्याल पुर्याउनुपर्छ ।राजनीतिक व्यक्तिहरू वा अन्य कतिपयले लोकप्रियताका लागि ऋण नलिने भनेर धारणा सार्वजनिक गरिदिन सक्छन् । तर यतिबेला ऋण लिनु नेपालको बाध्यता हो भन्ने कुरा भुल्न हुँदैन । सरकार स्वयंले करिब पाँच खर्बको घाटा बजेट ल्याउने गरेको छ । त्यति रकम पूर्तिका लागि सार्वजनिक ऋण लिनुको विकल्प छैन । यस वर्ष सरकारले ५ खर्ब ४७ अर्ब रुपैयाँ सार्वजनिक ऋण उठाउने लक्ष्य तय गरेको छ । यो हाम्रो यथार्थ हो । कोसँग, कुन दरमा, कस्तो आयोजनाका लागि ऋण लिने भन्ने विषयमा चाहिँ छलफल गरिनुपर्छ । अर्कोतिर, हाम्रो राजस्व संकलनले चालु खर्च नै धान्न नसक्ने अवस्थामा पुगेको बेलामा पुँजीगत खर्चका लागि त ऋण लिनुपर्ने बाध्यता नै छ । अब त ऋण लिएर ऋण तिर्नुपर्ने अवस्था पनि सिर्जना हुँदै गएको छ । यो स्थितिको सिर्जना हुनुको कारण स्पष्ट नै छ, विगतमा हामीले जुन अपेक्षासहित जस्ता आयोजनाका लागि ऋण लिएका थियौं, तिनीहरूले अपेक्षाकृत प्रतिफल दिएनन् । हाम्रो आर्थिक गतिविधि र क्षमता बढाउन उल्लेख्य भूमिका निर्वाह गर्न सकेनन् । हाम्रो चालु खर्च बढ्दै गएको तर न्यूनीकरणका उपाय नअपनाइएको प्रस्ट छ ।साथसाथै, सार्वजनिक ऋणको विश्वव्यापी मान्यताले पनि हामीलाई ऋणप्रति नकारात्मक हुन दिँदैन । भूकम्प तथा कोभिड जस्ता विशेष परिस्थितिमा लिइने ऋण स्वाभाविक बन्छ । अर्कोतर, जुन कुनै देशले आफ्नो हैसियतले नभ्याउने ठूलाठूला आयोजनाका लागि ऋण लिने गरेका छन् । खासगरी विमानस्थल, सडक, फास्ट ट्र्याक जस्ता ठूला आयोजनाका लागि ऋण लिने गरिन्छ । यस्तो आयोजनाको चयन र ऋणको खोजीको विषय भने संवेदनशील बन्नुपर्छ । ऋण लिएर त्यस्तो आयोजनाका लागि खर्च गर्दा त्यसले हाम्रो विकासको आकांक्षा, रोजगारीको बढोत्तरी, आर्थिक गतिविधि, आर्थिक प्रतिफलमा सकारात्मक ढंगले गुणात्मक प्रभाव पार्छ कि पार्दैन भन्ने बलियो मतैक्यमा पुगिएको हुनुपर्छ । नत्र हचुवामा शासक वा नीति निर्माताले ऋण लिएर त्यस्तो आयोजनाको निर्माण कार्य अघि बढाउने तर वर्षौंसम्म निर्माण कार्य नसकिने वा निर्माणपछि पनि प्रयोग नहुने स्थिति बन्न सक्छ । पछिल्लो पटक निर्माण गरिएको पोखरा विमानस्थल त्यस्तै उदाहरण भएको छ । चिनियाँ ऋण सहयोगमा निर्माण भएको यो विमानस्थलमा अन्तर्राष्ट्रिय उडान हुन सकेको छैन । जसले गर्दा यसको औचित्य नै स्थापित हुन सकेको छैन । तर ऋणको भार भने नेपालले बहन गर्नुपरिरहेको छ ।सार्वजनिक ऋणको कुनै उच्चतम बिन्दु हुँदैन । कतिसम्म लिन पाइने भन्ने पनि हुँदैन । विकसित देशले आफ्नो जीडीपीको तुलनामा माथिल्लो बिन्दुसम्मै ऋण लिने गरेका पनि पाइन्छन् । सम्बन्धित देशको आर्थिक गतिविधि, बनोट, क्षमता, ऋणको सदुपयोग गरेर प्रतिफल प्राप्त गर्ने आत्मविश्वासलगायतले त्यस्तो ऋणलाई स्वाभाविक लगानी र आम्दानीको चक्रमा परिणत गरिदिन्छन् । नेपालले भने आजसम्म त्यस्तो हैसियत प्राप्त गरिसकेको छैन । तर सार्वजनिक ऋण भने बढिरहेकै छ । अहिलेसम्मको सार्वजनिक ऋणको अनुपात धान्नै नसकिने ढंगले बढी त होइन । तर, प्रतिफल नदिने आयोजनामा ऋण लिने र ऋणको आकार बढाउँदै जाने हो भने भविष्यमा अत्यावश्यक पर्दा पनि ऋण लिन सक्ने दायरा खुम्चिँदै जान सक्छ । त्यसप्रति भने अहिल्यै सचेत हुनुपर्छ । खासगरी हामीले ऋण लिएर बनाउन लागिएको आयोजनाका बारेमा संवेदनशील बन्नुपर्छ । त्यस्तो आयोजनाले हाम्रो अर्थतन्त्र र विकासको सम्भावनालाई गति दिने सम्भावनाका आधारमा ऋण लिन तयार हुनुपर्छ । निष्कर्षमा, ऋण लिनु समस्या होइन । तर कुन प्रयोजनका लागि ऋण लिइरहेका छौं भन्नेचाहिँ बहस र निगरानीको विषय हो ।"
बाजुराले भोग्नुपरेको कटु यथार्थ,जिम ओरिली
आमसञ्चारको पिरलो,"कान्तिपुरमा सोमबार प्रकाशित लेख आमसञ्चारबिनाको लोकतन्त्रको भविष्य मार्फत अच्युत वाग्लेले सोसल मिडियाले चलिआएका आमसञ्चार माध्यमलाई धरापमा पारिरहेको र यसले लोकतन्त्रको भविष्य संकटमा पर्न जाने चिन्ता व्यक्त गरेका छन् । झट्ट हेर्दा यो चिन्ता अस्वाभाविक होइन तर यसमा चिन्ता मात्र गरिरहनुको कुनै तुक छैन । किनकि सोसल मिडिया २१ औं शताब्दीको अकल्पनीय प्राविधिक विकासको प्रतिफल हो । यसले ल्याएका सकारात्मक, नकारात्मक दुवै प्रभावलाई समाजले स्वीकार नगरी सुखै छैन । त्यसैले प्रविधि समस्या होइन, मुख्य समस्या प्रवृत्तिको हो । आज आमसञ्चार मात्र होइन डिजिटल प्रविधिले अरू धेरै परम्परागत पेसा, व्यवसाय प्रभावित भएका छन् । पुस्तौंदेखि चल्दै आएका फोटो स्टुडियो अहिले कता पुगे ? मोबाइल फोनको प्रचलन आएपछि घरघरमा रहेका ल्यान्डलाइन फोन अहिले कुन अवस्थामा छ, सबैलाई थाहै छ । जहाँसम्म छापा माध्यम बन्द भएको प्रश्न छ, नेपालमा पञ्चायतकालभरि संघर्ष गरेर चलिरहेका पत्रपत्रिका बहुदल आएपछि किन मासिए ? बहुदलीय प्रजातान्त्रिक व्यवस्था पुनःस्थापनाकै लागि राज्यसत्तासँग पौंठेजोरी खेल्दै प्रकाशित भइरहेका पत्रिका त्यो मिसन पूरा भएपछि झन् फस्टाउनुपर्नेमा बन्द हुनु एउटा ट्राजेडी थिएन र ? के त्यसप्रति नयाँ सत्ताधारीले कहिल्यै चासो दिए ? आज सोसल मिडियाले पहिलेका मिडियालाई विस्थापित गर्दै छन् भने सोसल मिडियालाई पनि विस्थापित गर्ने अर्को मिडिया पक्कै आउनेछ र आउने क्रममा छ । नयाँले पुरानालाई विस्थापित गर्नु प्राकृतिक नियम नै हो । लोकतन्त्रको कुरा गर्ने हो भने लोकतन्त्रको भविष्यबारे भन्दा यसको वर्तमानबारे चिन्ता गर्नु अति जरुरी छ । के अहिले लोकतन्त्रका नाममा नेपालमा र अन्यत्रसमेत जे जे भइरहेका छन्, त्यो नै वास्तविक लोकतन्त्र हो त ? यस्तो कथित लोकतन्त्रलाई आमसञ्चारले जोगाउन सकेन भने कुनै दुःख मान्नु आवश्यक छैन । श्रीरामसिंह बस्नेत, वनस्थली, काठमाडौं"
एमालेले प्रतिवाद गर्ने कि सच्चिने ?,"गोपाल देवकोटा, जोरपाटी, काठमाडौं"
सम्हालिँदै भारतको 'छिमेक पहिला नीति,"भारतबाट आधा शताब्दीदेखि प्रकाशित विश्लेषणात्मक साप्ताहिक म्यागजिन इन्डिया टुडे ले अगस्ट १९, २०२४ को अंकमा सनसनीपूर्ण कभर स्टोरी छाप्यो सर्कल अफ फायरः ह्वाइ इन्डिया सुड वरी । चीन, पाकिस्तान, श्रीलंका, म्यान्मार, नेपाल, माल्दिभ्स र बंगलादेशका सरकार प्रमुखहरूको तस्बिरको घेरामा भारतीय प्रधानमन्त्री नरेन्द्र मोदीको ठूलो तस्बिर राखेर भारतको चुनौतीपूर्ण छिमेक सम्बन्धका उतारचढावका बारेमा १२ पृष्ठ लामो विश्लेषण छ । त्यसमा मुख्यतः सन् २०१४ मा भारतीय जनता पार्टीका नेता नरेन्द्र मोदी सरकारमा आएपछि नेभरहुड फर्स्ट अर्थात् छिमेक पहिला नीति अवलम्बन गरिरहेको भारतले क्रमशः आफ्ना छिमेकीहरू गुमाउँदै गएको र छिमेकमा प्रतिकूलता थपिँदै गएको निष्कर्ष छ । यी सात मुलुकलाई भारतका लागि आगोको घेरा का रूपमा चित्रित गर्दै छिमेकीसँग सम्बन्ध सुधारमा भारतले ध्यानकेन्द्रित गर्नुपर्ने तर्कहरू अघि सारिएको छ ।पछिल्ला दिनमा दक्षिण एसियामा देखा परेको केही बिलकुल अनपेक्षित घटनाक्रमहरूले भारतलाई आफ्नो छिमेक नीतिमा पुनर्विचार गर्नुपर्ने ठाउँमा पुर्याएको छ । सम्भवतः त्यही कारणले भारतले केही नयाँ कदम चालेका संकेतहरू देखा परिरहेका छन् । विश्व शक्ति हुने महत्त्वाकांक्षा बोकेर अन्तर्राष्ट्रिय क्षेत्रमा पृथक र नयाँ भूमिकाको खोजी गरिरहेको भारतका लागि छिमेक सम्बन्ध सहज नहुनु सबभन्दा ठूलो प्रतिकूलताका रूपमा देखा परेको छ । भारतसंरक्षित भुटानबाहेकका छिमेकीहरूसँगको सम्बन्धका उतारचढावहरू प्रतिकूल हुँदै जानु भारतका लागि स्वाभाविक रूपमा सुखद होइनन् । करिब एकै समयमा माल्दिभ्स, बंगलादेश, श्रीलंका र नेपालमा विकास भएका राजनीतिक घटनाक्रमहरूलाई हेरेर भारतले प्रतिकूल हुन नदिन प्रयास थालेको देखिन्छ । चीन र पाकिस्तानको विषय नै अलग भइहाल्यो, दक्षिण एसियाका परम्परागत मित्रहरूसँग बढ्दै गएको दूरीलाई भारतले कुनै न कुनै रूपमा सम्बोधन नगरेर अघि बढ्न मुस्किल छ ।माल्दिभ्स र भारतको कुनै हिसाबमा पनि तुलना हुन्न । माल्दिभ्स पाँच लाख जनसंख्या भएको टापुहरूको सानो मुलुक हो । तर, अचम्म लाग्दो दृश्य के देखिन्छ भने त्यही सानो छिमेकीसँग पनि १ अर्ब ४० करोड जनसंख्या भएको भारतले कहिलेकाहीं भयंकर मिहिनेत गरेर प्रतिस्पर्धा गर्न बाँकी राख्दैन । २०२३ नोभेम्बरमा मोहम्मद मुइजु माल्दिभ्सको राष्ट्रपति निर्वाचित भएपछि त्यहाँको मेरुदण्डका रूपमा रहेको पर्यटन क्षेत्र सुकाउन भारतीय प्रधानमन्त्री नरेन्द्र मोदीले लक्षद्वीप पुगेर आफ्ना नागरिकलाई भ्रमणको विकल्प सुझाउन गरेको प्रचार स्मरणीय छ । भारतले माल्दिभ्सलाई दिएका उद्धार हेलिकोप्टर र एक जहाजको मर्मत र सञ्चालनका लागि भन्दै ८० जना सैनिकलाई त्यहीँ राखेको थियो । तिनलाई भारत फर्काउने घोषणासहित इन्डिया आउट नाराका साथ मुइजु राष्ट्रपति निर्वाचित भएपछि माल्दिभ्ससँग भारतको सम्बन्ध निकै चिसो भएको थियो । अझ उनले निर्वाचित भएपछि आठ महिनाअघि चीन भ्रमण गरेपछि त चीनपरस्त को सार्वजनिक ट्याग प्रमाणित भएझैं चित्रित गरिएको थियो । माल्दिभ्सका अरू दललाई उचालेर राष्ट्रपति मुइजुलाई बीचैमा विस्थापित गर्ने प्रयास पनि विफल भएर संसद्को चुनावमा उनकै पार्टीले बहुमत ल्याएपछि (अक्टोबर ६१०, २०२४) उनलाई भारतमा राजकीय भ्रमणमा आमन्त्रण मात्र गरिएन, आर्थिक संकट समाधान गर्ने गरी प्याकेज नै घोषणा गरिएको छ । भारत माल्दिभ्सको सबभन्दा नजिकको छिमेकी भएको स्मरण गराउँदै पुराना कुरा बिर्साउन प्रयास गरिएको छ । श्रीलंकामा हालै सम्पन्न राष्ट्रपतीय निर्वाचनको परिणाम भारतले अपेक्षा गरेअनुरूप आएन । आरागालया नाम दिइएको आमविद्रोहमार्फत २०२२ मा राजापाक्षे परिवार लखेटिएपछि संकटमा नेतृत्व सम्हालेका ७५ वर्षीय रनिल विक्रमसिंगेले राष्ट्रपतीय चुनाव जित्न सक्दैनन् भन्ने लागेर पूर्वराष्ट्रपति रणसिंघे प्रेमदासाका छोरा साजिथ प्रेमदासालाई भारतले रुचाएकोसघाएको तथ्य लुकेन । तर, निर्वाचन जिते बेलाबेलामा भारतीय विस्तारवाद का विरुद्ध चर्को आवाज उठाउने कम्युनिस्ट पार्टी जनता विमुक्थी पेरामुना (जेभीपी) का नेता कमरेड अनुरा कुमारा देशानायकेले । यसै पनि चीनसँग नजिक भएको भनेर प्रचार भइरहेको श्रीलंकामा दुईदुई पटक (१९७१ र १९८७८९) असफल सशस्त्र संघर्ष गरेर आएको र विजय र्यालीमा मार्क्सलेनिनका विशाल तस्बिर अग्रभागमा राखेर प्रदर्शन गर्ने जेभीपीका नेताले नेतृत्व सम्हालेपछि भारतका लागि थप चुनौती खडा भएको छ । चरम आर्थिक संकटले निम्त्याएको राजनीतिक अवसरका बीचमा अनपेक्षित रूपमा उदाएका नेता अनुराले संकटमोचनलाई नै केन्द्रमा राखेर व्यवहारवादी नीति अपनाउनेछन् भन्ने अपेक्षासहित भारतश्रीलंका सम्बन्धलाई थप प्रतिकूलतामा जान नदिन भारतीय विदेशमन्त्री एस जयशंकरले उनले सत्ता सम्हालेको ११ दिनमै (४ अक्टोबर, २०२४) कोलम्बो भ्रमण गर्नु र राष्ट्रपति देशानायकेको पहिलो विदेश भ्रमणका रूपमा भारत भ्रमण (१५१७ डिसेम्बर, २०२४) मा राजकीय स्वागत गर्नु भारतद्वारा नयाँ भूमिकाको खोजी हो ।भारत सबभन्दा ठूलो समस्यामा बंगलादेशमा फसेको छ । भारतले १५ वर्षदेखि समर्थन गर्दै र लाभ लिँदै आएको शेख हसिनाको सरकार विशाल जनप्रदर्शनका कारण ५ अगस्ट, २०२४ मा अपदस्थ मात्र भएन, उनी स्वयम् अनिच्छित पाहुनाका रूपमा दिल्लीमै आउन बाध्य भइन् । यसबाट भारत दोहोरो मारमा परेको छ । एकातिर हसिनालाई शरण दिन अरू कुनै राष्ट्र तयार छैनन् र उनलाई अनिश्चितकालसम्म पाहुनाका रूपमा राख्नुपर्ने बाध्यता छ भने अर्कातिर उनलाई ज्यान जोखिममा पारी भगाइएपछि सेना, आफूसँग कडा रबैया राख्ने विपक्षी दल र गैरराजनीतिक नागरिक सम्मिलित मोहम्मद युनुस नेतृत्वको अन्तरिम सरकारसँग सम्बन्ध सुचारु गर्नुपरेको छ । प्राध्यापक युनुसको शपथग्रहणदेखि नै ढाकास्थित आफ्ना अनुभवी उच्चायुक्त सन्तोष झालाई निरन्तर परिचालन गरे पनि भारतले बंगलादेशमा अहिलेसम्म दह्रो गरी खुट्टा टेक्ने ठाउँ पाएको छैन, बरु विवादहरू बढिरहेका छन् । हसिनाको अलोकप्रियता, विपक्षीमाथि चरम दमन, नागरिकको आवाजप्रतिको बेवास्ता, परिवारवादको दलदल जस्ता कारणले जनआक्रोशको सिकार भएर ४५ मिनेटको समयसीमाभित्र जहाज चढेर देशबाट भाग्नुपरेको स्थितिलाई अर्कैतिर मोड्नका लागि दिल्लीस्थित विज्ञ र सञ्चारमाध्यमहरूले त्यसका पछाडि पाकिस्तान र अमेरिकाको हात रहेको भाष्य खडा गरिदिएपछि त्यसलाई चिर्न भारतलाई हम्मेहम्मे परिरहेको छ । सन् १९७१ मा आफैंले निर्णायक लडाइँ लडेर जन्माएको र आफूसँग सुमधुर सम्बन्ध रहेको बंगलादेशमा के हुँदै छ भन्ने सामान्य आकलन पनि गर्न नसकेर हसिनाप्रति एकल रूपमा गरिएको भरोसा र प्रेमले भारतलाई अक्करमा पारेको छ । छिमेकमा ससाना मामिलामा पनि चासो राख्ने र हात हाल्ने भनेर आलोचित भारतीय संस्थाहरूले हसिनाका विरुद्धमा त्यत्रो जनमत प्रकट हुँदै छ भन्ने सामान्य पूर्वसूचना पनि राख्न नसक्नुले उनीहरूको विश्लेषण क्षमतामाथि नै प्रश्न उठिरहेका बेला त्यसलाई सोझ्याउनु र सहज बनाउन उसका लागि फलामको च्युरा भइरहेको छ । भारतपाकिस्तान सम्बन्धका बारेमा त चर्चा गरी साध्यै भएन । सन् १९४७ मा बेलायती उपनिवेश अन्त्य हुँदा यी दुई देशको जन्म नै झगडा गर्नका लागि गराइएको हो । अंग्रेजले छाडेर जाँदा यस क्षेत्रका मानिसले राज्य सम्हाल्न सक्दैनन् भन्ने सन्देश जाओस् र फेरि भूमिको निर्वाह गर्न पाइयोस् भनेर धर्मका आधारमा भारत र पाकिस्तान बनाएपछि सुरु भएको लडाइँ कहिले सकिन्छ, कसैलाई थाहा छैन । दुवै देशका सबै पार्टीहरूको मुख्य मुद्दा नै अर्को देश बनिरहेको सन्दर्भमा कोभन्दा को बढी राष्ट्रवादी देखिने भन्ने अन्त्यहीन प्रतिस्पर्धामा फसेको दुई आणविक राष्ट्रबीचको कटु सम्बन्ध यस क्षेत्रमा मात्र सीमित छैन, विश्वमै जगजाहेर छ । बीचबीचमा सामान्यीकरण जस्तो हुने गरेको सम्बन्धमा पछिल्ला दिनमा देखा परेको थप शत्रुता कम गर्न सांघाई कोअपरेसन अर्गनाइजेसन (एससीओ) को बैठकमा भारतीय विदेशमन्त्री जयशंकरको इस्लामाबाद भ्रमणले ठोस योगदान नगरे पनि १० वर्षदेखि जमेको पोखरीमा सानो ढुंगाको मात्रै भए पनि काम गरेमा पनि उपलब्धि मान्नुपर्ने हुन्छ ।भारतका लागि पछिल्ला दिनमा मुख्य चिन्ताको विषय उसको विशाल छिमेकी चीनसँगको जटिल सम्बन्ध बनेको छ । सन् १९६२ को युद्धपछि पहिलो पटक २०२० मा ठूलो मानवीय क्षति (२० भारतीय र ४ चिनियाँ सैनिकको मृत्युको आधिकारिक दाबी) हुने गरी सीमावर्ती क्षेत्रमा घटना भएपछि औपचारिकतामा सीमित भएको यी दुई देशबीचको सम्बन्धले बिस्तारै लय समात्दै छ । सन् १९६२ को युद्धपछि दुई देशका राजधानीबाट आआफ्ना राजदूतहरू नै फिर्ता बोलाएर १६ वर्षसम्म राजदूत नै नपठाउने तहमा यस पटक नझरे पनि विश्वको पहिलो र दोस्रो जनसंख्या भएका मुलुकबीच चार वर्षदेखि हवाई तथा जमिन दुवै यातायात सेवा बन्द छन् । सीमित कूटनीतिक क्रियाकलापबाहेक दुवै पक्षले सैनिक कमान्डर तहका वार्ताका चरण गनेर समय बिताइरहेकामा हालैका दिनमा त्यसमा केही प्रगति देखिएको छ ।रुसमा आयोजित ब्रिक्स समिटमा चिनियाँ राष्ट्रपति सी चिनफिङ र भारतीय प्रधानमन्त्री मोदीबीच भेट हुने भएपछि हतारहतारमा सहजीकरणमा पुगेको सम्बन्ध त्यसयता विदेशमन्त्री तहमा र हालै बेइजिङमा विदेशमन्त्रीराष्ट्रिय सुरक्षा सल्लाहकार तहमा भएका वार्ताहरूबाट थप सहजतातिर सोझिएको छ । छिट्टै विश्वको पहिलो शक्ति बन्ने महत्त्वाकांक्षाका साथ अघि बढिरहेको चीनबाट सिर्जना भएका चुनौतीहरूको सामना भारतका लागि कठिन छ । राजनीतिक तथा सैन्य क्षेत्रमा देखा परिरहेका जटिलताका बाबजुद भारत र चीनबीच जारी रहेको व्यापार र त्यसको निरन्तर उकालो लाग्दो रेखाले चाहिँ यी दुवै राष्ट्रबीचको सम्बन्धको भविष्य संकेत गर्दछ ।नेपालमा हालै भएको सत्ता परिवर्तनलाई समेत भारतले नरुचाएको चर्चा राजनीतिककूटनीतिक वृत्तमा हुने गर्दछ । मुलुकका दुई ठूला पार्टी मिल्दा उपलब्ध हुने राजनीतिक स्थिरता र तुलनात्मक रूपमा उत्पन्न हुने राष्ट्रिय आत्मबलका कारण चलखेलको व्यापार कम हुन्छ भनेर चिन्ता गर्नेहरूले जेसुकै प्रक्षेपण गरे पनि भारतले नेपालसँगको सम्बन्धलाई चाहेर पनि टाढा धकेल्न र बेवास्ता गर्न सक्दैन ।सन् २०१५ मा नेपालले आफ्नो संविधान आफैं जारी गर्दा लगाएको नाकाबन्दीको नपुरिने घाउका बीचमा भारतले नेपालसँगको थप व्यवहार सतर्कता र बुद्धिमतापूर्वक गर्नुबाहेक अर्को विकल्प छैन । अनेक हल्ला र प्रचारबाजीका बीचमा प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीका बीचमा न्युयोर्कमा भएको सौहार्दपूर्ण भेटवार्ता र त्यसअघि परराष्ट्रमन्त्री डा आरजु राणालाई दिल्लीमा प्राप्त स्नेहपूर्ण आतिथ्यबाट दुई देशबीचको परम्परागत मैत्रीपूर्ण सम्बन्धलाई इंगित गर्दछ । प्रधानमन्त्री ओलीले चीन भ्रमणबाट फर्केपछि अब छिट्टै भारत भ्रमण हुने अभिव्यक्ति पक्कै पनि यत्तिकै दिनुभएको छैन । समस्यालाई कार्पेटमुनि राखेर वक्तव्यमा प्रगाढ र विशेष सम्बन्धको चर्चा गर्ने कुराले आजको युगमा नागरिकलाई आश्वस्त पार्न सकिन्न । यही बुझाइका आधारमा दुई देशबीचको सम्बन्धलाई अघि बढाउन तत्पर हुनेबित्तिकै आधाभन्दा बढी समस्याको तुरुन्तै समाधान सम्भव छ । विगतमा पनि ओलीमोदीका बीचमा देखिएको वेभलेन्थको कसीमा हेर्दा दुई नेता बस्दा नेपालभारत सम्बन्धलाई कर्मचारीतन्त्र र खुफिया एजेन्सीहरूको घेराभन्दा माथि लैजानमा कुनै समस्या छैन ।सन् २०१४ मा नरेन्द्र मोदी सत्तामा आएपछि भारतले छिमेक सम्बन्धका बारेमा कुरा गर्दा, वक्तव्य जारी गर्दा वा सहकार्य गर्दा छिमेक पहिला नीति आफ्नो प्राथमिकता रहेको कुरा उल्लेख गर्न छुटाउँदैन । यसको सफलता वा विफलताका आआफ्ना कोण होलान् तर एउटा कुरा पक्का हो छिमेकका सम्बन्ध सहज नबनाई भारतले आफ्नो वैश्विक महत्त्वाकांक्षा पूरा गर्न सक्दैन । संयुक्त राष्ट्रसंघको पुनःसंरचनादेखि ग्लोबल साउथ सम्मका भारतका कार्यसूचीमा छरछिमेक नै सहयोगी देखिएनन् भने त्यसले स्वाभाविक रूपमा विश्वव्यापी ध्यानाकर्षण गर्न सक्दैन । त्यसैले छिमेक सम्बन्धलाई सम्हालेर लैजानमा भारतले जति सफलता प्राप्त गर्दछ, त्यसले नै यसको क्षमता र छविलाई विश्वव्यापी बनाउँछ ।"
"भक्तपुरमा बाबुछोरा कोठाभित्र मृत भेटिए, जेठो छोरा बेपत्ता","(काठमाडौं)भक्तपुरको बालकोटमा एक घरमा बाबुछोरा मृत भेटिएका छन् । उनीहरूसँगै बस्ने गरेका जेठो छोरा भने बेपत्ता रहेको प्रहरीले जनाएको छ । ५६ वर्षीय कुलप्रसाद आचार्य र उनका २२ वर्षीय कान्छा छोरा प्रवीन आचार्यको शव सूर्यविनायक नगरपालिका२, बालकोट फिकाधारटोलस्थित घरको कोठामा फेला परेको प्रहरीले बताएको छ । तीनतले घरको भुइँतलाको कोठामा आचार्यका दुई छोरा ३ वर्षदेखि डेरा गरेर बस्दै आएका थिए । भुइँतलामा रहेका चार कोठामध्ये अन्य दुई कोठामा अरू नै बस्थे । शुक्रबार साँझ बाबुछोराले सँगै खाना खाएको जिल्ला प्रहरी परिसर भक्तपुरका प्रवक्ता डीएसपी ढुण्डीराज न्यौपानेको भनाइ छ । शनिबार बिहान कोठा बन्द थियो । गाउँबाट पनि आचार्यका परिवारले फोन गरेका रहेछन् । तर सम्पर्क नभएपछि सोमबार बिहान हामीकहाँ खबर आयो, उनले भने, सोमबार बिहान हामीले ढोका फोरेर हेर्दा बाबु र कान्छा छोरा मृत अवस्थामा थिए । उनीहरूको शव छुट्टाछुट्टै दुई कोठामा थियो । किचेन बनाइएको कोठामा रहेको खाटमा कान्छा छोराको शव थियो भने बुबाको शव अर्को कोठामा थियो । बाबुछोरा दुवैका कानको तल्लो भागमा चोट छ । कोठमा भेटिएको सिलौटो र डम्बेलमा रौंहरू र रगत लागेको छ, न्यौपानेले भने, घटनाको प्रकृति हेर्दा हत्या भएको देखिन्छ । सम्पर्कविहीन रहेका जेठा छोरा मिलन आचार्यको खोजी भइरहेको डीएसपी न्यौपानेले जनाए । घटनाको अनुसन्धानका लागि तालिम प्राप्त कुकुर पनि प्रयोग गरिएको उनले बताए ।आचार्य परिवार खोटाङको दिक्तेल रूपाकोट मझुवागढी नगरपालिकाका स्थायी बासिन्दा हुन् । मृतक कुलप्रसाद आचार्य जिल्ला हुलाक कार्यालय खोटाङका निमित्त प्रमुख (नासु) थिए । उनका जेठा छोरा मिलन लोकसेवाको तयारी गर्दै थिए भने कान्छा छोरा प्रवीन बीएससी अध्ययनरत थिए । मृतकहरूको शव पोस्टमार्टमका लागि त्रिवि शिक्षण अस्पताल लगिएको छ ।"
नयाँ स्टक एक्सचेन्जको लाइसेन्स दिन अघि बढ्यो सरकार,"(काठमाडौं) विवादका कारण लामो समयसम्म स्थगित रहेको निजी क्षेत्रको लगानीमा नयाँ स्टक एक्सचेन्जको लाइसेन्स वितरण गर्ने प्रक्रिया सरकारले फेरि अघि बढाएको छ । नेपाल धितोपत्र बोर्डका अध्यक्षमा सन्तोषनारायण श्रेष्ठ नियुक्त गरेको करिब तीन सातापछि सरकारले नयाँ एक्सचेन्जको लाइसेन्स प्रक्रिया अघि बढाउन प्रक्रिया थालेको हो । गत शुक्रबार बसेको मन्त्रिपरिषद् बैठकले धितोपत्र बजार सञ्चालनका लागि अनुमतिपत्र प्रदान गर्नेसम्बन्धमा यसअघि गठित अध्ययन समितिको प्राप्त प्रतिवेदन अर्थ मन्त्रालय पठाउने निर्णय गरेको छ । मन्त्रिपरिषद्को यो निर्णयलाई विभिन्न कोणबाट विश्लेषण गरिएको छ । एकथरीले प्रतिवेदन अर्थ मन्त्रालय पठाएर कार्यान्वयनका लागि निर्देशन दिने भनेका छन् भने अर्काथरीले मन्त्रिपरिषद्को निर्णयबाट गठित समितिले तयार पारेको आफैं लागू नगरेर पन्छाउन खोजको रूपमा अर्थ्याएका छन् । यद्यपि धितोपत्र बोर्डमा नयाँ अध्यक्ष नियक्तिसँगै नयाँ एक्सचेन्जको लाइसेन्सको प्रसंग आउनुलाई धेरैले अर्थपूर्ण रूपमा हेरिएको छ । यद्यपि सोमबार कार्यालय समयसम्म उक्त प्रतिवेदन अर्थ मन्त्रालयमा प्राप्त भई नसकेको स्रोतले बताएको छ । यद्यपि कानुनअनुसार सरकारले नयाँ स्टक एक्सचेन्जका लागि लाइसेन्स दिन पाउँदैन । त्यो काम नेपाल धितोपत्र बोर्डकै हो । तर सरकारले निर्देशन दिन सक्छ । यसअघि सरकारले प्रक्रिया रोकेकाले फुकुवा पनि उसैले गर्नुपर्ने भन्दै धितोपत्र बोर्डले एक्सचेन्जको नयाँ लाइसेन्ससम्बन्धमा थप काम अघि बढाएको छैन । निश्चित व्यापारिक घरानालाई स्टक एक्सचेन्जको लाइसेन्स दिन चलखेल गरिएको भन्दै सडक र संसद् दुवैतिर चर्को विरोध भएपछि २०८० वैशाखमा तत्कालीन प्रधानमन्त्री पुष्पकमल दाहालले प्रक्रिया रोक्न निर्देशन दिएका थिए । निजी लगानीको स्टक एक्सचेन्जलाई लाइसेन्स वितरण गर्दा आर्थिक चलखेल भएको दाबीसहित संसद्मा सांसदहरूले पनि विरोध गरेका थिए । धितोपत्र बोर्डलाई बिचौलियाको सेटिङमा लाइसेन्स दिने प्रक्रिया अघि बढाएको आरोप लाग्दै आएको थियो । यो विषय प्रतिनिधिसभामै पनि उठेको थियो । सरकारी स्टक एक्सचेन्ज (नेप्से) हुँदाहुँदै निजी क्षेत्रलाई नयाँ लाइसेन्स वितरण गर्न उचित नहुने भन्दै प्रधानमन्त्रीले प्रक्रिया रोक्न निर्देशन दिएका थिए । निजी स्टक एक्सचेन्जको लाइसेन्स वितरणका लागि धितोपत्र बोर्डका पूर्वअध्यक्ष रमेश हमालले नीतिगत व्यवस्था गरेर अनुमतिपत्र वितरण प्रक्रिया अघि बढाएका थिए । यद्यपि नयाँ लाइसेन्स वितरणका लागि प्रक्रिया शेरबहादुर देउवा प्रधानमन्त्री र जनार्दन शर्मा अर्थमन्त्री भएकै बेला सुरु भएको थियो । लाइसेन्स वितरण प्रक्रियामा संस्थागत रूपमै भ्रष्टाचार भएको दाबी गर्दै सांसदहरूले त्यसलाई रोक्न माग गर्दै आएका थिए । धितोपत्र बोर्डले साविकको नीति र अन्तर्राष्ट्रिय अभ्यासविपरीत धितोपत्र बजार सञ्चालन नियमावली, २०६४ संशोधन गरेको थियो, जसमा प्राइभेट लिमिटेड कम्पनीले पनि स्टक एक्सचेन्जमा लगानी गर्न सक्ने व्यवस्था छ । यसअघि बैंक, वित्तीय संस्था, धितोपत्र व्यवसायी तथा सूचीकृत संगठित संस्थाले मात्र धितोपत्र बजारमा लगानी गर्न पाउँथे । प्राइभेट लिमिटेड कम्पनीले स्टक एक्सचेन्जमा लगानी गर्न पाउँदैनथे । साविकको व्यवस्थाअनुसार कुनै एक कम्पनी वा संगठित संस्थाले धितोपत्र बजारको कुल सेयर पुँजीको १० प्रतिशतभन्दा बढी अंश ग्रहण गर्न पाउँदैनन् । बोर्डले स्टक एक्सचेन्जमा लगानीको सीमा १५ प्रतिशत पुर्याउन गरेको निर्णय अन्तर्राष्ट्रिय अभ्यासविपरीत रहेको विज्ञहरू बताउँछन् । अहिलेको नेप्सेलाई थप बलियो र प्रतिस्पर्धी बनाउनका लागि पनि अर्को एक्सचेन्ज आवश्यक भएपछि नयाँका लागि गरिएको नीतिगत व्यवस्था ठीक नभएको नेपाल धितोपत्र बोर्डका पूर्व अध्यक्ष रेवतबहादुर कार्कीको भनाइ छ । अहिले प्राइभेट लिमिटेड कम्पनीले पनि एक्सचेन्ज कम्पनीमा लगानी गर्न पाउने व्यवस्था गरिएको छ, जुन ठीक होइन, उनले भने, स्टक एक्सचेन्जमा पब्लिक लिमिटेड कम्पनीले मात्र लगानी गर्न पाउने व्यवस्था गरेर पारदर्शी प्रक्रियामार्फत नयाँ एक्सचेन्जको लाइसेन्स दिन सकिन्छ । विश्वका प्रायः सबै मुलुकका स्टक एक्सचेन्जमा एउटा कम्पनीले बढीमा ७ प्रतिशतसम्म मात्र लगानी गर्न पाउने व्यवस्था छ । बैंक तथा वित्तीय संस्था र बिमा कम्पनीमा प्रायः व्यापारिक घरानाको लगानी छ । एउटै व्यक्ति बैंकर र व्यापारी हुँदा स्वार्थ बाझिने गरेको छ । यही कारण राष्ट्र बैंकले बैंकर र व्यापारी छुट्याउनुपर्ने आवाज उठाउने गरेको छ ।"
पीडित महिलाका पक्षमा लड्दालड्दै अस्ताइन् सुनिता,"(काठमाडौं)हालै थाइल्यान्डमा मानव बेचबिखनसम्बन्धी एसियाली देशहरूको सम्मेलन भएको थियो । जसमा नेपालको प्रतिनिधि टोलीमा सुनिता दनुवार पनि थिइन् । विभिन्न देशमा भइरहेको महिला बेचबिखन, यौन दासता र महिलामाथि हुने हिंसाका विरुद्धको अभियान कसरी अख्तियार गर्नुपर्छ भन्नेबारे आयोजित उक्त सम्मेलनमा सुनिताले धेरै देशको अवस्था बुझ्ने र अरूलाई नेपालको अवस्था बुझाउने मौका पाइन् । थाइल्यान्डबाट फर्केलगत्तै गत साता सुनिता र सहकर्मी चरिमाया तामाङ सिन्धुपाल्चोक पुगेका थिए, जहाँ उनीहरू मानव बेचबिखन रोक्ने अभियानलाई कसरी प्रभावकारी बनाउन सकिन्छ भन्ने विमर्शमा सक्रिय थिए । राष्ट्रिय र अन्तर्राष्ट्रिय तहमा रणनीति तय गरी त्यसलाई कार्यान्वयन गर्ने उपायबारे लागिरहेकै बखत सुनिताको यात्रामा सोमबार बिहान हठात् पूर्णविराम लाग्यो । बेचबिखनमा परेका पीडित महिलाहरूको सशक्तीकरणमा दुई दशकदेखि लागिरहेकी सुनिताको ४७ वर्षको उमेरमा हृदयाघातका कारण मृत्यु भयो । उनी आँसुकी शक्ति की लेखक तथा शक्ति समूहकी संस्थापक तथा पूर्वअध्यक्ष पनि हुन् । मलाई अहिले कुरा गर्न पनि गाह्रो भइरहेको छ, टेकेको जमिन नै हल्लिरहेको जस्तो भइरहेको छ, मानव बेचबिखनविरुद्धको अभियानमा सुनिताकी सहयात्री चरिमायाले भावविह्वल हुँदै भनिन्, उहाँ हामीमाझ नरहेको कुरा पत्याउन पनि सकिरहेको छैन, यो अकल्पनीय भयो ।सिन्धुपाल्चोकमा महिला, बालबालिका तथा ज्येष्ठ नागरिक मन्त्रालयको आर्थिक सहयोगमा सञ्चालित शक्ति समूहको पुनःस्थापना केन्द्र छ । जहाँ मानव बेचबिखन तथा ओसारपोसार नियन्त्रण राष्ट्रिय समितिमा सदस्य रहेका सुनिता र चरिमाया समितिका तर्फबाट भेटघाट, अनुगमन, सल्लाहसुझावका लागि गत साता गएका थिए । यसमा अझ कसरी राम्रो गर्ने भनेर योजना बनाउनका लागि हामी मन्त्रालयको सचिवसहितको टोली त्यहाँ पुगेका थियौं, चरिमाया भन्छिन्, अब अचानक यस्तो घटना सुन्न पर्दा स्विकार्न सकिरहेको छैन ।सोमबार नै पशुपति आर्यघाटमा श्रीमतीलाई बिदाइ गरेका नृपले सुनितासँगका अनेकन स्मृतिले यतिखेर आहत भएका छन् । कीर्तिपुरमा हाम्रो पहिलो भेट भएको थियो, उनी भन्छन्, २०५५ सालमा बिहे गरियो, आज त्यो टुट्नु रहेछ । सुनिताले सन् २०१८ मा सुनिता फाउन्डेसन सुरु गरेकी थिइन् । जसमा कानुनमा स्नातकोत्तर गर्दै गरेकी छोरी स्वस्तिकाले सघाउँदै आएकी थिइन् । पहिले शक्ति समूहमा काम गरेपछि आफ्नै नामको फाउन्डेसन सञ्चालन सुरु गरौं भनेर मैले उनलाई साथ दिएँ, नृप थप्छन्, अब उनको सपना पूरा गर्न भए पनि यसैलाई अगाडि बढाउँछौं । भारत भ्रमणमा रहेका सुनिताका छोराबुहारी पनि उनको मृत्युको खबरले स्तब्ध छन् । सुनितालाई नजिकबाट जान्नेहरू उनलाई काँडैकाँडाबीच फुलेकी एक सुन्दर फूल भन्ने गर्छन् । हुन पनि बेचबिखनमा परेपछि जीवनमा आइलागेको पीडा छिचोल्दै सुनिताले संघर्ष र बहादुरीका साथ आफूलाई त्यसबाट निकालिनन् मात्रै, मानव बेचबिखनविरुद्ध सतिसालझैं उभिइन् । बेचबिखनमा परेका महिलाका पुनःस्थापनाका लागि आफ्नो पूरै जीवन अर्पण गरिन् । १४ वर्षकै उमेरमा दुई नेपालीबाट उनी भारतमा बेचिएकी थिइन् । चार वर्ष पीडादायी जीवन बिताएकी उनको २०५२ फागुनमा पाँच सय बढी किशोरीसँगै उद्धार भएको थियो । छ महिना भारतीय सरकारी उद्धार केन्द्रमा बिताएपछि २०५३ सालमा सुनिता नेपाल फर्किइन् । उनले त्यतिबेलै निश्चिय गरिसकेकी थिइन्, बेचबिखनमा परेका पीडित महिलाहरूका लागि काम गर्नेछु । लगत्तै उनीसहित १५ जना साथीहरू मिलेर शक्ति समूह खोले, पछि उनी उक्त संस्थाको अध्यक्षसमेत बनिन् । लामो समय बेचबिखनमा परेका महिलाहरूको शक्तीकरणमा बिताएकी सुनिता सन् २०१३ मा रमन म्यागासेसे अवार्ड र सन् २०१४ मा सी१० अवार्ड बाट सम्मानितसमेत भएकी थिइन् । साथै ऊनले सन् २०१५ मा द एसिया डेमोत्रेसी एन्ड ह्युमन राइट्स अवार्ड, फ्रेन्च रिपब्लिक ह्युमन राइट्स अवार्ड र वर्ल्ड उमन लिडरसिप एचिभमेन्ट अवार्ड, सन् २०१६ विथ एन्ड फर गर्ल्स अवार्ड लगायत थुप्रै राष्ट्रिय तथा अन्तर्राष्ट्रिय पुरस्कारबाट सम्मानित भएकी थिइन् । २०३४ साउन १ मा दैलेखमा जन्मिएकी सुनिता जीवनको अन्तिम समयसम्म पीडित महिलाका पक्षमा समर्पित रहिन् । आफूले भागेको जस्तो पीडादायी अवस्था अरूले भोग्न नपरोस् भनी उनी निरन्तर अभियानमा लागिरहिन् । उनले गरेको काम बेचबिखनमा परेका महिलाहरूका निम्ति कोसेढुंगा भएको चरिमायाको विश्लेषण छ । चरिमाया सुनिताको सहकर्मी मात्र नभई बालसखा पनि हुन् । उहाँ हक्की स्वभावको हुनुहुन्थ्यो, चरिमाया भन्छिन्, सुनितासँग मैले साथसाथै बाँच्ने कोसिस गरें र लड्दालड्दै पनि उठें अनि त्यही अवस्थाका अरूलाई अघि बढाउन साथसाथै हातेमालो गरें ।"
अनुत्तीर्ण विद्यार्थी दीक्षित भएकोमा केयूको छानबिन,"(काठमाडौं)अनुत्तीर्ण विद्यार्थीलाई ग्रेसलिस्टमा समावेश गरी दीक्षान्त समारोहबाट शैक्षिक उपाधि प्रदान गरेको विषयमा काठमाडौं विश्वविद्यालय (केयू) को सर्वोच्च निकाय सिनेटमा सोमबार छलफल भएको छ ।प्रधानमन्त्री तथा कुलपति केपी शर्मा ओलीको कार्यालय सिंहदबारमा बसेको बैठकमा दीक्षान्त कार्यक्रममा भएको त्रुटिबारे जानकारी गराइएको रजिस्ट्रार अच्युत वाग्लेले जानकारी दिए । ती विद्यार्थीहरू नम्बर थप गरेर पास गराइएका थिएनन् । त्रुटि भएर उनीहरूको नाम ग्रेसलिस्टमा पर्न गएको हो । ती विद्यार्थीले गाउन लगाएर डिग्रीको प्रमाणपत्र बुझेका पनि होइनन्, वाग्लेले भने, यही कुरा सिनेट सदस्यलाई जानकारी दियौं ।त्रुटि फेला परेपछि नै ग्रेसलिस्टबाट हटाएर स्वतः उक्त निर्णय सच्चिएको उनले जनाए । लापरबाही वाबदनियत के भएर त्रुटि हुनपुग्यो, त्यसको छानबिन गर्न समिति बनाएको छौं । त्यसपछि विस्तृत थाहा होला, वाग्लेले भने ।अध्ययन बीचमा छाडेका तथा परीक्षामा अनुत्तीर्ण विद्यार्थीको नाम ग्र्रेसलिस्टमा समावेश भई दीक्षान्त समारोहबाट शैक्षिक उपाधि प्राप्त गरेको विषयमा केयूले छानबिन समिति गठन गरेर अध्ययन थालेको छ । छानबिनका लागि स्कुल अफ ल का डिनको संयोजकत्वमा ३ सदस्यीय छानबिन समिति गठन गरिएको केयूले जनाएको छ । समितिमा पूर्वपरीक्षा नियन्त्रक पन्ना थापा र पूर्वपरीक्षा सहनिर्देशक वीरेन्द्रबहादुर लाखे सदस्य रहेका छन् । यस विषयमा गहन अनुसन्धान गरी भविष्यमा यस्ता कमजोरी हुन नदिन छानबिन एवं अध्ययन गर्नुपर्ने आवश्यकता देखिएकाले कार्यकारी परिषद्ले समिति गठन गरेको केयूका प्रवक्ता एक्कुमाया पुनले जानकारी दिइन् । प्रतिवेदन बुझाउन समितिलाई एक साताको समयावधि दिइएको छ । प्रवक्ता पुनले विज्ञप्ति जारी गर्दै स्कुल अफ म्यानेजमेन्ट अन्तर्गत डिग्री पूर्ण नभएका र बीचमै अध्ययन छाडी गएका समेत अनुत्तीर्ण ८ जना विद्यार्थीको नाम ग्रेसलिस्टमा पर्न गएको जनाएकी छन् । कान्तिपुरले आइतबार ७ जना अनुत्तीर्ण विद्यार्थीलाई मंसिर २९ मा प्रधानमन्त्री तथा कुलपति ओलीको उपस्थितिमा आयोजित दीक्षान्त समारोहमा शैक्षिक उपाधि प्रदान गर्ने निर्णय गरिएको समाचार प्रकाशित गरेको थियो । आइतबार नै बसेको कार्यकारी परिषद् बैठकले छानबिन समिति गठन गरेको हो । उक्त विषयमा रजिस्ट्रार वाग्लेले आन्तरिक अनुसन्धान गर्न निर्देशन दिइसकेको समेत केयूले जनाएको छ । त्यस क्रममा परीक्षा नियन्त्रण कार्यालयमा कार्यरत अधिकृत सीएन खड्गाले गल्ती स्वीकार गर्दै स्पष्टीकरण दिएको समेत केयूले जनाएको छ ।खड्गाले दिएको स्पष्टीकरणमा बीबीए कार्यक्रममा डिग्री पूर्ण नभएका वा बीचमै अध्ययन छाडिसकेका विद्यार्थीको नाम त्रुटिवश ग्रेसलिस्टमा पर्न गएको पाइएको उल्लेख गरिएको छ । उनले लेखेका छन्, त्रुटिका लागि गम्भीरतापूर्वक क्षमा माग्दै उक्त नामहरू ग्रेसलिस्टबाट हटाई तिनीहरूको डिग्री प्रमाणपत्र नष्ट गर्न अनुरोध गर्दछु । उनले ९ जना विद्यार्थीको सूचीसमेत बुझाएका छन् । खड्गाले परीक्षा नियन्त्रकलाई लेखेको स्पष्टीकरण पत्रमा विद्यार्थीको विवरण अद्यावधिक नगरी विवरण पठाएकाले अयोग्य विद्यार्थीहरूको नाम पनि सूचीमा पर्न गएको स्वीकार गरेका छन् । उनले आगामी दिनमा पटकपटक तथ्यांक रुजु गरेर काम गर्ने भन्दै त्रुटि नदोहोर्याउने प्रतिबद्धतासमेत जनाए । स्रोतका अनुसार खड्गा यसअघि पनि यस्तै लापरबाही र बदमासीपूर्ण काममा संलग्न रहँदै आएकाले सचेत गराई काममा लगाउँदै आएका व्यक्ति हुन् । ती विद्यार्थीले दीक्षान्त समारोहबाट शैक्षिक उपाधि प्राप्त गरे पनि प्रमाणपत्र भने नलिएको केयूले दाबी गर्दै आएको छ । प्रधानमन्त्री ओलीको उपस्थितिमा बसेको सिनेट केयू र धुलिखेल अस्पतालबीचको विवादको दीर्घकालीन समाधान गर्न समितिसमेत गठन गरेको छ । धुलिखेल अस्पतालका प्रमुख रामकण्ठ माकाजू र केयूका उपकुलपति भोला थापाको नेतृत्वमा समिति गठन भएको हो । केयूले अस्पतालसँग सम्झौता गरेर चिकित्सा शिक्षाको कार्यक्रम स्थापनाकालदेखि नै सञ्चालन गर्दै आएको छ । दुई निकायबीच सम्झौता कार्यान्वयनका विषयमाविवाद देखिएपछि समाधान गर्न दुई संस्थाका प्रमुखहरूसहित प्रतिनिधि रहने समिति गठन भएको सभाका एक सदस्यले बताए ।"
विवादबीच एनओसीको मनोनयन अनलाइनबाट,"(काठमाडौं)नेपाल ओलम्पिक कमिटी (एनओसी) को सोमबार हुनुपर्ने निर्वाचन मनोनयन दर्ता प्रक्रियामा प्रहरी हस्तक्षेपपछि समस्या जटिल बनेको छ । एनओसीको चुनाव पुस १३ मा हुँदै छ । त्यसका लागि सोमबार मनोनयन दर्ता गराउनुपर्ने थियो । बिहानै प्रहरीले एनओसीको मुख्यालय सातदोबाटो पुगेर कार्यालय सिल गरेको थियो । यसक्रममा प्रहरीले कसलाई कार्यालय प्रवेश गर्न दिएको थिएन ।त्यसपछि एनओसीले सोमबार मध्यरातसम्म समयसीमा तोकेर मनोनयन दर्ताको अनलाइनबाट हुने सूचना जारी गरेको थियो । एनओसीको वर्तमान अध्यक्ष जीवनराम श्रेष्ठले प्रहरी हस्तक्षेपको आलोचना गर्दै ज्यादति भएको आरोप लगाए । उनले भने, डिसेम्बर मसान्तभित्र चुनाव गरिसक्नुपर्ने हुन्छ । अन्यथा नेपाल प्रतिबन्धमा पर्नेछ र यसले नेपाली खेलकुद अझ अन्योलमा पर्नेछ ।अध्यक्ष श्रेष्ठले अन्तर्राष्ट्रिय ओलम्पिक कमिटी र ओलम्पिक काउन्सिल अफ एसियाकै अन्तर्राष्ट्रिय समन्वयमा अनलाइन मनोनयन दर्ता प्रक्रिया सुरु गरेको पनि बताए । उनले भने, हामी नियमसम्मत नै छौं । आजको प्रहरी हस्तक्षेपले नेपालको ओलम्पिक आन्दोलनलाई नै आघात पुगेको छ । यसले नेपाली खेलकुद र खेलाडीको भविष्य पनि अनिश्चित पार्नेछ ।उनले अदालतको स्टेअर्डर साधारण सभाविरुद्ध नरहेको पनि दाबी गरे । एनओसीको मंसिर १७ मा बसेको विशेष साधारणसभाले विधान संसोधन गरेको थियो । त्यसअनुसार अध्यक्षको दुई कार्यकालको व्यवस्था हटाएर चार कार्यकाल पारित गरेको थियो ।एनओसीको वर्तमान महासचिव निलेन्द्रराज श्रेष्ठले भने सोमबारको पूरा घटनाक्रम अराजक भएको दाबी गरे ।उनले भने, यो देशमा कानुन नै छैन जस्तो भएको छ । हामीले भाग लिने भनेको वैधानिक चुनावमा हो । यस्तो अराजक र अवैधानिक चुनावमा हामी भाग लिने पक्षमा छैनौं । अदालतको अवहेलना गर्न सक्दैनौं भनेर विशेष साधारणसभा बहिष्कार गरेका थियौं । अबको चुनावी प्रक्रिया हामीलाई कुनै पनि हालतमा मान्य हुने छैन ।"
पुस २० मा एनएनआईपीए अवार्ड,काठमाडौं (कास) एनएनआईपीए स्पोर्ट्स अवार्डको १९ औं संस्करण पुस २० मा हुने भएको छ । यसपल्ट काठमाडौंको ताकेश्वर नगरपालिकास्थित मनमैजु मन्दिर हातामा हुने आयोजक नेपाल राष्ट्रिय तथा अन्तर्राष्ट्रिय खेलाडी संघ (एनएनआईपीए) ले जनाएको छ ।हरेक वर्ष फरक स्थानमा आयोजना गर्दै आएको अवार्डको यसपालिको संस्करणका लागि एनएनआईपीएले तारकेश्वर नगरपालिकासँग सम्झौता गरेको छ । सोमबार तारकेश्वरका नगरप्रमुख कृष्णहरि महर्जन र एनएनआईपीए अध्यक्ष दीपक श्रेष्ठले सम्झौता पत्रमा हस्ताक्षर गरे । विभिन्न विधामा ३६ जनालाई अवार्ड प्रदान गरिने छ ।चीनको हाङझाउमा भएको १९ औं एसियाली खेलकुदमा नेपालले सहभागिता जनाएको २९ खेलमा हरेकका खेलाडीलाई वर्ष खेलाडीको रूपमा पुरस्कृत गरिने छ । सम्बन्धित खेल संघको सिफारिसमा सम्मानित हुने खेलाडीले जनही १० हजार पुरस्कार प्राप्त गर्नेछन् ।त्यसबाट ११ पुरुषमहिला खेलाडीलाई सर्वोत्कृष्ट खेलाडी अवार्ड प्रदान गरिनेछ । उनीहरूले जनही एक लाख पाउनेछन् । त्यस्तै ११ पुरुषमहिला खेलाडीले प्रतिभाशाली खेलाडी सम्मान पाउनेछन् । उनीहरूले जनही ५० हजार पाउनेछन् ।खेलकुदमा लामो समय योगदान गरेका पाका खेल व्यक्तित्वलाई गजराज आदर्श खेल व्यक्तित्वबाट सम्मानित गरिने भएको छ । एनएनआईपीए खेल पत्रकारिता पुरस्कार एक खेल पत्रकारलाई सम्मान गरिने छ । दुवै विधाका सम्मानितलाई ३५ हजार प्रदान गरिने छ । पाराका एक खेलाडीले वर्षका उत्कृष्ट पारा खेलाडी सम्मान पाउनेछ । पारा खेलाडीलाई १५ हजारबाट सम्मानित गरिने आयोजकले जनाएको छ ।
प्रिन्स र रसिला पहिलो खेलमै पराजित,"काठमाडौं (कास) ब्याडमिन्टनका नेपालका नम्बर वान प्रिन्स दाहाल र रसिला महर्जन सोमबार सुरु योनेक्स सनराइज इन्टरनेसनल च्यालेन्ज ब्याडमिन्टनमा पराजित भएका छन् । दुवै एकलतर्फको खेलमा पराजित भएका हुन् ।ओलम्पियन खेलाडी प्रिन्सले भारतका कविन थाङ्गमसँग पराजित भए । त्रिपुरेश्वरस्थित राखेप कभर्डहलमा पहिलो सेटमा २२२० ले आफ्नो पक्षमा पारेका प्रिन्सले त्यसपछि लगातार दुई सेटम २११२, २११३ ले गुमाएका थिए ।महिला एकलतर्फ शीर्ष वरीयताकी रसिला महर्जन भारतीय अदिती भट्टसँग पराजित भइन् । उनले २१११, २११४ को सोझो सेटमा खेल गुमाएकी हुन् । महिला एकलतर्फ मलेसियाकी किसोना सेल्वान्दुर्य, भारतकी साई उत्तेजिता राव र थाइल्यान्डकी तिदाप्रोन क्लिविसुन राउन्ड अफ १६ मा प्रवेश गरेका छन् ।विश्व ब्याडमिन्टन महासंघको मान्यताप्राप्त यस च्याम्पिनयसिपमा पुरुष एकलको क्वालिफाइङ राउन्डमा नेपालका क्षितिज खनालले पहिलो चरणमा जित पाए । उनले भारतका चरण नायकलाई २११४, १७२१, २११७ ले पराजित गरेका थिए । तर, दोस्रो चरणमा उनी भारतकै सिद्धान्त सलारसँग २११८, २१८ ले पराजित भए । नेपाली खेलाडीहरूमा देव राना भारतका सिद्धान्त सलारसँग २१११, २१११ ले, भोजबहादुर गुरुङ भारतका मोहित गोवाडा पालाक्षासँग २१९, २११० ले, जीवन आचार्य भारतकै प्रणव राम नागालिङ्गमसँग २११२, २११५ ले, प्रफुल महर्जन बंगलादेशका खान्दोकर अब्दुस सोदसँग २११५, २११८ ले, अमन महर्जन भारतका अतुल जोनसँग २११५, २१९ ले र सुनील जोशी श्रीलंकाका सेनुक समारत्नेसँग २११८, २१८ ले पराजित भएका थिए ।पूर्वप्रधानमन्त्री पुष्पकमल दाहालले उद्घाटन गरेको प्रतियोगिताको पुरुषमहिला एकल तथा युगल र मिक्स गरी ५ विधामा २२ राष्ट्रका १ सय ७ खेलाडीले प्रतिस्पर्धा गरिरहेका छन् । त्यसमा नेपाल ९ पुरुष र ७ महिला खेलाडीको सहभागिता छ ।१५ हजार अमेरिकी डलरको पुरस्कार राशि रहेको च्याम्पियनसिपका सबै विधाका विजेता, उपविजेता, सेमिफाइनलिष्ट र क्वाटरफाइनलिस्टका खेलाडीले क्रमशः १२ सय, ७२०, ६ सय र ४८० अमेरिकी डलर पुरस्कार प्राप्त गर्नेछन् ।"
बुढासुब्बा गोल्डकप माघमा,"(सुनसरी)मोफसलकै प्रतिष्ठित बुढासुब्बा गोल्डकप फुटबल प्रतियोगिताको २५ औं संस्करण माघमा हुने भएको छ । आयोजक धरान फुटबल क्लबले सोमबार पत्रकार सम्मेलन गर्दै माघ १९ देखि २६ सम्म प्रतियोगिता गर्ने जानकारी दिएको हो । धरान१६ स्थित धरान रंगशालामा हुने प्रतियोगितामा आयोजकसहित ८ टिम सहभागी हुने अध्यक्ष प्रताप तामाङले बताए । नेपालका ए डिभिजनका ५ क्लबसहित भारत र भुटानका क्लब प्रतिस्पर्धी हुनेछ ।गत वर्ष विजेता एनआरटी, लिग च्याम्पियन चर्च ब्वाइज, नेपाल पुलिस, त्रिभुवन आर्मी, मछिन्द्र फुटबल क्लब, भुटान फुटबल एकेडेमी, यूके एफसी भारत, काँकडभिट्टा फुटबल ट्रेनिङ सेन्टर झापा, राष्टिय जागृति क्लब इटहरी र आयोजक धरान फुटबल क्लबले भाग लिने आयोजकले जनाएको छ । विजेताले १० लाख र उपविजेताले ५ लाख पाउनेछन् ।उत्कृष्ट खेलाडीले १ लाख पाउनेछन् । म्यान अफ द म्याचले १५ हजार, सर्वाधिक गोलकर्ताले ३५ हजार तथा विधागत उत्कृष्टले जनही २५ हजार पुरस्कार पाउनेछन् । प्रतियोगितामा ९८ लाख ७५ हजार खर्च हुने र १ करोड २ लाख २५ हजार रुपैयाँ आम्दानी गर्ने लक्ष्य रहेको आयोजकले बताएका छ । प्रतियोगितालाई धरान उपमहानगर पालिकाले संयोजन गरेको छ ।"
महिला फुटबल टिम १३ लाखसहित सम्मानित,काठमाडौं (कास) भोटेकोशी गाउँपालिका सिन्धुपाल्चोकले साफ महिला फुटबल च्याम्पियनसिपको उपविजेता नेपाली टोलीलाई नगदसहित सम्मान गरेको छ ।गाउापालिकाले राष्ट्रपति रनिङ सिल्डका अवसरमा २३ खेलाडी र ३ प्रशिक्षक गरी २६ जनालाई एकमुष्ट १३ लाख रुपैयाँसहित प्रशंसा पत्रबाट सम्मान गरेको हो । गाउँपालिकाका अध्यक्ष पासाङ शेर्पाले नेपाल महिला फुटबल संघकी अध्यक्ष एवं राष्ट्रिय खेलकुद परिषद्की पूर्व सदस्य पेमा डोल्मा लामालाई उक्त रकमबराबरको चेक हस्तान्तरण गरे ।पेमा डोल्मा लामाकै पहलमा गाउँपालिकाले टोलीलाई सम्मान गरेको हो । सोही अवसरमा राष्ट्रपति रनिङ सिल्डमा सहभागी छात्रा खेलाडीलाई युक्ति फाउन्डेसनले सेनिटरी प्याड हस्तान्तरण गरेको थियो ।
करणले जिते कोल्मा क्रसकन्ट्री,"(स्याङ्जा)आर्मीका धावक करण रावलले कोल्मा क्रसकन्ट्री दौडको उपाधि जितेका छन् । सोमबार पुतलीबजार नगरपालिका९ कोल्मामा भएको पाँचौं संस्करणको क्रसकन्ट्री दौड करणले एक घण्टा २७ मिनेट ५२ सेकेन्डमा पार गर्दै च्याम्पियन बने । उनले ५० हजार रुपैयाँ जिते ।आर्मीकी टंकबहादुर कार्की दोस्रो र रमेश लिम्बू तेस्रो भए । २५ किलोमिटरको दूरी टंकले १ घण्टा ३२ मिनेट ९ सेकेन्ड र रमेशले १ घण्टा ३२ मिनेट ५९ सेकेन्डमा पूरा गरे । टंकले ४० हजार र रमेशले ३० हजार पाए ।रुकुमका दुर्गाराज बुढा १ घण्टा ३८ मिनेट १३ सेकेन्डबाट चौथो भए । दौड कोल्मा बराहचौरबाट सुरु भई सतीडाँडा, काउले, थुम्की डाँडा, जिमिरे मन्दिर हुँदै पुनः बराहचौरमा आएर टुंगिएको आयोजक सातसय कोल्मा बाहकोट सम्पर्क मञ्चका महासचिव जीवन पोखरेलले बताए । २१ वर्षमुनि पुरुषतर्फ १० किमितर्फ सनम गुरुङ विजेता बने । उनले ४६ मिनेट ३५ सेकेन्डमा दौड पूरा गरे । पदमबहादुर मानन्धर दोस्रो र रुद्र बुढाथोकी तेस्रो भए । उनीहरूले क्रमशः ४९ मिनेट ३५ सेकेन्ड र ५० मिनेट १४ सेकेन्ड लगाए । विजेताले १५ हजार, दोस्रोले १० हजार र तेस्रोले ५ हजार पाए ।महिला खुलातर्फ १० किमिमा रविना बुढामगर १ घण्टा १२ मिनेट २६ सेकेन्डबाट विजेता बनिन् । विमला मानन्धरले १ घण्टा १५ मिनेट २८ सेकेन्डबाट दोस्रो भइन् । रविनाले १५ हजार र विमलाले १० हजार जिते ।"
फिदिमसँग आर्मी स्तब्ध,"पाँचथर (कास) आयोजक फिदिम स्पोर्टिङ क्लब फाल्गुनन्द गोल्डकप फुटबल प्रतियोगिताको सेमिफाइनलमा पुगेको छ । आयोजकले सोमबार फिदिम माविको मैदानमा आयोजित अन्तिम क्वाटरफाइनलमा प्रतिस्पर्धी त्रिभुवन आर्मी क्लबलाई टाइब्रेकरबाट ४२ ले हराएको हो ।निर्धारित ९० मिनेटमा गोलरहित खेलेपछि टाइब्रेकरबाट निर्णय लिइएको थियो । टाइब्रेकरमा फिदिम स्पोर्टिङका आशिष चापागाईं, विशाल दर्जी, राम वाजी र निरोज लिङ्देनले गोल गरे भने आर्मीका नीरजकुमार घिसिङ र सन्तोष केसीले गोल गरेका थिए । आर्मीका सिद्वान्त चौधरी र सुजित शाहीसँगै आयोजक टिमका शुकराज राई गोल चुके । फिदिमका विशाल दर्जी म्यान अफ द म्याच भए । उनले १० हजार रुपैयाँ पुरस्कार पाए ।मंगलबार मछिन्द्र फुटबल क्लब र न्यु स्टार सुनसरीबीच प्रतिस्पर्धा हुनेछ ।"
छोटकरी,बौद्ध भेट्रान च्याम्पियनकाठमाडौं (कास) बौद्ध भेट्रानले चौथो वडा अध्यक्ष कप भेट्रान फुटबल प्रतियोगिताको उपाधि जितेको छ । पहिलो संस्करणदेखि निरन्तर सहभागी बौद्ध पहिलोपल्ट च्याम्पियन बन्न सफल भयो । चावहिलमा सोमबार भएको प्रतियोगिताको फाइनलमा बौद्धले फ्रिडम एक्सपर्टलाई २० गोलले पराजित गर्यो । बौद्धका सञ्जय लामा र उमेश लामाले ११ गोल गरे । उमेश नै म्यान अफ द फाइनल बने । बौद्धले १ लाख र फ्रिडमले ५० हजार रुपैयाँ पुरस्कार पाए । काठमाडौं महानगरपालिका वडा ७ द्वारा आयोजित प्रतियोगितामा फ्रिडमका निलेन्द्र देवान म्यान अफ द टुर्नामेन्ट घोषित भए । फ्रिडमकै प्रकाश राना उत्कृष्ट खेलाडी चुनिए । बौद्धका धर्मेन लामा उत्कृष्ट गोलरक्षक र कृष्ण लामा उत्कृष्ट डिफेन्डर बने । चारैले जनही ५ हजार पुरस्कार पाए । विजेतालाई आयोजक वडा ७ का अध्यक्ष विमलकुमार होडालगायतले पुरस्कृत गरे । चावहिल स्पोर्ट्स क्लबको प्राविधिक सहयोगमा भएको प्रतियोगितामा २१ टिमले नकआउट आधारमा प्रतिस्पर्धा गरेका थिए ।पेनकेक सिलातमा दुई कांस्यकाठमाडौं (कास) संयुक्त अरब इमिरेट्सको अबुधाबीमा भएको २०औं पेनकेक सिलात विश्व च्याम्पियनसिपमा नेपालले २ कांस्य पदक जितेको छ । डिसेम्बर १८ देखि २२ सम्म भएको प्रतियोगिताको तान्डिङ (फाइट) तर्फ महिला ४५ केजीको प्रतिस्पर्धामा लजु चौधरी र पुरुष ८०८५ केजीमा नविन नेपालीले कांस्य जितेका थिए । प्रतियोगितामा ५ खेलाडीले भाग लिएका थिए ।डीएभी क्रिकेटमा च्याम्पियनकाठमाडौं (कास) दोस्रो थन्डर बोल्ट्स कप खेलकुदअन्तर्गत सोमबार १८ वर्षमुनि छात्र क्रिकेटमा डीएभी स्कुलले स्वर्ण पदक जितेको छ । भीएस निकेतनले रजत र नेपाल पुलिसले कांस्य जिते । बास्केटबलतर्फ यू१८ छात्रको तेस्रो स्थानलाई भएको खेलमा बर्नहार्टले काठमान्डु वर्ल्डलाई ५६५३ ले हराएर स्वर्ण जित्यो । छात्रातर्फ नामी कलेजले रिब्सलाई ३५१७ ले हरायो । यू१६ छात्रतर्फ एलआरआईले रातो बंगला स्कुललाई ६२५४ ले हराएर तेस्रो स्थान हात पारेको छ । फुटबलतर्फ १२ वर्षमुनि छात्रतर्फ कांस्य पदक भिडन्तमा आयोजक जेम्सले ब्लुम नेपाललाई पेनाल्टी शुटआउटमा हरायो । १६ वर्षमुनि छात्रमा जेम्सले विनायकलाई २० ले हरायो ।

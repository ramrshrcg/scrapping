शीर्षक,विवरण
सिरिया विद्रोहीको कब्जामा राष्ट्रपति असदले छाडे देश,"उक्त जेलमा असद प्रशासनले आफ्ना विरोधीलाई यातना र मृत्युदण्ड दिने गरेको थियो । विश्वभर प्रभाव विस्तार गर्न खोजिरहेका रुसी राष्ट्रपति भ्लादिमिर पुटिनका लागि असदको पतनले ठूलो झट्का लागेको छ । सिरियाको विद्रोह दबाउने भनेर पश्चिम एसियामा सक्रिय रुसका लागि अब यो बहाना भने बाँकी रहेन । उसका मुख्य सहयोगी असद नै मस्कोको शरणमा पुगेका छन् । असदलाई एक दशकभन्दा लामो समयसम्म सघाउन रुसले ठूलो शक्ति परिचालन गरेको थियो । पछिल्लो समय युक्रेनसँगको युद्धमा केन्द्रित भएकाले पनि रुसले असदलाई सहयोग नगरेको वा गर्न नसकेको ठानिएको छ । सिरियाली भूमिमा अमेरिका र रुसबीच भइरहेको लामो प्रोक्सी वार मा पुटिनको पराजित भएको खबरले युक्रेनलाई खुसी दिएको छ । तर रुसले सिरियामा रहेका सैनिक र सैन्य उपकरण बाहिर निकाल्यो भने तिनलाई युक्रेनमा तैनाथ गर्ने सम्भावना छ । सिरियाका विपक्षी नेता हदी अलबहराले असदको शासन ढलेको र सिरियाको इतिहासमा एउटा अँध्यारो युग सकिएको प्रतिक्रिया दिएको अलअरेबियाले जनाएको छ । बहराले सिरियाली आन्दोलन र विपक्षी फौजको गठबन्धनको नेतृत्व गरिरहेका छन् । बीबीसीका अनुसार उनले दमास्कसको अवस्था सुरक्षित रहेको भन्दै आश्वस्त पार्ने प्रयास गरेका छन् । जबसम्म तपाईंहरू आफ्नै घरमा बस्नुहुन्छ र कुनै नागरिकविरुद्ध हतियार उठाउनु हुन्न, तपाईं सुरक्षित हुनुहुन्छ, उनले सामाजिक सञ्जाल एक्समा लेखेका छन्, सिरियामा बदला वा प्रतिशोध र मानवअधिकार उल्लंघनको कुनै घटना हुने छैन । मानिसको मर्यादाको सुरक्षा हुनेछ र सम्मान गरिनेछ । सिरियाली प्रधानमन्त्री मोहम्मद गाजी अलजलालीले आफू पदमै रहेर मुलुकमा सरकारविहीनताको अवस्था आउन नदिन तयार रहेको बताएका छन् । उता विद्रोही एचटीएस नेता अबु मोहम्मद अलजवाल्नीले आफ्ना लडाकुलाई राजधानी दमास्कसका सरकारी संस्थामा प्रवेश नगर्न आदेश दिएका छन् । आधिकारिक रूपमा हस्तान्तरण नहुँदासम्म ती निकाय प्रधानमन्त्रीको निगरानीमा रहने उनको भनाइ छ । एचटीएसले ऐतिहासिक जित हासिल गरेको उल्लेख गर्दै अलजवाल्नीले आत्मसमर्पण गर्ने कसैलाई पनि कुनै हानि नपुर्याउन निर्देशन दिएका छन् । तर दमास्कसस्थित इरानी दूतावासमा आक्रमण भएको छ । विद्रोहीले दमास्कसस्थित इटालीको दूतावासमा पनि आक्रमण गरेका छन् । बीबीसीका अनुसार सशस्त्र समूहले दूतावासमा आक्रमण गरेर तीन वटा कार लगेको तर राजदूत र अन्य कर्मचारीलाई भने केही नगरेको इटालीका विदेशमन्त्री एन्टोनियो टजानीको भनाइ छ । त्यहाँस्थित इराकी दूतावास भने खाली गरिएको छ । विद्रोहीले कब्जा गरेसँगै दमास्कसमा स्थानीयले खुसीले नाराबाजी गरेका थिए । शनिबार गोली चलेको र विस्फोटनको आवाज सुनिएको भए पनि आइतबार तुलनात्मक रूपमा राजधानी शान्त रहेको बीबीसीले जनाएको छ । रात्रिकालीन समयमा भने विद्रोहीले दमास्कसमा कर्फ्यु घोषणा गरेका छन् । अमेरिकी राष्ट्रपति जो बाइडेन र अन्य अधिकारीले सिरियाको अभूतपूर्व घटनाक्रमलाई निगरानी गरिरहेको जनाएका छन् । राष्ट्रपति कार्यालय ह्वाइटहाउसले जारी गरेको विज्ञप्तिमा बाइडेन प्रशासन आफ्ना क्षेत्रीय साझेदारसँग निरन्तर सम्पर्कमा रहेको उल्लेख छ । अमेरिकाका नवनिर्वाचित राष्ट्रपति डोनाल्ड ट्रम्पले भने यसअघि सामाजिक सञ्जालमा सिरियाको युद्धसँग अमेरिकाको कुनै सरोकार नभएको बताएका थिए । त्यो हुन दिनुस् । यो हाम्रो लडाइँ होइन, उनले सामाजिक सञ्जाल एक्समा लेखेका छन् । बेलायत, फ्रान्स, जर्मनीलगायतका पश्चिमी देशले सिरियामा असद शासन पतनको स्वागत गरेका छन् । अन्ततः बर्बर राज्य सत्ताको पतन भएको छ, फ्रान्सेली राष्ट्रपति इमानुएल म्याक्रोंले एक्समा लेखेका छन्, म सिरियाली जनतालाई, उनीहरूको साहस र धैर्यलाई सम्मान अर्पण गर्छु । अनिश्चितताको यस घडीमा सिरियामा शान्ति, स्वतन्त्रता र एकताको कामना गर्छु । जर्मन चान्सलर ओलाफ स्कोल्जले असदको पतन राम्रो समाचार भएको प्रतिक्रिया दिएका छन् । उनले सिरियामा राजनीतिक स्थिरताका लागि समाधान खोज्नुपर्ने बताएका छन् । बसर अलअसदले आफ्ना जनतालाई क्रूर रूपमा दमन गरे । उनले धेरै मानिसलाई देश छाडेर भाग्न बाध्य पारे र तीमध्ये धेरै जर्मनी आइपुगेका छन्, उनले भनेका छन् । बेलायतका प्रधानमन्त्री केअर स्टार्मरले पनि असदको बर्बर शासनको पतनलाई स्वागत गरेका छन् । उनले सिरियामा शान्ति र स्थिरताका लागि आह्वान गरेका छन् । पछिल्लो समय सिरियामा भएको घटनाक्रम अभूतपूर्व छ । यस क्षेत्रका हाम्रा साझेदारसँग कुरा गरिरहेका छौं र स्थितिलाई नजिकबाट निगरानी गरिरहेका छौं, उनले भनेका छन् । उपप्रधानमन्त्री एन्जेला रेनरले असद शासन पतन भएको समाचारलाई बेलायतले स्वागत गर्ने बताएकी छन् । सन् २००० जुलाई १७ मा सिरियाको राष्ट्रप्रमुख बनेका असदले सन् २०११ यता विपक्षीमाथि बर्बर दमन गर्दै आएका थिए भने विद्रोहीलाई परास्त गर्न भन्दै आफ्नै देशका संरचनामाथि बमबारी गर्दै आएका थिए । असदका पिता हाफिज अलअसदले पनि सिरियामा ३० वर्ष शासन गरेका थिए । सन् २००० जुन १० मा हाफिजको मृत्यु भएकै दिन संविधान संशोधन गरेर राष्ट्रपति बन्नका लागि आवश्यक पर्ने न्यूनतम उमेर ४० वर्षको साटो ३४ वर्ष बनाउँदै असदलाई राष्ट्रपति बन्ने बाटो खुला गरिएको थियो । लगत्तै उनलाई सशस्त्र बलको कमान्डर इन चिफ र सत्तारूढ बाथ पार्टीको नेता नियुक्त गरिएको थियो । संसद्ले सोही वर्ष राष्ट्रपतिमा असदलाई चयन गरेसँगै जुलाई १० मा जनमतसंग्रह गरिएको थियो । ९५ प्रतिशत मतदान भएको जनमतसंग्रहमा ९९७ प्रतिशत मत उनको पक्षमा परेको दाबी गरिएको थियो । यसरी बाबुछोराले समग्रमा ५४ वर्ष सिरियामा शासन गरे । असद सुरुमा सुधारवादी नेताका रूपमा परिचित थिए । तर विरोधीलाई दबाउन उनी तानाशाह बने । सन् २००० सेप्टेम्बर २७ मा ९९ सिरियाली बुद्धिजीवीले विभिन्न माग राख्दै वक्तव्य जारी गरेका थिए, जसमा सन् १९६३ देखि लागू सैनिक शासन तथा संकटकालको अन्त्य, राजनीतिक बन्दीलाई माफी तथा रिहाइ, देशनिकाला गरिएकालाई फर्कने अनुमति, वाक् तथा सभा सम्मेलन गर्न पाउने स्वतन्त्रतालगायतका माग राखिएका थिए । सिरियाका प्रख्यात वृत्तचित्र फिल्म निर्माता ओमर अमिरालयले फिल्म निर्माता उसामा मुहम्मद र लेखक तथा राजनीतिज्ञ मौअफाक नाइराबियासँग मिलेर मागको मस्यौदा तयार पारेका थिए । स्टेटमेन्ट अफ ९९ भनिने उक्त मागसँगै सिरियामा दमास्कस स्प्रिङ सुरु भएको थियो । स्टेटमेन्ट अफ ९९ का आधारमा सिरियामा विभिन्न राजनीतिक तथा सामाजिक बहस भए । त्यससम्बन्धी अधिकांश क्रियाकलापलाई असद नेतृत्वको सरकारले दमन गरेका थियो । तर उक्त अभियानमा थप बुद्धिजीवी जोडिँदै गए र २००१ मा स्टेटमेन्ट अफ १००० जारी गरियो । यसले बाथ पार्टीको एकदलीय शासनको कडा आलोचना गर्दै स्वतन्त्र न्यायपालिका, महिलाविरुद्ध जारी भेदभाव अन्त्य, बहुदलीय लोकतन्त्रलगायतका माग राखेको थियो । २००५ फेब्रुअरीमा लेबनानका प्रधानमन्त्री रफिक हरिरीको हत्यापछि सुरु भएको सिडार रेभोलुसन ले लेबनानमा सिरियाली अतिक्रमणको अन्त्य गर्यो । त्यही वर्ष अप्रिलमा २९ वर्षको सैन्य र राजनीतिक प्रभुत्वको अन्त्य गर्दै सिरियाली सेना लेबनानबाट बाहिरियो । लेबनान र पश्चिमा देशले हरिरीको हत्यामा सिरिया जिम्मेवार रहेको बताउने गर्छन् । विपक्षी पार्टीहरूले सन् २००५ अक्टोबरमा संयुक्त रूपमा दमास्कस घोषणापत्र जारी गर्दै असदको अधिनायकवादी शैली र साम्प्रदायिक शासन को कडा आलोचना गरेका थिए । तर सरकारले विपक्षी कार्यकर्ता र बुद्धिजीवीमाथि व्यापक दमन गरेपछि लोकतन्त्र पक्षधरको आन्दोलन थप चर्कियो । सन् २००७ डिसेम्बरबाट भने असद नेतृत्वको सरकारले लोकतन्त्र पक्षधरमाथि व्यापक धरपकड गर्यो । सन् २०११ मा फैलिएको अरब स्प्रिङ का बेला असदको तानाशाही शासन प्रदर्शनकारीविरुद्ध निर्मम रूपमा उत्रियो । अमेरिका, युरोपेली संघ र अरब लिगले असदलाई राजीनामा दिन सुझाव दिएका थिए । सन् २०११ मा जनविद्रोहविरुद्धको कारबाहीको प्रतिक्रियास्वरूप सिरियालाई अरब लिगबाट बर्खास्त गरियो । तर रुसको सहयोगमा प्रदर्शनकारीमाथि चरम दमन गर्दै असद सत्ता टिकाउन सफल भए । खासगरी रुस र इरान समर्थित लेबनानी सिया लडाकु समूह हिजबुल्लाहको ठूलो सैन्य समर्थनका कारण असद सत्तामा टिक्न सफल भएका थिए । नागरिक समाजका तर्फबाट सुरु भएको विरोध प्रदर्शनमा पछि कट्टर इस्लामवादी समूहहरू हाबी भएका थिए । सन् २०११ मार्चमा असद प्रशासनले आतंककारी घोषणा गरेका व्यक्तिहरूमाथि रक्तपातपूर्ण कारबाही सुरु गर्यो, जसका कारण सिरियामा गृहयुद्ध सुरु भयो । एक दशकभन्दा लामो युद्धमा धेरै क्षेत्रीय र अन्तर्राष्ट्रिय शक्तिका साथै विभिन्न जिहादी समूह पनि सामेल भए । असद देशलाई टुक्र्याउन चाहने पश्चिमी शक्तिले उनीहरूलाई उक्साएको दाबी गर्थे । असद विद्रोही पकड क्षेत्रमा रासायनिक अस्त्रको प्रयोग र अन्य विभिन्न अत्याचारमा पनि जोडिएका छन् । सन् २०१२ मा सरकारले विद्रोहीविरुद्ध हवाई आक्रमण गरेको थियो । विद्रोहीविरुद्ध धेरै पटक रासायनिक हतियार प्रयोग गरेको आरोप लागे पनि असद प्रशासनले बारम्बार खण्डन गर्दै आएको छ । सन् २०१३ मा रासायनिक आक्रमण गरेर मानवताविरुद्धको अपराधमा संलग्न रहेको भन्दै फ्रान्सले सन् २०२३ नोभेम्बरमा असदविरुद्ध अन्तर्राष्ट्रिय पक्राउ पुर्जीसमेत जारी गरेको थियो । यस्तै, अन्तर्राष्ट्रिय फौजदारी अदालतले सिरिया सरकारलाई यातना तथा क्रूर र अपमानजनक व्यवहार अन्त्य गर्न आदेश दिएको थियो ।विपक्षीको तीव्र विरोध र बहिष्कारबीच सिरियामा २०२१ मे २६ मा राष्ट्रपतीय चुनाव गरिएको थियो । चुनावमा असद ९५१ प्रतिशत मतका साथ चौथो कार्यकालका लागि निर्वाचित भएका थिए । सन् २०२३ मेमा रुस र इरानको पहलमा सिरियालाई पुनः अरब लिगमा सामेल गराइएको थियो । शनिबार राति भने असद परिवार र सिरियन बाथ पार्टीको झन्डै आधा शताब्दीभन्दा लामो शासन अन्त्य भएको छ । (एजेन्सीहरूको सहयोगमा)"
ममाथि प्रहरीले दुर्व्यवहार गर्यो : लामिछाने,"प्रहरी र लामिछानेको आआफ्नो दाबीबारे आइतबार कास्की अदालतमा समेत बहस भएको छ । सहकारीपीडितका तर्फबाट जिल्ला न्यायाधिवक्ता कमला काफ्ले, सहायक जिल्ला न्यायाधिवक्ताद्वय शान्तिदेवी शर्मा र विपिनराज तिवारी तथा कानुन व्यवसायी युवराज पराजुलीले बहस गरेका थिए । उनीहरूले प्रहरीले अभियोगपत्रको अन्तिम तयारी गरिरहेको र प्रमाण बुझ्न आवश्यक रहेको भन्दै म्याद थपको माग गरेका थिए । लामिछानेका तर्फबाट वरिष्ठ अधिवक्ता सुशील पन्त र अधिवक्ताहरू हरि सुवेदी र नारायण कँडेलले बहस गरेका थिए । उनीहरूले लामिछानेमाथि राजनीतिक प्रतिशोध साधिएको, म्याद थपको औचित्य नभएको तर्क गरे भने हिरासतमा अमानवीय व्यवहार गरिएको पनि दाबी गरे । इजलासमा लामिछानेले काठमाडौंमा चिसो कोठामा बस्नुपर्दा निद्रा नपरेर टाउको दुखिरहेको अवस्थामा चितवन पुर्याइएको, त्यहाँ अस्पताल लैजान गरेको आग्रहलाई वास्ता नगरिएको र सिटामोल खाएर ८ घण्टा बयान दिएको बताएका थिए । मानवअधिकार हनन भएको विषयसँगै लामिछानेले हिरासतको गुणस्तर र प्रहरीको क्षमतामा पनि प्रश्न उठाएका छन् । लामिछानेको उक्त भनाइमा पीडिततर्फका जाहेरवाला कृष्ण जैसीले दुईपल्ट गृहमन्त्री हुँदा हिरासतको गुणस्तर र प्रहरीको व्यावसायिकता किन नसुधारेको भनेर प्रतिप्रश्न गरेका थिए । गृहमन्त्री हुँदा एउटा कार्यविधि बनाएको भए हिरासत कक्षलाई मानवअधिकारमैत्री बनाउन सक्नुहुन्थ्यो, प्रहरी क्षमता नभए तालिम दिन सक्नुहुन्थ्यो, यो रोइकराइ गरेर अदालतसामु मागेर पाइने चीज पनि होइन, उनले इजलासमा भने, जुन प्रहरीले आफूलाई १२ बजे उठायो भन्नुभएको छ, सहकारीपीडितको नेतृत्व गरेर मैले पनि न्याय माग्दा मलाई पनि ४ बजे उठाउने आदेश गर्नुभएको हो । जाहेरवालालाई सादा पोसाकका प्रहरीले उठाउन खोजेको हो । उहाँ गृहमन्त्री नै हुँदा पीडितलाई जिल्ला प्रहरी कार्यालयभित्रबाट उठाएर गेट बाहिर लगेर फालिएको हो । जैसीले सुरुदेखि नै बचतकर्ताले आफ्नो बचत फिर्ता मागेको बताए । म जहाँ गए पनि मेरो पैसा माग्न आएको हो भनेको छु, जहाँ गए पनि हामीले पैसा फिर्ता पाउनुपर्यो भनेका छौं, उनले भने, अदालतमा पनि पैसा माग्न आएका हौं । यो कुरा सत्य हो । हामीलाई फैसलाको खोस्टा चाहिएको होइन, रगतपसिना एक गरेर कमाएको पैसा चाहिएको हो । लामिछानेले आफूलाई बाहिरै राखेर अनुसन्धान गर्न आग्रह गरेका थिए । सहकारीपीडितका अगुवा जैसीले भने आरोपितलाई बाहिर छोड्दा प्रमाण नष्ट हुन सक्ने तर्क गरे । भोलि सरकार परिवर्तन भएर रास्वपा सरकारमा जाँदा फेरि मुद्दा तामेलीमा राख्न सक्छन् । महान्यायाधिवक्ताको कार्यालयलाई समेत प्रभाव पार्न सक्छन्, उनले भने, राजनीतिक सहमति गरेर हाम्रो मुद्दा विषयान्तर गर्न सक्छन् । पहिला होइनछैन भनेर तामेलीमा राखेजस्तै गर्न सक्छन् । पासपोर्ट काण्ड, नागरिकता काण्डलगायत काण्डैकाण्ड भएकाले भाग्न सक्छन् । जाहेरवालामाथि पनि प्रहार गर्न सक्छन् ।जैसी बोलिसकेपछि लामिछानेले हात उठाएर पुनः आफू बोल्न चाहेको इसारा गरे । न्यायाधीशले उनलाई पुनः मौका दिए । लामिछानेले आफू निस्केकै दिनबाट बचतकर्ताको रकम फिर्ता गर्न लागिपर्ने बताए । न्यायाधीश हिमलाल बेलबासेले लामिछाने र जोशीको स्वास्थ्य जाँच गर्न र प्रहरीले थुनुवाको मानवअधिकारमा ख्याल पुर्याउनुपर्ने आदेश गरे । न्यायालयले कसैलाई काखा, कसैलाई पाखा नगर्ने बताउँदै तथ्य र प्रमाणका आधारमा फैसला हुनेमा विश्वस्त हुन उनले आग्रह गरे । लामिछानेलाई थप ४ दिन हिरासतमा राखेर अनुसन्धान गर्न आइतबार कास्की जिल्ला अदालतले अनुमति दिएको छ । न्यायाधीश बेलबासेको इजलासले उनीसहित छविलाल जोशी, लीला पछाई, रामबहादुर खनाल र कृष्णबहादुर गुरुङलाई सहकारी ठगी, संगठित अपराध र सम्पत्ति शुद्धीकरणसम्बन्धी कसुरमा अनुसन्धानका लागि म्याद थप गरेको हो । लामिछाने गोर्खा मिडिया नेटवर्कको सञ्चालक एवं प्रबन्ध निर्देशक रहेका बेला पोखराको सूर्यदर्शन सहकारीबाट अवैधानिक रूपमा रकम लगेको देखिएकाले प्रहरीले अनुसन्धान गरिरहेको हो । रूपन्देहीको सुप्रिम, काठमाडौंको स्वर्णलक्ष्मी, चितवनको साहारा र वीरगन्जको सानो पाइला सहकारीबाट समेत त्यसरी गोर्खा मिडियामा रकम गएकाले त्यहाँसमेत अनुसन्धान भइरहेको छ । रूपन्देही, काठमाडौं र चितवनका जिल्ला सरकारी वकिल कार्यालयमा उनले बयान दिएका छन् भने पर्सा जिल्ला अदालतले लामिछानेविरुद्ध पक्राउ पुर्जी जारी गरेको छ ।"
"नक्सापास नगरी डेढ अर्ब लागतमा भ्यु टावर, उद्घाटन गरिए पनि प्रयोगमा अन्योल","(झापा) नक्सापास नगरी निर्माण गरिएको दमक भ्यु टावरको प्रधानमन्त्री केपी शर्मा ओलीले आइतबार उद्घाटन गरेका छन्, जसको वातावरणीय प्रभाव मूल्यांकनसमेत गरिएको छैन । झापाको दमक३ दापगाछीमा बनाइएको टावरको सञ्चालनसम्बन्धी खाका नबन्दा प्रयोग कसले र कसरी गर्ने भन्ने अन्योल देखिएको छ ।ओली दोस्रो पटक प्रधानमन्त्री हुँदा २०७६ असार २७ मा भ्यु टावरको जग हालेका थिए । १ सय मिटर अग्लो भ्यु टावर १८ तले छ । दमक बजारबाट करिब तीन किलोमिटर उत्तरपश्चिममा रहेको टावर करिब डेढ अर्ब रुपैयाँको लागतमा ५ वर्षमा निर्माण सकिएको हो । तर, टावर सञ्चालनका लागि आवश्यक व्यवस्थापनको मोडालिटी र ठोस कार्ययोजना बन्न सकेको छैन । नक्सापास गर्दा लाग्ने २८ लाख रुपैयाँ राजस्व नगरपालिकामा दाखिला नगरिएकाले प्रक्रिया रोकिएको हो, दमक नगर उपप्रमुख रेगिना भट्टराईले भनिन् । सघन सहरी तथा भवन निर्माण कार्यालयका प्रमुख रमेश थिङले भने नगरपालिकामा विज्ञ कर्मचारीको अभावका कारण घर नक्सापास गर्न ढिलाइ भएको दाबी गरे । उनका अनुसार टावर अन्तर्राष्ट्रिय मापदण्डअनुसार निर्माण गरिएको र पासको प्रक्रिया पछि गर्न सकिने जनाए । करिब पाँच बिघा जमिनमा फैलिएको यो संरचना दमक नगरपालिकाको स्वामित्वमा भए पनि सञ्चालनका लागि कुनै समन्वय नहुँदा स्थानीय सरकार बेखुसी देखिएको छ । दमक नगर प्रमुख रामकुमार थापाले संघीय सरकारले पालिकालाई बेवास्ता गर्दै टावर उद्घाटन गरेको बताए । दमक नगरको प्रमुखमा राप्रपा र उपप्रमुखमा कांग्रेस छ । एमाले नेतृत्व नभएकै कारण नगरपालिकालाई स्वामित्व नदिइएको स्थानीय जनप्रतिनिधिको आरोप छ । केही समयअघि दमककै बासिन्दा भौतिक पूर्वाधार तथा यातायातमन्त्री देवेन्द्र दाहालसँग नगरका जनप्रतिनिधिहरूले टावर सञ्चालन गर्न नगरपालिका सक्षम रहेको बताएका थिए । तर, सरकारले पालिकासँग सहकार्य गर्नै नचाहेको नगरप्रमुख थापाले गुनासो गरे । करोडौं लगानीमा टावर निर्माण भइकन पनि त्यहाँसम्म पुग्ने सडक र अन्य पूर्वाधारको स्थिति कमजोर छ । नगरप्रमुख थापाका अनुसार भ्यु टावरसम्म पुग्ने पूर्वाधार निर्माणका लागि थप ५० करोड रुपैयाँ खर्च लाग्ने अनुमान गर्छन् । टावर निर्माणले दापगाछी क्षेत्रको जमिनको मूल्य भने ह्वात्तै बढेको छ । पाँच वर्षअघि ५ लाख रुपैयाँ कट्ठाको जमिन अहिले प्रतिधुर ५ लाखसम्म पुगेको छ । उद्घाटन कार्यक्रममा प्रधानमन्त्री ओलीले स्थानीय र राष्ट्रियस्तरका विकास र आर्थिक क्रियाकलापलाई अघि बढाउने उद्देश्यले यो परियोजना सुरु गरिएको बताएका छन् । उनले भ्यु टावरलाई दमक सपिङ कम्प्लेक्सका रूपमा व्याख्या गरे । ओलीले रोजगारीसँगै पर्यटन विकासको सम्भावनाको ढोका पनि खुल्ने दाबी गरेका छन् । तर, स्थानीय बासिन्दा यसको आर्थिक प्रतिफलप्रति आशावादी देखिँदैनन् । टावर निर्माणले विकास र रोजगारीको अवसर सिर्जना गर्ने भनिएको छ तर हामीलाई त्यसप्रति आशा र भरोसा लागेको छैन, स्थानीय कृष्ण तामाङले भने, १८ तलाबाट देखिने दृश्य भनेको वरपरको सुकुम्बासी बस्ती मात्रै हो । सरकारले भ्यु टावरजस्ता विशिष्ट संरचनाको सञ्चालन र व्यवस्थापन निजी क्षेत्रलाई दिने गरी विकास समिति गठनसम्बन्धी आदेश जारी गरेको छ । समितिले टेन्डरमार्फत भ्यु टावर सञ्चालन गर्न निजी क्षेत्रलाई जिम्मा दिने जनाएको छ । सहरी विकास मन्त्रालयका सचिव गोपालप्रसाद सिग्देलले मन्त्रालयको नेतृत्वमा निर्माण गरिएको टावरलाई सञ्चालनका लागि निजी कम्पनीसँग सहकार्य गरिने बताए । टावर व्यवस्थापनका लागि केही प्रवेश शुल्क राखिनेछ भने सञ्चालनका लागि कम्पनीलाई लिजमा ठेक्का दिन सकिने योजना बन्दै छ, शनिबार दमकमा आयोजित पत्रकार सम्मेलनमा उनले भने ।२०७६ असार २७ मा चिनियाँ कम्पनी जेडसीजीआईईसी, आशिष र ओम साइराम जेभीले १ अर्ब ५६ करोड १४ लाख रुपैयाँमा निर्माणको ठेक्का पाएका थिए । २०७८ पुस २७ सम्म निर्माण सम्पन्न गर्ने लक्ष्य थियो । तर, कोभिडलगायत समस्या देखाउँदै निर्माण कम्पनीले म्याद थपेर ५ वर्षमा काम पूरा गरेको हो । भ्यु टावरलाई १५ तलासम्म व्यापारिक कम्प्लेक्स, तीन तलामा रेस्टुरेन्ट, सेमिनार हल र पर्यटक आकर्षणका रूपमा विकास गर्ने योजना बनाइएको छ । त्यहाँ व्यापारिक पसलहरू, कर्पोरेट अफिस, प्रदर्शनीकक्ष र स्थानीय जातीय संग्रहालयसमेत रहने जनाइएको छ । सरकारले यस टावरको स्वामित्व अन्तर्राष्ट्रिय सम्मेलन केन्द्र विकास समितिलाई दिने तयारीसमेत गरिरहेको छ ।"
मानव तस्करीमा मुछिएका पूर्वमन्त्री अधिकारीविरुद्धअब मुद्दा नचल्ने,"(काठमाडौं)मानव तस्करीको गिरोहसँग मिली किर्ते परिचयपत्रसमेत बनाइदिएर तीन युवालाई आफूसँगै जापान पुर्याएका कोशी प्रदेशका तत्कालीन कानुनमन्त्री लीलाबल्लभ अधिकारीलाई उन्मुक्ति दिने सरकारी वकिलको कार्यालयको निर्णय सर्वोच्च अदालतले सदर गरेको छ । अब उनीविरुद्ध मुद्दा चल्ने छैन ।उक्त प्रकरणमा अधिकारीको पनि संलग्नताको अदालती परीक्षण हुनुपर्ने तथ्य सरकारी वकिलबाट अस्वीकार भएको भन्दै वरिष्ठ अधिवक्ता दिनेश त्रिपाठीले यही मंसिर १५ मा सर्वोच्चमा रिट दायर गरेका थिए । तर सर्वोच्चका रजिस्ट्रारले रिट दरपीठ (दर्ता गर्न अस्वीकार) गरेका थिए । दरपीठको निर्णय सर्वोच्चको आफ्नै नजिरविरुद्ध भएकाले खारेज गरी अधिकारीविरुद्ध मुद्दा चलाइपाऊँ भनी त्रिपाठीले बिहीबार अर्को निवेदन दिएका थिए । आइतबार निवेदनमा सुनुवाइ गर्दै न्यायाधीश कुमार चुडालको एकल इजलासले दरपीठ आदेश सदर हुने ठहर गरेको हो ।यो आदेशले गलत नजिर बसेको छ, त्रिपाठी भन्छन्, जस्तै अपराध गरे पनि सरकारी वकिलले चाहे जोसुकै चोखिन सक्छ भन्ने सन्देश गएको छ । कसैलाई मुद्दा लगाउने वा नलगाउने भन्ने निर्णय सरकारी वकिलले तजबिजका आधारमा गर्न सक्दैनन् भन्ने नजिर यसअघि नै बनेको उनले निवेदनमा उल्लेख गरेका थिए । साथै, न्याय पाउने हकबाट वञ्चित गर्न कसैलाई पनि नमिल्ने भएकाले रिट दरपीठ गर्ने अधिकार सर्वोच्च प्रशासनलाई नभएको उनले तर्क राखेका थिए । मानव तस्करीमा संलग्न भएको प्रमाणसहित फेला परेका मन्त्रीलाई उन्मुक्ति दिन नमिल्ने हुनाले दरपीठ आदेश खारेज गरी रिट दर्ता हुनुपर्ने त्रिपाठीको माग थियो ।सुन्तली धामीदेखि अफताब आलमसम्मको मुद्दामा कसैलाई मुद्दा लगाउने वा नलगाउने भन्ने निर्णय सरकारी वकिलले तजबिजका आधारमा गर्न सक्दैनन् भन्ने नजिर यसअघि भए पनि त्यसलाई अनदेखा गरेर काठमाडौं जिल्ला न्यायाधिवक्ताको कार्यालयले गत मंसिर १० मा अधिकारीलाई उन्मुक्ति दिएको थियो । जबकि, प्रहरीको रायसहितको प्रतिवेदनमा मन्त्री दोषी देखिएकाले उनलाई पनि मुद्दा चलाउनुपर्ने उल्लेख छ । गिरोहसँगको मिलेमतोमा तत्कालीन मन्त्री अधिकारीले कात्तिक १३ मा रसुवाका कञ्चन देवकोटा तथा खोटाङका दावा शेर्पा र जनक राईलाई आफूसँगै जापान उडाएका थिए । ती युवाले गिरोहलाई कुल ३१ लाख ५५ हजार रुपैयाँ बुझाएका थिए । कागजपत्र शंकास्पद देखिएपछि जापानको अध्यागमनले चारै जनालाई विमानस्थलबाटै फर्काइदिएको थियो । फर्कंदा तीन युवालाई प्रहरीले त्रिभुवन अन्तर्राष्ट्रिय विमानस्थलबाटै नियन्त्रणमा लिएको थियो भने आफू मन्त्री भएको बताउँदै अधिकारी उम्कन सफल भएका थिए । तीनै जना युवा हाल थुनामा छन् । ती युवाले जापान जान महेश भण्डारी, वीरबहादुर सुनुवार र दावा शेर्पालगायतको समूहलाई रकम बुझाएका थिए । उनीहरूको बयानपछि पक्राउ परेका भण्डारी, सुनुवार र शेर्पा पनि थुनामै छन् । उनीहरूविरुद्ध पनि सरकारी वकिलको कार्यालयले मुद्दा दायर गरेको छ । मन्त्रीलाई मुद्दा नचलाउने निर्णयले पीडित थप पीडामा परी मानवअधिकार हनन भएको भन्दै त्यसविरुद्ध छानबिन गर्न राष्ट्रिय मानवअधिकार आयोगमा पनि उजुरी पनि परेको छ । आयोगले बुधबारदेखि अनुसन्धान थालिसकेको छ ।"
अमेरिकी सहायक विदेशमन्त्री लुले भेटे देउवा र दाहाल,"(काठमाडौं)दक्षिण एसिया भ्रमणमा आएका अमेरिकी सहायक विदेशमन्त्री डोनाल्ड लुले आइतबार कांग्रेस सभापति शेरबहादुर देउवा र माओवादी अध्यक्ष पुष्पकमल दाहालसँग भेटवार्ता गरेका छन् । दक्षिण तथा मध्य एसिया मामिला विदेश सहायकमन्त्री लु बाइडेन प्रशासनको अन्त्यमा श्रीलंकाहुँदै तीनदिने नेपाल भ्रमणमा आएका हुन् ।सहायकमन्त्री लु सभापति देउवासँग भेट्न आइतबार बूढानीलकण्ठ पुगेका थिए । भेटवार्तामा दुई मुलुकबीचका बहुआयामिक सम्बन्धका विषयमा कुराकानी भएको देउवाका स्वकीय सचिव भानु देउवाले जानकारी दिए । लुले दुई मुलुकबीचको सम्बन्धलाई थप बलियो बनाउने विषयमा कुरा गरेका थिए । उहाँहरूबीचमा नेपालअमेरिकाको समग्र पक्षमा कुराकानी भएको थियो । उहाँहरूले अन्तर्राष्ट्रिय परिवेशलगायत विषयमा पनि छलफल गर्नुभयो, स्वकीय सचिव देउवाले भने । देउवालाई भेटेपछि लु माओवादी अध्यक्ष दाहाललाई भेट्न खुमलटार पुगेका थिए । अध्यक्ष दाहालको सचिवालयका अनुसार दाहालले यस्ता भ्रमण र भेटवार्ताले आपसी सम्बन्धलाई थप बलियो बनाउने विश्वास व्यक्त गरे । नेपाल आर्थिक समृद्धिको बाटोमा अघि बढ्न खोजिरहेको उल्लेख गर्दै अध्यक्ष दाहालले यसमा अमेरिकालगायत अन्तर्राष्ट्रिय समुदायको सहयोग र सद्भाव महत्त्वपूर्ण हुने बताएको सचिवालयले जनाएको छ । हामीले कृषिलाई आधार मानेर ऊर्जा र पर्यटन विकासलाई जोड दिने नीति लिएका छौं, उनले भने, सबै क्षेत्रमा सूचना प्रविधिलाई लिडिङ रोलमा राखेर मात्रै नेपाललाई समृद्ध बनाउन सकिन्छ भन्ने हाम्रो विश्वास छ । यसका लागि अन्तर्राष्ट्रिय समुदायबाट हुने सहयोग र लगानी महत्त्वपूर्ण हुन्छ । दाहालले नेपालको शान्ति प्रक्रिया राष्ट्रिय सहमतिका साथ मौलिक रूपमा सम्पन्न हुन थालेको जानकारी गराए । दाहालले नेपाली युवा विपिन जोशी अहिलेसम्म पनि बेपत्ता रहेको घटना नेपालका लागि चिन्ताको विषय रहेको बताए । उनले हालै जोशी जीवितै रहेको इजरायली पक्षबाट जानकारी आउनु सुखद भएको र जतिसक्दो चाँडो जोशीको रिहाइका लागि अन्तर्राष्ट्रिय समुदायको ध्यान जानुपर्नेमा जोड दिए । अमेरिकी सहायकमन्त्री लुले नेपालको प्रगति आफूहरूका लागि खुसीको विषय हुने भन्दै सबै प्रकारका सहयोग र सद्भाव बढाउँदै लैजाने बताएको सचिवालयले जनाएको छ । लुले नेपालको शान्ति प्रक्रिया राष्ट्रिय सहमतिका लागि टुंगिन थालेकोमा खुसी व्यक्त गर्दै यो अन्तर्राष्ट्रिय समुदायका लागि सुखद खबर भएको बताए । उनले नेपालको आर्थिक विकासका लागि अमेरिकाले निरन्तर सहयोग गर्दै आएको उल्लेख गरे । उनले प्रधानमन्त्री केपी शर्मा ओलीसँग भने भेटवार्ता गर्ने कार्यक्रम छैन । ओली हाल पूर्वी नेपाल भ्रमणमा छन् । सहायक विदेशमन्त्री लुले नेपाली नेताहरूका साथै नागरिक समाजसँग समेत अन्तर्क्रिया गर्नेछन् । उनको भ्रमणले पर्यावरण संरक्षण, महिला सशक्तीकरण, संस्कृति संवर्द्धन र दिगो विकासका क्षेत्रमा नेपाल र अमेरिकी सहकार्यलाई अझ सुदृढ बनाउन भूमिका खेल्ने दूतावासले जनाएको छ ।"
पत्रकार दाहाललाई साम्पाङका समर्थकको धम्की,"(सुनसरी)धरान उपमहानगरपालिकाका प्रमुख हर्क साम्पाङका समर्थकले समाचारका विषयमा पत्रकार गोपाल दाहाललाई धम्की दिएका छन् । साम्पाङका समर्थकले आइतबार राति दाहाललाई पठाएको म्यासेजमा तेरो दिन धेरै छैन भनेर धम्क्याइएको छ । दाहाललाई ९७०७३६८७०७ नम्बरबाट म्यासेज आएको हो । म्यासेजमा धरानका मेयरले विकास गरिरहेको र उनको कामविरुद्ध लेखेको भन्दै राम्रो काम गर्नेलाई राम्रो गर्न नदिएको आरोप लगाइएको छ । पत्रकार दाहालले खोज पत्रकारिता केन्द्रका लागि हर्क साम्पाङको मनमौजी शासन, बेथितिको दलदलमा धरान शीर्षकमा समाचार लेखेका थिए । समाचार प्रकाशित भएलगत्तै आक्रोशित बनेका साम्पाङले दाहालसहित पत्रकार महासंघ सुनसरीका अध्यक्ष जनकऋषि राईविरुद्ध सामाजिक सञ्जालबाट धम्की दिएका थिए । यस विषयमा दाहाल र राईले सुरक्षाको माग गर्दै जिल्ला प्रहरीमा निवेदन दिइसकेका छन् । प्रमुख साम्पाङले पनि आफूविरुद्ध समाचार लेख्ने पत्रकारलाई कारबाही गर्न आग्रहसहितका तीनवटा पत्र संघीय सरकारलाई पठाएका छन् । आफूविरुद्ध समाचार लेख्ने पत्रकार र नदीजन्य पदार्थ उत्खनन गर्नेमाथि कारबाही गर्न गृह मन्त्रालयलाई दुईवटा पत्र र प्रशासकीय अधिकृत पठाइदिन सामान्य प्रशासन मन्त्रालयलाई पत्र लेखेका हुन् । साम्पाङले दाहाल र जनकऋषिलाई कारबाही गर्न माग गर्दै गृहमन्त्री रमेश लेखकलाई पत्र लेखेका छन् । साम्पाङले गृहमन्त्रीलाई लेखेको पत्रमा पत्रकार दाहालले समाचारमा आफूलाई नक्कली माओवादी बनेर चन्दा असुलेको उल्लेख गरेको र उक्त विषय झूटो भएको दाबी गरिएको छ । उक्त समाचारलाई जनकऋषिले दुष्प्रचार गरेको साम्पाङको आरोप छ । साम्पाङले पत्रमा लेखेका छन्, दुवैलाई कानुन मुताविक कारबाही गरी लोकतन्त्रमा नागरिकको मताधिकार र जनादेशबाट निर्वाचित नगर प्रमुखजस्तो पदलाई अपमान र अनादर गरी भ्रम फैलाउने तथा मानहानि गरी प्रेस स्वतन्त्रताका नाममा पार्टीगत आग्रहपूर्वाग्रह राखी लोकतन्त्रलाई नै निकृष्ट र बदनाम गर्ने आपराधिक, असामाजिक, अमर्यादित कृत्य र त्यसबाट हुन जाने विकृतिलाई रोक्न आवश्यक कदम चालियोस् भन्ने अनुरोध छ । साम्पाङले प्रेस स्वतन्त्रताका नाममा व्यक्ति र पद दुवैको मानहानि गर्नेलाई कारबाही गर्न पनि माग गरेका छन् । शुक्रबार सुनसरीका पत्रकारहरूले पनि साम्पाङको धम्कीपूर्ण अभिव्यक्तिविरुद्ध धरान पुगेका गृहमन्त्री लेखकको ध्यानाकर्षण गराएका थिए । साम्पाङले अर्को पत्रमा नदीजन्य पदार्थ उत्खनन गर्ने तस्करीको गाडी नियन्त्रणमा लिन माग गर्दै गृह मन्त्रालयलाई पत्र पठाएका छन् । मंसिर ४ देखि नगर प्रहरीलाई ढुंगा झिक्ने गरेको ठाउँमा खटाउनुपरेको र प्रहरीले सहयोग पनि नगरेको साम्पाङले आरोप लगाएका छन् । साम्पाङले प्रमुख प्रशासकीय अधिकृत पठाइदिन सामान्य प्रशासन मन्त्रालयलाई पनि पत्रमार्फत आग्रह गरेका छन् । जनप्रतिनिधिकै कार्यशैलीका कारण धरानमा प्रशासकीय अधिकृत आउन नचाहने गरेको उपप्रमुख आइन्द्रविक्रम बेघाले बताए ।"
स्वयंसेवी संस्था स्काउटमाथि मन्त्रीको हैकम कहिलेसम्म ?,"देशको सबैभन्दा ठूलो राजनीतिक दलको केन्द्रीय नेता, जनताबाट निर्वाचित सांसद तथा संघीय सरकारको मन्त्री । यति ठूलो जिम्मेवारीमा पुगेको व्यक्तिबाट कुन स्तरको नैतिकता र जवाफदेहिता अपेक्षा गर्ने ? ऊर्जामन्त्री दीपक खड्काको व्यवहारले नेपाली समाजलाई फेरि सोचमग्न बनाएको छ । खड्का संस्थापक सञ्चालक रहेको खड्का ल्यान्ड डेभलपमेन्ट प्रालि ले नेपाल स्काउटको भवन तथा तीन रोपनी जग्गा १० वर्षका लागि भाडामा लिने सम्झौता गरेको थियो, तर ९ रोपनीभन्दा बढी जग्गा हडपेर १५ वर्षसम्म बलमिच्याइँ गरेको पुष्टि भएको छ । अन्यायमा परेको स्काउटले गुहार मागेपछि उच्च अदालत पाटनले पनि भवन र जग्गा खाली गराउन दिएको आदेशलाई पनि खड्काले दुई वर्षसम्म अवज्ञा गरेपछि जिल्ला प्रशासनले गत वैशाखमा हस्तक्षेप गरेर सिल लगाएको छ । तर पनि करिब ५ करोड भाडा, त्यसको ब्याज र हर्जना तिर्न मन्त्रीले अटेर गर्दै आएका छन् । अहिले आएर त उनले पुरानो कुरा बिर्सिएको सार्वजनिक प्रतिक्रिया पनि दिन थालेका छन् । व्यावसायिक प्रयोजनका लागि प्रयोग गरेको स्रोतसाधनमा मन्त्री खड्काको बलमिच्याइँलाई राज्यका निकायले टुलुटुलु हेर्न मिल्दैन । नेपाल स्काउटको एकलौटी भोगाधिकार रहेको लैनचौरस्थित खानी विभागसँग सिमाना जोडिएको ३ रोपनी रैकर जग्गा भोगचलन सम्बन्धमा खड्का सञ्चालक रहेको खड्का ल्यान्ड डेभलपमेन्ट प्रालि सँग सम्झौता गरिएको थियो । त्यो सम्झौता २०७६ साउनसम्म मात्र कायम थियो । ३ रोपनीका लागि सम्झौता गरेको भए पनि यसबीचमा खड्काको कम्पनीले थप ९ रोपनी हडपेको थियो । यसबीचमा उनले २०७३ देखि दुई व्यापारिक भवन पनि भाडामा लिएका थिए । सम्झौतामा उल्लेख नभएको पार्किङलगायतका विषयमा खड्काले फर्जी कागजात तयार पारेको र सम्झौतापत्रमा केरमेट गरेर १० वर्षको करार अवधिलाई १५ वर्ष बनाएको दाबी स्काउटको छ । स्काउटसँग खड्काको कम्पनीले गरेको सम्झौतालाई मात्र होइन, अदालतको आदेशलाई पनि उनले चुनौती दिँदै आएका छन् । उनले सम्झौतामा उल्लेख भएभन्दा बढी जग्गा, तोकिएभन्दा बढी समयसम्म उपयोग गरेको यो प्रयोजनका लागि सम्झौताको कागज नै केरमेट गरेको स्काउटको दाबी छ । अदालतको आदेशअनुसार जग्गा खाली गराउन र भाडा उठाइपाउन स्काउटले वडादेखि राष्ट्रपति कार्यालयसम्म पत्र पठाएर सहयोगको याचना गर्दै आएको थियो । दुई वर्षको हारगुहारपछि प्रशासनले गत वैशाखमा उक्त जग्गा तथा भवनमा सिलबन्दी गरेको छ । तर त्यसयता भवन खाली गराउने र भाडा तिराउन विषयमा सार्थक प्रगति भएको छैन । स्काउटले ५ करोडभन्दा बढी भाडा, ब्याज र हर्जना पाउने कहिले हो ? यो प्रश्न अनुत्तरित छ किनकि भाडा नतिर्ने व्यक्ति यो देशका सांसद र मन्त्री हुन् । अर्कोतर्फ, जग्गामा विवाद कायमै रहँदा स्काउटले सो जग्गा तथा भवन आफैंले प्रयोग गर्न तथा अन्य पक्षलाई भाडामा लगाउन पाएको छैन । सम्झौतामा तीन रोपनी भनेकामा थप नौ रोपनी र १० वर्ष भनिएकामा १५ वर्ष कब्जा गरेबाटै खड्का कम्पनीको बदनियत प्रस्ट हुन्छ । तर यो बदनियतलाई निरुत्साहित गर्नुको साटो राज्यका निकायले उन्मुक्ति दिँदै आएका छन् । संसद्को राज्य व्यवस्था समितिले पनि खड्का ल्यान्ड डेभलपमेन्ट प्रालि का बारेमा स्काउटले दिएको पत्रमा १० महिनासम्म छलफलसमेत नचलाउनु आश्चर्यजनक छ । यसले समितिको निष्पक्ष भूमिकामाथि प्रश्न उठ्छ । समितिको निष्पक्षता व्यवहारबाट पुष्टि गर्नुपर्छ, दाबीले पुग्दैन । एउटा स्वयंसेवी संस्थासँग गरेको लिखित सम्झौताको उल्लंघन गर्ने, तोकिएभन्दा बढी जग्गा कब्जा गर्ने र अदालतको फैसलासमेत उल्लंघन गर्ने कम्पनीमाथि कारबाही नै हुनुपर्छ । राज्यका सरोकारवाला अन्य निकायले पनि आआफ्नो जिम्मेवारी पूरा गर्नुपर्छ । किनकि नेपालका राजनीतिक दल, नेता तथा राज्यका संयन्त्रमाथि अविश्वास बढ्नुको कारण पनि यही हो ।"
सरकारी अस्पतालमा बेथिति,"पुरुषोत्तम घिमिरे, जोरपाटी, काठमाडौं"
के गर्दै छन् दलहरू ?,"सरकारले किन काम गर्न सकिरहेको छैन, अवरोध के हो भनेर सत्तारूढ दलले जनतालाई जवाफ दिनुपर्ने बेला भएन र ? महँगी, बेरोजगारी र भ्रष्टाचार बढ्दो छ । सरकारले भ्रष्टाचार अन्त्य गर्दै बेरोजगारीलाई काम दिनुपर्यो, महँगीलाई निगरानीका साथ नियन्त्रण गर्नुपर्यो । जनतालाई उत्पादनमूलक काममा लगाउने वातावरण राज्यले तयार गर्न सक्नुपर्छ । बलराम थापा, कुश्लेचौर, क्षेत्रपाटी, काठमाडौं"
"स्काउट प्रकरणमा तैं चुप, मै चुप !","गोपाल देवकोटा, जोरपाटी काठमाडौं"
हाम्रो जिन्दगानी,"छिमेकीले हामीलाई औधी माया गर्छन्भोकै, नाङ्गै मर्लान् भनी सहायता दिन्छन्नुनदेखि सुनसम्म मुर्रादेखि जनैसम्मगुन्द्रुक, भटमास, दालचामल, स्याउ, सुन्तलासम्मएमसीसीको विकासमाथि बीआरआईको गजुरयही गतिमा चल्यो भने कहाँ पुग्ला हजुरयो नेपाली समृद्धिको हिमाल चढ्ने भो अरूलाई काम दलाएर बाँच्न सक्ने भोमागी ल्याउन खप्पिस नेता हामी भाग्यमानी सयल गरी बित्ने भयो हाम्रो जिन्दगानी । कृष्ण कुम्पुरे, आदमटार, धादिङ"
"प्राथमिकताः अर्थतन्त्र, अर्थतन्त्र र अर्थतन्त्र","अर्थतन्त्र र सुशासनसुशासनको मूल अवधारणा नै आर्थिक व्यवहारसँग सम्बन्धित हो । अस्वस्थ निजी स्वार्थ नभएकाहरूबाट राज्य सञ्चालन हुने र त्यसको अनुभूति मुलुकभित्रका जनता र बाहिरका विकास साझेदारहरूले गर्नेबित्तिकै मुलुकको विकासको गति स्वतः उच्च हुन्छ । एकातर्फ भएका स्रोतहरू सबै सदुपयोग हुनेबित्तिकै प्रत्येक रुपैयाँ लगानीबाट प्राप्त हुने प्रतिफलमा उल्लेखनीय वृद्धि हुन्छ । प्रतिफल वा नाफा वृद्धि हुनु भनेको राज्यको राजस्वको स्रोत बढ्नु हो । त्यस्तै, राज्यको विश्वसनीयता बढ्नेबित्तिकै विकास साझेदारहरूबाट प्राप्त हुने सहायता रकममा पनि सुधार हुने अपेक्षा गर्न सकिन्छ ।ट्रान्सपरेन्सी इन्टरनेसनलको भ्रष्टाचार अवधारणा सूचकांकमा नेपाल अझै १ सय ८ औं स्थानमा छ । सम्पत्ति शुद्धीकरणसम्बन्धी अन्तर्राष्ट्रिय संस्था फाइनान्सियल एक्सन टास्कफोर्स (एफएटीएफ) ले दुई वर्षअघि कानुन परिमार्जन र संस्थागत सुधारका लागि दिएको समयसीमाभित्र प्रभावकारी काम हुन नसकेपछि नेपाल फेरि एफएटीएफको ग्रे लिस्ट मा पर्ने जोखिम ज्युँदो छ । प्रधानमन्त्री केपी शर्मा ओलीले गत साता गरेको जनवादी गणतन्त्र चीन भ्रमणपछि प्रकाशित संयुक्त वक्तव्यको ११ औं बुँदामा उल्लेख छ, दुवै पक्ष न्यायपूर्ण र समतामूलक विश्व व्यवस्था एवम् विश्वव्यापी लाभ दिने र समावेशी आर्थिक भूमण्डलीकरणको प्रवर्द्धन गर्न, सबै प्रकारका एकपक्षीयता र संरक्षणवादको विरोध गर्न, साँचो बहुपक्षीयताको वकालत गर्न, अन्तर्राष्ट्रिय सम्बन्धमा बृहत्तर लोकतन्त्रको प्रवर्द्धन गर्न र अन्तर्राष्ट्रिय निष्पक्षता एवम् न्यायको संयुक्त रूपमा संरक्षण गर्न र विकासशील देशहरूको साझा हित प्रवर्द्धन गर्न प्रतिबद्ध छन् ।तर, आफ्नो आर्थिक र कूटनीतिक हैसियत गुमाउँदै गएको नेपालले उठाउने यस्ता विश्व आर्थिक र व्यापारिक न्यायसम्बन्धी आवाजहरूको कति सुनुवाइ होला र तिनले कति प्रभावकारी परिणाम ल्याउलान् ? यो प्रश्न आफैंमा उत्तर पनि हो ।चीनले चाहे जसरी नै बेल्ट एन्ड रोड इनिसिएटिभ (बीआरआर्ई), भारतले चाहेजस्तो नेबरहुड फस्ट वा अमेरिकाले चाहेजस्तै गरी इन्डोप्यासिफिक रणनीतिलाई कसरी रेस्पोन्स गर्छ भन्ने असजिलो भूराजनीतिक भँगालोबीच नेपालले आफ्नो अस्तित्व रक्षा गरिरहनुपरेको छ । तर यो अनावश्यक निरीहताको पनि मुख्य कारण हामीले मुख्यतः आर्थिक प्राथमिकता तय गर्न र त्यसका आधारमा कूटनीतिक सौदाबाजी गर्न नसक्नु नै हो ।बीआरआई को सेरोफेरोमा यतिखेर ऋण वा अनुदानको वादविवाद छ । कोसँग ऋण लिने र कोसँग नलिने भन्ने बहसमाथि राजनीतिक कित्ताकाट छ । यदि नेपालले आफ्ना राष्ट्रिय प्राथमिकताका आयोजनाहरूको छनोट, प्राथमिकीकरण र कार्यान्वयनको पूर्वतयारी (प्रोजेक्ट रेडिनेस) गर्नमा ध्यान दिने हो भने आर्थिक स्रोत परिचालन धेरै सहज हुन्छ । नेपालको अहिलेको साढे बाह्र खर्ब रुपैयाँको बाय ऋणमा ५० प्रतिशत विश्व बैंकको, ३३ प्रतिशत एसियाली विकास बैंकको र ५ प्रतिशत अन्तर्राष्ट्रिय मुद्राकोषको छ । द्विपक्षीय ऋणमध्येबाट जापानको कुल ऋणको ५ र चीनको अढाई प्रतिशत जति छ । अन्तर्राष्ट्रियस्तरका व्यावसायिक विकास बैंक, भेन्चर फन्ड र कमर्सियल वित्तीय संस्थाहरूले नेपालमा लगानी गरेका छैनन् । मुलुकको विकासका लागि ऋण अपरिहार्य भएपछि त्यसलाई भूराजनीतिको प्रतिस्पर्धाको विषय बन्न नदिने शासकीय कौशल देखाउने जिम्मा सधैं सरकारको हो ।तयारी योजनाहरूको लाभलागत गणना, कार्यान्वयनको समयबद्धता र लगानीकर्ताले पाउने प्रतिफल निर्क्योल भएका योजनाहरूमा लगानी गराउने राज्यको परम्परागत सोच र शैलीमा आमूल परिवर्तन आवश्यक छ । ऋण वा अनुदानकै लागि पनि कतारो बोकेर एउटा दाताको ढोकामा पुग्दा अर्को रिसाउने परिस्थितिको अब अन्त्य गर्नुपर्छ । तयारी योजनाहरूमा वैदेशिक ऋण लगानीका लागि अन्तर्राष्ट्रिय बोलकबोल गर्ने प्रणाली नेपालले अब अपनाउनुपर्छ । त्यसो गर्दा नेपालमा रणनीतिक चासो राख्ने सबैका लागि ऋण लगानीका अवसरहरूको लोकतन्त्रीकरण हुन्छ । नेपालले आफ्नो आवश्यकताअनुसारका योजनामा र आफ्ना सर्तअनुसारका ऋण मात्र छुटको सहुलियत उपभोग गर्न सक्छ । ऋण वा अनुदान दिनेहरूका प्राथमिकताअनुसारका योजना लाद्ने परम्पराको पनि अन्त्य हुन्छ । आर्थिक सहायता एउटा मुलुकको र योजनाको ठेकेदार अर्को मुलुकको हुने स्वतन्त्रताको अभ्यासका लागि पनि बोलकबोलमा आधारित ऋण लिनु मुलुकको हितमा हुन्छ ।राज्य संयन्त्र, राजनीति र कूटनीति सञ्चालन सबैको पहिलो प्राथमिकतामा अर्थतन्त्रलाई पार्ने चुनौती नेपालका हकमा चट्टानी पहाडसमान भएको छ । यसलाई पन्छाउन सक्दा मात्र अर्थतन्त्र राज्य प्रणाली सञ्चालनको गुरुत्वमा पर्छ । र, शासक, सत्ता र राजनीतिको औचित्य पुष्टि हुन्छ ।"
किन सुध्रिएन अर्थतन्त्र ?,"अर्थतन्त्रको चक्रीय प्रणालीलाई पुँजीवादी अर्थतन्त्रको विशेषताका रूपमा लिइन्छ । सामान्यतयाः राष्ट्रिय उत्पादन, रोजगारी, मूल्य स्तर, ब्याजदर, मागआपूर्ति, बचतलगानीको उतारचढाव र आर्थिक वृद्धिको अवस्थाले अर्थतन्त्र कुन अवस्थामा छ भनेर बुझ्न सकिन्छ । अर्थतन्त्रमा उतारचढाव आउनु सामान्य अवस्था हो । तर, उतारचढाव छिटो छिटो दोहोरिनुलाई सामान्य रूपमा लिइँदैन । देशको अर्थतन्त्र कुन अवस्थामा छ भन्ने कुरा सरोकारवालाले आफ्नो अनुकूलतामा व्याख्या गरे पनि यसलाई हेर्ने सैद्धान्तिक आधार छन् । अर्थव्यवस्थामा समग्र अर्थतन्त्रका चर र तिनका निर्धारक तत्त्वमा समयसमयमा हुने परिवर्तनले यस्तो अवस्था निम्त्याउँछ ।नेपालको हालको अर्थव्यवस्थामा समग्र चरहरूको अवस्था हेर्दा बाह्य परिसूचक सकारात्मक छन् । विदेशी मुद्राको सञ्चिति करिब १४ महिनाको वस्तु र सेवाको आयात धान्न पर्याप्त छ । भुक्तानी सन्तुलन बचतमा छ । वित्तीय प्रणालीमा पर्याप्त तरलता छ । ब्याजदर न्यून बिन्दुमा छ । मूल्यवृद्धि लक्षित सीमाभित्रै छ । केन्द्रीय तथ्यांक कार्यालयका अनुसार गत वर्षको आर्थिक वृद्धि ४ प्रतिशत हाराहारी हुने अनुमान छ भने चालु वर्ष ६ प्रतिशतको लक्ष्य निर्धारण गरिएको छ । पर्याप्त तरलता, विदेशी मुद्राको यथेष्ट सञ्चिति, लगानीका लागि अनुकूल ब्याजदर, दुई ठूला पार्टी मिलेर बनेको बलियो सरकार हुँदासमेत लगानी बढाउन स्वदेशी तथा विदेशी लगानीकर्ता हच्किएका छन् । यसले उत्पादन, उपभोग र लगानी तीनै क्षेत्रमा कमी आएको छ । कुल मागमा कमी आउँदा अनुकूल ब्याजदर र पर्याप्त तरलताको अवस्थामा पनि कर्जाको माग बढ्न सकेको छैन । उपभोग र निर्यात नबढ्दा आन्तरिक उत्पादन वृद्धि रोकिएको छ भने पर्याप्त विदेशी मुद्राको सञ्चितिका बीच सबै प्रकारका अवरोध हटाउँदासमेत आयात बढ्न सकेको छैन । आर्थिक वर्ष २०७९८० मा कुल निर्यात २१४ प्रतिशत र २०८०८१ मा ३ प्रतिशतले घटेको छ भने आयात पनि २०७९८० मा १६१ प्रतिशत र २०८०८१ मा १२ प्रतिशतले घटेको छ । यसले पनि मागमा कमी आएको देखाउँछ । आयात संकुचित हुँदा आयातमा आधारित राजस्व प्रणालीमा चाप परेको छ ।आर्थिक गतिविधि छिटो चलायमान बनाउने साधनका रूपमा घरजग्गालाई लिने गरिन्छ, घरजग्गा कारोबार शिथिल रहँदा समग्र अर्थव्यवस्था नै प्रभावित बनेको ठम्याइ छ । तर, तत्कालीन समस्या कुल मागको सिर्जना नहुनुलाई लिने गरिएको छ । कुल मागमा कमी आएका कारण बजार चलायमान नबनेको अनुमान छ । अकारण मागमा कमी आउँदैन । मागमा कमी हुनुका पछाडि अर्थतन्त्रका विभिन्न अवयवले भूमिका खेलेका हुन्छन् । जसलाई अर्थतन्त्र विस्तारको अवरोधकका रूपमा पनि लिने गरिन्छ । उत्पादनमूलक क्षेत्रमा लगानी नभई अर्थतन्त्रको दिगो विकास सम्भव छैन । तर, उत्पादनका साधन भूमि, पुँजी, श्रम र उद्यमशीलतामा रहेका समस्या हल नगरेसम्म समग्र माग बढ्ने सम्भावना रहँदैन भने अर्थतन्त्रमा छिटोछिटो देखिएको उतारचढाव पनि रोकिँदैन ।उत्पादनका साधनमध्ये महत्त्वपूर्ण मानिने भूमिमा अनेक समस्या (जग्गा खण्डीकरणदेखि वर्गीकरण, चर्को मूल्य, हदबन्दी आदि) छन् । व्यावसायिक कृषि उत्पादनका लागि हदबन्दीको व्यवस्था बाधक छ । तराईमा १० बिघा र पहाडमा ७५ रोपनी जग्गा लिएर व्यावसायिक खेती असम्भवजस्तै छ । हदबन्दीले औद्योगिक विस्तारलाई समेत आघात पुर्याइरहेको छ । त्यस्तै, जग्गाको चर्को मूल्यले पनि सबै प्रकारका उत्पादनको लागत बढाइरहेको छ । भूमिसँगै जोडिएर आउने अर्को प्राकृतिक स्रोतका रूपमा रहेको वनको उपयोग र प्रयोग पनि धेरै हदसम्म विकासको बाधक बनेको छ । रूख काट्न अनुमति लिनुपर्ने कठिनाइले सडक, जलविद्युत्लगायतका पूर्वाधार निर्माण वर्षौं ढिला भएका सयौं उदाहरण छन् । संसारभरका विकसित मुलुकलाई हेर्ने हो भने सम्बन्धित देशको प्राकृतिक स्रोतको दिगो उपयोगले मात्र दिगो विकास सम्भव भएको देखिन्छ । प्राकृतिक स्रोतको उपयोगमा सरल प्रक्रिया र नियमनमा कठोरता हुनुपर्छ । विकासको कामले स्वाभाविक गति नलिएसम्म त्यसको असर माग सिर्जनामा पर्छ । माग सिर्जना हुन नसक्नुको अर्को कारणका रूपमा सरकारी भुक्तानीको अनियमितता पनि देखिन्छ ।मुलुकसँग पुँजी अभाव छ । सरकारको कर राजस्वले साधारण खर्च धान्न धौधौ छ । वैदेशिक सहायता परिचालनको अवस्थामा तात्त्विक सुधार हुन सकेको छैन । प्रत्यक्ष वैदेशिक लगानी (एफडीआई) प्रतिबद्धतामा मात्र सीमित छ । यस्तो अवस्थामा सरकारले पर्याप्त खर्च गरी रोजगारी सिर्जना, विकास निर्माणका लागि आवश्यक वस्तुको उपभोगद्वारा माग बढाउन सक्दैन । यद्यपि सरकारले गर्ने साधारण खर्चले समेत माग बढाउन मद्दत गर्छ ।नाफा पुँजी लगानीको प्रतिफल हो । नाफाबिना कुनै पनि व्यवसाय टिक्न सक्दैन । तर, नाफा आर्जनलाई अपराध जस्तै मानेर निजी क्षेत्र नाफाखोरको भाष्यले लखेटिइरहेको छ । प्रतिस्पर्धाको बजारमा नियममा बसेर आर्जन गरेको नाफालाई वर्जित गरेर कुनै पनि लगानी र रोजगारीको कल्पना केवल सपना मात्र हो । यथार्थतामा पुँजी लगानीको प्रतिफल उचित नाफा नै हो । सरकारले निजी क्षेत्रलाई लगानीका लागि उत्प्रेरित गर्ने, सहजीकरण गरिदिने र भरपर्दो अभिभावकीय भूमिकाको प्रत्याभूति गरिदिने हो भने उपयुक्त वातावरण तयार भई लगानीको माग सिर्जना हुन सक्छ । लगानीबिना रोजगारी सिर्जना हुँदैन । रोजगारी नभएपछि आम्दानी हुने कुरै भएन । आम्दानी नभएपछि वस्तुतः सेवाको माग बढ्ने सवालै रहेन ।सरकारले अनुगमन र नियमनको क्षमता बढाएर खुला बजारमा स्वनियमनका लागि प्रेरित गर्दै सुशासनको प्रत्याभूति दिन सक्नुपर्छ । नियमनकारी निकायमा पारदर्शिता र जवाफदेहिता बढाउँदा निजी क्षेत्रमा विश्वासको सञ्चार हुन्छ र त्यसले दीर्घकालीन प्रभावका रूपमा लगानीमैत्री वातावरण निर्माणमा सहयोग गर्छ । नियमन, अनुगमन र सुपरिवेक्षणले स्वस्थ प्रतिस्पर्धालाई बढाउन मद्दत पुर्याउँछ । जसबाट निजी क्षेत्रको मनोबलमा वृद्धि भई लगानीका लागि उत्प्रेरित हुन्छन् । उत्पादनको अर्को महत्त्वपूर्ण साधन श्रम समस्याभित्र जेलिएको छ । आन्तरिक श्रम बजारले जनसांख्यिक लाभ लिन सकेको छैन । जसका कारण दक्ष, अर्धदक्ष र अदक्ष सबै प्रकारका श्रमिकको अभाव झेलिरहेको आन्तरिक श्रम बजारले वैदेशिक रोजगारीमा जानेलाई पनि रोक्न सकेको छैन । सन् २०२३ मा १६ लाखभन्दा बढी नेपाली विदेश गएको अध्यागमन विभागको तथ्यांक छ । त्यसमध्ये १ लाख ८ हजार अध्ययन, २ लाख ४ हजार पर्यटकका रूपमा र करिब ८ लाख ८ हजार वैदेशिक रोजगारीका लागि गएको देखिन्छ । सरसर्ती हेर्दा दैनिक २ हजारको संख्यामा युवा विदेसिएका छन् । बढी उपभोग गर्ने वर्ग देशबाहिर रहँदा ठूलो मात्रामा उपभोग कटौती भई माग संकुचित बनिरहेको छ । त्यसकारण श्रम बजार व्यवस्थित बनाउन बजारको आवश्यकताको अध्ययन गरी दक्ष कामदार तयार पार्न आवश्यक प्रबन्ध गर्न ढिला भइसकेको छ ।श्रम कानुन युनियनमैत्री हुँदा लगानीकर्ताको हित ओझेलमा परेको छ । राजनैतिक दलपिच्छेका युनियन गतिविधि व्यावसायिक बन्न नसक्दा लगानीको वातावरण धुमिल भइरहेको छ । श्रमिक र व्यवसायीमैत्री कानुनले मात्र लगानीकर्ताको मनोबल बढाएर लगानी भित्र्याई रोजगारी सिर्जनामार्फत आम्दानी र बचत वृद्धि गरी आर्थिक चक्रमा सुधार ल्याउन सकिन्छ ।हरेक व्यवसायमा जोखिम अन्तरनिहित हुन्छ । नाफालाई जोखिम बहन गरेबापतको पुरस्कारका रूपमा लिने गरिन्छ । जोखिम हस्तान्तरण गर्न सकेको खण्डमा मात्रै उद्यमशीलतामा नवप्रवर्तन सम्भव हुने हो । बिमाको भरपर्दो व्यवस्थापन यसको एउटा उदाहरण हो । तर, नेपालमा बिमा क्षेत्रको विकासले समेत अपेक्षित गति लिन नसक्दा जोखिमका पर्याप्त अवयव प्रयोगमा आउन सकेका छैनन् । सरकारले जोखिम न्यूनीकरणका लागि अवलम्बन गर्ने प्रोत्साहन प्याकेजले लगानीको वातावरण बनाई माग सिर्जनामा सहयोग गर्छ । तर, विगतको प्रोत्साहन प्याकेज र वर्तमानको सीमित सरकारी प्रयासले उद्यमशीलता विकासमा विश्वास आर्जन गर्न सकिरहेको छैन । जसले जोखिम बहन गरी लगानी उत्प्रेरित नीति अवलम्बनमा निजी क्षेत्रलाई उत्साहित गरेको छैन ।सरकारीस्तरमा देखिएको अन्तरनिकाय समन्वय र खुला सीमाको व्यावहारिक नियमन अभाव, सुशासन प्रतिबद्धतामा बारम्बार उठिरहेको प्रश्न, आपूर्ति शृंखलाका पूर्ववत् समस्या र नाजुक सरकारी प्रतिबद्धता कार्यान्वयनले पनि लगानी माहोल बिगारिरहेको छ । त्यसैगरी अधिक कारोबार लागत बनाउन करको दायराभन्दा दरमा चाप पार्ने राजस्व संकलनको आधारले पनि लगानी निरुत्साहित गर्न भूमिका खेलिरहेको आरोप छ । विगत एक दशकमा समग्र मुद्रास्फीति औसत ५९६ प्रतिशत छ । पछिल्ला तीन आर्थिक वर्षमा मुद्रास्फीति दर उच्च छ । २०७८७९ मा ६३२ प्रतिशत, २०७९८० मा ७७४ प्रतिशत र २०८०८१ मा ५४४ प्रतिशत छ । तर, कर्मचारीलगायत निश्चित आय भएका वर्गको आयस्तर यस अवधिमा बढेको छैन । महँगी बढेका कारण सीमित आम्दानीमा गुजारा गर्ने वर्गको आम्दानी नबढ्दा माग बढ्ने आधार सिर्जना भएन र माग संकुचित बन्न पुग्यो ।नेपाल दुई ठूला अर्थतन्त्रको बीचमा छ । दुवै छिमेकीको क्षमता उत्पादन लागतको न्यूनता र उत्पादनमा गुणस्तरसहितको दक्षता (इफिसिएन्सी) हो । उत्पादनमा सरकारको प्रोत्साहनको नीति, बजारको आकार, श्रमिकको पर्याप्तता, अनुसन्धान र विकाससँगै इकोनोमी अफ स्केल उनीहरूका सबल पक्ष हुन् । विश्वभरि प्रतिस्पर्धी रूपमा बजार लिएका छिमेकीसँग हामीले प्रतिस्पर्धात्मक क्षमता बढाएर प्रतिस्पर्धी बन्न नसक्दा पनि लगानीको माग बढाउन गाह्रो भइरहेको छ ।सरकारले पूर्वअर्थ सचिव रामेश्वर खनालको अध्यक्षतामा रहेको आर्थिक सुधार आयोगले दिने सुझावलाई हेरेर आफ्नो कदम अघि बढाउने योजना बनाएको होला । आयोगले कस्ता समस्या देखेर सुधारका लागि के सुझाव दिन्छ र सरकारले आयोगका सिफारिस कसरी कार्यान्वयन गर्छ, त्यो हेर्न केही समय कुर्नैपर्ने हुन्छ । तर, राज्यले खनाल आयोगको प्रारम्भिक सुझाव लिएर उत्पादनका साधनमा निर्मम ढंगले अपरेसन गरी रोजगारी, उत्पादन र आम्दानी बढाउन भूमिका खेल्नुपर्ने देखिन्छ । त्यसका लागि जग्गाको हदबन्दीमा सुधार, प्राकृतिक स्रोतको दिगो र सहज उपयोगको बाटो तय गरी जोखिम विभाजन र हस्तान्तरणका भरपर्दो संस्थागत संयन्त्रमार्फत उद्यमशीलताको विकासमा छोटो समयमा धेरै काम गर्नुपर्छ । कार्यपालिका, व्यवस्थापिक र न्यायपालिका आफ्नो जिम्मेवारी र जवाफदेहिताका लागि पूरापूर उपयोगमा केन्द्रित हुनुपर्छ । जस्तैः संसद्ले कानुन बनाउँदा तोकिएबमोजिम भनेर आफ्नो अधिकार कर्मचारीतन्त्र र मन्त्रिपरिषद्मा बुझाउनु हुँदैन । नियमावलीबाट कानुनको पूर्णता खोज्ने काम बन्द गर्न सके मात्र पनि धेरै सुधारको अपेक्षा गर्न सकिन्छ । हाम्रा संस्था संस्थागत हुन नसक्दा ती निकायप्रतिको विश्वास दिन प्रतिदिन घटिरहेको छ । संस्थाहरूको थप व्यावसायिकता नै आशाको दरिलो जग निर्माणमा सहयोगी हुन सक्छ ।"
लैंगिक हिंसाको चक्र,"केही दिनअघि एउटा निजी संस्थामा कर्मचारी बाहिरिने क्रम निकै बढेको थियो । सहकर्मीले काम छाडेको थाहा पाएपछि रूपा (नाम परिवर्तन) ले आफू सोही स्थानमा रहेर काम गर्न इच्छुक रहेको भन्दै माथिल्लो पोस्टकै निकट व्यक्तिलाई फोन गरिन् । चिनजानकै भएकाले कुरा गर्न खासै असहज भएन र ती कर्मचारीले माथिल्लो निकायमा सो कुरा राख्ने आश्वासन पनि दिए । रूपा त्यता भए राम्रै, नभए अहिलेकै काम छँदै छ नि भनेर बसिन् । उनले जसलाई फोन गरेकी थिइन्, ती कर्मचारीमाथि भर गर्न सकिने अवस्था रहेकाले केही आशावादी थिइन् । केही दिनमा त उनले चिनेकै एक पुरुष साथी पो त्यो पदका लागि नियुक्त भएछन् । सामाजिक सञ्जालमा त्यही कार्यालयमा काम गर्ने साथीले फोटो राखेपछि उनले थाहा पाइन् । त्यसपछि रूपाको मनमा कुरा खेल्न थाल्यो, मैले त्यही ठाउँमा काम गर्न इच्छुक रहेको जानकारी गराउँदा पनि चिनेकै पुरुष साथीलाई राखिएछ । उनी अझ बढी सोचमग्न भइन् मैले फोन गरेका व्यक्तिले म महिला भएकै कारण पो विश्वास गरेनन् कि ? लैंगिक हिंसाविरुद्धको १६ दिने अभियान चलिरहेका बेला उनले झट्टै आफूमाथि नजानिँदो पाराले लैंगिक हिंसा भएको खुट्याइहालिन् । विभेद भनेकै हिंसा हो । कुनै कर्मचारीले आफूभन्दा तल्लो पोस्टका कर्मचारीलाई फरक व्यवहार गर्नु पनि लैंगिक हिंसा नै हो । महिला र पुरुष दुवैले उत्तिकै काम गर्ने हो । महिला भएकै कारण मैले यो काम गर्न सक्दिनँ भनेर कोही कर्मचारी पन्छिएको कतै सुनिएको छैन । बरु उल्टै महिला कर्मचारीले गरेको काम अझ बढी विश्वास गर्न सकिने र काम सम्पादन पनि राम्रो हुने गरेको विभिन्न अध्ययनले देखाएका छन् । एउटै कार्यालयमा काम गर्ने एउटै तहका पुरुष र महिला कर्मचारीलाई माथिल्लो तहका कर्मचारीले गर्ने व्यवहार फरक हुने गरेको जुनसुकै क्षेत्रमा काम गर्ने महिलाले अनुभव गरेका छन् । लिंगकै आधारमा सामान्य मजदुरी गर्ने व्यक्तिको पनि ज्याला फरक हुने गरेको छ । यो विषय श्रम दिवसका दिन ब्रगेल्ती उजागर हुने गरेका छन् । राजनीतिमा पनि लिंगकै कारण माथिल्लो पदमा आफूलाई मौका नदिइएको महिला नेताहरूले नै गुनासो गर्दै आएका छन् । पछिल्लो समय समाजमा हिंसाको स्वरूप बदलिँदो छ । फोनमार्फत अनावश्यक म्यासेज पठाउने, पुरुषले साथमा श्रीमान् नभएका महिलासँग सामीप्यता बढाउन खोज्ने जस्ता प्रवृत्तिले कतिपयको वैवाहिक सम्बन्धमा दरार आएको छ । राम्रै सम्बन्धमा पनि अविश्वासको खाडल बन्न थालेको छ । राम (नाम परिवर्तन) को घर राम्रोसँग चलिरहेको थियो । उनले एक असल केटीलाई श्रीमतीका रूपमा भित्र्याएका थिए । केही समयपछि रामको सम्पर्क स्कुल पढ्दाखेरि मन पराएकी केटीसँग भयो, दुवै घण्टौं फोनमा व्यस्त हुन थाले । रामकी श्रीमतीलाई शंका लाग्यो । त्यसपछि उनीहरूबीच विवाद बढ्न थाल्यो । यो घटनामा महिलापुरुष दुवैको गल्ती देखिन्छ । पछिल्लो समय यस्ता घटना धेरै छन् तर परिवार, समाज आदिको डरले बाहिर आउँदैनन् । त्यस्ता परिवारसँग जोडिएका अन्य व्यक्तिले विभिन्न खालको मानसिक समस्या सामना गर्नुपरेको छ । कतिपय अवस्थामा बिहे गर्नेबित्तिकै पुरुष वैदेशिक रोजगारीमा जाने हाम्रै समाजमा उदाहरण छन् । तर बिहेपछि जैविक आवश्यकता पूरा नहुँदा वैदेशिक रोजगारीमा गएका धेरैजसोका श्रीमतीले अर्कैसँग बिहे गरेको घटना पनि देख्ने, सुन्ने गरेका छौं । यो कदमले महिलापुरुष दुवै लैंगिक हिंसामा परेको देखिन्छ । त्यसकारण पनि अवस्था, आवश्यकता बुझेर मात्र महिला, पुरुषले अगाडिको बाटो तय गर्नुपर्ने देखिएको छ । यस्ता घटनाले समाजलाई कुन दिशातर्फ लैजान्छ ? दुवैले सोच्नुपर्छ । लिंगकै आधारमा यदि एक व्यक्तिले गरेको व्यवहार अर्कोका लागि असहज बनिदिन्छ भने त्यो नै लैंगिक हिंसा हो । चाहे त्यो पुरुषले महिलालाई गर्ने होस् वा महिलाले महिलालाई नै गर्नै व्यवहार । आफूलाई अरूले गरेको व्यवहार चित्त बुझ्दैन भने आफूले अरूलाई गरेका त्यस्तै व्यवहार पनि चित्त बुझ्दैन भनेर हेक्का राख्नुपर्ने बेला आएको छ । लैंगिक हिंसाका घटनाको कतिपय उजुरी दर्ता नै नभएका विषय पनि सार्वजनिक हुने गरेका छन् । तर दर्ता भएका उजुरीमाथि न्याय भयो कि भएन भन्ने विषय भने खासै सार्वजनिक हुने गरेका छैनन् । महिलाबिनाको घरसमाज हामी कल्पना गर्न सक्दैनौं । महिलाले घर, परिवार सबै झेलेर बाहिरको काम पनि गर्न भ्याउँछिन् । घरको हरेक अवस्थासँग जुध्ने सामर्थ्य महिलासँगै हुन्छ । महिलाले व्यक्ति र परिवारलाई मिलाएर राख्न जान्दछिन् । भनिन्छ, महिला धर्ती हुन् । त्यसकारण पनि यो १६ दिनको अवधिमा मात्रै नभएरै हामीले हरपल आफूले गरेको व्यवहारलाई नियाल्नुपर्ने अवस्था आइसकेको छ । राजनीतिमा लामो समय व्यतीत गरेका महिला नेताले पनि विभेदीकरणको सामना गर्नुपरेको बताउने गरेका छन् । महिलामहिलाबीच एकता नहुँदा पनि राजनीतिक क्षेत्रमा लैंगिक हिंसा कायम रहेको उनीहरूको भनाइ छ । लामो समय राजनीतिमा लागे पनि पदका लागि नेतृत्वले कन्जुस्याइँ गर्ने महिला नेता गुनासो गर्छन् । मूल नेतृत्व त परको कुरा उप नै पाउन पनि ठूलो लडाइँ लड्नुपरिरहेको छ । संवैधानिक रूपमा प्राप्त अधिकारलाई व्यवहारमा लागू गर्न फेरि एक हुनुको विकल्प छैन । यही उद्देश्यसहित विभिन्न क्षेत्रमा आबद्ध महिलाहरूले आआफ्नो स्थानबाट साझा पहल गर्न जरुरी देखिएको छ ।"
रागिनी कला प्रतिष्ठानद्वारा पुरस्कार र छात्रवृत्ति घोषणा,"भक्तपुर (कास) रागिनी उपाध्याय कला प्रतिष्ठान बालकोटले हरेक वर्ष एक जना पत्रकारलाई पुरस्कार र दुई जना विद्यार्थीलाई छात्रवृत्ति प्रदान गर्ने घोषणा गरेको छ । प्रतिष्ठानको शनिबार सम्पन्न बैठकले नेपालमा कलाको विकास, अनुसन्धान र प्रवर्द्धनका लागि प्रोत्साहन गर्न वार्षिक रूपमा एक जना पत्रकारलाई उक्त क्षेत्रमा योगदान पुर्याएबापत एक लाख रुपैयाँको पुरस्कार र दुई जना विद्यार्थीलाई जनही ५० हजार रुपैयाँको छात्रवृत्ति दिने गरी कोषको स्थापनाको निर्णय गरेको हो । कोषका लागि सुरुआतमा रागिनी उपाध्याय, भाष्कर कोइराला र सिर्जना राणाले सहयोग गर्ने प्रतिबद्धता जनाएको प्रतिष्ठानद्वारा जारी विज्ञप्तिमा उल्लेख छ । पुरस्कार र छात्रवृत्ति हरेक वर्ष नोभेम्बर ९ तारिखमा प्रदान गरिने प्रतिष्ठान सचिव प्राध्यापक गोविन्दराज पोखरेलले जानकारी दिए । प्रतिष्ठानमा नेपाल ललितकला प्रज्ञाप्रतिष्ठानकी पूर्वकुलपति रागिनी उपाध्याय अध्यक्ष, स्वर्णिमवाग्ले उपाध्यक्ष, प्रा पोखरेल सचिव तथा सुप्रिया पौडेल कोषाध्यक्षरहेका छन् ।सदस्यहरू पत्रकार अखिलेश उपाध्याय, ललितकला क्याम्पसका प्राध्यापक रमेश पोखरेल, पर्यटन तथा होटल व्यवसायी सिर्जना राणा, भाष्कर कोइराला र प्रतिमा थकाली रहेका छन् ।"
युद्ध पत्रकारदेखि स्काइडाइभिङसम्म,"(लन्डन)हङकङबाट सन् १९९६ मा आमसञ्चारमा स्नातकोत्तर गरेपछि काठमाडौं, महाराजगन्जकी सुजिता शाहीले त्यहीं साउथ चाइना मर्निङ पोस्ट र स्टार टीभीमा इन्टर्नसिप गरिन् । त्यसताका विश्वकै सबैभन्दा लामो टिङकाउ ब्रीज बनिरहेको थियो । उक्त ब्रिज प्रोजेक्ट हेर्ने जर्मन म्यानेजरको अन्तर्वार्ता लिन असाइन भयो । जर्मनीको स्टुटगार्टस्थित जुब्लिन एजी कम्पनी मुख्य कन्ट्र्याक्टर थियो । अन्तर्वार्ताकै क्रममा जुब्लिन एजीले बोलाएपछि सन् १९९८ मा जर्मनी लागिन् । जर्मनी पुगेपछि सुजिताले डी डब्लु टीभी र आरटीएल टीभीमा काम गर्न थालिन् । सधैं जोखिम लिन रुचाउने उनी सन् १९९९ मा इराकको बग्दाद जाने निधो गरिन्, वार जोन मा रिपोर्टिङ गर्न । त्यसपछि पनि अफगानिस्तान, सिरियाको दक्षिणपश्चिमी क्षेत्र गोलन हाइट्स, लेबनानको बेरुत, प्यालेस्टाइन, युक्रेनलगायत युद्धको अग्रपंक्तिमा होमिइन् रिपोर्टिङका लागि । अन्डर कभर जर्नालिस्टको भूमिका त्यति सहज थिएन । २०१३ अप्रिलमा अफगानिस्तानमा रिपोर्टिङका क्रममा विद्रोही तालिवानले उनको टिमलाई अपहरण गरेर लगे । टाउकामा बन्दुक राखेर तर्साउँथे । त्यो बेला मर्छु भन्ने नै थियो, उनले विगत सम्झिइन् । पछि जर्मन चान्सलर एन्जेला मर्केल आएर ४ दिनमा छुटाएको उनले बताइन् । अफगानिस्तानमै अर्को दुःखद घटना सामना गरिन् सुजिताले । सन् २०१५ मा अफगानिस्तानको हेल्मान्डतिर अगाडि बढिरहँदा माइन विस्फोटमा अगाडि गुडिरहेको ५ जना ब्रिटिस आर्मी चढेको भ्यान पर्यो । सुजिताहरू तेस्रो भ्यानमा थिए । विस्फोटपछि बेहोस भएछु । होस खुल्दा अस्पतालको बेडमा थिएँ, उनले कान्तिपुरसँग भनिन्, म त्यतिबेला साढे ५ महिना प्यारालाइज भएँ । डाक्टरले खुट्टा काट्नुपर्छ भनेका थिए, मैले बरु मर्छु तर अपांग भएर बाँच्दिन भनिदिएँ । जर्मनी फर्किएर थप उपचारपछि निको भएँ । लगत्तै आमा सरस्वती मिर्गौला रोगबाट पीडित भएपछि प्रत्यारोपणका लागि भारत लैजाँदा झन्डै २० हजार अमेरिकी डलर चाहिने भयो । रकमको जोहो गर्नकै लागि उनी सन् २००८ मा कमान्डो फोर्समा आबद्ध हुन बाध्य भइन् । वार जोन मा जान्छु भन्दा अन्तर्वार्ताकारले अनुभव छ ? भनी सोधेपछि उनले तपाईंहरूले अवसर नदिए कसरी अनुभव हुन्छ, काम दिनु अनि मेरो परफर्मेन्स हेरेर पछि निर्णय गरे हुन्छ भनेपछि उनलाई बोलाइएको थियो । दुर्भाग्य, २०१० मेमा मातातीर्थ औंसीकै दिन आमा बितिन् । मसँग पर्याप्त पैसा भएको भए आमा बच्नु हुन्थ्यो होला तर बचाउन सकिएन, उनी थकथकी मान्छिन् ।हाल जर्मनीको नुरेमवर्ग बस्ने सुजिता सन् २००९ मा जर्मनीको स्पेसल कमान्डो फोर्सेसमा आबद्ध भइन् भने त्यसको तीन वर्ष पछिदेखि हालसम्म अस्ट्रियन कमान्डो फोर्सेसमा छिन् । जहाँ दुई जना मात्र महिला छन् । उनीहरू रेस्क्यु मिसन मा घुमिरहनुपर्छ । बुबा दुर्गाबहादुर शाही ब्रिटिस आर्मीका जागिरे थिए । बुबाले आर्मी पोसाक लगाउँदा उनलाई पनि त्यस्तै लगाउन पाए हुन्थ्यो भन्ने भइरहन्थ्यो, बुबाका कारण पनि आफू यसतर्फ लाग्न प्रभावित भएको उनले बताइन् । कमान्डो ट्रेनिङका बेला ५ हजार फिटबाट प्यारा जम्प गरेकी सुजिता अहिले क्वालिफाइड स्काइडाइभर पनि हुन् । यही २०२४ फेब्रुअरीदेखि स्काइडाइभ गर्न थालेकी उनले स्पेन, दुबई, अमेरिका, फ्रान्सजस्ता देशमा ५२ पटक जम्प गरिसकिन् । अब इजिप्टमा जम्प गर्ने योजनामा छिन् । सुजिताले गत अगस्टमा फ्रान्सको एक सैन्य तालिम केन्द्रमा जोन फिलिपसँग तालिम लिएर स्काइडाइभको लाइसेन्स लिएकी हुन् । गत नोभेम्बर १९ मा पनि उनले पोखरामा स्काइडाइभ गरेकी थिइन् । एभरेस्ट स्काइडाइभले पोखरामा आयोजना गरेको स्काइडाइभ खेलमा उनले तीन पटक १३ हजार फिटबाट सोलो जम्प गरेको बताइन् । उनी आफूलाई सम्भवतः नेपालको पहिलो महिला सोलो स्काइडाइभर हुन सक्ने ठान्छिन् । स्काइडाइभ गर्न अर्को वर्ष सगरमाथा र आउँदो अगस्टमा डेनमार्क जाने उनको योजना छ । स्काइडाइभ गर्दा मुख्य कुरा दिमाग स्थिर हुनुपर्छ । उचाइ कतिमा पुगें ? अगाडिपछाडि के छ भन्ने ध्यान दिन र ल्यान्डिङ एरिया कता छ, त्यो हेर्नुपर्छ, उनले भनिन् । आफू स्काइडाइभर बन्नुमा आरोही निर्मल पुर्जा (निम्स दाइ) को ठूलो हात रहेको उनले खुलाइन् । पुर्जाले स्पेनमा स्काइडाइभ कोर्स गराउँदा सुजिता पनि सहभागी थिइन् । सन् १९९३ मा नेपाल छाडेकी उनी भविष्यमा चाहिँ नेपाल फर्केर हवाई क्षेत्रमा समर्पित हुँदै प्रशिक्षण दिने योजनामा छिन् । भनिन्, महिलाहरू उचाइबाट हाम फाल्न डराउँछन् तर आत्मबल बलियो बनाए असम्भव केही छैन । मेरो यही क्षेत्रमा सक्रिय हुने सोच छ । उनले अहिलेसम्म अफ्रिकी देशबाहेक आधा विश्व घुमिसकेकी छन् । म मेरो जिन्दगीबाट खुसी छु, यहाँसम्म आइपुग्न दिदी अनिता शाही पोखरेलको पनि योगदान छ, उनले स्मरण गरिन् ।"
इस्लिङ्टन कलेजमा 'भीम्याग,"काठमाडौं (कास) नेपालभित्र रहेका विभिन्न कलेजको शिक्षाको गुणस्तर, त्यहाँको शैक्षिक वातावरण, पढाइसँगैविभिन्न अतिरिक्त क्रियाकलापलगायतका विषयमा विद्यार्थी तथा अभिभावकलाई निरन्तर जानकारी दिँदै आइरहेको भीम्याग को टोली पछिल्लो समय भीजे संजोग कोइरालाको नेतृत्वमा काठमाडौंको कमलपोखरीस्थित इस्लिङ्टन कलेज पुगेको छ ।यूके युनिभर्सिटीसँगको सहकार्यमा आईटी र बिजनेस कोर्स पढाइ हुने यस कलेज सन् २००६ मा स्थापना भएको हो । यस कलेजका संस्थापक तथा अध्यक्ष सुलभ बुढाथोकीले सुरुवातमा कम्प्युटर इन्स्टिच्युट हुँदै इस्लिङ्टन कलेजमा विस्तारित भएको प्रसंग उप्काउँदै भन्छन्, सुरुवातमा कम्प्युटर ट्रेनिङ इन्स्टिच्युसनका रूपमा काम गर्दागर्दै सन् २०११ मा आएर यूके पब्लिक युनिभर्सिटीसँग आबद्ध भई यूकेको पाठ्यसामग्री अध्यापन गराउने पहिलो एकेडेमिक इन्स्टिच्युसन बन्यौं । आज आएर हामी नेपालकै सबैभन्दा ठूलो निजी कलेज हुन पुगेका छौं ।नेपालको शिक्षा र विदेशी शिक्षाबीचको दूरीलाई हटाउने गरी आधुनिकस्तरको शिक्षण पद्धति अपनाउँदै आएको दाबी गर्ने यस कलेजको उद्देश्य विद्यार्थीलाई पासआउट मात्र गराउने नभई स्नातक तहपछि स्वयंलाई काम गर्न सक्षम बनाउने रहेको बुढाथोकी थप्छन्, कलेजका स्टाफले ग्राउन्ड लेभलमा नै गएर विद्यार्थीसँग निकै मिहिनेतका साथ काम गर्छौं ताकि नतिजा राम्रो निस्कियोस् । जसले गर्दा अध्ययनकै क्रममा विद्यार्थी सन्तुष्ट त छन् नै, पूर्वविद्यार्थीहरूले पनि कलेज सम्झँदा सधैं वाह भन्ने अनुभूति गर्न सकून् । उनले कलेजको ठूलो सम्पत्ति नै आफ्ना पूर्वविद्यार्थीहरूको संगठन रहेको दाबी गर्छन् । कलेजले अल्मुनाई का लागि छुट्टै भवनसमेत दिएको छ भने उनीहरूका अनुभवलाई विद्यार्थीसँग साझेदार पनि गराउँदै आएको छ । साथै, नेपालमा साइबर सेक्युरिटी कोर्स ल्याउने र स्थापित गराउने पहिलो कलेज नै इस्लिङ्टन रहेको जानकारी दिँदै उनले थपे, आज नेपालका जुनसुकै बैंक हुन् वा सरकारी कार्यालयको साइबर सेक्युरिटीमा हाम्रै कलेजका उत्पादनहरूले काम गरिरहेका छन् । यस कलेजले हालै साइबर सेक्युरिटी रिसर्च हब पनि सञ्चालनमा ल्याएको छ । इस्लिङ्टन कलेजले भैरव टेकसँग मिलेर सञ्चालनमा ल्याएको उक्त रिसर्च हबले विद्यार्थीलाई अत्याधुनिक अनुसन्धानका लागि पर्याप्त वातावरण दिएर व्यावसायिक उत्पादन गराउन लागिपरिरहेको बताइएको छ । भैरव टेकका सीईओ विजय लिम्बू सेनिहाङले यसबारेमा थप्छन्, विद्यार्थीलाई इन्डस्ट्रीमा जानुअघि आइपर्न सक्ने साइबर सेक्युरिटीका जोखिमका बारेमा पहिल्यै अनुसन्धान गरी त्यसको हल पत्ता लगाएर अघि बढ्न सकून् र पूर्ण व्यावसायिक बन्न सकून् भन्ने उद्देश्यले नै यो रिसर्च हबको मोडालिटी तयार पारेका हौं । यस कलेजमा आईटी डिग्री, बिजनेस डिग्रीमा पढाइ हुँदै आएको छ ।"
कर्जा विस्तारमा छैन सुधार,"बैंक तथा वित्तीय संस्थाको कर्जा निक्षेप अनुपात (सीडी रेसियो) गत आइतबारसम्म ७८६१ प्रतिशत छ । सोही अवधिमा बैंक तथा वित्तीय संस्थाको कुल निक्षेप ६६ खर्ब ४४ अर्ब रुपैयाँ छ । राष्ट्र बैंकको निर्देशनअनुसार बैंक तथा वित्तीय संस्थाले कुल निक्षेपको ९० प्रतिशतसम्म कर्जा दिन पाउँछन् ।यसका आधारमा अहिले पनि बैंक तथा वित्तीय संस्थासँग ऋण दिन मिल्ने रकम करिब साढे ७ खर्ब रुपैयाँ छ । गत वर्षका सबै महिनामै बैंकहरू ऋण दिन मिल्ने पर्याप्त रकम राखेर बसेका थिए । ०८० असार मसान्तमा बैंक तथा वित्तीय संस्थामा झन्डै ५ खर्ब रुपैयाँ लगानीयोग्य रकम थुप्रिएको थियो । साउन मसान्तमा यस्तो रकम ३ खर्ब ७४ अर्ब, भदौमा साढे ४ खर्ब, असोज र कात्तिकमा ५ खर्बभन्दा बढी थियो । मंसिर, पुस र माघमा ६ खर्बभन्दा बढी ऋणयोग्य रकम रहे पनि फागुन र चैतमा ६ खर्बभन्दा तल झरेको थियो । वैशाख र जेठमा ६ खर्बभन्दा बढी र असारमा पौने ८ खर्ब लगानीयोग्य रकम बैंकमा थुप्रिएको थियो । ऋण तिर्न सक्ने गरी नाफाका सम्भावना नहुँदा कर्जा माग नभएको हुन सक्ने नेपाल बैंकर्स संघका पूर्वअध्यक्ष भुवन दाहालले बताए । निजी क्षेत्रमा आत्मविश्वासको अभाव, कर्जा लगेपछि नाफा हुनुपर्यो, त्यो नहुँदा कर्जा नगएको होला, उनले भने, बैंकहरूले ब्याजदर सस्तो गरेर होमलोनका प्रडक्ट ल्याएका छन् । यसमा पनि अपेक्षित रूपमा कर्जा प्रवाह भएको छैन । तीन वर्षयता केन्द्रीय बैंकले समग्र माग घटाउने खालको नीति ल्याएको छ । त्यसका लागि केही नियामकीय व्यवस्थामा पनि कडाइ गरिएको छ, चार्टर्ड एकाउन्टेन्ट अनलराज भट्टराईले भने, उदाहरणका लागि व्यक्तिगत कर्जामा पनि कर चुक्ताको विवरण राख्नुपर्ने, चालु पुँजी कर्जा मार्गदर्शन ल्याइयो, ती नीतिको नतिजा अहिले अर्थतन्त्रमा देखिएको हो । उपभोक्ताको आम्दानी सिर्जना भएन, सरकारको पनि खर्च घटेको छ । व्यापारिक घराना (कर्पोरेट हाउस) लाई पनि उधारो असुलीमा समस्या भएको छ । त्यसको तत्काल सुधार हुने अवस्था नरहेको उनले बताए । अहिले व्यापारिक घराना नाफामा देखिए पनि उनीहरूको नगद प्रवाह (क्यास फ्लो) ऋणात्मक छ, उनी थप्छन्, बैंकहरूको खराब कर्जा उच्च दरले बढिरहेको छ, उनीहरूलाई नयाँ कर्जा व्यवस्थापन भन्दा पनि पुरानै कर्जा व्यवस्थापनमै लाग्नुपरेको छ । ब्याजदर घटे पनि निजी क्षेत्रका अरू धेरै समस्या समाधान नभएकाले बजारमा कर्जाको माग बढ्न नसकेको नेपाल उद्योग वाणिज्य महासंघका अध्यक्ष चन्द्रप्रसाद ढकालले बताए । चालु पुँजी कर्जा मार्गदर्शनलगायत विगतका कसिलो नीतिका कारण उद्योगी व्यवसायीले थप कर्जा लिन सकेका छैनन्, उनी भन्छन्, यी नीतिमा केही लचिलो भएको भए उद्योगी व्यवसायीले थप कर्जा लिन सक्थे । लगानी एकै पटक नभए क्रमशः बढ्ने कुरा हो । यसकारण सरकारले लगानीमैत्री वातावरण बनाएर निजी क्षेत्रको आत्मविश्वास बढाउन थप काम गर्नुपर्ने उनको भनाइ छ । अर्थतन्त्र सुधारका लागि सरकारबाट कुनै कदम नचालिएकाले उद्योगी व्यवसायीले थप कर्जा लिन नसकेको नेपाल उद्योग परिसंघका अध्यक्ष राजेशकुमार अग्रवालको दाबी छ । परिसंघले विगतमा पनि ब्याजदर महँगो भयो भनेको थिएन । किनकि अहिले ब्याजदर घट्दा पनि उद्योगहरूको उत्पादनको माग ३०४० प्रतिशत नै छ, उनले भने, यस्तो अवस्थामा थप व्यापार बढाऊ भनेर कर्जा लेऊ भन्ने हो भने पनि चालु पुँजी कर्जा मार्गदर्शनले रोकेको छ । चालु पुँजी कर्जालाई कारोबारको आकारसँग जोडिएको छ, कारोबार बढाउने हो भने उधारो उठ्दैन, कारोबार नबढाउँदा थप कर्जा नपाइने अवस्था रहेको अग्रवालले जनाए । निश्चित समयावधिका लागि चालु पुँजी कर्जा मार्गदर्शन खारेजस्थगित गर्नुपर्छ । त्यो हुँदासम्म उद्योगी व्यवसायीले थप कर्जा लिनै सकेनन्, उनले थपे, अर्थतन्त्रमा समस्या आउँदा उद्योगी व्यवसायीको पनि पैसा बजारबाट उठ्न सकेको छैन । थोरै सामान पठाएर बजार चलायमान बनाऊँ भने पनि चालु पुँजी कर्जा मार्गदर्शनका कारण बैंकबाट थप ऋण लिन सक्ने अवस्था छैन । विद्यमान नीतिगत व्यवस्थामा उद्योग निर्माण र थोक तथा खुद्रा क्षेत्र माथि आउन सक्ने अवस्था छैन ।कोभिड संक्रमणले सिर्जना गरेको लकडाउन, विगतमा संकुचित मौद्रिक नीतिले सिर्जना गरेको उच्च ब्याजदरको दायित्व, घरजग्गा क्षेत्रमा आएको शिथिलता, सेयर बजारको गिरावट, सहकारी क्षेत्रमा आएको समस्यालगायत कारणको उपजस्वरूप अर्थतन्त्र शिथिल अवस्थामा पुगेको नेपाल चेम्बर अफ कमर्सका अध्यक्ष कमलेश अग्रवालले बताए । पछिल्ला दुई वर्षमा धेरै उद्यमी व्यवसायी कालोसूचीमा परेका छन् । उनीहरूसँग ऋण तिर्न सक्ने क्षमता छैन, थप कसरी लिनु ? अग्रवालले भने, निजी क्षेत्रमा उत्साह र उच्च मनोबल भएन । यो आर्थिक वर्षको सुरुमै लचिलो मौद्रिक नीति आउने भनियो । तर पहिलो समीक्षामा सुरुमा भनिएअनुसार केही पहल गरिएन । गएका तीन वर्षमा ल्याइएका संकुचनकारी नीतिमा सुधार नल्याएसम्म अर्थतन्त्रले गति लिन नसक्ने उनले बताए । सरकारले यस वर्ष ६ प्रतिशत आर्थिक वृद्धिको लक्ष्य राखेको छ । विश्व बैंकले ५१ प्रतिशत र एसियाली विकास बैंकले ४९ प्रतिशत आर्थिक वृद्धिको प्रक्षेपण गरेका छन् । अर्थतन्त्रको विस्तार यही अवस्थामा रहे लक्षित आर्थिक वृद्धि प्राप्तिमा समस्या हुने अर्थविद्हरूको भनाइ छ । विगतका बजारमा तरलताको अभाव र उच्च ब्याजदरको चाप परेको थियो, त्यो समस्या समाधान भएकाले निजी क्षेत्रले यो अवसरको भरपूर उपयोग गर्नुपर्ने अर्थ मन्त्रालयका प्रवक्ता महेश भट्टराईले जनाए । अहिले बजारमा पर्याप्त तरलता छ । ब्याजदर एकल अंकमा झरेको छ । नयाँ लगानीकर्ताका लागि अनुकूल समय हो, उनले भने, बैंकहरूले पनि धेरै लगानी विस्तार गर्न सक्छन् । लामो समयसम्म अधिक तरलता हुनु राम्रो होइन । यसकारण निजी क्षेत्रले पनि यो अवस्थाको अधिक लाभ लिने सक्ने अवस्था सिर्जना भएको छ । परिवार तथा व्यवसाय क्षेत्रमा पहिल्यै अधिक ऋणग्रस्त (ओभर लिभरेज) भएकाले अहिले कर्जाको माग बढ्न नसकेको नेपाल राष्ट्र बैंक अनुसन्धान विभाग प्रमुख गुणाकर भट्टले बताए । कोभिडलगत्तै अधिक ऋण विस्तार भएकाले पनि कर्जा माग बढ्न नसकेको हो, उनले भने, औद्योगिक उत्पादन र निर्माण क्षेत्रमा पनि संकुचन आएको छ ।"
मुनाफामाथि मुनाफा खोज्दै नेटवर्किङ व्यवसायी,"तर उसैले आफ्नै निर्देशनविपरीत काम गर्दैर् आएको छ । यसको एउटा उदाहरण हो, नवीकरण प्रमाणपत्र । विभागले कम्पनी नवीकरण गर्ने समयमा बिक्रीवितरण गर्ने वस्तुको ट्रेडमार्क तथा उत्पत्तिको प्रमाणपत्र अनिवार्य पेस गर्न भनेको थियो । व्यवसायीले ट्रेडमार्क तथा उत्पत्तिको प्रमाणपत्र पेस गर्न नसके पनि ग्रेस मार्क भन्दै आफ्नै निर्देशनविपरीत नवीकरण गरिदियो । यसले पनि व्यवसायी विभाग र मन्त्रालयबीचको सम्बन्धमा शंका उब्जिएको अध्यक्ष तिमिल्सिनाको भनाइ छ । स्वदेशीका नाममा धेरै विदेशी सामान बिक्री भइरहेको छ । विदेशी कम्पनीको एजेन्टलाई पनि इजाजत दिइएको छ । वस्तुको प्रत्यक्ष बिक्री ऐन, २०७४ र वस्तुको प्रत्यक्ष बिक्री नियमावली, २०७६ का नाममा अध्ययनबिनै विदेशी कम्पनीका एजेन्टलाई इजाजत दिइएको छ, तिमिल्सिनाले भने, नवीकरण पनि हचुवाको भरमा भएको छ ।उपभोक्ता हित संरक्षण मञ्च नेपालका अध्यक्ष ज्योति बानियाँले पनि विद्युतीय कारोबार ऐन आएपछि वस्तुको प्रत्यक्ष बिक्री ऐनको कुनै औचित्य नहुने बताए । कालोबजारी ऐनअनुसार २० प्रतिशतभन्दा बढी मुनाफा लिन नपाइने हुँदा त्योभन्दा बढी लिन नपाइने उनको भनाइ छ । ऐन संशोधनका विषयमा मञ्चले ९ बुँदे सुझाव पनि दिएको छ । वस्तुको प्रत्यक्ष बिक्रीसम्बन्धी ऐन, नियम र निर्देशिका आफैंमा एकअर्कासँग युक्तिसंगत देखिँदैनन् र बाझिएका छन् । ऐनले गरेको व्यवस्थालाई अझ व्यावसायिक रूपमा खुकुलो हुने गरी नियममा व्यवस्था गरेको देखिन्छ, सुझावमा भनिएको छ, सो नियमको व्यवस्थालाई अझ खुकुलो हुने गरी निर्देशिकामा व्यवस्था गरेको देखिन्छ । केवल व्यावसायिक हितका लागि मात्रै जारी भएको कानुनले असल नियमन, स्वच्छ बजार र उपभोक्ता हितको अपेक्षा गर्न सकिँदैन । कानुन नै पुनरावलोकन गर्नुपर्ने देखिन्छ । विभिन्न मितिमा जारी गरेको निर्देशन पूर्ण रूपमा पालना गरी गलत क्रियाकलाप निषेध र नियन्त्रण गर्न पनि विभागले भनेको छ । साविककै नेटवर्क व्यवसाय वस्तुको प्रत्यक्ष बिक्रीका रूपमा सञ्चालन गर्ने, देशको सञ्चित विदेशी मुद्रा प्रत्यक्ष बिक्रीका नाममा बाहिर लैजाने गरेको देखिन्छ, मञ्चले दिएको सुझावमा भनिएको छ, प्रत्यक्ष बिक्रीसम्बन्धी कारोबार गर्ने व्यवसायीले हाल बिक्री मूल्यमा ४५ प्रतिशतभन्दा बढी मूल्य थपेर कारोबार गर्ने गरेका छन् । विदेशी सामानलाई स्वदेशमै उत्पादित भनेर बिक्रीवितरण गरेको उल्लिखित व्यवसाय साविकको नेटवर्क व्यवसायका रूपमा देखिएकाले उपभोक्ता ठगी र कालोबजारी ऐनबमोजिम कारबाही गर्न सिफारिससहितको प्रतिवेदन प्रहरीमा पठाउन अनुरोध छ । अघोषित रूपमा नेटवर्किङ भइरहेको विभागका महानिर्देशक पौडेलले स्विकारे । तर प्रमाण फेला पार्न नसकेकाले कारबाही नभएको उनको दाबी छ । वस्तुको प्रत्यक्ष बिक्रीका नाममा विगतमा घोषित रूपमै कारोबार हुन्थ्यो । अहिले अघोषित भएको छ, उनले भने, तर प्रमाण भेटाएका छैनौं, त्यसैले कारबाही गर्न सकेका छैनौं ।"
अन्य पालिकाबाट तरकारी संकलन गरी बेच्दै काठमाडौं महानगर,"के हो ॅएग्रो पुलिङ ? एग्रो शब्द एग्रिकल्चर बाट आएको हो । यो एउटा परियोजना (प्रोजेक्ट) रहेको महानगरका सूचना अधिकारी आचार्यले जनाए । यसमा काठमाडौं बाहिर स्थानीय क्षेत्रमा उत्पादित सामान काठमाडौंमा ल्याएर बिक्रीवितरण गरिन्छ । यसले स्थानीय उत्पादनलाई प्रोत्साहन गर्ने र काठमाडौंका उपभोक्तालाई राम्रो फलफूल, माछा, मासु, गेडागुडीलगायत खाद्यवस्तु उपलब्ध गर्न सहज गरिदिने आचार्यले बताए । यसका लागि महानगरले छुट्टै कम्पनी स्थापना गरी वा कृषि सहकारीमार्फत स्थानीय क्षेत्रमा उत्पादित वस्तुको बिक्री तथा वितरण गर्ने परिकल्पना गरेको छ । यसले दुई वटा उत्पादक र वितरक संस्थाको कल्पना गरेको छ । उत्पादक संस्था काठमाडौं महानगर बाहिरका हुन्छन्, उनले भने, त्यसपछि उत्पादकबाट संकलित वस्तु महानगरमा रहेका वितरक संस्थाले महानगरभित्र आपूर्तिको काम गर्नेछ । कार्यविधिमा के छ ?कार्यविधिमा उत्पादक संस्था र वितरक संस्थाको काम र भूमिकाबारे व्याख्या गरिएको छ । यसअनुसार महानगरपालिकामा भएका वितरक संस्थालाई उत्पादक संस्थाले नै किसानबाट उत्पादित वस्तु ल्याइदिने काम गर्नेछन् । स्थानीय तहसँग सम्झौता गरी खाद्यान्न उत्पादन गर्ने, संकलन गर्ने, गुणस्तर परीक्षण गर्ने र ढुवानी गरी महानगरपालिकाले तोकेको वितरक संस्थालाई खाद्यान्न आपूर्ति गर्ने कृषक समूह वा कृषि सहकारी वा कम्पनी उत्पादक संस्था रहनेछन्, कार्यविधिमा भनिएको छ, वितरक संस्थाले महानगरपालिका क्षेत्रभित्र आपूर्ति गरेको खाद्यान्नलाई भण्डारण गर्ने, परीक्षण गर्ने, प्याकेजिङ गर्ने, लेबलिङ गर्ने र बिक्रीवितरणको प्रबन्धको काम गर्नेछ । वितरक संस्थाको भूमिकामा कृषि सहकारी वा कम्पनी रहने कार्यविधिमा उल्लेख छ । अरू स्थानीय तह र काठमाडौं महानगरबीचको समन्वय बढाउने, सम्बन्ध सुधार गर्ने, उपभोक्तालाई उपलब्ध गराउने खाद्यान्नको गुणस्तर कायम गर्ने र सहज रूपमा उपलब्ध गराउनु यस कार्यक्रमको उद्देश्य छ । महानगरले अन्य पालिकामा जहाँ पकेट एरियाका रूपमा कुनै खाद्यान्न उत्पादन गर्ने विशेष क्षेत्र पहिचान हुन्छ र त्यहाँ उत्पादन गर्न सम्बन्धित स्थानीय तहसँग संस्थाले सम्झौता गर्नेछ, सूचना अधिकारी आचार्य भन्छन्, त्यस्तो खाद्यान्न उत्पादन गर्ने ठाउँमै त्यो उत्पादक संस्थाले काम गर्छ । उसले सबै किसानसँग संकलन गरेर वितरकसम्म पठाउनेछ । यी प्रक्रियाका लागि महानगरले सम्बन्धित पालिकासँग सम्झौता गर्नेछ । पालिकाले उत्पादक संस्थासँग सम्झौता गर्नेछ । साथै महानगरभित्र महानगरले वितरक संस्थासँग सम्झौता गर्ने आचार्यले जनाए । कार्यविधिमा एग्रो पुलिङसम्बन्धी नीतिगत प्रबन्ध गर्न निर्देशक समितिसमेत गठनको व्यवस्था छ । यसमा विषयगत समितिका संयोजक समितिको अध्यक्ष, तीन सदस्य र कृषि महाशाखा प्रमुख सदस्यसचिव रहनेछन् । यो समितिले महानगरवासीका लागि आवश्यक खाद्यान्नविशेषको उत्पादन क्षेत्र पहिचान गर्ने, पालिकासँग सहकार्यका लागि कार्यपालिकामा प्रस्ताव पेस गर्ने, उक्त कार्यक्रम सञ्चालन गर्न नीतिगत प्रबन्ध गर्ने, सम्झौताको सर्त यकिन गर्नेलगायत जिम्मेवारी बहन गर्नेछ । महानगरभित्र खेती गर्ने ठाउँ पर्याप्त नभएको र जुन ठाउँमा जे उत्पादन हुन्छ, उत्पादकबाट सिधै उपभोक्तासम्म पुर्याउन यो कार्यक्रम ल्याइएको आचार्यले बताए ।"
लगानीमैत्री वातावरणमै जोड,"(काठमाडौं)नेपाल उद्योग वाणिज्य महासंघले आफ्नो पछिल्लो डेढ वर्षको उपलब्धि सार्वजनिक गरेको छ । पत्रकार सम्मेलनमार्फत आइतबार महासंघले निजी क्षेत्रकै आग्रहमा लगानी बाधकका रूपमा रहेका कानुन संशोधन भएको र लगानीमत्री वातावरण बनाउन अनेक प्रयास गरिएको दाबी गरेको छ । गत वैशाखमा आयोजित तेस्रो लगानी सम्मेलनलाई लक्ष्य गरी ८ वटा कानुन संशोधन भएका छन्, महासंघका अध्यक्ष चन्द्रप्रसाद ढकालले भने, संरचनात्मक सुधारका लागि नयाँ चरणको सुधार योजना अगाडि बढाउन आवश्यक रहेको समेत महासंघले महसुस गरेको छ ।सोही सन्दर्भमा गत असोज २५ मा बृहत् आर्थिक बहस कार्यक्रम आयोजना गरी चालु पुँजी कर्जा मार्गदर्शनलगायतमा सुधार तत्काल परिमार्जनसँगै नयाँ चरणको आर्थिक सुधार गर्नुपर्ने र यसका लागि उच्चस्तरीय आयोग गठनको माग गरेको महासंघका अध्यक्ष ढकालले बताए । गत वर्षको मौद्रिक नीतिको तेस्रो त्रैमासिक समीक्षामा केही माग सम्बोधन भए, चालु पुँजी कर्जा मार्गदर्शनमा केही संशोधन भए, त्यसले थोरै राहत भए पनि पूरै उद्यमी व्यवसायीले राहत महसुस गर्न सकेनन्, उनले भने, चालु आर्थिक वर्षको मौद्रिक नीतिमा अन्य केही विषय समावेश भए । तर यी सुधारका लागि पर्याप्त थिएनन् ।महासंघले नयाँ चरणको सुधारका लागि निजी क्षेत्र सम्मिलित उच्चस्तरीय आयोग गठनको माग गर्दै आएको थियो । गत असार ३० मा प्रधानमन्त्री केपी शर्मा ओली नेतृत्वमा बनेको सरकारका अर्थमन्त्री विष्णु पौडेलको सयदिने कार्यक्रममा आयोग गठन गर्ने विषय परेको थियो । प्रधानमन्त्री निजी क्षेत्रको मागअनुसार नै पूर्वअर्थसचिव रामेश्वर खनालको अध्यक्षतामा आयोग गठन भएको छ । आयोगमा महासंघका अध्यक्ष ढकालसहित अन्य संस्थाका अध्यक्ष पनि सदस्य छन् । अब सुधारको थप जिम्मेवारी हामीमाथि आएको छ, यसका लागि निरन्तर प्रयासरत छौं, ढकालले भने ।सरकारले नेपाल र अन्य मुलुकबीच गरिने द्विपक्षीय लगानी सम्झौता (बीआईए) को नमुना ढाँचा स्वीकृत गरेको छ । नेपाल उद्योग वाणिज्य महासंघको पहलमा गत वैशाखमा आयोजित तेस्रो लगानी सम्मेलनको मुखमा सरकारले बीआईएको ढाँचा पारित गरेको थियो । महासंघको अन्तर्राष्ट्रिय लगानी सम्मेलनहरूमा निरन्तर संलग्नतापछि सम्भावित लगानी गर्ने मुलुकहरूसँग द्विपक्षीय लगानी सम्झौता आवश्यक रहेको विषय सम्बन्धित निकायमा निरन्तर माग गरेको थियो । महासंघको मागअनुरूप नै सरकारले द्विपक्षीय लगानी सम्झौताको खाका पारित गरेको महासंघका अध्यक्ष ढकालले बताए । केही मुलुकसँग सम्झौता गर्ने गरी छलफल अगाडि बढेको समेत ढकालको भनाइ छ । महासंघले यसमा सहजीकरण गरिरहेको जनाएको छ । डेढ वर्षमा महासंघको पहलमा एउटा लगानी कम्पनी स्थापना गरी देशैभरिको सानो लगानीलाई विभिन्न क्षेत्रमा प्रवाह गर्ने निर्णय गरेको छ । कुल १० अर्ब रुपैयाँ पुँजी रहने उक्त कम्पनी महासंघले सञ्चालन गर्ने नभई निजी क्षेत्रलाई प्रवर्द्धन गर्ने मात्रै रहेको ढकालले जनाए । कम्पनी सञ्चालनका लागि छुट्टै सञ्चालक समिति रहने गरी सबै संघसंस्थाका सदस्य एवं गैरसदस्य पनि लगानीकर्ता रहने गरी प्रवर्द्धन गरिएको महासंघको भनाइ छ । महासंघको दैनिक कार्य सञ्चालनअन्तर्गत लेखा प्रशासनलाई अनलाइन बनाइएको जनाएको छ । लेखा र अन्य गतिविधिमा गरिएको प्रभावकारी सुधारको फलस्वरूप आठ वर्षदेखि रोकिएको कर छुटको प्रमाणपत्र पाइन थालेको समेत ढकालले बताए । अनलाइन सिस्टम बनाउँदा महासंघका सदस्यहरूलाई पनि कर छुटको प्रमाणपत्र लिन सहज भएको छ, उनले भने, उत्पत्तिको प्रमाणपत्रको व्यवस्थापनका लागि समेत सफ्टवेयर बनिरहेको छ ।समन्वयसँगै थप सुधारका लागि जिल्ला नगर उद्योग उपाध्यक्ष सुरकृष्ण वैद्यको संयोजकत्वमा समिति गठन गरिएको महासंघले जनाएको छ । प्रमाणपत्र जारी गर्ने सबै जिल्ला नगर उद्योग वाणिज्य संघलाई अनिवार्य अनलाइन प्रणालीमा जोड्नु आवश्यक रहेको भन्दै महासंघले प्रमाणपत्र जारी गर्ने प्रक्रिया यसबाट थप पारदर्शी हुने बताएको छ । बजार प्रवर्द्धनमा सहयोग प्रदान गर्न मेला महोत्सव आयोजना गर्ने जिल्ला नगर उद्योग वाणिज्य संघहरूलाई महासंघले एक लाख रुपैयाँका दरले आर्थिक सहयोग दिन थालेको दाबी गरिएको छ । विदेशमा नेपाल प्रवर्द्धन गर्न महासंघले चीनमा दुई पटक नेपालचीन बिजनेस समिट, नयाँ दिल्लीमा नेपाल भारत समिट, दुबईमा नेपाल दुबई बिजनेस फोरम आयोजना गरेको समेत महासंघको दाबी छ । महासंघको नेतृत्व ढकालसहितको कार्यकारिणी समितिले कार्यभार सम्हालेलगत्तै निजी क्षेत्रलाई अख्तियार दुरुपयोग अनुसन्धानको दायरामा ल्याउने गरी राष्ट्रिय सभाले कानुन पारित गरेको थियो । यसले निजी क्षेत्रलाई दूरगामी असर पर्ने र लगानीलाई नै प्रभावित गर्न सक्ने भन्दै महासंघ नेतृत्वले नेपाली कांग्रेस सभापति शेरबहादुर देउवा, नेकपा एमाले अध्यक्ष एवं प्रधानमन्त्री केपी शर्मा ओली, तत्कालीन प्रधानमन्त्री एवं माओवादी अध्यक्ष पुष्पकमल दाहालसँग समेत छलफल गरेको थियो । लगत्तै निजी क्षेत्रलाई अख्तियार दुरुपयोग अनुसन्धानको दायरामा ल्याउने विधेयक प्रतिनिधिसभाको राज्य व्यवस्था समितिमा छलफल सुरु भएको समेत महासंघले जनाएको छ । महासंघले गत भदौ ४ मा अख्तियार दुरुपयोग अनुसन्धान आयोग र भ्रष्टाचार निवारण ऐनमा निजी क्षेत्रलाई पनि अख्तियारले हेर्ने गरिराखिएको व्यवस्था हटाउन राज्य व्यवस्था समितिमा महासंघले लिखित पत्र दर्ता गरेको छ । अहिले राजनीतिक दल निजी क्षेत्रमा अख्तियारको प्रवेश रोक्न सहमत भएको समेत ढकालले बताए ।"
लार्केपासमा थपिए संकेत पोल,"(गोरखा) लार्केपास क्षेत्रमा फलामका २१ वटा संकेत पोल (मार्किङ पोल) थपिएको छ । लार्केपास गर्ने पर्यटकको सजिलोका लागि धर्मशालादेखि मनाङको भीमथानसम्मको क्षेत्रमा संकेत पोल थपिएको मनास्लु संरक्षण क्षेत्र (एमक्याप) का प्रमुख सन्तोष शेरचनले बताए । पदयात्रीलाई बाटो पहिल्याउन सजिलोका लागि संकेत पोल राखिएको हो । हिउँ पर्ने क्षेत्र भएकाले पर्यटकले बाटो पहिल्याउन सहज बनाउन संकेत पोल थप गरेका हौं, हिउँ कति जम्यो पोलको अवस्थितिले पनि थाहा दिने भयो, यसो हुँदा जोखिमको अवस्था पनि बुझिन्छ, शेरचनले भने, पर्यटकले ठाउँको उचाइ पनि थाहा पाउन् भनेर यस पटक थपिएको संकेत पोलमा अल्टिच्युट पनि राखिएको छ । २६ वटा पोलमा उचाइबारे पनि लेखिएको शेरचनले बताए । यसअघि पनि लार्केपास क्षेत्रमा ८१ वटा संकेत पोल थिए । तीमध्ये ६ वटाको मर्मत पनि गरिएको उनको भनाइ छ । २१ संकेत पोल गत आर्थिक वर्ष थपिएको हो । केही पोल ढलेका पनि थिए, त्यस्ता पोल मर्मत गर्यौं, २१ वटा थपिएसँगै अहिले १०८ वटा संकेत पोल लार्केपास क्षेत्रमा छन्, उनले भने, हिउँले नछोपिने गरी सोहीअनुसारको उचाइको पोल छ, बाटो नबिराउन् भनेर एउटा पोलबाट अर्को पोलको दूरी आँखाले देखिने गरी राखेका छौं ।मार्किङ पोलको सहायताले हिमपात हुँदा गन्तव्यमा पुग्न पर्यटकलाई सहज हुने गरेको छ । पछिल्लो समय पर्यटकको चाप बढेको लार्केपास क्षेत्रमा रहेका अन्य पोल अवस्थाबारे पनि यकिन गरेर मर्मत गर्नुपर्ने अवस्था रहे पनि यो वर्ष निरन्तरता दिने उनको भनाइ छ । गत आर्थिक वर्ष मनास्लु क्षेत्रमा संकेत पोल र पदचिह्न राख्न चार लाख ४२ हजार खर्च भएको शेरचनले बताए । यस वर्ष पनि लार्केपास क्षेत्रमा १५ वटा संकेत पोल थप गर्ने तयारी गरिएको छ । मनास्लु क्षेत्रमा ३५ वटा पदचिह्न र ८ वटा लोकेसन वोर्ड राख्ने गरी तयारी गरिएको उनले जनाए । गत आर्थक वर्ष नुब्री क्षेत्रमा १४, चुमक्षेत्रमा ५, गमपुल र फिलिममा ११ वटा पदचिह्न थपिएको थियो । यस वर्ष पदचिह्न र संकेत पोल थप्दा अल्टिच्युट पनि थाहा दिने तबरले राख्ने योजनामा छौं, उनले भने, पदचिह्न राख्दा त्यो ठाउँबारे थाहा पाउन सजिलो हुन्छ । लार्केपासका क्रममा जोखिमपूर्ण यात्रा गर्नुपर्ने भएकाले मार्किङ पोलले सहज बन्ने पथप्रदर्शक बताउँछन् ।"
अर्थ संक्षेप,"बजाजका मोटरसाइकल किन्न नागरिकता भए पुग्नेकाठमाडौं (कास) नेपालका लागि बजाज मोटरसाइकलको एक मात्र आधिकारिक बिक्रेता हंसराज हुलासचन्द एन्ड कम्पनीले नयाँ योजना ल्याएको छ । योजनाअनुसार अब बजाजका मोटरसाइकल नागरिकताका आधारमा ९९९ प्रतिशत फाइनान्समा खरिद गर्न सकिनेछ । मोटरसाइकल खरिद गर्दा हुने झन्झटिलो फाइनान्स प्रक्रियालाई सरल होस् भनी ग्राहकका लागि उक्त योजना ल्याइएको कम्पनीले जनाएको छ । यसअघि मोटरसाइकल खरिद गर्न घरजग्गाको लालपुर्जा, पानी वा बिजुलीको बिल, आफ्नो आयस्रोतको सर्टिफिकेटलगायत कागजात चाहिन्थ्यो । यतीमा यात्रा गर्ने गृष्माले जितिन् बेनेलीको स्कुटरकाठमाडौं (कास) यती एयरलाइन्सले सञ्चालन गरेको यतीसँग उत्सवको उमंग योजनाको बम्पर उपहार गृष्मा खनालले जितेकी छन् । चाडपर्वका अवसरमा यतीले सञ्चालन गरेको उक्त योजना विजेता शनिबार घोषणा गरिएको हो । बम्पर पुरस्कार विजेता गृष्माले पानारोमा बेनेली १२५ सीसीको स्कुटर हात पारिन् । यसैगरी योजनाका दोस्रो विजेता राजेन्द्र राईले हीराको चेन र तेस्रो विजेता सिर्जना केसीले फ्रिज हात पारे । कम्पनीले चाडपर्वको समयमा यात्रा गर्ने यात्रुलाई लक्ष्य गर्दै उक्त योजना सञ्चालन गरेको जनाएको छ । उक्त योजना असोज २२ देखि मंसिर २१ सम्म सञ्चालन गरिएको थियो ।टिकटकको सेफ्टी एम्बेसडर कार्यक्रम काठमाडौं (कास) टिकटकले सुरक्षित र स्वागतयोग्य डिजिटल स्पेस प्रवर्द्धन गर्न सेफ्टी एम्बेसडर कार्यक्रम सुरु गरेको छ । अनलाइनमा प्रयोगकर्ताले आफूलाई व्यक्त गर्दा कसरी प्रचलित डिजिटल सुरक्षा चुनौतीहरूको सामना गर्न सक्छन् भन्नेबारे सचेतना जगाउन उक्त कार्यक्रम डिजाइन गरिएको टिकटकले जनाएको छ । यस कार्यक्रममार्फत टिकटकले अनलाइन सुरक्षाबारे सन्देश प्रदान गर्न, प्रयोगकर्तालाई सुरक्षित र जिम्मेवारीपूर्वक डिजिटल संसारमा समन्वय गर्न आवश्यक ज्ञानमार्फत एम्बेसडर नियुक्त गर्नेछ, जसमा टिकटकले प्रभावशाली टिकटक सिर्जनाकर्ता, सेलेब्रिटीलगायतसँग साझेदारी गर्नेछ । हुन्डाईको ॅडिसेम्बर डिलाइट छुट अफरकाठमाडौं (कास) नेपालमा हुन्डाई गाडीको आधिकारिक वितरक लक्ष्मी इन्टरकन्टिनेन्टले डिसेम्बर डिलाइट अफर सुरु गरेको छ । कम्पनीका अनुसार यो अफर मंसिर २४ देखि ३० सम्म सञ्चालन हुनेछ, जहाँ ग्राहकले गाडी खरिदमा छुट पाउनेछन् । यो अफरअन्तर्गत ग्राहकले हुन्डाई गाडीको खरिदमा ६ लाख रुपैयाँसम्मको छुट, पाँच लाख रुपैयाँसम्मको एक्सचेन्ज बोनस र एक वर्षको बिमा सेवा पाउनेछन् । यस अफरमा जिरो कस्ट अनरसिप प्लान रहेको कम्पनीको भनाइ छ । यसमा ग्राहकले आफूलाई मनपर्ने गाडी सजिलै खरिद गर्न सक्नेछन् । साथै तीन वर्षको निःशुल्क चेकअप, गाडी मर्मत सामग्री, वास कुपन र तीन वर्षको सर्भिसिङ प्याकेजको सुविधा रहेको कम्पनीले जनाएको छ ।"
ऊर्जामन्त्री खड्काले स्काउटको जग्गा भाडा नतिरेकामा राज्यव्यवस्था समितिमा प्रश्न,"(काठमाडौं)ऊर्जा, जलस्रोत तथा सिँचाइमन्त्री दीपक खड्काको कम्पनीले नेपाल स्काउटको जग्गा सम्झौताभन्दा बढी भोगचलन गरेर भाडा नतिरेको विषय प्रतिनिधिसभाको राज्यव्यवस्था तथा सुशासन समितिमा उठेको छ । जग्गा भाडा उठाउन सहयोग माग्दै स्काउटले १० महिनाअघि समितिमा दिएको निवेदन छलफलमा नल्याइएकामा आइतबार सांसदले प्रश्न उठाएका हुन् । खड्का सञ्चालक रहेको खड्का ल्यान्ड डेभलपमेन्ट प्रालि ले स्काउटको लैनचौरस्थित ३ रोपनी जग्गा १० वर्षका लागि भाडामा लिएकामा थप नौ रोपनी हडपेर करार सम्झौतापत्रमा केरमेट गर्दै १५ वर्षसम्म भोगचलन गरेको थियो । खड्काको कम्पनीले भाडा नै नतिरेपछि स्काउटले गत वर्ष माघ १४ मा राज्यव्यवस्था समितिमा उजुरी गरेको थियो । समितिको आइतबारको बैठकमा सभापति रामहरि खतिवडालाई सांसद दुर्गा राईले स्काउटको निवेदन परेको १० महिनासम्म पनि जानकारी नगराउनुको कारण सोधेकी थिइन् । कांग्रेस सांसदसमेत रहेका सभापति खतिवडाले आफ्नै पार्टीका सांसद खड्काविरुद्ध परेको उजुरीबारे सांसदलाई वितरण नगरिएको भन्दै राईले आपत्ति जनाएकी थिइन् । माओवादीकी सांसद राईले समितिमा परेको उजुरी सदस्यलाई जानकारी नहुने र सञ्चारमाध्यमबाट थाहा पाउनुपर्ने अवस्था दुःखद रहेको बताइन् । राज्यव्यवस्था समितिमा परेको निवेदनबारे मिडियाबाट सुन्नुपर्ने अवस्था दुःखद हो । आज मात्र कान्तिपुरमा ऊर्जामन्त्री खड्का प्रमुख भएको कम्पनीका विषयमा १० महिनाअगाडि राज्यव्यवस्था समितिमा नेपाल स्काउटले निवेदन दिएको भन्ने समाचार छ । हामीलाई किन जानकारी दिइएन ? उनले सभापति खतिवडालाई सोधिन् । समिति सभापति खतिवडा र मन्त्री खड्काको राजनीतिक दल एउटै भएकाले निवेदन छलफलमा नल्याइएको सांसद राईको आशंका थियो । दल हेर्नुपर्ने कि, पार्टी हेर्नुपर्ने कि, व्यक्ति हेर्नुपर्ने कि, के हो यो ? यसमा मेरो असहमति छ । यस्तो घटना दोहोरिनु हुँदैन । हामीलाई त्यो निवेदन दिनुपर्यो, छलफल हुनुपर्यो, उनले भनिन् । जवाफमा सभापति खतिवडाले राज्यव्यवस्था समिति पार्टीको समितिका रूपमा सञ्चालन नहुने बताएका थिए । सबै सांसदको समिति हो यो । हामी एकताबद्ध भएर कुनै पनि पार्टीको झझल्को नदिने गरी काम गर्न तयार छौं, उनले भनेका थिए । खतिवडाले स्काउटको निवेदन समिति सदस्यहरूलाई त्यतिबेलै वितरण गरिएको बताएका थिए । वितरण गरिएको दिन सांसद राई समितिको बैठकमा उपस्थित नभएको उनको दाबी थियो । तर समितिका अन्य सदस्यले पनि खड्काका सम्बन्धमा परेको उजुरी वितरण नगरिएको बताएका छन् । कांग्रेसका एक सांसदले कान्तिपुरसँग भने, सभापतिले त्यो उजुरीबारे हामीलाई थाहा दिनुभएको थिएन । अघिपछि कतिपय उजुरी लिफामा राखेर आउँथ्यो । ऊर्जामन्त्री खड्काविरुद्ध स्काउटको उजुरी आएपछि सार्वजनिक गरिदिनुपर्थ्यो, थन्क्याएर राख्न हुँदैनथ्यो । एमालेका एक सांसदले भने उक्त उजुरीबारे केही सांसदलाई सभापति खतिवडाले जानकारी गराएको तर समितिमा छलफलका लागि वितरण नगरिएको बताए ।सभापति खतिवडाले भने तत्कालीन गृहमन्त्री रवि लामिछानेले स्काउटको भवन र जग्गाबाट खड्काको कम्पनीलाई निकालेर ताला लगाएको जानकारी दिएपछि समितिमा परेको उजुरीबारे थप छलफल नगरेको बताए । स्काउटको जग्गाका विषयमा छलफल हुँदा त्यतिबेलाका गृहमन्त्री यहीं आउनुभएको थियो, उहाँले अघिल्लै दिन ताला लगाइसक्यौं भन्नुभयो, उनले भने, त्यसपछिको जानकारी न स्काउटले दिएको छ न सरकारले नै, त्यसपछि कुनै उजुरी पनि आएको छैन । त्यसैले यसमा हामी प्रवेश गरेनौं ।सांसद राईले भने पूर्वगृहमन्त्री लामिछाने सहकारी ठगीको आरोपमा प्रहरी हिरासतमा रहेको र जिल्लाजिल्ला घुमाइँदै गरेको अवस्थामा ऊर्जामन्त्री खड्काले स्काउटको जग्गा भाडा नतिरेको प्रकरण पनि उनकै टाउकामा हाल्न नमिल्ने बताइन् । पूर्वगृहमन्त्री लामिछानेका टाउकामा यो विषय हालेर हामीलाई छायामा पार्न हुँदैन, उनले भनिन् । समितिमा आएका उजुरीबारे पर्याप्त छलफल गरी निर्णय लिनुपर्ने राईको प्रस्ताव थियो । समिति सभापति खतिवडाले अब उपसमिति गठन गरेर सबै उजुरीमाथि छलफल चलाउने आश्वासन सदस्यहरूलाई दिएका छन् । ऊर्जामन्त्री खड्काको कम्पनीले नेपाल स्काउटलाई भाडाबापत २०७५ सालमा ५ करोड ४१ लाख ७० हजार ३ सय १४ रुपैयाँ ८५ पैसा तिर्न बाँकी थियो । स्काउटले राष्ट्रपति, उपराष्ट्रपति, तत्कालीन प्रधानमन्त्री, सभामुख, राष्ट्रिय सभा अध्यक्ष, तत्कालीन प्रमुख प्रतिपक्षी दलका नेता (केपी शर्मा ओली), उपसभामुख, राष्ट्रिय सभा उपाध्यक्ष, प्रतिनिधिसभाका सबै सांसद, गृह मन्त्रालय, अख्तियार दुरुपयोग अनुसन्धान आयोग, जिल्ला प्रशासन कार्यालय काठमाडौं, काठमाडौं महानगरपालिका वडा नं २६ को कार्यालयलगायतमा खड्काबाट भाडा उठाउने वातावरण मिलाइदिन भन्दै निवेदन दिएको थियो । ती कुनै पनि निकायबाट पहल नभएपछि स्काउटले राज्यव्यवस्था समितिलाई अनुरोधपत्र पठाएको थियो ।स्काउटले राज्यव्यवस्था समितिलाई लेखेको थियो, स्थान खाली गराउन सहयोग गर्नुपर्ने अधिकारप्राप्त निकायबाट पत्राचार गरिएको लगभग १ वर्ष पुग्दासम्म पनि कुनै प्रभावकारी भूमिका ननिभाएको हुँदा बक्यौता रकम चुक्ता गर्न र स्थान खाली गराउन त्यस समितिमा छलफल चलाई सरकारलाई आवश्यक निर्देशन दिई सम्मानित अदालतको फैसला कार्यान्वयन गर्ने वातावरण सुनिश्चितताका लागि आवश्यक सहयोग गरिदिने व्यवस्थाका लागि निर्देशानुसार अनुरोध छ । त्यतिबेला निवेदनमा समिति सभापति खतिवडाले समिति सचिवलाई आवश्यक कारबाहीका लागि तोक लगाएका थिए । समिति सचिव सुरजकुमार दुराले शाखा अधिकृत विकास श्रेष्ठका नाममा तोक लगाएका थिए । त्यसपछि निवेदन अगाडि बढेको थिएन ।"
"जनकपुरको लगातार चौथो जित, चितवन तेस्रो स्थानमा","(काठमाडौं)पहिलो तीन खेलमा आरामदायी जस्तो जित हात पारेको जनकपुर लायन्सले नेपाल प्रिमियर लिग (एनपीएल) क्रिकेटमा यतिको नजिकको प्रतिस्पर्धा भोगेको थिएन । लुम्बिनी लायन्समाथि टोलीले पाएको १ विकेटको विजय एनपीएलकै सबैभन्दा चर्को प्रतिस्पर्धामा पनि पर्नेछ । सन्दीप जोरा अन्तिम बलमा २ रन प्रहार गर्न चुकेपछि लुम्बिनी लगातार चौथो खेलमा पराजय भोग्न बाध्य भएको थियो । त्यसको ठीक विपरीत जनकपुरले लगातार चौथो खेल जितेको हो र टोलीले प्लेअफमा स्थान लगभग पक्का गरेको छ । त्रिवि क्रिकेट मैदान कीर्तिपुरमा जनकपुरको जितको कथा रोमाञ्चले भरिपूर्ण रहयो भने लुम्बिनीका लागि हृदय विधारकजस्तै । लुम्बिनीलाई अन्तिम दुई ओभरमा विजयका लागि २३ रनको आवश्यकता थियो । १९ औं ओभरमा लुम्बिनीले १४ रन जोडेको थियो, त्यसमध्ये १३ रन जोराका नाममा थियो । अन्तिम ओभरको पहिलो बलमै हर्ष ठाकरले साद बिन जाफरलाई शून्यमा आउट गरे । दोस्रो बलमा दुर्गेश गुप्ताले चौका प्रहार गरे । तेस्रो बलमा कुनै रन बनाउन नसकेका दुर्गेशले चौथो बलमा १ रन लिए ।पाँचौं बलमा २ रन लिने प्रयासमा जोरा मुस्किलले रनआउट हुनबाट जोगिएका थिए । अन्तिम बलमा लुम्बिनीलाई जितका लागि २ रन चाहिन्थ्यो भने १ रनले स्कोर बराबर हुन्थ्यो । तर जोराले ठाकरको बल पुल गर्न खोज्दा टप एज लागेर स्क्वायर लेगमा किशोर महतोलाई क्याच दिन पुगेपछि जितको नजिक पुगेर लुम्बिनी चुकेको थियो ।ओपनर आशुतोष घिरोहियाले पुनः निराश बनाए । उनी ८ रन मात्र बनाई आउट भए । अर्का ओपनर अर्जुन साउदले २३ बलमा २ चौकासहित २० रन बनाए । कप्तान रोहित पौडेलले ३८ बल खेल्दै ३ चौका प्रहार गरी ३५ रन बनाए । टम मुर्सले २३ बलमा ३१ रन बनाउने क्रममा २ चौका र १ छक्का प्रहार गरे । रोहित आउट भएसँगै लुम्बिनीको विकेट झर्ने क्रम सुरु भएको थियो । विवेक यादव शून्य, बेन कटिङ ३ रनमा आउट भए । ठाकेरले ४ ओभरमा २३ रन खर्चेर ५ विकेट लिए । ललित राजवंशीले ४ ओभरमा १३, किशोरले ३ ओभरमा २५ र शेर मल्लले ४ ओभरमा ३३ रन खर्चेर ११ विकेट लिए ।यसअघि टस हारेपछि पहिलो ब्याटिङमा आएको जनकपुरले निर्धारित २० ओभरमा ९ विकेट गुमाई १ सय ३६ रन बनायो । उत्कृष्ट सुरुआत गरेको जनकपुर प्रतियोगितामा पहिलो खेल खेलिरहेका अभिशेष गौतमको बलिङ अगाडि एकाएक पतन हुन पुगेको थियो । देब्रेहाते स्पिनर अभिशेषले एकै ओभरमा ३ विदेशी खेलाडीको विकेट लिएपछि १२ औं ओभरमा ९५१ को अवस्थामा रहेको लुम्बिनी १६ औं ओभरमा ११०७ को स्थितिमा पुगेको थियो ।अभिशेषले १३ औं ओभरमा प्रतियोगिताका सर्वाधिक रनकर्ता लाहिरू मिलान्था, हर्ष ठाकर (१) र जिम्मी निसम (१) को विकेट लिए । दुई ओभरपछि रोहितले मोहम्मद मोहसिन (३) र शेर मल्ल (०) लाई आउट गरे । अभिशेषले ४ ओभरमा २० रन मात्र खर्चेर ३ विकेट लिए ।नेपाली यू१९ टोलीका कप्तान हेमन्त धामी ९ रनमा आउट भए । शुभ कंसाकारले २४ बल खेली २ चौकासहित २२ रन बनाए । अभिशेषबाहेक लुम्बिनीबाट साद बिन जाफर र रोहितले २२ विकेट लिए । जाफरले ३ ओभरमा ११ र रोहितले ४ ओभरमा २२ रन खर्चे ।आसिफ शेख र अनिल साहले ६ ओभरभित्र ४८ रन जोडी लुम्बिनीलाई राम्रो सुरुआत दिलाएका थिए । आसिफ १० बलमा २ चौका र १ छक्का प्रहार गरी १६ रनमा आउट भए । अनिलले ३९ बल खेली १ चौका र ४ छक्कासहित ४५ रन बनाए । उनलाई काम चलाउ बलर सन्दीप जोराले आउट गरेपछि लुम्बिनीको पतन सुरु भएको थियो ।यसैगरी जनकपुरलाई नजिकबाट चुनौती दिइरहेको सुदूरपश्चिम रोयल्स आइतबारको दोस्रो खेलमा चितवन राइनोजसँग ३३ रनले पराजित भएको छ । पहिलो तीन खेल जितेको सुदूरपश्चिमको यो पहिलो हार हो । चितवनले ४ खेलमा तेस्रो विजय हात पारेको छ । सुदूरपश्चिम र चितवन समान ६ अंकसहित क्रमशः दोस्रो र तेस्रो स्थानमा छन् ।१ सय ६५ रनको लक्ष्य लिएर आएको सुदूरपश्चिम १८२ ओभरमा १ सय ३१ रनमा अलआउट भयो । ईशान पाण्डेले सर्वाधिक ३५ रन बनाए । उनले २८ बल खेली ४ चौका र १ छक्का प्रहार गरे । सैफ जैब १८, विनोद भण्डारी १०, ब्रान्डन म्याकमुलेन १३, दिलप्रित बज्वा १२, आरिफ शेख ४, कप्तान दीपेन्द्रसिंह ऐरी १, नरेश बुढाऐर ५, नरेन साउद १० रनमा आउट भए ।आउट हुने अन्तिम खेलाडी स्कट कुग्लेनले १० बलमा ३ चौकासहित १६ रन बनाए । चितवनबाट रिजन ढकाल, कुशल मल्ल, यान निकोलस लफ्टी इटन र अमरसिंह रौउटेलाले २२ तथा सोहेल तनवीर र रञ्जित कुमारले ११ विकेट लिए ।यसअघि टस जितेर ब्याटिङ रोजेको चितवनले ५ विकेट गुमाई १ सय ६४ रन बनाएको थियो । ओपनर हसन इसाखिलले चितवनबाट सर्वाधिक ६५ रन बनाए । प्लेयर अफ द म्याच उनले ५२ बल खेली ६ चौका र ३ छक्का प्रहार गरे । पहिलो पटक ओपनरको भूमिकामा पठाइएका सन्तोष कार्कीले ९ रन मात्र बनाउन सकेका थिए । विपिन रावल २० बलमा १७, कुशल १६ बलमा १३ रन बनाई आउट भए ।भेट्रान इंग्लिस ब्याटर रवि बोपारा १८ बलमा समान २ चौका र छक्का प्रहार गरी ३६ रनमा आउट भए । रौटेला ३ बलमा ६ र लफ्टी इटन ४ बलमा २ रन बनाई अविजित रहे । सुदूरपश्चिमबाट कुग्लेनले २ विकेट लिए । उनले ४ ओभरमा २९ रन खर्चेका थिए । दीपेन्द्र, म्याकमुलेन र जैबले ११ विकेट लिए ।"
भारत तीन दिनमै पराजित,"एडिलेड (एएफपी) अस्ट्रेलियाले दोस्रो टेस्टमा आइतबार भारतलाई १० विकेटले हराएको छ । यससँग पाँच टेस्टको शृंखला ११ को रोमाञ्चक बराबरीमा पुगेको छ । जितका लागि अस्ट्रेलियाले १९ रनको लक्ष्य मात्रै पाएको थियो र त्यसलाई बिनाविकेटको क्षति पूरा गरेको थियो । ओपनर उस्मान ख्वाजा र नथान म्याकस्वानीले सजिलै टिमलाई लक्ष्यसम्म पुर्याए ।त्यस अगाडि भारत आफ्नो दोस्रो इनिङ्समा १ सय ७५ रन बनाएर अलआउट भएको थियो । भारतले दिनको सुरुवात पाँच विकेट गुमाएर १ सय २८ रनबाट गरेको थियो र अन्तिम ५ विकेट ४७ रनमा गुमाउन पुग्यो । पाहुना टिमका लागि अलराउन्डर नितिश रेडीले सर्वाधिक ४२ रन बनाए । रिसभ पन्त २८ रनमा आउट भए । कप्तान प्याट कमिन्सले ५७ रनमा पाँच विकेट लिए । भारतले पहिलो इनिङ्समा पनि १ सय ८० रन मात्र बनाउन सकेको थियो । नितिशले पहिलो इनिङ्समा पनि भारतबाट सर्वाधिक ४२ रन नै बनाएका थिए । मिचेल स्टार्कले ६ विकेट लिँदै भारतलाई धराशायी बनाएका थिए । ट्राभिस हेडले १ सय ४० र मार्नस लाबुसेङले ६४ रन बनाएपछि अस्ट्रेलियाले पहिलो इनिङ्सका आधारमा १ सय ५७ रनको अग्रता बनाएको थियो, जुन अस्ट्रेलियाको विजयको आधार बन्यो । यो साता हामी फेरि आफ्नो उत्कृष्ट लयमा फर्केका छौं, अस्ट्रेलियाली कप्तान कमिन्सले भनेका छन्, यो नै हाम्रो टिमको विशेषता हो । हामी यसरी नै क्रिकेट खेल्न रुचाउँछौं । आजको जितमा हामी निकै खुसी छौं । शृंखलामा एक खेलले पछाडि परेको स्थितिमा टिमबाट यस्तै प्रदर्शनको आस रहेको हुन्छ ।यसको ठीक विपरीत भारतीय कप्तान रोहित शर्मा भने निराश रहे । उनले भने, यो टेस्टमा पनि हामीसामु खेलमा फर्कने अवसर बनेको थियो तर हामीले सदुपयोग गर्न सकेनौं । हामीले यस्तो आफ्नै टिमको प्रदर्शनबाट बनाउनुपर्ने हुन्छ । हाम्रो टिममा निकै अनुभवी खेलाडी छन् । तिनले ठूल्ठूला खेल जितेका छन् । त्यसैले सिरिजमा फर्कनका लागि हाम्रा लागि गाह्रो हुने छैन । भारतले पहिलो टेस्ट जितेर ५ खेलको शृंखलामा अग्रता लिएको थियो । तेस्रो टेस्ट शनिबारबाट ब्रिसवेनमा सुरु हुनेछ ।"
इंग्ल्यान्डलाई टेस्ट शृंखला,बेलिङ्टन (एएफपी) आक्रामक इंग्ल्यान्डले आइतबार दोस्रो टेस्टमा न्युजिल्यान्डलाई ३ सय २३ रनको ठूलो अन्तरले हराएको छ । यससँगै इंग्ल्यान्डले तीन टेस्टको शृंखलामा २० को निर्णायक अग्रता पनि लिएको छ । टेस्टको सुरुदेखि अन्त्यसम्म खेल इंग्ल्यान्डको नियन्त्रणमा रहेको थियो । दिनको सुरुमा इंग्ल्यान्डका लागि जोए रुटले आफ्नो शतक पूरा गरे ।त्यसपछि न्युजिल्यान्ड तेस्रो दिन २ सय ५९ रन बनाएर आफ्नो दोस्रो इनिङ्समा अलआउट भएको थियो । सन् २००८ यता इंग्ल्यान्डले न्युजिल्यान्डमा टेस्ट शृंखला जितेको यो पहिलो पटक हो । क्राइसचर्चमा भएको पहिलो टेस्ट आठ विकेटले जितेको इंग्ल्यान्डले जितका लागि ५ सय ८३ रनको लक्ष्य प्रस्तुत गरेको थियो ।न्युजिल्यान्डका लागि टम ब्लन्डेलले शतक बनाउँदै केही सुदृढ प्रदर्शन गरे पनि यो इंग्ल्यान्डलाई जितसम्म पुग्न बाधा रहेन । चिया सत्रलगत्तै विकेटकिपर ब्याटर ब्लन्डेल १ सय १५ रन बनाएर आउट भए । उनी सोएब बसारको बलमा स्लिपमा बेन डकेटद्वारा समातिए । यस्तै नथान स्मिथले ४२ रन बनाए र उनी बेन स्टोक्सको बलमा आउट भए ।ह्यारी ब्रुक्स प्लेयर अफ द म्याच रहे । उनले इंग्ल्यान्डको पहिलो इनिङ्समा सानदार १ सय २३ रन बनाएका थिए र त्यसमै टिकेर इंग्ल्यान्डले जितको आधार तयार पारेको थियो । रुटले भने आफ्नो ३६ औं शतकका रूपमा १ सय ६ रन बनाए । इंग्ल्यान्डले ६ विकेट गुमाएर ४ सय २७ मा आफ्नो दोस्रो इनिङ्स समाप्तिको घोषणा गरेको थियो ।
हेल्प नेपालको लगातार दोस्रो जित,"(काठमाडौं)नेपालको हेल्प नेपाल स्पोटर््स क्लबले आइतबार काभा पुरुष क्लब भलिबल च्याम्पियनसिपमा लगातार दोस्रो जित निकालेको छ । दशरथ रंगशालामा कभर्ड हलमा उसले नेपालकै गण्डकी प्रदेशलाई ३१ सेटले हराएको हो । जितसँगै हेल्प नेपालको पाँच अंक भएको छ ।लगातार दोस्रो खेलमा पराजित गण्डकीको एक अंक मात्रै रहेको छ । हेल्प नेपालले सुरुआती दुई सेट २५१५ र २५२३ ले जितेको थियो । त्यसपछि तेस्रो सेट गण्डकीका नाममा रह्यो र यसमा उसलाई २५२३ को निर्णायक अग्रता प्राप्त भएको थियो । चौथो सेट निर्णायक रह्यो र त्यसमा हेल्प नेपाल सजिलै २५१६ ले विजयी रह्यो ।उसले आफ्नो पहिलो खेलमा भारतको क्यालिकट हिरोजलाई हराएको थियो । आइतबारकै अर्को खेलमा इरान यू१८ टिमले विजयी सुरुवात लिएको छ । उसले माल्दिभ्सको एचडीसीलाई ३२ ले पराजित गर्यो । यससँगै इरानी टिमले दुई अंक जोडेको छ भने एक अंक एचडीसीका नाममा रह्यो । एचडीसीको दुई खेलबाट तीन अंक भएको छ ।इरानी युवा टिमले पहिलो सेट २५१६ ले जितेको थियो । त्यसपछिका दुई सेट माल्दिभ्सको टिममा रह्यो । त्यसमा एचडीसी २५२२ र २५२३ ले विजयी रह्यो । त्यसपछि इरान लगातार दुई सेटमा विजयी रह्यो । चौथो सेट २५२० ले जितेपछि इरानले अन्तिम, पाँचौं तथा निर्णायक सेट १५१३ ले आफ्नो पक्षमा पारेको थियो ।"

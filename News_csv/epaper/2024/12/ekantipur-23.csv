शीर्षक,विवरण
"रास्वपा घोषणापछि पनि लामिछानेले काट्दै थिए गोर्खा मिडियाका चेक, आफ्नै नाममा सार्दै थिए पैसा","सोमध्ये ८१४ वटा चेकबाट ४८ करोड ५८ लाख २२ हजार २ सय ४६ रुपैयाँ बराबरको भुक्तानी लामिछानेको एकल हस्ताक्षरित चेकबाट भएको छ, प्रतिवेदनको पृष्ठ २९४ मा छ । ४५ वटा चेक सहकारीको किस्ता भुक्तान गर्न लामिछाने आफैंले काटेको प्रमाण पनि प्रहरीले पेस गरेको छ । सूर्यदर्शन सहकारीको किस्ता तिर्न लामिछानेले एक वर्षसम्म हरेक महिना नियमित रूपमा चेक काटेको पनि अनुसन्धानले पुष्टि गरेको छ । सूर्यदर्शन सहकारीको ब्याज भुक्तान गर्न लामिछानेले १२ महिनासम्म काटेका चेकको विवरण अभियोजनपत्रको पृष्ठ २९५ मा तालिकासहित राखिएको छ । सूर्यदर्शनबाट लिएको ऋण तिर्न लामिछाने स्वयंले हस्ताक्षर गरेर चेक काटेकाले उनले जानीबुझी गैरकानुनी रकम स्थानान्तरण गरेको पुष्टि भएकाले सम्पत्ति शुद्धीकरणसम्बन्धी कसुर स्थापित हुने प्रतिवेदनको दाबी छ ।२०७८ असार ३१ देखि २०७९ असार ३० सम्मको समयावधि रहने गरी एक करोड कर्जा रकम १४७५ प्रतिशत ब्याजदर हुने गरी रवि लामिछानेका नाममा कर्जा प्रवाह गरेको देखिन्छ, अभियोगपत्रमा भनिएको छ, गोर्खा मिडिया नेटवर्क प्रालिको ग्लोबल आईएमई बैंकको खाताको चेकबाट मासिक रूपमा दुई वटा १ लाख १२ हजार वा एकै पटक २ लाख २४ हजारका चेकमार्फत नियमित रूपमा आफैंले दस्तखत गरी, आफू नै सेयरधनी तथा प्रबन्धकसमेत भएको कम्पनीबाट, आफू नै ऋणी भएको सूर्यदर्शन बचत तथा ऋण सहकारी संस्था लिमिटेडलगायतका सहकारी संस्थाहरूमा भुक्तानी दिएको तथ्यांकले उनले लिएको ऋण गोर्खा मिडियामा प्रयोग भएको देखियो ।त्यस्तै, लामिछानेले कम्पनीबाट अलग भएर राष्ट्रिय स्वतन्त्र पार्टी खोलेपछि पनि गोर्खा मिडियाको चेक चलाएको र एउटा चेकबाट आफ्नै खातामा समेत रकम लिएको प्रमाण भेटिएको छ । २०७९ असार १ मा गोर्खा मिडिया नेटवर्क छोडेको घोषणा गरेका लामिछानेले असार ७ मा राष्ट्रिय सभागृहमा कार्यक्रम गरेर पार्टी घोषणा गरेका थिए । सुशासनको अभियानसहित पार्टी घोषणा गरेको पाँच दिनपछि असार १२ मा उनले गोर्खा मिडिया नेटवर्कको खाताबाट ७१ लाखको चेक काटेको र त्यसमध्ये आफ्नै नाममा पनि ९ लाख ८५ हजार ७ सय ४९ को चेक काटेर रकम लिएको भेटिएको छ । उनले कम्पनी छोड्नुअघि र पछि काटेका चेक पनि प्रहरीले अदालतमा पेस गरेको छ । निजले आफू उक्त प्रालिबाट सम्पूर्ण सेयर बिक्री गरी २०७९ असार १ बाट अलग भएपश्चात् पनि विभिन्न मितिमा विभिन्न व्यक्ति तथा कम्पनीहरूलाई उक्त खाताबाट आफू स्वयंले खाता सञ्चालकका रूपमा हस्ताक्षर गरी चेकमार्फत ७१ लाख ८० हजार ४९९ बराबरको भुक्तानी दिएको र आफ्ना नाममा समेत ९ लाख ८५ हजार ७४९ रुपैयाँको चेक काटी सो चेकमा दस्तखतसमेत गरी लिएको देखिएबाट रकम अपचलन गर्ने निजको मनसाय स्पष्ट देखिन्छ, सरकारी वकिल कार्यालयले प्रतिवेदनको पृष्ठ १३६ र १३७ मा खुलाएको छ । लामिछानेले अनुसन्धान अधिकारीसमक्ष गरेको बयानमा स्वेट सेयर बापत ७५ लाख रुपैयाँ गोर्खा मिडिया नेटवर्कमा जम्मा गरेको, कम्पनीको प्रबन्धपत्रनियमावलीकम्पनीको बैठकबाट पारित गरेर आवश्यकताअनुसार कार्यकारी अध्यक्षको अनुमति र निर्देशनमा रकम खर्च भएको उल्लेख गरेका थिए । तर उनले स्वेट सेयर लिएको भनेर प्रबन्धपत्र, कम्पनीका माइन्युट कहीं कतै उल्लेख नभएको बरु उनको सेयरबापतको रकम पनि सहकारीको बचत अपचलन गरेर लगानी गरिएको अनुसन्धानबाट पुष्टि भएको छ । सहकारीको रकमलाई आफ्नो लगानी भनेका लामिछानेले त्यो बीचमा आफ्नो तलबबाहेकको ठूलो रकम कम्पनीबाट पेस्की तथा ऋण शीर्षकमा लगेको भेटिएको छ । उनी गोर्खा मिडियामा आबद्ध रहेको अवधिमा ९० लाख ३१ हजार आम्दानी भएकामा उक्त रकमबाहेक २ करोड रुपैयाँ आफ्नै नाममा पेस्की लगेको पनि अनुसन्धानबाट खुलेको छ ।प्रतिवादी रवि लामिछानेको हालसम्म प्राप्त आय विवरणअनुसार आर्थिक वर्ष २०७६ देखि आर्थिक वर्ष २०८०८१ सम्मको कर कट्टीपछिको आय ९० लाख ३१ हजार ६ सय १६ रुपैयाँ ७७ पैसा देखिन्छ, प्रतिवेदनको पृष्ठ ३३ मा भनिएको छ । त्यस्तै उनले कम्पनीबाट थप दुई करोड ऋण लगेको विवरण पनि यही पेजमा छ । यसरी लगानीका रूपमा राखिएको ७५ लाख र छुट्टै २ करोड पनि उनले अपचलन गरेको प्रतिवेदनमा दाबी गरिएको छ । जीबी र रवि मिलेर सहकारीको बचत रकमान्तर (प्लेसमेन्ट), तहकीकरण (लेयरिङ) र एकीकरण (इन्टिग्रेसन) गरेको दाबी अभियोजनमा गरिएको छ । सूर्यदर्शनबाट २ करोड रुपैयाँ जीबी राईको स्ट्यान्डर्ड चार्टर्ड बैंकको खातामा ट्रान्सफर गरेको, त्यसको ३ दिनपछि ७५ लाख रुपैयाँ लामिछानेको खातामा सारिएको र भोलिपल्ट त्यही ७५ लाख रुपैयाँ सेयर खरिदका लागि गोर्खा मिडिया नेटवर्कको खातामा सारेको, त्यहाँबाट फेरि लामिछानेको खातामा सारेर अपचलन गरेको तथ्य प्रतिवेदनको पृष्ठ २९९ मा समावेश गरिएको छ । सूर्यदर्शन बचत तथा ऋण सहकारी संस्था लिमिटेडको बचत रकम अपचलन गरी गितेन्द्रबाबुको खातामा रकमान्तर भएको सो रकममध्ये रवि लामिछानेको व्यक्तिगत खातामा जम्मा गरी उक्त रकम पुनः गोर्खा मिडिया नेटवर्क प्रालिको खातामा रकमान्तर तथा हस्तान्तरण गर्दै कम्पनीमा अवैध तवरबाट प्राप्त गरी निजले आफ्नो खातामा धारणसमेत गरी पुनः ट्रान्सफर गरेबाट सम्पत्ति शुद्धीकरण गर्ने कार्यमा निजको संलग्नता पुष्टि हुन आयो, अभियोगपत्रमा भनिएको छ, बयानका क्रममा गोर्खा मिडियामा उनले गरेको लगानी स्वेट सेयर बापत प्राप्त गरेको भनी बताए तापनि उनले सहकारीबाट अपचलन भई आएको रकम नै गोर्खा मिडियामा लगानी गरेर सेयरधनी भएको तथ्य सप्रमाण पुष्टि हुन आयो ।रवि लामिछानेले गोर्खा मिडियाको १५ प्रतिशत सेयर खरिद गर्न गरेको लगानीमध्ये ७५ लाख पोखराको सूर्यदर्शन सहकारीबाट र एक करोड बुटवलको सुप्रिम सहकारीबाट लिएको प्रकारान्तरबाट पुष्टि भएको छ । कास्कीमा भने सूर्यदर्शन सहकारीको ७५ लाख, उनले व्यक्तिगत रूपमा ५०५० लाख गरी लिएको एक करोडका लागि उनलाई जवाफदेही बनाउन माग गरिएको छ । त्यस्तै सूर्यदर्शन सहकारीबाट गोर्खा मिडियामा लगिएको ६ करोड ६१ लाखमध्ये लामिछानेको दायित्वस्वरूप १ करोड ६२ लाख ६५ हजार गरी ३ करोड ३७ लाख ६५ हजार रुपैयाँका लागि उनलाई अभियुक्त बनाइएको छ । त्यस्तै सम्पत्ति शुद्धीकरणतर्फ २७ करोड ८९ लाख ४४ हजार ७ सय ५ रुपैयाँ बिगो कायम गरी त्यति नै जरिवानाको मागदाबी गरिएको छ । श्रीमती निकिता पौडेलको पनि सम्पत्ति जफत र लामिछानेलाई १५ वर्षसम्म कैद सजायको माग गरिएको छ । सूर्यदर्शन सहकारी ठगी प्रकरणमा प्रहरीले गरेको अनुसन्धानका आधारमा जिल्ला सरकारी वकिलको कार्यालयले लामिछानेसहित ४४ जनाविरुद्ध जिल्ला अदालत कास्कीमा अभियोगपत्र बुझाएको हो । अहिले पूरक अभियोजनमा अभियुक्त बनाइएका ४४ मध्ये ३१ जना व्यक्ति र ८ कानुनी व्यक्ति (कम्पनी) लाई प्रतिवादी बनाइएको छ । पूर्वगृहमन्त्री लामिछाने र पूर्वडीआईजी छविलाल जोशीका परिवारका सदस्यसहित पाँच जनालाई भने सम्पत्ति जफत प्रयोजनार्थ प्रतिवादी बनाइएको छ । जीबी राईसहित १९ जनाविरुद्ध गत वर्ष नै मुद्दा दायर भएको छ । उनीहरूमध्ये जीबी राईसहित पाँच जनालाई सम्पत्ति शुद्धीकरण र सबैलाई संगठित अपराधको मुद्दा थपिएको छ । यसरी सूर्यदर्शन सहकारी ठगी प्रकरणमा जम्मा ६३ जनालाई सहकारी ऐन, संगठित अपराध (निवारण) ऐन, सम्पत्ति शुद्धीकरण ऐन, राष्ट्र बैंक ऐन र मुलुकी अपराध संहिताको एकीकृत कसुरबमोजिम सजायको माग गर्दै मुद्दा दायर गरिएको छ ।प्रतिवादी बनाइएका ६३ मध्ये गोर्खा मिडियाका अध्यक्ष जीबी राई, तत्कालीन सञ्चालक एवं प्रबन्ध निर्देशक रवि लामिछाने, पूर्वसञ्चालक छविलाल जोशी, जीबी राईको सम्पत्ति व्यवस्थापनमा संलग्न लीला पछाई र नेचर हर्ब्स इन्टरनेसनलका सञ्चालक रामबहादुर खनाललाई सहकारी ठगी, संगठित अपराध र सम्पत्ति शुद्धीकरणमा मुद्दा चलाइएको छ । क्रिप्टो कारोबारमा समेत संलग्न जीबी राईलाई राष्ट्र बैंक ऐनमा समेत मुद्दा चलाइएको छ ।जीबी राईद्वारा ठगीबाट आर्जित सम्पत्ति व्यवस्थापन गर्ने र क्रिप्टोमा समेत लगानी गर्ने पछाईलाई राष्ट्र बैंक ऐन र एकीकृत कसुरमा सजाय माग गरिएको छ । पूर्वउपराष्ट्रपतिका छोरा दीपेश पुनलाई पनि सहकारी ठगी र संगठित अपराधमा मुद्दा चलाइएको छ ।सूर्यदर्शनको कुनै सदस्य एवं बचतकर्ता नभएको अवस्थामा लामिछानेसमेत खाता सञ्चालक रहेको गोर्खा मिडियाको खातामा रकमान्तर भएर गएको सेयर धारण गरेको कम्पनी रजिस्ट्रार कार्यालयको पत्रबाट पनि देखिन आएको अभियोगपत्रमा दाबी छ । उनले सहकारी तथा बचतकर्तालाई हानिनोक्सानी र आफू तथा कम्पनीलाई फाइदा हुने गरी सहकारीको बचतकर्ताको रकम सहकारीका अध्यक्ष जीबी राईसमेतसँग मिलेमतो गरी सहकारीको ऐन, नियम, विनियमविपरीत रकम अपचलन गर्नका लागि कृत्रिम कारोबार, कृत्रिम व्यक्ति, काल्पनिक ठेगाना उल्लेख गरी अपराधबाट बच्न, उम्कन पूर्वयोजनाअनुसार झूटा विवरण उल्लेख गरी आर्थिक लाभ लिएको पुष्टि हुने अभियोगपत्रमा उल्लेख छ । उनलाई सहकारी ऐन, २०७४ को दफा १२४ को उपदफा (१) को खण्ड (घ) (४) र (ङ) बमोजिम आठ वर्षदेखि १० वर्षसम्म कैदको माग गरिएको छ । उनी डेढ अर्ब रुपैयाँ बचत अपचलनमा जोडिएकाले एक अर्बभन्दा बढी जतिसुकै रुपैयाँ बिगो भए पनि उक्त सजाय हुने कानुनी प्रावधानअनुसार सरकारी वकिलको कार्यालयले १० वर्षसम्म कैदको माग गरेको हो । लामिछाने र जीबी राईले संयुक्त रूपमा हस्ताक्षर गरेका ६ थान चेकबाट ६० लाख १९ हजार रुपैयाँ बराबरको भुक्तानी भएको पाइएको छ । अभियोगपत्रमा भनिएको छ, यसरी भुक्तानी भएका चेकहरू नेचर हर्ब्स इन्टरनेसनल प्रालि, नेचर नेस्ट प्रालिजस्ता मिडिया क्षेत्रसँग कारोबार नै नहुने प्रतिवादी कम्पनीहरूसमेतलाई भुक्तानी दिएको देखिँदा सहकारी संस्थाहरूबाट अपचलन भई गोर्खा मिडियामा परिचालन भई आएको रकम उनले अवैध स्रोतको रकम हो भन्ने जानीबुझी पुनः स्थानान्तरण गरी व्यवस्थापन गर्ने कार्यमा संलग्नता रहेको देखियो ।"
साई स्वागत सहकारी ठगीमा जंगम र दाहाल पक्राउ,"लेखा समिति संयोजकमा रामहरि अधिकारी, सदस्यमा जनक गौतम र केदारबहादुर दाहाल थिए । भ्रष्टाचारविरोधी अभियन्ता भनेर चिनिने जंगम कुनै बेला न्युज २४ टेलिभिजनमा कार्यक्रम चलाउँथे । त्यही टेलिभिजनमा लामिछानेसँग मित्रता बढेपछि सहकारीको ऋण दिलाउन सहयोग गरेको बयान उनले काठमाडौं महानगरलाई दिएका थिए । पौडेलले उपाध्यक्ष रहेकै बखत धितो नराखी सहकारीबाट ५० लाख ऋण लिएकी थिइन् । त्यस्तै प्रवृत्तिमा ऋण प्रवाह गरिँदा सहकारी संकटमा परेको भन्दै बचतकर्ताले महानगरमा उजुरी दिएका थिए । उजुरीमा बचतकर्ताको करिब १ करोड ९ लाख रुपैयाँ साँवा मागदाबी गरिएको थियो । सहकारी संस्थामा गम्भीर त्रुटि तथा जालसाजी गरेको भेटिएको महानगरको अनुसन्धान प्रतिवेदनमा उल्लेख छ ।महानगर कार्यालयमा रहेको अभिलेखअनुसार संस्था दर्ताको बखत गठन भएको तदर्थ सञ्चालक समितिमा अध्यक्ष अर्जॅन श्रेष्ठ, उपाध्यक्ष जागेश्वर यादव, सचिव सन्तोष किशोर लाभ र कोषाध्यक्ष अमरलाल श्रेष्ठ थिए । समितिमा सरोज श्रेष्ठ, मनोज देवकोटा र मृगेन्द्र राजभण्डारी सदस्य थिए । ०६६ माघ १६ मा भएको प्रारम्भिक साधारणसभाले त्यही कार्यसमितिलाई निर्वाचित गरेको थियो । ०६९ असोज २७ र ०७२ पुस २५ मा भएको वार्षिक साधारणसभाले पनि त्यही कार्यसमितिलाई नै निरन्तरता दिएको थियो । ०७४ पुस २२ को साधारणसभाले भने नयाँ सञ्चालक समिति चयन गर्यो, जसमा अध्यक्ष नोखराज पोखरेल, उपाध्यक्ष लुमन दाहाल, सचिव शेखर उपाध्याय दाहाल र कोषाध्यक्ष योगिता पुन रहेका थिए । समितिमा सरोज लामिछाने, रजनीश आचार्य र लिससा पौडेल सदस्य थिए । साधारणसभाले लेखा समिति संयोजकमा रामहरि अधिकारी, लेखा समिति सदस्यमा केदारबहादुर रावल र शैली थापा चयन गरेको थियो । सहकारी संस्थाबाट ०८० असार १० मा प्राप्त पत्रमा निकिता पौडेलले उपाध्यक्ष पदबाट राजीनामा गरेको भनिएको महानगरले जनाएको छ । कारोबार बिग्रिएपछि सहकारीमा सदस्य नै नरहेकी निमकुमारी छन्तेललाई अध्यक्ष बनाएको पाइएको छ । यो विषय पनि विवादित छ । जंगम नेतृत्वको कार्यसमितिले संस्थाको रकम हिनामिनाबाट जोगिन छन्तेललाई अध्यक्ष बनाएको विषय प्रहरीलाई पठाइएको पत्रमा महानगरले प्राथमिकतासाथ उल्लेख गरेको थियो । ०७८ साउन २८ को संस्थाका तत्कालीन सचिव तथा व्यवस्थापक शंकर उपाध्याय दाहाल, लेखा समिति संयोजक रामहरि अधिकारी र सदस्य जनक गौतम तथा अध्यक्ष भरतमणि जंगमबीच करारनामा गरी संस्थाको तत्कालीन अध्यक्षलाई जिम्मेवारीमुक्त गर्ने मनसायबाट ०७९ मंसिर १२ मा संस्थाको सदस्य नभएकी निमकुमारी छन्तेललाई सञ्चालक समितिमा अध्यक्ष बनाएको देखिएको छ, पत्रमा भनिएको थियो, साधारणसभामा अनुपस्थित तथा सदस्य नरहेको व्यक्ति निशा खड्का उपाध्यक्षलगायतका अन्य पदाधिकारी नियुक्ति गरी तत्कालीन सञ्चालक समिति बचतकर्ताको बचत फिर्ता गर्ने जिम्मेवारीबाट उम्किने गरी कार्य गरेको जस्तो देखिएको छ । त्यतिबेला समितिमा नियुक्त अधिकांश मानिस संस्थाको सम्पर्कमा पनि रहेका छैनन् । जोरपाटीमा डेरा बसेर तीन छोराछोरी हुर्काइरहेकी एकल महिला छन्तेल सहकारीकी सदस्य तथा ऋणी होइनन् । सहकारी करोडौं बचत अपचलनको अनुसन्धानमा तानिएपछि मात्र उनले संस्थाको हविगत थाहा पाएकी थिइन् । योजनाकारलाई उम्काउने उद्देश्यले मासिक १५ हजार तलब हुने भन्दै फकाएर छन्तेललाई अध्यक्षमा राखिएको महानगरको प्रारम्भिक अनुसन्धानबाट देखिएको छ । महानगरका अनुसार करिब डेढ महिनाअघि भने जंगमकै अध्यक्षतामा सहकारीको नयाँ सञ्चालक समिति बनेको जानकारी आएको थियो । तर पटकपटक ताकेता गर्दा पनि नयाँ कार्यसमितिको विवरण उपलब्ध गराइएन, महानगरका एक अधिकारीले भने । साई स्वागत सहकारीले सदस्य नबनेकासँग कारोबार गरेको, कार्यक्षेत्रबाहिर पनि कारोबार गरेको पाइएको छ । पदाधिकारी आफैंले ऋण लिने, बिनाधितो कारोबार गर्ने र रकम आफूखुसी खर्च गर्ने प्रवृत्तिका कारण साई स्वागत सहकारी संकटमा परेको बचतकर्ताको भनाइ छ ।"
"लामिछाने सांसदबाट स्वतः निलम्बित, सभापति पदमाथि पनि प्रश्न","प्रहरीले लामिछानेलाई कात्तिक २ मा पक्राउ गरेर सहकारी ठगी, संगठित अपराध र सम्पत्ति शुद्धीकरणसम्बन्धी कसुरमा अनुसन्धान गरेको थियो । प्रहरी अनुसन्धान प्रतिवेदनका आधारमा जिल्ला सरकारी वकिल कार्यालयले लामिछानेविरुद्ध आइतबार जिल्ला अदालत कास्कीमा अभियोगपत्र दर्ता गरेको हो । सभापति लामिछानेविरुद्ध अभियोग दर्ता भएसँगै रास्वपामाथि नैतिकताको प्रश्न उठेको छ । पुराना राजनीतिक दलले भ्रष्टाचार गरेको र उनीहरूलाई चुनौती दिन भन्दै स्थापित नयाँ राजनीतिक दल भएका कारणसमेत रास्वपामाथि नैतिकताको प्रश्न प्रखर भएको हो । राजनीतिक दलसम्बन्धी ऐनमा लामिछानेलाई जस्तो अभियोग लागेको व्यक्ति अदालतबाट दोषी ठहर भए राजनीतिक दलको सदस्यसमेत बन्न अयोग्य हुने व्यवस्था छ । उक्त ऐनको दफा १४ को उपदफा २ (ख) मा भ्रष्टाचार, जबर्जस्ती करणी, मानव बेचबिखन तथा ओसारपसार, लागूऔषध बिक्रीवितरण तथा निकासी वा पैठारी, सम्पत्ति शुद्धीकरण, अपहरणसम्बन्धी कसुर वा नैतिक पतन देखिने अन्य फौजदारी कसुरमा कैदको सजाय नपाएको व्यक्ति मात्रै राजनीतिक दलको सदस्य बन्ने व्यवस्था छ । अभियोग लागेको व्यक्तिले सांसदका रूपमा काम गर्न नपाउने भए पनि सांसदहरू रहेको राजनीतिक दलको प्रमुख हुन नपाउने भन्ने व्यवस्था राजनीतिक दलसम्बन्धी ऐनमा छैन । अभियोग लागे सांसद पद निलम्बन हुने व्यवस्था भए पनि पार्टी सभापतिका हकमा प्रस्ट कानुनी व्यवस्था नहुँदा केही गर्न नसकिने निर्वाचन आयोगका एक अधिकारीले बताए । सम्पत्ति शुद्धीकरणमा अदालतबाट दोषी ठहर भएको व्यक्ति पार्टी सदस्य हुन नसक्ने कानुनी व्यवस्था छ । यहाँ त भ्रष्टाचारमा मुद्दा चलेको व्यक्ति चुनावमा उम्मेदवार बन्न पाउँछ तर जित्यो भने त्यस पदमा काम गर्न नपाउने कानुनी व्यवस्था छ, ती अधिकारीले भने । विशेष अदालतका पूर्वअध्यक्ष गौरीबहादुर कार्कीले लामिछानेको सभापति पदमाथि कानुनी रूपमा प्रश्न नउठे पनि नैतिक प्रश्न पार्टीमाथि उठेको बताए । अदालतमा अभियोजनपत्र दायर भइसकेपछि सांसद पद निलम्बन हुने तर सांसदहरू निलम्बित सांसद तथा सभापतिबाट निर्देशित हुने विषयले नैतिकताको प्रश्न उठ्ने उनको भनाइ छ । यस विषयमा रास्वपाले नै विचार गर्नॅपर्छ । लामिछानेलाई पुर्पक्षका लागि थुनामा पठाए पनि वा नपठाए पनि मुद्दा टुंगो नलागेसम्म अभियोग रहिरहन्छ । अभियोग बोकेर पार्टी सभापति पदमा नरहनु नै लामिछाने र रास्वपाको हितमा हुन्छ, कार्कीले भने, अभियोग बोकेको व्यक्ति पार्टीको सभापतिमा हुँदा कार्यकर्ता र समर्थकलाई पनि अप्ठ्यारो हुन सक्छ । त्यसैले पदबाट अलग्गिनु राम्रो हुन्छ । पुराना पार्टीभन्दा फरक कार्यशैलीमा चल्ने भनेर गठित पार्टीको सभापति नै अभियुक्त भएको अवस्थामा जनतामा राम्रो सन्देश नजाने उनको भनाइ छ । अभियोग लागेको व्यक्तिलाई नेतृत्वमा राख्दा राम्रो सन्देश जाँदैन, सफाइ नपाउन्जेल पार्टीका लागि अलग हुनु राम्रो हो, कार्कीको सुझाव छ । मन्त्री बन्नका लागि सभापति लामिछानेको कोर टिम ले साढे २ करोड बुझाउन आफूलाई भनिएको भनी रास्वपाका तत्कालीन सांसद ढाकाकुमार श्रेष्ठले बताएको अडियो २०७९ चैत अन्तिम साता सार्वजनिक भएको थियो । विवादित मेडिकल व्यवसायी दुर्गा प्रसाईंसँगको श्रेष्ठको अडियो बाहिरिएपछि लामिछानेले तत्काल कारबाही थालेका थिए । रास्वपा पुराना पार्टीजस्तो नभएको, नेपाली जनताले आशा गरेको पार्टी भएको र आफूले पनि गल्ती गरे गलहत्याएर पार्टीबाट निष्कासन गर्नॅपर्ने भन्दै उनले सार्वजनिक रूपमा नै अभिव्यक्ति दिएका थिए । भ्रष्टाचारका विषयमा हाम्रो भनाइ र गराइ सधैं एउटै हुन्छ । चाहे जसले गरोस्, कुनै सरोकारको विषय हुँदैन । त्यो अडियो सार्वजनिक हुनेबित्तिकै मैले पार्टी पंक्तिमा निर्देशन दिएको छु कि ७२ घण्टाभित्र छानबिन गरेर कारबाही अगाडि बढाउनू भनेर अल्टिमेटम दिएको छु । यो देशका भ्रष्टाचारका काण्डहरू ७२ वर्षदेखि अल्झिएका होलान्, मलाई मतलव छैन तर हाम्रो पार्टीभित्र प्रश्न उठेपछि त्यसको निराकरण हुन्छ, लामिछानेले बारामा आयोजित कार्यक्रममा भनेका थिए, यो ७२ घण्टाभित्र छानबिन नहुन्जेल सांसदका रूपमा वा साधारण सदस्यका रूपमा पनि हाम्रा सांसद ढाकाकुमार श्रेष्ठलाई हामीले कहीँ पनि पठाउने छैनौं । कुनै कार्य गर्न दिने छैनौं र मैले ७२ घण्टाको अल्टिमेटम दिएको दुई घण्टा भइसक्यो । ७० घण्टा बाँकी छ, ७० घण्टामा सत्यतथ्य सार्वजनिक गरेर कारबाही गर्न सकिनँ भने मलाई यही गढीमाईमा बलि दिनुहोला ।अडियोमा बोलेको विषयमा राज्यका कुनै पनि निकायको छानबिनको निष्कर्ष नकुरी रास्वपाले श्रेष्ठलाई सांसद र पार्टीको साधारण सदस्यबाट निष्कासन गरेको थियो । अहिले भने लामिछानेले प्रहरी हिरासतबाटै पार्टी चलाइरहेका छन् । अदालतमा सहकारी ठगी, संगठित अपराध र सम्पत्ति शुद्धीकरणमा अभियोगपत्र दर्ता भएपछि उनी पार्टीको नेतृत्वमा नै रहेर मुद्दा लड्छन् कि राजीनामा दिएर पार्टीलाई अर्को नेताको जिम्मा लगाउँछन् भन्ने प्रश्न उठेको छ । रास्वपाका एक नेताले भने, अब पार्टी कसले सञ्चालन गर्ने भन्ने विषयमा छलफल चल्छ । थुनछेक बहसपछि के आदेश हुन्छ भन्ने कुर्नॅपर्ने होला तर पार्टीको नेतृत्वका विषयमा छलफल हुन्छ ।"
सुदूरपहाडकी लेडी ड्राइभर,"बुबाको समस्या समाधान गर्न र जिम्मेवारी लिन चालक बन्ने सपना देखें, अहिले पूरा पनि भयो, उनले भनिन् । चालक पेसा र पढाइ सँगसँगै अघि बढाउन चाहन्छिन् रविना । भन्छिन्, सार्वजनिक सवारी चालकहरू बीचमै पढाइ छोड्ने गर्छन्, पढ्दैनन् भन्ने भाष्यलाई गलत सावित गर्न चाहन्छु म ।रविनालाई उनका साथीहरू रवि गुरु डन भनेर सम्बोधन गर्छन् । सुरुमा गुरु भनेर बोलाउँदा उनलाई लाज लाग्थ्यो । सवारी चालकलाई गुरु भनिने भएकाले अहिले रविनाले पनि सामान्य रूपमा लिन थालेकी छन् । महाकाली यातायात व्यवसायी समितिमा दर्ता भएको म१ज नम्बरको बलेरो चलाएर उनले बैतडीदेखि सुदूरपश्चिमको प्रदेश राजधानी धनगढी र कञ्चनपुरको महेन्द्रनगरसम्म यात्रुलाई सुविधा दिँदै आएकी छन् । बैतडीको पञ्चेश्वर, शिवनाथ र मेलौलीका यात्रुलाई उनी कच्ची सडक हँॅदै तराईसम्म पुर्याइरहेकी छन् ।पहिले त गाडीमा बसेका यात्रुले ड्राइभर खोइ भनेर सोध्थे । मै हो भन्दा पत्याउँदैनथे । कोही त अर्को गाडीमा जान्छौं भन्दै हिँड्थे । छोरी मान्छेले यति लामो बाटोमा सुरक्षित लैजान सक्दिन कि भनेर डराउँथे सायद, रविना सम्झिन्छिन्, यात्रुलाई सम्झाइबुझाइ गरेर लग्यो, बीचमा फेरि ट्राफिकले झन् धेरै केरकार गर्ने । विश्वास नलागेर लाइसेन्स पटकपटक घुमाएर हेर्ने । कति ट्राफिकले त फोटोसमेत खिचेर राख्ने गर्थे । सातामा दुई पटक तराईपहाड ओहोरदोहोर गर्ने भएकाले अहिले ट्राफिक प्रहरीले चिन्न थालेको र राम्रो व्यवहार गर्दै आएको उनले बताइन् ।परिवारमा रविनासहित ६ दिदीबहिनी छन् भने उनका एक दाइ छन् । जेठी दिदी मञ्जु वैदेशिक रोजगारीको सिलसिलामा दुबईमा छिन् । बुबाको हौसला र साथले सुरुमा गाउँमै चलाउन सिकें, त्यसपछि महेन्द्रनगर गएर ट्रेनिङ सेन्टरमा १५ दिन सिकें, पहिलो प्रयासमा ट्रायल पास भएँ र लाइसेन्स पनि पाएँ, उनले भनिन् ।"
तीन विश्वविद्यालयमा भागबन्डाबाट उपकुलपति,"(काठमाडौं)प्रधानमन्त्री तथा कुलपति केपी शर्मा ओलीले नेपाल संस्कृत, कृषि तथा वन विज्ञान र पोखरा विश्वविद्यालयमा उपकुलपति नियुक्ति गरेका छन् । सत्तारूढ कांग्रेस र एमालेबीच भागबन्डा गरेर नेपाल संस्कृत विश्वविद्यालयमा धनेश्वर नेपाल, कृषि तथा वन विज्ञानमा शारदा थपलिया र पोखरा विश्वविद्यालयमा वेदराज केसीलाई उपकुलपतिमा नियुक्ति गरिएको हो । प्राध्यापक केसी र थपलिया एमाले तथा नेपाल कांग्रेसनिकट प्राध्यापक हुन् । नवनियुक्त उपकुलपति केसी एमालेनिकट नेपाल प्रगतिशील प्राध्यापक संगठन अध्यक्षसमेत हुन् । नेपाल भने प्रजातान्त्रिक प्रध्यापक संघ उपत्यका र संस्कृत विश्वविद्यालयका इकाईका पूर्वपदाधिकारी हुन् । थपलिया प्रधानमन्त्री ओलीको निर्वाचन क्षेत्रकी प्राध्यापक हुन् । उनी कृषि विश्वविद्यालयको रजिस्ट्रार थिइन् । कांग्रेस र एमालेबाट चार विश्वविद्यालयमा दुईदुई उपकुलपति नियुक्त गर्ने सहमतिअनुसार उनीहरूले नियुक्ति पाएको प्रजातान्त्रिक प्राध्यापक संघका एक प्राध्यापकले बताए । उनका अनुसार माघदेखि उपकुलपति रिक्त हुने काठमाडौं विश्वविद्यालय पनि कांग्रेसको भागमा परेको छ । चार विश्वविद्यालयमा उपकुलपति कांग्रेस कोटाबाट भए रजिस्ट्रार एमाले र उपकुलपति एमालेबाट भए रजिस्ट्रार कांग्रेस कोटाबाट नियुक्त गर्ने सहमति भएको छ, उनले भने ।छनोट तथा सिफारिस समितिले सिफारिस गरेको सूचीबाट प्रधानमन्त्री एवं कुलपति ओलीले उपकुलपति नियुक्ति गरेका हुन् । पोखरा विश्वविद्यालयमा शिक्षामन्त्री तथा सहकुलपति विद्या भट्टराई, कृषि र संस्कृत विश्वविद्यालयमा राष्ट्रिय योजना आयोगकी शिक्षा हेर्ने सदस्य गीताकुमारी पौडेलको संयोजकत्वमा ३३ सदस्यीय उपकुलपति छनोट तथा सिफारिस समिति गठन गरिएको थियो । उपकुलपतिको कार्यकाल ४ वर्षको हुन्छ ।प्रतिस्पर्धाका आधारमा उपकुलपति नियुक्त गर्ने भन्दै कार्यविधि ल्याइए पनि सिफारिस समितिले तजबिजमा दिने अंक बढी राखिएको भन्दै आलोचना हुँदै आएको थियो । कृषि विश्वविद्यालयमा थपलियालाई उपकुलपति बनाउन अनुकूल हुने गरी समिति गठन गरिएको भन्दै विरोध भएको थियो । विश्वविद्यालय सभाका सदस्य नै रहेका प्राध्यापकलाई समितिमा राखेको पाइएपछि शिक्षा मन्त्रालयमा उजुरी परेको थियो । उजुरीपछि समिति पुनर्गठन गरिएको थियो । उपकुलपति छनोटसम्बन्धी कार्यविधिको मापदण्ड विश्वविद्यालयपिच्छे फरकफरक बनाउने गरिएको छ । उपकुलपति नियुक्तिका लागि बनाइएको कार्यविधिमा मध्यपश्चिम र सुदूरपश्चिम विश्वविद्यालयको तुलनामा त्रिवि र पूर्वाञ्चल विश्वविद्यालयमा सिफारिस समितिले तजबिजका आधारमा दिने अंक बढी थियो । संस्कृत, कृषि र पोखरा विश्वविद्यालयमा तजबिजका आधारमा दिने अंक त्रिवि र पूर्वाञ्चलको भन्दा पनि झनै बढी छ । कृषि विश्वविद्यालयका पूर्वरजिस्ट्रार प्राध्यापक सूर्यकान्त घिमिरेले निश्चित व्यक्तिलाई नियुक्ति दिने गरी कार्यविधि बनाइएको भन्दै दरखास्त आह्वानकै बेला असहमति राखेका थिए ।मध्यपश्चिम र सुदूरपश्चिम विश्वविद्यालयमा अनुसन्धानलाई सबैभन्दा बढी २५ अंक दिने प्रावधान थियो । कृषि र संस्कृत विश्वविद्यालयमा अनुसन्धानलाई जम्मा ६ अंक मात्र छुट्याइएको छ । पोखरा विश्वविद्यालयमा पनि अनुसन्धानमा ११ अंक मात्र छुट्याइएको छ । गत फागुनमा त्रिविको उपकुलपति नियुक्ति गर्दा अनुसन्धानमा थोरै अंक दिएको भन्दै आलोचना भएपछि त्यसपछिका नियुक्तिमा अनुसन्धानमा सक्रिय प्राध्यापकलाई अंक बढाएर प्राथमिकता दिइएको थियो । संस्कृत, कृषि र पोखरा विश्वविद्यालयको उपकुलपतिका लागि प्रतिस्पर्धा गर्न एक सय पूर्णाङ्क तोकिएको छ । अंक विभाजनमा ६५ अंक तजबिजका आधारमा दिन सकिने व्यवस्था कार्यविधिमा छ । सबैभन्दा बढी २० अंक अन्तर्वार्ताका लागि छुट्याइएको छ ।कृषि, पोखरा र संस्कृत विश्वविद्यालयमा अन्तर्वार्ताका लागि २०२० अंक छुट्याइएको छ । यसअघि उपकुलपति नियुक्त त्रिविमा १५, पूर्वाञ्चलमा १५, मध्यपश्चिम र सुदूरपश्चिममा १६१६ अंक छुट्याइएको थियो । प्रस्तुतीकरणमा मध्यपश्चिम र सुदूरपश्चिममा १० अंक छुट्याइएको थियो भने अहिले उपकुलपति नियुक्ति प्रक्रियामा रहेका विश्वविद्यालयमा २०२० अंक छुट्याइएको छ । प्रतिस्पर्धा भन्दै भागबन्डाका आधारमा उपकुलपति नियुक्ति गरिएको कृषि विश्वविद्यालयका एक प्राध्यापकले बताए । आफ्ना मान्छेलाई मनोमानी अंक दिएर नियुक्ति गर्न सक्ने गरी कार्यविधि बनाइएको थियो, उनले भने, नियुक्ति पनि दल र नेताले सिफारिस गरेअनुसार भयो । पढ्ने, पढाउने, अनुसन्धान गर्नेभन्दा पनि दल र नेताका निकट भएकालाई रोजियो ।"
कसले गर्दै छ एमालेविरुद्ध 'घेराबन्दी ?,"(काठमाडौं)एमालेले सरकार, पार्टी र नेतृत्वविरुद्ध घेराबन्दी एवं षड्यन्त्र भएको निष्कर्ष निकाल्दै त्यसको प्रतिवाद गर्न मातहतका समितिलाई निर्देशन दिएको छ । केन्द्रीय सचिवालय, संगठन विभागको राष्ट्रिय कार्यशालाका साथै आर्थिक, संसदीय, निर्वाचन, प्रचार, युवालगायत विभागको बैठकले पार्टी र नेतृत्वविरुद्ध षड्यन्त्र भएको निष्कर्ष निकालेको छ ।गत साता भएको राष्ट्रिय कार्यशालामा एमाले अध्यक्ष एवं प्रधानमन्त्री केपी शर्मा ओलीले पार्टी र नेतृत्वविरुद्ध घेराबन्दी, षड्यन्त्र र कुप्रचार भइरहेको भन्दै प्रतिवाद गर्न निर्देशन दिएका थिए । प्रतिपक्षी दलहरू माओवादी केन्द्र, राष्ट्रिय स्वतन्त्र पार्टीतिर लक्ष्य गर्दै षड्यन्त्र चिरेर एमाले अघि बढ्नुपर्ने उनको भनाइ थियो । सरकारले अपेक्षित काम गर्न नसकिरहेका बेला माओवादीले खबरदारी सभा र सामाजिक सञ्जालबाट प्रधानमन्त्री ओलीको चर्को आलोचना गरिरहेको छ । सरकारले भ्रष्टाचारीलाई संरक्षण गरेको, सुशासन कमजोर बनाएको, सहकार ठगीमा आफ्नालाई जोगाएको आरोप माओवादीले लगाउँदै आएको छ । माओवादी नेताहरूले प्रधानमन्त्री ओलीको चर्को आलोचना गर्ने मिसन नै चलाएका छन् । नयाँ सरकारले सय दिन पूरा गरेको दिन माओवादीले भिडियो बनाएर ओली सरकार असफल भएको दाबी गरेको थियो भने ओलीले त्यसको खण्डन गर्दै सरकार लक्ष्यको ७० प्रतिशत सफल भएको दाबी गरेका थिए । रास्वपाले सभापति रवि लामिछाने सहकारी ठगीको आरोपमा पक्राउ परेपछि प्रधानमन्त्री ओलीमाथि भ्रष्टाचारको गम्भीर आरोप लगाउँदै आएको छ । रास्वपाका नेता तथा कार्यकर्ताले ओलीविरुद्ध अभियान नै चलाएका छन् । मेडिकल व्यवसायी दुर्गा प्रसाईंले कम्बोडियाको टेलिकममा ओलीको लगानी रहेको नक्कली कागजात बनाएर प्रचार गरेपछि एमालेले त्यसलाई खण्डन गर्न मंसिर ७ मा एमालेले दरबारमार्गमा जागरण सभा गरेको थियो । सभालाई ओलीले सम्बोधन गरेका थिए । एमालेले पुस १० मा केन्द्रीय सचिवालय र पुस तेस्रो साता केन्द्रीय कमिटी बैठक गर्दै छ । ती बैठकले सरकार र पार्टी नेतृत्वविरुद्ध हुने घेराबन्दी प्रतिवाद गर्ने योजना बनाउने एमाले प्रचार विभाग प्रमुख राजेन्द्र गौतमले बताए । सरकार र एमालेविरुद्ध घेराबन्दी भइरहेको छ । पार्टी अध्यक्षप्रति लक्षित कुप्रचार र षड्यन्त्र भइरहेको छ, उनले भने, प्रतिपक्षी माओवादी र रास्वपाका नेताबाट तथ्यहीन, भ्रमपूर्ण प्रचार र अमर्यादित गोलगलौज भइरहेको छर्लंग छ । यस्ता क्रियाकलापको एमालेले जमेर प्रतिवाद गर्छ ।माओवादी अध्यक्ष पुष्पकमल दाहालले सरकार सय दिन नपुग्दै प्रतिशोधपूर्ण र आवेगात्मक अभिव्यक्ति दिन सुरु गरेको उल्लेख गर्दै गौतमले त्यसको निरन्तरताले मुलुकमा अराजकता बढाउने बताए । प्रमुख प्रतिपक्षका नेताको बोलीमा कुनै सन्तुलन छैन । अभिव्यक्तिमा राजनीतिभन्दा प्रतिशोध देखिन्छ, उनले भने, सबै दलका नेता लोकतान्त्रिक मूल्यमान्यतालाई आधार बनाएर अघि बढ्नुपर्छ । अराजनीतिक ढंगले भएका दुष्प्रचार र टिकाटिप्पणीले मुलुकमा अराजकता बाहेक केही ल्याउँदैन ।एमाले केन्द्रीय संगठन विभागले मंसिर अन्तिम साता काठमाडौंमा प्रदेश, जिल्ला र भ्रातृ संगठनका अध्यक्ष र सचिवहरूको दुईदिने राष्ट्रिय कार्यशाला गरेको थियो । कार्यशालाले पार्टी र नेतृत्वका विरुद्धका षड्यन्त्र र कुप्रचारको जमेर प्रतिवाद गर्दै पार्टी नीति, नेतृत्व र राजनीतिक कार्यदिशालाई जनताबीच स्थापित गर्ने संकल्प प्रस्ताव पारित गरेको थियो । यस्तै, पुस २ मा पार्टी मुख्यालय ललितपुरमा केन्द्रीय विभाग प्रमुख र सचिवहरूको संयुक्त बैठक भएको थियो । त्यसले पनि पार्टीमाथि नियोजित तरिकाले घेराबन्दी भएको निष्कर्ष निकालेको थियो । बैठकमा पार्टीविरुद्धको घेराबन्दी एवं आक्रमणलाई दृढतापूर्वक सामना गर्ने र पार्टी तथा सरकारको कामलाई थप प्रभावकारी बनाउने सन्दर्भमा महत्त्वपूर्ण छलफल महासचिव शंकर पोखरेलले जनाएका छन् । स्थानीय तह उपनिर्वाचनको समीक्षा गर्न मंसिर २५ मा बसेको बैठकले पनि सामाजिक सञ्जाल दुरुपयोग गरी पार्टी र नेतृत्वको बदनाम गर्न चलखेल भएको निष्कर्ष निकालेको थियो । बैठकमा सरकार, पार्टी र नेतृत्वविरुद्ध भएका गतिविधिको प्रतिवाद गर्न पार्टी पंक्तिलाई आह्वान गर्ने निर्णय भएको उपमहासचिव प्रदीप ज्ञवालीले जानकारी दिएका थिए । भ्रम प्रचारले कसैलाई पनि लाभ दिँदैन । यसका विरुद्ध हाम्रो पार्टी पंक्तिले राजनीतिक प्रतिवाद गर्नुपर्छ, उनले भनेका थिए । प्रमुख प्रतिपक्ष दल माओवादीका वरिष्ठ उपाध्यक्ष नारायणकाजी श्रेष्ठले गठबन्धन सरकारको नेतृत्व गरेको एमालेले प्रतिपक्षबाट भएको आलोचनालाई षड्यन्त्र देख्नु निरंकुशतावादी चरित्र भएको टिप्पणी गरे । उनले सरकारका गलत कामको सशक्त ढंगले खबरदारी गर्ने पनि बताए । माओवादी नेतृत्वको सरकारले सुरु गरेका भ्रष्टाचारविरोधी काम एवं सामाजिक न्याय र सुशासनमा ओली सरकारले अवरुद्ध गरेकाले त्यसको भन्डाफोर अभियान जारी राख्ने श्रेष्ठको भनाइ छ । उनले प्रतिपक्ष दलहरूलाई आधारहीन आरोप लगाउनुभन्दा काम गरेर देखाउन एमालेलाई चुनौती दिए ।"
७ वर्षदेखि भाडाको घरमा वाग्मती सरकार,"(मकवानपुर)संघीय व्यवस्था कार्यान्वयन भएको ७ वर्षमा वाग्मती प्रदेशमा ५ मुख्यमन्त्री र ८० भन्दा बढी मन्त्री भइसकेका छन् । तर प्रदेशको भौतिक संरचना निर्माण अघि बढ्न सकेको छैन । जग्गाको टुंगो नलाग्दा पुराना सरकारी भवन र भाडाको घरबाट प्रदेश सरकार सञ्चालन भइरहेको छ । बर्सेनि ३ करोडभन्दा बढी भाडा प्रदेश सरकारले बुझाउँदै आएको छ ।प्रदेश सरकारले हरेक वर्ष प्रादेशिक संरचना निर्माणका लागि बजेट विनियोजन गर्दै आएको छ । तर जग्गा प्राप्तिमै रुमल्लिँदा प्रदेशका मन्त्रालय, प्रशासनिक भवन, विभिन्न आयोजना र आयोजना कार्यान्वयन इकाइको कार्यालय निर्माण हुन नसकेको हो । प्रादेशिक संरचना बनाउन प्रदेशको भौतिक पूर्वाधार विकास मन्त्रालयअन्तर्गत छुट्टै कार्यालय स्थापना गरिएको छ । जग्गा टुंगो नलाग्दा कार्यालयले पनि काम अघि बढाउन सकेको छैन ।तत्कालीन मुख्यमन्त्री डोरमणि पौडेल नेतृत्वको प्रदेश सरकारले सुरुमा हेटौंडा उपमहानगरपालिका९ स्थित हेटौंडा सिमेन्ट उद्योगको जग्गामा प्रादेशिक संरचना बनाउन खोजेको थियो । उक्त जग्गा प्रदेशमातहत ल्याउन नमिल्ने भएपछि अहिले हेटौंडा१७ हटिया डिपोचौरको जग्गा प्रयोग गर्न खोजिएको छ । डिपो चौरको जग्गामा प्रादेशिक संरचना निर्माणका लागि प्रदेशले २०७८ फागुनमा संघीय सरकारसमक्ष स्वीकृति माग गरेको थियो । प्रदेशको मन्त्रिपरिषद्ले २०७९ फागुनमा निर्णय गरेर वातावरणीय प्रभाव मूल्यांकन गरिएको थियो । त्यसको प्रतिवेदन प्रदेश सरकारले संघीय सरकारलाई पठाइसके पनि स्वीकृत हुन सकेको छैन । प्रदेश सरकारले प्रस्ताव पेस गरेको एक वर्षसम्म जग्गा प्राप्ति हुन नसकेको वाग्मतीका आन्तरिक मामिला तथा कानुनमन्त्री सुरजचन्द्र लामिछानेले बताए । जग्गा प्राप्ति भए पनि तत्काल प्रादेशिक संरचना बनाउन सकिने अवस्था नरहेको मन्त्रीको भनाइ छ । असोजमा विपद्ले गरेको क्षतिबाट पीडित भएकालाई कसरी राहत दिने भन्ने अझै टुंगो लागेको छैन । अहिले नै प्रादेशिक संरचना निर्माण अगाडि बढ्ने सम्भावना छैन, उनले भने ।जग्गा प्राप्तिमा समस्या हुँदा प्रादेशिक संरचनाका लागि छुट्याइएको बजेट बर्सेर्नि फ्रिज हुँदै आएको छ । आर्थिक वर्ष २०७६७७ मा प्रशासनिक तथा आवास भवन अध्ययन तथा निर्माणका लागि विनियोजन भएको ४ करोड रुपैयाँ फ्रिज भएको थियो । आव २०७७७८ मा ९७ करोड, आव २०७८७९ मा ५० करोड बजेट छुट्याइए पनि प्रयोग हुन सकेन ।आव २०७९८० मा दुई वटा शीर्षकअन्तर्गत ४० लाख रुपैयाँ र सोही वर्षमा मुख्यमन्त्री तथा मन्त्रालयको डिजाइन र ड्रइङ शीर्षकअन्तर्गत २० लाख रुपैयाँ तथा प्रदेश राजधानीको विविध पूर्वाधार विकास अध्ययन तथा अनुसन्धानका लागि २० लाख रुपैयाँ बजेट फ्रिज भएको थियो । उक्त आयोजनाका लागि गत आव २०८०८१ मा २५ करोड र चालु आर्थिक वर्षमा ३५ करोड रुपैयाँ बजेट विनियोजन गरिएको आर्थिक मामिला तथा योजना मन्त्रालयले जनाएको छ । प्रादेशिक संरचना निर्माण आयोजना कार्यान्वयनमा प्रदेश सरकार तयारी अवस्थामा रहेको दाबी वाग्मती प्रदेशका भौतिक पूर्वाधार विकासमन्त्री अमनकुमार मास्केको छ । संघीय सरकारले मन्त्रिपरिषद् बैठकबाट जग्गा प्राप्तिको निर्णय गरेसँगै निर्माणले तीव्र गति लिन्छ, उनले भने । संघीय सरकारको वन तथा वातावरण मन्त्रालय, भूमि व्यवस्था सहकारी तथा गरिबी निवारण मन्त्रालय र राष्ट्रिय योजना आयोगबाट प्रक्रिया पूरा गरी मन्त्रिपरिषद् बैठकबाट जग्गा प्राप्तिको विषय टुंगिनेछ ।"
ललितपुर महानगरका स्थानीय समस्यामा बहस,"(काठमाडौं)ललितपुर महानगरपालिकामा आयोजित कार्यक्रममा स्थानीय समस्यामा अन्तरक्रिया भएको छ । कान्तिपुर टीभीले आइतबार आयोजना गरेको महानगर महाबहस ः स्थानीय मुद्दा राष्ट्रिय चासो विषयक बहसमा शिक्षासँगै संस्कृति सम्पदा, स्वास्थ्य, रोजगारी, सडक पूर्वाधार, ढल निकास, सरसफाइलगायतमा अन्तरक्रिया भएको हो । कार्यक्रममा किशोरीहरूले महिनावारी भएका बेला सामुदायिक विद्यालयमा सेनेटरी प्याड व्यवस्थापनको मुद्दा उठाएका थिए । पाटन दरबार क्षेत्रको आदर्श कन्या निकेतन माविमा कक्षा ८ मा पढ्ने छात्रा सुनिता सुनारले विद्यालयमा प्याड फेर्न र त्यसलाई नष्ट गर्न समस्या हुने गरेको सुनाइन् । प्याडले गर्दा विद्यालय फोहोर भएको छ, वातावरणमैत्री रूपमा नष्ट गर्न महानगरले पहल गरिदिओस्, उनले आग्रह गरिन् । विद्यालयको शौचालय फोहोरले भरिएको हुने र पानीसमेत नहुने उनीहरूको गुनासो थियो । सरकारले एक विद्यालय एक नर्स कार्यक्रम लागू गरे पनि सबै विद्यालयमा लागू नभएको पाटन त्रिपद्म माविमा कक्षा ९ मा पढ्ने विजय खड्काले बताए । ललितपुर महानगरमा ४० सामुदायिक विद्यालय छन् । ती विद्यालयमा विषयगत शिक्षक अभाव, राजनीतिक पहुँचमा शिक्षकको सरुवा, खेल मैदान मासेर व्यापारिक भवन निर्माण, आधुनिक साइन्स ल्याबको अभावजस्ता समस्या रहेको अभिभावक संघका प्रतिनिधिले बताए । २०७२ मा भूकम्पका कारण भत्केको रातो मत्स्येन्द्रनाथको मन्दिर, पाटन दरबार क्षेत्रका सम्पदाको पुनर्निर्माणबारे पनि छलफल भएको थियो । त्यसअघि नै भत्किएको पाटन दरबार क्षेत्रको मनमानेश्वर देवीको मन्दिर, लिच्छविकालीन मू छेँ आँगम घर, उमामहेश्वर र भष्मेश्वर मन्दिरको पनि पुनर्निर्माण हुन सकेको छैन । देगु तलेजु मन्दिर भने पुनर्निर्माण भएको छ । ललितपुर महानगरका प्रमुख चिरीबाबु महर्जनले दरबार क्षेत्रको नरसिंह मन्दिर पुनर्निर्माण गर्ने क्रममा रहेको बताए । २०७२ को भूकम्पले क्षतिग्रस्त दरबार क्षेत्रको अन्य सम्पदा पुनर्निर्माण भइसकेको छ, उनले भने । सर्वोच्च अदालतले वडाध्यक्ष र सदस्यलाई विद्यालय व्यवस्थापन समितिको अध्यक्ष बन्न रोक लगाए पनि खस्केको सामुदायिक विद्यालय उकास्न महानगरले पहल गर्ने महर्जनले बताए । ललितपुर महानगरमा ५ वटा नाम चलेका निजी विद्यालय छन् । ती विद्यालयले भर्ना भएका विद्यार्थीमध्ये १० प्रतिशतलाई छात्रवृत्ति दिनुपर्छ, उनले भने, महानगरभित्रका विद्यार्थीलाई उक्त छात्रवृत्ति दिने उद्देश्यले कार्यविधि बनाइरहेका छौं ।आमा सुरक्षा कार्यक्रम लागू भएका स्वास्थ्य संस्थामा सुत्केरी गराएमा सरकारले यातायात खर्च दिने व्यवस्था छ । तर, ललितपुर महानगरमा यो कार्यक्रम लागू भएको छैन । पाटनका अनिल श्रेष्ठले स्वास्थ्य बिमा कार्यक्रमका लागि पुल्चोकमा यल स्वास्थ्य केन्द्र सञ्चालनमा ल्याए पनि आमा तथा नवजात शिशु सुरक्षा कार्यक्रम सञ्चालनमा ल्याउन पहल नगरेको भन्दै गुनासो गरे । अहिले प्रसूतिका लागि पाटन अस्पतालमा जानुपर्दा निकै भीडभाड हुने गरेको छ, उनले भने । ललितपुर महानगरमा पछि गाभिएका चक्रपथबाहिरका बस्तीका स्थानीयले महानगरले हरिसिद्धि, धापाखेल, खोकना, बुङमतीलगायत स्थानको विकासमा खासै चासो नदिएको गुनासो गरेका छन् । पुल्चोक, जावलाखेल, कुपन्डोलको दाँजोमा हामी गाउँपालिकाभन्दा तल्लोस्तरका बासिन्दाजस्तो भएका छौं, हरिसिद्धिका रामहरि नगरकोटीले भने, हामीले महानगरवासीको महसुस गर्न पाऔं । महानगर प्रमुख महर्जनले चक्रपथबाहिरका क्षेत्र विकासका लागि बजेट विनियोजन गर्दै आएको बताए । स्वास्थ्य क्षेत्रमा पनि धेरै काम गरेको उनको तर्क थियो । प्रत्येक वर्ष निमोनियाको खोप वितरण गर्दै आइरहेका छौं, उनले भने । खोकनामा मुस्किलले सातामा दुई दिन खानेपानी आउँछ । झन्डै दुई दशकदेखि त्यहाँका स्थानीयले यो समस्या भोग्दै आएका छन् । सामुदायिक विद्यालयका विद्यार्थीलाई किताबकापीसँगै जारमा पानी बोक्नुपर्ने बाध्यता रहेको विद्यार्थीले ध्यानाकर्षण गराए । महानगर प्रमुख महर्जनले डेढदुई वर्षमा खोकनालगायत बस्तीमा घरघरमा खानेपानी पुग्ने दाबी गरे ।उच्च अदालत पाटनबाट आवास क्षेत्रमा विद्युतीय शवदाह गृह बनाउन नहुने भन्दै फैसला भइसकेको मुद्दामा प्रमुख महर्जनले जबर्जस्ती बनाउन खोजेको भन्दै आलोचना भएको थियो । फोहोरमैला घरमै छुट्याउन पहल गर्नुपर्ने, खुला क्षेत्र, सार्वजनिक जग्गा, असोजमा आएको बाढीपाहिरोले पुर्याएको क्षतिका विषयमा पनि छलफल भएको थियो । ललितपुर१४ का वडाध्यक्ष अमृतजंग महतले विपत्मा प्रमुख जिल्ला अधिकारी संयोजक हुने, प्रहरी, सेना सबै सीडीओअन्तर्गत हुने तर काम नगरेको भन्दै वडाध्यक्षलाई गाली गर्ने परिपाटी रहेको बताए । नख्खुमा परेका बाढीपीडितलाई वडाको पुरानो भवनमा आश्रय दिएर राखेका छौं, उनले भने । ललितपुर तयारी पोसाक व्यापार संघका प्रतिनिधिले फुटपाथ व्यवसायीको व्यवस्थापन, व्यवसायी तथा घरबहाल करसम्बन्धी नियम बनाउनुपर्ने आग्रह गरेका थिए । महानगरको तालिमलाई सीपमा बदलेर रोजगारी सिर्जना गर्नुपर्ने, अपांगतामैत्री फुटपाथ तथा संरचना बनाउनुपर्नेजस्ता विषय उठेका थिए ।"
परीक्षामा सहभागी नै नभएका विद्यार्थी कसरी पास भए ?,"नेपालका विश्वविद्यालयहरूको प्राज्ञिक धरातल कमजोर रहेकामा तुलनात्मक रूपमा आशा गर्न सकिने उदाहरण हो, काठमाडौं विश्वविद्यालय । यसका लागि उक्त विश्वविद्यालयका विगतदेखिका पदाधिकारी, प्राध्यापकहरूलगायत अध्यापनसँग जोडिएका प्राज्ञिक व्यक्तित्व, यस संस्थालाई विश्वास गर्ने विद्यार्थी र अभिभावक तथा आर्थिकभौतिक सहयोग गर्ने शुभचिन्तकको अथक मिहिनेतको ठूलो भूमिका छ । तर यही विश्वविद्यालयमा गत मंसिर २९ मा जे भयो, त्यसले धेरैलाई स्तब्ध बनाएको छ । उसले परीक्षामा फेल भएका र बीचैमा कक्षा छाडेका विद्यार्थीलाई पनि दीक्षित गरेपछि प्रश्न उठेको छ । यस घटनाबारे भरपर्दो छानबिन गरेर सत्यतथ्य पत्ता लगाई दोषीमाथि कारबाही गर्न, विश्वविद्यालयले गल्ती सच्याउने र पुनः गल्ती हुन नदिने प्रतिबद्धता व्यक्त गर्न आवश्यक छ । केयूले आफूलाई टीयूकै बाटोतर्फ अग्रसर हुन नदिने हो भने पछिल्लो प्रकरणलाई संवेदनशील रूपमा लिएर पारदर्शी ढंगले छिनोफानो लगाउनुपर्छ ।काठमाडौं विश्वविद्यालय (केयू) बाट सम्बन्धन प्राप्त निजी क्याम्पस लिटिल एन्जल्स कलेज अफ म्यानेजमेन्ट ललितपुरमा भर्ना भएका तर कोही बीचैमा कक्षा छाडेका र कोही तोकेको क्रेडिट पूरा नगरी फेल भएका सात विद्यार्थी दीक्षित भएको विवरण सार्वजनिक भएको हो । उनीहरूलाई प्रधानमन्त्री तथा कुलपति केपी शर्मा ओलीले अध्यक्षता गरेको दीक्षान्त समारोहबाट दीक्षित गरिएको हो । त्यति मात्रै होइन, परीक्षामा सहभागी नभए पनि उनीहरूलाई २६५ देखि ३५१ जीपीएसम्म अंक प्रदान गरिएको छ । केयूले सार्वजनिक गरेको सूचीअनुसार यो वर्ष बीबीएतर्फ १ सय ८७ विद्यार्थी दीक्षित भएका हुन् । तर, बीचैमा कक्षा छाडेको तथा फेल भएका सात विद्यार्थी दीक्षित हुँदा मापदण्ड पुगेका दुई विद्यार्थी भने यो अवसरबाट वञ्चित भएका छन् । अर्को दुर्भाग्य, यो प्रकरणमा केयू पदाधिकारी दुई समूहमा देखिएका छन् । उपकुलपति भोला थापा, रजिस्ट्रार अच्युत वाग्ले, परीक्षा नियन्त्रक रामप्रसाद घिमिरे, डिन विजयकुमार केसीले यसलाई मानवीय त्रुटिका रूपमा लिएका छन् । उनीहरूले दीक्षान्त समारोहलगत्तै आन्तरिक छानबिन गरिएको र एक कर्मचारीले डेटा इन्ट्री को क्रममा आफूबाट भएको व्यक्तिगत गल्तीबारे पुस ३ मा नै लिखित स्पष्टीकरण दिएको बताएका छन् । ती कर्मचारीले व्यवस्थापनले आफूलाई क्षमा गरिदियोस् भनेर अनुरोध पनि गरेका छन् । आफ्नो गल्ती स्वीकार गरिसकेको अवस्थामा उनलाई आन्तरिक वा बाह्य एजेन्सीमार्फत कारबाही गर्ने भन्ने विषयमा आफूहरू छलफलमा रहेको उनीहरूको भनाइ छ । अर्कोतिर, फेल भएका विद्यार्थीलाई ग्रेस लिस्ट मा समावेश गरेर दीक्षित गरिएकाले यो सामान्य गल्ती नभएको भन्दै कार्यकारी परिषद् सभाका सदस्य तथा स्कुल अफ एजुकेसनका डिन बालचन्द्र लुइँटेललगायतले छानबिनको माग गरेका छन् । लुइँटेलले त विश्वविद्यालयका अधिकांश प्राध्यापक र कर्मचारीलाई इमेलमार्फत पत्र लेखेर ध्यानाकर्षण गराएका छन् । गल्ती सुधार गर्दै केयूको ब्रान्डलाई धूमिल हुन दिन नहुने उनको मत छ ।यस प्रकरणमा सबैभन्दा पहिले विश्वविद्यालयले नै आफ्नो संरचनामार्फत छानबिन गर्न आवश्यक छ । तर त्यतिले मात्रै पुग्दैन । राज्यका अन्य निकायले पनि यसतर्फ ध्यान दिनुपर्छ । त्यसमा केयूले सहयोग गर्नुपर्छ । कोही व्यक्ति दोषी देखिए भने उनले आफ्नो गल्तीको सजाय पाउने नै छन् । जुन अन्यको हकमा पनि सबक हुन सक्छ । तर प्रश्न भने त्यतिमा सकिँदैन । किनकि, केयू जस्तो व्यवस्थित र प्रतिष्ठित भनिएको विश्वविद्यालयमा, कतिपयले मत राखे जस्तो, एउटा कर्मचारीले नै नतिजामै उथलपुथल गराइदिन सक्छ, बीचैमा कक्षा छाडेका र क्रेडिट पूरा नगरी फेल भएका वा परीक्षामा फेल भएका विद्यार्थीलाई सहजै उत्तीर्ण गराइदिन सक्छ र दीक्षित तुल्याइदिन सक्छ भने विश्वविद्यालयको समग्र पक्षको विश्वसनीयतामाथि प्रश्न उठ्छ । जुन गल्ती कर्मचारीले गरेको हो भनिएको छ, त्यसमा उनी र उनको मानवीय त्रुटिमात्र जिम्मेवार छ भन्ने दाबीमा विश्वस्त हुन फराकिलो छानबिनको आवश्यकता छ । विगतमा पनि यस्तो भएको छ कि छैन भन्ने पनि खोजबिन हुन जरुरी छ ।त्यस्तै, विद्यार्थी सो विश्वविद्यालयअन्तर्गतको कुनै पनि कलेजमा भर्ना हुनेदेखि उसले उत्तीर्ण भएर विश्वविद्यालयबाट बाहिरिनेसम्मको शृंखलामा उसलाई निर्देशित र अनुगमन गर्ने, उसका उपलब्धिको लगत राख्ने र आधिकारिकता दिने कामका लागि तहगत संरचना हुन्छन् । यो घटनालाई एउटा कर्मचारीको सम्भावित कमजोरीका अतिरिक्त ती सबै तहगत संरचनाको सामूहिक कमजोरीसँग पनि जोडेर हेर्नुपर्ने हुन्छ । प्रत्यक्ष कमजोरी गर्नेलाई कारबाही गर्ने र जिम्मेवारीको सोपानमा रहेका सबै जवाफदेही हुने पद्धति स्थापित गर्नुपर्छ । मुख्यतः आगामी दिनमा यस्ता कमजोरी दोहोरिने बाटो बन्द गराउन उपाय स्थापित गर्नुपर्छ । आज सात जना भनिएका विद्यार्थी कुनै दिन सयौंमा हुन नदिनका लागि यस प्रकरणलाई संवेदनशील रूपमा हेरिनुपर्छ ।"
नेपाली क्रिकेटमा नयाँ युगको सुरुवात,"गोपाल देवकोटा, जोरपाटी, काठमाडौं"
कहिलेसम्म बल्झाइरहने संक्रमणकालीन न्याय ?,"राष्ट्र र जनताको विषयमा निर्णय गर्न पनि तँछाडमछाड किन होला ? शान्ति प्रक्रिया कुनै लाभहानिका लागि गर्ने होइन । पीडितलाई न्याय दिने विषयमा सबै दल एकमत हुनुपर्ने होइन र ? अहिले पनि शरीरमा गोलीका छर्रा लिएर हिँड्न बाध्य भएकाको पीडा दलका शीर्ष नेताहरूले मनन गर्न किन नसकेको ? परिवारका सदस्य हराएको वर्षौं हुँदा पनि उसको अवस्था थाहा हुँदैन भने त्यो परिवारको मनोदशा कस्तो होला ? द्वन्द्वकालीन अवस्थामा राज्य पक्षबाट होस् या विद्रोही पक्षबाट, हजारौं निर्दोषले ज्यान गुमाएका छन् । बेपत्ता पारिएका व्यक्तिको छानबिन आयोग र सत्यनिरूपण तथा मेलमिलाप आयोग गठन गर्न बनाइएको समितिको म्याद नाघ्दासमेत समितिले आफ्नो औचित्य गुमाएको छ । पीडितलाई न्याय दिने कि समितिमाथि समिति बनाइरहने भन्ने प्रश्न उब्जिएको छ । तसर्थ वर्षौंसम्म बल्झिइरहेको शान्ति प्रक्रियालाई बेलैमा टुंगोमा पुर्याउन तत्कालीन विद्रोही समूहका नेता पुष्पकमल दाहाल र वर्तमान सत्तापक्ष दुवैले एउटा मिलनबिन्दु खोज्नैपर्छ । पुरुषोत्तम घिमिरे, जोरपाटी, काठमाडौं"
अवकाश उमेर घटाउन बहस होओस्,"सञ्जय अधिकारी, काठमाडौं"
लोकतन्त्रको बिउबेर्ना,"राष्ट्रसेवक कर्मचारी जर्रो व्यवहार, टर्रो बोलीआज काम भ्याइँदैन अब फेरि आउनु भोलिलोकतन्त्रमा लोकतन्त्रको बिउबेर्ना जोगाउनहम्मेहम्मे पर्ला जस्तो गाँठी कुरो बुझाउन बसी बोले कोही सुन्दैन, उठी बोले जान्छ उडीडोटीअछाम पुगिँदैन इलाम जाने गाडी चढी । कृष्ण कुम्पुरे, आदमटार, धादिङ"
आमसञ्चारबिनाको लोकतन्त्रको भविष्य,"लोकतन्त्रमाथिको प्रभावअमेरिकाका संविधान निर्माताले जनतालाई सूचनादाता (इन्फर्मर) र दीक्षक (एडुकेटर) का रूपमा मिडियाको भूमिकालाई गम्भीर गुरुत्वका साथ लिए । बिल अफ राइट्स मा प्रेसको स्वतन्त्रता मात्र उल्लेख गरिएन नयाँ गणतन्त्रमा पत्रिकालाई संघीय सरकारबाट अनुदान दिने व्यवस्था पनि गरियो । लोकतन्त्रलाई सुदृढ गर्ने आमसञ्चारको भूमिकाको महत्त्वलाई धेरै मुलुकका सञ्चारमाध्यमले अनेक स्वरूपमा यस्तो अनुदान पाउने गरेका छन् । नेपालमा पनि अहिले प्रचलित लोककल्याणकारी विज्ञापन दिने सरकारको अभ्यास त्यही अनुदानको एउटा स्वरूप हो ।बालिग मताधिकारमा आधारित बहुलवादी लोकतन्त्र अहिलेसम्म मानव सभ्याताले विकसित गरेको सर्वोत्तम शासकीय प्रणाली हो भन्ने कैयौं कोणबाट प्रमाणित भइसकेको छ । नागरिक स्वतन्त्रता, अभिव्यक्ति स्वतन्त्रता र प्रेस स्वतन्त्रतायुक्त लोकतन्त्र अक्सर औंल्याइने खोट प्रणालीका कमजोरीभन्दा लोकतन्त्रको आवरणमा गैरलोकतान्त्रिक अभ्यासका कारण देखिएका हुन् । कहिलेकाहीँ वामपन्थी कि लोकतन्त्रवादी ? भन्ने प्रश्न अक्सर सुनिन्छ । तर यो आफैंमा अनुचित तुलना हो । वामपन्थी, दक्षिणपन्थी वा मध्यमार्गी सबै अटाउने र वैचारिक भिन्नताका आधारमा जनमत लिइने भएपछि बहुलवादी लोकतन्त्रको ठूलो छाताभित्र सबै अटाउँछन् । यसर्थ, लोकतन्त्रवादी भएर वामपन्थी वा दक्षिणपन्थी मात्रै नहुने छुट छ, तर वामपन्थी वा दक्षिणपन्थी भएर लोकतन्त्रवादी होइन भन्ने छुट छैन ।आमसञ्चार र लोकतन्त्र एकअर्काका परिपूरक हुन् । लोकतन्त्रमा देखिने विचलन र विकृतिलाई सञ्चार जगत्ले उजागर गर्ने र त्यही आधारमा जनमत निर्माण हुने र त्यो परिवर्तनशील जनमतले राज्य सञ्चालक हुने चक्र आमसञ्चार भूमिका र हैसियतविहीन हुनेबित्तिकै पूर्णतः खण्डित हुन्छ । पछिल्ला उदाहरणले के देखाएका छन् भने जुन अनुपातमा व्यावसायिक आमसञ्चार माध्यमले सम्प्रेषण गर्ने समाचारलाई सोसल मिडियाका मुढाग्रही, एकांकी धारणा र अपुष्ट वा अपूर्ण जानकारीले विस्थापित गर्दै छन्, त्योभन्दा थप गतिमा उग्रवाम वा उग्र दक्षिणपन्थी राजनीतिबाट गैरलोकतान्त्रिक सोचका अधिनायकवादी डेमागग हरू सत्तामा आउँछन् ।झूटो कुरालाई पनि निरन्तर दोहोर्याउने र त्यसलाई सोसल मिडियामार्फत भाइरल गराउने डिजिटल झीडतन्त्र (डिजिटल मोबोत्रेसी) नै चुनाव जित्ने आधार बन्दै गएको छ । डोनाल्ड ट्रम्पको अमेरिकी राष्ट्रपति पदमा भएको पुनः निर्वाचन त्यसको सर्वाधिक प्रस्ट उदाहरण हो । नेपालमा रवि लामिछाने र राष्ट्रिय स्वतन्त्र पार्टीको उदयको मूल तत्त्व पनि त्यही हो । पहिले आमसञ्चारप्रति तीव्र घृणा र बहिष्कारको भाष्य निर्माण गरेर आलोचनात्मक परीक्षणको सम्भावना शून्य परिस्थिति निर्माण गर्ने र त्यसपछि सोसल मिडिया प्रयोग गरेर आफ्नो पक्षमा चुनावको माहोल सिर्जना गर्ने रणनीति गैरवैचारिक राजनीति गर्ने विश्वभरकै लोकतन्त्र विरोधीहरूले समान रूपमा अपनाउन थालेका छन् ।संसारको इतिहासमा भौतिक भीडतन्त्रले लोकतन्त्रलाई असफल बनाएका धेरै उदाहरण छन् । ती भीडतन्त्रका कारक र उत्पात मच्चाउनेहरू समयक्रममा पहिचान हुने सम्भावना डिजिटल वा भर्चुअल भीडतन्त्रमा लगभग असम्भव छ । त्यसमाथि पनि एक्स (साबिकको ट्वीटर) जस्तो बलियो सोसल मिडियाका मालिक इलन मस्कहरू नै मैदानमा उत्रिएपछि त्यो भीडतन्त्र थप ऊर्जाका साथ आक्रामक हुने नै भयो । केही कन्टेन्ट बनाएर सोसल मेडियामा पोस्ट गरेपछि एआईसमेतको प्रयोगले तथ्यहीन प्रचारको पनि एकल भाष्य पुष्टि गर्ने सामग्रीमा मात्रै अम्मली बनाउने रणनीति भीडतन्त्रको यो नयाँ अवतारमा देखिएको छ ।संसारभरका सरकार सोसल मिडियाले डिप फेक को अवतारसम्म आइपुग्दा उपभोग गरेको स्वतन्त्रता अभिव्यक्ति स्वतन्त्रता को परिभाषामा पर्छ वा पर्दैन भन्ने विषयमा प्रस्ट छैनन् । सूचना प्रवाहको अराजक जंगललाई सत्य र तथ्यपरक, सभ्य र आमजनहितमुखी बनाउने कार्य अत्यन्तै चुनौतीपूर्ण छ । आमसञ्चारलाई भत्काउँदै खाली मैदानमा एक्लै दौडेर सोसल मिडिया पहिलो हुनु कुनै आश्चर्यको विषय रहेन । लामा आलोचनात्क विश्लेषण र सन्तुलित समाचार फढ्ने धैर्यसमेत सोसल मिडियाबाट टुत्रे जानकारी लिएर सन्तुष्ट हुने र त्यसकै आधारमा गम्भीर निर्णय लिन बानी परेको जमातले गुमाइसकेको छ । यस्ता एउटै प्रकृतिका सामग्रीलाई लत बनाएर हेर्नेपढ्ने बढ्दो मानसिक एकोहोरोपनको मनोवैज्ञानिक अध्ययनको पक्ष अलग्गै छ ।यो विश्वव्यापी सरोकार, अध्ययन र बहसको विषय भएकाले नेपालको मात्रै खास फरिदृश्यका बारेमा चर्चा गर्नु सायद आवश्यक छैन । डिजिटल मोबोत्रेसी का प्रवृत्ति, प्रचार सामग्री र परिणाम नेपालमा पनि लगभग समान छन् । परम्परागत राजनीतिक दल पनि २०८४ को चुनाव जित्न सोसल मिडिया आर्मी नबनाई जित्न सकिँदैन भन्ने निष्कर्षमा पुग्दै छन् । प्रधानमन्त्री केपी शर्मा ओली उनको पार्टी एमालेमा त्यस्तो दस्तालाई सबलीकरणको योजनामा रहेका समाचार आएका छन् । त्यसले प्रतिवादको मात्रालाई त बढाउनेछ तर आमसञ्चारको पुनरुत्थानको सम्भावनालाई पटक्कै सघाउने छैन । सोसल मिडियामा सम्पूर्णतः अंकुश वा प्रतिबन्ध लगाउन अब सम्भव छैन । लगाउनु आवश्यक पनि छैन । तर, गलत सूचनाका आधारमा सोसल मिडियाकै प्रचारबाजीका भरमा चुनाव जित्ने प्रवृत्तिलाई उल्ट्याएर सत्य परख भएपछि मात्र कन्टेन्ट पोस्ट गर्न पाउने परिपाटी बसाल्न नेपाल र विश्वकै नीति निर्माता तयार भएनन् भने संसारकै लोकतन्त्रहरूको नियति पाइलट नभएको जहाजको अनियन्त्रित उडानजस्तै भयावह र अन्योलपूर्ण हुनेछ । नेपाल मात्र त्यसको अपवाद हुने सम्भावना रहेन । नेपालको आमसञ्चारको प्रभाव, हैसियत र व्यावसायिक दिगोपन गम्भीर संकटमा परिसकेको छ । सोसल मिडिया नै प्रयोग गरेर राष्ट्रिय राजनीतिमा उदाएकाहरूबाट नेपालको संघीय लोकतन्त्र सुदृढ पनि हुने छैन । आमसञ्चारको मृत्युपछि साँचो अर्थको लोकतन्त्र बाँच्न सम्भव छैन ।"
"अटिजम अपांगता : धेरै चुनौती, थोरै अवसर","एलकेजीमा अध्ययनरत संयोग पढाइलेखाइमा औसत भए पनि अन्य क्रियाकलापमा चनाखो छ । उसको यस्तो शैक्षिक गतिविधिलगायत क्रियाकलापबाट अभिभावक पनि खुसी छन् । यद्यपि सानो छँदा संयोगले सामान्य बालबालिकाले गर्ने क्रियाकलाप नगरेकाले अभिभावकले उसलाई धेरै पटक चिकित्सककहाँ लगे । यसबीच संयोगलाई काठमाडौंस्थित अटिजम केयर नेपाल सोसाइटीमा लगेपछि उसमा एक प्रतिशत अटिजम भएको पत्ता लाग्यो । संयोग मात्र होइन, शिशुकक्षामा अध्ययनरत प्रियान्समा पनि अटिजमका लक्षण देखिन्छन् । मेरो विद्यालयमा भर्ना गर्नुअघि अभिभावकले उसलाई दुईवटा विद्यालयमा भर्ना गरेका थिए । त्यहाँ सिक्नसिकाउन गाह्रो भएपछि उसलाई अभिभावकले मेरो विद्यालयको बाल विकास कक्षामा भर्ना गरे । सुरुवाती वर्षमा संयोगको तुलनामा प्रियान्सलाई अन्य विद्यार्थीसँग घुलमिल हुन धेरै समय लाग्यो । अभिभावकले घरमा शिशुकक्षाका आधारभूत शिक्षण सिकाइलगायत अन्य क्रियाकलाप सिकाउन थालेकाले अक्षर चिनाउन त्यति गाह्रो भएन । पढाइ, लेखाइमा उसलाई त्यति धेरै समस्या नभए पनि नेपालीमा दोहोरो कुरा गर्न भने गाह्रो हुन्छ । उसलाई नेपालीका नयाँ शब्द सिकाउँदा दोहोर्याइ तेहेर्याइ भन्नुपर्ने हुन्छ । केही महिनादेखि भने अभिभावकले प्रियान्सलाई बोली सुधार्न भनेर दिउँसो विद्यालय सकेर इटहरीस्थित ध्वनि स्पिच एन्ड हेयरिङ रिहाबिलिटेसन सेन्टर लाने गरेका छन् । त्यहाँ लान थालेपछि उसको बोलीमा सुधार हुँदै गएको अभिभावकहरू बताउँछन् । खासमा संयोग र प्रियान्सका अभिभावकले उनीहरूलाई सानै छँदा चिकित्सककहाँ लगेर उनीहरूमा अटिजम अपांगता भएको थाहा पाए र सोहीअनुरूप जीवनोपयोगी सीपललगायत शिक्षा हासिल गराइरहेका छन् । कतिपय अटिजम अपांगता भएका बालबालिकाका अभिभावक यी र यस्ता विषयप्रति अनभिज्ञ छन् । यस्ता समस्या भएका विद्यार्थीका अभिभावक चिन्तित मात्र छैनन्, शिक्षकका लागि पनि उनीहरूलाई कस्तो विधि अपनाई सिकाउने भन्ने चुनौतीपूर्ण बन्दै गएको छ । किनभने अटिजम अपांगता भएका विद्यार्थीलाई बहुसंख्यक विद्यालयले भर्ना गर्न चाहँदैनन् अथवा भर्ना गरिहाले पनि सामान्य विद्यार्थीले गर्ने क्रियाकलाप गरेनन् भने राख्न चाहँदैनन् । यस्तो अवस्थामा अटिजम अपांगता भएका विद्यार्थीका अभिभावक निराश मात्र होइन हतोत्साहित हुन पुग्छन् । कतिपयले चिकित्सकको परामर्शअनुसार पहलकदमी गर्छन् भने कतिपयले अटिजम अपांगता शब्द नै सुनेका हुँदैनन् र सुने पनि औषधोपचार गर्ने कुरा सोच्न पनि सक्दैनन् । यसको प्रत्यक्ष र परोक्ष नकारात्मक प्रभाव भने फेरि पनि अटिजम अपांगता भएका विद्यार्थीमै पर्छ । किनभने कतिपय यस्ता बालबालिकाले जेनतेन लेख्न, पढ्न सिके पनि लेखाइ सुधार्न सक्दैनन् भने अक्षर, शब्द र वाक्य खुट्याएर पढ्न सक्दैनन् । उनीहरूलाई चिकित्सक अथवा विषयविज्ञको परामर्शअनुसार थप सेवा प्रदान गर्नुपर्ने हुन्छ ।अटिजम अपांगता भएका बहुसंख्यक बालबालिकामा एकाग्रताको पूर्णतया कमी हुन्छ । त्यति मात्र होइन, यस्ता बालबालिका सामान्य बालबालिका जस्तो आँखा जुधाएर कुरा गर्न सक्दैनन् । यस्तो अवस्थामा उनीहरूलाई थप क्रियाकलाप गराउनुपर्ने हुन्छ । कतिपयको त झन् बोलीसमेत प्रस्ट हुँदैन । यस्ता विद्यार्थीलाई थप स्पिच थेरापीलगायत सहयोगी क्रियाकलाप गराउनुपर्ने हुन्छ । जुन सामान्य विद्यालयमा सम्भव छैन र हुँदैन पनि । मेरो विद्यालयमा खाजा खाएपछिको समयमा छुट्टै कोठामा मैले यस्ता विद्यार्थीलाई मन पर्ने खेल, पजल तथा बौद्धिक क्षमता बढाउने खेलौना खेल्नखेलाउन प्रोत्साहित गर्दै आएको छु ।त्यसो त सामान्य विद्यालयमा पनि अटिजम अपांगता भएका बालबालिकाबारे बहुसंख्यक शिक्षक अनभिज्ञ जस्तै छन् । यसबारे शिक्षक स्वयं अनभिज्ञ हुँदा पनि यस्ता बालबालिका र अभिभावकले थप चुनौतीको सामना गर्नुपरेको छ । यी र यस्ता कतिपय कारणले पनि पछिल्लो समय अटिजम अपांगता भएका बालबालिकासँगै अभिभावकले थप समस्या भोगिरहेका छन् । यिनै कुरालाई मध्यनजर गरी यस्ता बालबालिकालाई चाहिने थप सेवा प्रदान गर्न कतिपयले निजीस्तरमा तथा स्थानीय तहले अटिजम केन्द्र स्थापना गरेका छन् । विराटनगर महानगरपालिकामा केही समयअघिसम्म आदर्श माविमा सञ्चालित समावेशी शिक्षाअन्तर्गत प्रदेश र स्थानीय सरकारको सहयोगमा अटिजम अपांगता भएका २२ विद्यार्थी अध्ययनरत थिए । तर, केही महिनाअघि भने ती विद्यार्थीले महानगरपालिका स्वयंले विराटनगर४ मा स्थापना गरेको अटिजम केन्द्रबाट सेवा पाइरहेका छन् । काठमाडौं महानगरपालिकाले पनि छुट्टै केन्द्र स्थापना गरेको छ भन्ने समाचार जनसमक्ष आएका छन् । केही समयअघि सञ्चारका विभिन्न माध्यमहरूले ललितपुर महानगरपालिका र बूढानीलकण्ठ नगरपालिकाले पनि अटिजम अपांगता भएका बालबालिकाका लागि रणनीतिक योजना बनाई बजेटसमेत विनियोजन गरिसकेका समाचार सार्वजनिक भएका थिए ।विषम परिस्थितिका बावजुद पनि अटिजम अपांगता भएका बहुसंख्यक बालबालिकाका अभिभावकमा आफ्ना छोराछोरीलाई जसरी पनि पढाउनुपर्छ भन्ने सचेतना बढ्दै गएको देखिन्छ । जुन त्यस्ता बालबालिकाका लागि अवसर पनि हो भने शिक्षकका लागि चुनौतीका बीच अवसर । किनभने सामान्य बालबालिकालाई शिक्षण सिकाइ गर्न त्यति धेरै चुनौतीको सामना गर्नु नपरे पनि अटिजम अपांगता भएका विद्यार्थीलाई गरिने शिक्षण सिकाइका लागि शिक्षक स्वयंले पनि यसबारे आधारभूत जानकारी हासिल गर्न जरुरी छ । कतिपय निजी केन्द्रहरूले अटिजम अपांगतासम्बन्धी सचेतना फैलाउन अभिभावक तथा सञ्चारकर्मीलाई सूचना पुस्तिका उपलब्ध गराउने गरेका छन् । पुस्तिकामा उल्लिखित जानकारीमूलक कुराले हामीलाई अटिजम अपांगता भएका बालबालिकाका बारेमा बुझ्न र सोहीअनुरूप शैक्षिक सामग्री तयार गर्न मद्दत पुग्छ जुन हामीजस्ता शिक्षकका लागि अवसर पनि हो ।खासमा सामान्य बालबालिकालाई शिक्षण सिकाइ गर्दै आएका शिक्षकलाई पनि अटिजम अपांगतासम्बन्धी आधारभूत जानकारी नहुँदा अटिजम अपांगता भएका बालबालिकाको शिक्षा प्राप्त गर्न पाउने मौलिक अधिकार हनन भइरहेको छ । विश्व स्वास्थ्य संगठन (डब्लूएचओ) ले पनि अटिजम अपांगता भएका बालबालिकाको शिक्षा हासिल गर्ने मौलिक अधिकारको पैरवी गर्दै आएको विभिन्न अध्ययनले देखाएका छन् । सन् २०१४ मेमा सम्पन्न डब्लूएचओको ६७ औं सभामा विश्वका ६० देश सहभागी थिए । अटिजम अपांगता भएका बालबालिकाको शिक्षा, स्वास्थ्यलगायत उनीहरूको मानवअधिकारको रक्षा तथा पैरवीका लागि विभिन्न कार्यक्रम गर्न ती देशलाई सुझाएको अध्ययन प्रतिवेदनमा उल्लेख गरेको छ ।यस्तै, विभिन्न अध्ययनले पनि हाल विश्वमा कुल जनसंख्याको एक प्रतिशतमा अटिजम अपांगताको लक्षण देखाएको छ । खासमा अन्यत्र अटिजम अपांगतासम्बन्धी अध्ययन अनुसन्धान भइरहे पनि हामीकहाँ यस्तो अध्ययन हुन सकेको छैन । सञ्चारका विभिन्न माध्यमले पनि यससम्बन्धी जानकारीमूलक सामग्री त्यति धेरै प्रकाशित तथा प्रसारित गरेको देखिँदैन तथापि शिक्षक मासिकले मंसिर महिनाको अंकमा कोही किन सिक्दैन ? भन्ने सिकाइका अदृश्य अक्षमताबारे खोजमूलक सामग्री प्रकाशित गरेको छ । यसमा भारतमा विशेष शिक्षा अध्ययन गरेकी अर्पिता यादवले आफ्नो अनुभवसहितको सामग्रीमा अटिजम अपांगताअन्तर्गत ६ प्रकारका सिकाइ अक्षमता हुने उल्लेख मात्र गरेकी छैनन्, यी समस्याका समाधानबारे पनि लेखेकी छन् ।विडम्बना भन्नुपर्छ, हामीकहाँ अटिजम अपांगताबारे त्यति धेरै चर्चा परिचर्चा हुन सकेको छैन । यसले गर्दा पनि यसबारे सचेतना फैलन सकेको छैन । केही दिनअघि भने धरान उपमहानगरपालिकाले यसबारे कार्यक्रम गरेको श्रव्यदृश्य सामाजिक सञ्जालमार्फत आएको थियो । खासमा धरानले जस्तै अन्यत्र पनि यससम्बन्धी सचेतना फैलाउन तथा अटिजम अपांगता भएका बालबालिकाको शिक्षा प्राप्त गर्ने मौलिक अधिकारको पैरवी गर्न स्थानीय तहले शिक्षकहरूलाई पनि आधारभूत तालिम दिन जरुरी छ ।"
"चासोक तङनाम, साकेलामा रमाउँदै युवा","(ताप्लेजुङ)सदरमुकाम फुङलिङमा चासोक तङनाम पर्व मनाउन गत साता फुङलिङ३ सिम्लेकी एन्जल लिम्बू पनि पुगेकी थिइन् । कञ्चनजंघा आवासीय माविमा कक्षा ८ मा पढ्दै गरेकी उनीसँगै साथीद्वय रिस्ता राई र जिया नेपाल पनि पुगेका थिए । पर्व मनाउन आफू लिम्बू समुदायको पोसाकमा सजिएर पुगेकी एन्जलले साथीहरूलाई पनि लिम्बू पोसाकमै लैजान चाहेकी थिइन् । कक्षामा हामी जसरी मिल्ने साथी हौं, हरेक समुदायका चाडपर्व मनाउन पनि एक देखिएर जाने मेरो चाहना हो, एन्जलले थपिन्, यसपालि सहभागी बनाउन सकें, अर्कोपालि आफ्नै समुदायको पोसाकमा सजाएर सँगै फोटो खिचाउने र चाडमा रमाउने मन छ । त्यसो त उनले आफू पनि साथीहरूको पर्वमा उनीहरूकै समुदायको पोसाक लगाएर जान रुचाउने बताइन् । चासोकमा आएकी एन्जलले पनिरसँग मिसाएर पकाएको झ्याउको परिकार (याङमेन) आफू पनि खाइन्, साथीहरूलाई पनि चखाइन् । सामान्यतया पहाडमा यो बँगुरको मासुसँग मिसाएर पकाइन्छ । तर साथीहरू मासु नखाने भएकाले पनिरमा मिसाएर बनाएको परिकार खाएको उनले बताइन् । फुङलिङ७ दोखुकी सेमी पालुङ्वा लिम्बू भने यो वर्ष चासोक तङनाममा गइनन् । उनी साकेला नाच्न तोक्मेडाँडाको पानी ट्यांकी उक्लिइन् । आफू लिम्बू भए पनि आमाको माइती राई भएकाले उनी आमासँगै साकेला नाच्न गएकी हुन् । भानुजन मावि अम्बिटारमा कक्षा ११ मा पढ्ने उनले १२ कक्षामा पढ्ने साथी कुशलता लिम्बूलाई पनि साथै लगेकी थिइन् । आमा सीता राई लिम्बूका माइती गाउँबाट आएकाहरूसँगै हातमा सेउला बोकेर दिनभरि नाचिन् र रोटी, तरकारी, अचार लगायतका परिकार खाएर आमासँगै फर्किइन् । प्रकृति पूजक लिम्बू, राई, सुनुवारलगायतका जातजातिले मनाउने चासोक तङनाम, साकेला, चण्डी जस्ता संस्कृतिको पुस्तान्तरण हुँदै गएको छ । परिवारका अग्रज सदस्यसँगै पर्वमा जाने युवापुस्ताले त्यहीअनुरूपको भेषभूषा लगाउने, अग्रजसँगै लय मिलाएर नाच्नेलगायतका गतिविधिमा रमाउने गरेका छन् । यस्तो अभ्यासले परम्परागत संस्कृति जोगाउनेमा किरात याक्थुम चुम्लुङकी अध्यक्ष इन्दिरा मेन्याङबो खुसी छिन् । युवापुस्ताको आकर्षणका लागि हामीले पनि केही न केही प्रयत्न गरेका छौं, मेन्याङबोले भनिन्, स्थानीय तहलगायतका निकायसँग समन्वय गरेर च्याब्रुङ नाचको प्रशिक्षण दिने, पर्व महोत्सवमा च्याब्रुङ नाच्न लैजाने, पोसाक खरिद गरिदिने काम गरेका छौं । यस्ता कार्यक्रममा जाँदा पारिश्रमिक पनि पाउने र संस्कृति संरक्षणसँगै रोजगारी पनि सिर्जना हुने चुम्लुङका उपाध्यक्ष डम्बर पालुङ्वा बताउँछन् । स्थानीय हाङमाया लेछर्बो, भक्तबहादुर पालुङ्वा लगायतले संस्थागत रूपमा प्रशिक्षण कार्यक्रम नै सञ्चालन गरेर प्रतियोगितात्मक कार्यक्रम आयोजना गर्दै आएका छन् । जसले गर्दा यस्ता समुदायका कार्यक्रममा युवापुस्ताको सहभागिता बढ्दै गएको उनीहरू बताउँछन् । भक्तबहादुर आफैं पनि च्याब्रुङ प्रतियोगिताका लागि भारतको सिम्किमसम्म पुगेको र दोस्रो भएर फर्किएको बताउँछन् । अहिले नाच्न नजान्ने त कोही पनि छैन, उनले भने, तर, संस्कृतिमा नाच्ने शैली भने निकै फरक हुन्छ । भाषा, संस्कार संस्कृति, लयसमेतको संयोजन हुने भएकाले अनर्थ नलाग्ने गरी नाच्नु, गाउनुपर्ने उनी बताउँछन् । च्याब्रुङ नाच्नेले आफ्नै शरीरमा बाजा बोक्नुपर्छ । हातले ताल मिलाउनुपर्छ । सुरुमा सिकाउनेलाई कुसरक्पा भनिन्छ र यसलाई सामान्य रूपमा लिइन्छ । त्यसपछि परेवा, सर्प, धामी जस्ता विभिन्न किसिमका नाच हुन्छन्, हाङमायाले भनिन्, यसका स्टेपहरू त कति हुन्छन् कति, कुनै नामसहितका हुन्छन् भने कुनै नामबिनाका पनि । युवापुस्ताको आकर्षण जसरी बढेको छ यसको लगानी पनि त्यत्तिकै खर्चिलो भएको संस्कृतिकर्मीको दाबी छ । लिम्बू समुदायको प्रचलित बाजा च्याब्रुङलाई २५ हजार रुपैयाँसम्म पर्छ । नाच्ने पुरुषलाई दौरा, सुरुवाल, इस्टकोट, मफलर, टोपी जुत्ता चाहिन्छ । महिलाका लागि चौबन्दी, साडी, पटुका, झोला चाहिन्छ । बुलाकी, ढुङ्ग्री, शिरफूल, शिरबन्दी लगाउने प्रचलन छ । च्याब्रुङ दुःखमा बिजोडी र सुखमा जोडी पारेर बजाइन्छ । राईको साकेला र सुनुवारको चण्डीमा लगाइने पोसाक पनि त्यत्तिकै खर्चालु छ । लिम्बू र राईको फरकपना भनेको बाजामा हुने किरात राई यायोक्खाका तेजबहादुर राई बताउँछन् । राईले एक ठाउँमा जोडी ढोलक राखेर बजाउँदै त्यही तालमा सबै नाच्छन् । लिम्बूको हरेक पुरुषले च्याब्रुङ र महिलाले झ्याम्टा बोकेर नाच्नुपर्छ । सुनुवारको चण्डीमा पनि राईको जस्तै एउटै बाजाले पुग्छ । तर चमर, पोसाकमा धेरै खर्च हुने फुङलिङ८ को सामाजिक विकास समितिका संयोजक क्षितिज सुनुवार बताउँछन् । नयाँ पुस्ताको प्रवेशका लागि नगरपालिकाले पनि ध्यान दिएको उनको दाबी छ । ४२ प्रतिशत लिम्बू जातिको बसोबास रहेको ताप्लेजुङमा सञ्चारको विकास नहुँदासम्म धान नाच लोकप्रिय थियो । युवापुस्ताले साइनो केलाएर नातासम्बन्ध नपर्ने भए पुरुष र महिलाले हात समाएर धान नाच्थे । परिवार कसरी चल्छ, भविष्यका योजना के छन् भनेर पालामको माध्यमबाट आफ्ना कुरा आदानप्रदान गर्थे । सञ्चारको विकाससँगै यो प्रचलन हरायो । बहुसंख्यक लिम्बू समुदायको बसोबास रहेको क्षेत्रमा आफ्नो संस्कृति झल्किने खालका गतिविधि भने कुनै न कुनै ढंगले बढेको चुम्लुङका डम्बर बताउँछन् ।"
हिमालमाथि उभिएर बजारमा,"भक्तपुर (कास) कवि प्रद्युम्नप्रसाद पौडेलको कविता संग्रह हिमालमाथि उभिएर बजारमा आएको छ । मध्यपुर थिमिनगरपालिका प्रमुख सुरेन्द्र श्रेष्ठले उक्त कविता संग्रहको विमोचन गरेका हुन् । कवि पौडेलले संग्रहित कविताहरू सूक्ष्म अध्ययन र भोगाइको कवितात्मक शैलीमा गरिएको आफ्नो टिप्पणी भन्दै जे देखियो, जे भोगियो त्यसको पृथक् पृथक् शब्दहरू सँगालेर लेखिएको बताए । जीवनका उकाली ओराली, उल्झन, पीडा, सुख, दुःख, प्रेम, प्रकृति आदिलाई कविताको रूप दिएको हुँ, कवि पौडेलले थपे, शीर्षकअनुसार, कुनै उच्च स्थानबाट हेर्दा मैले देखेको विकृति, विसंगति भ्रष्टाचार, अत्याचार, शोषण,भेदभाव र कुरीतिलाई मैले शब्दद्वारा प्रहार गरेको हुँ । साथै, उनले कवितामार्फत प्रेम, सद्भाव र आपसी एकताको सन्देश पनि दिन खोजेको बताएका छन् । संग्रहको पहिलोखण्ड मुक्तलयमा विभिन्न पक्षलाई मुक्तकण्ठले गाउने गरी गद्यमा लेखिएको छ । दोस्रो लय खण्डमा माया, प्रेम र सद्भावना पोखिएका छन् । उक्त कविता संग्रहलाई अनुशीलन नेपालले प्रकाशन गरेको हो ।"
पोखरामा 'ड्रागन बोट रेस हुँदै,"काठमाडौं (कास) गतवर्षदेखि सुरु ड्रागन बोट रेस प्रतियोगितामा यसवर्ष पनि नेपाल, चीन र सिंगापुरका गरी २० वटा समूहले सहभागिता जनाउने भएका छन् । अंग्रेजी नयाँ वर्षको अवसर पारेर यही पुस १४ र १५ गते पोखरामा आयोजना हुन लागेको प्रतियोगितामा नेपालका ११, चीनका ८ र सिंगापुरका एक समूहको सहभागिता रहने नेपाल पर्यटन बोर्डमा आइतबार आयोजित पत्रकार सम्मेलनमा जानकारी दिएको हो । नेपालको पर्यटन प्रवर्द्धन गर्ने उद्देश्यका साथ गण्डकी प्रदेश सरकार, पोखरा महानगरपालिका, नेपालस्थित चिनियाँ दूतावास र पर्यटन बोर्डको संयुक्त आयोजनामा नेपालचीन मैत्रीपूर्ण ड्रागन बोट रेस हुन लागेको हो । २ सय मिटर र ५ सय मिटर दूरीमा आयोजना गरिने उक्त प्रतियोगितामा दुवै दूरीका विजेता समूहले पाँच हजार डलर, उपविजेताले दुई हजार डलर, तेस्रो हुनेले १ हजार २ सय डलर पुरस्कार पाउनेछन् । त्यसैगरी, बाँकी १७ वटा समूहलाई प्रतिसमूह पाँच सय डलर पनि प्रदान गरिने आयोजकले जनाएको छ । ड्रागन बोटको दोस्रो संस्करण पनि फेवातालमै हुनेछ । चीन सरकारकै अगुवाइमा नेपालमा पहिलो पटक सन् २०२३ मा ड्रागन बोट फेस्टिभल भएको थियो । चीनले यसखाले प्रतियोगिता विश्वका ५० वटा देशमा आयोजना गर्दैर् आएको छ ।कार्यक्रममा नेपालका लागि चिनियाँ राजदूतावासका डेपुटी चिफ अफ मिसन वाङ सिनले प्रतियोगिताले नेपाल र चीनका नागरिकबीच सुमधुर सम्बन्ध स्थापित हुनाका साथै नेपालको पर्यटन प्रवर्द्धन हुने बताए । उनले नेपालको पर्यटन प्रवर्द्धन गर्न चीन सधैं सकारात्मक रहेको उल्लेख गरे । पर्यटन बोर्डका कार्यकारी प्रमुख दीपकराज जोशीले चीन नेपालको प्रमुख पर्यटकीय स्रोत बजार पनि भएको उल्लेख गर्दै ड्रागन बोट रेसले पोखराको पर्यटन प्रवर्द्धनमा सहयोग पुग्ने बताए । चिनियाँले मनाउने यस पर्वलाई सन् २००९ देखि युनेस्कोले मानवताको अमूर्त सांस्कृतिक सम्पदा मानेको छ ।"
५ महिनामा ५८ अर्ब ३१ करोडले थपियो सार्वजनिक ऋण,"(काठमाडौं) चालु आर्थिक वर्षको पाँच महिना (साउनदेखि मंसिर) मा ५८ अर्ब ३१ करोड रुपैयाँले सरकारी ऋण बढेको छ । यससँगै गत मंसिर मसान्तसम्म सरकारले तिर्न बाँकी सार्वजनिक ऋण २४ खर्ब ९२ अर्ब ४१ करोड रुपैयाँ कायम भएको सार्वजनिक ऋण व्यवस्थापन कार्यालयले जनाएको छ । गत असार मसान्तमा तिर्न बाँकी सार्वजनिक ऋण २४ खर्ब ३४ अर्ब ९ करोड रुपैयाँ थियो । गत मंसिरसम्मको तिर्न बाँकी ऋण कुल गार्हस्थ्य उत्पादन (जीडीपी) को ४३६९ प्रतिशत हुन आउँछ । कुल तिर्न बाँकी सार्वजनिक ऋणमध्ये आन्तरिक १२ खर्ब १७ अर्ब ६६ करोड (जीडीपीको २१३४ प्रतिशत) र बाह्य १२ खर्ब ७४ अर्ब ७४ करोड रुपैयाँ (जीडीपीको २२३५ प्रतिशत) रहेको कार्यालयले बताएको छ । पछिल्ला महिनामा विनिमय दरमा आएको उतारचढावका कारण सार्वजनिक ऋणको दायित्व घटेको छ । गत मंसिर महिनामा ५८ अर्ब २४ करोड ऋण दायित्व भुक्तानी तथा २१ अर्ब २३ करोड प्राप्ति भएको छ, सार्वजनिक ऋण व्यवस्थापन कार्यालयको प्रतिवेदनमा भनिएको छ, विनिमय दरमा भएको घटबढको प्रभावले गत कात्तिक मसान्तसम्मको तुलनामा मंसिरमा २५ अर्ब ६४ करोड ऋण दायित्व घट्न गएको छ । अमेरिकी डलरलगायत अरू विदेशी मुद्राको विनिमय दरमा उतारचढाव आउँदा सार्वजनिक ऋण दायित्वमा पनि लाभहानि हुन्छ । डलरलगायत अरू मुद्राको विनिमय दरमा कमी आउँदा नेपाललाई लाभ हुन्छ भने बढ्दा हानि । विदेशी मुद्रासँग नेरुको विनिमय दरमा भएको परिवर्तनका कारण बाह्य ऋणको परिमाणमा फरक पर्ने गरेको छ । २०७९ असार मसान्तको तुलनामा २०८० असार मसान्तमा प्रायः विदेशी मुद्रासँग नेरु अवमूल्यन भएका कारण ५९ अर्ब १६ करोड रुपैयाँ बराबरको विदेशी विनिमय नोक्सानी भएको थियो ।विनिमय दर परिवर्तनका कारण पछिल्ला ७ आर्थिक वर्षमध्ये ४ वटामा घाटा छ भने बाँकी वर्षमा नाफामा छ । आर्थिक वर्ष २०७९८० मा ५९ अर्ब १५ करोड रुपैयाँ नोक्सानी भएको थियो । तर आर्थिक वर्ष २०८०८१ मा ४ अर्ब २३ करोड विनिमय दरको नाफा भएको छ । यस वर्षको सबै महिनामा विनिमय दरका कारण नेपाललाई लाभ भएको कार्यालयको मासिक प्रतिवेदनले जनाएको छ । पछिल्ला वर्षमा सार्वजनिक ऋण निरन्तर बढ्दै गएकाले सरकारको दायित्व पनि बढिरहेको र यो प्रवृत्ति नरोकिए भविष्यमा जोखिम आउने अर्थविद् बताउँछन् । खासगरी ०७२ सालको भूकम्पपछि नेपालले ठूलो ऋण लिएको र केही सार्वजनिक ऋण अनुत्पादक क्षेत्रमा पनि उपयोग भएको हो । सरकारलाई तलबभत्ताको दायित्वसँगै स्थानीय तह र प्रदेशलाई बजेट विनियोजन गर्नुपर्ने भएकाले संघसँग पुँजीगत खर्चको आकार घट्दै गएको देखिन्छ । प्रतिवेदनका अनुसार चालु आर्थिक वर्षमा ऋण सेवा (साँवाब्याज तिर्न) मा ४ खर्ब २ अर्ब बजेट विनियोजन भएकामा मंसिर मसान्तसम्म १ खर्ब ८३ अर्ब ५९ करोड रुपैयाँ भुक्तानी भएको छ । यो वार्षिक बजेट विनियोजनका आधारमा ४२३५ प्रतिशत र जीडीपीका आधारमा २९९ प्रतिशत हो । हरेक पछिल्ला वर्षमा सार्वजनिक ऋणको आधार बढिरहेको तथ्यांकले देखाउँछ । यसअनुसार २०७३७४ मा नेपालको सार्वजनिक ऋण ६ खर्ब ९७ अर्ब ६८ करोड बराबर थियो । २०७४७५ मा यस्तो ऋण ९ खर्ब १७ अर्ब पुग्यो । सार्वजनिक ऋण २०७५७६ मा १० खर्ब ४८ अर्ब, २०७६७७ मा १४ खर्ब ३३ अर्ब, २०७७७८ मा १७ खर्ब ३७ अर्ब, २०७८७९ मा २० खर्ब १३ अर्ब, २०७९८० मा २२ खर्ब ९५ अर्ब रुपैयाँ बराबर पुगेको सरकारी प्रतिवेदनहरूमा उल्लेख छ ।यस वर्ष सरकारले ५ खर्ब ४७ अर्ब रुपैयाँ सार्वजनिक ऋण उठाउने लक्ष्य तय गरेको छ । यसअनुसार मंसिरसम्म १ खर्ब ९२ अर्ब २९ करोड रुपैयाँ ऋण उठाएको छ । वार्षिक लक्ष्यको तुलनामा कुल सार्वजनिक ऋण प्राप्ति ३५१५ प्रतिशत छ, प्रतिवेदनमा भनिएको छ, जसमध्ये आन्तरिक र बाह्य ऋणको हिस्सा क्रमशः ४९७० र ८२ प्रतिशत छ । यसका आधारमा बाँकी सात महिनामा सरकारले १ खर्ब ६६ अर्ब आन्तरिक र १ खर्ब ८८ अर्ब ७० करोड ६२ लाख रुपैयाँ बाह्य ऋण उठाउनुपर्छ ।चालु वर्षका लागि सरकारले १८ खर्ब ६० अर्ब ३० करोड विनियोजन गरेको छ । कुल विनियोजनमध्ये चालुतर्फ ११ खर्ब ४० अर्ब ६६ करोड अर्थात् ६१३१, पुँजीगततर्फ ३ खर्ब ५२ अर्ब ३५ करोड अर्थात् १८९४ प्रतिशत र वित्तीय व्यवस्थातर्फ ३ खर्ब ६७ अर्ब २८ करोड अर्थात् १९७४ प्रतिशत छ । यो खर्च अनुमान चालु आर्थिक वर्षको विनियोजनको तुलनामा ६२ प्रतिशतले बढी र संशोधित अनुमानको तुलनामा २१५६ प्रतिशतले बढी हो ।आगामी आर्थिक वर्षका लागि अनुमान गरिएको खर्च बेहोर्ने स्रोतमध्ये राजस्वबाट १२ खर्ब ६० अर्ब ३० करोड र वैदेशिक अनुदानबाट ५२ अर्ब ३३ करोड बेहोर्दा ५ खर्ब ४७ अर्ब ६७ करोड न्यून हुनेछ, बजेट वक्तव्यमा भनिएको छ, सो न्यून पूर्ति गर्न वैदेशिक ऋणबाट २ खर्ब १७ अर्ब ६७ करोड जुटाइनेछ । राजस्व परिचालन र वैदेशिक सहायता परिचालन गर्दा नपुग हुने खुद ३ खर्ब ३० अर्ब आन्तरिक ऋणबाट बेहोरिनेछ ।गत आर्थिक वर्षदेखि वित्तीय व्यवस्थापन शीर्षकको विनियोजनले पुँजीगत खर्चको आकारलाई उछिनेको छ । यो आन्तरिक र बाह्य ऋणमा निरन्तर वृद्धिको उपज भएको अर्थविद्को भनाइ छ । पुँजीगत खर्चको स्तर घटेको र वित्तीय व्यवस्थाका लागि बजेट विनियोजन बढेका बेला बढ्दो ऋण दायित्वले वित्तीय असन्तुलनको खतरा हुने उनीहरू बताउँछन् । गएको पाँच महिनामा पनि उल्लेख्य रूपमा सरकारी ऋणको भुक्तानी भएको छ । यसमध्ये असोजसम्म २९ अर्ब ४३ करोड आन्तरिक र ५ अर्ब ९३ करोड बाह्य ऋण भुक्तानी भएको सार्वजनिक ऋण व्यवस्थापन कार्यालयले जनाएको छ ।"
६ खर्ब ६१ अर्बको आयात हुँदा ७३ अर्बको निर्यात,"भारतले गत भदौ १९ बाट लागू हुने गरी कच्चा र प्रशोधित खाद्य तेलमा आधारभूत भन्सार कर २० प्रतिशत बिन्दुले बढाएको छ । भन्सार बढेपछि भारतले आयात गर्ने कच्चा खाने तेल आयातमा लाग्ने कर साढे २७ प्रतिशत पुगेको भारतीय सञ्चारमाध्यमहरूले जनाएका छन् । नेपालमा ३० प्रतिशत मूल्य अभिवृद्धिसहित उत्पादन भएको वस्तुले भारतीय बजारमा भन्साररहित प्रवेश पाउँछन् । सोही सुविधाको फाइदा उठाउँदै तेल उद्योगीले स्वदेशमा भन्दा भारततर्फ बिक्री केन्द्रित गरेका छन्, जसले गर्दा निर्यात बढेको छ । उद्योगीहरूले स्वदेशी बिक्रीभन्दा निर्यातमा जोड दिएपछि बजारमा भने खाने तेलको मूल्य बढेको छ । दोस्रोमा अलैंचीको निर्यात ३ अर्ब ४५ करोड ६३ लाखको भएको छ । तेस्रोमा नम्बरमा सूर्यमुखी तेलको निर्यात भएको छ । ५ महिनामा २ अर्ब ९७ लाख ६१ करोडको निर्यात भएको छ । सूर्यमुखी तेल विशेष गरी भारत निर्यात भएको छ । कार्पेट निर्यात पनि उत्साहजनक छ । ५ महिनामा २ अर्ब ८३ करोड ५४ लाखको कार्पेट निर्यात भएको छ । यस अवधिमा २ अर्ब ५६ करोड ९५ लाखको कालो चिया निर्यात भएको छ । कालो चिया भारतमै निर्यात भएको छ । भारतबाहेक युरोप र अमेरिकी मुलुकमा नेपाली अर्थोडक्स चियाको माग पनि उत्तिकै छ । यस अवधिमा २ अर्ब ३९ करोड ७४ लाखको धागो, २ अर्ब १० करोड ७६ लाखको स्टिल तथा आइरन निर्यात भएको छ । २ अर्ब ३ करोड ८३ लाखको जुस र २ अर्ब २ करोड ६९ लाखको जुट पनि निर्यात भएको छ । आयात भएका वस्तुमध्ये सबैभन्दा धेरै पेट्रोलियम पदार्थ छ । ५ महिनामा ४२ अर्ब १७ करोड २८ लाखको डिजेल र २६ अर्ब ४५ करोड ४३ लाखको पेट्रोल आयात भएको छ । ५ महिनामा २४ अर्ब २२ करोड ९१ लाखको एलपी ग्यास र ८ अर्ब १४ करोड ५९ लाखको हवाई इन्धन आयात भएको छ । साथै १२ अर्ब ८ करोड ४५ लाखको औषधिजन्य वस्तु, ११ अर्ब ९१ करोड ४६ लाखको स्टिल तथा रड र १० अर्ब ३५ करोड ६१ लाखको मोबाइल फोन आयात भएको जनाइएको छ ।"
अधियाँ खेत कमाएर १७४ मुरी धान,"(पाँचथर) खेत दुई रोपनी मात्रै छ । घरमा श्रम गर्ने जनशक्ति पनि दुई जना मात्र छन् । तर उनैले गाउँमै सबैभन्दा बढी १ सय ७४ मुरी धान फलाएका छन् । र, दोस्रो पटक उत्कृष्ट उत्पादकको उपाधि जितेका छन् । उनी हुन् फाल्गुनन्द गाउँपालिका१ नवमीडाँडाका मकरबहादुर तामाङ । तामाङले गत वर्ष पनि गाउँपालिकामा सबैभन्दा धेरै धान फलाएका थिए । मकरबहादुर नवमीडाँडाको लाप्सीबुङस्थित आफ्नो खलामा छिमेकीको साथ लिएर आइतबार धान निफन्न र भर्न व्यस्त थिए । छिमेकी र आफन्तसँगै गाउँपालिकाबाट आएका जनप्रतिनिधि र कर्मचारी गरी १२ जनाले तीन घण्टा मिहिनेत गर्दा मात्रै उनले फलाएको धानको लेखाजोखा गर्ने काम सकिएको थियो । कति क्षेत्रफलमा कति बीउ रोप्दा फल्यो यति धेरै धान ? आफ्नो नाममा २ रोपनी खेत मात्रै छ, त्यहाँ ७ मुरी फल्यो, बाँकी १ सय ६७ मुरी छिमेकी, आफन्त र साहुको खेत अधियाँ र कुतमा कमाएर फलाएको हुँ, मकरबहादुरले भने । यति धेरै धान फलाउन श्रीमती र आफूसहित केही मजदुर ज्यालामा ल्याएर सम्भव भएको मकरबहादुरले सुनाए । मकरबहादुरको घरमा श्रीमती र वृद्धावस्थाकी आमासहित तीन जनाको परिवार छ । उनका दुई छोरीको विवाह भइसकेको छ भने छोराहरू झापाको दमकमा घरजम गरेर बसेका छन् । ७८ वर्षीया आमा श्रम गर्न सक्नुहुन्न, भ्याएसम्म बूढाबूढी खट्छन्, नभ्याएका खण्डमा छिमेकीलाई श्रमको मूल्य दिएर बोलाउँछन् । कहिलेकाहीं हामी गएर सघाउँछौं, छिमेकी जमुना तामाङले भनिन् । मकरबहादुरले फाल्गुनन्द१ लाप्सीबुङ, ७ काब्रेती, खलासाइले, करमबोटे र सिस्ने गरी ५ वटा बेंसीमा धान रोप्छन् । यी सबै बेंसी छिमेकी र आफन्तबाट अधियाँ कुतमा लिएका हुन् । उनले गतवर्ष अधियाँ र कुत गरी ५० मुरी धान साहुमहाजनलाई बुझाएका थिए । यस वर्ष ३० मुरी फल्ने काब्रेसोती बेंसीमा लाग्ने कुलो भदौ महिनामा पहिरोले बगाइदिएपछि त्यहाँ एक पाथी पनि उब्जनी नभएको मकरबहादुरले बताए । बाढीपहिरोकै कारण पोहोर जति धान नफल्ला र इज्जत जाला भन्ने डर थियो, पोहोरभन्दा ६ मुरी धेरै फलेछ, धन्न इज्जत जोखियो, मकरबहादुरकी पत्नी टकिामायाले भनिन् । तामाङ दम्पतीले यतिका धान फलाउन ३ मुरी ५ पाथी (६५ पाथी) बीउ रोपेको बताए । धान रोप्न ३९ हलगोरु र ३९ जना हलीसहित बाउसे, रोपाहार, ब्याडे र कोदाले गरी डेढ सय हाराहारीमा जनशक्तिको श्रम खर्च भएको तामाङले सुनाए । तामाङ ०५६ मा रोजगारीको खोजीमा साउदी अरब गएका थिए । चार वर्ष उतै बिताएका उनी ०६० सालदेखि धान खेतीमा लागेका हुन् । खानलाउनकै दुःखले बिदेसिएको थिएँ, उता झन् धेरै दुःख भयो, गाउँ फर्केर ढुंगामाथि माटो छापेरै भए पनि खेती गर्छु भनेर यतातिर लागेको हुँ, पहिले २ पाथी धान लुकाएर चाड मनाउनुपर्थ्यो, अहिले दुईतीन लाखको त बेच्छु नै, विगत सम्झिँदै उनले भने । तामाङ दम्पती गत वर्ष पनि १ सय ६८ मुरी धान फलाएर जिल्लाकै उत्कृष्ट धान उत्पादक घोषित भएका थिए । यस वर्ष आफैंलाई उछिन्दै १ सय ७४ मुरी फलाएर दोस्रो पटक पुरस्कार पक्का गरेका हुन् । गत वर्ष उनलाई गाउँपालिकाले ५० हजार नगद पुरस्कार दिएको थियो ।यस वर्ष पनि पुरस्कारलाई निरन्तरता दिइएको गाउँपालिकाका कर्मचारी र जनप्रतिनिधिले तामाङको खेतमै धान भरेपछि फूलमाला लगाएपछि बोकेर खलो वरिपरि घुमाए । यही पुस २९ मा गाउँसभा अवसर पारेर पुरस्कार वितरण गरिने प्रमुख प्रशासकीय अधिकृत देवी तुम्बापोले बताए । फाल्गुनन्दले गत वर्षदेखि ५० मुरीभन्दा धेरै धान फलाउनेलाई ३० हजार र एक सय मुरी नघाउनेलाई ५० हजार नगद पुरस्कार दिन थालेको हो । गत वर्ष एक सय मुरीभन्दा धेरै धान फाउनेको संख्या दुई थियो, यस वर्ष भने तीन पुगेको छ । यो वर्ष मकरबहादुर पछि फाल्गुनन्द७ का दिप्सन चेम्जोङले १ सय १५ र तिलबहादुर चेम्जोङले १ सय ८ मुरी धान फलाएको गाउँपालिकाको तथ्यांक छ । गत वर्ष ५० मुरीभन्दा धेरै फलाउने २९ किसानलाई पुरस्कृत गरेकामा यस वर्ष बढेर ४६ पुगेको अध्यक्ष बृजहाङ आङदेम्बेले जनाए । प्रोत्साहन र पुरस्कारको नीतिले किसानलाई कृषि कर्ममा फर्काएको छ, बाँझो रहेका खेत रोप्न थालिएको छ, फाल्गुनन्द गाउँपालिकालाई अन्नमा आत्मनिर्भर गर्न अरू बालीमा पनि प्रोत्साहन र पुरस्कारको व्यवस्था गर्छौं, अध्यक्ष आङदेम्बेले भने ।"
"काठमाडौंकेरुङ रेलमार्गमा पहाड छिचोल्न चुनौती, लागत बढ्दै","(काठमाडौं) काठमाडौंकेरुङ रेलमार्ग अध्ययनका सम्बन्धमा दुई देशका सरकारी निकायबीच चीनमा छलफल भएको छ । छलफलमा विभिन्न मन्त्रालयसँग सम्बद्ध दुई देशका उच्च तहका कर्मचारीको उपस्थितिमा रेलमार्गको पूर्वसम्भाव्यता अध्ययनका क्रममा देखिएका समस्या र समाधानको उपाय खोजियो । चीननेपाल रेल सहयोगसम्बन्धी कार्य बैठकमा भौतिक पूर्वाधार तथा यातायात मन्त्रालयका सचिव केशवकुमार शर्माको नेतृत्वमा टोली चीनको सांघाई पुगेको हो । टोलीमा शर्मासहित भौतिक मन्त्रालयका विकास सहायता समन्वय तथा गुणस्तर शाखाका सहसचिव भीमार्जुन अधिकारी, वन तथा वातावरण, कानुन, परराष्ट्र, न्याय तथा संसदीय मामिला मन्त्रालयका सहसचिव र अर्थ मन्त्रालयका उपसचिव सहभागी थिए । बैठकमा शुक्रबार चिनियाँ टोलीले काठमाडौंकेरुङ रेलमार्ग निर्माण चुनौतीपूर्ण रहेको औंल्याए । बैठकमा अध्ययनमा संलग्न चीनको सरकारी कम्पनी चाइना रेलवे फस्ट सर्भे एन्ड डिजाइन इन्स्टिच्युटका प्राविधिक पनि सहभागी थिए । ९८ प्रतिशत पहाड पर्ने र निर्माण लागत महँगो पर्ने विषय छलफलमा उठेको भौतिक पूर्वाधार तथा यातायात मन्त्रालयका विकास सहायता समन्वय तथा गुणस्तर शाखाका सहसचिव भीमार्जुन अधिकारीले जनाए । प्राविधिक टोलीले अहिलेसम्म भएको अध्ययनबारे बैठकमा जानकारी गराएको अधिकारीको भनाइ छ । यो बैठक प्रत्येक एक वर्षमा कहिले नेपाल र कहिले चीनमा हुन्छ, यो पटक चीनमा भएको हो, उनले भने, बैठकमा रेलमार्गको अध्ययनका सम्बन्धमा छलफल भयो, भौगोलिक अवस्थाले गर्दा करिब ९५ प्रतिशत सुरुङ र पुल मात्र बनाउनुपर्ने भएकाले बढी लागत लाग्ने कुरा उठेको हो । यसलाई कसरी सहज र सजिलो बनाउन सकिन्छ भन्नेबारे आफ्नो अनुभव प्रयोग गर्न प्राविधिक टोलीलाई सुझाव दिएको उनले सुनाए । भौगर्भिक अध्ययनअन्तर्गत अहिले काठमाडौं, नुवाकोट र रसुवामा माटो परीक्षणको काम भइरहेको छ । रेलमार्ग बन्ने सम्भावित स्थानमा पर्ने ड्रिल गरेर जमिनमुनिको माटो निकाली अध्ययन भइरहेको छ । रेलमार्ग निर्माण गर्ने ठाउँमा समथर भूभाग कम छ, पहाड धेरै छ, उनले भने, जसले गर्दा ठूला र लामा पुल तथा सुरुङ धेरै नै बनाउनुपर्छ । सम्भाव्यता अध्ययन सकिएपछि सबै विषय आउने अधिकारीको भनाइ छ । बढी समय ड्रिल गर्नलाई लाग्ने हो, अहिले त्यही काम भइरहेको छ, उनले भने, चिनियाँ अधिकारीसमक्ष अध्ययनका लागि आइपर्ने प्रशासनिक सहयोग गर्न तयार रहेको जानकारी गरायौं । नेपालबाट गएको टोलीले अघिल्लो दिन बिहीबार रेलमार्गको अध्ययन गरिरहेको फस्ट सर्भे एन्ड डिजाइन इन्स्टिच्युटको प्राविधिक टोलीसँग छुट्टै छलफल पनि गरेको थियो । अध्ययनका क्रममा बेहोर्नुपरेका ससाना समस्याबारे अध्ययन टोलीमा संलग्न प्राविधिकले कुरा उठाएको र त्यसलाई समाधानका लागि समन्वय गर्न तयार रहेको जानकारी गराइएको भौतिक पूर्वाधार तथा यातायात मन्त्रालयका सचिव केशवकुमार शर्माले बताए । सबै माटो परीक्षण नेपालको ल्याबमा मात्र हुँदैन । त्यसका लागि चीन लग्नुपर्छ । त्यसैले प्राविधिक टोली आउजाउ गर्न भिसा तथा वन र निकुञ्जका समस्या भएको विषय पनि बैठकमा उठेको छ, उनले भने, त्यसमा पनि आवश्यक सहजीकरण गर्न तयार रहेको जानकारी गरायौं । अध्ययनको काम निर्धारित समयमै सकिने छलफलमा सहभागी प्राविधिक टोलीले बताएको छ । २०८३ असारसम्म अध्ययन गर्ने समय छ । अध्ययन सकिएपछि सरोकारवाला मन्त्रालय, विभाग र विभिन्न निकायको उपस्थितिमा प्राविधिक टोलीले तयार पारेको अध्ययन प्रतिवेदन प्रस्तुत गरिनेछ । त्यसमाथि छलफल हुनेछ । रेलमार्गको सम्भाव्यता अध्ययनका लागि ०७९ पुसमा नेपाल आएको चिनियाँ टोलीले २०८० माघमा पहिलो चरणको अध्ययन सकेको थियो । सुरु भएको मितिबाट ४२ महिनाभित्र अध्ययनको काम सक्नुपर्नेछ । यो सम्भाव्यता अध्ययन भएकाले यसबाट निर्माणमा लाग्ने लागत, समय र रेलमार्गको कुल दूरी थाहा हुनेछ । सम्भाव्यता अध्ययनबाट रेलमार्गमा कति वटा सुरुङ, पुल र स्टेसन आवश्यक पर्छन्, त्यो पनि थाहा हुनेछ । पछि निर्माणका क्रममा विस्तृत आयोजना प्रतिवेदन (डीपीआर) तयार पारेर काम अघि बढाइनेछ ।रेलमार्ग निर्माण गर्न २ खर्ब ७१ अर्ब ३६ करोड ८० लाख रुपैयाँ लाग्ने प्रारम्भिक अनुमान छ । प्रारम्भिक अध्ययनअनुसार रसुवागढीदेखि काठमाडौंसम्मको मार्गको दूरी ७२ किमि रहनेछ । यो रेलमार्गको पूर्वसम्भाव्यता अध्ययन ०७५ मंसिरमा भएको थियो । २०७६ असोजमा चीनका राष्ट्रपति सी चिनफिङको नेपाल भ्रमणका बेला सम्भाव्यता अध्ययन सुरु गर्नेबारे सहमति भएको थियो । चिनियाँ विदेशमन्त्री वाङ यीको नेपाल भ्रमणका बेला २०७८ चैतमा सम्भाव्यता अध्ययन गर्ने विषयमा समझदारीपत्रमा हस्ताक्षर भएको थियो । सोहीअनुसार काम अघि बढाइएको थियो ।"
लामिछाने दम्पतीको सम्पत्ति जफत गर्न मागदाबी,"पोखरा (कास) जिल्ला सरकारी वकिलको कार्यालय कास्कीले आइतबार जिल्ला अदालतमा दायर गरेको पूरक अभियोगपत्रमा रवि लामिछाने, छविलाल जोशी, लीला पछाई र रामबहादुर खनाललाई सहकारी ठगी, संगठित अपराध र सम्पत्ति शुद्धीकरणमा मुद्दा चलाइएको छ । लामिछाने दम्पत्ति, जोशीका पत्नी र छोरा तथा पछाईका आमा र दिदीका नाममा रहेको सम्पत्ति पनि जफत गर्न भनिएको छ । त्यस्तै पूर्वउपराष्ट्रपति नन्दबहादुर पुनका छोरा दीपेश पुनलाई सहकारी ठगी र संगठित अपराधमा अभियुक्त बनाइएको छ । प्रहरी अनुसन्धानका क्रममा लामिछाने दम्पतीको बैंक खाता विश्लेषण गर्दा अस्वाभाविक कारोबार भएको पाइएको थियो । छोटो अवधिमा बैंक खाताबाट २९ करोड ७ लाख ८४ हजार ४ सय ६९ रुपैयाँ झिकेको र २८ करोड ९१ लाख ३६ हजार ९ सय ६७ रुपैयाँ जम्मा गरेको भेटिएको हो । त्यसैले लामिछाने दम्पत्तीको सम्पत्ति जफत गर्न माग गरिएको छ । पूर्वडीआईजी छविलाल जोशीकी पत्नी पद्मा र छोरा रोचकको पनि सम्पत्ति जफत गर्नुपर्ने सरकारी वकिल कार्यालयको मागदाबी छ । पूर्वडीआईजी जोशीविरुद्ध सम्पत्ति शुद्धीकरणमा ७४ करोड ३४ लाख ७१ हजार ५५ रुपैयाँ बिगो कायम गर्दै बिगोको दोब्बर जरिवाना र २ वर्षदेखि १५ वर्ष कैदको माग गरिएको छ ।छविलालका नाममा मोरङमा रहेको जग्गा र बैंकमा रहेको मौज्दात, पद्माका नाममा काठमाडौंको नक्साल र शंखमूलमा रहेको जग्गा, रोचकका नाममा काठमाडौंको मच्छेगाउँमा रहेको जग्गा जफत गर्नुपर्ने मागदाबी गरिएको छ । लीला पछाईकी आमा राधा र दिदी गीताको पनि सम्पत्ति जफत गर्नुपर्ने माग गरिएको छ । पूर्वउपराष्ट्रपति पुनका छोरा दीपेशले सूर्यदर्शन सहकारीको २ करोड ७४ लाख ८ हजार रुपैयाँ अपचलन गरेको भन्दै बिगो र सोबराबरको जरिवाना माग गर्दै मुद्दा दायर भएको छ । बुटवलको सुप्रिम सहकारीमा पनि पुन अभियुक्त हुन् । बागलुङको ढोरपाटन नगरपालिकाका प्रमुख देवकुमार नेपालीलाई समेत पोखराको सूर्यदर्शन सहकारीको रकम ठगीको अभियोग लगाइएको छ । नेपाली यसअघि नै इमेज सहकारीको ठगीमा पुर्पक्षका लागि कारागारमा छन् । सरकारी वकिल कार्यालयले प्रतिवादी बनाएका अन्यमा नेत्रपाणि बाँस्तोला, देवेन्द्रबाबु राई, विज्ञान राई, लीला पछाई, विश्वविक्रम राई, विशाल तामाङ, नवीन अछामी, रविना रिमाल, असरफ अली सिद्धिकी, दीपक लामा र अनन्तबाबु राई छन् । यस्तै, ओमप्रकाश गुरुङ, वीरबहादुर रानाभाट, दीपा न्यौपाने, कल्पनाकुमारी श्रेष्ठ, ज्ञानबहादुर बम्जन, मीना गुरुङ, सूर्यध्वज न्यौपाने, आरती गुरुङ, लीलाबहादुर गुरुङ, पेशलकुमार राई, कृष्णबहादुर गुरुङ, शकुन्तला गुरुङ, मिश्रकुमारी गुरुङ, रीतु ताम्राकार र लक्ष्मीप्रसाद पौडेललाई पनि प्रतिवादी बनाइएको छ । उनीहरूलाई सहकारी ऐनअनुसार ८ वर्षदेखि १० वर्ष कैद र बिगो बराबरको जरिवाना माग गरिएको छ ।जीबी राईले सहकारीमार्फत आर्जन गरेको १८ करोड रुपैयाँ बाइनान्स र भिट्याब्सजस्ता कम्पनीमार्फत क्रिप्टो कारोबार गर्ने लीला पछाई र विश्वविक्रम राईलाई राष्ट्र बैंक ऐन, २०५८ को दफा ९६ को उपदफा (१) बमोजिम सजाय गरी संगठित अपराध र एकीकृत कसुरतर्फको पनि सजाय गर्नुपर्ने माग अभियोगपत्रमा छ । कृष्णबहादुर गुरुङ ७५ वर्षभन्दा माथिको ज्येष्ठ नागरिक भएकाले उनलाई कैदमा छुट सुविधा दिन सिफारिस गरिएको छ । कम्पनीतर्फ गोर्खा मिडिया नेटवर्क प्रालि, नेचर हर्ब्स इन्टरनेसनल प्रालि, नेचर नेस्ट प्रालि, जीबी ग्रुप अफ कम्पनीज प्रालि, गोर्खा ग्रुप मल्टी इन्भेस्टमेन्ट प्रालि, मन्दरा स्पा एन्ड वेलनेस सेन्टर प्रालि, स्प्रिङउड रियल स्टेट एन्ड हाउजिङ प्रालि र नेपालश्री मल्टी मिडिया प्रालिविरुद्ध बिगो कायम गर्दै मुद्दा दायर गरिएको छ ।लामिछाने, जोशी, पछाई, खनाल र गुरुङको सोमबार अदालतमा बयान सुरु हुने कास्की जिल्ला अदालतका निमित्त स्रेस्तेदार ख्यामनारायण लामिछानेले जानकारी दिए । उनका अनुसार गुरुङ वृद्ध र बिरामी भएकाले उनीबाटै बयान सुरु गर्न प्रहरीले सुझाएको छ । बयानमा हाम्रा दुई कर्मचारी खट्नुहुन्छ, लामिछानेले भने, कुन मोडालिटीमा बयान गर्ने भन्ने छलफलमै छौं । बयान सकिएपछि थुनछेकको बहस सुरु हुने र जाहेरवाला तथा प्रतिवादीका कानुन व्यवसायीको संख्याका आधारमा थुनछेक बहसको समयावधि निर्धारण हुने उनले बताए । त्यतिन्जेल कानुनी प्रक्रिया पूरा गर्न प्रतिवादीलाई न्यायिक हिरासतमा राखिएको छ, उनले भने । जिल्ला सरकारी वकिल कार्यालयकी न्यायाधिवक्ता कमला काफ्लेले प्रतिवादीलाई पुर्पक्षमा पठाउने गरी बहसको तयारी गरेको बताइन् । उनले मुद्दा दर्ता भए पनि अन्य काम बाँकी रहेको सुनाइन् । अन्यलाई पनि प्रतिवादी बनाउनुपर्ने विषय छन्, विभिन्न कार्यालयमा पत्राचार गर्नुपर्नेछ । मगाइएका पत्र अझै आइपुगेका छैनन्, उनले भनिन् । अभियोगपत्रमा रवि लामिछाने फाउन्डेसनका नाममा प्राइम कमर्सियल बैंकमा रहेको खातामा २०२२ जुन १० मा ४ करोड ९० लाख रुपैयाँ जम्मा भएको र त्यसको खर्च विवरणबारे अनुसन्धान गर्न सम्बन्धित निकायमा पत्र पठाइने उल्लेख छ ।जिल्ला प्रहरी कार्यालय कास्कीका प्रमुख एसपी श्यामबाबु ओलियाले अनुसन्धानमा देखिएको विषयलाई यथार्थ चित्रण गरेर प्रतिवेदनमा राखिएको बताए । यति फराकिलो विषयमा अनुसन्धान गर्न ३ महिना छोटो समय हो, तर पनि प्रहरीको टिम लागेर हदम्यादभित्रै प्रतिवेदन तयार पार्न सफल भयौं । कानुन र न्यायले जे भन्छ, फैसला त्यहीं अनुसार आउला, उनले भने ।"
"भुटानसँग नेपाल फेरि निराश, बराबरीमा टुंगियो खेल","(काठमाडौं)के भुटानी महिला फुटबल झन्झन् ठूलो हुँदै छ ? हो । के अबको केही वर्षमा भुटानले वुमेन्स साफ च्याम्पियनसिप जित्न सक्नेछ ? सक्नेछ । यी दुई प्रश्नमा छोटो जवाफ हो, भुटानी वुमेन्स यू१९ टिमका प्रशिक्षक टंकमाया घलेको । यति भन्दै गर्दा उनको आत्मविश्वास पनि छल्किरहेको थियो । नहोस् पनि किन र ? अचेल भुटानी महिला फुटबलले प्रगति गरेको छ । पछिल्लोपल्ट महिला उमेर समूहमा भुटानले लगातार काम गरिरहेको छ । नेपाली फुटबललाई भने त्यसलाई हेर्दा डाहा हुन्छ । भुटानको दुई टिमले भर्खरै मैत्रीपूर्ण फुटबल खेलेको छ, नेपालविरुद्ध । पहिलो थियो, यू१६ स्तरमा । त्यसमा नेपाल ५१ ले पराजित रह्यो । दोस्रो यू१९ स्तरमा थियो । त्यो भने दशरथ रंगशालामा आइतबार भएको थियो । त्यसको भने स्पष्ट हारजितको नतिजा आएन, ११ को बराबरीमा टुंगियो । अब यसलाई दुई खेलको सिरिज मान्ने हो भने भुटान नै अगाडि रह्यो, यी खेलमा भुटान नेपाली भूमिमा अपराजित रह्यो ।मिडियासँगको कुराकानीमा प्रशिक्षक घले उत्तिकै खुसी पनि देखिन् । उनको भनाइ थियो, नेपालमा आएर फुटबल खेल्नु हाम्रो महिला भुटानी फुटबलका लागि ठूलो अवसर हो । भुटानमा महिला फुटबलकै लागि भनेर एकेडेमी छ, सबै उमेर समूहका लागि । त्यसैले हाम्रो फुटबलमा प्रगति भएको जस्तो लाग्छ । हामी सबैले कडा मिहिनेत गरिरहेका छौं र त्यसकै प्रतिफल पाइरहेका छौं । अझ उनको दाबी थियो, नेपालविरुद्ध यो यू१९ टिम अझ राम्रो खेल्न सक्षम थियो ।अपेक्षाअनुसार खेल्न भने सकेन । उनले थपिन्, यो टिमलाई अझ धेरै अनुभवको आवश्यकता छ । मलाई विश्वास छ, यी खेलाडीले भविष्यमा अझ राम्रो गर्नेछ । अबको दिनमा भुटान वुमेन्स साफ च्याम्पियनसिप जित्न सक्षम हुनेछ र यसमा मलाई आत्मविश्वास पनि छ । भुटानको यू१९ टिमले यही एक खेलका लागि भनेर दुई महिना नियमित अभ्यास गरेको थियो । यसको ठीक विपरीत नेपालको तयारी गाह्रोमा १० दिनको हाराहारीमै मात्र थियो ।यू१६ मा बेहोरेको हारका कारण यू१९ को खेल हुँदा नेपाली टिमका प्रशिक्षक यामप्रसाद गुरुङ आफैं दबाबमा थिए र उनले यसलाई स्विकारे पनि । उनको भनाइ थियो, यस्तो तयारीले नेपाली महिला फुटबलमा नतिजा आउने छैन । उनले भने, हाम्रा खेलाडीमा फिटनेसको समस्या देखियो । हाम्रा खेलाडीले खेल नहुँदा अभ्यास नै नगर्ने रहेछन् । त्यसैले हामीले खेलाडीको फिटनेसमै बढी ध्यान दिनुपर्यो । फिट खेलाडी भएको भए तयारी अर्कै हुने थियो ।उनले थपे, कोही पनि खेलाडीले व्यावसायिक भएपछि खेल नहुँदा पनि नियमित अभ्यास र प्रशिक्षण गर्नुपर्ने हुन्छ । तर नेपालमा यस्तो हुन्न । यस्तोमा प्रश्न हुन्छ, दोष कसको त ? खेलाडीको कि खेल नगर्ने फुटबल संघको । प्रशिक्षक गुरुङ मान्छन्, दुवैको । उनी कतिसम्म मान्छन् भने यस्तै तयारी गरेर खेल्ने हो भने नेपाली महिलाले ठूल्ठूला फुटबल खेल्ने सपना खालि सपना मात्रै हुनेछ, त्योभन्दा बढी केही हुने छैन, असम्भवजस्तै हुन्छ, यी सपनाहरू ।मैदानमा फर्कने हो भने नेपालले सुशीला केसीको गोलले अग्रता लिएको थियो । उनले पेनाल्टी एरियाको ठीक बाहिरबाट ४७ औं मिनेटमा गरेको प्रहार गोलमा परिणत भएको थियो । तर यो निर्णायक हुन सकेन र भुटानले ८० औं मिनेटमा बराबरी गोल फर्कायो । उसका लागि फुन्ट्सो छोदेनले गोल गरिन् । नेपाली डिफेन्सले आफ्नो भूमिका बिर्सना छोदेनले सजिलै गोल गरेकी थिइन् । त्यस अगाडि २० औं मिनेटमा चोकी ओमको प्रहारमा नेपालकी सिमरन राईले हेडबाट गोललाइन क्लियरेन्स गरेकी थिइन् ।"
चर्च ब्वाइज र एनआरटीको उपाधि भिडन्त,"(झापा)झापा ११ को आयोजनामा बिर्तामोडको डोमालाल राजवंशी रंगशालामा भइरहेको झापा कप फुटबल प्रतियोगिताको उपाधिलाई सोमबार चर्च ब्वाइज युनाइटेड र न्यु रोड टिम (एनआरटी) भिड्दै छन् । ए डिभिजन लिगको च्याम्पियन चर्च ब्वाइज र छैटौं स्थानको एनआरटीबीचको यो भेट इलाम गोल्डकपपछिको दोस्रो हो । इलाम गोल्डकपको फाइनलमा एनआरटीले चर्च ब्वाइजलाई ३० ले हराएको थियो । त्यो जित दोहोर्याउने दाउमा एनआरटी देखिन्छ । चर्च ब्वाइज भने इलामको हारको बदला लिने योजनामा छ । चर्च ब्वाइजका प्रशिक्षक सुमन श्रेष्ठले भने, इलाममा बेहोरेको हारको बदला लिन्छौं ।एनआरटीका प्रशिक्षक जीवन सिन्केमानले आफ्नो टिम सन्तुलित र बलियो रहेको बताउँदै जित निश्चित रहेको जनाए । उनले भने, चर्च ब्वाइजलाई इलाममा हराएकाले हाम्रो आत्मविश्वास थप बलियो बनेको छ ।पहिलो चरणमा गोर्खा ब्वाइज स्पोर्ट्स क्लबलाई हराउँदै सेमिफाइनलमा स्थान बनाएको चर्च ब्वाइजले फाइनल प्रवेशका लागि सिरहाको सलहेश फुटबल क्लबलाई पराजित गरेको थियो । चित्लाङ फुटबल क्लबलाई रोक्दै अन्तिम चारमा पुगेको एनआरटी इटहरीको राष्ट्रिय जागृतिलाई टाइब्रेकरमा पछि पार्दै फाइनलमा स्थान पक्का गरेको थियो ।गत वर्ष फागुनमा सम्पन्न छैटौं झापा गोल्डकपमा चर्च ब्वाइजले बाईमा रहेको एनआरटीलाई पहिलो चरणमै रोकेको थियो । सहिद स्मारक ए डिभिजन लिगमा चर्च ब्वाइज हाबी देखिएको थियो । लिगको छैटौं चरणमा चर्च ब्वाइज र एनआरटीबीचको खेल २२ गोलको बराबरीमा टुंगिएको थियो । पछि चर्च ब्वाइजले एनआरटीलाई ४१ गोल अन्तरले हराएको थियो । चर्च ब्वाइजमा लिगताकाका खेलाडी अनन्त तामाङ मात्र रहेका छन् भने त्यो बेलाका गोलकर्ता अञ्जन विष्ट हाल एनआरटीमा आबद्ध छन् । चर्च ब्वाइज बी डिभिजन जितेर ए डिभिजन च्याम्पियन बनेको ललितपुरे टोली हो भने ९१ वर्षको इतिहास बोकेको एनआरटीले पाँचपटक शीर्ष लिग जितेको छ । झापा कपका विजेताले नगद १० लाख र उपविजेताले ५ लाख रुपैयाँ पाउनेछन् । यसैगरी प्रतियोगिताको सर्वोत्कृष्ट खेलाडीले १ लाख पाउनेछन् । नेपाल र भारतका १० टिम सहभागी यस प्रतियोगितामा उच्च गोलकर्ता, उत्कृष्ट गोलकिपर र उदीयमान खेलाडीले जनही ३५ हजार नगद पुरस्कार पाउनेछन् ।"
गेटवेद्वारा उपाधि रक्षा,"काठमाडौं (कास) डिफेन्डिङ च्याम्पियन गेटवे एकेडेमीले १७ औं फेका कप अन्तरविद्यालय छात्र फुटबल प्रतियोगिताको उपाधि रक्षा गरेको छ । मूलपानी मैदानमा भएको फाइनलमा गेटवेले ब्रह्मकुञ्जलाई २१ गोलअन्तरले पराजित गर्यो । हाइली क्रिएटिभ तेस्रो भयो । हाइली क्रिएटिभले ओरियन्टललाई ५१ गोलले सहजै हरायो । शीर्ष चार स्थानमा रहने टिमले क्रमशः ३० हजार, २० हजार, १० हजार र ५ हजार नगद पुरस्कार हात पारे । फेकाद्वारा आयोजित प्रतियोगितामा ओरियन्टलका मनोज राम उत्कृष्ट खेलाडी घोषित भए । डिफेन्समा ब्रह्मकुञ्जका एलेक्स कुँवर, गोलरक्षकमा ब्रह्मकुञ्जका सन्दीप राई, मिडफिल्डमा गेटवेका प्रतीक रायमाझी र प्रशिक्षकमा गेटवेका सुजन नापित उत्कृष्ट चुनिए । ओरियन्टलका रोशन पक्वाल उदीयमान खेलाडी बने भने प्रतियोगिताभर ६ गोल गरेका गेटवेका प्रदीप खत्री सर्वाधिक गोलकर्ताको सूचीमा शीर्ष स्थानमा रहे । कौस्तुभ एकेडेमीले अनुशासित टिमको उपाधि हात पार्यो ।विजेतालाई कागेश्वरी मनोहरा नगरपालिकाका मेयर उपेन्द्र कार्की, फेकाका अध्यक्ष श्रीराम दाहाललगायतले पुरस्कृत गरे । मंसिर २८ गतेदेखि सुरु प्रतियोगितामा २५ टिमले नकआउट आधारमा प्रतिस्पर्धा गरेका थिए ।"
अन्तर्राष्ट्रिय च्यालेन्ज ब्याडमिन्टन सोमबारदेखि,"काठमाडौं (कास) नेपाल ब्याडमिन्टन संघको आयोजनामा नेपालमा दोस्रो पटक आयोजना हुन लागेको योनेक्स सनराइज नेपाल अन्तर्राष्ट्रिय च्यालेन्ज सोमबारबाट सुरु हुँदै छ । विश्व ब्याडमिन्टन महासंघ र ब्याडमिन्टन एसियाको स्वीकृतिमा योनेक्स सनराइज नेपाल च्यालेन्जमा विश्वका ५ महादेशका नेपालसहित २२ देशका खेलाडीहरूले प्रतिस्पर्धा गर्नेछन् । नेपालसहित भारत, अमेरिका, थाइल्यान्ड, सिंगापुर, श्रीलंका, बंगलादेश, भियतनाम, क्यानडा, मलेसिया, इन्डोनेसिया, इरान, इटाली, यूएई, जाम्बिया, युगान्डा, इंग्ल्यान्ड, न्युजिल्यान्ड, म्यानमार, अस्ट्रेलिया, युक्रेन, जापानका १७४ खेलाडीले प्रतिस्पर्धा गर्नेछन् । पुरुषमहिला एकल तथा युगल र मिक्स युगल गरी ५ विधामा प्रतिस्पर्धा हुने छ ।१५ हजार अमेरिकी डलरको पुरस्कार राशि रहेको प्रतियोगितामा सबै विधाका विजेता, उपविजेता, सेमिफाइनलिस्ट र क्वाटरफाइनलिस्टका खेलाडीहरूले क्रमशः १२ सय डलर, ७ सय २० डलर, ६ सय डलर र ४ सय ८० डलर प्राप्त गर्नेछन् । च्यालेन्जलगत्तै १२ देखि १४ पुससम्म योनेक्स सनराइज नेपाल जुनियर अन्तर्राष्ट्रिय सेरिज २०२४ आयोजना हुनेछ । जसमा नेपालसहित भारत, न्युजिल्यान्ड, मलेसिया, थाइल्यान्ड, इरान, यूएईका खेलाडीहरूको सहभागिता रहनेछ ।सिरिजमा पुरुषमहिला एकल तथा युगल र मिक्स युगल गरी ५ विधामा प्रतिस्पर्धा हुने आयोजकले जनाएका छन् । जसमा कुल १ सय ७ खेलाडीले विभिन्न विधामा प्रतिस्पर्धा गर्नेछन् । च्यालेन्जतर्फ ९ पुरुष र ७ महिला तथा जुनियरतर्फ ८ पुरुष र ८ महिला खेलाडीले प्रतिस्पर्धा गर्नेछन् ।योनेक्स सनराइज कम्पनी, सिंगापुरको मुख्य प्रायोजन रहेको च्यालेन्ज र सिरिजको लागत करिब १ करोड १६ लाख रहेको छ । योनेक्सले १५ हजार अमेरिकी डलरका साथ सहभागी नेपाली खेलाडीलाई खेल पोसाक र ४ सेट ब्याडमिन्टन कोर्ट उपलब्ध गराउनेछ । बाँकी रकम राष्ट्रिय खेलकुद परिषद्, वाग्मती प्रदेश खेलकुद विकास परिषद् तथा विभिन्न बैंक तथा कम्पनीहरू र सहयोगी संघसंस्थाबाट पूर्ति गरिने ब्याडमिन्टन संघका अध्यक्ष रामजीबहादुर श्रेष्ठले जानकारी गराए ।"

शीर्षक,विवरण
"वर्चस्वमा ठूला दल, सिट मात्र अदलबदल","यहाँ माओवादीकी नरपुरा बुढाले जितेकी छन् । यो पालिकामा कांग्रेस र एमालेले गठबन्धन गरेका थिए । कांग्रेसको चुनाव चिह्नबाट एमालेकी उम्मेदवार केशकुमारी तुलाधरले प्रतिस्पर्धा गरे पनि पराजित भइन् । पुथा उत्तरगंगा गाउँपालिका२ को वडाध्यक्षमा माओवादीका जगत घर्ती निर्विरोध निर्वाचित भइसकेका छन् ।यस्तै, दोलखाको गौरीशंकर गाउँपालिकाको उपाध्यक्षमा एमालेकी उमा लुंगेली मगर शेर्पा विजयी भएकी छन् । उनले २ हजार ८ सय ५ मत ल्याएकी छन् । शेर्पाकी निकटतम प्रतिस्पर्धी माओवादी उम्मेदवार निम लेकी शेर्पाले २ हजार ६ सय मत ल्याइन् । राजनीतिक वृत्तमा मिसन८४ को चर्चा चलिरहेका बेला भएको स्थानीय तहको उपनिर्वाचनमा सत्ताको प्रमुख घटक कांग्रेसले सबैभन्दा बढी क्षति बेहोर्नुपरेको छ भने एमालेले मध्यम खालको परिणाम निकालेको छ । साढे चार महिनाअघि सत्ताबाट बाहिरिएको माओवादीलाई भने चुनावी परिणामले उत्साही बनाएको छ । पुराना राजनीतिक दलको विकल्पमा उदाएको राष्ट्रिय स्वतन्त्र पार्टीले काठमाडौंको एउटा वडा जिते पनि समग्रमा निराशाजनक मत ल्याएको छ । रास्वपाले काठमाडौंकै कीर्तिपुर नगरपालिकाको प्रमुख तथा दुई वटा वडामा उम्मेदवारीसमेत दिएको थिएन । त्यस्तै, काठमाडौं१६ बाहेक अन्य २५ स्थानका रास्वपा उम्मेदवार प्रतिस्पर्धामा आएनन् । धेरैजसो ठाउँमा उनीहरूको जमानत जफत भएको छ । कांग्रेसका लागि उपनिर्वाचनको नतिजा संख्यात्मक हिसाबले कमजोर मान्न सकिए पनि गुणात्मक रूपमा राम्रो भएको कांग्रेसका महामन्त्री विश्वप्रकाश शर्मा दाबी गर्छन् । २०७९ मा माओवादी, एकीकृत समाजवादीसहितका पार्टीसँग गठबन्धन गरेर चुनाव लडेका थियौं, अहिले एक्लै । त्यो हेर्ने हो भने परिणाम सन्तोषजनक छ, उनले भने, बिनागठबन्धन कीर्तिपुर नगरपालिकासहित १९२० स्थान जित्नुले २०८४ मा कांग्रेस एक्लै चुनाव लड्नुपर्छ भन्ने मत अनुमोदन भएको छ । तर कांग्रेसकै केन्द्रीय सदस्य गोविन्द पोखरेल संगठनभन्दा सत्तालाई प्राथमिकता दिँदा कांग्रेसको जनमत खस्किएको बताउँछन् । प्राप्त जनमतले माओवादीलाई हौसाएको छ भने एमालेले समग्रमा जनमत खस्के पनि केही पालिकामा सफलता पाएको छ । घाटा बेहोर्ने कांग्रेस मात्रै छ, उनले भने । २०७९ को चुनावमा कांग्रेस, माओवादी, एकीकृत समाजवादीलगायत दलहरू चुनावी गठबन्धनमा थिए । गठबन्धनका लाभले जितेका सिट नै यस पटक हारेको बुझाइ पनि कतिपय कांग्रेसका नेताहरूमा छ । पोखरेल पनि माओवादीसँगको गठबन्धनका कारण लाभ लिएका सिट कांग्रेसले गुमाएको बताउँछन् । एमालेका प्रचार विभाग प्रमुख राजेन्द्र गौतमले अपेक्षित परिणाम नआए पनि शिर निहुरिने अवस्था नरहेको बताए । हामीले यसअघि जितेको ८ स्थानको वडामा उपनिर्वाचन भएको हो । अहिले वडामा केही गुमे पनि थप गाउँपालिका अध्यक्ष र उपाध्यक्ष जितेका छौं, उनले भने, पदको हिसाबले परिणाम उपलब्धिमूलक छ ।पुराना दललाई सामाजिक सञ्जालमा जतिसुकै गालीगलौज गरे पनि निर्वाचनका बेला तिनै दललाई जनताले विश्वास गरेको सन्देश उपनिर्वाचनले दिएको राजनीतिक विश्लेषक एवं निर्वाचन आयोगका पूर्वप्रमुख आयुक्त भोजराज पोखरेल बताउँछन् । अर्को पक्ष माओवादी सक्कियो, अब उठ्न गाह्रो छ भन्ने चर्चा थियो । तर माओवादीले पाएको आश्चर्यजनक परिणामले उसको पकड अझै कायम छ भन्ने देखाएको छ, उनले भने, पुराना दलको विकल्पमा उदाएको दलको जनमतसमेत मुख्य सहरी क्षेत्रबाहेक अन्यत्र रहेनछ भन्ने देखाएको छ ।"
'बीआरआई फ्रेमवर्क मा दर्जन परियोजना प्रस्ताव गर्दै नेपाल,"चीनले पठाएको मस्यौदामा संशोधन गरी नेपालले बीआरआई सहकार्य फ्रेमवर्क तयार पारेको हो । प्रधानमन्त्री चीन उड्नु अघिल्लो दिन आइतबार मन्त्रिपरिषद् बैठकले उक्त फ्रेमवर्क सहित चीनसँग हुने सहमति, सहकार्य र सम्झौताका एजेन्डा स्वीकृत गरेको छ ।नेपालले चीनसँग प्रस्ताव गर्नका लागि अनुदानमा सञ्चालन गर्ने गरी सडक पूर्वाधार, सहरी विकास र उद्योगव्यापारसँग सम्बन्धित दर्जन परियोजनाको सूची तयार पारेको छ । ती परियोजनामा टोखाछहरे सुरुङमार्ग, हिल्सासिमकोट सडक, किमाथांकाखाँदबारी सडक र पुल, जिलोङकेरुङकाठमाडौं सीमापार रेलमार्ग, काठमाडौंहेटौंडा पोडवे, अमरगढी सिटी हल, जिलोङकेरुङरसुवागढी चिलिमे २२० केभी सीमापार प्रसारण लाइन, काठमाडौं उपत्यका प्रसारण लाइन स्तरोन्नति, मदन भण्डारी विश्वविद्यालय, काठमाडौं साइन्टिफिक सेन्टर एन्ड साइन्स म्युजियम, दमकस्थित चीननेपाल औद्योगिक मित्रपार्क र झापा स्पोर्ट्स एन्ड एथलेटिक्स कम्प्लेक्स छन् । हामीले दुई मुलुकबीच सहकार्य र सहमतिका लागि दस्ताबेज तयार पारेका छौं, कुनकुन विषयमा सहमति हुन्छ, मंगलबारको द्विपक्षीय वार्तापछि थाहा हुनेछ, भ्रमण दलका एक सदस्यले भने । प्रधानमन्त्री ओलीले मंगलबारै चिनियाँ जनकंग्रेसका स्थायी समिति अध्यक्ष झाओ लेजीसँग पनि भेट्नेछन् । ओलीले बुधबार पेकिङ विश्वविद्यालयको कार्यक्रमलाई सम्बोधन गर्नेछन् । सोही दिन नेपालचीन बिजनेस फोरमले आयोजना गर्ने कार्यक्रममा पनि प्रधानमन्त्रीको सम्बोधन हुनेछ । बेइजिङस्थित नेपाली दूतावासले बुधबारै गर्ने एक कार्यक्रममा पनि प्रधानमन्त्री ओली सहभागी हुनेछन् ।"
आर्थिक र सामाजिक रूपमै कमजोर छन् विधवा,"उल्लिखित तथ्यांकले तुलनात्मक रूपमा विधवा महिलाको आर्थिक अवस्था केही कमजोर देखाए पनि बाँकी कारणले एकल भएकाको अवस्था राम्रो रहेको देखिन्छ । ३५ वर्ष वा सोभन्दा बढी उमेरका अविवाहित महिलामध्ये ४१७ प्रतिशत अक्सर रोजगार छन् । छुट्टिएका मध्ये ५१९, पारपाचुके भएका मध्ये ५३६ र विधवामध्ये २४६ प्रतिशत महिला अक्सर बेरोजगार रहेको प्रतिवेदनले देखाएको छ ।जनगणना २०७८ को नतिजाका आधारमा परिवारलाई सम्पन्नताको पाँच वर्गमा (न्यूनतम, निम्न, मध्यम, उच्च र उच्चतम) मा वर्गीकरण गरिएको छ । विधवा महिलाको कुल जनसंख्यामध्ये ठूलो हिस्सा २२५ प्रतिशत सबैभन्दा कम सम्पन्नता भएको वर्गमा रहेको देखिन्छ, प्रतिवेदनमा भनिएको छ, सम्बन्धविच्छेद भएका महिलामध्ये १४ प्रतिशत मात्र सबैभन्दा न्यून सम्पन्नताको वर्गमा र २७ प्रतिशतभन्दा बढी उच्च सम्पन्नताको वर्गमा छन् । ३५ वर्ष वा त्यसभन्दा माथिका विवाह नगरेका अविवाहित महिलाको उच्च अनुपात ३१३ प्रतिशत उच्च सम्पन्नताको वर्गमा देखिएको छ । घरको संरचनाअनुसार सबै प्रकारका एकल महिला बस्ने घरको अवस्था राम्रो रहेको प्रतिवेदनमा उल्लेख छ । घरको संरचनालाई पक्की, अर्धपक्की र कच्ची गरी तीन प्रकारमा विभाजन गरिएको छ । यसअनुसार नेपालका कुल एकल महिलामध्ये ७६४ प्रतिशतको घर पक्की, १५१ प्रतिशतको अर्धपक्की र ७५ प्रतिशतको कच्ची छ । घरको वर्गीकरणमा टिनको छाना भएको घरलाई पक्की भनेर विश्लेषण गरिएकाले ७६४ प्रतिशत एकल महिलाको पक्की घर देखिएको तथ्यांक कार्यालयले प्रस्ट्याएको छ ।१० वर्ष वा सोभन्दा माथिका कुल महिला जनसंख्यामध्ये ८२ प्रतिशत एकल महिला छन् । विधुरको संख्या २२ प्रतिशत र विधवाको ६६ प्रतिशत रहेको छ । सन् २००१ को जनगणनामा एकल महिला ३७ प्रतिशत मात्र रहेकामा सन् २०२१ मा झन्डै दोब्बरले वृद्धि भएको छ । सन् २००१ मा १० वर्ष र त्यसमाथिका विधवा महिला ३९ प्रतिशत रहेकामा २०२१ मा करिब ३ प्रतिशतले बढी हुन गई २०२१ मा ६६ प्रतिशत पुग्यो, प्रतिवेदनमा भनिएको छ, ३५ वर्ष र त्यसमाथिका अविवाहित महिलाको अनुपात सन् २००१ मा ०५ प्रतिशत मात्र थियो भने २०२१ मा ०७ प्रतिशत पुगेको छ । विगत दुई दशकमा सम्बन्धविच्छेद र छुट्टिने दर पनि बढेको प्रतिवेदनले औंल्याएको छ ।"
आमाको एक्लो संघर्षले हुर्किएका फुटबल कप्तान,"(काठमाडौं)कोही कसैले फुटबललाई आफ्नो करिअर बनाउनु छ भने उनका लागि पछ्याउन लायक नेपाली खेलाडी हुन सक्छन्, किरण लिम्बू । उनी भए, नेपाली राष्ट्रिय फुटबल टिमका कप्तान अनि गोलरक्षक । नेपालका लागि सर्वाधिक खेल खेल्ने खेलाडी । किरणले नेपालका लागि एक सयभन्दा बढी खेल खेलिसके । जति बेला उनले संन्यास लिनेछन्, त्यति बेलासम्म अनेक कीर्तिमान उनको नाममा भइसक्नेछ । तर यी कीर्तिमान उनलाई पछ्याउनुपर्ने खास कारण भने हैन । बरू हो त उनको अनुशासित व्यक्तिगत जीवन । नेपाली फुटबलमा किरणको खेल जीवन देखेर ईर्ष्या गर्ने पनि होलान्, तर उनको सादा, संयमित र पारिवारिक जीवनको सराहना त गर्नै पर्छ । यो सबैको कारण अरू कोही नभएर हाम्री आमा नै हुन्, किरण भन्छन्, म जे छु, जस्तो छु, त्यो सबै आमाकै कारणले भएको हुँ । आमाले आफ्नो त्याग र तपस्यामा अलिकति मात्रै कमी गर्नुभएको भए पनि कम्तीमा म आज यो स्थानमा हुने थिइनँ, त्यसैले सबै श्रेय आमालाई नै जान्छ ।केही हदसम्म उनको यो भनाइ सिनेमा पाराकै छ । अचेल किरण ललितपुरको इमाडोलमा आफ्नै घरमा बस्छन् । आमा हर्कमाया राई घरको मूल भइन् नै, सँगै श्रीमती कञ्चन निरौला र सानो छोरा कियान । सानो परिवार, सुखी परिवार । अझ किरणले आजभोलि व्यवसायमा पनि हात हालिसके । मध्य बानेश्वरको लाखेटोलमा कफी टाइम खोलेका छन्, साथी मानसजन राजभण्डारीसँग मिलेर । बाहिरबाट हेर्दा लाग्छ, सबथोक पुगेकै छ ।किरणको जीवन यति सजिलो र सिधा कहाँ थियो र ? मेरी आमाले आफ्नो जीवनको अधिकांश समय भोगेको भनेकै दुःख, पीडा र अभाव मात्रै हो । यति धेरै कष्ट उहाँले कसरी सहनुभयो र हामीलाई यहाँसम्म पुर्याउनुभयो होला ? त्यो सम्झँदा पनि अचम्म लाग्छ । त्यसैले त म आफ्नी आमालाई भगवान् मान्छु । साँच्चै भगवान् छन् भने ती हाम्रै आमा हुन् । कोही कसैले आमाविरुद्ध तीतो शब्द बोल्दा मात्रै पनि कसरी भन्न सकेको होलाजस्तो लाग्छ ? किरण भन्छन् ।घरमा एउटा नियमजस्तै छ, बिहान र बेलुकाको खाना आमासँगै खानुपर्ने । आमा फेरि एकछिन् चुप लागेर बस्ने खालकी छैनन्, यताउता गरिरहनुपर्ने । किरणलाई जहिले पनि लागिरहन्छ, आमालाई केही नपुग पो छ कि ? कतै केही त भएन ? साँच्चै किन यस्तो त ? कथा यसरी सुरु हुन्छ । जति बेला किरण १२ वर्षका थिए, उनले सम्भवतः पहिलोपल्ट महसुस गरे, आमा एक्ली छन्, बुबाले उनलाई छाडेको धेरै वर्ष भइसकेको थियो ।घरमा एक जना दिदी थिइन् । बुबाबाट कुनै पनि प्रकारको आर्थिक सहयोग थिएन । जति बेला छोराछोरी हुर्कंदै थिए, आमाको उमेर पनि धेरै भएको थिएन, भर्खरकै थिइन् । उनले १६१७ वर्षमै विवाह गरेकी थिइन्, मागीबिहे थियो, त्यो । आफ्नो नामको सम्पत्ति केही थिएन । धनकुटाको राजारानी भन्ने ठाउँबाट केही टाढाको गाउँमा किरणको मामा घर छ । श्रीमान्को साथ नभए पनि हर्कमायाले निर्णय गरिन्, आफ्ना सन्तानलाई गाउँमै राख्नुहुन्न, नत्र राम्रो शिक्षाबाट टाढा हुन्छन् ।त्यसैले उनीहरू राजारानी आइपुगे र त्यहीं एउटा कोठा भाडामा लिएर सानो चिया पसल थापिन् । त्यसताक चरम आर्थिक संकट त थियो नै, विकासको नाममा केही थिएन, त्यसैले पनि जीवन कष्टकर थियो । रासनका लागि धरान गएर फर्किन पनि दुईतीन दिन लाग्थ्यो । त्यो पसलले मात्र परिवारको गर्जो टर्ने अवस्था थिएन, त्यसैले हर्कमाया एक्लैले जमिन जोड्न खासै सकिनन् । अर्काको जग्गा लिएर खेती गरेको पनि किरणलाई धूमिल याद छ । किरणलाई आफैंले हलो जोतेको भने राम्रैसँग याद छ । आमाले पनि हलो जोत्नुहुन्थ्यो, अहिले किरण सम्झिन्छन्, हामी त सानै थियौं, आमा बिहान चारै बजे जंगल जानुहुन्थ्यो, घाँस दाउरा बटुल्न । अरू भने छक्क पर्थे, कसरी एक्ली महिला त्यसरी जंगल जान सकेको भनेर ।किरणलाई आमाले डोकोका डोको स्कुस बेचेको पनि याद छ । आफ्ना आमाबुबा किन छुट्टिए, त्यसबारे किरणलाई राम्रोसँग सम्झना छैन । बुबा पुलिसमा जागिरे थिए, त्यसैले बाहिर बाहिर पोस्टिङ भइरहन्थ्यो । यसै क्रममा अन्यत्र नै अर्को विवाह गरेर बसे । हर्कमाया र आफ्ना दुई सन्तानलाई हेर्दै हेरेनन् । हर्कमाया पक्कापक्की गाउँले थिइन्, श्रीमान् कहाँ कसरी छन्, त्यो पनि हेक्का राख्न सकिनन् । किरणले सुनेअनुसार उनकै जन्मका बेलासम्म बुबा आएका थिए, त्यसपछि फर्केर आएनन् ।त्यति बेला किरणलाई बुबासँग ठ्याक्कै भेटेको पनि सम्झना छैन । एकपल्ट सानोमा बोलबम जाँदा भेटेको जस्तो लाग्छ, तर खासै केही पनि सम्झना छैन, उनी भन्छन् । अहिले आएर किरणले आफ्ना बुबालाई एकदुईचोटि भेटेका भने छन्, तर खासै बोलचाल छैन । अर्की आमा ल्याएर पनि हामीलाई हेरेको भए, कुरा अर्को हुने थियो, किरण भन्छन्, हामीले त खालि आमाको संघर्ष मात्रै देख्यौं । आमाले पाएको दुःखमाथि दुःख मात्रै देख्यौं ।किरण सानैमा फुटबल भनेपछि हुरुक्कै हुने खालका थिए । आफूले थाहा पाएदेखि कुनै न कुनै रूपमा फुटबल खेलिरहे । अन्ततः फुटबलले नै उनलाई अर्को जीवन दियो । किरण भर्खर १४ वर्षका थिए, धनकुटाबाट काठमाडौंको एन्फा एकेडेमीका लागि छानिए । २०५५०५६ तिरको हुनुपर्छ, स्कुल फुटबलबाट उनी सिधै एकेडेमी पुगे । त्यसपछि उनको उकालो लागेको खेल जीवन उकालो मात्रै लागिरह्यो ।फुटबलकै कारण उनी काठमाडौं छिरे, आमा उतै गाउँतिरै रहिन् । त्यति बेला किरणले राम्रोसँग थाहा पाए, आमाले साँच्चै दुःख पाएकी रहिछन् । धेरैपछि एक दिन किरणले आमालाई सोधेछन्, तपार्इंले अर्को विवाह किन नगर्नुभएको ? उमेर पनि थियो नै ? फेरि किरणलाई के पनि लाग्छ भने आमाले अर्को विवाह गरेको भए, आफ्नो जीवन त नारकीय हुन्थ्यो । आफ्ना छोराको त्यो प्रश्नमा हर्कमायाको उत्तर हुन्थ्यो, मेरा एकएक जना छोरा, छोरी थिए । मलाई लाग्थ्यो, यिनीहरूलाई जसरी पनि राम्रोसँग पढाउँछु र ठूलो मान्छे बनाउनेछु । यत्तिको आँट थियो । त्यसैले मैले यो जीवन रोजें । भनेपछि हर्कमायाले आफ्ना छोराछोरीकै लागि भनेर आफ्नो व्यक्तिगत जीवनलाई महत्त्व दिइनन् । बरु असाध्यै धेरै संघर्ष गरिन् । यही कारणले त हो म आमा भनेपछि नतमस्तक हुने, किरण थप्छन् ।उनलाई फेरि लाग्छ, आफ्नी आमामा यत्तिको आँट पो कसरी आयो ? रगतमै थियो कि ? उनले यही प्रश्न पनि आमालाई गरेका रहेछन् । उत्तर थियो, तिमीहरूको अनुहार हेरेर होला । यसबीच उनीहरूलाई मामाघरको भने पूरापूर समर्थन रह्यो, किरण जन्मेकै मामा घरमा हो । मामा दुई जना । किरण काठमाडौं छिरेयता पनि हर्कमायाको दुःखका दिन सकिएका थिएनन् । किराना पसल चलाएर दुःख गर्दै एउटा टिनको छाप्रोसम्म बनाएकी रहिछन् ।मैले काठमाडौंमा क्लबबाट फुटबल खेल्न थालेपछि पैसा पनि कमाउन थालेको थिएँ, तर यसबीच पनि आमाले कहिले पनि मलाई पैसा चाहियो भन्नुभएन । आमाले आफैं काम गरेर खर्च चलाइरहनुभएको थियो । उहाँ एउटा कुरा भने जहिले पनि भन्नुहुन्थ्यो, आफूले कमाएको पैसा बचत गर्नुपर्छ । उहाँले यो कुरा बारम्बार दोहोर्याएर नै भन्नुभयो, त्यसैले किरणले आफूले कमाएको जति सक्दो बचत गरे, खर्च नै गरेनन् । खर्च नै नगरेकाले खराब बानी पनि बसेन ।त्यसमाथि उनलाई त्यति बेलाका थ्रीस्टार क्लबका अध्यक्ष ललितकृष्ण श्रेष्ठले पनि उत्तिकै सहयोग गरे । त्यति बेला ललित सरले मप्रति अभिभावकको जस्तो जिम्मेवारी निभाउनुभयो, त्यसैले पनि मलाई धेरै सजिलो भयो । मैले कमाए जति पैसा बचत नै गरें । यो समय कम्तीमा १० वर्षभन्दा केही बढी रह्यो, किरण एक्लै काठमाडौंमा थिए । उता आमा एक्लै गाउँमा । यसबीच किरणले आफैं बुझेर अलिअलि पैसा भने गाउँ पठाउँथे । अहिले किरणलाई लाग्छ, आफ्नो सुरुआती जीवनले उनलाई पैसा जोगाउन सिकायो । मलाई आफ्नो जिम्मेवारी त्यही बेला थाहा भइसकेको थियो, त्यसैले कहिले पनि यताउता हुने काम गरिनँ । यसबीच किरणलाई के लाग्छ भने, आफू एन्फा एकेडेमीमा प्रवेश गर्नु पनि जीवनकै एक निर्णायक मोड रह्यो । फुटबल खेलेर नै उनले कसरी अनुशासनमा बस्नुपर्छ, त्यो पनि सिके । उनको एउटै उद्देश्य थियो, जसरी भए पनि राम्रो खेलाडी हुने ।किरणले सन् २००८ मा नेपालका लागि डेब्युको अवसर पाए । प्रतियोगिता थियो, कम्बोडियामा भएको एएफसी च्यालेन्ज कप छनोट । उनलाई जर्मन प्रशिक्षक थोमस फ्लाथले पहिलो पटक नेपालका लागि खेल्ने अवसर दिए, त्यो पनि सुरुआती ११ मै । यो डेब्यु भने सुखद् रहेन, उनी मैदानमा २३ मिनेट मात्रै टिके । विपक्षी खेलाडीसँग जुध्ने क्रममा उनलाई गम्भीर चोट लागेको थियो, बंगाराको शल्यक्रिया नै गर्नुपरेको थियो । उनलाई त्यति बेला लागेको थियो, सायद अब खेल जीवन अगाडि बढ्ने छैन । तर हरेस भने खाएनन्, खेल्न छाडेनन् । तीन वर्षपछि सन् २०११ मा उनी फेरि नेपाली टिममा फर्के । पोखरामा भएको भुटानविरुद्धको मैत्रीपूर्ण खेलमा उनलाई प्रशिक्षक ग्राहम रोबर्ट्सले दोहोर्याएर मौका दिए । त्यसपछि के भयो, त्यो सबैलाई थाहा छ । उनले पहिलो पटक नेपालको कप्तानी सम्हालेको भने सन् २०१८ मा हो, जति बेला बंगलादेशमा साफ च्याम्पिनयसिप भएको थियो । भुटानविरुद्धको खेलमा उनले पहिलो पटक कप्तानको आर्म ब्यान्ड लगाए ।यसबीच, किरणले विदेशमा गएर पनि खेले, खेलेरै राम्रोसँग कमाए र इमाडोलमा घर पनि बनाए । अहिले त्यही घरमा आमासँग बस्न पाउँदा किरण खसाध्यै खुसी छन् । श्रीमती कञ्चनले पनि आमालाई जसरी आदर र माया गर्छिन्, त्यसप्रति पनि उनी उत्तिकै कृतज्ञ छन् । घरमा हुँदा किरणलाई जत्तिखेर पनि आमासँग कुरा गरिरहनुपर्छ । यो कुराकानीमा अब त उत्तिकै सहभागी हुनेमा कञ्चन पनि भइन् । यसबीच पुरानो दिनका कुरा हुन्छ अनि भविष्यबारे ।आमा हर्कमाया अहिले ६३ वर्षकी भइन्, उत्तिकै फूर्तिली छन् । घरको छेउमै रहेको सानो जग्गामा पनि केही न केही फलाइरहेकै हुन्छिन् । बत्ती आफैं काटिरहेकी हुन्छिन् । घरको सक्दो सरसफाइ पनि गरिरहेकै हुन्छिन् । स्वास्थ्य पनि उत्तिकै राम्रो छ । गाउँतिर असाध्यै धेरै काम गरेको हुनाले पनि उहाँको स्वास्थ्य दरिलो रहेको हुनुपर्छ, किरण भन्छन् । अब त उनलाई धेरै सुख भएको लाग्छ र यसका लागि उनी फुटबललाई नै श्रेय दिन पनि बिर्संदैनन् ।मलाई फुटबलले सबथोक दिएको छ, त्यसैले मैले नेपाली फुटबललाई कहिले पनि गाली गर्न सक्दिनँ, कहिल्यै नराम्रो मान्दिनँ, किरणको निचोड छ । किरणको प्रगतिमा हर्कमाया खुसी नहुने कुरै भएन, अहिले पनि उनी आफ्नो छोराले बचत गरोस् भनिरहेकी हुन्छिन् ।"
जाडो सुरु हुँदा पनि घटेन डेंगी संक्रमण,"(काठमाडौं)चोभारका अर्जुन बिसुन्खे डेंगी संक्रमण भएर ५ दिनदेखि टेकुस्थित शुक्रराज ट्रपिकल तथा सरुवा रोग अस्पतालको आईसीयूमा उपचाररत छन् । डेंगीका कारण उनको शरीरमा प्लेटलेट्स (रक्ततत्त्व) को कमी भएको छ । डेंगी संक्रमण हुँदा ताका जाडोयाम सुरु भइसकेको थियो । चिसोले अब लामखुट्टे आउँदैन भन्ने सोचेको थिएँ । घर बाहिर टहलिँदा र पार्कमा जाँदा लामखुट्टेले टोक्यो, बिसुन्खेले भने । उनीजस्तै डेंगी संक्रमण भएर अन्य दुई जना टेकु अस्पतालको आईसीयूमा छन् । अस्पतालका अनुसार इमर्जेन्सीमा दैनिक ३४ जना डेंगी संक्रमित आउने गरेका छन् । ललितपुर इमाडोलका राजेश बज्राचार्यलाई पनि साँझबिहान करेसाबारीमा जाँदा लामखुट्टेले टोकेको थियो । उनी पनि एक सातादेखि पाटन अस्पतालमा उपचाररत छन् ।जाडोयाम सुरु भइसक्दा पनि डेंगी संक्रमण घटेको छैन । यस वर्ष सोमबारसम्म देशभर डेंगी संक्रमितको संख्या ३४ हजार नाघेको छ । स्वास्थ्य सेवा विभाग इपिडिमियोलोजी तथा रोग नियन्त्रण महाशाखा (ईडीसीडी) का अनुसार ७६ जिल्लामा फैलिएको डेंगी मंसिर १४ सम्म ३४ हजार ९० जना संक्रमित पुष्टि भएको छ । यस वर्ष १३ जनाको डेंगी संक्रमणबाट मृत्यु भइसकेको छ । गत वर्ष २०८० को पुस मसान्तसम्म देशभर झन्डै ५२ हजारभन्दा बढीमा डेंगी संक्रमण पुष्टि भएको थियो भने २० जनाको ज्यान गएको थियो । ईडीसीडीको तथ्यांकअनुसार डेंगी संक्रमित ५ मुख्य जिल्लामध्ये सबैभन्दा बढी कास्कीमा ७ हजार ६ सय ४७ जना, काठमाडौंमा ५ हजार ८ सय ६८ जना, तनहुँमा २ हजार ५ सय ४५ जना, पर्वतमा १ हजार ८ सय ३८ जना र बागलुङमा १ हजार ३ सय ६० जनालाई संक्रमण भएको छ । संक्रामक रोग विशेषज्ञ डा शेरबहादुर पुनले पुस मसान्तसम्म डेंगी फैलिनुमा अचम्म मान्नु नपर्ने बताए । दुई वर्षअघि बाह्रै महिना डेंगी संक्रमित भेटिएको थियो, उनले भने, जाडोयाममा पनि डेंगी फैलिनुमा जयवायु परिवर्तन मुख्य कारण देखिएको छ । उनले सरसफाइमा हेलचक््रयाइँ नगर्न आग्रह गरे । सामान्य बेवास्ताका कारण मानिसले अकालमा ज्यान गुमाउनुपरेको छ, उनले भने ।डेंगी नियन्त्रणका लागि लामखुट्टेको लार्भा खोज र नष्ट गर अभियान चलाउनुपर्ने विशेषज्ञको भनाइ छ । स्वास्थ्य मन्त्रालयका प्रवक्ता डाप्रकाश बुढाथोकी जाडोयाम सुरु भए तापनि स्थानीय तह, टोल विकास समिति मिलेर यो अभियान चलाउनुपर्ने बताउँछन् । स्वास्थ्य मन्त्रालयले चालु आर्थिक वर्षमा डेंगी नियन्त्रण गर्न स्थानीय तहलाई ८ करोड रुपैयाँ र प्रदेश सरकारलाई २ करोड रुपैयाँ विनियोजन गरेको छ । ईडीसीडीका डेंगी फोकल पर्सन गोर्कण दाहालले सम्बन्धित स्थानीय तहलाई लामखुट्टे खोज र नष्ट गर अभियान चलाउन बेलाबेलामा अनुरोध गर्दै आएको बताए । ललितपुर महानगरपालिकाका प्रवक्ता राजु महर्जनले महानगरले डेंगी नियन्त्रणका लागि बेलाबेलामा माइकिङ र लामखुट्टे नष्ट अभियान चलाउँदै आएको बताए । सडकका खाल्डाखुल्डी पुर्ने काम पनि भएको छ, उनले भने । डेंगी एडिस जातको लामखुट्टेमार्फत फैलने गर्दछ । यस्तो लामखुट्टे विशेषतः बिहान र बेलुकी सूर्यास्त हुनुभन्दा अगाडि बढी सक्रिय हुने र त्यसैबेला संक्रमण बढी सर्ने चिकित्सकको भनाइ छ । उच्च ज्वरो आउने, टाउको दुख्ने, आँखाको गेडी दुख्ने, जीउ अत्यधिक दुख्ने डेंगीका प्रमुख लक्षण हुन् । लामखुट्टेको टोकाइबाट डेंगीबाहेक मलेरिया, औलो, चिकनगुनिया (डेंगीसँग मिल्दोजुल्दो) रोग पनि लाग्न सक्छ ।"
चितवनमा २८ सय डेंगी संक्रमित,"(चितवन)गर्मी र बर्खायामका बेलामा अत्यधिक देखिने डेंगी र स्क्रब टाइफसको संक्रमण चितवनमा अझै कम भएको छैन । चितवनमा साउनयता मंसिर १४ सम्म डेंगीबाट संक्रमितको संख्या २ हजार ८२० पुगेको छ । यो संख्या चितवनका संक्रमितको मात्रै हो । भरतपुरस्थित जनस्वास्थ्य कार्यालयका अनुसार भरतपुरमा उपचार गराउन आएका चितवन बाहिरका अन्य ८ सय ३८ जनामा पनि संक्रमण देखिएको छ । संक्रमितमध्ये एकको मृत्यु भएको छ ।त्यसैगरी, स्क्रब टाइफसबाट संक्रमित हुनेमा मंसिर १४ सम्म चितवनका मात्रै ३ सय ६३ र चितवनबाहिरका ३ सय ४७ गरी ७ सय १० जना छन् । स्क्रब टाइफसबाट संक्रमितमध्ये चितवनकै एक जनाको मृत्यु भएको छ । कात्तिकमा संक्रमण उच्च थियो । गत वर्ष पनि यस्तै थियो । चिसो बढेसँगै डेंगी संक्रमण केही घटे पनि रोकिएको छैन । पुसमाघको जाडोमा पनि ठप्प नहुने देखिन्छ, जनस्वास्थ्य कार्यालय प्रमुख दिनेश रुपाखेतीले भने । सात स्थानीय तह रहेको चितवनमा सबैभन्दा धेरै डेंगी संक्रमित भरतपुर महानगरपालिकाभित्र छन् । त्यसपछि रत्ननगर नगरपालिका र इच्छाकामना गाउँपालिकामा छन् । चितवनमा सुरुमा इच्छाकामना गाउँपालिकाको मुग्लिन, कुरिनटार र फिस्लिङजस्ता बजार क्षेत्रमा डेंगी फैलिएको थियो । त्यसपछि भरतपुर र रत्ननगरमा पुग्यो । जिल्लाका सबै पालिकामा डेंगी र स्क्रब पुगेको छ ।संक्रमितहरू बढे पनि व्यवस्थापनमा ठूलो समस्या नभएको रुपाखेतीले बताए । जटिल अवस्थाका बिरामीहरू खासै आएनन् । परीक्षण र उपचारमा पनि कठिनाइ या समस्याहरू भएन । संक्रमितहरूको व्यवस्थापन राम्रोसँग भयो, रुपाखेतीले भने । रत्ननगरको बकुहलरह अस्पतालमा एक महिनाअघिसम्म डेंगी हुने बिरामीको चाप धेरै नै थियो । अस्पतालमा मेडिकल वार्डको १५ शय्यामा आधा बिरामी डेंगीका हुन्थे । अस्पतालका मेडिकल सुपेरिटेन्डेन्ट डामदन ज्ञवाली अहिले पनि डेंगीका बिरामीहरू आउने गरे पनि पहिलाको जस्तो चाप नभएको बताए ।"
विश्वविद्यालय थपिँदै तर विद्यार्थीको भार त्रिविमै,"(काठमाडौं)प्रदेशपिच्छे थरीथरी विश्वविद्यालय र सोही हैसियतका शैक्षिक प्रतिष्ठानको संख्या थपिँदै गए पनि उच्च शिक्षामा विद्यार्थीको आकर्षण भने जेठो र पुरानो त्रिभुवन विश्वविद्यालयबाट खासै घट्न सकेको छैन ।देशभर १६ विश्वविद्यालय र ६ स्वास्थ्य विज्ञान प्रतिष्ठान गरी २२ वटा उच्च शिक्षाका संस्था सञ्चालनमा छन् । तिनले सम्बन्धन दिएका क्याम्पसहरूसमेत गरी १ हजार ५ को हाराहारीमा शिक्षण संस्था छन् । विश्वविद्यालयको संख्या बर्सेनि बढ्दै गए पनि ७७ प्रतिशतभन्दा बढी विद्यार्थीको भार त्रिविले बोक्दै आएको छ । १६ विश्वविद्यालयमध्ये १० वटामा उच्च शिक्षामा भर्ना हुने कुल विद्यार्थीको १ प्रतिशत पनि भर्ना हुँदैनन् । यसबाहेक पनि केही विश्वविद्यालय स्थापना र सञ्चालनको तयारी भइरहेको छ । विश्वविद्यालय अनुदान आयोगको वार्षिक प्रतिवेदनअनुसार उच्च शिक्षामा ६ लाख ३३ हजार विद्यार्थी अध्ययनरत छन् । तीमध्ये ४ लाख ९१ हजार जना त्रिविमा पढ्छन् । त्रिविमा यो वर्ष व्यवस्थापन, विज्ञान प्रविधिलगायत संकायमा गत वर्षभन्दा भर्नादर बढेको सम्बन्धित डिन कार्यालयहरूले दाबी गर्दै आएका छन् । आयोगको प्रतिवेदनको तथ्यांकअनुसार त्रिविपछि विद्यार्थीको चाप विराटनगरको पूर्वाञ्चल विश्वविद्यालयमा देखिन्छ । त्यहाँ ६२८ प्रतिशत अर्थात् ३९ हजार ७ सय ९० जना विद्यार्थी मात्र भर्ना भएका छन् । पोखरा विश्वविद्यालयमा ३५ हजार २ सय (५५६ प्रतिशत), काठमाडौं विश्वविद्यालयमा २१ हजार ५३ (३३३ प्रतिशत) सुदूरपश्चिममा १९ हजार ३ सय ५६ (३०६) प्रतिशत, मध्यपश्चिममा ११ हजार १ सय ७१ (१६१ प्रतिशत), कृषि तथा वन विज्ञान विश्वविद्यालयमा ४ हजार ६६ (०६४ प्रतिशत), नेपाल संस्कृतमा ३ हजार २ सय ९५ (०५२ प्रतिशत) र लुम्बिनी बौद्ध विश्वविद्यालयमा १ हजार ८ सय ३२ (०२९ प्रतिशत) विद्यार्थी मात्र भर्ना भएका छन् । यी विश्वविद्यालय दशकअघि नै स्थापना भएका हुन् । तर विद्यार्थीको संख्या उल्लेखनीय रूपमा बढ्न सकेको छैन ।एक दशकयता स्थापना भएका नेपाल खुला, राजर्षि जनक, मदन भण्डारी प्राविधिकसहित प्रादेशिक रूपमा स्थापना भएका गण्डकी, लुम्बिनी, मधेश, कृषि र मनमोहन प्राविधिक विश्वविद्यालयमा पनि भर्ना हुने विद्यार्थीको संख्या एक प्रतिशतभन्दा कम छ । नेपाल खुलामा १६ सय विद्यार्थी भर्ना भएका छन् भने अन्यमा एक हजारभन्दा कम विद्यार्थी छन् । विश्वविद्यालयसरहका ६ स्वास्थ्य विज्ञान प्रतिष्ठानमा भर्ना हुने विद्यार्थीको संख्या पनि एक प्रतिशतभन्दा कम छ ।विश्वविद्यालय अनुदान आयोगका अध्यक्ष देवराज अधिकारीले त्रिविपछि खुलेका अधिकांश विश्वविद्यालयले विशिष्टता देखाएर विद्यार्थी आकर्षण गर्न नसकेको बताए । त्रिविले आफ्नै पहिचान बनाएको छ । उसको लोगोको आफ्नै महत्त्व छ, उनले भने, अरू विश्वविद्यालयले छुट्टै पहिचान बनाउन सकेनन् । शैक्षिक गुणस्तरसहित भौतिक पूर्वाधार देखाएर मात्र विद्यार्थी तान्न सकिने उनले बताए । मेडिकल, इन्जिनियरिङ, व्यवस्थापन, विज्ञान प्रविधि, कानुन, मानविकी, कृषिलगायत कतिपय विषयमा त्रिविमा भर्ना नपाए मात्र विद्यार्थी अन्यत्र जाने गर्छन् ।त्रिविमा चाहेको विषय पढ्न नपाए मात्र विद्यार्थी अन्यत्र जाने गरेको पाइन्छ, अध्यक्ष अधिकारीले भने, विश्वविद्यालय खुल्दै गए पनि विद्यार्थी वितरण हुन सकेको छैन । त्यसमा हामी पनि अनुसन्धान गर्दै छौं । त्रिविबाहेकका विश्वविद्यालयले विशिष्टता देखाउनेभन्दा पनि निजी कलेजलाई सम्बन्धन मात्र बाँड्न ध्यान दिएकाले पनि विद्यार्थी चाप बढ्न नसकेको उनले औंल्याए ।त्रिविको देशभर रहेको सञ्जालका कारणले पनि विद्यार्थी राम्रो देखिन्छ । त्रिविबाहेकका विश्वविद्यालयको आंगिकभन्दा निजी क्याम्पस धेरै भए । विद्यार्थी बढाउनभन्दा पनि विश्वविद्यालयले सम्बन्धन बाँड्न मात्र ध्यान दिए, उनले भने । त्रिविको पनि आंगिक क्याम्पसहरूमा पछिल्ला वर्षहरूमा विद्यार्थीको संख्या वृद्धि हुन थालेको तथ्यांक छ । त्रिविले सेमेस्टर र वार्षिक दुवै प्रणालीमा कक्षा सञ्चालन गरेको तर अन्य विश्वविद्यालयमा सेमेस्टर प्रणाली मात्रै भएकाले पनि विद्यार्थी कमी भएको हुन सक्ने आयोगका पदाधिकारीहरूको अनुमान छ ।पछि खुलेका विश्वविद्यालय पनि साढे ६ दशकअघि खुलेको त्रिविकै फोटोकपी जस्तो भएको आरोप लाग्दै आएको छ । अन्य विश्वविद्यालयमा उपकुलपति, रजिस्ट्रार, डिनलगायत पदाधिकारी नियुक्ति त्रिविकै प्राध्यापकबाट हुने गरेका छन् । त्रिविपछि खुलेका सबैजसो विश्वविद्यालयले मेडिकल, इन्जिनियरिङ, व्यवस्थापन, विज्ञान प्रविधि, कानुन, मानविकी, शिक्षा, कृषिलगायत संकाय सञ्चालन गरेका छन् । कतिपयले संकायका नाममा केही परिमार्जन गरे पनि पढाइ हुने विषयहरू लगभग उस्तै छन् । खासै नयाँ गर्न सकेको देखिँदैन । विश्वविद्यालय र उच्च शिक्षासम्बन्धी राज्यको नीति र कानुन नहुँदा संस्था थपिँदै गए पनि विद्यार्थी वितरण हुन नसकेको मध्यपश्चिम विश्वविद्यालयका उपकुलपति ध्रुवकुमार गौतमले बताए । विश्वविद्यालय कस्तो बनाउने राज्यसँग नीति भएन । उच्च शिक्षाको एकीकृत कानुन पनि छैन । मनोमानी छ, उनले भने, विश्वविद्यालयमा शैक्षिक कार्यक्रमलगायत विविध पक्षमा एकरूपता छैन, उनले थपे । अर्कोतर्फ त्रिविको विरासत, इतिहास र महत्त्वका कारण पनि विद्यार्थी चाप बढी हुने गरेको उनले जनाए । समग्रमा इतिहास बोकेको बाउबाजेले पढेको एउटा लिगेसी त्रिविसँग छ, उनले भने, त्रिविको शैक्षिक प्रमाणपत्रले पनि अर्थ राख्छ । यसको अलावा त्रिविको देशैभर रहेका क्याम्पस सञ्जालले पनि विद्यार्थी संख्या धेरै देखिएको उनले टिप्पणी गरे । धेरै आंगिक र निजी क्याम्पस भएको त्रिविसँग कर्णालीका दुर्गम जिल्लामा थोरै क्याम्पस लिएर सञ्चालन भएको मध्यपश्चिम विश्वविद्यालयसँग विद्यार्थी संख्या तुलना गर्नै मिल्दैन, उनले भने, जनसंख्याको वितरण पनि विद्यार्थी संख्यासित निर्भर रहन्छ । राज्यले विश्वविद्यालय सञ्चालनको स्पष्ट नीति, शिक्षकविद्यार्थी अनुपात, शिक्षकको गुणस्तरलगायत विषयमा एकरूपता ल्याउन सके त्रिविपछि खुलेका विश्वविद्यालयमा विद्यार्थी बढ्ने उनले जनाए ।नेपाल विश्वविद्यालय, तिलगंगा नेत्र विश्वविद्यालय, खोप विश्वविद्यालय स्थापना र सञ्चालनको तयारीमा छन् । पोखरा विश्वविद्यालयका पूर्वउपकुलपति प्रेमनारायण अर्यालले विद्यार्थी संख्या हेर्दा थप नयाँ विश्वविद्यालय स्थापनाको औचित्य नरहेको बताए । केही विशिष्टीकृत विश्वविद्यालय खोल्न सकिन्छ तर हाम्रोमा राजनीतिक इगोका रूपमा जथाभावी स्थापना गर्ने प्रवृत्ति हावी भयो, उनले भने । जथाभावी विश्वविद्यालय स्थापना हुँदा प्रर्याप्त विद्यार्थी भर्ना हुन नसकेको उनले औंल्याए । पोखरा विश्वविद्यालयलाई दिने भनेको जग्गामा गण्डकी विश्वविद्यालय स्थापना भयो, अर्यालले भने, प्रतिस्पर्धामा अर्को विश्वविद्यालय आयो । राम्रो भयो । तर अर्को विश्वविद्यालय किन चाहियो ? एउटै प्रदेशमा विश्वविद्यालयको संख्या तीन पुगेको र त्यो अनावश्यक रहेको उनले टिप्पणी गरे । विद्यार्थी विदेश जाने प्रवृत्तिले पनि त्रिविबाहेक विश्वविद्यालयले विद्यार्थी पाउन मुस्किल परेको उनले जनाए । सीप सिकाउने शिक्षा, रोजगारीसँग सम्बन्धित पाठ्यक्रम नभए विद्यार्थी बढाउन सकिँदैन, उनले भने, हाम्रा विद्यार्थी विदेश जान्छन् भने विदेशका विद्यार्थी ल्याएर पढाउने नीति पनि लिनुपर्छ ।विश्वविद्यालय हैसियतका चिकित्सा विज्ञान राष्ट्रिय प्रतिष्ठान (वीर) मा ४ सय ५९ जना (००७ प्रतिशत), पाटन स्वास्थ्य विज्ञान प्रतिष्ठानमा साढे दुई सय जना (००४ प्रतिशत) कर्णाली स्वास्थ्य विज्ञान प्रतिष्ठान जुम्लामा १ सय ८१ जना (००३ प्रतिशत), पोखरा स्वास्थ्य विज्ञान प्रतिष्ठानमा ८८ जना (००१ प्रतिशत), बीपी कोइराला स्वास्थ्य विज्ञान प्रतिष्ठान धरानमा १ हजार ४ सय ५९ जना (०२३ प्रतिशत) र मदन भण्डारी स्वास्थ्य विज्ञान प्रतिष्ठान विराटनगरमा ६ सय २९ (०१० प्रतिशत) विद्यार्थी पढ्छन् ।चिकित्सा शिक्षासहित अन्य विषयमा विदेशी विद्यार्थी ल्याउने भने पनि सरकारसँग त्यससम्बन्धी नीति र कानुनको नै अभाव रहेको मेडिकल कलेज सञ्चालकदेखि विश्वविद्यालयका पदाधिकारीले गुनासो गर्दै आएका छन् । विश्वविद्यालय मातहतका क्याम्पसमा विद्यार्थी कमी हुन थालेपछि आयोगले समायोजनको कार्यक्रम ल्याएको छ भने सरकारले क्याम्पससहित विश्वविद्यालयसमेत समायोजन गर्न सकिने नीति पनि अघि सारेको छ ।"
कर्णालीमा ३ संसदीय समिति नेतृत्वविहीन,"(सुर्खेत)कर्णाली प्रदेशका तीन संसदीय समिति लामो समयदेखि नेतृत्वविहीन छन् । सार्वजनिक लेखा समिति, अर्थ तथा प्राकृतिक समिति र सामाजिक विकास समितिमा सभापति चयन हुन सकेको छैन । अर्थ समिति गत वैशाखदेखि, विकास समिति साउनदेखि र लेखा समिति गत असोजदेखि नेतृत्वविहीन भएका हुन् । यी समितिमा हाल चारवटा विधेयक थन्किएका छन् । समितिको नेतृत्व नहुँदा ती विधेयकमाथि छलफल सुरु हुन सकेको छैन । समितिका बैठकसमेत बसेको छैन । सरकारका कामकारबाही अनुगमन गर्ने र सार्वजनिक महत्त्वका विषयमा जवाफदेही बनाउने समिति नै नेतृत्वविहीन हुँदा प्रदेश सरकारलाई जवाफदेही बनाउन सकेको छैन । संसदीय समितिहरू क्रियाशील नहुँदा प्रदेश सरकारको मनोमानी बढेको एकीकृत समाजवादीकी सांसद कल्याणी खड्काले आरोप लगाइन् । हाउस बन्द भए पनि समितिहरू क्रियाशील हुनुपर्थ्यो तर हामीकहाँ समितिका काम पनि बन्द छन्, सरकारले पनि मनलाग्दी काम गरेको छ, नियमन गर्ने निकायहरू छैनन्, उनले भनिन् । लेखाका सभापति एमालेका जितबहादुर मल्लले राजीनामा दिएका हुन् भने विकास समिति सभापति कांग्रेसका घनश्याम भण्डारी र अर्थ समितिका सभापति माओवादीका दुर्गबहादुर रावत मन्त्री बनेपछि समितिको नेतृत्व खाली छ । समितिहरूले नेतृत्व नपाउँदा मन्त्रालय र अन्तर्गतका निकायको नीति तथा कार्यक्रम, स्रोत परिचालन, व्यवस्थापनलगायतको मूल्यांकन गरी सम्बन्धित निकायलाई निर्देशन दिने, टिप्पणी, सिफारिस र निर्देशनसहितको वार्षिक प्रतिवेदन पेस गर्नेलगायत काम कारबाही रोकिएका छन् । पूर्व प्रदेशसभा सदस्य मञ्चका अध्यक्ष दल रावलले संसद्ले गर्ने कामको मसिनो गरी कार्य सम्पादन संसदीय समितिले नै गर्ने बताए । नियमित बिजनेस, भईपरी आउने कामहरूमाथि छलफल गर्नुपर्ने हुन्छ, संसद्भन्दा पनि समितिहरू चलायमान हुनुपर्छ, उनले भने, समितिको नेतृत्व चयन गर्न संसद्को नेतृत्वले ध्यान दिनुपर्छ । समितिको नेतृत्व चयन गर्न सभामुखले पहलकदमी लिनुपर्ने उनको भनाइ छ ।कर्णाली प्रदेशसभाका सचिव जीवराज बुढाथोकीले सभापतिको पद खाली हुँदा ज्येष्ठ सदस्यले समितिको काम गर्न मिल्ने भए पनि कर्णालीमा लागू नभएको बताए । उनले पार्टीको आन्तरिक कुरा भएकाले आफूले बोल्न नमिल्ने बताए । राजनीतिक दलले यतिका समयसम्म आफंैं चासोका साथ समिति गठन गर्नुपर्ने हो । धेरै समय खाली राख्न नहुने हो, उनले भने ।"
"नयाँ अनुहार होइन, नयाँ संकल्प र निष्ठाको खोजीमा मतदाता","उपनिर्वाचन २०८१ अन्तर्गत कुल ४४ पदका लागि भएको निर्वाचनको सम्पूर्ण परिणाम आएको छ । दुई वटा जिल्ला समन्वय समितिका प्रमुख र एउटा वडाको अध्यक्षको निर्वाचन निर्विरोध नै भएको थियो । पालिका प्रमुख र उपप्रमुख ८ तथा वडाध्यक्ष ३३ गरी कुल ४१ पदका लागि आइतबार भएको निर्वाचनमा ६२ प्रतिशत हाराहारी मत खसेको छ । राजनीतिप्रति चरम निराशा भएको भनिएका बेला भएको उत्साहजनक मतदानले प्रणालीप्रति नागरिकको भरोसालाई पुनः प्रकट गरेको छ । साथै पद्धतिलाई ओझेल पारी व्यक्तिलाई सर्वेसर्वा बनाएका नयाँ दललाई पनि यो निर्वाचनले सिधा सन्देश दिएको छ देश परिवर्तन गर्न नयाँ व्यक्तिको होइन, नयाँ संस्कारको आवश्यकता छ । सायद त्यही मूल्यांकन गरेर हो मतदाताले अहिले भएका नयाँ वा पुरानामध्येबाट कुनै उथलपुथलको संकेत दिएका छैनन् । आइतबार उपनिर्वाचन भएका पालिका प्रमुख र उपप्रमुखका ८ पदमध्ये यसअघि ६ मा जितेको कांग्रेसले ४ गुमाउँदै एक पदमात्र सुरक्षित गरेको छ । यसअघि दुई जितेको माओवादीले दुई पद थपेको छ । एमालेले भने तीन पद थपेको छ । त्यस्तै उपनिर्वाचन भएका ३४ वटा वडाका अध्यक्षमध्ये यसअघि १९ वडा जितेको कांग्रेस र ८ वडा जितेको एमालेले ३३ वडा गुमाएका छन् । उनीहरूले गुमाएका वडाहरूबाट जसपा नेपाल, एकीकृत समाजवादी, रास्वपा, नेमकिपा र स्वतन्त्र उम्मेदवारले ११ वडा जितेका छन् । यसअघि ६ वटा वडा जितेको माओवादीले एउटा थपेको छ । मतपरिणाम ठूला दलको वरिपरि घुम्दा पनि निर्वाचन परिणामको एउटा प्रवृत्ति रोचक छ । २०७९ मा जितेकै ठाउँमा सोही दलले कमै मात्र जितेका छन् । वडाध्यक्षमा यस्तो प्रवृत्ति अझ बढी देखिन्छ । जस्तो कि, २०७९ मा माओवादीले जितेका ६ स्थानमा उपनिर्वाचन हुँदा उसले पहिले जितेका ५ ठाउँमा हार बेहोर्यो र नयाँ ५ ठाउँमा जितेको छ । मतदाताको यही शैली कांग्रेस र एमालेका उम्मेदवारको हकमा पनि देखिन्छ । यसबाट देशव्यापी रूपमा ती दलको प्रतिनिधित्व संख्या पहिलेकै हाराहारीमा देखिए पनि यसअघि जितेको स्थानमा भने उनीहरूको कार्यशैलीप्रति मतदातामा असन्तुष्टि प्रकट भएको छ । त्यसैले दल र प्रतिनिधि फेरिएका छन् । मतदाताले खोजेको नयाँ प्रतिनिधि पुरानै दलबाट सोधभर्ना भएका छन् । प्रतिस्पर्धामा रहेका दलहरूले यो निर्वाचनमा सुशासन र समृद्धिको त्यस्तो कुनै राष्ट्रिय योजना प्रस्तुत गर्न सकेका थिएनन्, त्यसैले मतदाताले पनि देशैभरि उभार देखिने परिणाम दिएका छैनन् । मतपरिणाम भन्छ स्थानीय मुद्दा र प्रतिबद्धता हेरेर मतदाताले आफ्ना प्रतिनिधि साटफेर गरेका छन् । जनप्रतिनिधिलाई माथितिर होइन, जनतातिर प्रतिबद्ध बनाउने यो नै उत्तम लोकतान्त्रिक अभ्यास पनि हो । अहिलेसम्म संघीय संसद्मा मात्र उपस्थित रास्वपाले काठमाडौं१६ को वडाध्यक्ष जितेर स्थानीय तहमा पनि आफ्नो प्रतिनिधित्व दर्ज गराएको छ । तर, गत संसदीय निर्वाचनमा प्रत्यक्षतर्फ ७ (उपनिर्वाचनमा थप १) पाएको रास्वपाले समानुपातिकबाट देशभर उत्साहजनक मत प्राप्त गरेकाले संसद्मा कुल २१ सांसद पठाउन सफल भएको हो । तर, यसपालि पूर्व झापादेखि पश्चिम बाजुरासम्म, उत्तर दोलखादेखि दक्षिण महोत्तरीसम्म सबैतिरको निर्वाचन परिणामले रास्वपालाई पनि आफ्नो दलको एजेन्डा र नेतृत्वको शैलीबारे गहिरो आत्मपरीक्षण गर्ने सन्देश दिएको छ । एउटा वडाको जितलाई ठूलै उत्साह मानेर आत्मरतिमा लिन हुने सुविधा पनि रास्वपालाई छ तर तथ्य के हो भने पुरानै दलका हाँगा जसपा, एकीकृत समाजवादी र नेमकिपाले पनि एकएक वडा थपेका छन् । अझ झापाको कनकाईमा त कांग्रेसकै विद्रोही उम्मेदवारले एक्लै चुनाव जितेर देखाइदिएका छन् । अझ, काठमाडौं सहरका मतदाताले हामीलाई रोजे भन्ने तर्क गर्दा रास्वपाका नेताहरूले के भुल्नु हुँदैन भने कीर्तिपुर त काठमाडौं मात्र होइन, कतिपय राजनीतिक उथलपुथलको नेतृत्व गर्ने सहर पनि हो । तर, त्यहाँ मेयर र दुई वडाध्यक्षको निर्वाचन हुँदा रास्वपाले उम्मेदवार उठाउने प्रबन्ध गर्न नसकेको यथार्थलाई पनि आत्मसात् गर्नुपर्छ । रास्वपाका नेताहरू गाउँ, सहर, बस्तीबस्ती पुगेर चुनावी अभियानमा सक्रिय भएका पनि हुन् तर २६ पदमा उम्मेदवारी दिँदा एउटा वडाबाहेक कतै पनि उनीहरू प्रतिस्पर्धामा किन आएनन् भन्ने पनि समीक्षा गर्नुपर्छ । रास्वपा वा अन्य कुनै पनि राजनीतिक दलले बुझ्नुपर्ने तथ्य के हो भने लोकतान्त्रिक निर्वाचन भनेको दल र मतदाताबीच संकल्प र विश्वासको विनिमय हो । तर, गत संसदीय निर्वाचनमा पाएको उभारको बदलामा उसले कुनै संकल्प प्रस्तुत गर्न सकेन, त्यसैले मतदातामा विश्वास जगाउन पनि ऊ असमर्थ भयो । त्यसैले परम्परागत दलका ढर्रालाई साँच्चै चुनौती दिने हो भने रास्वपाले कोर्स करेक्सन को मार्गप्रशस्त गर्नुपर्छ, त्यसका लागि नीति र नेतृत्वमा निष्ठा अनिवार्य सर्त हुनुपर्छ । पुराना दल जस्ता छन्, हामी पनि त्यस्तै हो भन्ने शैली बोकेर नयाँ राजनीति गर्न सकिँदैन भन्ने स्पष्ट मार्गदर्शन यो निर्वाचनले गरेको छ ।"
गहना व्यापारीको मनोमानी,"जोरपाटी, काठमाडौं"
सधैं एकनास कसरी रहला ?,"रोप्दै जाऔं बिरुवा अल्छी नमानीपछि फूल फल्ला अनि फल फल्लामाथि जाने पनि त एउटा सीमा हुन्छएउटा बिन्दुमा पुगेपछि के नढल्ला ? इन्द्रकुमार श्रेष्ठ, ओखलढुंगा"
अपांगता भएका व्यक्तिलाई समान पहुँच कहिले ?,"अपांगता भएका व्यक्तिको अन्तर्राष्ट्रिय दिवस विश्वभर हरेक वर्ष डिसेम्बर ३ मा मनाइन्छ । यो दिवस १९९२ देखि संयुक्त राष्ट्रसंघको पहलमा अपांगता भएका व्यक्तिको अधिकार, सम्मान र समावेशी समाजको महत्त्वलाई उजागर गर्नका लागि मनाउन थालिएको हो । दिवसको मुख्य उद्देश्य अपांगता भएका व्यक्तिको आर्थिक, सामाजिक, शैक्षिक, सांस्कृतिक र राजनीतिक क्षेत्रमा समान पहुँच सुनिश्चित गर्दै उनीहरूको सशक्तीकरणका लागि आवश्यक पहल गर्न सरकार, संस्था, समुदाय, सरोकारवाला सबैमा संसारभर जनचेतना बढाउनु हो । अपांगता भएका व्यक्तिलाई विकासको मूलधारमा समावेश गरी निर्णय प्रक्रियामा सहभागिता सुनिश्चित गर्दै उनीहरूका सवाललाई दयाको दृष्टिकोणबाट होइन, अधिकारको दृष्टिकोणबाट व्यवहार गर्न जोड दिनु हो । पछिल्लो समय नेपाललगायत १९१ देशले अनुमोदन गरिसकेको अपांगता भएका व्यक्तिको अधिकारसम्बन्धी महासन्धिले अपांगता भएका व्यक्तिलाई समान अधिकारका धारकका रूपमा स्वीकार गरिसकेको छ । महासन्धिमा उल्लिखित व्यवस्थाको प्रभावकारी कार्यान्वयन गर्न सरकार र सरोकारवालालाई सचेत गराउन पनि यो दिवस महत्त्वपूर्ण बन्दै आएको छ । राष्ट्रियस्तरमा हेर्ने हो भने यस दिवसले अपांगता भएका व्यक्तिको आवाजलाई सशक्त तुल्याउनुका सबै सरोकारवाला र समुदायको ध्यानाकर्षण गर्न प्रभावकारी भूमिका खेलेको छ । सन् २०१० मा नेपालले अपांगता भएका व्यक्तिका अधिकारसम्बन्धी संयुक्त राष्ट्रसंघको महासन्धि अनुमोदन गरिसकेको हो । महासन्धिकै मर्मअनुसार नेपालको संविधानले अपांगता भएका व्यक्तिलाई सामाजिक न्याय, शिक्षाको हक, समानताको हक, विभेदविरुद्धको हक, राज्यका निर्देशक सिद्धान्त र राजनीतिक अधिकारमा सम्बोधन गरेको छ । २०७४ सालमा नेपाल सरकारले अपांगतासम्बन्धी पुरानो कानुनमा पुनर्लेखन गरी अपांगता भएका व्यक्तिको अधिकारसम्बन्धी ऐन २०७४ लागू गर्यो । जसले अपांगता भएका व्यक्तिको शिक्षा, स्वास्थ्य, रोजगारी, सार्वजनिक स्थानमा पहुँच, पुनःस्थापना र सामाजिक सुरक्षालगायतका अधिकार कार्यान्वयन गर्न विभिन्न कानुनी व्यवस्था गर्यो । तर यी व्यवस्थाको कार्यान्वयन अझै प्रभावकारी हुन सकेको छैन । नेपालमा अपांगता भएका व्यक्तिको सशक्तीकरणका लागि सामाजिक चेतना अभिवृद्धि, समावेशी नीति, भौतिक पूर्वाधारको पहुँच, रोजगारीका अवसर र अपांगतामैत्री सेवालाई बढावा दिन आवश्यक छ । अपांगता भएका व्यक्तिको अधिकार सुनिश्चित गर्नु भनेको दिगो र समतामूलक समाज निर्माणको आधार तयार गर्नु हो । ३३ औं अन्तर्राष्ट्रिय अपांगता दिवसको नारा समावेशी तथा दिगो भविष्यको पूर्वाधार, अपांगता भएका व्यक्तिहरूको प्रबल नेतृत्व यसको आधार छ, जसले नेपालजस्ता विकासोन्मुख मुलुकका लागि गहिरो सन्देश प्रवाह गर्छ । नेपालको संविधानले अपांगता भएका व्यक्तिहरूलाई सामाजिक न्याय, समानता र समावेशी विकासको सुनिश्चितता दिएको छ । तर व्यवहारमा यी अधिकारको कार्यान्वयनमा अझै धेरै चुनौती छन् ।राष्ट्रिय जनगणना २०७८ का अनुसार नेपालको कुल जनसंख्याको २२ प्रतिशत अर्थात् ६ लाख ४७ हजार ७ सय ५५ जना अपांगता भएका व्यक्ति छन् । कुल अपांगता भएका व्यक्तिको संख्यामा ५४ प्रतिशत पुरुष छन् भने ४६ प्रतिशत महिला छन् । महासन्धिको पक्ष राष्ट्र भएपश्चात् नेपालमा अपांगतासम्बन्धी कानुनी संरचना पनि मजबुत देखिन्छ । यद्यपि शिक्षा, स्वास्थ्य सेवा, रोजगारी, सार्वजनिक पूर्वाधार, सामाजिक सुरक्षालगायत मौलिक हकका न्यूनतम आवश्यकता पूरा गर्नमा यी कानुन कार्यान्वयन निकै फितलो भइरहेको छ । अपांगता भएका बालबालिकालाई अन्यसरह सामान्य विद्यालयमा नै समावेशी आधारमा शिक्षा हासिल गर्ने अवसर प्रदान गर्नुपर्ने शैक्षिक नीति र कानुनी व्यवस्था भए तापनि अधिकांश शैक्षिक संस्थाहरू अपांगता भएका व्यक्तिका लागि पहुँचयुक्त छैनन् । सूचना प्रविधिले विश्वभर अपांगता भएका व्यक्तिको शिक्षामा पहुँच बढाए पनि नेपालमा अझै पाठ्यक्रम, पाठ्यपुस्तक र शिक्षण तथा सिकाइ विधि उनीहरूका लागि पहुँचयुक्त र समावेशी हुन सकेका छैनन् । यसमा लगानी गर्न राज्य उदासीन देखिन्छ । विशेष स्वास्थ्य सेवा र थेरापी सेवा स्थानीय स्तरमा सुलभ तरिकाले उपलब्ध छैनन् । ग्रामीण क्षेत्रका स्वास्थ्य संस्थामा आवश्यक पूर्वाधारको अभाव छ । रोजगार र जीवनयापनतर्फ हेर्ने हो भने अपांगता भएका व्यक्तिका लागि रोजगारको अवसर सीमित छ । रोजगारीको अवसर पाइहाले पनि निजी क्षेत्र र सरकारी सेवामा अपांगतामैत्री कार्यस्थलको अभाव छ । अधिकांश सार्वजनिक स्थाल, यातायात र सरकारी कार्यालय सहज छैनन् । सामाजिक सुरक्षा भत्ता जस्ता कार्यक्रम कार्यान्वयन भए पनि पर्याप्त दायरा र प्रभावकारिता अभाव देखिन्छ । नेपालले दिगो विकास लक्ष्यअन्तर्गत कसैलाई पछि नछाड्ने सिद्धान्तलाई स्वीकार गरेको छ । अपांगता भएका व्यक्तिलाई विकासका हरेक पक्षमा समावेश गर्न रणनीति तय गरिए पनि कार्यान्वयनको अवस्था निकै कमजोर छ । माथि उल्लिखित समस्या समाधानका लागि राज्यले अपांगता भएका व्यक्तिको पहुँच सुनिश्चित गर्न सबैभन्दा पहिले भौतिक पूर्वाधार, सार्वजनिक स्थल, यातायात, सूचना तथा सञ्चार प्रणाली पहुँचयुक्त बनाउनुपर्छ । यसका लागि राष्ट्रिय मापदण्डहरूलाई प्रभावकारी रूपमा कार्यान्वयन र अनुगमन गर्नुपर्छ । पहुँचयुक्त वातावरण निर्माण सम्बन्धमा जनचेतना र अभिमुखीकरण सञ्चालन गर्नुपर्छ । विद्यालय, कलेज र विश्वविद्यालयमा सूचना प्रविधिको अधिकतम प्रयोग गरेर अपांगता भएका बालबालिका वा विद्यार्थीका लागि पहुँचयुक्त सिकाइ विधि र परीक्षा तथा मूल्यांकनका लागि लचिला विधि लागू गर्नुपर्छ । निजी क्षेत्रको रोजगारीमा समावेश गराउन सरकारले प्रोत्साहन कार्यक्रम लागू गर्नुपर्छ भने सरकारी तथा निजी क्षेत्रका कार्यस्थललाई पहुँचयुक्त बनाउने अनिवार्य व्यवस्थाहरू लागू गर्नुपर्छ । व्यावसायिक तथा सीपमूलक तालिम केन्द्र पहुँचयुक्त बनाउनुपर्छ र तालिम उपलब्ध गराउन अनिवार्य कोटा प्रणालीको व्यवस्था गर्नुपर्छ । व्यावसायिक तालिमका पाठ्यक्रम र सिकाइ विधि लचिलो बनाउनुपर्छ । सहायक सामग्री र उपकरणको चरम अभावका कारण उनीहरू सक्रिय र उत्पादनशील जीवन बाँच्नबाट वञ्चित छन् । यसका लागि सरकारले स्थानीय तहबाट सहायक सामग्रीहरू सहजै उपलब्ध गराउने व्यवस्था गर्नुपर्छ र स्वदेशमै सहायक सामग्रीको उत्पादनलाई प्रवर्धन गर्नुपर्छ । अपांगतासम्बन्धी चेतना अभिवृद्धि गर्न स्थानीय र राष्ट्रिय स्तरमा अभियान नै सञ्चालन गर्नु जरुरी छ । निर्णय प्रक्रियामा अपांगता भएका व्यक्तिको सहभागिता र नेतृत्वलाई बढावा दिनुपर्छ । यसका लागि राज्यका विभिन्न संयन्त्र र राजनीतिक दलले आफ्ना संरचनाहरूमा उनीहरूको सहभागिता र नेतृत्वलाई प्रवर्धन गर्नुपर्छ । अपांगता भएका व्यक्तिको अधिकारसम्बन्धी नियमावली २०७७ ले पूर्ण तथा अति अशक्त अपांगता भएका व्यक्तिलाई समुदायमै आवश्यक सहायक सामग्रीलगायत व्यक्तिगत सहयोगी सेवा र हेरचाह सेवा उपलब्ध गराउन स्थानीय निकायलाई तोकेको छ । तर हालसम्म पनि यी सेवा लागू भएका छैनन् । यसका लागि सरकारले त्यस्तो सेवा चाहिने व्यक्तिको लगत तयार गरी आवश्यक कार्यविधि बनाई सेवा उपलब्ध गराउने व्यवस्था गर्नुपर्छ । समावेशी समाजको निर्माणका लागि अपांगता भएका व्यक्तिको सशक्त सहभागिता मात्र दिगो भविष्यको आधार हुन सक्छ । अपांगता भएका व्यक्तिको ३३ औं अन्तर्राष्ट्रिय दिवसले उनीहरूको अधिकार सुनिश्चित गर्दै सामाजिक, आर्थिक, सांस्कृतिक तथा राजनीतिक सहभागिताको आवश्यकता र नेतृत्वलाई अघि बढाउन सरोकारवालालाई उत्तरदायी र जिम्मेवार बनाउनुपर्छ । अपांगता भएका व्यक्तिलाई नीति निर्माण र निर्णय प्रक्रियामा समावेश गर्दै नेतृत्व विकासका लागि अवसर सुनिश्चित गर्नु जरुरी देखिन्छ । नागरिक समाज र संघसंस्था, शैक्षिक संस्था, व्यावसायिक क्षेत्र र निजी क्षेत्र तथा सञ्चारमाध्यमलगायत सरोकारवालाले विशेष भूमिका निर्वाह गर्नुपर्छ । नागरिक समाज र संघसंस्थाले चेतना अभिवृद्धि कार्यक्रम सञ्चालन गरी सामाजिक समानता र सम्मानका साथ स्वीकार गर्ने संस्कार प्रवर्द्धन गर्नुपर्छ । सञ्चारमाध्यमले पनि सकारात्मक सन्देश प्रवाह गर्दै उनीहरूका अधिकारका सवाललाई बलियो गरी स्थापित गर्न मद्दत गर्नु जरुरी छ भने अर्कोतिर क्षमता र सफलताको प्रचारप्रसार गर्नु पनि त्यत्तिकै आवश्यक छ । अपांगता भएका व्यक्तिको आर्थिक, सामाजिक र राजनीतिक अधिकारको संरक्षणका लागि ठोस कार्ययोजना बनाउने तथा सहानुभूतिका दृष्टिले होइन, क्षमता र योगदानका आधारमा समान नागरिकका रूपमा हेर्ने वातावरण सिर्जना गरिनुपर्छ । समावेशी समाज निर्माणका लागि दीर्घकालीन योजना तयार गरी दिगो विकासका लक्ष्य हासिल गर्न अपांगता भएका व्यक्तिलाई विकासको मूल प्रवाहमा समेट्नु जरुरी छ । यसका लागि सबै तहका सरकार र सरोकारवालामा आगामी कार्यदिशाबारे स्पष्ट हुनुपर्छ । यो दिवसले अपांगता भएका व्यक्तिको अधिकार, आत्मसम्मान र नेतृत्वलाई केन्द्रमा राखेर काम गर्न राज्य, निजी क्षेत्र र नागरिक समाज सबैमा उत्प्रेरणा जगाओस् । पन्थ राष्ट्रिय लोकतान्त्रिक अपांग संघका अध्यक्ष हुन् ।"
यसकारण नेपाली पहिचान,"पहिलो विश्वयुद्धभन्दा अघि नै नेपालीहरू बर्माम्यानमार पुगिसकेका थिए । नेपालीको बर्मा प्रवासनको इतिहास निकै लामो छ । उसबेला बर्मा, भारतलगायत ब्रिटिसको अधीनमा थिए । पहिलो पटक १८१५ अप्रिल २४ मा गोर्खाहरू भारतीय फोर्समा एकीकृत भएको भन्ने इतिहासले आजभन्दा २०९ वर्षअघि नै नेपाली गोर्खाली सेनाका रूपमा समावेश भएको पुष्टि हुन्छ । हाल बर्मामा तीन लाखजति नेपाली मूलका मानिस रहेका छन् । उनीहरू ब्रिटिस शासनकालमा बर्मामा तैनाथ गोर्खा सैनिकका सन्तान र नजिकका आफन्त नै थिए । बर्मामा नेपालीको इतिहास १ सय ८० वर्षभन्दा बढीको छ । विभिन्न समयमा आउने जाने क्रम भने चलेको देखिन्छ । राजा महेन्द्रले नेपाली मूलका मानिसलाई देश फर्काएर नागरिकता दिने व्यवस्थासमेत गरेको कुरा यहाँ स्मरणीय छ । त्यसबेला फर्किएका उनीहरूले देशका पूर्व तथा पश्चिमी भागमा बर्मेली टोल खडा गरी बसाइ थालेको पनि सम्झनुपर्ने हुन्छ । पीएनओ (पिपुल अफ नेपाली) ओरिजिन भनेका खास समय र कालखण्डमा नेपाल छाड्न पुगेका नेपाली हुन् । यो नेपालको सबैभन्दा पुरानो डायस्पोरा समाज पनि हो । नेपालीहरू बर्मा, थाइल्यान्ड, मलेसियालगायतका देशमा पहिलो र दोस्रो विश्वयुद्धका क्रममा यसरी नै पुगेका थिए । यसको इतिहास निकै पुरानो छ । त्यसबेलाको अवस्थामा नागरिकता बन्ने र बोकेर हिँड्ने कुनै चलन र परिपाटी थिएन । थाइल्यान्डमा करिब ८० वर्षको इतिहास भइसकेको छ, नेपालीहरूको । यहाँ ८० हजारदेखि १ लाखजति नेपाली बसोबास गर्छन् । दोस्रो विश्वयुद्धताका नेपालबाट भारत, म्यान्मार हुँदै उनीहरू थाइल्यान्डको सिमाना पिलोकस्थित सिसाफलामको माइन (खानी) मा पुगे । त्यहाँ ज्यामी मजदुरका रूपमा काम सुरु गरे । यहाँ नेपालीका १६ वटा टोल थिए । यसरी बस्दै जाँदा लामो समयपछि थाइल्यान्ड प्रवेश त गरे तर म नेपाली हुँ भन्ने कुनै कागजप्रमाण उनीहरूसँग थिएन । त्यसबेला नागरिकता प्रमाणपत्रको चलन थिएन । बस्दै जाँदा विश्वयुद्धपछि देशहरू स्वतन्त्र भए, थाइल्यान्ड प्रवेश गरेका नेपाली देशविहीन गैरनागरिक हुन पुगे । यस्तो अवस्थामा नेपालका राजा वीरेन्द्र र थाई नवौं नरेश सरकारबीच दुई देशको मैत्री सम्बन्ध विकासमा थाई प्रवासी नेपालीको निवेदनमाथि पहल भयो । नेपाली राजदूतावासको नेतृत्वमा यी नेपाली नेपाल मूलका व्यक्ति हुन् भन्ने निश्चय गरी प्रमाणपत्र सन् १९८७ मा नेपाली शरणार्थीका रूपमा ग्रिन कार्ड प्राप्त भयो । तत्पश्चात् लगभग १५ वर्षपछि नेपाली राजदूतावासकै पहलमा सन् २००१ बाट अस्थायी ग्रिन कार्डलाई स्थायी थाई नागरिकका रूपमा परिचयपत्र दिइयो । नेपालबाहिर बसिरहे पनि नेपाललाई उनीहरू मुलुक भन्थे । मुलुक फर्कने सपना बोकेर उनीहरूका धेरै वर्ष बिते । यो संख्या सबैभन्दा बढी बर्मामा थियो । समय बित्दै जाँदा केही मानिस फर्केर नेपाल आए । नेपालको नागरिकता लिए । नेपालीको ठूलो हिस्साले भने त्यहींको नागरिकता लिएर बस्यो । अब मुलुक फर्कने हो भनेर उताको नागरिकता पनि उनीहरूले धेरै वर्षसम्म लिएका थिएनन् । बर्मामा बसेका नेपालीको नागरिकतामा गोर्खा वा नेपाली भनेर उल्लेख गरिएको छ । मलेसियाका पुराना नेपालीलाई पनि गोर्खा उल्लेख गरेर नागरिकता दिइएको छ । थाइल्यान्डमा पहिलो र दोस्रो विश्वयुद्ध नभएका कारण ग्रिन कार्ड पाउँदा नै नेपाली भनेर उल्लेख गरिएको छ । नेपालीहरू इतिहासका कुनै दिन पुगेका देशले उनीहरूलाई नेपाली वा गोर्खा भनेर नै नागरिकता दिएका छन् । हामी पीएनओको माग नागरिकता वा दोहोरो नागरिकता होइन । नागरिकताको माग गरेर नेपालका लागि हामी बोझ बन्न चाहँदैनौं । हाम्रो माग भनेको पुर्खाको थातथलोका रूपमा हामी पनि नेपाली हौं भनेर सरकारले नेपाली पहिचानको कुनै परिचयपत्र जारी गरोस् । नेपाली मूलको मानिस हुँ भनेर घुम्न डुल्न पाइयोस् । विदेशीसरहको व्यवहार नहोस् भन्ने नै हो । यसरी हामीलाई नेपालीको परिचय खुल्ने कुनै कार्ड दिँदा नेपाललाई कुनै अप्ठेरो नपर्ने हाम्रो माग हो । नेपाललाई म्यानमार, थाइल्यान्ड र मलेसियाका नेपाली मूलका मानिसले पितृभूमि मान्छन् । नेपाल आउन, घुम्न र नेपाली भाषामा रमाउन उनीहरूलाई रमाइलो लाग्छ । नेपालीपनमा यी समुदाय रमाउँछन् । नेपाली भेष, भाषा र लबज यी समुदायका लागि महत्त्वपूर्ण छन् । सयभन्दा बढी देशमा अहिले नेपाली पुगेका छन् । तर, पीएनओ भनेको मुख्य रूपमा तीनचार देशको सवाल हो । यही कारण पनि यी चार देशमा रहेका नेपालीलाई बेग्लै ढंगले हेर्नुपर्छ । पहिचान र परिचय मानिसका लागि चाहिने अत्यावश्यक कुरा हो । व्यक्तिको परिचय र पहिचान नै उसको जीवनको महत्त्वपूर्ण पाटो हो । यसैलाई हामीले खोजिरहेका छौं । नेपाल सरकारले गैरआवासीय नेपाली कानुनमा पहिले परिचयपत्र र हाल दोहोरो नागरिकताको प्रावधानसमेत ल्याएको छ । यससम्बन्धी व्यवस्थामा तीन पुस्तासम्मका नेपालीलाई समेत समेटिएको छ । बर्मा, थाइल्यान्ड, मलेसियालगायतका देशका नेपाली मूलका मानिसले सय वर्षभन्दा पहिले देश छाडेको र तीन पुस्ताको कुनै प्रमाण पेस गर्न सकिने कागजात उनीहरूसँग छैन । उसबेला नेपाल छाड्दा नेपालमा नागरिकता, पासपोर्टको चलन नभएकाले नेपालसँग सम्बन्धित कुनै कागजात हुने कुरै भएन । छ त पुर्खाले दिँदै आएका भाषा, चालनचलन र रीतिथिति । हामीसँग नेपाली भएको प्रमाण भनेको यही नै हो । गैरआवासीय नेपालीसम्बन्धी कानुनको कुनै प्रावधानमा समावेश गराइयोस् भन्ने हाम्रो माग हो । पीएनओको मामिला गैरआवासीय नेपालीको एउटा तप्काको आफ्ना पुर्खाको देशसँग जोड्ने साइनो मात्र हो । चौथो, पाँचौं र छैटौं पुस्ताअघि देशको भूगोल, सीमा छाडे पनि उनीहरूले नेपालका ज्ञानगुन र भाषाभेष आफूसँग बोक्दै आएका छन् । नेपाली भएर बाँच्ने उनीहरूको संकल्प छ । सयौं वर्षदेखि मनमा नेपाल बोकेर हिँडेको एउटा समुदायलाई नेपालसँग साइनो जोड्ने एउटा माध्यमका रूपमा पनि उनीहरूले यसलाई लिएका छन् । पीएनओहरूको माग नेपाल देशको नागरिकता लिनु होइन । यस देशसँग जोडिएको मतदान र भोटिङ अधिकारको कुरा पनि होइन । आफ्नो पुर्खादेशको चिनो आफूसँग राख्ने मात्रै यो समुदायको इच्छा हो । नेपाली मूलका मानिसका रूपमा नेपाल सरकारले कुनै परिचयपत्रको व्यवस्था गर्दा उनीहरू यस देशको उन्नति र प्रगतिमा कतै त कतै सहभागी हुन सक्छन् । यस विषयमा हामीले नेपाल सरकारका विभिन्न निकाय, राजनीतिक दलका नेता, संसदीय दलका सचेतक, सांसद, कानुनविद्सँग पनि छलफल तथा परामर्श गरिरहेका छौं । पीएनओहरू यस देशसँग भावनात्मक सम्बन्धमा जोडिन चाहन्छन् । नेपालको विकास र प्रगतिमा साथ दिन चाहन्छन् । पुर्खाको माटोलाई समय समयमा ढोग्न चाहन्छन् । यहाँका देवीदेवताको दर्शन गर्न चाहन्छन् । नेपाल आउँदा विदेशी नागरिकका रूपमा मात्र होइन, यिनीहरू पनि नेपाल आमाका सन्तान हुन् भन्ने भावना जोड्न चाहन्छन् । अहिलेको पीएनओको सवाल यही हो । नेपाली मूल उल्लेख गरेर अरू देशले नागरिकता दिएको पृष्ठभूमिमा नेपाली मूल उल्लेख गरेर परिचयपत्र दिने कार्य नेपालसँग जोडिने कुरा मात्र हो । नेपालको छिमेकी देश भारत छाडेर गएका भारतीयले गैरआवासीय भारतीय (एनआरआई) को परिचय पाएर ती देशको उद्योगधन्दा र आर्थिक विकासमा ठूलो टेवा पुर्याएका छन् । मित्रराष्ट्र चीनमा पनि धेरै कालअघि चीन छाडेकाहरूले गैरआवासीय चिनियाँ (एनआरसी) का रूपमा परिचयपत्र पाएका छन् । हाल गैरआवासीय नेपाली संघको अगुवाइमा भइरहेको परिचयपत्रको कानुनी प्रावधानमा तीन पुस्ताको परिचयको कुरा गरिएको छ । तर, त्यसअघि देश छाडेका नेपालीबारे यसका केही बोलिएको छैन । त्यसैले यो विषयलाई पनि गम्भीरताका साथ सम्बोधन होस् । कार्की थाई नेपाली संघको संरक्षक र गैरआवासीय नेपाली संघको पीएनओसम्बन्धी समितिका संयोजक हुन् ।"
हेल्मेट हराएपछि खुलेको 'हेल्मेट्स नेपाल,"(काठमाडौं)व्यस्त सहरी क्षेत्रमा स्कुटर वा मोटरसाइकल हराउनु वा चोरी हुनु नियति नै हो भने यसका चालकका लागि सास्तीको विषय । पार्क गरेर राखेको सवारीसाधनको हेल्मेट फर्कंदा छैन भने त्यस्तोमा के गर्ने ? जगेडा हेल्मेट नै बोकेर हिँड्ने अभ्यास पनि हुँदैन । यस्तोमा नयाँ हेल्मेट किन्न जानका लागि सबै ठाउँमा उपलब्ध पनि नहुन सक्छ । हो, यस्तै समस्या आफैंले भोगिसकेपछि समाधानका लागि काठमाडौंका सजल जोशीले अनलाइनमार्फत हेल्मेट्स डेलिभरी गर्न सुरु गरेका हुन् । पहिलो पटक सन् २०१६ मा अनलाइन मार्केटप्लेसबाट डेलिभरी दिन सुरु गरेको हेल्मेट्स नेपालले अहिले माइतीघर र नक्सालबाट भौतिक रूपमा पनि सेवा दिइरहेको छ । हेल्मेट्स नेपालले हेल्मेट मात्र नभई राइडरका लागि आवश्यक सम्पूर्ण राइडिङ गिएर्स पनि बेच्ने गरेको छ । अनलाइन स्टोर हुँदै रिटेल स्टोरका रूपमा काठमाडौंमा विस्तार भएको हेल्मेट्स नेपालका सहसंस्थापक एवं सीईओ जोशीले बताए । सुरुमा त पार्किङमा आफ्नै हेल्मेट हरायो, घर गएर अर्को हेल्मेट ल्याएर बल्ल बाइक चलाउन पाइयो, हराएकै ठाउँमा हेल्मेट किन्न पनि पाइएन, उनले थपे, त्यसपछि यस्तै आकस्मिकताको ख्याल गरेर अनलाइन डेलिभरी दिने गरी सेवा सुरु गर्यौं । त्यहींबाटै जन्मेको हो, हेल्मेट्स नेपाल । सामान्यतया ट्राफ्रिक प्रहरीबाट बच्नका लागि मात्रै दुईपांग्रे सवारी चलाउनेले हेल्मेट लगाउने गरेको उनको भनाइ छ । हेल्मेट लगाइरहेकै अवस्थामा पनि दुर्घटना हुँदा ज्यान गुमाउनुपरेको समेत देखिएको जोशीले बताए । ट्राफिकबाट बच्नका लागि मात्रै हेल्मेट लगाउने गरेको भेटियो, आफ्नो सुरक्षाका लागि गुणस्तरीय हेल्मेट लगाउनुपर्छ भन्ने थिएन, उनले भने, त्यसपछि सडक दुर्घटनाबाट बच्न पनि गुणस्तरीय हेल्मेट लगाउनुपर्छ भन्ने लबिइङतर्फ हामी लाग्यौं । अहिले गुणस्तरीय हेल्मेटसँगै राइडिङ सेफ्टी गिएर्स पनि बेच्न थालेको उनले सुनाए ।अहिले हेल्मेट्स नेपाल हेल्मेट डेलिभरी प्लाटफर्म मात्र नभई सडक सुरक्षाको एडभोकेसीतर्फ पनि बढेको छ, जोशीले भने, हेल्मेट बिक्रीसँगै सडक सुरक्षाको पैरवी गर्ने गतिलो थलो पनि बनेका छौं । जोशीले आफूलाई आइपरेको समस्या समाधान गर्न ५० हजार खर्चेर सुरु गरेको हेल्मेट्स नेपालले अहिले वार्षिक ४ करोड रुपैयाँको कारोबार गर्दै आएको बताए । स्नातक पहिलो वर्ष पढ्दा आफूलाई परेको समस्या समाधान गर्न ५० हजार खर्चेर सुरु गरेका थियौं, अहिले वार्षिक ४ करोड कारोबार गरिररहेको छ, उनले भने । हेल्मेट्स नेपालले माइतीघर, टेकु, अनामनगर र नागपोखरीमा आउटलेट समेत राखेर भौतिक रूपमै बिक्रीवितरणसमेत गर्दै आएको थियो । जुन अहिले माइतीघर र नक्सालमा मात्रै रहेको हेल्मेट्स नेपालका जनरल म्यानेजर रइस महर्जनले बताए । अहिले माइतीघर, नक्सालमा मात्रै स्टोर छ, उनले भने, गत भदौदेखि नक्सालमा एसियाकै सबैभन्दा ठूलो अटोमोटिभ लाइफस्टाइल भनेर स्टोर खोलेका छौं । हेल्मेट मात्र नभई राइडिङमा चाहिने सबै वस्तु पाइने वान स्टप सोलुसन का रूपमा खोलेको समेत उनले बताए । टेकु, अनामनगर र नागपोखरीको स्टोरलाई मर्ज गरेर नक्सालमा एउटै स्टोर बनाइएको महर्जनले सुनाए । नक्सालको स्टोरमा हेल्मेट मात्र नभई सबै राइडिङ गिएर्स पाइन्छ, पहिलो पटक सर्भिस स्टेसन पनि राखेका छौं, उनले भने, बाइक तथा स्कुटरको जनरल चेकअपदेखि जनरल सर्भिससम्म हुन्छ, यही बाइक एसोसेरिज किनेर फिटिङ गरिन्छ । हेल्मेट्स नेपालले गुणस्तर चिह्न प्राप्त अन्तर्राष्ट्रिय ब्रान्डका हेल्मेटसँगै नेपालकै विभिन्न ब्रान्डसँग मिलेर विभिन्न राइडिङ गियरहरू पनि बजारमा ल्याएको महर्जनले बताए । कवचसँग टाइअप गरेर हामीले राइडका लागि आवश्यक ज्याकेट, पाइन्टदेखि जर्सीहरू पनि ल्याएका छौं, उनले भने, हाम्रो आवश्यक डिजाइनअनुसार कवचले आफ्नो ब्रान्डमा उत्पादन गरेर दिन्छ, हामी बेच्छौं । हेल्मेट्स नेपालले डोचा सँग मिलेर दैनिक लगाउन मिल्ने जुत्ता उत्पादन गरेर पनि बिक्री गर्न थालेको महर्जनले बताए । भर्खरै डोचासँग मिलेर यात्री ब्रान्ड भनेर जुत्ता ल्याएका छौं, जुन दिनकै लगान मिल्छ, सहज हुन्छ,उनले भने ।"
सोनु निगम लाइभ हुने,"काठमाडौं (कास) भारतीय गायक सोनु निगमले काठमाडौंमा कन्सर्ट गर्ने भएका छन् । क्रिसमसको अवसर पारेर पुस १० मा सोनु निगम लाइभ इन नेपाल कन्सर्ट हुन लागेको हो । नेपाली टच इभेन्ट्सले हायात ग्राउन्डमा आयोजना गर्न लागेको उक्त कन्सर्टका लागि ईभी ब्रान्ड दिपल प्रायोजकका रूपमा रहेको छ । आयोजकले विश्व प्रसिद्ध गायकलाई नेपाली फ्यानमाझ प्रस्तुत गर्न पाउँदा खुसी लागेको उल्लेख गरेको छ । कन्सर्टमा सोनुले आफ्ना चर्चित गीतहरू गाउने बताइएको छ । कार्यक्रमबारे सोनुले समेत एक भिडियो सन्देशमार्फत नेपाली दर्शक, श्रोतालाई आफू कन्सर्टका लागि काठमाडौं आउन लागेको बताएका छन् । कन्सर्टको टिकट ईसेवामार्फत किन्न सकिने आयोजकले बताएको छ ।"
अटोमेसनमा जाँदै अमलेखगन्जको इन्धन डिपो,"नेपाल र भारतले बनाइरहेका परियोजनामा नेपालतर्फका प्रमुख प्रदीप यादवको नेतृत्वमा नेपालले बनाउने परियोजनाअन्तर्गत अमलेखगन्जमा ५ हजार किलोलिटरको पेट्रोल र ५ हजार किलोलिटरको डिजेल ट्यांकी बनिसकेका छन् । अमलेखजगन्जमा १५ हजार १ सय १० किलोलिटर क्षमताको पेट्रोल ट्यांकी, २४ हजार ८ सय ४० किलोलिटर क्षमताको डिजेल ट्यांकी र २ हजार २ सय ६० किलोलिटर क्षमताको मट्टितेल ट्यांकी छ । ५ सय किलोलिटर क्षमताको ट्रान्समिक्स ट्यांकी र ८ हजार ४ सय किलोलिटरको पानीट्यांकी पनि छ । अमलेखगन्ज डिपोबाट दिनको ६ सय किलोलिटर पेट्रोल र १५ सय किलोलिटर डिजेल बिक्री हुन्छ ।डिपोबाट चितवन, तनहुँ, मकवानपुर, लमजुङ, गोरखा, नवलपरासी, बारा, पर्सा, रौतहट, धादिङलगायत २६ जिल्लामा इन्धन वितरण गरिन्छ । साथै निगमकै विराटनगर, धनुषा, थानकोट, पोखरा र भलवरी कार्यालयमा इन्धन स्टकट्रान्सफर गरिन्छ ।"
४०० केभी बाह्रबिसे सबस्टेसन निर्माण धमाधम,"खिम्तीबाह्रबिसे प्रसारण लाइनमा पर्ने ११८ टावरमध्ये ११७ वटा जग हालिएको छ, ११५ वटा टावर खडा गरिएको छ । ३६ किमि तार तानिएको छ । बाँकी एउटा टावर निर्माणाधीन छ । खिम्तीबाह्रबिसे खण्ड आगामी माघभित्र सञ्चालनमा ल्याउने गरी काम भइरहेको छ । बाह्रबिसेबाट काठमाडौंको लप्सीफेदीसम्मको ४६ किलोमिटर ४०० केभी डबल सर्किट प्रसारण लाइन पनि निर्माणाधीन छ । ४६ किलोमिटर प्रसारण लाइनमा पर्ने १२२ टावरमध्ये ११८ वटाको जग हालिएको छ । ११७ वटा टावर खडा गरिएको छ । ४२ किलोमिटर तार तानिएको छ । बाँकी टावरको काम भइरहेको छ । खिम्तीबाह्रबिसेकाठमाडौं हुँदै प्रवाह भएको विद्युत्लाई काठमाडौं उपत्यकामा छिराउन लप्सीफेदीचाँगुनारायण १३२ केभी प्रसारण लाइन अगाडि बढाइएको छ । स्थानीयको अवरोधका कारण निर्माण प्रभावित छ । अमेरिकी सहायता परियोजना मिलेनियम च्यालेन्ज कर्पोरेसन (एमसीसी) ले निर्माण गर्ने ४०० केभीको प्रसारण लाइन निर्माण सम्पन्न भएपछि लप्सीफेदीबाट विद्युत्लाई नवलपरासीको (बर्दघाट सुस्ता पश्चिम) भुमहीस्थित नयाँ बुटवल सबस्टेसनतर्फ प्रवाह गराउन सकिनेछ ।"
जनताको जलविद्युत् मा सेयर किन्न विपन्नलाई बिनाधितो सस्तो ऋण,"स्रोतमाथिको अधिकार सबै नागरिकमा सुनिश्चित गर्न गरिब तथा विपन्न घरधुरीलाई बिनाधितो सहुलियत कर्जाको व्यवस्था गरिएको ऊर्जामन्त्री खड्काले बताए । स्रोतमाथिको अधिकार सबै नागरिकको हुनुपर्छ, गरिब तथा विपन्न वर्गलाई अगाडि बढाउन नसकेसम्म हामीले परिकल्पना गरेको समृद्धि हासिल हुन सक्दैन, उनले भने ।मन्त्रालयले नेपाल सरकारले परिभाषा गरेका विपन्न नागरिक र स्थानीय तहले सिफारिस गरेका विपन्न नागरिकलाई प्राथमिकता दिएर काम गर्नेछ । पैसा नहुनेका लागि उक्त कार्यविधि ल्याइएको उनको दाबी छ । यो एउटा आर्थिक क्रान्ति हो, यसले विपन्न वर्गलाई अगाडि बढाउँदै समृद्ध मुलुक निर्माणमा सहयोग पुर्याउँछ, सरकार तल्लो वर्गका नागरिक र न्यून आय भएका राष्ट्रसेवक कर्मचारीलाई लक्ष्य गरी यो कार्यविधि संशोधन गरेको हो, उनले भने ।सुरुमा आयोजना प्रभावित जिल्ला र प्रसारण लाइन रहेका जिल्लाका विपन्न बासिन्दामा लागू गरिए पनि विस्तारै उक्त व्यवस्थालाई देशभर लागू गरिने मन्त्रालयले जनाएको छ । सेयर खरिदका लागि आयोजना निर्माण हुने जिल्लाभित्रका आर्थिक रुपले विपन्न पिछडिएका र गरिब नागरिकलाई बैंक तथा वित्तिय संस्थामार्फत शतप्रतिशत बिना धितो सहुलियत ब्याजदरमा कर्जा उपलब्ध गराउनका लागि कम्पनीले मन्त्रालयको सहयोग लिई आवश्यक व्यवस्था मिलाउने कार्यविधिमा उल्लेख छ । स्थानीय सरकारले दिएको घरधुरीको संख्याअनुसार गरिब तथा अति विपन्न वर्गको पहिचान गरी उनीहरूको सेयरको ग्यारेन्टी सरकारले लिने मन्त्रालयले जनाएको छ । सरकारले जनताको जलविद्युत् कार्यक्रमअन्तर्गत देशभर २२ जलविद्युत् आयोजनालाई यसअघि नै अगाडि सारिसकेको छ, जसमा माथिल्लो त्रिशूली, माथिल्लो अरुण, अरुण किमाथांका, घुन्साखोला, सिम्बुवाखोला, रसुवागढी, सान्जेन, अपर सेती, बुढीगण्डकी, भेरी बबई डाइभर्सन, चैनपुर सेतीलगायत छन् । विपन्न वर्गको जीवनस्तर उकास्न उक्त कार्यविधि संशोधन गरिएको मन्त्रालयका सचिव सुरेश आचार्यले बताए । कार्यविधिबाट सेयर खरिदबिक्रीमा बन्देज र सेयर अन्डरराइटिङ र क्रेडिट रेटिङ व्यवस्था हटाएको छ । यद्यपि जनताको जलविद्युत् कार्यक्रम नयाँ होइन । नेपालको पानी, जनताको लगानी भन्ने नाराका साथ तीन हजार पाँच सय मेगावाट विद्युत् उत्पादन गर्ने योजना करिब ६ वर्ष अघिकै हो । आर्थिक वर्ष २०७६७७ को नीति तथा कार्यक्रममा तत्कालिन सरकारको उक्त कार्यक्रम समावेश गरेको छ । आम नेपालीको लगानीमा ऊर्जा उत्पादनलाई बढावा दिन त्यस्तो कार्यक्रम अगाडि सारिने बताइएको थियो । यद्यपि सो कार्यक्रमअन्तर्गत माथिल्लो त्रिशूली थ्री बी, रसुवागढी र साञ्जेन जलविद्युत् आयोजनाको मात्र साधारण शेयर बिक्री गरिएको छ । बाँकी आयोजानको सेयर जारी पनि गरिएको छैन । अहिलेको सरकारले फेरी त्यही कार्यक्रमलाई अघि बढाउन लागेको हो ।"
इनड्राइभ ४६ राष्ट्रमा विस्तार,"(काठमाडौं) राइड हेलिङ प्लाटफर्म इनड्राइभले विश्वभर ४६ राष्ट्रमा सेवा विस्तार गरिसकेको छ । विश्व विस्तार गर्ने क्रममा सेवाको दिगोपना र सामाजिक उत्तरदायित्व परियोजना प्राथमिकतामा रहेको इनड्राइभले बताएको छ । विश्वका मुख्य राष्ट्रमा राइडिङ प्लाटफर्ममा सेवा विस्तार गरिरहेको इनड्राइभले सामाजिक सेवा र उत्तरदायित्वका परियोजना पनि सञ्चालन गरिरहेको इनड्राइभका चिफ अफ स्टाफ इगोर फेडोरोभले बताए । इनड्राइभले ४६ देशमा द्रुत रूपमा गुणस्तरीय रूपमा सेवा दिइरहेको छ, आफ्नो व्यवसायी विस्तार, वर्तमान अवस्था, भावी कार्यक्रम तथा रणनीतिसम्बन्धमा जानकारी दिन इन्डोनेसियाको योग्यकर्तामा आयोजित पत्रकार भेलामा फेडोरोभले भने, २४ करोडभन्दा बढी प्रयोगकर्ताले हाम्रो एफ डाउनलोड गरिसकेका छन्, यो नै हाम्रो सबैभन्दा महत्त्वपूर्ण कोसेढुंगा हो । उहाँहरूकै समर्थनमा इनड्राइभका सेवालाई थप विस्तार गर्नुपर्नेछ । त्यसमा हामी प्रतिबद्ध छौं । सन् २०२५ मा कम्पनीको तीव्र रूपमा थप राष्ट्रमा व्यवसायविस्तार गर्ने रणनीतिक रहेको पनि फेडोरोभले जनाए ।हामी थप देशमा हाम्रो सेवा विस्तार गर्न र विश्वव्यापी रूपमा प्रयोगकर्ताहरूको बढ्दो गतिशीलता आवश्यकता पूरा गर्न नयाँ, प्रतिस्पर्धी र गुणस्तरीय सेवा दिन प्रतिबद्ध छौं, फेडोरोभ भन्छन, सन् २०२५ मा हामी थप बजारहरूमा प्रवेश गर्ने र सवारीहेलिङ, डेलिभरी, सहरदेखि सहरसम्म यात्रालगायत कार्यक्रम सञ्चालन गर्नेछौं । यो विस्तारले विश्वव्यापी दैनिक जीवनमा सकारात्मक प्रभाव पार्ने उनको दाबी छ ।नवीन सोच, गतिशीलता, स्थिरता र संस्थागत जिम्मेवारीका कारण इनड्राइभले भविष्यमा व्यावसायिक उद्योगी व्यवसायीहरूका लागि राम्रो प्लेटफर्म प्रदान गर्ने फेडोरोभले बताए । इनड्राइभ स्थिरता र संस्थागत उत्तरदायित्वप्रति प्रतिबद्ध छ । मानिस र पर्यावरण दुवैमा सकारात्मक प्रभाव सिर्जना गर्नेमा स्पष्ट छौं, उनी भन्छन्, यसकारण पनि कम्पनीले संस्थागत सामाजिक उत्तरदायित्वका विभिन्न कार्यक्रम सुरु गरेको छ । यी कार्यक्रमले प्रभावकारी र दिगो विकास लक्ष्य प्राप्तिमा ठूलो योगदान दिनेमा हामी विश्वस्त छौं ।सामाजिक सेवामा आफ्ना कार्यक्रम केन्द्रित गर्नकै लागि इनड्राइभले इनभिजन कार्यक्रम सञ्चालन गरेको छ । यो समुदायमा आधारित परियोजना हो । यसले दिगो विकासलाई प्रवर्द्धन गर्दै व्यावसायिक निरन्तरता र सबै क्षेत्रमा समावेशितालाई बढावा दिन सामाजिक सेवा र पर्यावरणीय परिवर्तनले ल्याएका समस्या समाधानका क्षेत्रमा काम गरिरहेको बताइएको छ । इनभिजनमार्फत इनड्राइभले पर्यावरणमैत्री यातायात समाधान प्रवर्द्धन गर्न, यातायात सेवा नभएका नागरिकलाई गुणस्तरीय सेवा दिन र वातावरणमा कमभन्दा कम क्षति पुर्याउनेमा निकै सचेत छौं, फेडोरोभले भने, इनभिजनका साथ इनड्राइभले विश्वभर सकारात्मक योगदानसहित व्यावसायिक वृद्धि र सफलता प्राप्तिको लक्ष्य राखेको छ । सामाजिक उत्तरलायित्वअन्तर्गत समाजमा कला, संस्कृतिको जगेर्ना गर्ने उद्देश्यले गत वर्षदेखि इनड्राइभले विश्वव्यापी रुपमा अल्टरनेटिभ फिल्म महोत्सव गर्दै आएको छ । सोही क्रममा इनड्राइभले गत साता इन्डोनेसियाको योग्यकार्तामा अल्टरनेटिभ फिल्म महोत्सव एवं पुरस्कार वितरण को दोस्रो संस्करण आयोजना गरेको थियो । जसमा सुविना श्रेष्ठ निर्देशित नेपाली वृत्तचित्र देवी पनि मनोनयनमा परेको थियो । देवी ले कुनै पुरस्कार भने हात पारेन । लामो समयदेखि बिनादर्ता र अनौपचारिक रूपमा सेवा सञ्चालन गरिरहेको राइड हेलिङ प्लाटफर्म इनड्राइभले गत वैशाखमा उद्योगका रूपमा दर्ता भएको हो । सरकारले औद्योगिक व्यवसाय ऐन, ०७६ संशोधन गर्दै राइड सेयरिङलाई सेवामूलक उद्योगको मान्यता दिएपछि इनड्राइभले कानुनबमोजिम आफूलाई औपचारिक व्यवसायका रूपमा अघि सारेको हो ।"
अर्थ संक्षेप,"बजारमा कजारिया टायल्सकाठमाडौं (कास) रमेश कर्प र भारतको कजारिया सेरामिक्सको संयुक्त लगानीको कजारिया ब्रान्डको टायल्स बजारमा आएको छ । कजारिया रमेश टायल्सले नवलपरासीमा उद्योग स्थापना गरी टायल्स उत्पादन सुरु गरेको हो । हाल कजारियाको ग्लेज र हेभी ड्युटी भिट्रिफाइड टायल्स उत्पादन गरी बजारमा उपलब्ध गराएको जनाइएको छ । निकट भविष्यमै उद्योगले सिरामिक्स टायल्स बजारमा उपलब्ध गराउने बताएको । उद्योगले अहिले देशभर एक सयभन्दा बढी डिस्ट्रिब्युटर र डिलरबाट कजारिया टायल्स बिक्रीवितरण गरिरहेको छ । यसअघि कजारिया टाल्यसको भारतबाट आयात गरी नेपालमा बिक्रीवितरण गरिने गरेकामा हाल यहीँ उत्पादन गरी बिक्री गर्दा २५ प्रतिशत सस्तो भएको उद्योगले जारी गरेको विज्ञप्तिमा उल्लेख छ ।नेपाल एसबीआई मर्चेन्ट सञ्चालक समिति अध्यक्षमा आनन्द काठमाडौं (कास) नेपाल एसबीआई मर्चेन्ट बैंकिङ सञ्चालक समितिको अध्यक्षमा विकास आनन्द नियुक्त भएका छन् । एसबीआई मर्चेन्टको ६६औं बैठकले सोमबार आनन्दलाई नेपाल एसबीआई बैंकका तर्फबाट सञ्चालकका रूपमा मनोनीत गरी पठाइएको थियो । सोही बैठकले आनन्दलाई सञ्चालक समितिको अध्यक्ष पदमा सर्वसम्मतिबाट चयन गरेको जनाइएको छ । आनन्दले प्रचलित कम्पनी ऐनबमोजिम गोपनीयता तथा इमानदारिताको शपथ ग्रहण गरिसकेका छन् । बैंकको प्रमुख सञ्चालन अधिकृत रहिसकेका उनले बैंकको केन्द्रीय सञ्चालन, मानव संसाधन, कर्जा प्रशासन, सामान्य सेवा तथा कानुनलगायत मामिलासम्बन्धी जिम्मेवारी वहन गरेको विज्ञप्तिमा उल्लेख छ ।ॅसोनु निगम लाइभ इन नेपाल आयोजना गर्दै दिपल काठमाडौं (कास) विद्युतीय ब्रान्ड दिपल सोनु निगम लाइभ इन नेपाल कन्सर्टको मुख्य प्रायोजकको रूपमा जोडिएको छ । दिपलले कला, संस्कृति र अद्वितीय अनुभवलाई सम्बन्धलाई प्राथमिकता उक्त कार्यक्रम आयोजना गर्न लागेको उल्लेख गरेको छ । नेपाली टच इभेन्ट्सले ह्यात ग्राउन्डमा आयोजना गर्न लागेको यो कार्यक्रम पुस १० मा हुनेछ । कार्यक्रमको मुख्य प्रायोजकसम्बन्धी सम्झौता पत्रमा एमएडब्लू वृद्धि अटो कर्पका प्रबन्ध कार्यकारी निर्देशक विवेक सिकारिया र आयोजक इभेन्ट्सका प्रबन्ध निर्देशक राज गोस्वामीले हस्ताक्षर गरे ।ब्रिटिस कलेजमा एमएससी प्रोफेसनल अकाउन्टेन्सी कोर्सकाठमाडौं (कास) द ब्रिटिस कलेजले युनिभर्सिटी अफ लन्डन (यूओएल) बाट एमएससी प्रोफेसनल अकाउन्टिङ कोर्सका लागि आधिकारिक शिक्षण केन्द्रको मान्यता प्राप्त गरेको छ । ब्रिटिस एजुकेसन ग्रुपअन्तर्गतको ब्रिटिस कलेजले गुणस्तरीय शिक्षा प्रदान गरिरहेका कारण यूओएलबाट एमएससी प्रोफेसनल अकाउन्टेन्सी कार्साको मान्यता पाएको बताइएको हो । उक्त शैक्षिक कार्यक्रम प्रोफेसनल अकाउन्टेन्सीको मान्यता पाएका विद्यार्थीका लागि तयार पारिएको कलेजले जनाएको छ । नागरिक लगानी कोषको शाखा कार्यालयबाटै आवास र सरल कर्जाकाठमाडौं (कास) नागरिक लगानी कोषले अब आफ्ना शाखा कार्यालयबाटै आवास र सरल कर्जा उपलब्ध गराउने भएको छ । योसँगै कोषका सहभागीहरूले शाखा कार्यालयबाट आवास र सरल कर्जा पाउनेछन् । मोफसलबाट समेत सो कर्जा लिन सहज बनाउने उद्देश्यले कोषले यस्तो सुविधा ल्याएको हो । यसअघि कोषका शाखा कार्यालयहरूले आवास र सरल कर्जा स्वीकृतिका लागि कर्जाको कागजपत्र केन्द्रीय कार्यालयमा पठाउनुपर्ने व्यवस्था थियो । नयाँ व्यवस्थापछि निश्चित रकमसम्मको कर्जा शाखा कार्यालयबाट उपलब्ध हुनेछ ।एमजी मोटर्सकोएस५ इलेक्ट्रिक एसयूभी काठमाडौं (कास) एमजी मोटर्सले नयाँ विद्युतीय गाडी एसयूभी एमजी एस५ ईभी सार्वजनिक गरेको छ । एमजी एस५ कम्प्याक्ट इलेक्ट्रिक एसयूभी रहेको कम्पनीले जानकारी दिएको छ । उक्त गाडीको मूल्य १९ लाख ४३ हजार रुपैयाँबाट सुरु हुने कम्पनीले बताएको छ । कम्पनीका अनुसार यो इलेक्ट्रिक गाडीमा एकल मोटर रियर ह्विल ड्राइभ सेटअपमा चल्छ । यसले १६५ हर्सपावर र २५० एनएम टर्कको उत्पादन दिन्छ । एमजी एस५ मा आरामदायी र आधुनिक शैलीको डिजाइन गरिएको छ । गाडीमा ठूलो फ्लोटिङ सेन्ट्रल कन्ट्रोल स्क्रिन ड्यास बोर्ड र स्पोर्टी फ्ल्याट बटम स्टेरियरिङ ह्विलको डिजाइन छ । एमजी एस५ मा ४२५, ५१५ र ५२५ किलोमिटर गरी ३ भेरियन्टमा उपलब्ध रहेको कम्पनीले बताएको छ ।सानिमा रिलायन्सको पुनर्जागरण अभियान सुरुकाठमाडौं (कास) सानिमा रिलायन्स लाइफ इन्स्योरेन्सले नवीकरण नभएका बिमालेखका लागि शतप्रतिशत विलम्ब शुल्क छुटसहितको पुनर्जागरण अभियान सुरु गरेको छ । कम्पनीका अनुसार सो अभियान मंसिर १६ देखि २८ सम्म मात्र लागू हुनेछ । अभियानअन्तर्गत ग्राहकले बिमालेख अवधिभित्र एक पटक मात्र ब्याज छुटको सुविधा पाउने कम्पनीले जनाएको छ । कम्पनीले आफ्ना ग्राहकलाई उक्त सुविधाको फाइदा लिई बिमालेख नवीकरण गर्न आग्रह गरेको छ । नयाँ भवनमा राष्ट्रिय वाणिज्य बैंकको सेवा काठमाडौं (कास) राष्ट्रिय वाणिज्य बैंकको लुम्बिनी प्रादेशिक र शाखा कार्यालयको नवनिर्मित भवन उद्घाटन गरेको छ । शनिबार एक कार्यक्रमबीच उपप्रधान तथा अर्थमन्त्री विष्णुप्रसाद पौडेलले बैंकको बुटवल लुम्बिनी प्रादेशिक र शाखा कार्यालय भवनको उद्घाटन गरे । उक्त अवसरमा मन्त्री पौडेलले समयसँगै सबै कुराहरूलाई रूपान्तरण गरी अग्रणी बैंक बनाउनुपर्नेमा जोड दिए । कार्यक्रममा बैंक सञ्चालक समितिका अध्यक्ष दिलीपकुमार ढुंगानाले नेपालको माटो सुहाउँदो सेवा र सुविधा प्रदान गर्न बैंक प्रतिबद्ध रहेको जनाए । बैंकले उत्पादनलाई जोड दिँदै कृषि, पर्यटन, ऊर्जा, साना उद्यम एवम् पूर्वाधार क्षेत्रमा लगानी बढाएको बैंकका प्रमुख कार्यकारी अधिकृत देवेन्द्ररमण खनालले जानकारी दिए । एमएडब्लू ग्रुपलाई ॅफोटोन ग्लोबल अवार्ड २०२४ काठमाडौं (कास) एमएडब्लू ग्रुपले फोटोन ग्लोबल अवार्ड २०२४ मा सम्मानित भएको छ । लिडरसिप इन न्यु इनर्जी प्रोमोसन र एक्सेलेन्स इन सेल्स अवार्डबाट ग्रुप सम्मानित भएको हो । कम्पनीका प्रबन्ध निर्देशक विष्णुकुमार अग्रवाललाई लिडर सिप इन न्यु इनर्जी अवार्ड प्रदान गरियो । नेपालमा फोटोन ईभी सवारी साधन अपनाउँदै दिगो ऊर्जामार्फत राष्ट्रको यात्रामा अग्रणी भूमिका निर्वाह गरेको अवसरमा ग्रुपको कमर्सियलको महत्त्वपूर्ण भूमिकालाई सम्मान गरेको कम्पनीको भनाइ छ । यसैगरी ग्रुपअन्तर्गतको एमएडब्लू वृद्धि कमर्सियलका प्रमुख कार्यकारी अधिकृत तुषार गुप्ताले नेपालमा ईभी भ्यानका लागि एक्सेलेन्स इन सेल्स अवार्ड प्राप्त गरे । फोटोन ग्रुपका उपाध्यक्ष र फोटोन ओभरसिज बिजनेसका अध्यक्ष फू जुन स्वयंले उक्त अवार्ड प्रदान गरेका थिए ।जस्मिन पेन्ट्सकोॅसानदार उपहारको बजार काठमाडौं (कास) जस्मिन हाइजिन प्रोडक्सट्सले सानदार उपहारको बहार स्क्र्याच गरी जितौं पुरस्कार योजना बजारमा ल्याएको छ । कड्लर्स डाइपरको बजार प्रवर्द्धन गर्ने उद्देश्यले उक्त उपहार योजना ल्याइएको कम्पनीले जनाएको छ । उक्त योजनाअन्तर्गत ग्राहकले कड्लर्स डायपरको प्याकेटभित्र स्क्र्याच कुपन प्राप्त गर्नेछन्, जहाँ स्क्र्याच गर्दा आईफोन, पाँच ग्राम सुन, टीभी, स्मार्टफोन, रिचार्ज कार्ड, निःशुल्क डायपरलगायत उपहार पाउन सकिनेछ । कड्लर्स डायपर नवीन प्रविधि प्रयोग गरी उत्पादन गरिएको अन्तर्राष्ट्रिय स्तरको डायपर रहेको कम्पनीको दाबी छ । यसको प्रयोगले बच्चालाई स्वस्थ राख्न सहयोग गर्ने कम्पनीद्वारा जारी विज्ञप्तिमा उल्लेख छ ।लुम्बिनी लायन्सको मुख्यप्रायोजकमा एनसेलकाठमाडौं (कास) नेपाल प्रिमियर लिग (एनपीएल) का लागि लुम्बिनी लायन्स क्लबले आफ्नो मुख्य प्रायोजकका रूपमा एनसेल अनुबन्धित भएको छ । आइतबार राजधानीमा आयोजित एक समारोहबीच लुम्बिनीले आफ्नो मुख्य प्रायोजक सार्वजनिक गरेको हो । मुख्य प्रायोजन सम्बन्धमा क्लबका अध्यक्ष ईश्वर जीसी र एनसेलका प्रमुख कार्यकारी अधिकृत तथा प्रबन्ध निर्देशक जाब्बोर युमोभले हस्ताक्षर गरे । उक्त कार्यक्रममा लुम्बिनीका ब्रान्ड एम्बेसडर राजेश हमाल, कप्तान रोहित पौडेल, बेलायतका क्रिकेटर टम मुर्सलगायत खेलाडी सहभागी थिए ।"
माओवादीलाई फापेको उपनिर्वाचन,"(काठमाडौं)रुकुम पूर्वको पुथा उत्तरगंगा गाउँपालिकाको उपाध्यक्षमा सत्ता गठबन्धनका उम्मेदवारलाई हराउँदै माओवादी विजयी भएको छ । यसअघि पनि माओवादीले जितेको यो पालिकाको उपाध्यक्षमा माओवादीकी नरपुरा बुढा विजयी भइन् । आफ्नो पूर्ववत् स्थान जोगाउनुभन्दा कांग्रेसएमाले गठबन्धनलाई पराजित गर्नु माओवादीका लागि प्रतिष्ठाको विषय बनेको थियो । पुथा उत्तरगंगामा एमालेकी केशकुमारी तुलाचन कांग्रेसको रूख चिह्न लिएर उम्मेदवार बनेकी थिइन् । माओवादीको गढ तोड्न सूर्य चिह्नमा कांग्रेसको मत रूपान्तरण नहुने डरले एमालेले कांग्रेसको चुनाव चिह्न स्वीकार गरेको थियो । कांग्रेसएमाले गठबन्धन उम्मेदवारलाई एक्लै पराजित गरेपछि माओवादीले त्यसलाई प्रतिष्ठाको विषय बनाएको छ । मोरङको ग्रामथान गाउँपालिकामा कांग्रेसको विरासत तोडेर माओवादीले जित्यो । माओवादीका नमोनारायण माझीले कांग्रेसका बलराम सरदारलाई पराजित गरेपछि माओवादी अध्यक्ष पुष्पकमल दाहालले उत्साहित हुँदै त्यस क्षेत्रका सांसद अमनलाल मोदी र विजयी भएका माझीलाई बधाई दिन भ्याए । जाजरकोट नलगाडमा कांग्रेसका उम्मेदवार इन्द्राचन्द सिंहलाई पराजित गरी माओवादीकी देवका लामिछाने निर्वाचित भएकी छन् । यसअघि जितेको हुम्लाको सर्केगाड गाउँपालिकाको उपाध्यक्ष पद पनि जोगाएको छ । २०७९ को स्थानीय तह निर्वाचनपछि विभिन्न तह (जिल्ला संयोजक, प्रमुख, उपप्रमुख र वडाध्यक्ष) का खाली भएका ४४ स्थानमध्ये माओवादीले जितेका ८ स्थान खाली भएका थिए । माओवादीले एक अध्यक्ष, तीन उपप्रमुख र ७ वडाअध्यक्षसहित ११ स्थान जितेको छ । निरन्तर सत्ता मोहका कारण माओवादीप्रति मतदाताको चर्को आलोचना बढिरहेका बेला एक पालिका उपाध्यक्ष जोगाउँदै यो उपनिर्वाचनमा थप दुई पालिका मोरङको ग्रामथानमा अध्यक्ष र नलगाडमा उपप्रमुख जितेपछि माओवादी उत्साहित भएको छ । गत स्थानीय निर्वाचनमा ७५३ पालिकामध्ये १२१ पालिका जितेर माओवादी तेस्रो भएको थियो । उपनिर्वाचनको मत परिणाम आएसँगै माओवादी अध्यक्ष दाहालले सकारात्मक सन्देश भनेका छन् । यो उपनिर्वाचनले पार्टीप्रति विश्वास बढेको र आगामी दिनका लागि सकारात्मक सन्देश दिएको छ, दाहालले सचिवालय सदस्यहरूसँगको छलफलमा सोमबार बेलुका भने, यसअघि हामीले जितेका वडाहरू जोगाउन सकेको भए अझ राम्रो हुन्थ्यो, त्यहाँ केही कमजोरी रह्यो । माओवादी उपमहासचिव वर्षमान पुनले कांग्रेस र एमालेले दुईदलीय राजनीतिक प्रणालीमा लाने कसरत गरिरहेका बेला माओवादी अपरिहार्य शक्ति भएको पुष्टि भएको बताए । दुई पार्टी भएको राजनीतिक प्रणालीमा लाने भन्ने कांग्रेसएमालेका नेताको योजनालाई उपनिर्वाचनमा जनताले दिएको जवाफ हो यो, उनले भने, माओवादी यो मुलुकको अपरिहार्य शक्ति हो ।उनले गत स्थानीय निर्वाचनमा कांग्रेससँग गठबन्धन गर्दा पनि अपेक्षित परिणाम नआएका क्षेत्रमा यस पटक एक्लाएक्लै चुनाव लड्दा पनि जनताले माओवादीलाई जिताएको बताए । सरकारबाट बाहिर आए माओवादी खत्तम हुन्छ भन्ने मान्यतालाई यो मत परिणामले गलत सावित गरिदियो, उनले भने, पार्टी आफ्नो खुट्टामा उभियो भने जनताले विश्वास गर्छन् भन्ने देखियो, आगामी निर्वाचनमा एक्लै चुनाव लड्ने आधार स्पष्ट देखियो । दाहाल नेतृत्वको सरकारले सुशासन, राष्ट्रियता, सामाजिक न्याय र समृद्धिको पक्षमा गरेको कामले जनतामा आशा जागेको उनको बुझाइ छ । उनले विगतमा जितेका स्थानमा हार्नुको कारणबारे आगामी बैठकमा समीक्षा गर्ने बताए । राजनीतिक विश्लेषक श्याम श्रेष्ठले माओवादीका आधार भत्किनसकेको संकेत देखिएको बताए । माओवादी सत्तामै भएको भए यी स्थानमा मत पाउन मुस्किल थियो । उपनिर्वाचनको जनादेशले सत्ताबाहिर बसेर संगठन बनाऊ भनेर सन्देश दिएको छ, उनले भने, माओवादीको सपोर्ट बेस छ भन्ने देखिन्छ । उनले एक्लै चुनाव लड्दा माओवादीको नेतृत्वमा समस्या भए पनि आधार अझै जीवित भएको देखिन्छ । माओवादी माथि सच्चिनुपर्छ भन्ने सन्देश दिएको छ, बेस बिग्रेको होइन, माथि बिग्रेको हो, उनले थपे ।गत स्थानीय निर्वाचनमा कांग्रेसले जितेको जाजरकोट नलगाड नगरपालिकामा उपप्रमुखमा माओवादीले जित हात पार्यो । त्यस्तै मोरङको ग्रामथान गाउँपालिका अध्यक्ष कांग्रेसबाट खोसेर माओवादीले लगेको छ । कांग्रेसएमाले गठबन्धनलाई हराउँदै रुकुम पूर्व पुथा उत्तरगंगा उपाध्यक्षमा माओवादीले जितेको छ । स्थानीय तहको उपनिर्वाचनमा वडातर्फ त्रियुगा नगरपालिका१२ उदयपुरमा कांग्रेसको स्थानमा माओवादीले जितेको छ । धनुषाधाम नगरपालिका१ धनुषा माओवादीले कांग्रेसबाट खोसेको छ । त्यस्तै ककनी पापा२ नुवाकोटमा माओवादीले कांग्रेसलाई पराजित गर्यो भने गोरखा नगरपालिका५ मा एमालेलाई हराएर माओवादीले जितेको छ । पुथा गापा२ रुकुम पूर्वमा माओवादी निर्विरोध भएको थियो । त्रिपुरासुन्दरी नगरपालिका५ डोल्पामा माओवादीले एमालेलाई पराजित गरेको छ । माओवादीले विगतमा ६ वटा वडा जितेकामा योपल्ट एक वडा अध्यक्ष थपेको छ । यसलाई माओवादीले सकारात्मक सन्देशका रूपमा लिएको छ ।"
जेल रेस्टुरेन्ट बन्द गराउने निर्णयबाट पछि हट्यो प्रशासन,"(लुम्बिनी)मंसिर ९ को मध्याह्न २ बजेको कुरा हो । रूपन्देहीको सिद्धार्थनगर१३, देवकोटा चोकस्थित जेल रेस्टुरेन्ट एन्ड बार मा खाजा खाने ग्राहक आइसकेका थिए । सञ्चालक विष्णु पौडेल ग्राहकको अर्डरअनुसारका परिकार टेबलसम्म पुर्याउन कर्मचारीलाई अह्राइरहेका बेला रेस्टुरेन्टभित्र एकाएक एक हूल मान्छे छिरे । उनीहरू थिए, जिल्ला प्रशासन कार्यालयका कर्मचारी, प्रहरी र केही संघसंस्थाका प्रतिनिधि । सहायक प्रमुख जिल्ला अधिकारी रामचन्द्र अर्यालको नेतृत्वमा गएको टोलीले रेस्टुरेन्टको मापदण्ड नमिलेको भन्दै रेस्टुरेन्ट बन्द गर्न लगाए । उनले त्यहाँ राखिएका सामग्रीमा पनि प्रश्न उठाए । खाँदाखाँदैका ग्राहक उठेर निस्किए । बाहिर कुरेका ग्राहक भित्र पस्न पाएनन् । सञ्चालक पौडेलसहित त्यहाँ कार्यरत १२ जना कर्मचारी रेस्टुरेन्ट बन्द गरेर बाहिर निस्के । प्रशासनको आदेशपछि बन्द भएको रेस्टुरेन्ट तीन दिनपछि बिहीबारबाट सञ्चालनमा आएको छ । तर बीचका दिनमा प्रशासनबाट जे जस्ता प्रश्न सामना गर्नुपर्यो, त्यसले सञ्चालकहरूलाई विस्मय पार्यो । उनीजस्तै युवा उद्यमीहरू पनि छक्क परे । एक करोडभन्दा धेरै लगानीमा गत मंसिर २८ देखि सञ्चालनमा रहेका जेल रेस्टुरेन्ट भैरहवाका निम्ति मात्रै होइन, आसपासमै नयाँ अवधारणाको रेस्टुरेन्ट थियो । इन्डियन, चाइनिज तथा कन्टिनेन्टल खाजा पाइने भएकाले भन्दा पनि रेस्टुरेन्टको सेटअपका कारण यसको चर्चा बढ्दै गएको थियो । यो रेस्टुरेन्टको भित्तामा नक्कली पेस्तोल, हतकडी, मानिस बसेर खाजा खाने ठाउँ, आत्महत्या गर्दा पासो लगाउने डोरी, अदालतको कठघराजस्ता सामग्री छन् । ग्राहकहरू जेलभित्र कैदी बसेजस्तै फलामे बारभित्र बस्छन् । पश्चिम नवलपरासीको पाल्हीनन्दन गाउँपालिकाका दीपु जैसवाल र परासीकै सुनवल स्थायी घर भई सिद्धार्थनगरमा बस्दै आएका विष्णु पौडेलले संयुक्त रूपमा यो रेस्टुरेन्ट खोलेका हुन् । रेस्टुरेन्ट खोल्नुअघि दीपु र विष्णु व्यापारका अनेक क्षेत्रमा हात हालेर हन्डर ठक्कर खाँदै आएका थिए । विष्णु फर्निचर उद्योग, क्रसर व्यवसाय, हार्डवेयर व्यापारको तीतो अनुभवपछि यो रेस्टुरेन्ट खोल्न आइपुगेका थिए । दीपु पनि हार्डवेयरमा सफल नभएर सहकार्यमा जोडिएका थिए । जैसवाल र पौडेल कुनै नयाँ खालको रेस्टुरेन्ट खोल्ने सोचमा थिए । दिमाग खियाउने क्रममा जेल रेस्टुरेन्टको अवधारणा फुरेको थियो । जेलभित्रकै जस्तो वातावरण देखाउन उनीहरूले टेबलहरू पनि झ्यालखानाभित्र जस्तै गरी सेटअप गरेका थिए । नक्कली बन्दुक र नक्कली पेस्तोल राख्नुका साथै अँध्यारो रंगको प्रयोग गरेका थिए । मासिक ६० हजार रुपैयाँ भाडा तिर्ने गरी उनीहरूले खोलेको रेस्टुरेन्टमा १२ जनाले रोजगारी पाएका थिए । जिल्ला प्रशासनले यो सबै सेटअपप्रति नै आपत्ति जनाएको थियो । सञ्चालक पौडेलका अनुसार मेला स्थलमा बेलुन फुटाउन प्रयोग गरिने नक्कली पेस्तोल किनेर राखिएको थियो । अनलाइनबाटै नक्कली हतकडी किनेर भित्तामा राखिएको थियो । हामीले सक्कली सामग्री राखेको भए अवैध वा आपराधिक हुन्थ्यो होला, उनले भने, नक्कली वस्तु राखेका थियौं, त्यसमा हामीलाई व्यवसाय बन्द गराउने गरी एक्सन गरियो । रेस्टुरेन्ट बन्द भएपछि घर फर्किएका सञ्चालकद्वय बुधबार बिहान प्रशासनमा पुगे । उनीहरूका अनुसार प्रमुख जिल्ला अधिकारी भरतमणि पाण्डेले प्रशासनबाट घरेलु तथा साना उद्योग कार्यालयमा पत्र पठाइएका र उक्त कार्यालयबाट सुधार गरी सञ्चालन अनुमति लिएर व्यवसाय चलाउन पाउने उत्तर दिए । प्रजिअ पाण्डेले रेस्टुरेन्टमा राख्न नपाइने सामग्रीका प्रावधानबारे प्रस्ट हुन पनि सुझाएका थिए । सञ्चालकद्वयले भने आफूहरूले भारतमा देखेको अवधारणालाई यहाँ प्रयोग गर्न नक्कली सामग्री राखेको बताएका थिए । प्रमुख जिल्ला अधिकारी पाण्डेले रेस्टुरेन्टमा मानिसलाई नकारात्मक क्रियाकलापमा प्रोत्साहन गर्ने पेस्तोल, आत्महत्या गर्न सिकाउने डोरी बाँधिएको, जेलको बनावटसमेत रहेकाले सहायक प्रमुख जिल्ला अधिकारी संयोजक रहेको अनुगमन समितिले अनुगमन गरेको बताए । रेस्टुरेन्ट दर्ताका क्रममा योयो वस्तु राखेर चलाउने भनेर उल्लेख नगरेको पनि पाण्डेले बताए । सधैंका लागि बन्द गरिदिएको होइन, उनले भने, अनुगमनका क्रममा उल्लेख नै नरहेको सामग्री राखेको पाइएपछि सुधार गरेर चलाउन सुझाव दिएको हो । यो समितिको अधिकारमा पर्छ । घरेलु तथा साना उद्योग कार्यालयले सञ्चालकलाई बुधबार पत्र पठाएर नाम परिवर्तन गरी रेस्टुरेन्ट सञ्चालन गर्न भनेको छ । सञ्चालक जैसवालले बिहीबारदेखि रेस्टुरेन्ट सञ्चालन गर्ने बताए । उनले जेल नाम राखेरै आफूहरूले घरेलु तथा साना उद्योगमा दर्ता गरिसकेकाले अहिले बीचैमा नाम फेर्दा रेस्टुरेन्टको ब्रान्डमा असर पर्ने बताए । यो निर्णयमा पुनर्विचार गर्न अनुरोध गर्छौं, उनले भने । सिद्धार्थ उद्योग वाणिज्य संघका अध्यक्ष भीष्मप्रसाद न्यौपाने लगानी गरेर व्यवसाय गर्न अघि सरेका युवालाई सरकारले सघाउनुपर्ने बताउँछन् । त्रुटि भेटिए बन्द गराउनुको साटो सुधार गरेर सञ्चालन गर्न प्रशासनले सुझाउनुपर्ने उनको भनाइ छ ।"
जनकपुर बोल्ट्सको दाबेदारी,"(काठमाडौं)अनिल साहले कप्तानी इनिङ्स खेलेपछि जनकपुर बोल्ट्सले नेपाल प्रिमियर लिग (एनपीएल) क्रिकेटमा लगातार दोस्रो जित हात पारेको छ । अनिलले अविजित ६२ रन बनाएपछि जनकपुरले सोमबार दोस्रो खेलमा कर्णाली याक्सलाई ८ विकेटले पराजित गरी सुरुआती दाबेदारिता प्रस्तुत गरेको छ । उनले ४२ बल खेल्दै ६ चौका र ३ छक्का प्रहार गरेपछि कीर्तिपुरस्थित त्रिवि क्रिकेट मैदानमा जनकपुरले १ सय ४२ रनको लक्ष्य १५१ ओभरमा पूरा गरेको थियो । जनकपुरले पहिलो खेलमा विराटनगर किंग्सलाई पनि ८ विकेटले नै पराजित गरेको थियो । कर्णालीले पहिलो खेलमा हार बेहोरेको हो ।नेपाली राष्ट्रिय टोलीका सदस्यद्वय अनिल र आसिफ शेखले उत्कृष्ट ब्याटिङ गरे । उनीहरूले पहिलो विकेटमा ८४ रन जोडे । आसिफ १० औं ओभरमा २९ बलमा ३६ रन बनाई आउट भए । आफ्नो पहिलो ओभर लिएर आएका मौसम ढकालले उनलाई लङअनमा क्याचआउट गराए ।पावर प्लेको ६ ओभरमा ५५ रन जोडेको जनकपुरले पहिलो १० ओभरमा ८५ रन जोडेर बलियो विजय आधार तयार पारेको थियो । अनिलले जिसन मक्सदुलाई स्ट्रेट छक्का प्रहार गरी ३५ बलमा व्यक्तिगत अर्धशतक पूरा गरेका थिए । लाहिरू मिलान्थाले १३ बल खेल्दै समान २ चौका र छक्कासहित २४ रन बनाए । उनलाई मक्सुदले एलबीडब्लु आउट गरे । जिम्मी निशम ८ बलमा २ चौका र १ छक्कासहित१६ रनमा अविजित रहे । यसअघि भारतीय स्टार ब्याटर शिखर धवनलाई उतारेको कर्णालीले ७ विकेट गुमाई १ सय ४१ रन बनाएको थियो । अन्तिम दुई ओभरमा अर्जुन घर्ती र सोमपाल कामीले ४३ रन जोडेपछि कर्णालीको स्कोर हेर्नलायक बनेको थियो । १९ औं ओभरमा हर्ष ठाकेरलाई २ छक्का र २ चौका प्रहार गरेका अर्जुन अन्तिम ओभरमा ३३ रनमा रनआउट भए । उनले २२ बल खेले । अन्तिम ओभरमा २१ रन प्रहार गरेका सोमपाल १३ बलमा ३ चौका र १ छक्कासहित २९ रनमा अविजित भए ।देव खनाल र शिखर धवन ओपनिङ जोडीको रूपमा आएका थिए । देवलाई १ रनमा ललित राजवंशीले बोल्ड गरिदिए । धवनले ३ चौका प्रहार गर्दै १४ बलमा १४ रन बनाए । क्यानेडियन खेलाडी ठाकेरले धवनको अफस्टम्प उडाइदिए । मोहम्मद मोहसिनले चाडविक वाल्टनलाई ८ र बाबर हायतलाई १२ रनमा आउट गरे । २५ बल खेलेका हायतले कुनै बाउन्ड्री प्रहार गर्न सकेनन् । हायतअघि न्युल्यिान्डका अलराउन्डर जिम्मी निशमले जेसन मक्सुदलाई शून्यमा बोल्ड गरेका थिए ।गुलशन झाले कर्णालीबाट सर्वाधिक ३६ रन बनाए । उनले २७ बल खेल्दै १ चौका र ३ छक्का प्रहार गरे । मोहसिनले ४ ओभरमा १४ रनमात्र खर्चेर २ विकेट लिए । ललित, किशोर महतो र ठाकेरले ११ विकेट लिए ।"
काठमान्डु गुर्खाजविरुद्ध सोहेल तनवीरको सानदार बलिङ,"सोहेल तनवीरले ५ विकेटको मदतमा चितवन राइनोजले दिनको पहिलो खेलमा काठमान्डु गुर्खाजलाई ५ विकेटले हरायो । तनवीरको धारिलो बलिङपछि १ सय १२ रनको सामान्य लक्ष्य चितवनले १७१ ओभरमै १ सय १४ रन बनाएर पार गरेको हो । सन्तोष कार्की र शरद भेषावकरले छैटौं विकेटमा ४३ रनको अविजित साझेदारी गरे । सन्तोषले इनिङ्सकै सर्वाधिक २८ रन बनाए । उनले ३१ बल खेल्दै २ चौका र १ छक्का तथा शरदले २१ बलमा ११ रन बनाए ।चितवनबाट हसन एसाखिल १२, दीपक बोहरा ७, कप्तान कुशल मल्ल र रवि बोपारा समान ११ रनमा आउट भए । लुक बेनकेन्स्टेनले १७ बल खेल्दै १ चौका र २ छक्कासहित २२ रन बनाए । गुर्खाजका शाहब आलमले ४ ओभरमा २० रन खर्चेर ३ विकेट लिए । जेहराड इरसमस र ड्यान डाउथवेटले ११ विकेट लिए ।यसअघि तनवीरको ५ विकेटमा टस हारेर ब्याटिङमा आएको गुर्खाजले ९ विकेट गुमाई १ सय ११ रनमात्र बनाउन सकेको थियो । तनवीरले आफ्नो पहिलो ३ ओभरको स्पेलमा स्टेफन इस्किनाजी, माइकल लेभिट र भीम सार्कीलाई आउट गरेका थिए । आफ्नो चौथो ओभरमा गुर्खाजका कप्तान करण केसी र शाहबलाई समान १ रनमा आउट गरेका तनवीरले ४ ओभरमा २१ रनमात्र खर्चेका थिए । गुर्खाजको सुरुआत राम्रो थिएन । इंग्लिस ओपनर इस्किनाजी २ रनमै आउट भए । अर्का ओपनर लेभिटले ४ चौका र १ छक्कासहित २५ रन बनाए । कुशलले इरसमसलाई ४ रनमा बोल्ड गरे । भीम १ रनमात्र बनाई तनवीरको बलमा एलबीडब्लु आउट भए ।शंकर रानाले १७ बल खेल्दै समान १ चौका र छक्का प्रहार गरी १६ र रशिद खानले ४ रन बनाए । सुमित महर्जनले गुर्खाजबाट सर्वाधिक २९ रन बनाए । ४१ बल खेल्दै १ चौका प्रहार गरेका उनी १८ औं ओभरमा आउट भए । ड्यान डाउथवेट १८ बलमा २ चौका प्रहार गरी १९ र र दीपेश कँडेल १ रनमा अविजित रहे । चितवनका रिजन ढकाल, कुशल, अमरसिंह राउटेला र बेनकेन्स्टेनले ११ विकेट लिए ।"
मुजफ्फरपुरलाई मेयर कप उपाधि,"(रौतहट)चन्द्रपुर८ स्थित कोटिहोम खेल मैदानमा सोमबार भारतको मुजफ्फरपुर क्लबले प्रथम मेयर टी२० लिग क्रिकेट प्रतियोगिताको उपाधि जितेको छ । फाइनलमा मुजफ्फरपुरले रौतहटको माधवनारायण नगरपालिका टिमलाई ४५ रनले हरायो । भारतीय टिम अपराजित रह्यो । पहिला ब्याटिङ गरेको मुजफ्फरपुरले ८ विकेट गुमाई १ सय ३५ रन बनाएको थियो । राज कुमारले ३२ बलमा ४० रन बनाए । इमरान नाजिरले २५ बलमा २८ र मन्जय कुमारले २५ बलमा २१ रन बनाए । माधवनारायणका बलर चन्दन ठाकुरले २४ रन खर्चेर ३ विकेट हात पारे । अभिराज यादवले २ विकेट लिए । रन्जित यादव, दीपेन्द्र साह र सतिश यादवले ११ विकेट लिएका थिए । १ सय ३६ रनको लक्ष्य पाएको माधवनारायण ९० रनमै समेटियो । १५ ओभर खेलेको टोलीलाई सस्तैमा समेट्न मुजफ्फरपुरका आशिष सिंहले ४ विकेट, मयंक कुमारले २, मञ्जय कुमारले २ र आशुतोष सिंहले १ विकेट लिए । माधवनारायणका चन्दन ठाकुर प्लेयर अफ द सिरिज र रणवीर यादव वेस्ट ब्याटर भए । मुजफ्फरपुरका आदित्य कुमार बेस्ट बलर भए । मुजफ्फरपुरका राज कुमार प्लेयर अफ द फाइनल भए । विजेतालाई चन्द्रपुर नगरपालिकाका मेयर सन्जय काफ्लेले ट्रफी प्रदान गरे । संघर्ष यूवा क्लव चन्द्रनिगाहपुरले आयोजना गरेको प्रतियोगितामा जिल्लाका ६ पालिका र भारतका दुई टिम सहभागी थिए ।"
फुटबल खेलमा भागदौड हुँदा ५६ को मृत्यु,गुएना (एएफपी) रेफ्रीको विवादास्पद निर्णयपछि उत्पन्न विवादबीच भएको भागदौडमा परेर दक्षिणपूर्वी गुएनामा ५६ को मृत्यु भएको सरकारले सोमबार पुष्टि गरेको छ । गुएनाको दोस्रो ठूलो सहर एनजेरेकोरेमा दुई प्रतिद्वन्द्वी टिमका समर्थकबीचको झपडमा यति ठूलो हताहत भएको हो भने मृत्यु हुनेमा बच्चाहरूसमेत रहेका छन् ।गुएना सरकारका अनुसार घटना आइतबार एक फुटबल खेलका क्रममा भएको थियो । सैनिक नेता ममाडी डोम्बोयाको सम्मानमा आयोजित प्रतियोगिताको फाइनलमा स्थानीय लाबे र एनजेरेकोरे भिडेका थिए । यसैक्रममा भागदौड र झपड चलेको थियो । गुएना सरकारले सोमबार मात्रै ५६ को मृत्यु भएको पुष्टि गरेको थियो । विवाद एउटा विवादास्पद गोलपछि सुरु भएको मानिएको छ । रेफ्रीले भ्रमणकारी टिम लाबेका दुई खेलाडीलाई रातो कार्ड देखाउँदै मैदान बाहिर पठाएका थिए । यसैक्रममा रेफ्रीले पेनाल्टीको पनि निर्णय दिएका थिए । गुएनाका प्रधानमन्त्री ओरे बाहले घटनाको छानबिन गर्न आदेश दिएका छन् र दोषीलाई कडा कारबाही गर्ने दाबी गरेका छन् । प्रधानमन्त्री बाहले घटना देशकै इतिहासको सबैभन्दा दुःखद रहेको बताएका छन् ।
अनुभवले खेलिरहेको छु : तनवीर,"तपाईंहरूको खेल हेर्न चितवनबाटै दर्शक आएका छन्, यसलाई कसरी लिनुहुन्छ ?हामी आर्टिस्ट हौं । मनोरन्जन प्रदान गर्छौ तर त्यो कसैले हेर्दैन भने त्यसको केही मजा हुँदैन । यहाँ आउनु अगाडि मैले केही भिडियोहरू टीभीमा हेरेको थिएँ, समर्थकले आफ्नो टिमको खेल कसरी हेर्छन् भन्ने मैले देखेको थिएँ । त्यसैले मैले यहाँ यस्तो खाले समर्थकको अपेक्षा गरेको थिएँ ।"
पोखरा आईटीएफ जे३० टेनिस सुरु,"पोखरा (कास) कास्की जिल्ला टेनिस संघको आयोजनामा आईटीएफ वर्ल्ड टेनिस टुर जे३० सर्किट १ र २ सोमबार पोखरामा सुरु भएको छ । पहिलो दिन पहिलो सर्किटमा ३५ खेल सकिएको छ । टुरका शीर्ष वरीयताप्राप्त जापानका रिकु हागासीले भारतका रौनक कश्यपलाई ६०, ६१ को सोझो सेटमा हराए । गत वर्ष पनि नेपाल आएका रिकुले आफ्नो लयमा खेल खेल्दै आफ्नो पहिलो खेल जिते । नेपाली खेलाडी सक्षमविक्रम शाहले भारतीय सौनक चटर्जीलाई ६४, ३६, ६३ ले हराए ।पहिलो चरणमा आयुष्मान घले भने भारतीय अमित मुन्दसँग ६४, ६४ ले पाराजित भए । भारतीय आदित्य मोरले आफ्नै देशका आरभ चावलालाई ३६, ६२, ६३ ले पराजित गरे । नेपालका राजवीर प्रधान र निश्चल कायस्थ भारतीय खेलाडीसँग पराजित भए ।गर्ल्सतर्फ नेपालका शिभाली गुरुङले भारतकी भ्रन्दिका राजपुतलाई ६२, ६० ले, चीनकी यूयू ल्यूले भारतकी नन्दीनी कन्सलाई ६१, ४६, ७६ (४) ले र सुनीरा थापाले भारतकी नेभी दवासलाई ६०, ६० को सोझो सेटमा हराए । भारतकी रित अरोराले एन्जल पटेललाई ६३, ६३ ले, मंगोलियाकी मार्टा चोकसोम्जाभले भारतकी मानसी सिंहलाई ६१, ६० को सोझो सेटमा हराए ।"
तार्केश्वर मेयर सिल्ड आजदेखि,"काठमाडौं (कास) तार्केश्वर नगरपालिकाको आयोजनामा तेस्रो मेयर रनिङ सिल्ड खेलकुद मंगलबारदेखि हुने भएको छ । प्रतियोगितामा ५३ विद्यालयका ३ हजार ४ सय ५४ खेलाडीको सहभागिता रहने छ । प्रतियोगितामा फुटबल, भलिबल, कबड्डी, एथलेटिक्स, कराते, तेक्वान्दो, उसु, बास्केटबल, ब्याडमिन्टन र टेबलटेनिस गरी १० खेलको प्रतिस्पर्धा हुनेछ । खेल तार्केश्वरको, सन्देश एकताको को भन्ने मूल नारासाथ हुन लागेको प्रतियोगिता मंसिर २५ सम्म चल्ने छ ।नगरस्तरीय खेलकुदको संस्थागत विकास गर्ने उद्देश्यले प्रतियोगिता सुरु गरिएको हो ।"

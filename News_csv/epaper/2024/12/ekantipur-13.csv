शीर्षक,विवरण
वीरमा करिब ९ करोडमा किनिएका भेन्टिलेटरसहित आईसीयू उपकरणमा माकुराको जालो,"तीमध्ये केहीलाई चिकित्सकले महाराजगन्जस्थित शिक्षणलगायतका अस्पतालमा रेफर गर्ने गरेका छन् भने कतिपय बिरामीलाई आफन्तले नै अन्य अस्पतालमा लैजान्छन् ।वीरमा ६७ वटा आईसीयू बेड छन् । तीमध्ये सर्जिकल भवनको पहिलो तलका ९ र दोस्रो तलाका ९ आईसीयू तथा ३१ वटा भेन्टिलेटर प्रयोगविहीन अवस्थामा छन् । चौथो तलामा रहेको सर्जिकलका १८ र न्युरोका ९ गरी २३ आईसीयू बेडमध्ये ५ वटा आईसीयू पनि सञ्चालनमा छैनन् ।आईसीयू र भेन्टिलेटरका यी अत्याधुनिक उपकरण कोभिड महामारीका बेला सरकारी बजेटबाट खरिद गरिएको हो । वीरका खरिद शाखाका एक कर्मचारीका अनुसार कोभिडका बेला सर्वत्र हाहाकार भएकाले सबै उपकरण महँगोमा किनिएको थियो । त्यतिबेला खरिद गर्दा प्रतिभेन्टिलेटर करिब २५ लाख रुपैयाँ र प्रतिआईसीयू बेड ५ लाख रुपैयाँ परेको छ । करिब १ करोड १५ लाख रुपैयाँमा किनिएका आईसीयू बेड र ७ करोड ७५ लाखमा खरिद भएका भेन्टिलेटर उपयोगविहीन भएर थन्किएका छन् ।आईसीयू, भेन्टिलेटर जडित वार्डमा ताला लगाइएको छ । दूरदराजबाट आएका गम्भीर रोगका गरिब सर्वसाधारण बिरामीले उपचार नपाएर बिजोग अवस्था छ । इमर्जेन्सीमै बसेर औषधि र अक्सिजनका भरमा उपचार गराउन बाध्य छन् । केहीलाई चिकित्सकले रेफर गर्छन् भने कोही आफैं अन्य अस्पतालमा जान्छन् । आईसीयु र भेन्टिलेटर अभावका कारण विशेष गरी दीर्घ तथा घातक रोग लागेका बिरामी मर्कामा छन् । जटिल रोग लागेका बिरामी महँगो शुल्क तिरेर निजीमा जानुको विकल्प छैन । गरिब सर्वसाधारण निःशुल्क पाउने सेवाबाट पनि वञ्चित भएका छन् ।न्युरो सर्जरी विभाग प्रमुख डा राजीव झाले आईसीयू र भेन्टिलेटर अभावका कारण बिरामी भर्ना गर्नेनगर्नेदेखि लिएर शल्यक्रियासम्मका उपचार सेवा प्रभावित भएको बताए । चिकित्सकले भेन्टिलेटर र आईसीयू बेड संख्या हेरेर मात्र बिरामीको शल्यक्रिया गर्ने योजना बनाउनुपर्ने हुन्छ । आईसीयू र भेन्टिलेटर सञ्चालनमा नल्याइएकै कारण शल्यक्रिया पनि हुन सकिरहेका छैनन्, उनले भने, आपत्कालीन शल्यक्रिया समेत अस्पतालभित्रकै अर्को विभागले आईसीयू वा भेन्टिलेटर उपलब्ध गराएमा मात्र सम्भव हुन्छ, नत्र रेफर गर्नु वा फर्काउनुको विकल्प छैन ।गम्भीर अवस्थाका कतिपय बिरामीलाई समयमै आईसीयूमा राख्न नसकेमा ज्यान नै जाने जोखिमसमेत हुन्छ, उनले भने । राजधानीमा रहेका प्रायः निजी अस्पतालमा आईसीयूको दैनिक शुल्क १२ देखि १५ हजार रुपैयाँ छ । त्यो पनि डाक्टरको चार्ज, इन्सुलेसन, अक्सिजनलगायतका सेवाका शुल्कबाहेक । वीरमा भने सबै गरेर आईसीयू शुल्क दैनिक ३ हजार रुपैयाँ मात्र छ । वीरकै केही चिकित्सक भने अस्पतालका सबै आईसीयू र भेन्टिलेटर सञ्चालनमा ल्याएमा निजी अस्पतालको व्यापार घट्ने भएकाले चलाउन नदिन ठूलो चलखेल रहेको आरोप लगाउँछन् ।वीरमा ५ सय बेडको सर्जिकल भवनसहित ९०६ बेड सञ्चालन गर्ने सरकारको योजना छ । त्यसमा सय बेडको आईसीयू सञ्चालन गर्ने लक्ष्य छ । अस्पतालले भने जनशक्ति अभावका कारण सबै आईसीयू र भेन्टिलेटर सञ्चालनमा ल्याउन नसकेको जनाएको छ । वीरका निर्देशक डा सन्तोष पौडेलले स्वास्थ्य मन्त्राययले एकै पटक अस्पतालमा करारमा कार्यरत डाक्टर, नर्स, ल्याब टेक्निसियन, बायो मेडिकल इन्जिनियर, रेडियोग्राफर, इलेक्ट्रिसियनलगायत गरेर २२१ जना स्वास्थ्यकर्मीलाई सेवाबाट हटाइएकाले सेवा बन्द गर्न बाध्य भएको बताए । बीचमा केही कर्मचारी करारमा भर्ना लिएर सेवा पुनः सुचारु गर्ने प्रयास गरेका थियौं, उनले भने, अस्पतालका सबै आईसीयू र भेन्टिलेटर सञ्चालनमा ल्याउन अझै २ सयभन्दा बढी स्वास्थ्यकर्मी आवश्यक छ । उनले स्वास्थ्य मन्त्रालयलाई करार सेवा निरन्तरता दिन र पारिश्रमिक रकम विनियोजन गर्न पटकपटक अनुरोध गर्दा पनि नमानेकाले सेवा बन्द गर्नुपरेको बताए ।स्वास्थ्य मन्त्रालयले भने अस्पताललाई करारमा कार्यरत कर्मचारी आन्तरिक स्रोतबाट राख्नुपर्ने बताउँदै आएको छ । मन्त्रालयका प्रवक्ता डा प्रकाश बुढाथोकीले उपकरण खरिद गर्दा वा कतैबाट प्राप्त गर्दा सञ्चालन गर्न सक्ने स्थिति भएनभएको बारे यकिन गरेर मात्र लिनुपर्ने बताए । सञ्चालन गर्न सक्ने क्षमताको मूल्यांकन नगरीकन उपकरण खरिद गरेकाले समस्या आएको हो, उनले भने, अस्पतालले आफ्नै आम्दानीबाट कर्मचारी करारमा भर्ना गर्नुपर्छ । उनले केही कर्मचारी लोक सेवाबाट पनि माग गरिसकेको बताए ।"
"ऊर्जामन्त्री खड्काको कम्पनीले स्काउटलाई बुझायो ५० लाख, अझै ५ करोड बाँकी","यो विषय समितिको कार्यक्षेत्रमा पर्छ कि पर्दैन भनेर छलफल गर्न पुस ३ का लागि बैठक बोलाइएको सभापति खतिवडाले जानकारी दिए । प्रधानमन्त्री केपी शर्मा ओली नेपाल स्काउटका संरक्षक हुन् । त्यही संस्थाको जग्गा र भवन उपयोग गरी भाडा नतिरेका व्यक्ति ओलीकै मन्त्रिपरिषद्मा सदस्य छन् । मन्त्री खड्काविरुद्ध स्काउटले वडा कार्यालय, संसदीय समितिदेखि राष्ट्रपतिसम्मलाई सहयोग मागेको छ । खड्का ल्यान्डले भाडा नतिरी बलमिच्याइँपूर्वक जग्गा र भवन उपयोग गरेपछि गत वैशाखमा काठमाडौं जिल्ला प्रशासनले बल प्रयोग गरेर खाली गराएको थियो । भाडा विवाद समाधान नहुँदा उक्त भवन र जग्गामा सिलबन्दी कायमै छ ।मन्त्री खड्का सञ्चालक रहेको खड्का ल्यान्डले नेपाल स्काउटको लैनचौरस्थित भवन तथा तीन रोपनी जग्गा १० वर्षका लागि भाडामा लिने सम्झौता २०६५ मा भएको थियो तर थप ९ रोपनी जग्गा हडपेर सम्झौता केरमेट गरी १५ वर्षसम्म उपयोग गरेको थियो । उक्त जग्गामा खड्काले सांसद हुँदा आफ्नो सम्पर्क कार्यालयसमेत खोलेका थिए । स्काउटका अधिकारीहरूका अनुसार २०७५ सालसम्म नियमित भाडा तिरेका खड्काले त्यसपछि जग्गा र भवन उपयोग गरिरहे पनि भाडा तिर्न आनाकानी गरेका थिए । नियमित भाडा तिर्न छोडेपछि स्काउटले सम्झौतामा उल्लेख भएअनुसार दैनिक २ सय ५० रुपैयाँको दरले जरिवाना लगाउन थालेको थियो । कांग्रेसका केन्द्रीय सदस्य र प्रतिनिधिसभा सदस्य खड्काले राजनीतिक शक्तिका आडमा परोपकारी संस्थाको भवन र जग्गा उपयोग गरेर भाडा नतिरेको स्काउटका एक अधिकारीले बताए । स्काउटको तत्कालीन कार्यसमितिले खड्काबाट जग्गा र भवन खाली गराउन तथा भाडा तिराइमाग्न राज्यका भएभरका निकायमा निवेदन दिएको थियो । राष्ट्रपति, उपराष्ट्रपति, तत्कालीन प्रधानमन्त्री, सभामुख, राष्ट्रिय सभा अध्यक्ष, तत्कालीन प्रमुख प्रतिपक्षी दलका नेता (केपी शर्मा ओली), उपसभामुख, राष्ट्रिय सभा उपाध्यक्ष, गृह मन्त्रालय, अख्तियार दुरुपयोग अनुसन्धान आयोग, जिल्ला प्रशासन कार्यालय काठमाडौं, काठमाडौं महानगरपालिका वडा नं २६ को कार्यालयलगायतमा स्काउटको निवेदन पुगेको थियो । ती कुनै पनि निकायले पहलकदमी नलिएपछि स्काउटले १० महिनाअघि प्रतिनिधिसभाअन्तर्गतका राज्य व्यवस्था तथा सुशासन समिति, सार्वजनिक लेखा समिति र शिक्षा, विज्ञान तथा प्रविधि समितिलाई पत्र लेखेको थियो । संसदीय समितिहरूले निवेदनलाई छलफलमा ल्याएका छैनन् । खड्का ल्यान्डले पछिल्ला २ महिनामा स्काउटको खातामा १ करोड ५० लाख रुपैयाँ दाखिला गरेको कागजात प्राप्त भएको छ । राज्य व्यवस्था समितिले स्काउटको निवेदनमा तोक लगाउनेबाहेक कुनै कारबाही अघि नबढाएको समाचार सार्वजनिक भएपछि बुधबार मात्रै खड्का ल्यान्डले स्काउटको खातामा ५० लाख रकम जम्मा गरेको छ । स्काउटका लेखा अधिकृत चूडामणि कार्कीको हस्ताक्षरमा राज्य व्यवस्था समितिमा पठाइएको पत्रअनुसार खड्का ल्यान्डले बिहीबारसम्म २ करोड ४० लाख ६६ हजार ३ सय ५१ रुपैयाँ २९ पैसा साँवा र २ करोड ७८ लाख ६१ हजार ५ सय रुपैयाँ जरिवाना तिर्न बाँकी छ । खड्का ल्यान्डले जरिवाना छुटको माग गर्दै काठमाडौं जिल्ला अदालतमा मुद्दा दायर गरेको छ भने स्काउटले जरिवानासहित बक्यौता असुलको आदेश माग गर्दै अर्को मुद्दा दायर गरेको छ । खड्का ल्यान्डले जरिवाना छुटका लागि स्काउटका पदाधिकारीलाई दबाबसमेत दिइरहेको एक कर्मचारीले बताए । भाडा र जरिवाना छुट गराउनका लागि स्काउटका प्रमुख आयुक्त महेन्द्रराज रञ्जितले अध्यक्षता गरेको बैठकमा पदीय मर्यादाविपरीत युवा तथा खेलकुदमन्त्री तेजुलाल चौधरी नै उपस्थित भएर हस्तक्षेप गरेको पनि ती कर्मचारीले जानकारी दिए । मन्त्री खड्का र स्काउट पदाधिकारीबीच मिलेमतो झल्किने गरी बुधबार संयुक्त विज्ञप्ति जारी भएको छ । खड्का ल्यान्डका तर्फबाट अध्यक्ष विकल थापा क्षेत्री र स्काउटका तर्फबाट प्रमुख आयुक्त रञ्जितले हस्ताक्षर गरेको विज्ञप्तिमा विगतमा दुवै पक्षबीच असमझदारी रहेको र पछिल्लो समय समस्या समाधानका लागि संवाद चलिरहेको उल्लेख छ । पछिल्लो समयमा असमझदारीलाई पूर्ण रूपमा निराकरण गर्ने उद्देश्यले हामी दुवै पक्षका जिम्मेवार प्रतिनिधिहरूबीच निरन्तर भेटघाट, छलफल तथा संवाद चलिरहेको र उक्त संवादको माध्यमबाट समस्या समाधानको निकट पुगिसकेको अवस्था छ, विज्ञप्तिमा उल्लेख छ । खड्का ल्यान्डले साँवा रकम आगामी पुस ६ भित्र दाखिला गर्ने लिखित प्रतिबद्धता गरेको विज्ञप्तिमा जनाइएको छ । तर खड्काले तिर्नुपर्ने साँवा रकमको अंक उल्लेख गरिएको छैन भने जरिवानाबारे पनि केही भनिएको छैन । दुवै पक्षले खड्का ल्यान्डसँग ऊर्जामन्त्री खड्का सम्बन्धित नरहेको पनि दाबी गरेका छन् । मन्त्री खड्का विगत २ वर्षदेखि कम्पनीसँग सम्बन्धित नरहेको विज्ञप्तिमा उल्लेख छ । तर, मन्त्री खड्काले नै राज्य व्यवस्था समिति सभापति खतिवडालाई फोन गरेर स्काउटसँगको विवाद समाधानउन्मुख रहेको जानकारी गराएका छन् । संयुक्त विज्ञप्ति जारी गर्न पनि स्काउटलाई खड्काले दबाब दिएको बताइएको छ । संयुक्त विज्ञप्ति जारी गर्नका लागि खड्का ल्यान्डका अध्यक्ष क्षेत्रीले बुधबार नै अनुरोध गरेको पत्र स्काउटबाट प्राप्त भएको छ । अनुरोध गरेकै दिन स्काउटका प्रमुख विज्ञप्ति निकाल्न तयार भएका थिए । खड्का ल्यान्डको अनुरोध पत्रमा घर बहाल बक्यौता रकममा लगाइएको जरिवाना तथा ब्याज अदालतमा विचाराधीन रहेको मुद्दाको फैसलाबमोजिम गर्ने उल्लेख छ । संयुक्त विज्ञप्तिमा भने अदालतमा विचाराधीन मुद्दाको प्रसंग छैन । यस विषयमा जिज्ञासा राख्दा मन्त्री खड्काले आफूलाई थाहा नभएको प्रतिक्रिया दोहोर्याए । उनले यसअघि पनि कान्तिपुरसँग भनेका थिए, सबै रकम बुझाइसकेको हुनुपर्छ, कति भाडा लिन बाँकी छ, त्यो स्काउटलाई थाहा होला । पुरानो कुरा मैले त बिर्सी पनि सकें ।"
"रास्कोट अस्पतालको खर्च फाउन्डेसनले लुकायो, ४ वर्षदेखि ताकेता गर्दै नगरपालिका","यसमा स्थानीय समुदाय, सरकार, देशविदेशका दाताको योगदान छ । अस्पताल नगरपालिकालाई हस्तान्तरण गर्दा सार्वजनिक स्नुवाइसमेत गरिएन, उनले भने, रास्कोट अस्पतालका नाममा भएको आम्दानी र खर्चको विवरण पारदर्शी हुनुपर्छ । त्यसपछि स्थानीय प्रतिनिधिहरूले लामिछानेसँग यस विषयमा पटकपटक चासो राखेका थिए । तर, सुनुवाइ नभएपछि रास्कोट नगरपालिकाले २०८० पुस १८ मा निर्णय गरेर आम्दानी र खर्चको विवरण उपलब्ध गराउन फाउन्डेसनलाई पत्र लेखेको थियो । रास्कोट कम्युनिटी हस्पिटलका नाममा रवि लामिछाने फाउन्डेसनले विभिन्न निकायबाट सहयोग उठाई सञ्चालन गरेको रास्कोट कम्युनिटी हस्पिटलको स्थापनाकालदेखि रास्कोट नगरपालिकालाई हस्तान्तण हुँदासम्मको आयव्यय विवरण रास्कोट अस्पतालमा समेत नभएकाले, सोधपुछ गर्दा फाउन्डेसनसँग भएको जानकारी हुन आएकाले सो अवधिभित्र भएको आम्दानी र खर्चको वास्तविक विवरण उपलब्ध गराइदिनुहुन अनुरोध गरिन्छ, पत्रमा उल्लेख छ । कार्यपालिकाको बैठकबाटै निर्णय गरेर अस्पतालको सम्पूर्ण हिसाब माग गर्दासमेत उत्तर नआउनु विडम्बनापूर्ण रहेको नगर उपप्रमुख मनिराज बरालले बताए ।अस्पताल व्यवस्थापक कौशल न्यौपानेले रास्कोट अस्पताल निर्माण र दाताले गरेको सहयोगबारे आफूलाई जानकारी नभएको बताए । उनले भने, सबै रकम फाउन्डेसनकै खातामा जम्मा भएको हो । कहाँ केमा कति खर्च भयो, उतै सोध्नुहोला । स्थानीय अगुवा तुलाराज सिम्खडाको अध्यक्षतामा रहेको नाफारहित संस्थाका रूपमा रास्कोट कम्युनिटी हस्पिटल दर्ता गरिएको थियो । सिम्खडाले पनि अस्पताल निर्माणमा भएको खर्चबारे प्रस्ट बताउन सकेनन् । रवि लामिछाने फाउन्डेसनमै सोध्नू । सबै हिसाब किताब रवि लामिछानेलाई नै थाहा होला, उनले भने ।रास्कोट४ का वडाध्यक्ष दिनेश सन्ज्यालका अनुसार गौतुकोटको पाखो बाहुन स्युनाका बासिन्दाले भोगचलन गर्दै आएको सामुदायिक वनको करिब १० हजार वर्गमिटर क्षेत्रफल अस्पतालका नाममा उपलब्ध गराइएको थियो । त्यस्तै स्थानीय ५ जनाले ५ हजार ५ सय वर्गमिटर जग्गा अस्पताललाई दिएका थिए । जग्गा धेरै भएर होइन, गाउँमै रोगीबिरामीले उपचार पाउलान् भनेर दिएका हौं । धेरैतिरबाट पैसा उठाएर सही रूपमा लगानी नगरेको सुन्दा दुःख लागेको छ, स्थानीय चन्द्रखर सन्ज्यालले भने ।अस्पताल निर्माणमा रकमको सही उपयोग नभएको रास्कोट३ का सामाजिक अभियन्ता अशोकनाथ योगीले बताए । मेरै घरछेउमा अस्पताल बनेको छ, उनले भने, स्थानीयदेखि राष्ट्रिय, अन्तर्राष्ट्रियस्तरका व्यक्तिबाट रकम लिइएको छ, तर के काममा कति रकम खर्च भयो भन्ने कतै उल्लेख छैन । कुन स्रोतबाट कसले, कसरी, कति सहयोग गरे भनेर अस्पतालमा हिसाबकिताबको बोर्ड राखिनुपर्ने उनले बताए । अस्पतालका लागि आएको रकम दुरुपयोग भएको छैन भन्ने कुनै आधार छैन, उनले भने । लामिछानेले आफ्नै नाममा स्थापना गरेको फाउन्डेसन गैरनाफामूलक संस्थाका रूपमा २०७५ पुस १६ मा कम्पनी रजिस्ट्रार कार्यालयमा दर्ता गरिएको थियो । त्यसको ११ दिनपछि अर्थात् २०७५ पुस २७ मा उनले कालीकोटको रास्कोटमा अस्पताल बनाउने घोषणा गर्दै देशविदेशबाट सहयोगको अपिल गरेका थिए । सामाजिक परियोजनाका लागि दाताबाट आर्थिक सहयोग संकलन गर्दा फाउन्डेसनले समाज कल्याण परिषद्बाट प्रमाणपत्र पाएकै थिएन । २०७५ चैत ७ मा मात्रै फाउन्डेसनले समाज कल्याणबाट प्रमाणपत्र पाएको हो । त्यतिबेला लामिछानेले अस्पताल निर्माणको अनुमानित लागत ८ करोड ७१ लाख ५८ हजार १ सय ५५ रुपैयाँ ३२ पैसा रहेको घोषणा गरेका थिए । करिब त्यति नै रकम उनले विभिन्न व्यक्ति तथा संस्थाबाट संकलन गरेका थिए । देशविदेशका संघसंस्था र नागरिकस्तरबाट मात्रै नभएर सरकारबाट समेत ठूलो रकम खन्याएर बनाइएको रास्कोट अस्पतालको भविष्यबारे स्थानीय नै शंका गर्छन् । नगरको ३ किमि क्षेत्रफलभित्रै स्युना स्वास्थ्य चौकी छ । आरसीपी बजारमै १५ शय्याको नगर अस्पताल बनिरहेको छ । त्यहाँ १८ करोड रुपैयाँ लागतमा साढे तीनतले पक्की भवन बन्दै गरेको हो । रास्कोट अस्पतालमा प्रयोग गरिएको प्रिफ्याब, यूपीभीसी र जस्तापाताको छानाको टिकाउ अवधि १० वर्ष मात्र भएकाले त्यहाँ नगर अस्पताल सञ्चालन नगरेर नयाँ निर्माण गर्नुपरेको नगर उपप्रमुख मनिराज बरालले बताए । उनका अनुसार फाउन्डेसनले बनाएको अस्पतालको संरचनासमेत त्यहीं सार्ने तयारी छ ।"
साउदी विश्वकपले सिर्जना गर्ने लाभको वृत्तमा नेपाल,"फिफा मुख्यालयमा बुधबार भएको मतदानले सन् २०३४ को विश्वकप फुटबल प्रतियोगिता साउदी अरब एक्लैले आयोजना गर्ने टुंगो लागेको छ । यसअघि सन् २००२ को प्रतियोगिता दक्षिण कोरिया र जापानले संयुक्त रूपमा आयोजना गरेका, सन् २०२६ को प्रतियोगिता क्यानडा, मेक्सिको र अमेरिका तथा सन् २०३० को प्रतियोगिता मोरक्को, पोर्चुगल र स्पेनले संयुक्त रूपमा आयोजना गर्ने पृष्ठभूमिमा साउदी एक्लैले प्रतियोगिता आयोजना गर्ने अवसर पाउनु उसले हासिल गरेको विकास र समृद्धिको विश्वव्यापी अनुमोदन पनि हो । यसअघि ६ पटक विश्वकप फुटबल प्रतियोगितामा सहभागी भइसकेको र २०३४ मा आयोजक राष्ट्रका रूपमा सहभागी हुने निश्चित भइसकेको साउदीलाई प्राप्त यस अवसरले त्यहाँका जनतालाई त खुसी तुल्याएको छ नै, उसले गर्ने पूर्वतयारीमार्फत सिर्जना हुने अवसरको लाभ नेपालसम्मै विस्तारित हुने निश्चित छ । सामान्यतयाः खेलकुदसँग सम्बन्धित ठूला प्रतियोगिताको आयोजना गर्नुलाई सो देशले गरिरहेको आर्थिक प्रगतिलाई विश्वभर प्रदर्शन गर्ने अवसरका रूपमा लिइन्छ । यसबाट उसको आत्मविश्वासमा बढोत्तरी आउँछ । उसको इतिहास, कला संस्कृति, खानपिनलगायतका विषयबारे विश्व नै थप जानकार हुन्छ । यसमार्फत सफ्टपावर विस्तारमा सहयोग पुग्छ । तर यसका लागि आर्थिक लगानी उच्च हुन्छ । भौतिक, प्राविधिक, सुरक्षा व्यवस्थापनका लागि अथक मिहिनेत पर्छ । एक महिनाको प्रतियोगिता सम्पन्न गर्नका लागि दशकअघिदेखि तयारी सुरु गर्नुपर्छ । त्यसैकारण विकसित र समृद्ध मुलुकको पहिचान बनाइसकेका र फुटबल संस्कृति पनि फस्टाएका मुलुकले नै यस्तो अवसर पाउने गरेका थिए । तर, बेलाबखत त्यस्तो अप्रत्यक्ष घेराभन्दा बाहिरका मुलुकले पनि अवसर पाउने गरेका छन् । २०२२ को विश्वकप कतारले आयोजना गरेको थियो । फुटबल संस्कृतिका कारण परिचित नभए पनि प्रतियोगिताका क्रममा कतारी चमत्कार विश्वसामु प्रकट भयो । २०३४ मा साउदी चमत्कार पनि त्यसैगरी प्रकट हुने निश्चित छ । उदाउँदा राष्ट्रहरूको यस किसिमको अग्रसरता र उनीहरूलाई प्राप्त विश्वासले फुटबल संस्कृतिलाई थप फैलाउन मद्दत पुग्नेछ । लोकप्रिय खेलका रूपमा परिचित फुटबल थप लोकप्रिय हुनेछ । यतिबेला हाम्रो चासो भने साउदीले प्राप्त गरेको अवसरमा नेपालीको हितको सुनिश्चिततासँग हो । विश्वकपका लागि साउदीले आफ्ना प्रमुख सहर रियाद, जेद्दा, अलखोवर, अभा र नियोमका तीन रंगशालालाई स्तरीकरण गर्ने तथा ११ वटा भव्य नयाँ बृहत् रंगशाला बनाउने योजना अघि सारेको छ । त्यस्तै १ लाख ८५ वटा होटलका कोठा, विमानस्थल, सडक, रेललगायतमा आधुनिक पूर्वाधार निर्माणसँग सम्बन्धित आयोजना पनि सार्वजनिक गरेको छ । विश्वकप लक्षित बृहत् राष्ट्रिय परियोजनाका काम अघि बढाइसकेको छ, जसमा ४५ सय बिलियन डलरको लागतमा १ सय ७० वर्गकिलोमिटरमा नियोम स्मार्ट सहर, ५० हेक्टर जमिनमा ड्रागन बलको थिम पार्क र मरुभूमिको बीचमा एक लक्जरी स्की रिसोर्ट बन्दै छन् । यस्तै ४ सय ५० बिलियन डलरको लागतमा लालसागरमाथि संसारकै सबैभन्दा लामो इन्फिनिटी पुल बनाउने परियोजना अघि बढाएको छ । यी सबै आयोजनाका लागि उसले गर्ने खर्चको दायरा अथाह छ । मुख्यतः यो परियोजनाका लागि उसले श्रमिकको संख्या बढाउनेछ । साउदी र प्रतियोगितासँग नेपालीहरू जोडिने प्रथम बिन्दु यही हो ।साउदीमा एक करोड ३४ लाख आप्रवासी श्रमिक छन् । आप्रवासी श्रमिकको यो संख्या साउदीको कुल जनसंख्याको ४२ प्रतिशत हो । त्यहाँ चार लाख नेपाली श्रमिक पनि छन् । साउदीले विश्वकपका लागि जे जति संरचना निर्माण गर्नेछ वा अन्य तयारी गर्नेछ, त्यसमार्फत थप रोजगारीका अवसर सिर्जना हुनेछ । जसमा नेपालीले पनि प्राथमिकता पाउने निश्चित छ । यो एउटा स्वाभाविक अवसर त हो नै, साउदीले नेपालीलाई यसअघि पनि दिने गरेको उच्च प्राथमिकताका कारणले पनि अतिरिक्त अवसर पनि सिर्जना हुने निश्चित छ ।विश्वकप प्रतियोगिताका लागि हुने तयारीमा श्रमिकको हक अधिकारदेखि मानवअधिकारसम्मकै मुद्दा अझ बृहत् रूपमा उठ्नेछन् । कतार विश्वकपमा यो विषयमा विश्वव्यापी बहस भएको थियो । साउदीको सवालमा अहिले पनि प्रश्न उठेकै छन् । खासगरी श्रमिकको मानवअधिकार र रोजगारीको सुरक्षालगायतका विषय अन्तर्राष्ट्रिय संस्थाको चासोमा पर्दै आएका छन् । उसका नीतिहरू श्रमिकमैत्री नरहेकामा आलोचना हुने गरेको छ । कतार विश्वकपअघि त्यहाँको नीतिको पनि आलोचना हुने गर्थ्यो । तर उसले विश्वकप खेलाउने अवस्थामा आइपुग्दासम्म श्रमका क्षेत्रमा धेरै सुधार गरेको थियो । त्यस्तै अवस्था साउदीमा पनि आउन सक्ने अपेक्षा गर्न सकिन्छ । त्यसो हुन सक्यो भने, विश्वकपपछि पनि नेपाली श्रमिकका लागि साउदी थप सहज गन्तव्य हुनेछ ।"
त्रिवि जग्गा अपचलनका थप तथ्य,"कान्तिपुर दैनिकले जग्गा छानबिन तथा खोजबिन समितिको प्रतिवेदनका आधारमा त्रिविको जग्गा अपचलनमा त्रिविका पूर्वपदाधिकारीहरू नै दोषी रहेको खबर सार्वजनिक गरेकामा केही तथ्य थप गर्न मन लाग्यो । त्रिविको हालसम्म जे जति जग्गा छ, त्यो केही दाताले दिएको बाहेक अरू सबै नेपाल सरकारले अधिग्रहण गरेर उपलब्ध गराएको हो । त्यसमध्ये जे जति अपचलन भएको हो, त्यो त्रिविका पूर्वपदाधिकारीले मात्र निर्णय नगरेर नेपाल सरकार मन्त्रिपरिषद्को निर्णयबमोजिम अपचलन गरिएको तथ्य भने लुकाइएको छ । बागबानी केन्द्र, बीपी प्लानिटरियम, ल्याब स्कुल आदिलाई उपलब्ध गराइएको जग्गा के त्रिविका पूर्वपदाधिकारीको निर्णयले गरिएको हो वा सरकारको निर्णयबमोजिम उपलब्ध गराइएको हो ?त्रिवि परिसरमा रहेको लायन्स ब्लड बैंक र महिला छात्रावाससहित नेपाल नेत्रज्योति संघलाई उपलब्ध गराइएको १४ रोपनी जग्गा र स्व केदारमान व्यथितले आनन्दकुटी विद्यापीठमार्फत दान दिएको स्वयम्भूस्थित राष्ट्रिय संग्रहालय रहेको २१ रोपनी जग्गाबारे छानबिन समिति किन मौन रहनुपर्यो ? पूर्वप्रधानमन्त्री बाबुराम भट्टराईका पालामा मन्त्रिपरिषद्कै निर्णयबमोजिम बल्खुमा रहेको त्रिविको ६० रोपनी जग्गा गणतन्त्र पार्कलाई उपलब्ध गराइएकामा त्रिविका पूर्वपदाधिकारीको अथक प्रयासबाट मन्त्रिपरिषद्बाटै निर्णय गराई त्रिविको नाममा फिर्ता ल्याइएको थियो । नेपाल प्राध्यापक संघलाई भवन बनाउने प्रयोजनका लागि ४ रोपनी जग्गा दिइएकामा संघले भवन निर्माण नगरी व्यापारिक उद्देश्य राखी टाटा सुमो पार्क निर्माण गर्न दिएकाले त्रिविका पूर्वपदाधिकारीकै सक्रियतामा तत्काल संघबाट फिर्ता ल्याइएको तथ्यचाहिँ किन लुकाइएको होला ? धर्मकान्त बाँस्कोटा, काठमाडौं"
'युद्ध पत्रकारदेखि स्काइडाइभिङसम्म शीर्षकको फिचर सम्बन्धमा,"त्यस्तै अफगानिस्तानमा अपहरणमा परेर छुटेको तथा अहिले कमान्डो फोर्समा रहेको दाबीमा पनि सार्वजनिक प्रश्न उठेपछि सन्दर्भ सामग्री माग्दा उनले व्यक्तिगत कारणले दिन नमिल्ने बताइन् । अन्डरकभर जबका सामग्री न गुगलमा भेटिन्छन्, न तपाईंलाई दिन मिल्छ । तपार्इंसँग बोलेका र त्यसमा आएका टिप्पणीले नै मेरो जब संकटमा परिसकेको छ, उनको भनाइ छ । उनको भनाइ जेजस्तो भए पनि स्वतन्त्र रूपमा पुष्टि हुन नसक्ने सन्दर्भ फिचरमा समावेश हुनु हुँदैनथ्यो भन्ने हाम्रो निष्कर्ष छ । ४ सन् १९९० को दशकमा सुजिताले नेपालमा पत्रकारिता गरेको भने त्यो बेला प्रकाशित हुने रिभाइभल म्यागेजिनका प्रकाशक विकेश श्रेष्ठको भनाइ छ । सुजिताको अंग्रेजी राम्रो थियो, मिहिनेती थिइन्, त्यसैले मैले कार्यकारी सम्पादकको जिम्मेवारी दिएको थिएँ । पछि उनी हङकङ गइन् । यता जनशक्ति जुटाउन सकिएन । म्यागेजिन बन्द भयो । तर, असल मान्छेका रूपमा उनलाई म अहिले पनि चिन्दछु ।५ कान्तिपुरको सम्पर्कमा आएका सबैजसो व्यक्तिहरूले सुजिता शाही व्यावसायिक, स्वावलम्बी र साहसी व्यक्ति हुन् भनी खुलेर प्रशंसा गरेका छन् । तर, निराशाले जकडिएको समाजमा सकारात्मक सन्देश दिने स्टोरी पस्कने क्रममा कतिपय स्वाभाविक जिज्ञासा सम्बोधन हुन नसकेको निष्कर्षसहित तथ्य परीक्षण प्रणालीलाई अझ सबल बनाउने प्रतिबद्धता व्यक्त गर्छौं । प्रधानसम्पादक"
हस्तक्षेप रोक्न कानुनी सुधार,"टेकेन्द्र अधिकारी, विराटनगर"
नागरिक प्रतिरोधको आवश्यकता,"सचेत नागरिकको दायित्व राज्यको गैरजिम्मेवारी र निकम्मापनका कारण जनतामा निराशा र आक्रोश बढ्दै गइरहेको छ । त्यसैले, सचेत र जागरुक नागरिकले राज्य र राजनीतिक दलको गैरजिम्मेवारीका विरुद्ध निरन्तर आवाज उठाइरहन आवश्यक छ । नेपालको सबैजसो ऐतिहासिक राजनीतिक परिवर्तनमा नागरिक आन्दोलनले निकै ठूलो भूमिका खेलेको छ । राष्ट्रिय राजनीतिलाई नै हलचल पैदा गर्ने प्रगतिशील राजनीतिक एजेन्डामा सचेत नागरिक सदैव आन्दोलित हुँदै आएका छन् । त्यसैले देशमा देखिएको बेथिति र अराजकताविरुद्ध सचेत नागरिक मौन बस्नु हुँदैन । स्वाभाविक रूपमा आक्रोश र आवेग विभिन्न माध्यमबाट प्रकट हुने गरेका छन् । केवल आलोचना, गाली र आक्रोशले मात्रै होइन, जिम्मेवार नागरिकका रूपमा राज्य र राजनीतिक दललाई जवाफदेही बनाउन योजनाबद्ध प्रतिरोधको आवश्यकता हुन्छ । हुन त राज्यको बेथिति, भ्रष्टाचार र अराजकताविरुद्ध केही आन्दोलन भइरहेका छन् । आदिवासी जनजातिको पहिचानविरुद्ध राज्यले गरेका अत्याचारविरुद्ध पनि अभियान सञ्चालनमा छन् भने विकासका नाममा भूमि कब्जा गर्ने र उठीबास लगाउने राज्यको हर्कतविरुद्ध पनि अभियान सञ्चालनमा छन् । महिला र सीमान्तीकृत समुदायमाथि भइरहेका हिंसा र अत्याचारविरुद्ध बेलाबखत आन्दोलन भइरहेका छन् भने सहकारीपीडित, मिटरब्याजपीडित आदि आन्दोलन पनि बेलाबखत सशक्त रूपमा उठ्ने गरेका छन् । तर, राज्यले सहजै यस्ता आन्दोलनका आवाज सुन्न चाहिरहेको छैन । त्यसैले नेपाली राज्य र समाजमा देखिएका बहुआयामिक संकट हल गर्न राज्य र राजनीतिक दललाई बाध्य पार्न सचेत नागरिकले सबै ठाउँबाट हस्तक्षेप गर्नुपर्छ । राजनीतिक पार्टीभित्रको आन्तरिक लोकतन्त्रीकरण बलियो बनाउने र राज्यलाई लोकतान्त्रिक लयमा अगाडि बढाउन पार्टीभित्रका इमानदार, सचेत र जवाफदेही नेतृत्वले पार्टीभित्रै हस्तक्षेप गर्न आवश्यक छ । शैक्षिक क्षेत्र एकातिर निजीकरणसँगै व्यापारी र दलालको हातमा जाँदै छ भने अर्कोतिर चरम दलीय राजनीतीकरणका कारण अस्तव्यस्त छ । त्यसैले शैक्षिक क्षेत्रको आमूल रूपान्तरणका लागि जागरुक र सचेत समूहको व्यापक हस्तक्षेप जरुरी छ । कर्मचारी प्रशासनभित्रका व्यापक समस्या बुझेका जिम्मेवार कर्मचारीले नै यो क्षेत्रको रूपान्तरणको अभियान सञ्चालन गर्नुपर्छ । भ्रष्टाचार, कमिसनतन्त्र र दलालीकरणविरुद्ध पनि नागरिकले सचेततापूर्वक संघर्ष गर्न आवश्यक छ । यदि सचेत र जागरुक नागरिक, राजनीतिकर्मी, व्यावसायिक र प्राज्ञिक क्षेत्र आदिले योजनाबद्ध र सशक्त हस्तक्षेप नगर्ने हो भने देशले थप संकटको सामना गर्नुपर्ने हुन्छ । गालीगलौज, आलोचना र टिप्पणीले मात्रै संकटउन्मुख समाज र राजनीतिक रूपान्तरण सम्भव छैन, त्यसैले राज्य र राजनीतिक व्यवस्थाकै रूपान्तरणका लागि सचेत र जागरुक नागरिकले सशक्त प्रतिरोध गर्नुपर्छ । यो सचेत नागरिकको दायित्व पनि हो ।"
कांग्रेसएमाले : डेलिभरी कि संयुक्त विसर्जन ?,"निष्कर्षगणितीय दृष्टिले यति बलियो कांग्रेसएमालेको सरकारले पनि डेलिभरी गर्न सकेन भने थप असन्तुष्टि, आक्रोश र निराशा बढ्नेछ । उक्त परिदृश्यमा केवल कांग्रेसएमालेको मात्रै होइन, संविधानको भविष्यमाथि समेत गम्भीर प्रश्नचिह्न खडा हुनेछ । यो सरकारलाई यदि, तर, किन्तु, परन्तु, यद्यपि, तथापि भन्ने छुट छैन र लोकतन्त्र र संविधानको भविष्यका लागि असफल हुने छुट पनि छैन । यदि भिजन र इच्छाशक्ति छ भने अहिले अभूतपूर्व अवसर छ । तर डेलिभरी गर्न सकेनन् भने कांग्रेसएमालेका लागि सामूहिक आत्महत्या अर्थात् संयुक्त विसर्जनसरह हुनेछ ।डेलिभरी गर्ने कि संयुक्त रूपमा विसर्जित हुने ? अन्तिम भोज गर्ने कि समुन्नति र विकासको निर्णायक पहल ? त्योभन्दा तेस्रो विकल्प कांग्रेसएमालेसँग छैन । पटकपटक अवसर पाएर पनि डेलिभरी गर्न नसकेका देउवा, ओली तथा उनीहरूको पुस्तासँग जनताको आशा र भरोसा छैन । तर आफ्नै भविष्य र स्वार्थका लागि भए पनि गगन थापा, विश्वप्रकाश शर्मा, शंकर पोखरेल, योगेश भट्टराईहरूले केही गर्लान् कि भन्ने जनताको झिनो आशा छ । उक्त अन्तिम आशा पनि विसर्जित भयो भने कल्पनातीत दुर्घटना हुने निश्चित छ ।"
ढाड दुखाइको असर र उपचार,"युवाहरूमा समेत अहिले ढाड दुखाइको समस्या बढ्न थालेको छ । तर, तत्कालै समस्या देखिनेभन्दा ढाड दुखाइको पृष्ठभूमि पहिले नै तयार भइरहेको हुन्छ । आधुनिक युगमा उपलब्ध सहरी सुविधाका कारण धेरैजसो कम्प्युटरमा लामो समय काम गर्छौं । बसेर लगातार टीभी हेर्ने गर्छौं । लामो समयसम्म एकै ठाउँमा बस्दा ढाडको मांसपेशीको रक्त सञ्चालन राम्रोसँग हुँदैन । मोटरसाइकल, ल्यापटप वा मोबाइल धेरै चलाउने व्यक्तिको घाँटी अगाडि तन्किन्छ । यस्तो अवस्थामा दुखाइ बढ्न सक्छ । घाँटीलाई सिधा राख्नुपर्ने हुन्छ । ढाडलाई पछाडि राख्नुपर्ने हुन्छ । कहिलेकाहीं एउटै स्थितिमा रहँदाबस्दा पनि ढाड दुखेजस्तो हुन्छ । तर केही छिनमा ठीक भएपछि वास्ता गर्न छाडिन्छ । यसरी हलचल नगरेर बस्दा ढाडका मांसपेशी बिस्तारै कमजोर भएर शक्ति क्षीण बन्दै जान्छन् । यसरी शक्ति क्षीण भएका बेला कुनै झट्का लाग्यो, केही उचाल्यो भने बेस्सरी दुख्छ । कहिलेकाहीं पिसाब थैली, नली वा मिर्गौलाको सङ्क्रमण हुँदा पनि ढाड दुख्ने समस्या हुन्छ । तर पिसाबमा संक्रमण भएमा ढाड मात्र दुख्दैन, ज्वरो आउने, पिसाब पोल्ने, वाकवाकी लाग्ने पनि हुन्छ । कसैलाई मानसिक तनाव परेका बेलामा पनि ढाड दुख्न सक्छ । अस्थिरोग विज्ञको भनाइअनुसार ८० प्रतिशत ढाड दुखाइको समस्या त्यति जटिल हुँदैन । विज्ञहरूका अनुसार नेपालमा ढाड दुख्ने समस्या भएका व्यक्तिको संख्या बढेको छ । डाक्टरकहाँ आउने बिरामीमध्ये ९० प्रतिशतलाई कुनै शल्यक्रियाको जरुरत पर्दैन, आराम र औषधिले ठीक हुन्छ । केवल १० प्रतिशतलाई मात्र शल्यक्रियाको जरुरत पर्न सक्छ । अमेरिकामा शल्यक्रिया गरेका व्यक्तिमध्ये २० प्रतिशतलाई खास कुनै फाइदा नभएको देखिएको छ । ढाड दुख्ने मुख्य कारणमा नराम्रो तरिकाको बसाइ, बढी मोटोपन र अहिलेको व्यस्त जीवन, कसरतको अभाव मुख्य हुन् । ढाड दुख्नुको मतलब ढाडका मांसपेशीका तन्तु कमजोर हुनु हो । महत्त्वपूर्ण त ती तन्तुलाई आराम दिनुपर्छ । तर पूर्णरूपमा सुतिरहनु पर्दैन । ढाड दुख्नेबित्तिकै एक्सरे गरिहाल्नु पर्दैन । केही दिन आराम गरेर औषधि खाँदा पनि दुखाइ कम भएन भने मात्र एक्सरे र अन्य जाँच गर्नुपर्ने अवस्था आउँछ । पच्चीस वर्षको उमेरभन्दा पहिले नै ढाडसँगै पिँडुला दुख्यो भने, पिसाब फेर्न कठिनाइ पर्यो भने, लगातार सुत्दाखेरि दुखाइ झन् बढ्यो भने विज्ञहरूको सल्लाह तुरुन्त लिइहाल्नुपर्छ । स्त्रीरोगका कारण पनि ढाड दुख्ने समस्या हुन सक्छ कि भनेर मैले डा मीरा ओझासँग पनि केही समयअघि कुराकानी गरेकी थिएँ । उहाँको भनाइअनुसार महिलाहरूलाई ढाड दुख्ने समस्या विभिन्न कारणले हुन सक्छ । पाठेघरको संक्रमण, पाठेघरको मुखमा घाउ हुँदाबाहेक महिनावारी हुँदा कसैकसैमा ढाड दुख्ने गर्छ । पाठेघर आफ्नो स्थानबाट खस्दा पनि ढाड दुख्छ । त्यस्तै महिनावारी हुँदा प्रयोग गरिने कपडा सफा नभएर प्रजनन अङ्गमा संक्रमण हुँदा, मूत्रनलीको संक्रमण हुँदा पनि ढाड दुख्न सक्छ । नेपालमा अहिले सहरका महिलालाई मोटोपनका कारण ढाड र घुँडा दुख्ने समस्या बढेको हुन सक्छ । पछिल्लो तथ्यांकअनुसार ३५ प्रतिशत नेपाली महिला मोटा छन् । स्वस्थ भोजन, जीवनशैली, हिँडाइले तौल ठीक राख्न र मानसिक तनाव कम गर्न मद्दत गर्छ । तौल घटाउँदा र ढाडमा समस्या नपरोस् भनेर योगका केही आसन गर्दा समस्या न्यूनीकरण गर्न सक्छ । मांसपेशीलाई लचिलो बनाई रक्त सञ्चालन राम्रो बनाएपछि ढाडका मांसपेशी चाँडै थाक्दैनन् । त्यसैले हरेक दिन २०३० मिनेट हिँड्ने र ८१० घण्टा मेचमा बसेर काम गर्नेले हरेक एकदुई घण्टामा मेचबाट उठेर हिँडडुल गर्नुपर्छ । यसले गर्दा ढाडको मांसपेशीको रक्तसञ्चालनमा अवरोध भएर मांसपेशी थाक्ने प्रक्रिया कम हुन्छ । मैले विभिन्न अन्तर्राष्ट्रिय संस्थामा काम गर्दा कम्प्युटरमा लगातार २३ घण्टा टाँसिएर नबस्नु भन्ने सिकेकाले त्यसलाई प्रयोग गरेकी छु । ढाड दुखेपछि पहिले आराम गर्नुपर्छ । तर लगातार सुतिरहनु पर्दैन । ढाडको दुखाइ गम्भीर प्रकृतिको छैन भने आराम गर्नाले दुखाइ आफैं कम हुन्छ । विज्ञहरूले ढाड दुखेको ठाउँमा पहिलो २४ घण्टा चिसोले र पछि तातो पानीले सेक्ने सल्लाह दिन्छन् । आजकल बजारमा दुख्न कम हुने धेरैथरीका औषधिहरू पाइन्छन् । पिसाबको संक्रमणका कारण ढाड दुखेको हो भन्ने विभिन्न किसिमका अन्य लक्षण पनि हुन्छन् । यस्तो बेला तुरुन्त स्वास्थ्यकर्मीसँग सल्लाह लिनुपर्छ । मार्जरी आसन, ताडासन, बालाआसन, उत्तनापाद आसन, हस्त पादासन र सूर्य नमस्कारलाई आफूमा दैनिक लागू गर्नुपर्छ । साथै तौल ठीक राखियो भने पनि ढाड दुखाइका समस्याबाट जोगिन सकिन्छ ।"
जसलाई मैदानबाहिरै एनपीएल छाएको छ,"(काठमाडौं)गोरख गुर्दामी विद्यार्थी हुन् । त्रिभुवन विश्वविद्यालयमा स्नातकोत्तर गर्दै गरेका उनको हिजोआजको दिनचर्या भने अलिक फरक छ । यति बेला उनी कक्षाकोठामा नभई त्रिवि अन्तर्राष्ट्रिय (टीयू) क्रिकेट मैदान बाहिर हेल्मेटको सुरक्षार्थ खटिएका भेटिन्छन् । जारी नेपाल प्रिमियर लिग (एनपीएल) हेर्न मोटरसाइकलमा आउने दर्शकका हेल्मेटको हेरचाहको जिम्मा उनले सम्हालेका छन् । अरूले एउटा हेलमेट हेरिदिएको ५० देखि १०० रुपैयाँसम्म लिने गरेकामा उनी भने ३० रुपैयाँमा हेरिदिन्छन् । उनीसँग अरू १० जना साथीहरू एनपीएल सुरु भएदेखि नै यो नौलो काममा खटिएका छन् । क्रिकेटप्रेमीका लागि मात्र हैन, एनपीएलको माहोल अहिले धेरैका लागि अर्थ उपार्जनको गतिलो माध्यम बनेको छ । एनपीएलले विद्यार्थीलाई आम्दानीको बाटो मात्र नभई साना व्यापारीलाई आशासमेत जगाएको छ । सुदूरपश्चिमको कञ्चनपुरबाट छोराको उपचारका लागि काठमाडौं आएका सूर्यबहादुर बुढा यतिबेला टीयू क्रिकेट मैदान बाहिर व्यस्त देखिन्छन् । उनी अन्डा रोल, चिकेन रोल, कालो चिया, अन्डा र पानी बेच्न व्यस्त छन् । म १० महिनादेखि यहीं छु, छोराको टिचिङ अस्पतालमा उपचार भइरहेको छ । कीर्तिपुरको पाँगामा टहरा बनाएर बसेको छु, बुढाले भने, खाली बस्नुभन्दा खेल हुँदा केही काम गरौं भनेर आएको हुँ । भारतमा हुँदा होटलसम्बन्धी काम गरेको थिएँ, यहाँ प्रायः मःम का पसल मात्रै देखें, त्यसैले रोल बनाउँदा केही फरक होला भनेर यो काम सुरु गरेको हुँ । बुढाले घरकै ग्यास चुलो र भाँडाकुँडा ल्याएर व्यापार थालेका हुन् । घरबाटै रोटी र सस बनाएर बिहानै आइपुग्छु, अहिले छोराले पनि सामान्य सहयोग गर्छ । व्यापारले राम्रै गति लिएको छ, उनले भने, खेल राम्रो भएको दिन खर्च कटाएर दिनको दुई हजारसम्म बच्छ । पिठो (मैदा), अन्डा र मासुमा बाहेक अरूमा धेरै लगानी गर्नुपरेको छैन । यहाँ काम सुरु भएपछि गाउँबाट खर्च पनि माग्न परेको छैन । नुवाकोटका राम थापा पनि यहाँ बदाम बेच्दै गरेका भेटिन्छन् । अरू दिनभन्दा शनिबार धेरै मान्छे आउँछन्, सबै बदाम बिक्री हुन्छ, थापाले खुसी हुँदै भने, ठेलामा बाटोबाटो डुलेर बेच्नभन्दा यहाँ निकै सजिलो भएको छ । थापाले दैनिक ५० किलो जति बदाम ल्याएर बिक्री गर्ने गरेको बताए । बल्खुका रवि महर्जनले पनि मंगलबारदेखि टीयू क्रिकेट मैदान बाहिर व्यापार थालेका छन् । सुरुमा उनले १५ हजार रुपैयाँको पानी, चिसो पेय पदार्थ र चाउचाउ लिएर साथीहरूसँगै आएका थिए । हामी पनि एनपीएलको एक हिस्साका रूपमा यहाँ आएका हौं, उनले सुनाए, अग्लो ठाउँमा सामान राखेको छु । यहाँबाट खेल पनि हेर्न सकिन्छ, व्यापार पनि भइरहेको छ ।सानु कान्छी लोले मैदानबाहिर जंक फुड्स र फलफूल बेच्दै आएकी छन् । उनलाई मैदानभित्रको खेलमा भन्दा आफ्नो सामानको बिक्री कसरी बढाउने भन्नेमा बढी चासो छ । पहिले उनी तरकारी बेच्थिन् तर काठमाडौं महानगरले रोक लगाएपछि काठमाडौंबाहिर चटपट बेच्न थालिन् । अहिले टीयू मैदानमा उनको व्यापार दिनमा तीन हजारदेखि पाँच हजारसम्म पुग्न थालेको छ । यसमा उनी खुसी छिन् । उनका अनुसार यहाँ आउनुपहिले हजार रुपैयाँको पनि व्यापार हुन्थेन । हामीले भेट्दा महेन्द्रनगरकी सरस्वती चौधरीले पनि आफ्नो व्यवसाय सुरु गर्दै थिइन् । उनले भनिन्, जहाँ मानिसको भीड हुन्छ, त्यहीं व्यापार राम्रो हुन्छ । मैले नयाँ व्यवसाय सुरु गर्ने उद्देश्यले ठेला र मःम पकाउने भाँडाहरू किनेर ल्याएको छु । २० हजार रुपैयाँ साथीहरूसँग सापटी लिएर र दाजुको सहयोगमा उनले यो व्यवसायलाई अघि बढाएको बताइन् ।उनीहरूजस्तै, टीयू क्रिकेट मैदानबाहिर थुप्रैले आफ्ना साना व्यवसायहरू सञ्चालन गरेर आम्दानी गरिरहेका छन् । कसैले रहरले त कसैले बाध्यताले यी व्यवसाय अँगालेका हुन् । यति बेला नेपाल र सहभागी टोलीहरूको झन्डा तथा स्टिकर बेच्नेदेखि चटपट, पानीपुरी, सुन्तला र खानाका स्टल सञ्चालन गर्नेसम्मका गतिविधिले मैदान बाहिरको माहोल पनि रंगीन बनाएको छ । यहाँका दृश्यले रमाइलो मेलाको झल्को दिने मात्र नभई आर्थिक आम्दानीकोगजबको माध्यम पनि बनेको छ । यही मंसिर १५ देखि सुरु भएको एनपीएल पुस ६ सम्म आयोजना हुनेछ ।"
"उकालो लाग्दै बजार भाउ, तरकारी सबैभन्दा महँगो",शोधनान्तर बचत २ खर्ब ५ अर्ब गत कात्तिकसम्ममा मुलुकको शोधनान्तर स्थिति २ खर्ब ५ अर्ब ८३ करोडले बचतमा छ । गत वर्षको सोही अवधिमा १ खर्ब ५० अर्ब २४ करोडले शोधनान्तर स्थिति बचतमा थियो । अमेरिकी डलरमा अघिल्लो वर्षको सोही अवधिमा १ अर्ब १३ करोडले बचतमा रहेको शोधनान्तर स्थिति समीक्षा अवधिमा १ अर्ब ५३ करोडले बचतमा छ ।गत कात्तिकसम्म चालु खाता १ खर्ब ४३ अर्ब ४२ करोडले बचतमा छ । गत वर्षको सोही अवधिमा चालु खाता ९७ अर्ब १० करोड रुपैयाँले बचतमा थियो । अमेरिकी डलरमा गत वर्षको पहिलो चार महिनामा ७३ करोड ६ लाखले बचतमा रहेको चालु खाता यस वर्षको सोही अवधिमा १ अर्ब ६ करोडले बचतमा रहेको राष्ट्र बैंकले जनाएको छ ।
बेतन कर्णालीको बाँधप्रति जीएमआरको आपत्ति,"(काठमाडौं)भारतीय कम्पनी ग्रान्धी मल्लिकार्जुन राव (जीएमआर) ले निर्माण गर्न लागेको ९०० मेगावाट क्षमताको माथिल्लो कर्णाली र कर्मचारी सञ्चय कोषको अगुवाइमा निर्माण गर्न लागिएको ४३९ मेगावाटको बेतन कर्णाली जलविद्युत् आयोजनाबीच क्षेत्राधिकारको विवाद देखिएको छ । बेतन कर्णाली माथिल्लो कर्णालीभन्दा केही तल प्रस्ताव गरिएको अर्धजलाशययुक्त आयोजना हो । माथिल्लो कर्णालीबाट उत्पादनपछि पानीलाई पुनः कर्णाली नदीमा खसाल्ने टेलरेसलाई बेतन कर्णालीको जलाशयले डुबाउने भन्दै जीएमआरले चासो राख्दै वन तथा वातावरण मन्त्रालयमा निवेदन दिएपछि दुई परियोजनाका सम्बन्धमा विवाद देखिएको हो । बेतन कर्णाली परियोजनाको प्रवर्द्धक सञ्चय कोषले आयोजनाको सर्वेक्षण, वातावरणीय प्रभाव मूल्यांकन प्रतिवेदन स्वीकृतिलगायत सम्पूर्ण काम सम्पन्न गरी उत्पादन अनुमतिपत्र (जेनेरेसन लाइसेन्स) का लागि विद्युत् विकास विभागमा आवेदन दिएको छ । बेतनको जलाशयको पानीको उच्चतम सतह (फुल सप्लाई लेभल एफएसएल) र माथिल्लो कर्णालीको टेलरेसको अन्तिम बिन्दु एकआपसमा जुध्ने भन्दै जीएमआरले लगानी बोर्ड, विद्युत् विकास विभाग, ऊर्जा, जलस्रोत तथा सिँचाइ मन्त्रालयलाई बोधार्थ गर्दै वन तथा वातावरण मन्त्रालयमा २०८० मंसिर ५ मा निवेदन दिएको थियो । यसबाट माथिल्लो कर्णालीको विद्युत् उत्पादनसहित अन्य प्राविधिक पक्षमा पनि असर पुग्ने भन्दै जीएमआरले वन तथा वातावरण मन्त्रालयलाई पत्र लेखेको छ । अछाम र सुर्खेतमा पर्ने बेतन कर्णाली परियोजनामा १४० मिटर अग्लो बाँध प्रस्ताव गरिएको छ । बाँध निर्माण गरेपछि माथिल्लो क्षेत्रमा १६१६९ करोड घनमिटर पानी भण्डार गर्न सक्ने क्षमता रहेको जलाशय निर्माण हुनेछ । यो जलाशय पूरै भरिँदा एफएसएल समुद्री सतहबाट ४७३३० मिटर हुनेछ । बेतन कर्णाली जलविद्युत्का अनुसार माथिल्लो कर्णालीको टेलरेसबाट निक्लिएको पानीको सतहलाई आधार मानी स्रोतको अधिकतम उपभोग गर्ने गरी आयोजनाको डिजाइन गरिएको हो । माथिल्लो कर्णालीको टेलरेसको तल्लो बिन्दुलाई समुद्री सतहबाट ४७३३० मीटर आधार मानी डिजाइन गरिएकाले माथिल्लो कर्णालीको टेलरेस डुबानमा नपर्ने बेतन कर्णालीको दाबी छ । माथिल्लो कर्णालीले भने आफ्नो बेतन कर्णालीको जलाशयका कारण आफ्नो टेलरेस डुब्ने दाबी गर्दै सरकारी निकायलाई पत्र पठाएको छ ।प्राविधिक रूपमा माथिल्लो कर्णालीलाई असर नपर्नेसमेत बेतन कर्णाली सञ्चयकर्ता हाइड्रोपावर कम्पनीका प्रबन्ध सञ्चालक कृष्णप्रसाद आचार्यले बताए । माथिल्लो जलाधार क्षेत्रमा माथिल्लो कर्णाली र तल्लो क्षेत्रमा बेतन कर्णाली बन्छ, उनले भने, प्राविधिक रूपमा कुनै समस्या छैन, कुनै असर पर्दैन । बेतन कर्णालीको एफएसएल लेभल ४७३३ मिटर रहेको र उक्त जीएमआरको क्षेत्राधिकार पुग्ने भएकाले ऊर्जा मन्त्रालयमार्फत सैद्धान्तिक सहमति लिन लगानी बोर्डमा पत्र पठाइएको विद्युत् विकास विभागका महानिर्देशक नवीनराज सिंहले जनाए । माथिल्लो कर्णाली र बेतन कर्णालीलाई दिएको क्षेत्राधिकार छुट्टाछट्टै छ, बीचमा बेतन कर्णालीले प्रोजेक्ट अप्टिमाइज गर्ने क्रममा विभागमा सैद्धान्तिक सहमति माग्यो, हामीले पनि दियौं, सिंहले भने, बेतनले आफ्नो क्षेत्रमा त प्रोजेक्ट अप्टिमाइज गर्न सक्छ । तर अप्टिमाइज गर्दा एफएसएल ४७३३ मिटर राख्यो । त्यो जीएमआरको बाउन्ड्रीभित्र पुग्ने भयो ।बेतन कर्णाली आयोजना बन्दा माथिल्लो कर्णालीलाई असर पर्छ कि पर्दै भन्ने लगानी बोर्डर वा जीएमआरले मात्र भन्न सक्ने भएकाले ऊर्जा मन्त्रालयमार्फत लगानी बोर्डलाई पत्र पठाएको सिंहले जनाए । हामीले बेतन कर्णालीलाई नै जीएमआर वा लगानी बोर्डसँग उसको परियोजनालाई असर पर्छ कि पर्दैन भन्ने सहमति लिएर आऊ भनेका थियौं, तर ल्याएन, उनले भने, माथिल्लो कर्णालीलाई असर पर्छ कि पर्दैन भनेर कि लगानी बोर्डले कि जीएमआरले भन्न सक्छ । त्यसैले अहिले ऊर्जा मन्त्रालयका माध्यमबाट लगानी बोर्डलाई पत्र पठाएको छ । लगानी बोर्डबाट जवाफ आइसकेपछि बेतनलाई उत्पादन अनुमतिपत्र दिनेसमेत उनले सुनाए ।बेतन कर्णालीले २०७८ फागुन १० मा विद्युत् विकास विभागमा उत्पादन अनुमतिपत्रका लागि निवेदन दिएको थियो । २०८० पुस १७ मा वातावरणीय प्रभाव मूल्यांकन प्रतिवेदन स्वीकृत भएको र बेतनको नेटवर्थको कागजपत्रसमेत २०८१ साउनमा मात्रै विभागमा पेस गरेको महानिर्देशक सिंहले बताए । आयोजनाले कागजपत्र नबुझाउँदा पनि लाइसेन्स प्रक्रियामा ढिलाइ भएको उनको भनाइ छ । बेतन कर्णाली र माथिल्लो कर्णालीबीच क्षेत्राधिकारको समेत विवाद रहेको र उत्पादन अनुमतिपत्रसमेत लिइनसकेकाले बेतनको लगानी स्वीकृत नभएको लगानी बोर्डका प्रवक्ता प्रद्युम्न उपाध्यायले जनाए । माथिल्लो कर्णाली र बेतन कर्णालीको प्राविधिक समूहलाई राखेर छलफल गर्ने भन्ने अनौपचारिक कुराकानी भइरहेको छ, उनले भने, कोर्डिनेट्सको विषय ऊर्जा मन्त्रालय र विद्युत् विकास विभागको कार्यक्षेत्रभित्र पर्छ । एउटै कम्पनीले दुवै आयोजना बनाएको भए समस्या हुँदैनथ्यो । बोर्डकै प्राविधिकले पनि प्राविधिक रूपमा केही समस्या छैन भनेका छन् । यो दुई कम्पनीबीच समझदारी गर्ने विषय हो ।बेतन कर्णालीको बाँधस्थलमा भरिएको पानी जीएमआरले पाएको क्षेत्रमा पुग्छ भन्ने मुख्य चासोको विषय रहेको ऊर्जा जलस्रोत तथा सिँचाइ मन्त्रालयका प्रवक्ता चिरञ्जीवी चटौतले बताए । माथिल्लो कर्णालीको पावरहाउसदेखि तल बेतन कर्णालीको बाँध बन्छ, बाँधमा भरिएको पानी भने जीएमआरले पाएको क्षेत्रमा पनि बस्ने भयो । त्यसैले लगानी बोर्डमा रायसुझाव मागेका छौं । रायसुझाव पाएपछि नै अनुमतिपत्रको प्रक्रियामा अघि बढाइने चटौतको भनाइ छ । माथिल्लो कर्णाली आयोजना विकास सम्झौता (पीडीए) गरिसकेको र लगानी बोर्डले हेरिरहेकाले रायसुझाव मागिएको उनले जनाए । माथिल्लो कर्णालीका आयोजना प्रमुख केके शर्माले दुवै आयोजनाका प्राविधिक टोली बसेर आआफ्ना आयोजनाका विषयमा छलफल गरेर मात्रै निष्कर्ष निकालिने बताए । पहिले नै सम्बद्ध विभिन्न निकायमा पत्र पठाएका हौं, त्यो पत्रबारे लगानी बोर्डले दुवै पक्षलाई बोलाएर छलफल गरेर निष्कर्ष निकालिन्छ, उनले भने ।"
द्रुतमार्गको खोकना विवाद समाधानमा सरकारको बेवास्ता,"(काठमाडौं) काठमाडौंतराईमधेश द्रुतमार्ग (फास्ट ट्र्याक) को खोकना विवाद अझै सुल्झिन सकेको छैन । तिहारलगत्तै सम्बन्धित मन्त्रालयका मन्त्रीसहितको टोली स्थलगत निरीक्षणमा गएर समाधानको उपाय खोजिने बताइएको थियो । तर अहिलेसम्म समस्या समाधानका लागि टोली खोकना पुग्न सकेको छैन । जसले गर्दा फास्ट ट्र्याकमा पर्ने खोकना क्षेत्रको ६५ किलोमिटरमा केही काम हुन सकेको छैन । यस खण्डबारे मन्त्रालय तहबाट केही निर्णय नहुँदा समयमै आयोजना सम्पन्न गर्न समस्या हुने देखिएको छ । नेपाली सेनालाई निर्माण व्यवस्थापनको जिम्मा दिएको ७ वर्ष भयो । ६५ किलोमिटर दूरी रहेको खोकनाबुङ्मती खण्डको २ सय ११ रोपनी जग्गा पनि अधिग्रहण हुन सकेको छैन । तिहारअघि संघ, प्रदेशका सांसद, स्थानीय तहका जनप्रतिनिधि र मन्त्रीको उपस्थितिमा पुल्चोक इन्जिनियरिङ क्याम्पसका प्राध्यापकले तयार पारेको अध्ययन रिपोर्टबारे रक्षा मन्त्रालयमा छलफल भएको थियो । अध्ययनअनुसार उपयुक्त ठाउँका रूपमा पहिलो नम्बरमा खोकनालाई राखिएको छ । अर्को विकल्प सिकालीघाट क्षेत्रमा नपर्ने गरी वाग्मती नदीमाथि भियाडक्ट (पुल) बनाएर काम गर्न सकिने उल्लेख छ । तर यसबाट सामाजिक र सांस्कृतिक समस्या आउन सक्ने अध्ययनले औंल्याएको छ । अर्को विकल्प सुरु बिन्दु बुङ्मतीलाई बनाएर चार लेन करिडोर सडक बनाउने र त्यसका लागि नयाँ जग्गा अधिग्रहण गर्नॅपर्नेछ । खोकनाबाटै निर्माण थाल्ने वा यसको विकल्प खोज्ने भन्नेबारे सम्बद्ध सरोकारवाला निकाय फिल्डमै पुगेर स्थानीयसँग कुरा गरेपछि निकास निकाल्ने तयारी रहेको रक्षा मन्त्रालयले जनाएको छ । त्यसअनुसार अहिलेसम्म केही भएको छैन । सम्बन्धित निकाय अहिलेसम्म फिल्डमा नपुग्दा अन्योल बढेको छ । रक्षा सचिव रामेश्वर दंगाल कार्यक्रमको सिलसिलामा अमेरिकामा छन् । अन्य मन्त्रालयसँग पनि पूर्वाधार निर्माणसम्बन्धी विषय जोडिएकाले सबै जानुपर्ने हुँदा केही ढिलाइ भएको मन्त्रालयका सहसचिव एवं प्रवक्ता मनोजकुमार आचार्यले बताए । सहरी विकास मन्त्रालयसँग जोडिएका स्मार्ट सिटी र बाहिरी चक्रपथ निर्माणका कुरा पनि छन्, आचार्यले भने, भौतिक पूर्वाधार तथा यातायात, रक्षा मन्त्रालय र नेपाली सेना यससँग जोडिएका मुख्य निकाय भए । त्यसैले छिट्टै त्यसतर्फ जानेबारे गृहकार्य भइरहेको छ । सम्बन्धित निकायसँग छलफल गरिरहे पनि जाने दिनको टुंगो लागिनसकेको उनको भनाइ छ । अब धेरै ढिला गर्ने पक्षमा छैनौं, उनले भने, त्यहाँ पुगेर विकल्पहरूबारे हेर्ने र स्थानीयको कुरा प्रत्यक्ष सुन्छौं । कुल ७०९७७ किमि दूरीमध्ये अहिले ६४४७७ किमिमा मात्र ठेक्का व्यवस्थापन भएर काम भइरहेको छ । खोकना इलाकामा विभिन्न प्रकृतिका गुठी र केही व्यक्तिगत जग्गाको कागजात जुटाउन कठिनाइ हुँदा जग्गा अधिग्रहण हुन नसकेको आयोजनाले जनाएको छ । स्थानीयले सबै आयोजना एकै ठाउँमा बनाउन नहुने, धार्मिक, सांस्कृतिक र पुरातात्त्विक सम्पदा मास्न नहुने विषय अघि सार्दै आएका छन् । छिटो विवाद टुंग्याउन सके काम गर्न सजिलो हुने सैनिक प्रवक्ता एवं सहायक रथी गौरवकुमार केसीले बताए । उक्त क्षेत्रको जे समस्या हो, त्यसबारे समयमै निर्णय गर्न नसक्दा तोकिएकै मितिमा आयोजना सम्पन्न गर्न गाह्रो हुन्छ , उनले भने । अहिले फास्ट ट्र्याकमा मुख्य त सुरुङ र पुल निर्माणको काम भइरहेको छ । समग्र आयोजनाको भौतिक प्रगति ३६४२ प्रतिशत छ । प्रतिनिधिसभाको विभिन्न संसदीय समितिहरूमा फास्ट ट्र्याक निर्माणमा भइरहेको ढिलाइका विषयमा बेलाबेलामा छलफल हुने गरेको छ । तर खोकना खण्डको समस्या अझै समाधान हुन सकेको छैन । प्रधानसेनापति अशोकराज सिग्देल भारत भ्रमणबाट फर्किएपछि प्रधानमन्त्री केपी शर्मा ओलीको समय लिएर खोकना क्षेत्रको छलफल गर्ने योजना रहेको प्रतिनिधिसभाको राज्यव्यवस्था तथा सुशासन समिति सभापति रामहरि खतिवडाले बताए । रक्षामन्त्री, त्यस क्षेत्रबाट प्रतिनिधित्व गर्ने सांसद, जनप्रतिनिधि र दलका प्रतिनिधिलाई पनि छलफलमा बोलाउँछौं, उनले भने, सरकारले छिटो निकास निकालेर काम गर्ने वातावरण बनाउनुपर्छ । फास्ट ट्र्याकमा रुख कटानको समस्या आएपछि तत्कालीन प्रधानसेनापति प्रभुराम शर्मासहित सरोकारवाला निकायलाई समितिमा बोलाएर छलफल गरिएको र पछि समस्या समाधान भएर काम छिटो भएको उनको दाबी छ ।"
"त्रिवि सिनेटमा नीतिको कम, नियुक्तिको बहस बढी","१२ बुँदे नीति पारितउपकुलपति केशरजंग बरालले पेस गरेको १२ बुँदे नीति त्रिविसभाले पारित गरेको छ । गत साउनको सभा बैठकमा बजेट मात्रै पास गरेको त्रिविले छुट्टै सभा बैठक डाकेर नीति पारित गरेको हो । कुलपति एवं प्रधानमन्त्रीको निर्देशनमा गत साउनमा नीतिबिनै बजेट पास गरिएको भन्दै आलोचना भएको थियो ।बिहीबार पारित गरिएको नीतिमा उच्चस्तरीय राष्ट्रिय शिक्षा आयोगको सुझावअनुसार त्रिविलाई पुनःसंरचना गरिने उल्लेख छ । त्यसका लागि ऐन, नियमको संशोधन प्रक्रिया थालिने जनाइएको छ । आयोगले त्रिविलाई प्रदेश तहमा विस्तार गर्न सुझाव दिएको छ । त्रिविको केन्द्रीय कार्यालयको पनि संगठन तथा व्यवस्थापन (ओएन्डएम) सर्वेक्षण गरी पुनःसंरचना गर्ने नीतिमा उल्लेख छ । विश्वविद्यालयमा प्राध्यापन गर्न योग्यता परीक्षणको व्यवस्था गर्ने पनि त्रिविको नीति छ । विश्वविद्यालय क्याम्पसमा पदस्थापना हुने प्राध्यापकको शैक्षिक योग्यता कम्तीमा विद्यावारिधि हुनुपर्ने नीतिले उल्लेख छ । विद्यार्थी सहायतासम्बन्धी नियमावली तयारी गरी उनीहरूलाई काममा लगाउने नीति पनि विश्वविद्यालयले ल्याएको छ । आयुर्वेद औषधि विज्ञान, लिबरल आटर््स र होटल व्यवस्थापनको पाठ्यक्रम निर्माण गरी त्रिविले पठनपाठन थाल्ने भएको छ । माउन्टेन इन्जिनियरिङ, माउन्टेन रिस्क म्यानेजमेन्ट, क्लाइम्बिङ, हाई अल्टिच्युड ट्रेनिङ, हाई अल्टिच्युड स्पोर्ट्स, माउन्टेन टुरिजम एन्ड माउन्टेन इकोनोमी एन्ड माउन्टेन इन्भायरमेन्ट शैक्षिक कार्यक्रमको पाठ्यक्रम निर्माण नीतिमा उल्लेख छ । यस्तै श्रम बजारको मागअनुसार ननक्रेडिट पाठ्यक्रम विकास र सञ्चालन गरिने भएको छ । सामुदायिक र निजी क्याम्पस समायोजन गर्ने नीति पनि त्रिविले अघि सारेको छ । सम्बन्धन प्राप्त केही क्याम्पसमा विद्यार्थी अभाव देखिएकाले समायोजनको नीति ल्याइएको हो । अनुगमन निर्देशनालय, पाठ्यक्रम विकास केन्द्र र अनुसन्धान निर्देशनालयको नियम संशोधन गर्दै समयसापेक्ष बनाउने नीति त्रिविले ल्याएको छ । प्रयोगशाला दुर्घटनामा पर्ने शिक्षककर्मचारीको बिमा गरिने पनि नीतिमा उल्लेख छ । अनुसन्धान केन्द्रलाई विश्वविद्यालय पुनःसंरचना गर्दा स्थापना हुने विद्यालयहरूमा गाभ्ने प्रस्तावित नीति भने पारित हुन सकेन । केन्द्रका निर्देशकहरूले समायोजन नगरी अनुसन्धानलाई झन् सशक्त बनाउनुपर्ने माग राखेपछि त्यसलाई थप छलफल गर्ने भन्दै नीतिबाट हटाइएको थियो । बैठकमा सिनासका कार्यकारी निर्देशक मृगेन्द्रबहादुर कार्कीले अनुसन्धान केन्द्रलाई स्कुलमा गाभ्ने नीतिमा फरक मत राखेका थिए । त्यसमा चार वटै अनुसन्धान केन्द्रका निर्देशकले सहमति जनाएपछि त्यसमा फेरि छलफल गर्ने गरी थाती राखिएको छ । सभामा उपकुलपति बरालले नीति पेस गरेका थिए । सभाका सदस्यबीच छलफलपछि नीति पास भएको रेक्टर केसीले जनाए ।"
डिन नियुक्तिमा हस्तक्षेप गरेको छैन : प्रधानमन्त्री ओली,"प्रधानमन्त्री एवं त्रिवि कुलपति केपी शर्मा ओलीले मेरिटका आधारमा डिन र क्याम्पस प्रमुख नियुक्ति गर्न आफूले कुनै हस्तक्षेप नगरेको बताएका छन् । त्रिविसभा बैठकमा उनले निष्पक्ष मेरिटका आधारमा विश्वविद्यालयमा डिन, क्याम्पस प्रमुखलगायतका पदाधिकारी नियुक्ति गर्नुपर्ने बताए । विश्वविद्यालय पार्टीको काम र कुरा गर्ने ठाउँ होइन । आस्था सबैको हुन्छ । निष्पक्ष मेरिटोक्रेसीका आधारमा छिटो डिन नियुक्त गर्न मैले भनेको छु, उनले भने, कुलपतिले उपकुलपतिलाई राम्ररी काम गर्नुस्भन्नु हस्तक्षेप होइन । मेरिटका आधारमा नियुक्ति गर्दा विश्वविद्यालय अप्ठ्यारोमा पर्न नहुने उनको भनाइ थियो । प्रधानमन्त्री ओलीले मेरिटोक्रेसीमा प्रश्न उठाउने ठाउँ हुन नहुने बताए । स्वायत्त संस्थाले ल्याएको मेरिटोक्रेसी साँच्चिकै मेरिटोक्रेसी हुनुपर्छ, ड्रामा मेरिटोक्रेसी हुनु हुँदैन, उनले भने, त्यति भन्नु मेरो कर्तव्य होइन र ? प्रधानमन्त्रीले भागबन्डा गर्न दबाब दिएको भन्दै मिडियामा आएका समाचारप्रति उनले असन्तुष्टि जनाए । मिडियामा कुलपतिले हस्तक्षेप गर्यो भनेर आउँछ, ओलीले भने, प्रधानमन्त्रीको विरोध गर्नुपर्ने तत्त्वहरू नेपालमा छन् । प्रधानमन्त्रीले हस्तक्षेप गरेर डिन नियुक्तिमा ढिलाइ नभएको ओलीले बताए । मबाट विश्वविद्यालयमा हस्तक्षेप भएको छैन, हुँदैन पनि, उनले भने, कुलपति नियम, कानुन, प्रक्रियाबाट चल्नुपर्छ, उपकुलपति, रेक्टर, रजिस्ट्रार पनि त्यहीअनुसार चल्नुपर्छ । कुलपति ओलीले विश्वविद्यालयको उन्नयनमा ध्यान दिनुपर्नेमा समेत जोड दिए । शिक्षा क्षेत्र मुक्त मनले चल्नुपर्छ । मुक्त मन भनेको नियम, कानुनसम्मत प्रक्रिया हो, उनले भने, मनमा लागेको कुरा कुलपति, उपकुलपतिले पनि गर्न पाउँदैनन् । प्राध्यापक, कर्मचारी र विद्यार्थीको राजनीतिक आस्था छुट्टाछुट्टै हुने भए पनि विश्वविद्यालयको स्वार्थ र राष्ट्रिय हितलाई ध्यान दिनुपर्नेमा ओलीले जोड दिए ।"
संसदीय छानबिन समितिका सभापतिमाथि लामिछानेको आक्रोश,"(पोखरा)सहकारी ठगी, संगठित अपराध र सम्पत्ति शुद्धीकरणसम्बन्धी कसुर अनुसन्धानका लागि प्रहरी हिरासतमा रहेका रास्वपाका सभापति एवं पूर्वगृहमन्त्री रवि लामिछानेले संसदीय छानबिन विशेष समितिका सभापति सूर्य थापामाथि आक्रोश पोखेका छन् । म्याद थपका लागि बिहीबार जिल्ला अदालतमा उपस्थित गराइएका लामिछानेले थापाले लेखेको स्क्रिप्ट अनुसार सरकारबाट आफूमाथि व्यवहार भइरहेको आरोप लगाए । इजलासमा लामिछानेले समितिको प्रतिवेदनले आफूलाई निर्दोष ठहर्याए पनि सभापति थापाले बोलेको कुरा पुगिरहेको बताए । यहाँयहाँ पुर्याइन्छ, योयो ठाउँ घुमाइन्छ, संगठित अपराध र सम्पत्ति शुद्धीकरण आकर्षित हुन्छ भनेर उहाँ (थापा) ले मिडियामा भन्दै हिँड्नुभएको थियो, उनले भनेका थिए, त्यही स्क्रिप्टअनुसार अहिले छायांकन भइरहेको छ । अहिले मध्यान्तर भएको छ । यो योजनाबद्ध तरिकाले लेखिएको कथा हो । यो सबै लेखक सूर्य थापाको कर्तुत हो । उनले आफूमाथि राजनीतिक प्रतिशोध साधिएको, मिडिया ट्रायल गरिएको, सरकारले दुःख दिने नियत राखेको तर्क दोहोर्याएका थिए । आफूलाई राज्यले लखेटिरहेको दाबी गर्दै यस्तो अवस्थामा हिरासतमुक्त गर्ने आदेश दिएर ऐतिहासिक काम गर्न लामिछानेले न्यायाधीशसँग आग्रह गरेका थिए । मलाई जसरी फिल्मी शैलीमा छायांकन गरिराखिएको छ, त्यसले भोलि के हुने हो भन्ने मनमा लागिराखेको छ । तर, भगवान्रूपी न्यायाधीशहरू भएका कारण आदेश र फैसलामा मैले न्याय पाउने नै छु, लामिछानेको भनाइ उद्धृत गर्दै जाहेरवालातर्फका अधिवक्ता युवराज पराजुलीले भने, आशा छ, श्रीमान्बाट ऐतिहासिक काम हुनेछ । भोलि रिटायर्ड भएर गइसकेपछि परिवारसँग रहँदा, बस्दा राज्यबाट खेदिएको मान्छेलाई हिरासतबाट मुक्त गरिदिएको थिएँ भनेर श्रीमान्ले गर्व गर्ने ठाउँ हुनेछ ।थापाको स्क्रिप्ट अनुसार सरकार चल्दा अदालत मूकदर्शक भएको अभिव्यक्ति दिएपछि लामिछानेलाई जिल्ला न्यायाधीश चन्द्रकान्त पौड्यालले सतर्क गराउँदै भनेका थिए, अदालत त्यस्तो होइन, एउटा सामान्य नागरिकलाई जुन हिसाबकिताबले अनुसन्धान गर्नुपर्ने थियो, त्यहीअनुसार गरिरहेको छ । तपाईं गलत हिसाबले नबोल्नुहोस् ।सरकारी वकिल र कानुन व्यवसायीको बहसपछि न्यायाधीश पौड्यालले आरोपितलाई बोल्न अनुमति दिएपछि लामिछाने अघि सरेका थिए । म्याद थपका लागि अदालतमा उपस्थित गराइएका छविलाल जोशी, लीला पछाई, रामबहादुर खनाल र कृष्णबहादुर गुरुङ बोलेनन् । उस्तै कसुरमा पक्राउ परेका गुरुङ भने अस्पतालमा उपचाररत भएकाले अदालत गएका थिएनन् । जिल्ला न्यायाधीश पौडेलले अदालतमा उपस्थित गराइएका पाँचै जनालाई हिरासतमा राखेर अनुसन्धान गर्न प्रहरीलाई थप पाँच दिन अनुमति दिएको छ । उनीहरू पोखराको सूर्यदर्शन सहकारीको बचत अपचलन अनुसन्धानका क्रममा पक्राउ परेका हुन् । कात्तिक २ मा पक्राउ परेका लामिछानेलाई हिरासतमा राख्न सातौंपल्ट म्याद थप भएको हो । गोर्खा मिडिया नेटवर्कका पूर्वसञ्चालक पूर्वडीआईजी जोशी पक्राउ परेको बिहीबार ८१ दिन पुगिसकेको छ । सम्पत्ति शुद्धीकरणसम्बन्धी कसुरमा अधिकतम ९० दिन हिरासतमा राखेर अनुसन्धान गर्न पाइन्छ तर लामिछानेसहितलाई जोशी पक्राउ परेकै दिनबाट म्याद मिलान गर्नुपर्ने भएकाले अब ९ दिनभित्र अदालतमा अभियोगपत्र दायर गर्नुपर्छ ।"
२० वर्षदेखि शरीरमा बमका छर्रा,"(सल्यान) सल्यानको कालीमाटी६ का वर्ष ४९ का कृष्णबहादुर खत्रीको शरीरमा बमको छर्रा परेको दुई दशक भएको छ । सशस्त्र द्वन्द्वमा माओवादीका तर्फबाट नेपाली सेनासँगको भिडन्तमा सामेल हुँदा लागेका छर्रा आर्थिक अभावमा उनले निकाल्न नसकेका हुन् । शरीरका विभिन्न भागमा रहेका छर्राका कारण उनको स्वास्थ्य अवस्था बिग्रँदै गएको छ । सशस्त्र द्वन्द्वका बेला रुकुमको खारा, बाँकेको कुसुम र म्याग्दीमा भएको भिडन्तमा खत्रीलाई टाउको, खुट्टा, हातलगायतमा गरी ५४ वटा छर्रा लागेका थिए । श्रीमतीको गहना बेचेर र ऋण लिएर २२ छर्रा मात्र शल्यक्रियाबाट निकाल्न सकेको उनले सुनाए । अहिले पनि टाउकामा २, घाँटीमा १, छातीमा १ र हातखुट्टामा २८ गरी ३२ वटा छर्रा छन्, उनले भने । स्वास्थ्य समस्या बढेपछि खत्रीले पछिल्लो पटक सुर्खेत गएर जाँच गराएका थिए । डाक्टरले क्यान्सर रोगको लक्षण देखियो भन्दै चितवन जान सल्लाह दिएका थिए । तर चितवन जाने पैसा छैन, उनले भने । सशस्त्र द्वन्द्वमा खत्री कम्पनी कमान्डरसम्म भएका थिए । सुरुमा घाइते हुँदा उनलाई सामान्य उपचार गराई भिडन्तमा खटाइएको थियो । देशमा शान्ति आएपछि बेवास्ता गरे, उनले गुनासो गरे । सशस्त्र द्वन्द्वका घाइतेलाई सरकारले जीवन निर्वाह भत्ता दिने गरे पनि त्यो पर्याप्त नभएको उनको भनाइ छ । खत्रीले नेपाल प्रहरीमा भर्ती हुन २०५५ मा प्रतिस्पर्धा गरेका थिए । अन्तर्वार्तामा नराम्रा शब्द प्रयोग गरेको भन्दै उनलाई छनोट गरिएन । त्यसको दुई वर्षपछि देशमा परिवर्तन ल्याउन भन्दै तत्कालीन विद्रोही माओवादी पार्टीमा लागेका थिए । अहिले व्यर्थै लडिएछ जस्तो लाग्छ । ज्यानको बाजी लगाएर लडाइँ गरियो, अहिले दुई छाक टार्न गाह्रो भएको छ, उनले भने, त्यो बेला आशा देखाउने नेताले अहिले चिन्नै छाडेका छन् । रुकुमको खारामा नेपाली सेना र माओवादीबीच २०६१ चैत २५ मा भएको भिडन्तका क्रममा शरीरमा लागेका छर्रा दार्मा गाउँपालिकाको भल्चौरका मनबहादुर विकले पनि फाल्न सकेका छैनन् । आर्थिक अभाव भएपछि पार्टीमा बारम्बार आग्रह गरेको तर कसैले वास्ता नगरेको उनले गुनासो गरे । उनी २०५२ सालमा १६ वर्षकै उमेरमा माओवादीमा लागेका थिए । पछि उनी जनमुक्ति सेनाको कम्पनी कमान्डरसम्म भए । छत्रेश्वरी१ को गुराँसेमा ०५९ जेठ २९ मा नेपाली सेना र माओवादीबीच भिडन्त हुँदा बमको छर्रा टाउकामा लागेकी ४६ वर्षीया नन्दकली कवरको पनि त्यही स्थिति छ । टाउकामा लागेका तीन छर्रामध्ये दुई वटा चिकित्सकले निकालेर फालेको तर अर्को छर्रा आर्थिक अभावका कारण निकाल्न नसकेको उनले सुनाइन् ।"
जनकपुरको जगजगी,"(काठमाडौं)जनकपुर बोल्ट्स नेपाल प्रिमियर लिग (एनपीएल) क्रिकेटको प्लेअफ पुग्ने पहिलो टोली बनेको छ । उत्कृष्ट प्रदर्शन गर्दै आएको जनकपुरले बिहीबार कीर्तिपुरस्थित त्रिवि क्रिकेट मैदानमा काठमान्डु गुर्खाजलाई ५ विकेटले पराजित गरेको थियो ।अघिल्लो दिन सुदूरपश्चिम रोयल्सविरुद्ध ५१ रनमै अलआउट हुँदै एनपीएलको कम स्कोरको नकारात्मक कीर्तिमान बनाएको जनकपुरले पुनः लय समात्दै गुर्खाजमाथि सहज विजय हात पारेको हो । यस विजयपछि जनकपुर पुनः अंकतालिकाको शीर्षस्थानमा उक्लिएको छ । ६ खेलमा ५ मा जित हात पार्दै जनकपुरले प्लेअफमा स्थान निश्चित गरेको हो । शनिबार आफ्नो अन्तिम खेलमा चितवन राइनोजलाई पराजित गरेमा जनकपुरले क्वालिफायर्स १ मा पनि स्थान पक्का गर्नेछ । गुर्खाजको भने ५ खेलमा यो तेस्रो हार हो । प्लेअफमा पुग्न टोलीलाई बाँकी दुवै खेल जित्नैपर्ने बाध्यता बनेको छ । ललित राजवंशी र शेर मल्लले ३३ विकेट लिएपछि टस जितेर ब्याटिङ गरेको गुर्खाज १९३ ओभर खेल्दै १ सय १ रनमा अलआउट भयो । आफूले खेलेका ५ खेलमा गुर्खाज २० ओभर पनि नखेल्दै अलआउट भएको यो तेस्रो पटक हो । एकै ओभरमा स्टेफन इस्किनाजी र सुमित महर्जनलाई आउट गरेका देव्रेहाते स्पिनर ललितले ४ ओभरमा २ मेडन राख्दै ८ रन खर्चिए । तल्लोक्रममा २ विकेट लिएका अफ स्पिनर शेरले ३३ ओभरमा ११ रन खर्चे । मोहम्मद मोहसिनले ४ ओभरमा २० रन खर्चेर २, किशोर महतो र अरनिको यादवले ११ विकेट लिए ।जेहरार्ड इरसमसले गुर्खाजबाट सर्वाधिक २० रन बनाए । उनले २२ बल खेल्दा २ चौका प्रहार गरे । कप्तान करण केसीले १३ बलमा २ चौका र १ छक्कासहित १९, इस्किनाजीले १९ बलमा २ चौकासहित १७ रन बनाए । माइकल लेभिट ८, भीम सार्की ४, रशिद खान ७, ड्यान डाउथवेट १, प्रतीक श्रेष्ठ ६ रनमा आउट भए । शाहब आलम ८ रनमा अविजित रहे ।जनकपुरले १५५ ओभरमै १ सय ४ रन बनाएर लक्ष्य पूरा गरेको थियो । हर्ष ठाकर २५ बलमा समान १ चौका र छक्का प्रहार गर्दै २५ र मोहसिन ७ बलमा ३ चौका प्रहार गरी १३ रनमा अविजित रहे । लाहिरू मिलान्था २० बलमा २ चौका प्रहार गरी १६, आसिफ शेख २, कप्तान अनिल साह ११ र शुभ कंसाकार ५ रन बनाएर आउट भए । जनकपुरबाट जिम्मी निसमले सर्वाधिक २७ रन बनाए । उनले १ चौका र ३ छक्का प्रहार गरे । जनकपुर जितनजिक पुग्दा उनलाई इरसमसले एलबीडब्लू आउट गरे । गुर्खाजबाट करणले ३ ओभरमा १० रन खर्चेर २ तथा इरसमस, दीपेश कँडेल र शाहबले ११ विकेट लिए ।"
सुपर ओभरमा पोखरा एभेन्जर्सको जित,"काठमाडौं (कास) अन्तिम दुई बलमा पोखरा एभेन्जर्सलाई विजयनिम्ति ७ रन चाहिन्थ्यो । अन्तिम ओभरको पाँचौं बलमा रामोन रिफरसामु १ रन लिने अवसर थियो, जसले नारायण जोशीलाई अन्तिम बल खेल्ने अवसर गर्थ्यो । रिफरले त्यो १ रनलाई अस्वीकार गरिदिए र स्ट्राइक आफैंले राखे । उनले खेलको अन्तिम बलमा विराटनगर किंग्सका बसिर अहमदलाई छक्का प्रहार गर्दै स्कोर टाइ बनाएका थिए । एनपीएलको पहिलो टाइ खेलमा रिफर यहीं रोकिएनन् । रिफरले सुपर ओभरमा पोखराले विनाक्षति जोडेको १८ मध्ये १७ रन बनाए । उनले विराटनगर किंग्सका कप्तान सन्दीप लामिछानेको पहिलो दुई बलमा छक्का र चौथो बलमा चौका प्रहार गरे । मार्टिन गप्टिल र निकोलस कृतनको जोडीले ५ रनमात्र बनाउन सकेपछि पोखराले सुपर ओभरमा विजय हात पारेको थियो । रिफरले उत्कृष्ट बलिङ गर्दै विराटनगरलाई बाउन्ड्रीका लागि कुनै अवसर नै दिएनन् ।टस जितेर ब्याटिङ रोजेको विराटनगरले निर्धारित २० ओभरमा ७ विकेट गुमाई १ सय ३९ रन बनाएको थियो । जवाफमा पोखराले ६ विकेट गुमाई १ सय ३९ रन नै बनाएपछि खेल टाइ भएको थियो । खेलको अन्तिम ओभरमा पनि रिफर नै छाएका थिए । पोखरालाई अन्तिम ओभरमा जितका लागि १४ रन चाहिन्थ्यो । ओभरको दोस्रो बलमा नारायण जोशीले १ रन लिएपछि स्ट्राइकमा आएका रिफरले तेस्रो बलमा छक्का प्रहार गरे । त्यसपछिको दुई बलमा कुनै बलमा रन बनाउन नसकेका रिफरले खेलको अन्तिम बलमा छक्का प्रहार गरेपछि स्कोर बराबरी भएको हो ।पोखराबाट ओपनर आन्द्रेज गाउसले सर्वाधिक ३९ रन बनाए । उनले २७ बलमा ७ चौका प्रहार गरे । अर्का ओपनर दिनेश खरेल १ छक्का प्रहार गर्दै ११ रनमा आउट भए । कप्तान कुशल भुर्तेलले ३४ बलमा २ चौका र १ छक्कासहित ३१ रन बनाए ।जेन मलिकलाई प्रतिशले ४ रनमा बोल्ड गरेसँगै पोखराले लगातार विकेट गुमाएको थियो । कुशल र तृतराज दास (०) लाई क्रिस सोलले लगातार बलमा आउट गरे । प्रतिशले माइकल लिस्कलाई ११ रनमा बोल्ड गरे । प्रतिशले ४ ओभरमा १८ रन खर्चेर ४ विकेट लिए ।यसअघि स्कट इडवार्डसको महत्त्वपूर्ण इनिङ्समा विराटनगरले पोखरालाई १ सय ४० रनको लक्ष्य दिएको थियो । टस जितेको विराटनगरले २० ओभरमा ७ विकेट गुमाई १ सय ३९ रन बनायो । एनपीएलमा पहिलो खेल खेलिरहेका नेदरल्यान्ड्सका कप्तान इडवार्डसले ३५ बलमा ४५ रन बनाए ।अकिब इल्यासको स्थानमा विराटनगरको प्लेयिङ ११ मा राखिएका उनले ५ चौका प्रहार गरे । विरानगरबाट ओपनिङ ब्याटर लोकेश बमले विकेटकिपिङको जिम्मेवारी पनि लिँदै आएका थिए । तर, अतिरिक्त भूमिकामा लोकेशले आफ्नो प्रदर्शनमा न्याय गर्न सकेका थिएनन् । इडवार्डस दुई दिनअघि मात्र काठमाडौं आइपुगेका थिए ।चौथो नम्बरमा ब्याटिङ गरेका उनले क्यानडाका कप्तान कृतनसँग ५ ओभरमा ४३ रनको महत्त्वपूर्ण साझेदारी गरे । कृतनले १६ बलमा १ छक्कासहित १९ रन बनाए । क्रिस सोल ७ र दीपक बोहरा ४ रनमा आउट भए । ओपनर गप्टिलले ५ रनमात्र बनाउन सके । १४ बल खेलेका उनलाई सागर ढकालले बोल्ड गरे । पहिलो ओभरमै २ चौका र १ छक्का प्रहार गरेका लोकेशले १६ बलमा २६ रन बनाए । उनले १६ बलमा २ चौका र २ छक्का प्रहार गरे । नरेन भट्ट ४ रनमा आउट भए । बसिर अहमद २० बलमा २१ र प्रतिश १ बलमा ४ रनमा अविजित रहे ।पोखराबाट सागर र रिफरले २२ विकेट लिए । सागरले ४ ओभरमा १५ रनमात्र खर्चेका थिए भने रिफरले ३३ रन खर्चे । कप्तान कुशल भुर्तेल र दिनेश खरेलको नाममा ११ विकेट रह्यो । पोखराले पाँचौं खेलमा दोस्रो विजय हात पार्दै प्लेअफमा पुग्ने सम्भावना कायमै राखेको छ । विराटनगर ५ खेलमा चौथो हार भोगेर प्लेअफ दौडबाट लगभग बाहिरिएको छ ।"
"नीरजको अग्रता, सद्भाव पछ्याउँदै","काठमाडौं (कास) डिफेन्डिङ च्याम्पियन नीरज तामाङले ४ अन्डर ६४ को उत्कृष्ट स्कोरसहित सूर्य नेपाल काठमाडौं ओपन गल्फको तेस्रो दिन शीर्षस्थानमा पुगेका छन् । रोयल नेपाल गल्फ कोर्समा बिहीबारसम्म ५४ होलको खेल सकिँदा नीरजले समग्रमा १० अन्डर १९४ सहित अग्रता लिए । उनले एमेच्योर सद्भाव आचार्यलाई एक स्ट्रोकले पछि पारेका छन् ।सद्भाव पनि ४ अन्डर ६४ स्कोर गरी समग्रमा ९ अन्डर १९५ सहित दोस्रो स्थानमा उक्लिए । दोस्रो दिनको खेल सुरु गर्दाका लिडर विष्णुप्रसाद शर्माले १ ओभर ६९ को खराब प्रदर्शन गरे । उनी समग्रमा ६ अन्डर १९८ को स्कोरसहित तेस्रो स्थानमा झरे । नीरज शीर्षस्थानमा पुग्नेक्रममा राम्रो सुरुआत गरे । दोस्रो, चौथो, छैटौं र सातौं होलमा बर्डी प्रहार गरे । नवौं होलमा एक शट खेर फाल्दा फ्रन्टनाइन ३ अन्डर ३१ मा पूरा गरे । यसपछि १० औं र ११ औं होलमा बर्डी प्रहार गरे भने १२ औं होलमा बोगी खेल्दै ब्याकनाइनमा १ अन्डर ३३ को स्कोर निकाले । सद्भावले बोगीरहित स्कोर कार्ड बनाउने क्रममा ४ बर्डी प्रहार गरे । फ्रन्टनाइन १ अन्डर ३३ र ब्याकनाइन ३ अन्डर ३१ मा सके । उनले चौथो, दसौं, १३ र १७ औं होलमा बर्डीको सफलता पाए । विष्णुले फ्रन्टनाइन १ अन्डर ३३ खेले । उनले पहिलो, तेस्रो र नवौं होलमा बर्डी प्रहार गर्दा पाँचौं र आठौं होलमा शट खेर फाले । ब्याकनाइनमा लय गुमाएका उनले १० औं होलमा बर्डी प्रहार गरे पनि १५, १६ र १७ औं होलमा लगातार बोगी खेप्दै २ ओभर ३६ मा खेल सकेका थिए । समग्रमा ५ अन्डर १९९ स्कोरसहित दिनेश प्रजापति चौथो स्थानमा यथावत छन् । उनले बिहीबार १ अन्डर ६७ को स्कोर गरे । एमेच्योर गल्फर राहुल बिके समग्रमा २ अन्डर २०२ सहित पाँचौं स्थानमा रहे । उनले १ अन्डर ६७ मा खेल सके । इभन पार ६८ खेलेका भेट्रान प्रो दीपक मगर समग्रमा १ अन्डर २०३ सहित छैटौं स्थानमा रहे । नेपाल नम्बर एक प्रो भुवन नगरकोटी समग्रमा इभन पार २०४ सहित सातौं स्थानमा उक्लिएका छन् । उनले तेस्रो दिन १ अन्डर ६७ खेले । समग्रमा २ ओभर २०६ बनाएका वसन्तराज गुरुङ, रामे मगर र प्रदीपकुमार लामा संयुक्त आठौं स्थानमा रहे । वसन्त र रामेले ३ अन्डर ६५ र प्रदीपले इभन पार ६८ को स्कोर बनाए । अन्तिम १८ होलको खेल शुक्रबार हुनेछ । विजेताले १ लाख ५० हजार, दोस्रोले ८५ हजार र तेस्रोले ६८ हजार रुपैयाँ पुरस्कार हात पार्नेछन् ।"
एनआरटी फाइनलमा,पाँचथर (कास) साविक विजेता ए डिभिजन क्लब एनआरटीले इलाममा भइरहेको दोस्रो इलाम गोल्डकप फुटबल प्रतियोगिताको फाइनलमा स्थान बनाएको छ ।बिहीबार प्रतिस्पर्धी रेड स्टार झापालाई २१ ले पराजित गरेर एनआरटी उपाधि रक्षामा दाबेदारी प्रस्तुत गरेको छ । एनआरटीका अञ्जन विष्टले ४५ औं मिनेटमा गोल गर्दै टोलीलाई अग्रता दिलाए । उनी एनआरटीमा आबद्ध भएपछि टोलीका लागि पहिलो गोल हो ।रेड स्टारका विदेशी खेलाडी इमानुवेल बोटेक्सले ५३ औं मिनेटमा गोल फर्काउँदै खेल बराबरीमा ल्याएका थिए । ६१ औं मिनेटमा एनआरटीका विवेक गुरुङले गरेको गोल भने निर्णायक भयो । एनआरटीले लिग विजेता चर्च ब्वाइज क्लबसँग शनिबार प्रतिस्पर्धा गर्नेछ । बिहीबार खेलमा अञ्जन विष्ट प्लेयर अफ द म्याच भए । विजेताले १० लाख र उपविजेताले ५ लाख रुपैयाँ पुरस्कार जित्नेछन् ।
एनएसएल फुटबल चैतमा,काठमाडौं (कास) नेपाल सुपर लिग (एनएसएल) फुटबलको तेस्रो संस्करण चैत १६ बाट हुने भएको छ । अखिल नेपाल फुटबल संघ (एन्फा) ले प्रतियोगिताको आयोजक नेपाल स्पोर्ट्स एन्ड इभेन्ट म्यानेजमेन्ट प्रालिलाई यसबारे बिहीबार अनुमतिपत्र प्रदान गरेको हो । एन्फाका महासचिव किरण राईले नेपाल सुपर लिगका प्रबन्ध निर्देशक श्रेयांश कार्कीलाई प्रतियोगिता आयोजनाका लागि अनुमति प्रदान गरेका थिए । त्यस अवसरमा महासचिव राईले नेपाल सुपर लिगले नेपाली फुटबल विकासमा महत्त्वपूर्ण योगदान पुग्ने विश्वास पोखे । नेपाल सुपर लिगका प्रबन्ध निर्देशक कार्कीले प्रतियोगिताको तेस्रो संस्करण अझ बढी स्मरणीय हुने बताए । एनएसएलको पहिलो संस्करण सन् २०२१ मा भएको थियो भने दोस्रो संस्करणको आयोजना सन् २०२३ मा भएको थियो । पहिलो संस्करणमा काठमाडौं रेजर्स र दोस्रो संस्करणमा ललितपुर सिटी एफसी च्याम्पियन भएको थियो ।
छोटकरी,"अमिशा र गीता सम्मानितकाठमाडौं (कास) राष्ट्रिय महिला फुटबल टोलीका अमिशा कार्की र गीता रानालाई बिहीबार नगदसहित सम्मान गरिएको छ । नेपाल फुटबल खेलाडी संघको संयोजनमा भएको कार्यक्रममा दुवैलाई जनही ७५ हजार रुपैयाँ प्रदान गरिएको थियो । अमेरिकाको क्यालिफोर्नियामा रहेको सेजल आईटीले उनीहरूलाई सम्मान गरेको हो । पछिल्लो महिना दशरथ रंगशालामा भएको वुमेन्स साफ च्याम्पियनसिप २०२४ मा नेपालका लागि अमिशा र गीताले प्रभावशाली प्रदर्शन गरेका थिए । फाइनलमा नेपाल बंगलादेशसँग २१ ले पराजित भएको थियो । त्यसमा नेपालको तर्फबाट भएको एकमात्र गोल अमिशाले नै गरेकी थिइन् । सम्मान कार्यक्रमका अवसरमा सेजल आईटीका अध्यक्ष शंकर केसीले आफू अमिशा र गीताको खेलबाट प्रभावित रहेको बताए । उनले अमेरिकामा हुने महिला फुटबल प्रतियोगितामा नेपाली खेलाडीको सहभागिताका लागि पनि प्रयास गर्ने प्रतिबद्धता जनाए ।काभा च्याम्पियनसिपको सेमिफाइनल आजकाठमाडौं (कास) काभा मेन्स भलिबल क्लब च्याम्पियनसिपमा शुक्रबार सेमिफाइनल प्रतिस्पर्धा हुने भएको छ । त्रिपुरेश्वरस्थित राखेप कभर्डहलमा भइरहेको प्रतियोगिताको पहिलो सेमिफाइनलमा इरान यू१८ टिमले भारतको क्यालिकट हिरोजविरुद्ध प्रतिस्पर्धा गर्नेछ । नेपालको हेल्प नेपाल स्पोर्ट्स क्लबले माल्दिभ्सको क्लब एचडीसीबीचको दोस्रो सेमिफाइनलमा प्रतिस्पर्धा गर्नेछ । बिहीबार क्यालिकट हिरोजसँग सोझो सेटमा पराजित गण्डकी प्रदेश भलिबल संघ टिम भने समूह चरणबाटै बाहिरियो । इरानी युवा टिम (१०) शीर्षस्थानमा रहेर अन्तिम चारमा पुग्दा हेल्प नेपाल (८) दोस्रो, क्यालिकट (७) तेस्रो र एचडीसी (५) चौथो स्थानमा रहेर सेमिफाइनल भिडन्तमा पुगे । सबै खेल हारेको गण्डकीले २ अंक बटुलेको थियो । गण्डकी अन्तिम खेलमा क्यालिकटसँग २५२२, २५१९, २५१५ को सेटमा हारेको हो ।"

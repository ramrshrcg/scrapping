शीर्षक,विवरण
एनपीएलको पहिलो उपाधि आज,"हारेका दुई खेलमध्ये एउटा सुदूरपश्चिमविरुद्ध नै रह्यो । चितवन त्यस्तो टिम रह्यो, जसले सुदूरपश्चिम र जनकपुर दुवैलाई हराएको थियो । प्रतियोगिताको पहिलो क्वालिफायरमा सुदूरपश्चिमले जनकपुरलाई पराजित गरेको थियो । त्यस खेलमा सुदूरपश्चिमको जित अन्तर रह्यो, ८ विकेट । जनकपुरले पहिले ब्याटिङ गर्दै ९ विकेटको क्षतिमा १ सय ३९ रन बनाएको थियो । त्यसमा जनकपुरका लागि जिम्मी निसमले सर्वाधिक ४५ रन बनाएका थिए । त्यसपछि शुभ कंशाकारको २६ रनको योगदान रह्यो । जवाफमा सुदूरपश्चिमले २ विकेट गुमाएर सजिलै १ सय ४१ रन बनायो । टोलीले १८३ ओभरमै लक्ष्य पूरा गरेको थियो । सुदूरपश्चिमबाट विनोद भण्डारीले नटआउट रही ५८ रन बनाए । उनले सैफ जैबसँग पहिलो विकेटका लागि ५६ रनको साझेदारी गरेका थिए । फाइनल प्रवेशका लागि जनकपुरले दोस्रो क्वालिफायरमा कर्णाली याक्सलाई पन्छाएको थियो । त्यस खेलमा कर्णालीले पहिले ब्याटिङ गर्दै ९ विकेटमा १ सय १८ रन बनाएको थियो । जवाफमा जनकपुरले ८ विकेट गुमाएर १ सय १९ रन बनाएको थियो । जनकपुरले एक ओभरको खेल अगाडि नै २ विकेटको जित आत्मसात् गर्यो । फाइनललाई धेरैले एनपीएलको एल क्लासिको को संज्ञा दिएका छन् । स्पेनी फुटबलमा जति बेला दुई चरम प्रतिद्वन्द्वी टिम रियल म्याड्रिड र बार्सिलोना आपसमा भिड्ने गर्छन्, त्यसलाई एल क्लासिको भन्ने गरिन्छ । त्यसैलाई पछ्याएर विश्व खेलकुदमा जति पनि दुई ठूला टिम आपसमा खेल्ने गर्छन्, त्यसलाई यही नामले चिनाउन गरिन्छ एल क्लासिको । सुदूरपश्चिम र जनकपुर यसपल्टको प्रतियोगिताका प्रमुख दुई ठूला टिम साबित भएका हुनाले पनि यिनीहरूको भिडन्तले यही नाम पाएको छ । फाइनलको पूर्वसन्ध्यामा मिडियासँग कुराकानी गर्ने क्रममा दुवै टोलीका कप्तान संयमित देखिए । दुवैले कुनै प्रकारको ठुल्ठूला दाबी गरेनन् । बरू दुवैले एकअर्काप्रति सम्मान दिएर माइन्ड गेम खेल्ने प्रयास गरे । सुदूरपश्चिमका दीपेन्द्रसिंह ऐरीले जनकपुरलाई कुनै पनि हालतमा सहज नलिने बताए । हामीले जनकपुरलाई यसअघि दुईपटक हराइसकेका छौं । तर यस्तो भनिरहँदा फाइनलमा हामीले सहज रूपमा लिनुहुन्न, जनकपुर निकै बलियो टिम हो, उनले भने । सुदूरपश्चिमले लिग चरणमा जनकपुरलाई सजिलै ७२ रनले हराएको थियो । त्यसमा सुदूरपश्चिमले पहिले ब्याटिङ गर्दै ९ विकेट गुमाएर १ सय २३ रन मात्र बनाएको थियो । ओपनर विनोदले सर्वाधिक ३३ रन जोडेका थिए । यस्तै सैफले २१ रनको योगदान गरेका थिए । तर यही स्कोर पनि जनकपुरका लागि चुनौतीपूर्ण साबित बन्यो । जनकपुर ५१ रनमात्र बनाई अलआउट हुनपुग्यो । जोसुआ ट्रोम्पको १३ रन नै सर्वाधिक ठूलो व्यक्तिगत स्कोर रह्यो । उनी नै दोहोरो अंक छुने एकमात्र ब्याटर रहे । हामी लिग चरण र क्वालिफायरमा जनकपुरविरुद्ध जुन मनसाय लिएर मैदानमा उत्रिएका थियौं, त्यही मनोभावना लिएर फाइनलमा पनि खेल्नेछौं । फाइनलको दबाब नलिएर आफ्नो शतप्रतिशत दिनेछौं, दीपेन्द्रले भनेका छन् । जनकपुरका नियमित कप्तान अनिल घाइते भएपछि कप्तानी सम्हालेका आसिफले पनि फाइनलमा विगत बिर्सेर उत्कृष्ट प्रदर्शन गर्ने बताए । उनको भनाइ थियो, बदला लिने भावना छैन । हामी आफ्नै राम्रो क्रिकेट खेल्न चाहन्छौं । सुदूरपश्चिमविरुद्ध दुई खेलमा हार बेहोरेको भए पनि आत्तिएका छैनौं । ती पछिल्ला दुई खेलमा हाम्रो ब्याटिङ चल्न सकेको थिएन । हामीसँग अनुभवी र युवा ब्याटर दुवै छन् । फाइनलमा ब्याटिङमा सुधार गर्दै राम्रो प्रदर्शन गर्ने सोचेका छौं । फाइनलमा त्रिवि मैदानको पिचले कस्तो व्यवहार गर्नेछ, त्यसमा नतिजा धेरै हदसम्म निर्भर हुनेछ । त्यसैले पनि टस कसले जित्ने हो, फाइनलमा त्यसको निर्णायक प्रभाव हुन सक्नेछ । अहिलेसम्म पिच ब्याटरका लागि कठिन साबित भएको छ । यसमा बल सजिलै ब्याटसम्म पुग्ने गरेको छैन । धेरै ब्याटरले पिच सहज नभएको बताउँदै आएका छन् । उनीहरूले रनका लागि संघर्ष गर्नुपरेको छ । यस्तोमा बलरहरू फाइनलमै पनि ब्याटरमाथि हाबी हुन सक्नेछन् ।"
जीबी राईविरुद्ध सम्पत्ति शुद्धीकरण र संगठित अपराधमा पनि मुद्दा,"पूरक अभियोग लगाइएका १९ मध्ये कैलाशकुमार दर्लामी, कुमार रम्तेल, प्रमोद भट्टराई, अनुज नकर्मी, शिवबहादुर गुरुङ र भवीश्वर अर्याल कास्की कारागारमा पुर्पक्षका लागि थुनामा छन् । जीबी राईसहित १३ जना फरार छन् । रास्वपा सभापति एवं गोर्खा मिडिया नेटवर्क प्रालिका पूर्वप्रबन्धक निर्देशक रवि लामिछाने, पूर्वउपाध्यक्ष छविलाल जोशीसहित अन्य नयाँका हकमा अदालतमा मुद्दा लान बाँकी छ । सहकारीका पीडितले २०८० माघ २२ मा रवि लामिछाने, ज्ञानबहादुर बम्जन, नेत्रपाणी बाँस्तोला, दीपेश पुन मगर र १४ वटा कम्पनीविरुद्ध पूरक जाहेरी दिएका थिए । पोखरा महानगरपालिकाले पुनः अर्को वित्तीय विश्लेषण तयार गरी गत वैशाख २६ मा प्रहरीलाई प्रतिवेदन बुझाएको थियो । प्रहरीले गत असारमा सहकारीको अपचलनमा पूर्वसञ्चालक समितिमा रहेका थप २५ जनाविरुद्ध पक्राउ पुर्जी जारी गरेर अनुसन्धान थालेको थियो । त्यतिबेलै बागलुङको ढोरपाटन नगरपालिकाका प्रमुख देवकुमार नेपालीविरुद्ध पनि पक्राउ पुर्जी जारी भएको थियो । बागलुङ र पोखरामा रहेको इमेज सहकारीको बचत अपचलनको अभियोगमा उनी पुर्पक्षका लागि बागलुङ कारागारमा थुनामा छन् । उनी सूर्यदर्शनको पूर्वउपाध्यक्षसमेत हुन् । असारमा पक्राउ पुर्जी जारी गरिएका २५ जनामध्ये ओमप्रकाश गुरुङ बुटवलको सुप्रिम सहकारी ठगीको अभियोगमा पुर्पक्षका लागि रूपन्देही कारागारमा छन् । सूर्यदर्शनसँगै जोडिएका लीलाबहादुर गुरुङ नख्खु कारागारमा पुर्पक्षमा छन् । उनीविरुद्ध ललितपुरको कल्याण उपकार सहकारीको बचत अपचलनको अभियोगमा पनि मुद्दा चलिरहेको छ । यसरी प्रहरीले प्रतिवादी बनाउनुपर्ने भनेकामध्ये ९ जना पुर्पक्षका लागि पहिले नै विभिन्न जिल्लाका कारागारमा रहेका हुन् । सूर्यदर्शन सहकारीको बचत अपचलनमा कास्की प्रहरी र केन्द्रीय अनुसन्धान ब्युरो (सीआईबी) समेतको टोलीले अनुसन्धान गरेको थियो । लामिछानेले गृहमन्त्री भएका बेला संसदीय समितिमा प्रहरी महानिरीक्षक वसन्त कुँवरलाई आफूविरुद्ध कतै उजुरबाजुर नरहेको भन्न लगाएका थिए । महान्यायाधिवक्ताको कार्यालयबाट समेत पत्र लेखाएर आफूविरुद्ध कतै उजुरी नरहेको दाबी गरेका थिए । तर लामिछाने सहकारी ठगीमा संलग्न रहेको प्रमाण सार्वजनिक हुँदै गएपछि संसदीय छानबिन समितिको माग गर्दै कांग्रेसले संसद्समेत अवरुद्ध गरेको थियो । लामो रस्साकसीपछि एमाले सांसद सूर्य थापा नेतृत्वको संसदीय छानबिन विशेष समिति गठन गरिएको थियो । समितिले प्रतिवेदन तयार गरी भदौ ३१ मा प्रतिनिधिसभामा बुझाएको थियो । सहकारीको रकम कानुनविपरीत गोर्खा मिडियामा लगेर अपचलन गरेको निष्कर्ष निकाल्दै समितिले गोर्खा मिडियाका अध्यक्ष जीबी, सदस्य कुमार रम्तेल, तत्कालीन प्रबन्ध निर्देशक लामिछाने र पूर्वउपाध्यक्ष सञ्चालक छविराज जोशीलाई कारबाही सिफारिस गरेको थियो ।सरकारले उक्त प्रतिवेदन स्वीकृत गरेर कार्यान्वयनमा लाने निर्णय गरेपछि गत असोज ६ मा जोशी र कात्तिक २ मा लामिछाने पक्राउ परेका थिए । सूर्यदर्शन ठगीसँग जोडिएका लीला पछाईं, रामबहादुर खनाल र कृष्णबहादुर गुरुङसमेत गरी पाँच जना कास्की प्रहरीको हिरासतमा छन् । उनीहरू विरुद्ध सहकारी ठगी, संगठित अपराध र सम्पत्ति शुद्धीकरणसम्बन्धी कसुरमा १५ वर्षसम्म कैद र बिगोको मागदाबी गर्नुपर्ने रायसहित प्रहरीले जिल्ला सरकारी वकिल कार्यालयमा अनुसन्धान प्रतिवेदन बुझाइसकेको छ । पहिलेका र थप गरी ५१ जनालाई प्रतिवादी बनाउनुपर्ने राय प्रहरीको छ । उनीहरूबाट डेढ अर्ब रुपैयाँ बिगो असुल गर्नुपर्ने प्रहरीले प्रतिवेदनमा उल्लेख गरेको छ । सम्पत्ति शुद्धीकरणसम्बन्धी कसुरमा अधिकतम ९० दिनसम्म हिरासतमा राखेर अनुसन्धान गर्न पाइने कानुनी प्रावधान छ । उक्त हदम्याद शुक्रबार राति सकिएको छ । जिल्ला न्यायाधिवक्ता काफ्लेले लामिछानेलगायतका हकमा सहकारी ठगी, संगठित अपराध र सम्पत्ति शुद्धीकरणसम्बन्धी कसुरमा आइतबार अभियोगपत्र लैजाने तयारी रहेको बताइन् । हाम्रो समय सीमाभित्र जसरी पनि मुद्दा अदालत टेकाउँछौं, उनले भनिन् । लामिछानेका हकमा सहकारी ठगीमा ४ देखि ६ वर्षसम्म कैद, संगठित अपराधमा थप ५० प्रतिशत सजाय र सम्पत्ति शुद्धीकरणमा २ देखि १५ वर्ष कैद र बिगोको दोब्बर जरिवाना लगाउनुपर्ने राय प्रहरी अनुसन्धान प्रतिवेदनमा उल्लेख छ । प्रहरीले सहकारी ठगीअन्तर्गत सामूहिक बिगो १ करोड ६२ लाख ६५ हजार, व्यक्तिगत बिगो १ करोड ७५ लाखसहित सम्पत्ति शुद्धीकरणमा २७ करोड ८९ लाख ४४ हजार रुपैयाँ बिगो कायम गर्नुपर्ने राय अनुसन्धान प्रतिवेदनमा उल्लेख गरेको छ ।"
'कृषि क्रान्तिबाट समाजवाद को बाटोमा नेकपा,"केन्द्रीय नेतालाई आफ्नै उत्पादनको पोसाकनेकपाको केन्द्रीय समिति बैठकमा सबै सदस्यले आफ्नै गार्मेन्टमा तयार गरिएको युनिफर्म लगाएका थिए । कपिलवस्तुको शिवगढीमा हालै भएको बैठकमा १ सय ४५ जना केन्द्रीय सदस्य चिटिक्क परेको कालो कोट, पाइन्ट र कमिज लगाएर बैठकमा सहभागी भएका थिए । शिवगढी केन्द्रीय कार्यालयमा स्थापना भएको गार्मेन्टमा सिलाएका पोसाक उपलब्ध गराइएको नेता सुदर्शन मंगोलले बताए । नेताहरूको पोसाकमा एकरूपता देखियोस् भनेर आफ्नै गार्मेन्टमा उत्पादन भएका कपडा लगाएका हौं उनले भने, कपडा किनेर आफ्नै उद्योगले सिलाउँदा सस्तो र राम्रो पनि हुने भयो । नेकपाले केन्द्रीय कार्यालय रहेको शिवगढीमा करिब १० लाख लगानीमा गार्मेन्ट स्थापना गरेको छ । काठमाडौंको कपुरधारामा पनि पार्टीले अर्को गार्मेन्ट स्थापना गरी पार्टीका नेता तथा कार्यकर्तालाई आवश्यक पर्ने कोट, पाइन्ट, कमिज र ट्र्याक सुट सिलाउँदै आएको मंगोलले बताए । साथै, नेकपाले खेती लगाउने मौसममा सबै केन्द्रीय सदस्यहरू एक महिना राजनीतिक कार्यक्रम रोकेर उत्पादनमा केन्द्रित भइरहेको बताएको छ । पूर्वमाओवादी नेता लोकेन्द्र विष्ट पनि ड्रागन खेती, कालोधान उत्पादन क्षेत्रमा लागेका थिए । उनी उत्पादन नगरी मुलुक अघि बढ्न नसक्ने उल्लेख गर्दै जनताको हितमा समाजवादतिर जानुपर्ने बताउँछन् । नेकपाले सुरु गरेको उत्पादन अभियानले राम्रो सन्देश दिएको उल्लेख गर्दै त्यसलाई टिकाउने आधार स्पष्ट हुनुपर्ने विष्टले बताए । उनीहरूले जे उत्पादन गरिरहेका छन्, त्यो राम्रो हो । टिकाउ हुन्छ कि हुन्न भन्ने प्रश्न हो उनले थपे, केही समय स्टन्टबाजी भयो भने उत्पादन अभियान सफल हुने देखिँदैन । जनतालाई सँगै लिएर गए भने सफल हुने सम्भावना छ । आर्थिक उत्पादनलाई जनताको पक्षमा हुने राजनीतिक कार्यदिशासँग जोडे मात्र सफल हुने उनको भनाइ छ । भने, साँच्चै गरिखान्छौं भन्ने हो भने जनताको पक्षमा राजनीति र आर्थिक उत्पादनलाई जोडेर समाजवादको बाटोमा अघि बढ्नुपर्छ ।"
संक्रमणकालीन न्यायको पर्खाइमा द्वन्द्वपीडित,"(नेपालगन्ज)बाँकेको कोहलपुर५ की ७० वर्षीया चन्द्रकला अधिकारीका भाइ ईश्वरी सुवेदी बेपत्ता भएको २२ वर्ष भयो तर भाइ फर्केर आउने आस उनले मारेकी छैनन् । भन्छिन्, तर आशा गर्दागर्दै मर्ने बेला हुन लाग्यो ।ईश्वरीलाई २०५९ वैशाख १४ मा सेनाले लगेको थियो । त्यति बेला उनको उमेर २९ वर्ष थियो । चन्द्रकला भाइ खोज्न प्रहरीकहाँ गइन्, सेनाको राझा चिसापानी ब्यारेक पुगिन् तर फेला पारिनन् । भाइबारे अहिलेसम्म कुनै खबर पाएकी छैनन् ।घरमा कुखुरा, भैंसी पाल्दै खेतीपाती गर्ने भाइलाई सेनाले लगेर बेपत्ता पारेको चन्द्रकलाको दाबी छ । सेनाले उनको जेठा छोरा देवीप्रसादलाई कुटपिट गरेर घाइते बनाएको थियो । अहिलेसम्म पनि उनी औषधि खाइरहेका छन् । बैजनाथ४, बानियाभारकी पवित्रा सुनारका पति बासुदेवलाई २०६१ असार २९ मा तत्कालीन विद्रोही माओवादीले लगेका थिए । पछि बासुदेवको शव भेटियो । के दोष थियो, किन लगियो, अझै पनि केही थाहा छैन, पवित्राले भनिन् । उनका अनुसार बासुदेव टाँगा चलाउँथे, पवित्राको चियानास्ताको पसल थियो । पवित्रा ३७ वर्षकै उमेरमा एकल भइन् । एक छोरा र तीन छोरीलाई उनी एक्लैले हुर्काउनुपर्ने भयो । छोराछोरीकै लागि भनेर रोजगारीका लागि विदेश पनि पुगिन् । नेपाल फर्केर अरूको घरको जुठो भाँडा माझ्दै छोराछोरी हुर्काइन् ।कोहलपुरको सुकुम्बासी टोलमा बस्ने कली परियारको पीडा पनि उस्तै छ । २०६१ सालमा पति बेपत्ता भएको सुनेदेखि उनी बेचैन छिन् । पतिको अवस्थाबारे उनले थप केही खबर पाएकी छैनन् । यही बीचमा उनी यस्तरी थला परिन् कि आफैं हिँडडुल गर्न पनि सक्दिनन्, उनलाई बैसाखीको सहारा चाहिन्छ । नसासम्बन्धी बिरामी भएकाले औषधिमा मासिक ८९ हजार रुपैयाँ खर्च हुन्छ । कलीले एक छोरा र एक छोरीलाई निकै दुःखले हुर्काइन् । सरकारसँग ठूलो कुनै माग छैन, अंगभंग भएको शरीरलाई मल्हम लगाउन कम्तीमा पनि निःशुल्क औषधि गरिदिए पुग्छ । मर्ने त मरेर गए, उनले भनिन्, घरमा कमाउने कोही छैन, सरकारबाट सहयोग पाइँदैन । घरको एक जनालाई रोजगारीको व्यवस्था गरिदिए परिवार चलाउन सजिलो हुन्थ्यो ।बाँकेको राप्तीसोनारी४ का रामरतन चौधरी पनि बैसाखीको सहाराबिना हिँड्न सक्दैनन् । सशस्त्र द्वन्द्वको समयमा तत्कालीन विद्रोही पक्षले अपहरण गरी कुटपिट गर्दा उनका दुवै खुट्टा भाँचिएका हुन् । त्यो बेला चौधरी साबिक फत्तेपुर गाविसमा प्राविधिक सेवामा कार्यरत थिए । तर अहिले उनी कुनै काम गर्न सक्दैनन् । २०५७ फागुन ३ मा विद्रोही पक्षले कुटपिट गरी बुबाको हत्या गरेको उनले सुनाए । बिनाकारण निर्मम तरिकाले यातना दिइयो, मर्यो भनेर मलाई फालेका थिए, चौधरीले भने, बैसाखीको सहाराले अलिअलि हिँडडुल गर्न सक्छु । औषधि उपचार गर्न पैसा छैन । कम्तीमा निःशुल्क औषधि उपचारको व्यवस्था गरिदिए ठूलो राहत हुन्थ्यो । द्वन्द्वपीडितलाई सरकारी कार्यालयमा सेवामा प्राथमिकता दिनुपर्ने र कर छुटको व्यवस्था गरिदिनुपर्ने पनि चौधरीले बताए । उनले थपे, उच्च शिक्षासम्म हाम्रा छोराछोरीलाई निःशुल्क पढाइको व्यवस्था गरिदिनुपर्छ, कुनै पेसाव्यवसाय गर्न इच्छुक द्वन्द्वपीडितलाई बिनाधितो ऋणको व्यवस्था गर्नुपर्छ ।द्वन्द्वपीडित सञ्जाल बाँकेका अध्यक्ष देवबहादुर डीसीले अब बितेको कुरा फर्केर नआए पनि बाँचेकाहरूलाई न्याय दिनुपर्ने बताए । द्वन्द्वपीडित महिला राष्ट्रिय सञ्जाल बाँकेकी अध्यक्ष चन्द्रकला उप्रेती बेपत्ता छानबिन र सत्य निरूपण आयोग पीडितमैत्री हुनुपर्ने बताउँछिन् । सशस्त्र द्वन्द्वकालमा उप्रेतीका पतिलाई राज्य पक्षले बेपत्ता बनाएको थियो । उनले २१ वर्षसम्म श्रीमान्को प्रतीक्षा गरेकी थिइन् । एक वर्षअघि मात्रै उनले कुशको शव बनाएर श्रीमान्को दाहसस्कांर गरिन् । दाहसंस्कार त गरियो तर राज्यसँग न्याय पाउने लडाइँ जारी छ, उप्रेतीले भनिन्, उजुरी दिने कतिपय पीडित र साक्षी बसेका व्यक्तिको मृत्युसमेत भइसक्यो, कहिले हो हामीले न्याय पाउने ? संक्रमणकालीन न्याय निरूपण प्रक्रिया लामो समयदेखि रोकिएको छ । बेपत्ता छानबिन र सत्य निरूपण आयोगले उजुरी संकलनको काम मात्र गरेका छन् । द्वन्द्वपीडित तथा अन्तर्राष्ट्रिय समुदायले राखेको चासो र सर्वोच्च अदालतले दिएको आदेशबमोजिम दुवै आयोगसम्बन्धी ऐन भर्खरै संशोधन गरिएको छ । ऐन संशोधनपछि दुवै आयोगमा पदपूर्ति गर्ने प्रक्रिया पनि अघि बढेको छ । अधिकारकर्मी प्रकाश उपाध्याय आयोगमा पीडितको न्यायलाई प्राथमिकतामा राख्ने व्यक्ति चयन गर्नुपर्ने बताउँछन् । संक्रमणकालीन न्यायको क्षेत्रमा क्रियाशील, विषयवस्तु बुझेको र पीडितको भावना बुझ्न सक्ने व्यक्ति ल्याउन सके मात्र आयोग प्रभावकारी बन्छ, उनले भने । अधिवक्ता वसन्त गौतमले राज्यबाट न्यायिक उपचार छिटो र छरितो हुन नसक्दा पीडितलाई थप पीडा भएको बताए । ऐन संशोधनपछि भने द्वन्द्वपीडितमा न्याय पाउने आशा पलाएको उनको भनाइ छ ।"
नेपाल विश्वविद्यालयको कुलपतिमा लोहनी,"(काठमाडौं)विश्वविद्यालयमा प्रधानमन्त्री कुलपति र शिक्षामन्त्री सहकुलपति हुने अभ्यास रहँदै आएकामा नेपाल विश्वविद्यालयमा भने प्राज्ञिक क्षेत्रबाटै कुलपति चयन गरिएको छ । संरक्षण परिषद्को काठमाडौंमा सम्पन्न पहिलो बैठकले विन्दुनाथ लोहनीलाई कुलपति चयन गरेको हो । नेपाल विश्वविद्यालय ऐन २०८१ मा सर्वोच्च शासकीय निकायका रूपमा संरक्षण परिषद् (बोर्ड अफ ट्रस्टी) रहने व्यवस्था छ । प्रधानमन्त्री र शिक्षामन्त्रीबाहेकबाट कुलपति हुने व्यवस्थासहित गत असोजमा ऐन बनेको थियो, जसमा संरक्षण परिषद्का मनोनीत सदस्यमध्येबाट कुलपति चयन हुने व्यवस्था छ । त्यही व्यवस्थाअनुसार लोहनीलाई चार वर्षका लागि कुलपति चयन गरिएको विश्वविद्यालयले जारी गरेको विज्ञप्तिमा उल्लेख छ ।ऐनमा प्राज्ञिक व्यक्तिकै नेतृत्वमा संरक्षक परिषद् रहने व्यवस्था छ । अहिले सञ्चालनमा रहेका त्रिभुवनसहितका विश्वविद्यालयमा सर्वोच्च निकायका रूपमा सभा रहने र त्यसको अध्यक्षता कुलपतिका रूपमा प्रधानमन्त्रीले गर्ने प्रावधान छ । नेपाल विश्वविद्यालयको कुनै पनि निकायमा प्रधानमन्त्री र मन्त्री रहँदैनन् । अन्य विश्वविद्यालयलाई पनि यही मोडलमा सञ्चालन गर्नुपर्ने शिक्षाविद्ले बताउँदै आएका छन् । उच्चस्तरीय शिक्षा आयोगको प्रतिवेदन २०७५ ले पनि सरकारलाई सोही सुझाव दिएको थियो । शैक्षिक विकास तथा उन्नयनको क्षेत्रमा उत्कृष्ट योगदान गरेका शिक्षाविद्, नेपाल विश्वविद्यालय स्थापना वा सञ्चालनमा योगदान गरेका प्राज्ञिक व्यक्ति, उद्योगपति, रोजगारदाता र किसान एकएक जना, दाता र सार्वजनिक प्रशासन, व्यवस्थापन, प्राज्ञिक अनुसन्धानको क्षेत्रमा योगदान गरेका व्यक्ति नेपाल विश्वविद्यालयको परिषद् सदस्य मनोनीत हुने व्यवस्था छ । उपकुलपति, शिक्षा मन्त्रालयका सचिव, विश्वविद्यालय अनुदान आयोगका सचिव, प्रदेशस्थित शिक्षा हेर्ने मन्त्रालयका सचिव, विश्वविद्यालय रहेका स्थानीय तहको प्रमुख र रजिस्ट्रार संरक्षक परिषद्को सदस्य रहनेछन् ।नवनियुक्त कुलपति लोहनी एसियाली विकास बैंक (एडीबी) का पूर्वउपाध्यक्ष हुन् । उनले सन् १९७० मा भारतको बिरला इन्स्टिच्युट अफ टेक्नोलोजीबाट सिभिल इन्जिनियरिङमा स्नातक अध्ययन पूरा गरेका थिए । उनले सन् १९७४ मा अमेरिकाको नर्थ क्यारोलिना विश्वविद्यालयबाट सिभिल इन्जिनियरिङमा स्नातकोत्तर र सन् १९७७ मा एसियन इन्स्टिच्युट अफ टेक्नोलोजी (एआईटी), बैंककबाट वातावरणीय प्रविधि र व्यवस्थापन विषयमा विद्यावारिधि गरेका छन् । नेपाल सरकारको निजामती सेवाबाट पेसागत जीवन सुरु गरेका लोहनी एआईटीमा प्राध्यापकसमेत भए भने एसियाली विकास बैंकमा विभिन्न महत्त्वपूर्ण पदमा ३० वर्ष काम गरे । नेपाल विश्वविद्यालय स्थापना र सञ्चालनको तयारीमा छ । यो विश्वविद्यालय नवलपरासी क्षेत्रमा सञ्चालन गर्ने तयारी छ ।"
लुम्बिनी प्रदेशमा कर्मचारी भर्ना प्रक्रिया स्थगित,"(बुटवल)लुम्बिनी प्रदेश लोक सेवा आयोगले अघि बढाएको कर्मचारी भर्ना प्रक्रिया स्थगन गर्न सर्वोच्च अदालतले अन्तरिम आदेश जारी गरेको छ । अन्तरिम आदेशपछि सञ्चालन भइरहेका परीक्षा र उत्तरपुस्तिका जाँचलगायतका कर्मचारी भर्नासम्बन्धी कार्य स्थगन गरिएका छन् । प्रदेश लोक सेवा आयोगले प्रदेश सरकारको सिफारिसका आधारमा प्राविधिकतर्फ चौथो तहदेखि उपसचिव तहसम्मका ७ प्रकारका विज्ञापनमार्फत कर्मचारी भर्ना गर्ने प्रक्रिया अघि बढाएको थियो । आयोगले भदौ २८ मा कर्मचारी भर्नाका लागि आवेदन माग गरेको थियो । तर प्रदेश मन्त्रालय र अन्य विभिन्न तहमा कार्यरत कर्मचारीले नै खुला प्रतिस्पर्धाबाट कर्मचारी भर्नामा रोक लगाउन माग गर्दै सर्वोच्च अदालतमा रिट दायर गरेका थिए । रिक्त पदको ३० प्रतिशतलाई खुलामा नराखी बढुवाबाट पदपूर्ति गर्नुपर्ने उनीहरूको माग छ । सर्वोच्चले रिटको प्रारम्भिक सुनुवाइ गर्दै मंगलबार पदपूर्ति प्रक्रिया तत्कालका लागि रोक्न अन्तरिम आदेश दिएको हो । प्रदेश लोक सेवा आयोगका उपसचिव राजेन्द्रप्रसाद पन्थीका अनुसार अन्तरिम आदेशपछि सिँचाइतर्फ उपसचिवका लागि लिखित परीक्षा भएर उत्तरपुस्तिका कोडिङ र उत्तरपुस्तिका जाँच गर्ने काम रोकिएको छ । सिभिल समूह, हाइवे (सडक) समूह, पशु चिकित्सक, वन समूहलगायतको परीक्षा स्थगन गरिएको छ ।"
वडाध्यक्षलाई विद्यालय व्यवस्थापन समिति अध्यक्ष बन्न रोक,"(काठमाडौं)सर्वोच्च अदालतले वडाध्यक्ष र सदस्यलाई विद्यालय व्यवस्थापन समितिको अध्यक्ष बन्न रोक लगाएको छ । जनप्रतिनिधि एउटा विद्यालयको अध्यक्ष बन्नेभन्दा पनि वडाभित्रका सबै विद्यालयको अनुगमन र शैक्षिक व्यवस्थापनमा जिम्मेवार हुनुपर्ने सर्वोच्चले जनाएको छ । काठमाडौं महानगरपालिकासहित केही स्थानीय तहले कानुन बनाएरै वडाध्यक्ष वा निजले तोकेको सदस्यलाई व्यवस्थापन समितिको अध्यक्षको जिम्मेवारी दिँदै आएका थिए । काठमाडौं महानगरपालिकाले स्थानीय शिक्षा ऐन २०७५ लाई २०८० मा संशोधन गर्दै सम्बन्धित वडाको अध्यक्ष वा निजले तोकेको वडा सदस्य विद्यालय व्यवस्थापन समिति अध्यक्ष रहने व्यवस्था गरेको थियो । उक्त निर्णय बदरको माग राख्दै १७ विद्यालयका व्यवस्थापन समिति अध्यक्ष २०८० भदौमा सर्वोच्च गएका थिए । त्यतिबेलै रिटमा प्रारम्भिक सुनुवाइ गर्दै सर्वोच्चले काममा फर्कन उनीहरूलाई आदेश दिएको थियो । बर्खास्त गर्नुअघि सुनुवाइ र सफाइको मौका दिनुपर्ने अदालतको तर्क थियो ।विद्यालय व्यवस्थापन समितिका पदाधिकारीको रिटमा अन्तिम सुनुवाइ गर्दै प्रधान न्यायाधीश विश्वम्भरप्रसाद श्रेष्ठ, न्यायाधीशहरू प्रकाशनमान सिंह राउत, सपना प्रधान मल्ल, प्रकाशकुमार ढुंगाना र कुमार रेग्मीको संवैधानिक इजलासले वडाध्यक्षलगायत जनप्रतिनिधि विद्यालय व्यवस्थापन समितिको अध्यक्ष बन्न नसक्ने फैसला गत साउन १६ मा गरेको थियो । फैसलाको पूर्णपाठ मंगलबार सार्वजनिक भएको हो । संविधानले माध्यमिक शिक्षासम्मको अधिकार स्थानीय तहलाई दिएको छ । सर्वोच्चले उक्त फैसलामा स्थानीय तहको एकल अधिकार क्षेत्रको कानुन बनाउँदा संघीय कानुन प्रतिकूल हुन नहुने व्याख्या गरेको छ । स्थानीय तहको एकल अधिकारसम्बन्धी विषयमा पनि सीमा रहन्छ । यो अधिकार निरपेक्ष नभई संघीय र प्रादेशिक कानुनको अधीनमा रहन्छ । संविधानले परिकल्पना गरेको संघीयता सहकारिता, सहअस्तित्व र समन्वयको सिद्धान्तमा आधारित रहन्छ । यसैले स्थानीय तहले कानुन बनाउँदा यी सिद्धान्तहरूको पालना गर्नुपर्छ, फैसलाको पूर्णपाठमा भनिएको छ ।निर्वाचित वडाध्यक्ष विद्यालय व्यवस्थापन समितिको अध्यक्ष बन्न नहुने तर्क गर्दै सर्वोच्चले भनेको छ, सुशासनको एक महत्त्वपूर्ण आधार कार्य पृथकीकरणको सिद्धान्त हो । एउटै व्यक्ति अनुगमनकर्ता र अनुगमित दुवै हुन सक्दैन । यसले कर्तव्य र स्थार्थबीच द्वन्द्व सिर्जना गर्छ । प्रभावकारी अनुगमन हुन सक्दैन । वडाध्यक्षले विद्यालयको अनुगमन, मूल्यांकन, स्थानीय शिक्षा समिति गठन, परीक्षा सञ्चालन, अनुगमनलगायतका काम गर्नुपर्ने भएकाले मुख्य कामबाट विचलित हुन नहुनेसमेत फैसलामा उल्लेख छ ।स्थानीय तहले कानुन बनाउँदा सरोकारवालाको अर्थपूर्ण सहभागिता सुनिश्चित गर्नुपर्ने पनि सर्वोच्चको फैसलामा औंल्याइएको छ । स्थानीय सरकार जनताको सबैभन्दा नजिकको सरकार भएकाले यसले लोकतन्त्रको असल अभ्यास गर्नुपर्ने सर्वोच्चले भनेको छ । काठमाडौं महानगरपालिकाले भने विद्यालय व्यवस्थापन समितिको नेतृत्व वडाध्यक्ष वा सदस्यले गर्दा प्रभावकारी हुने भन्दै नगरसभाले उक्त व्यवस्था गरेको जवाफ सर्वोच्चलाई दिएको थियो ।"
हाजिर जमानीमा छुटे प्रसाईं,काठमाडौं (कास) संगठित अपराध र आपराधिक लाभसम्बन्धी कसुरमा पक्राउ परेका मेडिकल व्यवसायी दुर्गा प्रसाईं हाजिर जमानीमा छुटेका छन् । उनी सर्वोच्च अदालतको आदेशमा प्रहरीको केन्द्रीय अनुसन्धान ब्युरो (सीआईबी) को हिरासतबाट मुक्त भएका हुन् । छिनछिनमा औषधि खाइरहनुपर्ने र पूर्ण आराम गर्नुपर्ने अवस्थाका क्यान्सरका रोगी बाबुलाई रिहा गरिपाऊँ भनी प्रसाईंका छोरा नीराजनले सर्वोच्च अदालतमा बन्दीप्रत्यक्षीकरणको निवेदन दर्ता गरेका थिए । त्यसमाथि सुनुवाइ गर्दै न्यायाधीश सुनील पोखरेलको एकल इजलासले बिहीबार प्रसाईंलाई थुन्नुको लिखित कारणसहित २४ घण्टाभित्र अदालतमा उपस्थित गराउन प्रहरीलाई आदेश गरेको थियो । त्यसबमोजिम उनलाई प्रहरीले शुक्रबार अदालतमा उपस्थित गराएको थियो । अदालतको आदेशपछि प्रसाईंलाई छाड्नू भनेर सर्वोच्चले प्रहरीलाई पत्र दिएको थियो । अदालतको कागज बुझेपछि प्रक्रिया पूरा गरेर साँझ ६ बजे प्रसाईंलाई हाजिर जमानीमा छाडिएको सीआईबीका प्रवक्ता होविन्द्र बोगटीले जानकारी दिए ।
अन्तर्राष्ट्रिय मैथिली सम्मेलन सुरु,"सिरहा (कास) सिरहा सदरमुकाममा ३५ औं अन्तर्राष्ट्रिय मैथिली सम्मेलन तथा सिरहा साहित्य संगम सुरु भएको छ । सिरहास्थित चन्द्र नमुना माविको प्रांगणमा शुक्रबारदेखि कार्यक्रम सुरु भएको हो । पूर्वप्रधानमन्त्री डा बाबुराम भट्टराई तथा मानवअधिकारवादी नेता कृष्ण पहाडीलगायतले शुक्रबार कार्यक्रमको उद्घाटन गरेका हुन् । कार्यक्रममा नेपाल तथा भारतका विशिष्ट अतिथिहरू सहभागी छन् । कार्यक्रम चार दिनसम्म चल्नेछ । शुक्रबार र शनिबार सिरहामा तथा आइतबार र सोमबार गोलबजारस्थित अतिथि सदनमा कार्यक्रम हुने कार्यक्रम संयोजक रामरिझन यादवले जानकारी दिए । कार्यक्रममा मैथिली भाषाको विकास र विस्तारसहित सिरहाको आर्थिक, राजनीतिक, सामाजिक, स्वास्थ्य, शिक्षा, कृषि, वैदेशिक रोजगारलगायतका विषयवस्तुमाथि बहस तथा संवाद हुनेछ ।"
घातक छ ब्युटी र बडी फिल्टर,"(काठमाडौं)केही दिनअघि मात्र टिकटकले १३ देखि १८ वर्षका प्रयोगकर्ताका लागि ब्युटी फिल्टर र बडी फिल्टर मा नियन्त्रण गर्ने घोषणा गर्यो । बालबालिका र किशोरकिशोरीको मानसिक स्वास्थ्यलाई ध्यानमा राखेर यस्तो नीति अवलम्बन गर्न लागिएको टिकटकको प्यारेन्ट कम्पनी, बाइटडान्सले जनाएको छ । किशोरकिशोरीहरू यस्ता फिल्टर प्रयोग गर्दाको असरबारे जानकार नभएकाले कम्पनीले नै प्रयोगमा रोक लगाउन लागेको बताइएको हो ।यस्तो नियन्त्रणले टिकटक प्रयोगकर्ताले भिडियोमा आँखा ठूला बनाउने, ओठको मोटाइ बढाउने, छाला चिल्लो देखाउने, छालाको रङ बदल्ने, अनुहारको बनोट नै फेरबदल गर्ने र मेकअप गरिएको जस्तो अनुहार बनाउने ब्युटी फिल्टर प्रयोग गर्न नपाउने भएका हुन् । टिकटक वा अन्य फिल्टरका लागि प्रयोग गरिने एपहरूले पार्ने मानसिक असरबारे प्रयोगकर्ताको ठूलो समूह अनविज्ञ देखिन्छ । नियन्त्रण गर्न लागिएको बोल्ड ग्लामर फिल्टर को टिकटक भिडियोमा प्रयोग हालसम्म २६ करोड ४० लाखभन्दा बढी भएको तथ्यांकले देखाउँछ । तर, यसरी फिल्टर प्रयोग गर्दा प्रयोगकर्तामा कस्तो असर पर्छ त ? ब्युटी र बडी फिल्टरले मानसिक स्वास्थ्यमा पार्ने नकारात्मक प्रभावबारे सिटी युनिभर्सिटी अफ लन्डन का केही अनुसन्धानकर्ताले सन् २०२० मा अध्ययन गरेका हुन् । अध्ययनले छालाको रंग गोरो बनाउने, छाला चम्किलो बनाउने, दाँत सेतो बनाउने, शरीर पातलो देखाउने, चिउँडोको आकार मिलाउने, नाक सानो बनाउने, आँखा, ओठ ठूलो देखाउनेजस्ता फिल्टरको अत्यधिक प्रयोग हुने गरेको उल्लेख गरेको छ ।औसत २० वर्ष उमेर भएका १ सय ७५ युवतीमा गरिएको उक्त अध्ययनमा ९० प्रतिशतले आफ्नो फोटोमा फिल्टर प्रयोग गर्ने वा फोटोमा इडिट गर्ने गरेको र त्यसमा पनि ९४ प्रतिशतले राम्रो देखिनुपर्ने दबाबका कारण यसो गर्ने गरेको बताएका छन् । सन् २०२१ मा पनि प्यारेन्टस् टुगेदर नामक संस्थाले अमेरिकाका १३ देखि २१ वर्ष समूहका २ सय किशोरकिशोरीमा गरिएको एक सर्वेक्षणले पनि ४८ प्रतिशतले सातामा कम्तीमा एक पटक ब्युटी फिल्टर प्रयोग गर्ने गरेको निष्कर्ष प्रस्तुत गरेको थियो । जसमा पाँच जनामा एक जनाले हरेक पोस्टमा यस्ता फिल्टर प्रयोग गर्ने गरेको बताएका थिए ।६३ प्रतिशत किशोरकिशोरीले आफ्नो वास्तविक अनुहारभन्दा राम्रो देखिन, ५८ प्रतिशतले आफूलाई मन नपर्ने अनुहारको भाग लुकाउन र ५२ प्रतिशतले अनुहारको बनोट नै परिवर्तन गर्न फिल्टर प्रयोग गर्ने गरिएको सर्वेक्षणले देखाएको छ । यो सर्वेक्षणले ब्युटी फिल्टरले किशोरकिशोरीको आत्मविश्वासमा नकारात्मक असर पारेको पनि उल्लेख गरेको छ । ६१ प्रतिशतले ब्युटी फिल्टर प्रयोग गर्दा आफूलाई वास्तविक जीवनमा झन् नराम्रो देख्ने गरेको बताएका छन् । टिकटक र स्न्यापच्याटका फिल्टरले मलाई आफू नराम्रो भएको महसुस गराउँछ, एक किशोरीले बताएकी छन् ।वास्तविक सौन्दर्यभन्दा कृत्रिम सौन्दर्यलाई महत्त्व दिइने यस्ता फिल्टरको प्रयोगले किशोरकिशोरीको दिमागमा असन्तुष्टि र दबाब सिर्जना गरिरहेको देखिन्छ । जसले उनीहरूको मानसिक स्वास्थ्यमा असर गरेको छ । जब म माध्यमिक विद्यालयमा थिएँ, समाजले बनाएको सुन्दरताको मापदण्डअनुसार मेरो आत्ममूल्य खोज्न थालें । म हरेक दिन फिल्टरहरू प्रयोग गर्थें र पर्फेक्ट शरीर बनाउन आफूलाई दबाब दिन्थें, १६ देखि १७ बीचको उमेर समूहका एक किशोरले बताएका छन्, यो दबाबलाई सामाजिक सञ्जाल र ब्युटी फिल्टरले थप बल दियो जसले मलाई इटिङ डिसर्डर नै भयो ।सानै उमेरबाट फिल्टरको प्रयोगले शरीरप्रति नकारात्मक छवि बनाउने, आत्मविश्वासमा कमी ल्याउने र फिल्टर प्रयोग नगरिएको फोटोदेखि लाज लाग्ने गरेको उनीहरूले बताए । न्युयोर्कको द कट म्यागेजिनमा जेनिफर सुलिभानको ब्युटी फिल्टरमाथिको एउटा लेखमा नर्थवेस्टर्न विश्वविद्यालयकी मनोविज्ञानकी प्राध्यापक रेनी एनगेलएनले फोटो फिल्टरहरू किशोरीहरूलाई अझ हानिकारक रहेको बताएकी छन् । एनगेलएन भन्छिन्, सामान्यतः हामी आफूलाई अरूसँग तुलना गर्छौं तर फिल्टरबाट आफ्नै विभिन्न रूपहरूसँग तुलना गर्छौं जुन अझ हानिकारक हो । यसले हामी जे छौं त्योभन्दा फरक हुन सक्छौं भन्ने भावना जगाउँछ । र ब्युटी स्ट्यान्डर्डमा पुग्ने बाध्यतामा धेरै समय र पैसा खर्च गराउँछ ।त्यस्तै, बनार्ड कलेज अफ कोलम्बिया युनिभर्सिटिकी सहायक प्राध्यापक तारा वेल फिल्टरहरूले वस्तुकरणको सिकार बनाउने तर्क गर्दै भन्छिन्, फिल्टर प्रयोग गर्नाले आफूलाई कुनै भौतिक वस्तुको रूपमा हेरेर सुधार गरी पर्फेक्ट बनाउन खोजिन्छ । जति मानिसहरू आत्म वस्तुकरणमा संलग्न हुन्छन् उति नै उनीहरू आफ्ना भावना र संवेदना महसुस गर्न अक्षम हुन्छन् ।बेल्जियमको जर्नल अफ चिल्ड्रेन एन्ड मिडियाले औसत उमेर १६ भएका ३ सय ३३ किशोरकिशोरीलाई लिएर गरेको एक अध्ययनमा अनुहार र शरीरमा फिल्टर प्रयोग गर्नुले कस्मेटिक सर्जरीप्रति आकर्षण बढाउने देखाएको छ । नेपालमा भने ब्युटी फिल्टरका असरबारे अध्ययनहरू गरिएका छैनन् तर अन्य देशमा भएका अध्ययनहरू यहाँ पनि सान्दर्भिक हुने मनोचिकित्सक डा अरुणा कुँवरको तर्क छ । ब्युटी फिल्टर आएदेखि किशोरकिशोरीमा एउटा आइडियल शरीर कस्तो हुनुपर्छ भन्ने धारणा नै परिवर्तन भएको र सबैले आफूलाई नराम्रो देख्न थालेको उनी बताउँछिन् ।फिल्टरले म राम्रो छैन, मेरो ज्यान राम्रो छैन, अनुहार राम्रो छैन भन्ने सोचको विकास गराई असन्तुष्टि जगाउँछ । यसका कारणहरूमध्ये मुख्यतः फिल्टर र यस्ता सामग्रीहरू देखिने सोसियल मिडिया प्लाटफर्म नै हुन्, कुँवर भन्छिन्, आफूबारे नराम्रो महसुस गर्नेहरूले केही साता सोसियल मिडिया प्रयोग गरेनन् भने आफूबारेमा राम्रो महसुस गर्न थाल्छन् । त्यसैले नै बालबालिकालाई सोसियल मिडियामा धेरै एक्स्पोज गराउन हुँदैन ।क्लिनिकल साइकोलोजिस्ट हसना श्रेष्ठले फिल्टर प्रयोग गर्ने कुराको पनि एउटा चक्र हुने बताउँछिन् । समाजमा जो व्यक्ति आफ्नो भौतिक रूपलाई स्वीकार गर्छ उसमा आत्मस्वीकारोक्ति पनि हुन्छ । तर जसले बारम्बार आफ्नो रूपलाई लिएर तुलना मात्र गर्छ, उसमा आत्मस्वीकारोक्ति पनि हुँदैन, श्रेष्ठ भन्छिन्, आफूलाई कमजोरीको लेन्सबाट मात्र हेर्नेका लागि, समाजबाट भ्यालिडेसन पाउने टुलजस्तो बनेका छन्, यी फिल्टर । यसको प्रयोगपछि वास्तविक रूप अझ मन पर्न छोड्छ । आत्मस्वीकारोक्ति झन् घट्छ । श्रेष्ठको बुझाइमा फिल्टर प्रयोग गर्नु भनेको वास्तविकताबाट पर रहनु हो । छोटो समयका लागि राम्रो जस्तो देखिने फिल्टरको प्रयोगले नराम्रो प्याटर्न विकास गर्ने उनी बताउँछिन् । बालबालिकाले सानैदेखि जे गर्छन्, उनीहरूको सोच त्यस्तै विकास हुन्छ । त्यसैले सानोबाटै ब्युटी फिल्टरको लेन्सबाट बच्चाहरूले आफूलाई हेर्छन् भने आफू त्यस्तै हुनुपर्छ भन्ने मान्यताको विकास हुन्छ, श्रेष्ठले भनिन् ।मनोसामाजिक परामर्शदाता आदित्य डंगोल सुन्दरतालाई लिएर पहिल्यैदेखिको मान्यतालाई ब्युटी फिल्टरले मलजल गरेको बताउँछन् । ब्युटीलाई लिएर धेरै जना इनसेक्योर महसुस गर्छन् । आत्मविश्वासको कमी हुन्छ । ब्युटी फिल्टरले आफू जे छु त्यो ठीक छैन भन्ने धारणा जगाउँछ, उनी भन्छन्, फेरि किशोरावस्था अरूले गरेको सिक्ने समय पनि हो, साथीहरूसहित जताततै प्रयोग गरिएको कुरा आफूले पनि प्रयोग गर्नुपर्छ भन्ने सोच्छन् ।फिल्टरको लगातार प्रयोगले आफ्नो लुक्स परिवर्तन गर्न कस्मेटिक्स प्रयोग गर्ने बाध्यतामा धकेल्ने डंगोल बताउँछन् । भन्छन्, यसले एन्जाइटी, डिप्रेसन, इटिङ डिसर्डरदेखि बडी डिस्मोर्फियासम्ममा पुर्याउन सक्छ । जुन मानसिक रूपमा मात्र होइन, शारीरिक रूपमा पनि हानिकारक बन्न पुग्छ ।"
'दक्षिण एसियाको आर्थिक विकासमा नेपालभारत साझेदारी अत्यावश्यक,"नेपालजस्ता मुलुकहरूका लागि कार्बन व्यापार विकसित राष्ट्रहरूको छल मात्र भएको काठमाडौं विश्वविद्यालयका रजिस्ट्रार अच्युत वाग्लेले बताए । कार्बन व्यापारसम्बन्धमा बनेको अन्तर्राष्ट्रिय कानुन र संरचना नेपालजस्ता कार्बन उत्पादन नगर्ने मुलुकहरूको हितमा नभएको उनको दाबी छ । अहिले कार्बन व्यापारको अन्तर्राष्ट्रिय नियमकानुन र संचरना विकसित एवं औद्योगिक संरचना भएका मुलुकलाई निरन्तर प्रदूषण गरिहने र उनीहरूको आर्थिक वृद्धिको स्वार्थ मात्र पूर्ति गर्ने खालको छ, उनले भने, विकसित मुलुकहरूले कार्बन व्यापारको अन्तर्राष्ट्रिय कानुनी संरचना र गणनाको सूत्रलाई आमूल रूपमा परिवर्तन गर्नुपर्छ, नेपालजस्तो मुलुक कार्बन व्यापारको जालझेलमा फस्नु हुँदैन । नेपाल र भारतबीचको समान उत्पादन र बजार संरचनालाई सहकार्यका आधार बनाउनुपर्ने प्राध्यापक महेन्द्र पी लामाको भनाइ छ । जलविद्युत् विकासलाई क्षेत्रीय बजारमा जोड्दै संयुक्त प्रसारण प्रणालीको विकास गर्नुपर्ने आवश्यकता औंल्याउँदै उनले नयाँ आर्थिक करिडोर पहिचान र विकासमा जोड दिए । सूचना प्रविधिका क्षेत्रमा नेपालभारतका युवा पुस्ताले प्रगति गरिरहेको छ । यसलाई अझ प्रवर्द्धन गर्न सकिन्छ, लामाले भने । जलविद्युत्, सूचना प्रविधि र धार्मिक पर्यटन क्षेत्र पहिचान गरिए पनि ती क्षेत्रमा पर्याप्त लगानी नभएको लगानी बोर्ड नेपालका सहसचिव प्रद्युम्नप्रसाद उपाध्यायले बताए । धार्मिक पर्यटन प्रवर्द्धनका लागि भारतका लगानीकर्तालाई होटल तथा अन्य पूर्वाधार निर्माणमा आकर्षित गर्न सकिने सम्भावना उनले औंल्याए । धार्मिक पर्यटनको राम्रो सम्भावना रहेका नेपालका क्षेत्रमा भारतका लगानीकर्ताले होटल तथा अन्य पूर्वाधार संरचनामा लगानी गर्न सक्ने सम्भावना रहेको उनले जनाए । भारतीय लगानीका अरुण तेस्रो, तल्लो अरुण, पश्चिम सेती र एसआर सिक्स, माथिल्लो कर्णाली, डाबर नेपाललगायत परियोजना नेपालमा अघि बढेको उनको भनाइ छ । सगरमाथादेखि सागरसम्मको आपूर्ति शृंखला तयार पार्न सक्नुपर्नेमा भारतीय विदेश व्यापार संस्थानका भाइस चान्सलर प्राध्यापक राकेश मोहन जोशीले जोड दिए । वस्तुको मूल्य अभिवृद्धि निर्माण, सहज बजार पहुँच, गैरकर अवरोध हटाइनुपर्नेलगायत विषयलाई दुवै देशले महत्त्व दिनुपर्ने उनी बताउँछन् । नेपालमा संघीयताको सुरुवातपछि नेपालमा सूत्रमा आधारित वित्तीय हस्तान्तरण प्रणाली लागू गरिएको लगानी बोर्ड नेपालका पूर्वप्रमुख कार्यकारी अधिकृत सुशील भट्टले जनाए । प्रारम्भिक चरणमा अनुदानलाई तल्लो तहसम्म प्रभावकारी रूपमा व्यवस्थापन गर्न चुनौतीपूर्ण अवस्था थियो । वेबमा आधारित आयोजना दर्ता प्रणाली र क्षेत्रगत विकास रणनीति तयार पारिनुका साथै आयोजना बैंक निर्माणको प्रक्रिया पनि चुनौतीपूर्ण रहेको उनको भनाइ छ । नेपालमा सार्वजनिक निजी साझेदारी अवधारणामार्फत परियोजना विकास गर्न ठूलो तयारी गरिएको भट्टले उल्लेख गरे । ढल्केबरमुजफ्फरपुर प्रसारण लाइन दुई देशबीच विद्युत् व्यापारका लागि महत्त्वपूर्ण पूर्वाधार साबित भएको छ, उनले भने, सीमाक्षेत्रमा आवश्यक पूर्वाधार निर्माण, अन्तरदेशीय आर्थिक करिडोर विकास र दोधाराचाँदनी सुक्खा बन्दरगाह निर्माणलाई प्राथमिकतामा राख्नुपर्छ । नेपालको पर्यटन क्षेत्रको लगानीसम्बन्धमा नेपाल र भारतबीच निजी क्षेत्रको सहकार्य निकै राम्रो भए पनि दुई सरकारबीच सहकार्य थप प्रभावकारी र परिणामूखी बनाउनुपर्ने नेपाल पर्यटन बोर्डका प्रमुख कार्यकारी अधिकृत दीपकराज जोशीले जनाए । पर्यटन क्षेत्रको विकास र विस्तारका लागि सृजनशीलता र नवीनता प्रवर्द्धनका लागि नेपाल भारतबीच नतिजामूखी सहकार्य आवश्यक छ, उनले भने, साहसिक गतिविधि र विवाहका लागि नेपाल एक उत्कृष्ट गन्तव्य बन्न सक्छ । नेपालको लुम्बिनी, कर्णाली र सुदूरपश्चिमका ६ वटा र भारतका उत्तरप्रदेश र उक्तराखण्डका पाँचवटा राष्ट्रिय निकुञ्ज समेटेर पर्यटनको संयुक्त प्याकेजमार्फत प्रवर्द्धन गर्दा दुवै देशले लाभ लिन सक्छन् ।नेपाल र भारत दुई देशबीच खुला सिमाना रहेकामा यसलाई भारतले सैनिक सुरक्षाको दृष्टिकोणले हेर्ने गरेको र नेपालले राजस्व तथा भन्सारसँग जोडेर हेर्ने गरेको काठमाडौँ विश्वविद्यालयका सहप्राध्यापक उद्धव प्याकुरेलले बताए । सुपारी र केराउको अवैध व्यापारको विषय उठाउँदै यस्ता विषयलाई दुवै देशको सहकार्यबाट नियन्त्रण गर्न सकिने भए पनि त्यसको प्रयास हुन नसक्नु दुःखद भएको उनको भनाइ छ । दुई देशबीच व्यक्तिव्यक्तिबीचको सम्बन्धलाई बढावा दिन सके सुरक्षा चुनौती व्यवस्थापन गर्न सकिन्छ, उनले भने ।"
"डीडीसीले उठाउनुपर्ने बक्यौता ३१ करोड, किसानलाईतिर्नुपर्ने ७० करोड","लैनचौरबाट २ करोड ८ लाख ३५ हजार रुपैयाँ असुल्नुपर्नेर्छ । लैनचौरमा कार्यरत पेम्बा तामाङ, गोविन्दबहादुर गुरुङ, लाक्पा दोर्जे लामा, तुलसीप्रसाद काफ्ले, सुवास राई र प्रेमप्रसाद पराजुलीले २ करोड १४ लाख रुपैयाँको क्षति पुर्याएको डीडीसीले जनाएको छ । गुरुङले ५० लाख २२ हजार अपचलन गरेकामा उनीबाट ५ लाख ६५ हजार मात्र उठिसकेको छ । अन्य कर्मचारीबाट पनि बक्यौता असुल्न बाँकी छ ।काठमाडौं दुग्ध वितरण आयोजना बालाजुका कर्मचारीबाट पनि १ करोड ४६ लाख ३६ हजार रुपैयाँ असुल्न बाँकी छ । यहाँका २४ कर्मचारीले १ करोड ६८ लाख ४५ हजार क्षति पुर्याएको डीडीसीको दाबी छ । उनीहरूबाट २२ लाख ९ हजार रुपैयाँ असुली भए पनि १ करोड ४६ लाख ३६ हजार बक्यौता असुल्नुपर्नेछ । विराटनगर दुग्ध वितरण आयोजनाका कर्मचारीबाट २२ लाख १३ हजार रुपैयाँ असुल्न बाँकी छ । यहाँका १० कर्मचारीले ३२ लाख २७ हजार रुपैयाँको क्षति गरेका थिए । त्यसमध्ये १० लाख १४ हजार रुपैयाँ असुल गरिए पनि बाँकी प्राप्त नभएको डीडीसीको भनाइ छ । जनकपुर दुग्ध वितरण आयोजना ढल्केवरका कर्मचारीबाट २ लाख ३४ हजार रुपैयाँ असुल्नुपर्नेछ । यहाँका ५ कर्मचारीले ८ लाख ९९ हजारको नोक्सानी गरेका थिए । नेपालगन्ज दुग्ध वितरण आयोजना कोहलपुरका कर्मचारीबाट पनि असुल्नुपर्ने बक्यौता रकम १४ लाख ६४ हजार छ । यहाँका ३ कर्मचारीले १८ लाख ८१ हजार रुपैयाँको नोक्सानी गरेका थिए । धनगढी दुग्ध वितरण आयोजना अत्तरियाका कर्मचारीबाट ९९ हजार रुपैयाँ असुल्नुपर्ने डीडीसीले जनाएको छ । यहाँका एक कर्मचारीले १ लाख ६९ हजार रुपैयाँ क्षति पुर्याएको बताइएको छ । हेटौंडा दुग्ध वितरण आयोजनाका कर्मचारीबाट पनि २० लाख ८८ हजार असुल्नुपर्नेछ । यहाँका ९ कर्मचारीले २९ लाख १८ हजार रुपैयाँको क्षति पुर्याएका थिए । उनीहरूबाट ८ लाख ३० हजार रुपैयाँ उठाइए पनि २० लाख ८८ हजार बक्यौता छ । हेटौंडा दुग्ध वितरण आयोजनाबारे महालेखापरीक्षकको कार्यालयले पनि प्रश्न उठाएको छ । हेटौंडा दुग्ध वितरण आयोजनाबाट २०७९८० मा १ करोड २० लाख रुपैयाँ बराबर घोटाला भएको महालेखापरीक्षकको कार्यालयको ६१ औं वार्षिक प्रतिवेदनमा उल्लेख छ । दूध तथा दुग्ध पदार्थ बिक्रीबापत एक डिस्ट्रिब्युटरसँग लिनुपर्ने रकम बैंक दाखिला नहुँदासमेत बैंक दाखिला देखाई नगद हिनामिना गरिएको प्रतिवेदनमा जनाइएको छ । बैंकको विगत वर्षदेखिको हिसाब हेर्दा १ करोड २० लाख घटी दाखिला गरिएको छ । सञ्चालक समितिको २०७८ चैत २८ को निर्णयबाट २०७९ वैशाख १९ मा निज डिस्ट्रिब्युटरविरुद्ध केन्द्रीय अनुसन्धान ब्युरोमा उक्त रकम र ब्याजसहितको क्षतिपूर्ति असुल गर्न जाहेरी दिइएकामा जिल्ला अदालतमा विचाराधीन छ, प्रतिवेदनमा भनिएको छ, डीडीसीले साल्ट ट्रेडिङ कर्पोरेसन, खाद्य व्यवस्था तथा व्यापार कम्पनी लिमिटेड र एक डेरी सप्लायर्सबाट चेकमार्फत प्राप्त ४५ लाख निजको लिनुपर्ने हिसाबमा घटाई समायोजन गर्नुपर्नेमा बिक्री शाखामा कार्यरत कर्मचारीसँग लिनुपर्ने नगद हिसाबमा मिलान गरेको छ । सम्बन्धित कर्मचारीबाट उक्त रकम ब्याजसमेत असुल गर्नुपर्दछ । अहिले कारोबार नरहेका फर्म एवं कम्पनीबाट पनि डीडीसीले सवा करोड रुपैयाँ बक्यौता उठाउन छ । उक्त रकम २०७३ असारदेखिकै बक्यौता हो । नेपालगन्ज दुग्ध वितरण आयोजनामा कारोबारमा नरहेका फर्मकम्पनीहरूको आसामी ३ लाख ५६ हजार रुपैयाँ रहेको डीडीसीले जनाएको छ । धनगढी दुग्ध वितरण आयोजनामा १० लाख १० हजार, जनकपुर दुग्ध वितरण आयोजनामा २९ लाख ८६ हजार र लैनचौर दुग्ध पदार्थ बिक्रीवितरण आयोजनामा ३९ लाख ७३ हजार रुपैयाँ आसामी उठाउन छ । हेटौंडा दुग्ध वितरण आयोजनाबाट ६१ हजार, विराटनगर दुग्ध विकास आयोजनाबाट १५ लाख २५ हजार, काठमाडौं दुग्ध वितरण आयोजनाबाट १२ लाख ९१ हजार रुपैयाँ र पशु आहारा उत्पादन कारखाना हेटौंडाबाट आसामी रकम २ लाख ४६ हजार बक्यौता उठाउनुपर्ने डीडीसीको भनाइ छ । आसामी रकमका विषयमा पनि महालेखापरीक्षकको कार्यालयले प्रश्न गरेको छ । कारोबारमा नरहेका विभिन्न शाखा कार्यालयअन्तर्गत विगत वर्षदेखि आसामी ९९ लाख असुल गर्न बाँकी छ । धरौटी वा बैंक जमानतभन्दा ६ करोड ६० लाख बढी उधारो बिक्री देखिन्छ, महालेखाको प्रतिवेदनमा भनिएको छ, तोकिएको दरभन्दा घटी मूल्य मखन बिक्री गरी ४८ लाख नोक्सानी पुर्याएको रकम विगतका वर्षदेखि नै असुलिएको छैन । वित्त तथा लेखा शाखाबीचको बिक्रीमा देखिएको फरक १ करोड १५ लाखको हिसाब मिलान गरिएको छैन । यीबाहेक नियमित कारोबार गरिरहेका फर्मकम्पनीसँग पनि १६ करोड ७८ लाखभन्दा बढी बक्यौता छ । स्रोतका अनुसार कर्मचारी र आसामीबाट रकम असुल्न २०७९ पुसमा सबै आयोजनालाई पत्र पठाइएको थियो । त्यतिबेलै आयोजनाहरूलाई ७ दिनको म्याद दिइए पनि अहिलेसम्म बक्यौता उठेको छैन । कर्मचारी र आयोजनाबाट बक्यौता उठाउन नसकेको डीडीसीले कतिपय किसानलाई साढे ६ महिनायताकै पैसा दिएको छैन । किसानलाई तिर्नुपर्ने बक्यौता रकम करिब ७० करोड रहेको डीडीसीले जनाएको छ । डीडीसीले करिब १२ सय दुग्ध उत्पादक सहकारीमार्फत काभ्रे, सिन्धुपाल्चोक, इलाम, मोरङ, पाँचथर, बुटवल, कपिलवस्तु, तौलिहवालगायत ४६ भन्दा बढी जिल्लाबाट दूध संकलन गर्छ । १२ सय सहकारीमा करिब २ लाख किसान परिवारको संलग्नता रहेको बताइएको छ ।"
एडीबीको १ खर्ब ५ अर्ब ६१ करोड सहयोग,"काठमाडौं (कास) एसियाली विकास बैंक (एडीबी) ले विभिन्न तीन परियोजना कार्यान्वयन गर्न १ खर्ब ५ अर्ब ६१ करोड रुपैयाँ सहयोग गर्ने भएको छ । सहायता रकममध्ये ६ अर्ब ५२ करोड रुपैयाँ अनुदान हो भने बाँकी रकम सहुलियतपूर्ण ऋण हो ।दोस्रो चरणको काठमाडौं उपत्यका खानेपानी आपूर्ति सुधार परियोजना, दक्षिण एसिया उपक्षेत्रीय आर्थिक सहयोग (सासेक) विद्युत् प्रसारण तथा वितरण सुदृढीकरण परियोजना तथा समावेशी विकास कार्यक्रम कार्यान्वयन गर्न उक्त ऋण एवं अनुदान उपयोग गरिने जनाइएको छ ।अर्थ मन्त्रालयमा शुक्रबार आयोजित कार्यक्रममा ऋण एवं अनुदान सहायतासम्बन्धी सम्झौतापत्रमा अर्थसचिव रामप्रसाद घिमिरे र एडीबीका देशीय निर्देशक आर्नो कोस्वाले हस्ताक्षर गरे ।उक्त अवसरमा सचिव घिमिरेले नेपालको समाजिकआर्थिक विकासमा एडीबीबाट प्राप्त सहयोगका निम्ति कृतज्ञता व्यक्त गरे । नेपालको कृषि, प्राकृतिक स्रोत, ग्रामीण विकास, ऊर्जा, सार्वजनिक क्षेत्र व्यवस्थापन, खानेपानी, एवं सहरी पूर्वाधार निर्माणमा एडीबीले सघाउँदै आएको निर्देशक कोस्वाले बताए ।"
रुग्ण आयोजनाको व्यवस्थापनमा भौतिक मन्त्रालयको चासो,"(काठमाडौं) लामो समयदेखि काम नभएर रुग्ण बनेका सडक योजनाको व्यवस्थापन गरिने भएको छ । त्यसका लागि तयारी भइरहेको भौतिक पूर्वाधार तथा यातायात मन्त्रालयले जनाएको छ । अहिले यस्ता योजना बजेट नभएर अधुरा बनेका छन् । पहिला संघमा रहेका योजना पछि प्रदेशमा जाँदा बजेट विनियोजनमा समस्या भएर काम अघि बढ्न नसकेको बताइएको छ । रुग्ण योजना समस्या बनेको भौतिकमन्त्री देवेन्द्र दाहालले स्विकारे । यसबारे निर्माण व्यवसायी र मन्त्रालयबीच सहमति भएर कसरी रुग्ण योजनाको व्यवस्थापन गर्ने भन्नेबारे छिट्टै निर्णय गर्ने गरी योजना बनाइरहेका छौं, उनले भने, रुग्ण योजना सधैं राख्न हुँदैन, यसलाई समाधान गर्नतिर लाग्नुपर्छ, त्यहीअनुसार योजना बनाइरहेका छौं । भौतिक मन्त्रालयसँग सम्बन्धित निर्माण व्यवसायीहरूको कामको भुक्तानी गर्ने क्रममा रहेको र त्यसका लागि रकम आइसकेको उनको भनाइ छ । बजेटमा योजना धेरै राखिए पनि त्यसअनुसारको बजेट नहुँदा समस्या भएको भौतिकमन्त्री दाहालले जनाए । ६५३ वटा पुल बनाउने भनेर रातो किताबमा राखिएको छ, त्यसका लागि ७९ लाख रुपैयाँ छुट्याइएको छ, नेपाल पूर्वाधार पत्रकार समाजको तेस्रो वार्षिक साधारणसधा तथा दोस्रो अधिवेशन उद्घाटन गर्दै शुक्रबार मन्त्री दाहालले भने, जब कि ८१० करोडभन्दा कम्तीमा पक्की पुल नै बन्दैन । सानो कल्भर्ट बनाउन पनि करोड रुपैयाँभन्दा बढी लाग्छ । धेरै आयोजनाका लागि थोरै बजेट छुट्याउँदा काम सक्न समस्या हुने गरेको उनको भनाइ छ । सरकारले आर्थिक रूपमा बढी लाभ आउने आयोजनामा लगानी गर्नुपर्नेमा सहरी विकास मन्त्रालयका सचिव गोपाल सिग्देलले जोड दिए । यस्ता आयोजनालाई सरकारले प्राथमिकता दिनुपर्छ, उनले भने, त्यहीअनुसार काम पनि गर्नुपर्छ । निर्माण क्षेत्रलाई चलायमान बनाउन सरकारले अहिलेसम्म गरेको कामका भुक्तानी दिनुपर्ने नेपाल निर्माण व्यवसायी महासंघका अध्यक्ष रवि सिंहले बताए । सरकारले अत्यावश्यकबाहेक नयाँ आयोजनामा जोड दिनुभएन, उनले भने, पुराना ठेक्का आपसी समझदारीमा व्यवस्थापन गर्नुपर्छ । सार्वजनिक खरिद नियमावली पटकपटक संशोधन गर्दा निर्माण उद्योगमा जटिलता थपिएको उनले सुनाए । नेपालको पचासौं वर्षसम्म पनि सडक पुग्न नसक्ने ठाउँमा जलविद्युत् आयोजनामार्फत सडक पुगेको नेपाल विद्युत् प्राधिकरणका कार्यकारी निर्देशक कुलमान घिसिङले बताए । अहिले प्राविधिक कारणले दुईचार दिन समस्या हुँदा लोडसेडिङ सुरु गर्यो भनेर हल्ला आइरहेको छ, लोडसेडिङ हुँदा रमाउने जमातले यस्तो हल्ला गरिरहेको छ, उनले भने, लोडसेडिङ भएको छैन, ४५६ मेगावाटको तामाकोशी जलविद्युत् आयोजनामा गत असोजको बाढीमा क्षति पुगेर निर्माण भइरहेको छ, कालीगण्डकी जलविद्युत् आयोजनाको एउटा युनिट बन्द छ । मर्मतको काम भइरहेको छ । यस्तो अवस्थामा पनि हामीले लोडसेडिङ हुन दिएका छैनौं । भारतबाट बिजुली आयात नगरे अहिले पनि लोडसेडिङ हुने अवस्था रहेको स्वतन्त्र ऊर्जा उत्पादकहरूको संस्था (इप्पान) का अध्यक्ष गणेश कार्कीले जनाए ।"
वर्षाबाट प्रभावित खेलमा नेपाल पराजित,"काठमाडौं (कास) नेपाल शुक्रबार एसीसी महिला यू१९ एसिया कप क्रिकेटको फाइनल पुग्न असफल भएको छ । मलेसियाको वायुमास ओभलमा वर्षाले प्रभाव पारेको खेलमा पराजय भोग्दा नेपाली यू१९ टोली फाइनल पुग्न सकेन । सुपर फोरको अन्तिम खेलमा नेपालले बंगलादेशसँग ९ विकेटले पराजय भोगेको थियो ।वर्षा कारण खेल ११ ओभरमा घटाइएको थियो । टस हारेर पहिला ब्याटिङ गर्ने निम्तो पाएको नेपालले ११ ओभरमा ८ विकेट गुमाई ५४ रन जोडेको थियो । बंगलादेशले ९५ ओभरमा १ विकेट गुमाई ५८ रन बनाएर लक्ष्य पूरा गरेको हो । ओपनर फाहोमिदा चोयाले ३ चौकासहित अविजित २६ र अर्का ओपनर मोसामत इभाले १८ रन जोडेका थिए । १ छक्का प्रहार गरेकी इभा नेपालकी कुसुम गोदारबाट बोल्ड भइन् । सुमैया अख्तरले दुई चौकासहित अविजित १० रन बनाइन् ।नेपाली इनिङ्समा ओपनर सावित्री धामीले बनाएको ११ रन नै ठुलो स्कोर थियो । कप्तान पूजा महतोले ९ र एलिसा यादवले ८ रन बनाए भने चार ब्याटर रनआउट भए । नेपाली इनिङ्समा एलिसाले २, सावित्री र पूजाले ११ चौका प्रहार गरेका थिए । सबैभन्दा धेरै १३ बल सामना गरेकी ज्योत्सनिका मरासिनीले ५ रन बनाइन् ।सुपर चारबाट पहिलो स्थानमा रहेर भारत फाइनल पुगेको छ । भारतले ७ अंक जोड्यो । बंगलादेश ६ अंकसहित फाइनल पुगेको छ । फाइनल आइतबार हुनेछ ।अघिल्लो दुई खेलमा पनि वर्षाका कारण अंक बाँडेको नेपालको खातामा ४ अंकमात्र रह्यो । श्रीलंकाले ३ अंकमात्र जोडेको थियो । यसै पतियोगितामा नेपालले पाकिस्तानमाथि ९ विकेटको ऐतिहासिक जित पाएको थियो । नेपाली महिला टिमले टेस्ट राष्ट्रमाथि जित पाएको यो पहिलोपल्ट थियो ।भारतले शुक्रबारै श्रीलंकालाई ४ विकेटले हराएको थियो । श्रीलंकाले निर्धारित २० ओभरमा ९ विकेट गुमाई ९८ रन बनायो । त्यसलाई भारतले १४५ ओभरमा ६ विकेट गुमाई १०२ रन बनाएर पूरा गरेको थियो ।नेपाली महिला टोली अघिल्लो महिना यूएईमा सम्पन्न आईसीसी यू१९ महिला ट्वान्टी२० विश्वकपको एसिया छनोट जितेसँगै एसीसी यू१९ एसिया कप र आईसीसी यू१९ विश्वकपका लागि छनोट भएको थियो । जनवरीमा हुने यू१९ विश्वकपको समूह डी मा अस्ट्रेलिया, बंगलादेश र स्कटल्यान्डसँगै परेको छ । नेपालले जनवरी १८ मा बंगलादेश, २० मा स्कटल्यान्ड र २२ मा अस्ट्रेलियासँग खेल्ने तालिका छ ।"
जुम्ली युवामा क्रिकेट क्रेज,"(जुम्ला)जुम्लामा क्रिकेट क्रेज बढेको छ । नेपालले अन्तर्राष्ट्रिय प्रतियोगिताहरू खेल्न थालेपछि जुम्ली युवाहरूमा क्रिकेट खेल्न थालेका हुन् । अहिले ठूला खेत, स्कुल मैदानदेखि चौरहरूमा समेत क्रिकेट खेल्न थालेका छन् ।केहीले मात्र क्रिकेट ब्याट ल्याउने गरे पनि अधिकांशले काठको ब्याट बनाएर पनि क्रिकेट खेलिरहेका छन् । जुम्ला चन्दननाथ ४ का महेश हमालले खेतबारीबाटै क्रिकेट खेल्न सिके । २२ वर्षयता उनको ध्यान क्रिकेट खेल्नमै छ ।उनी क्रिकेटको नियमहरू सहपाठीवीच आदानप्रदान गरिरहेका हुन्छन् । जसले गर्दा पनि उनको पुस्ताका युवाहरूले क्रिकेटमा निकै रुचि राख्ने गरेका छन् । महेशले भने, पहिले क्रिकेटको नाम मात्र सुनिन्थ्यो । अहिले खेतबारी, खेलमैदानमा क्रिकेट खेलेको देख्न पाइन्छ ।अहिले युवाहरू यूट्युबको माध्यमबाट क्रिकेट र तिनका खेलाडीप्रति चासो राख्न थालेका छन् । नेपालमा नेपाल प्रिमियर लिग चलिरहँदा चिया चौतारीमा क्रिकेटको निकै चर्चा हुन थालेको छ । महेशले भने, अहिले क्रिकेटको मात्र चर्चा भइरहेको छैन । राम्रो खेल्ने खेलाडीको पनि खुबै चर्चा हुन्छ ।कसले उपाधि जित्ला भन्ने उत्सकुतामा उनीहरूको चासो बढेको छ । टिमको प्रदर्शन, खेलाडीको व्यक्तिगत प्रदर्शनको चर्चामा समेत जुम्ली युवाको राम्रो बहस हुने गरेको पाइन्छ । धेरै रन बनाउने र विकेट लिने खेलाडीबारे पनि छलफल हुन्छ ।जुम्ला सिंजाका १६ वर्षे अनुप खत्री प्रायः आफैले तयार गरेको ब्याट लिएर साथीहरूसँग खेतमा खेलिरहेका हुन्छन् । उनले क्रिकेटप्रति चासो राख्न थालेको एक वर्ष जति भयो । क्रिकेट र नाम कहलिएका क्रिकेटरबारे अध्ययन गर्छन् । अनुपले भने, क्रिकेटमा पनि राम्रो भविष्य देख्दैछु । तर यहाँ खेल्न लायक पूर्वाधार नहुँदा समस्या छ ।उनका अनुसार कर्णाली प्रदेश सरकार र जुम्लाका स्थानीय सरकार क्रिकेटप्रति उदासीन छ । खेलक्षेत्र र पूर्वाधार विकासमा चासो देखाउन सकेका छैनन् । अनुपले भने, खेलकुदका पूर्वाधार बनाउने हो भने जुम्लामा पनि राष्ट्रिय स्तरको क्रिकेट खेलाडी जन्माउन सकिन्छ ।जिल्ला खेलकुद विकास समितिमा जिल्ला क्रिकेट संघ दर्ता भएको छ । तर, क्यानमा दर्ता हुन नसक्दा क्रियाकलाप अघि बढेको छैन । भीमबहादुर थापाको नेतृत्वमा बनेको संघले सामान्य खालका प्रतियोगिता खेलाइरहेको छ । अध्यक्ष थापाले भने, जुम्लाको दूरदराजमा क्रिकेटको क्रेज बढेको छ तर क्रिकेट खेल्दा चाहिने अत्यावश्यक सामग्री नहुँदा समस्या छ ।पछिल्लो समयमा जुम्लाबाट कर्णाली प्रदेशस्तरीय क्रिकेट प्रतियोगितामा पनि सहभागिता जनाउन थालिएको छ । गत साउनमा सुर्खेतमा भएको प्रतियोगितामा जुम्लाले भाग लिएको थियो ।कुनै स्थान त ल्याउन सकेनौं, क्रिकेट खेलाडी महेश हमालले भने, तर जुम्लामा पनि क्रिकेट पुगेको सन्देश दिन सक्यौं । उनका अनुसार पछिल्लो पुस्ताको क्रिकेटप्रतिको क्रेज लोभलाग्दो छ । तर पूर्वाधार नहुँदा कठिनाइ छ । नेपालले अन्तर्राष्ट्रिय स्तरमा आईसीसीका प्रतियोगिताहरू खेल्न थालेपछि दुर्गममा पनि क्रिकेट पुगेको हो । अहिले कर्णाली प्राविधिक शिक्षालयको मैदान, टुँडिखेल र सीमाचौरमा बेलाबखत क्रिकेट प्रतियोगिताहरू हुने गरेका छन । कहिले नेपाली सेना र कहिले विद्यार्थीसँग खेल हुने गर्दछ ।जिल्ला क्रिकेट संघका अध्यक्ष थापा वैशाखमा जिल्लास्तरीय प्रतियोगिता गर्ने तयारी भइरहेको बताउँछन् । अहिले सानो पुरस्कार राशिका खेलहरू भइरहेका छन्, उनले भने, जुम्लालाई नै क्रिकेटमय बनाउने गरेर खेलकुद आयोजना गर्ने जमर्को छ ।क्रिकेटका लागि स्थानीय सरकारले पनि साथ दिनुपर्ने उनीहरूको माग छ । जिल्लास्तरीय क्रिकेट मैदान हुन सकेमात्र प्रदेश र केन्द्रस्तरमा प्रतियोगितामा भिड्न सक्ने जनशक्ति उत्पादन गर्न सकिन्छ, अध्यक्ष थापाले भने, प्रायः स्कुल लेवलका विद्यार्थी क्रिकेटप्रति उत्साहित छन् । अब नयाँ ढंगले क्रिकेटलाई संस्थागत गर्दै लैजाने तयारी छ ।"
आयुषा र विश्वविशेष विजेता,"काठमाडौं (कास) आयुषा जिसी र विश्वविशेष डल्लाकोटी २२ औं जयकर मेमोरियल राष्ट्रिय जुनियर टेनिस प्रतियोगितामा यू१२ मा उपाधि जितेका छन् । सातदोबाटोस्थित टेनिस कोर्टमा शुक्रबार गर्ल्स सिंगल्स फाइनलमा आयुषाले अनुश्री धोजुलाई ६१, ६४ ले हराएर उपाधि जितिन् । ब्वाइज सिंगल्सतर्फ विश्वविशेषले आरित मल्ललाई ६१, ६० ले पराजित गरेका थिए ।यू९ ब्वाइज सिंगल्समा सहंश बस्न्यातले कयान चालिसेलाई ४५, ५३, ७५ ले हराएर उपाधि जितेका छन् । यू१४ गर्ल्स सिंगल्सको सेमिफाइनलमा सिभाली गुरुङले अनुश्री धोजुलाई ६१, ६० ले हराएर फाइनलमा स्थान बनाएकी छन् । फाइनलमा उनले अन्नाबेला मल्लविरुद्ध खेल्नेछिन् । अन्नाबेलाले भने आयुषा जिसीलाई ६०, ६० ले सहजै हराइन् ।यू१४ ब्वाइजतर्फ असभसम्राट हाडा र व्रिजेश अर्यालबीच फाइनल प्रतिस्पर्धा हुनेछ । यू१० ब्वाइज सिंगल्समा सहंश बस्न्यातले भिरल अग्रवालविरुद्ध फाइनल खेल्नेछन् । बाँकी सबै इभेन्टको फाइनल शनिबार हुनेछ ।"
चर्च ब्वाइज फाइनलमा,"झापा (कास) चर्च ब्वाइज युनाइटेड शुक्रबारको खेलबाट झापा कप फुटबल प्रतियोगिताको फाइनल पुगेको छ । बिर्तामोडस्थित डोमालाल रंगशालामा भइरहेको प्रतियोगितामा सिरहाको सलहेश युवा क्लबलाई १० गोलले पराजित गर्दै चर्च ब्वाइज उपाधि नजिक पुगेको हो । चर्च ब्वाइजका लागि निर्णायक गोल विदेशी खेलाडी अर्मान्डले गरेका थिए ।खेलको ८१ औं मिनेटमा सलहेशका दुई डिफेन्डरलाई बिट गर्दै अर्मान्डले दायाँ बार च्यापेर गरेको प्रहारले पोस्टभित्र छिरेको थियो । चर्च ब्वाइजका पहिलो रोजाइका खेलाडी अनन्त तामाङ, मनीष जर्घामगर र एरिक विष्ट बेन्चमा थिए । तर, टिमले उत्कृष्ट प्रदर्शन गर्दै फाइनल यात्रा तय गरेको हो ।सलहेश पटकपटक अवसर पाए पनि गोल गर्न भने चुकेको थियो । खेलको १२ औं मिनेटमा अभि लामाले चर्चका दुई डिफेन्डर बिट गर्दै गरेको प्रहार बाहिरियो । खेलको ५२ औं मिनेटमा प्रदीप लामाको प्रहार गोलरक्षक क्रिसल मोक्तानले पञ्च गरेर बचाए । ६९ औं मिनेटमा अभिको अर्को प्रयास पनि विफल भएपछि सलहेश सेमिफाइनलबाट बाहिरियो ।चर्च ब्वाइजका गोलकर्ता अर्मान्ड प्लेयर अफ द म्याच भए । उनले १० हजार रुपैयाँ पुरस्कार पाए । शनिबार राष्ट्रिय जागृति क्लब सुनसरी र एनआरटी क्लबबीच दोस्रो सेमिफाइनलमा प्रतिस्पर्धा हुनेछ ।"
छोटकरी,"एपीएफलाई आईजीपी सिल्डकाभ्रे (कास) नेपाल पुलिस स्कुल साँगाको आयोजनामा भएको ३० औं अन्तर मावि आईजीपी फुटबल रनिङ ट्रफी प्रतियोगिताको उपाधि नेपाल एपीएफ स्कुल कीर्तिपुरले जितेको छ । एपीएफले आयोजक नेपाल पुलिस स्कुल रातोलाई ३० ले हराएको थियो । एपीएफका विकास बोहरा र अविन बस्यालले ११ गोल गरे भने एक गोल आत्मघाती थियो । विद्यालयस्तरको पुरानो स्पर्धामा आईजीपी ट्रफीसहित विजेताले ६० हजार जितेको थियो । एपीएफका दिपेश गुरुङ म्यान अफ द म्याच भए । एपीएफकै अविन बस्याल सर्वाधिक गोलकर्ता र पवन बुढा उत्कृष्ट गोलकिपर चुनिए । उत्कृष्टलाई नगद र ट्रफी प्रदान गरियो । दोस्रोले ४० हजार र तेस्रो भएको पुलिस स्कुल धरानले २० हजार पाए । विजेतालाई प्रहरी महानिरीक्षक वसन्तबहादुर कुँवरले ट्रफी प्रदान गरे ।स्युचाटार क्रिकेट लिग हुनेकाठमाडौं (कास) तारकेश्वर युवा क्लबको आयोजनामा स्युचाटार क्रिकेट लिग (एससीएल) पुस १२ देखि हुने भएको छ । प्रतियोगितामा १६ टिमको सहभागिता रहने प्राविधिक संयोजक रवीन्द्र गुप्ताले शुक्रबार पत्रकार सम्मेलनमा जानकारी गराए । लिगकम नकआउट आधारमा टी१० फर्म्याटमा हुनेछ । हरेक टिममा १० खेलाडी हुनेछन् । विजेताले १ लाख र उपविजेताले ५० हजार रुपैयाँ पुरस्कार प्राप्त गर्नेछन् । प्लेयर अफ सिरिजलाई १० हजार तथा उत्कृष्ट बलर र ब्याटरलाई जनही ५ हजार पुरस्कार प्रदान गरिने छ । प्रतियोगिता सञ्चालन गर्न करिब १३ लाख रुपैयाँ खर्च हुने आयोजक क्लबका अध्यक्ष सन्तोष बुढाथोकीले बताए । खेल नागार्जुन नगरपालिकास्थित स्युचारटारको तारकेश्वरकै मैदानमा हुनेछ ।एन्जल्स हार्ट र न्युटन फाइनलमाकाठमाडौं (कास) एन्जल्स हार्ट र न्युटन प्रथम हिमरश्मि कप यू१९ कलेजस्कुल उपत्यकाव्यापी छात्र भलिबल प्रतियोगितामा शुक्रबार फाइनल पुगेका छन् । एन्जल्स हार्टले जय मल्टिपल क्याम्पसलाई २५१५, २४२६, २५२२, २५२२ को सेटमा हरायो । न्युटनले आयोजक हिमरश्मिलाई २५१३, २५१९, २०२५, २५१७ ले हरायो । सेमिफाइनल बेस्ट अफ फाइभ का आधारमा खेलाइने छ । बिहीबारै क्वाटरफाइनलमा एन्जल्स हार्ट, हिमरश्मि, जय मल्टिपल र न्युटन विजयी भएका थिए ।ओलिभलाई भलिबलको ट्रफीकाठमाडौं (कास) थन्डर बोल्ट्स कप खेलकुदअन्तर्गत यू१८ भलिबलको ब्वाइजतर्फ माउन्ट ओलिभ स्कुल च्याम्पियन बनेको छ । फाइनलमा ओभिलले नेपाल पुलिस स्कुललाई हरायो । फुल्चोकी मावि तेस्रो भयो । क्रिकेटतर्फ एलआरआईले आयोजक जेम्स स्कुललाई ४ विकेट, भीएस निकेतनले टेक्सस कलेजलाई ५ रनले पराजित गरे ।"
जादुगर जाकिर,"संगीत ः एक संवादउस्ताद जाकिर हुसेन संगीतलाई संवादका रूपमा लिन्छन् । जुगलबन्दी होस् वा दर्शक स्रोता हुन्, संगीतकार संवादमै हुन्छन् । संगीत एउटा त्यस्तो अनुसन्धान हो किनकि यसमा संवाद हुन्छ, उनी भन्ने गथर्् । जाज ब्यान्ड होस् अन्य भारतीय कलाकारसँगको प्रस्तुति, उनले घण्टौं उनीहरूको संगीत सुन्नमा बिताउँथे । जुगलबन्दीमा कलाकारहरूको भावभंगिमाले दर्शकस्रोतालाई मोहित तुल्याउँछ । साथै ताल र सुरबाटै उनीहरू संवाद गर्छन् । उस्ताद विलायत खान र विस्मिल्लाह खानहरू सानो मेहफिलमै रमाउँथे । उनीहरू एकअर्कालाई सोध्ने गर्थे, अरे मियाँ, यह दादा उस्ताद की चीज है । यह मैं सुना रहा हूँ, सुनो । इसमें देखो, यह सुर कैसे लग रहा है ?बुवा उस्ताद अल्ला रक्खासँग मात्र होइन, जाकिर हुसेनले बडे गुलाम अली, आमिर खाँ, ओमकारनाथ ठाकुरसँग पनि तबला बजाएका थिए । १६१७ वर्षको उमेरमै पण्डित रविशंकर र अली अकबर खाँको सांगीतिक संगत गरेका उनले हरिप्रसाद चौरसिया, शिव कुमारका साथै नयाँ पुस्ताका शाहिद परवेज, राहुल शर्मा, राकेश चौरसियालगायतका संगीतकारसँग पनि प्रस्तुति दिएका छन् । त्यस्तै उनले अन्तर्राष्ट्रिय रूपमा पनि जोन म्याक्लोगुलिन, फराओ स्यान्डर्स, डेभ होल्यान्ड, मिकी हार्ट, एड्गर मेयर, प्याट मार्टिनो क्रिस पोटर र बेला फ्लेकजस्ता कलाकारहरूसँग पनि सहकार्य गरेका छन् । पण्डित रवि शंकरले भारतीय संगीतलाई एक मनोरञ्जनात्मक कलाका रूपमा विकास गर्न निकै मिहिनेत गरे । त्यसपछि जाकिर हुसेन, एआर रहमानलगायतका कलाकारले विश्वमञ्चमा भारतीय संगीतलाई विख्यात बनाए । सानफ्रान्सिस्को जाज सेन्टरले जाकिरलाई लाइफटाइम अचिभमेन्ट अवार्ड दियो । उनीहरूको वेबसाइटमा जाकिरबारे लेखिएको छ, जाकिरसँग बजाउन नचाहने कोही छैन । उनी अद्भुत छन् । संस्कृति र सीमा पार गर्न सक्ने क्षमता उनमा छ । वाद्यवादक र बाजासँग हार्ट टु हार्ट कनेक्सन हुनुपर्नेमा जोड दिन्छन् धेरै कलाकार । एक पटक पण्डित किशन महाराजलाई प्रस्तुतिअघि कसैले शुभकामना दिए । पण्डितको जवाफ थियो, देखेंगे भैया, आज तबला क्या कहता है ?कुर्तापाइजामामा चिटिक्क सजिएर जाकिरले कर्लीकपाल झट्काउँदै दर्शकहरूतिर हेरेर मुसुक्क मुस्काउँदा हलमा तालीको गडगडाहट सुनिन्थ्यो । लयबद्ध प्रस्तुतिका साथ साभिनय तबलावादन हेर्न सुन्न पाउनु रोमाञ्चक क्षण नै हुन्थ्यो । ३७ वर्षको उमेरमै पद्मश्री पाएका जाकिर पद्म भूषण र पद्म विभूषणबाट समेत सम्मानित भएका छन् । अन्तर्राष्ट्रिय सांगीतिक क्षेत्रको सबैभन्दा प्रतिष्ठित मानिने ग्रामी अवार्डबाट समेत उनी सम्मानित भएका छन् । उनले यसै वर्ष ३ र २००९ मा १ गरी ४ वटा ग्रामी जितेका छन् ।जाकिरको तबलाको थापले ताजमहल चियालाई समेत वाह ताज का नामले चर्चित बनायो । ताज महलअगाडि छायांकन गरिएको उक्त विज्ञापनले ताजमहल चियालाई मात्र होइन, जाकिरलाई समेत घरघरमा पुर्यायो । ५ दशकभन्दा बढी सांगीतिक दुनियाँमा जीवन बिताएका जाकिरको तबलाको थापमा थपक र धमकको यस्तो सन्तुलन हुन्छ कि दर्शकस्रोतालाई मन्त्रमुग्ध पार्न सक्ने क्षमता छ । जाकिरको भौतिक शरीर नरहे पनि उनका जादुयी औंलाका दिव्य ताल भने सधैं गुञ्जिरहने छ । जाकिर हुसेनले हामीलाई सधैं याद दिलाइरहनेछन् कि तबलाको ताल वास्तवमा आत्माको धड्कन हो ।"
आख्यान र जीवनीको दोछाया,"बुद्ध को हुन् ? उनको सबैभन्दा महत्त्वपूर्ण देशना के हो ? यसबारे खोजबिन गर्नुपरे सानो र छरितो वाक्यले उत्तर दिन सक्दैन । र पनि, दिनैपरे भन्नुपर्ने हुन्छ बुद्ध सिद्धार्थ गौतम होइनन्, विश्वासले नमान, स्वयंको अनुभवले जान भन्ने उनको देशना छ । अरूले भने भगवान्माथि भरोसा गर । बुद्धले भने तिमी आफैं उज्यालो बन । गुरु हुँ भन्नेहरूले सदा शिष्यलाई आफूप्रति समर्पित हुन सिकाए । श्रद्धा नै प्रथम सर्त थियो तिनको । बुद्धले आफैंमाथि विश्वास गर्न भने । आफ्नो अनुभवमा नउत्रिकन कसैमाथिको विश्वास मात्रले प्रज्ञोदय हुँदैन भन्ने बुद्धवाणी त्यति नै सरल र स्पष्ट छ जति आगोले पोल्छ भन्नुमा छ । कृष्ण भन्छन्सर्वधर्मान्परित्यज्य मामेकं शरणं व्रज अहं त्वां सर्वपापेभ्यो मोक्षयिष्यामि मा शुचःमाने, सबै धर्महरूलाई त्याग गरेर मेरो शरणमा आऊ, म तिमीलाई सबै पापकर्मबाट उद्धार गर्छु, चिन्ता नलेऊ । बुद्ध भन्छन्अत्तदीपा विहरथ, अत्तसरणा अनञ्ञसरणा,धम्मदीपा विहरथ, धम्मसरणा अनञ्ञसरणाअर्थात्, आफ्नो द्वीप आफैं बन, आफ्नो शरणमा आफैं जाऊ, अर्को कुनै शरण छैन । सत्यलाई तिम्रो द्वीप बनाऊ, सत्यकै शरणमा जाऊ, अर्को कुनै शरण छैन । यसरी, सारा संसारको धर्म, पन्थ र ज्ञान एकातिर अनि बुद्धको वचन अर्कोतिर भएजस्तो हामी पाउँछौं । किनभने, उनले कुनै गुरु र शास्त्रको अर्तिले होइन अतितमा भएको तर प्रचलनमा नरहेको स्वयं मुक्तिको मार्गलाई आफ्नै तपोबलले पहिल्याए । र, हृदयाकाशमा बनेको त्यसको मानचित्रलाई अरू असंख्य नरनारीको जीवनमा पनि थपक्कसँग सारिदिए । तब यहाँ प्रश्न उठ्न सक्छ यसो गर्न सक्ने आधार उनलाई केले दियो ? उत्तर सरल छ उनको बुद्धत्वले दियो । प्रश्न त फेरि पनि छ त्यो बुद्धत्व कहाँ थियो त पहिले ? त्यो उनीसँग जन्मजन्मान्तर थियो जसरी सबै प्राणीसँग त्यो छ । हरेक तोरीको गेडामा तेल भएजस्तो र प्रत्येक रात्रिको गर्भमा सूर्यको चम्किलो किरण रहेजस्तो, प्रत्येक सत्वसँगै बुद्धत्व अहरणीय ढंगले रहेको छ । सिद्धार्थ गौतमले त्यो खोजे र कहाँ रहेको रहेछ भनेर बुझे । त्यही बुझेको हुनाले नै उनी बुद्ध भए । त्यसैले बुद्ध कुनै मानिसको नाम होइन । यो एक अवस्था हो हुनुको, जहाँ हामी सबको गन्तव्य निश्चित छ । मात्रै प्रश्न समयको हो । कोही खोजको तीव्रता र चित्तको निर्मलताको कारण यसै क्षण बुद्ध हुन सक्ला, भइरहेको होला । कोही चाहिँ जमिनमुनिको जलराशीलाई पत्रैपत्रले ढाकेजस्तो क्लेस र चैतसिकको हजारौं लेपनले हृदयको त्यो नैसर्गिक उज्यालोलाई ढाकेकाले बुद्ध हुनबाट सयौं जन्म पर होलान् । तर, सबै नदीले समुद्र भेटेजस्तो सबै जीवले एक दिन आफ्नो स्वाभाविक अवस्थाको अनुबोध गर्नेछन् । त्यो अवस्था नै बुद्धत्व हो । त्यसैले, प्रत्येक सत्व भविष्यको बुद्ध हो । ऊ बुद्धत्वको सदा अधिकारी छ । त्यसैले बुद्धले भने अप्प दीपो भव । यसरी, आफैं उज्यालो नबनेसम्म सत्य आलोकित नहुने सत्य एकातिर विद्यमान छ भने अर्कातिर मानिस कुनै गुरु, शास्त्र वा पन्थको विचार समातेर त्यसैले दुःखमुक्त गर्ला भन्ने विश्वासमा पर्दा ठगिन पुगेको तथ्य अर्कोतिर छ । यसरी मानिस यताउता नभड्कीकनै सिधासिधा सत्यको साक्षात्कार गर्न सकून् भनेरै बुद्धले आखिरी क्षणमा भने तिमी आफ्नो आफैं सहारा होऊ, कोही तिम्रो सहारा छैन । सत्य नै तिम्रो शरण हो, अरू कुनै शरण छैन । पछिल्ला वर्षहरूमा मूलधारको साहित्यमा बौद्ध दर्शनका छिटपुट पुस्तक प्रकाशन हुने उपक्रम सुरु भएको छ । र, त्यस प्रक्रियामा निकै प्रबलताका साथ सामेल हुन आइपुगेका छन् लेखक शैलेन्द्र अधिकारी । उनको हालै प्रकाशित पुस्तक अर्हत् यही तथ्यको प्रमाण हो । पूर्वीय ज्ञानमीमांसामा चासो राख्ने जो कसैलाई थाहा भएको विषय हो, अर्हत् सँग मिल्दोजुल्तो अर्को एक पदावली पनि प्रचलित छ, अरिहन्ता । यहाँ अरि भनेको शत्रु हो र हन्ता भनेको वधिक । जसले शत्रुलाई मार्यो ऊ नै अरिहन्ता कहलाउँछ । खास अरिहन्ता को हो ? गहिरो रूपले भन्नुपर्ने हुन्छ, अर्हत् नै अरिहन्ता हो । किनभने, मनुष्यको मूल शत्रु अर्को मनुष्य होइन, अपितु ऊ स्वयंभित्रको क्लेश र चैतसिकहरू हुन्, जसले संसारमा आवागमन र अजस्र दुःख निस्पादको हेतु प्रत्यय जुटाउने काम अहोरात्र गरिरहेको हुन्छ । क्लेशादी आवरणले गर्दा नै आफूभित्रको बोधिचित्तलाई र बुद्धत्वलाई चिन्न सक्दैन मनुष्य । अनि अनवरत दुःखमा परिनै रहन्छ । सिद्धार्थ गौतमले तपोवलले यो देखे । र, सधैं दुःख दिइरहने शत्रु अर्थात् अरि लाई ज्ञानको अग्निले हन्त गरे अर्थात् मारिदिए, भष्म पारे । र, उनी दुःखबाट मुक्त भए अर्थात् निर्वाणमा उपलब्ध भए । चित्तको यो अवस्थामा पुगेकालाई नै अर्हत् भनिएको हो । त, पुस्तक अर्हत् अरिहन्ता बुद्धको जीवनीबारे मूल रूपले केन्द्रित हुनु स्वाभाविक नै हुने भयो । अर्हत् का पानाहरू पल्टाउँदै जाँदा पाठकलाई स्वाभाविक रूपले के बोध हुँदै जान्छ भने बुद्धको ८० वर्षको जीवनलाई लेखक अधिकारीले प्रशस्त अध्ययन, खोजबिन र जाँचबुझका साथ आख्यानमा उतारेका छन्, जो पढ्नमा रसयुक्त र गुन्नमा गुणयुक्त छ । अप्रचलित संस्कृत शब्दहरूको सघन प्रयोग भए पनि अभिव्यक्तिमा देखिएको निखार र वाक्य गठनमा आएको छरितोपनले पुस्तक कतै पनि बोझिलो लाग्दैन । एक लेखकका रूपमा अधिकारीको शैलीमा निजत्व मात्रै छैन, विशिष्ट शिल्प पनि छ जो समकालीन नेपाली साहित्यमा अरूभन्दा भिन्न र आफ्नै भंगिमाले मोहक छ । पुस्तकको अन्त्यमा ९ पृष्ठ लामो अर्हत् मा प्रयुक्त नयाँ जस्ता लाग्ने शब्दहरूको अर्थसहितको सूचीले पाठकलाई क्लिष्ठताबाट छुटकारा दिलाउन मद्दत दिलाउँछ । पुस्तक मूलतः बुद्धको जीवनी हो, जो अधिकारीले आफ्नै ढंगले आख्यानीकृत गरेका छन् । होलोग्रामको मूर्ति एकछेउबाट हेर्दा गणेशको जस्तो र अर्को छेउबाट हेर्दा कुमारको जस्तो देखिएकै शैलीमा अर्थसूची बाहेकको कुल २९९ पृष्ठको यो पुस्तक जीवनी मानेर पढ्दा आख्यानजस्तो र आख्यान मानेर पढ्दा जीवनीजस्तो देखिन पुग्छ । पुस्तक बुद्धको मृत्यु संस्कारबाट सुरु हुन्छ, जसको पहिलो वाक्य यस्तो छ कुशिनगरमा प्रकाशितात्मा गौतम बुद्धको महापरिनिर्माण भयो । बुद्धले शरीर छाडेपछि उनको मृत्युमा पुर्याउनुपर्ने विधि, शास्त्रोचित रीत र श्रद्धानत भिक्षु, भिक्षुणी, श्रमण, उपासक तथा उपासिकाहरूको ठूलो समूहले अचानकसँग अनुभव गरेको एक रिक्तता र त्यसलाई सम्बोधन गर्न २५ वर्षसम्म बुद्धको छायाझैं उनिसँगै बिताएका मुख्य सेवक आनन्दले गरेको बुद्ध स्मरणको गाथा उपन्यासको मूल संरचना हो । आनन्दले बुद्धसँग गरेका संवाद, आफ्नो जीवनकालमा हजारौं हजारलाई बुद्धले दिएको देशना र त्यसलाई आनन्दले सम्झन खोज्दा भएको धर्म संगायन र अन्य ध्यान लाभ गरेका तथा अर्हत्वको अवस्थामा पुगेका भिक्षुहरूको सामूहिक स्मरणलाई संकलन गर्दा तीन टोकरी जति ग्रन्थ तयार भयो, जसलाई तीन अलगअलग नाम दिइएको छ विनय पिटक, सुत्त पिटक र अभिधम्म पिटक । दुःख मुक्तिका लागि बुद्धले सिकाएको आर्य अष्टाङ्गिक मार्ग सम्यक स्मृति, सम्यक् संकल्प, सम्यक् वाणी, सम्यक् कर्म, सम्यक् आजीव, सम्यक् अभ्यास, सम्यक् स्मृति र सम्यक् समाधिलाई मुख्य तीन वर्गमा बाँड्न सकिन्छ शील, समाधि र प्रज्ञा । शीलले आउन सक्ने दुःखलाई रोक्छ, समाधिले भइरहेको दुःखलाई रोक्छ र प्रज्ञाले दुःखको जडसमेत उखेलेर त्यसलाई सधैंका लागि अन्त गर्छ । यसरी, शील, समाधि र प्रज्ञाको यथोचित सन्तुलनले जसको जीवनमा पनि बुद्धत्वको आविर्भाव गराउन सक्छ भन्ने बौद्ध दर्शन छ । यो दर्शनलाई त्रिपिटकमध्येको विनय पिकटले शील र सुत्त तथा अभिधम्म पिटकले समाधि र प्रज्ञाको उद्बोधन गर्ने बुद्ध वचनहरू संग्रहित गरेको छ । शैलेन्द्र अधिकारीको आख्यानमा आनन्दको वाणीमा बुद्ध आफैंले आएर आफ्नो जीवनको इतिवृत्तान्त कहेका छन् र त्यस कथनीमा विनय तथा सुत्त पिटकका प्रसङ्ग अधिकतर छन् । साना साना अध्यायहरूमा बुद्धको जन्मदेखि मृत्युसम्मको अवधिमा भएका मूलमूल घटनाको संस्कृतनिष्ठ प्राञ्जल शैलीमा आख्यानीकरण गरेर शैलेन्द्रले तथागतको जीवनलाई एक दृष्टिकोणबाट बुझ्न सहयोग पुर्याउने सामग्री नेपाली साहित्यलाई दिएका छन्, जो महाखडेरी भएको बौद्ध बाङ्मयमा एक सार्थक योगदान अवश्य नै हो । यसका लागि उनको कर्म स्तुत्य छ । बुद्धको परिनिर्वाणपछि उनको उपदेशलाई सुन्नेहरूको बुझाइका आधारमा विभिन्न मतालम्बीहरूको विकास भयो । त्यसमध्ये माध्यमिक, योगाचार, सौत्रान्त्रिक सर्वास्तिवाद मुख्य हुन् । माध्यमिक र योगाचार महायानभित्रका सूत्र यान र तन्त्र यान जोडिएको छ । सौतान्त्रिक र सर्वास्तिवाद हिनयान अर्थात् थेरवादसँग सम्बन्धित छ । बुद्धको देशना र जीवनीलाई हेर्ने यी शाखा र सम्प्रदायबीच केही अलग दृष्टिकोण छ । जस्तो कि महायानीहरूले बुद्धलाई अर्हत् मात्रै भन्नु अपमान ठान्छन् । योगाचार र माध्यमिक मत अनुसार अर्हत् भनेको त पूर्ण बुद्धत्व हुनुभन्दा अघि एक ढंगले मात्रै दुःखको क्षय भएको अवस्था हो । सिद्धार्थ गौतम जन्मौंजन्मको पुण्य कर्म र सम्यक् संकल्प तथा प्रणिधानको बलले अर्हत् होइन सम्यक् सम्बुद्ध भएका थिए भन्ने महायानी मत छ । सम्यक् सम्बुद्धत्व त्यो अवस्था हो, जसमा आफू मुक्त भइसकेपछि पनि मोक्षको द्वारमा नपसी सबै प्राणीलाई मुक्तिको बाटोमा डोर्याउने महासंकल्प हुन्छ, जो एक अर्हत्मा हुँदैन । लेखक अधिकारीको पुस्तकको शीर्षक नै अर्हत् भएबाट उनको ज्यादा अध्ययन वा झुकाव थेरवाद सम्प्रदायसँग भएको त्यसै प्रस्ट हुन्छ । त्यसअनुसारै उनले बुद्धको जीवनीलाई आफ्नै शैलीले देखाउने प्रयास पुस्तकमा गरेका छन् । हामी हिजो खाएको तरकारी के थियो त बिर्सिसक्छौं भने लेख्य परम्पराको सुरुवातै नभएको पच्चीस सय वर्ष अगाडिको समयमा धर्मचक्र चलाउने शाक्यमुनी बुद्धको जीवनीको ऐतिहासिकता ठीक ढंगले मिल्यो कि मिलेन भन्ने प्रश्न मात्रै बौद्धिक बहसका लागि ठीक हुन पुग्छ । किनभने, यसमा प्रमाणिकता वस्तुष्ठि भेटिन्न । आस्था, तर्क र अनुभवजन्य बुझाइले व्यक्तिपिच्छे फरकफरक पर्न जान्छ उनको जीवन र घटनाक्रमको इतिहास । तर पनि, विवाद नहुने गरी सुललित ढंगमा लेखक शैलेन्द्र अधिकारीले अर्हत् मा बुद्धलाई चित्रण गरेका छन् । यो निकै प्रशंसापूर्ण कृत्य हो ।"
"म देहले महिला, मनले पुरुष",(लक्ष्मी भण्डारीसँगको कुराकानीमा आधारित)
पुष्पा२ : पैसा छाप्ने कारखाना,"एक कुल्ली, जो मालिकको गुलामी गर्नुभन्दा आफैं मालिक बन्ने हेतुले रक्तचन्दन तस्कर बन्छ, दिनदहाडै पुलिसकै सामुन्ने चेकिङ छल्दै ट्रकका ट्रक रक्तचन्दनको अवैध ओसारपसार गर्छ, अकुत पैसा कमाउँछ र तस्करहरूको बनीबनाउ सिन्डिकेट तोड्दै आफ्नै आधिपत्य जमाउँछ । महत्त्वाकांक्षी, निर्भीक, बलशाली र चतुर एउटै व्यक्ति जो सारा राज्य, प्रहरी प्रशासन हल्लाउने ल्याकत राख्छ । सोही चरित्रलाई केन्द्रमा राखेर तीन वर्षअघि प्रदर्शनमा आएको फिल्म थियो पुष्पा ः द राइज । सामाजिक, आर्थिक, दृष्टिले पिछडिएको वर्गमा परे पनि उसको एउटा घमण्ड छ, पुष्पा झुकेगा नही । भुइँमान्छेलाई केन्द्रमा राखेर उसको कुल्लीदेखि रक्तचन्दन तस्कर नाइकेसम्मको अवैध यात्राको स्तुत्य गान रहेको पुष्पा ले त्यसबेलै थिएटरमा तहल्का मच्चाएको थियो । फिल्मको केन्द्रीय भूमिकामा पुष्पा बनेर देखिएका अल्लु अर्जुनको अभिनयले त्यस वर्षको नेसनल अवार्ड नै जित्यो । सोही फिल्मको दोस्रो इन्स्टलमेन्ट पुष्पा२ ः द रुल यतिबेला प्रदर्शनमा छ । अघिल्लो संस्करण पुष्पाको उदयमा केन्द्रित थियो भने यस पटक पुष्पाको तस्कर साम्राज्य विस्तारमा आधारित छ ।फिल्ममा एउटा दृश्य छ, पुष्पाकी श्रीमती श्रीवल्ली (रश्मिका मन्दना) मन्दिरमा पूजा गर्न जाने क्रममा जात सोधिन्छ । आफ्नो पारिवारिक वा वंशको पहिचान नपाएकोमा पीडाबोध गर्ने पुष्पराजलाई श्रीमतीले नै पछि गएर अब पुष्पाको पहिचानका लागि बाबु वा उसको वंशको आवश्यकता नपर्ने बरु पुष्पा आफैंमा एउटा ब्रान्ड बनिसकेको र यही पहिचान रहेको जिकिर गरिदिन्छे । हुन पनि यस पटक ऊ फूलैफूल भएको आफ्नै ब्रान्डको कपडा लगाएर हिँड्छ ।अघिल्लो पटकका फ्लावर नही फायर वाला पुष्पा यस पटक भने वाइल्ड फायर बनेर देखापरेका छन् । निर्देशक सुकुमारले पुष्पालाई उग्र देखाउन दृश्यमा जति मिहिनेत गरेका छन्, तुलनात्मक रूपमा उनै लेखक सुकुमार कथामा भने केही कमजोर लाग्छन् । केही कमेडी, केही चरित्रका स्वाङ, भारी भरकम संवाद, ठूलो क्यानभास र गीत, संगीतको तड्काको सहारामा दर्शकलाई रत्याउने प्रयास गरेको भने देखिन्छ । दक्षिण भारतीय फिल्मको शैली रुचाउने र अल्लुका फ्यानका लागि भने पुष्पा२ रमाइलो लाग्नेछ ।पुष्पामा एउटा गरिब पात्रले धन कमाउन गरेको मिहिनेतमा जति आरोहअवरोह देखिएको थियो, यस पटक सोही पात्रले अकुत सम्पत्ति कमाएपछि आफ्नो साम्राज्य विस्तारका लागि पैसा र घूसको खोलो बगाइदिएको छ । उसको संघर्ष केवल एसएसपी भंवर सिंह शेखावत (फहद फासिल) वरिपरि नै संकुचित भएको छ । जबकि पुष्पा एउटा फोटो खिच्न नमानेको भरमा मुख्यमन्त्री परिवर्तन गर्नेसम्मको क्षमतामा पुगिसकेको छ । पुष्पाको संघर्षभन्दा भंवरसिंहको इगो ठूलो लाग्छ ।३ घण्टा २० मिनेट लामो फिल्मको पहिलो हाफको कथानक गति सन्तुलित रहे पनि त्यसपछिको हाफ भने लम्बेतान र सुस्त बनेको छ । केन्द्रीय द्वन्द्वबाट उछिट्टिएर फिल्म पारिवारिक द्वन्द्वतर्फ बहकिँदा दर्शकलाई पट्यार लाग्ने जोखिम पनि उत्तिकै छ । पुष्पालाई खलपात्रका अघि जति हिंस्रक देखाए पनि पारिवारिक पाटो र श्रीमतीका नजरमा सामाजिक र पतिव्रता देखाएर सन्तुलन मिलाउने प्रयास गरिएको छ । तर पनि फिल्ममा रश्मिकाको टाइम स्पेस कम र चरित्र कमजोर लाग्छ । एकाध ठाउँमा गलेको पतिलाई ऊर्जा थप्नुमा बाहेक उनको खास वजनदार चरित्र बनेको छैन ।फिल्मको मुख्य कमजोरी यसको गति हो । मुख्य कथाबाट बेलाबेला हटेर अनावश्यक उपकथामा फिल्म बहकिएको छ । शेकावतसँगको मुसो र बिरालोको जस्तो खेल, सौतेनी भाइको परिवारसँगको कटु सम्बन्ध, रक्तचन्दन तस्करको सिन्डिकेटभित्रको राजनीति र मुख्यमन्त्रीको सत्ता परिवर्तन, भतिजीको अपहरण लगायतका उपकथाहरू छिरलिएका छन् । कतिपयलाई त पति, पत्नीबीचको कमेडी रोमान्सले पनि दिग्दारी थप्न सक्छ ।पुष्पा चरित्रप्रधान फिल्म हो । निर्देशकले फिल्मको मुख्य पात्र पुष्पाको क्यारेक्टर आर्कका लागि, उसको स्वाग, संवाद र शारीरिक हाउभाउ तथा शैलीमा जति मिहिन काम गरेका छन्, कथा पटकथामा त्यो तहको मिहिनेत गरेको देखिँदैन । अल्लुले पनि पुष्पाको चरित्र चित्रणमा कुनै कसर छोडेका छैनन् । त्यसो त सोही चरित्रले नै उनलाई नेसनल अवार्डको हकदार बनाइसकेकाले पनि हुनसक्छ, पुष्पाको चरित्रमा अल्लुको लगाव जीवन्त बनेको छ । कतिपय समीक्षकले त उनले फेरि पनि नेसनल अवार्डको हकदार हुने गरी अभिनय गरेको टिप्पणीसम्म गरेका छन् र धेरै हदसम्म यो जायज पनि छ । हुन त, पुष्पाकै बेला अल्लुले उक्त अवार्ड पाउँदा आलोचना गर्ने पनि नभएका होइनन्, कतिपय आलोचक पुष्पा जस्ता मसला फिल्म नेसनल अवार्डको हकदार हुन नहुने जिकिर गर्छन् । तर, पनि अल्लुले पुष्पा बन्नका लागि देखाएको शारीरिक लचकता, भेषभूषा, हाउभाउ, स्वाङदेखि एक इमानदार पतिको स्वरूपसम्ममा आफूलाई मज्जाले ढालिदिएका छन् । त्यसैगरी, जति देखिन पाएकी छन्, रश्मिकाले पनि कसर छोडेकी छैनन् । खलपात्रको भूमिकामा सशक्त बनेर आएका फहद फासिल भीमकाय र डरलाग्दो भन्दा पनि लिच्चड र अहंवादी छविमा आफूलाई शतप्रतिशत प्रस्तुत गरेका छन् । यो चरित्रले उनले यसअघिका फिल्म खेलेर कमाएका फ्यानका लागि भने दुखित बनाउन पनि सक्छ । यदि यसोभएमा फेरि कलाकारका रूपमा फहदको थप सफलता मान्न सकिन्छ । पुष्पा को पहिलो संस्करणको जस्तो यस पटक गीत, संगीतले आम सफलता पाएनन्, तर पनि कोरियोग्राफीलाई निकै मिहिनेतका साथ कलात्मक बनाइएको छ । अल्लुलाई कालीका रूपमा महिला भेषमा उतारिएको कोरियोग्राफी उम्दा छ । अल्लुको उक्त स्वरूप दर्शकका लागि सरप्राइज पनि बन्न सक्छ । दक्षिण भारतका बिग बजेट फिल्महरू पछिल्लो समयका पैसा छाप्ने मेसिनका रूपमा रूपान्तरण भइरहेका छन् । बाहुबली होस् वा केजीएफ वा पुष्पा कै सिरिज, सबैले एकपछि अर्कोका व्यावसायिक कीर्तिमानी तोड्दै अघि बढिरहेका छन् । दर्शकले यी फिल्मका कथामा भन्दा स्टाइलमा बढी रुचि र चासो देखाइरहेका छन् । झन्डै ५ सय करोड भारुको लागतमा बनाइएको पुष्पा२ ले अहिले नै बक्सअफिसमा त्यसको दोब्बरभन्दा बढीको व्यापार गरिसकेको छ । प्रदर्शनको १२ दिनमा नै पुष्पा२ ले विश्वव्यापी रूपमा १४ सय करोड भारुको कमाइ गर्दै अत्यधिक कमाइ गर्ने भारतीय फिल्मको तेस्रो स्थानमा आइसकेको दाबी गरिएको छ । पुष्पा ः द रुल लाई लिएर विभिन्न सञ्चारमाध्यममा मिश्रित प्रतिक्रिया आएका छन् । अधिकांशले फिल्मको रन टाइमलाई लिएर लामो भएको प्रतिक्रिया दिएका छन् । न्युज १८ ले भने यस फिल्मलाई शतप्रतिशत रेटिङ दिँदै दर्शकलाई कथामा बाँधेर राख्ने क्षमताको कथ्य, लार्जर द्यान लाइफ प्रस्तुति र मास अपिलिङ् मनोरन्जनात्मक फिल्म भएको भन्दै समीक्षा गरेको छ । बलिउड हँगामामा तरण आदर्शले पनि साढे चार स्टार दिँदै बलियो एक्सन, चोटिलो ड्रामा र गहिरो भाव बोकेको अल्लु अर्जुनको पृथक् शैलीको स्वाग बोकेको फिल्म भनी तारिफ गरेका छन् । तर, समीक्षक आनन्दु सुरेशले भने पुष्पा ः द रुल लाई एभरेज मात्र रहेको उल्लेख गर्दै फिल्म केवल पुष्पा र उनैमा मात्र सीमित रहेको टिप्पणी गरेका छन् । त्यसैगरी इन्डिया टुडे ले पनि पहिलो संस्करणको तुलनामा पुष्पा ः द रुल फितलो बनेको भन्दै कथा निर्माण गर्दै जानुको सट्टा छिटपुट घटनाक्रममा अल्झिएकाले खल्लो बनेको उल्लेख गरेको छ । द विक ले त अझ खरो हुँदै आम चेतनामाथिको भद्दा मजाक बताएको छ ।"
"बोल्छन् मगर, गाउँछन् खस नेपाली","यी गीत खसकरण हुनबाट कसरी बँचे ?मर्दापर्दा गाइने गीत त गीतमात्र होइन, त्यो त मन्त्रजस्तो हो । आफ्नो भाषामा गीत नगाएसम्म संस्कार नै नहुने भयो । मृत्यु संस्कारको त्यो गीत बाध्यकारी भयो । नगाएसम्म संस्कार नै नहुने । त्यसैले गाउनै पार्यो, सिक्नै पर्यो, मानवशास्त्री डाजनकको भनाइ थियो । झाँक्री खिट झाँक्री बस्दाखेरि र भुमेको गीत भुमे पर्वमा मात्र गाइने गीत थिए । अन्य गीतजसरी जमघट हुनेबित्तिकै गाइने लोकगीत थिएनन् । ल ल लशक्तिशाली र मूलधारे भाषाको प्रभुत्व र प्रभाव झेल्न नसकी शक्तिहीन किनाराकृत समुदायका भाषा दिन प्रतिदिन बिलाइरहेको बेला, तपाईंलाई लाग्ला, आफ्नो भाषामा गीत गाउँदैनन् भन्ने तपसिलको कुरा भयो । सबैले बुझ्ने भाषामा गाउने भन्दाभन्दै गीत बिलाएजसरी सबैले बुझ्ने भाषामा बोल्ने भने बमकुमारीले भनेजस्तो ढुकढुकीले बाँचेका आदिवासीका भाषा कति दिन बाँच्लान् ?"
जित्ने सूत्र,"जगत टमाटा गुरुले ठीकै भनेका हुन्, सुदूरपश्चिम रोयल्समा जे पनि राम्रै राम्रो छ । टिमै राम्रो । भनेपछि खेलाडी नै राम्रो । समर्थक पनि राम्रो । ती समर्थकले कीर्तिपुरको टीयू मैदानमा गाउने देउडा गीत र नाच दुवै राम्रो । नराम्रो हुन्थ्यो त सुदूरपश्चिमले कसरी समूह चरणको अन्त्यमा शीर्ष स्थान जित्यो ? अनि कसरी क्वालिफायरवान पनि सजिलै जितेर फाइनल पुग्थ्यो ? यसबीच पनि सुदूरपश्चिमको सबैभन्दा राम्रो चाहिँ के हो त ?आजभोलि जताततै नेपाल प्रिमियर लिग (एनपीएल) कै चर्चा छ । हामी पनि त्यसकै कुरा गरिरहेका छौं । हिजै मात्र प्रतियोगिता सुरु भएको जस्तो लाग्थ्यो, अब त सकिन पनि लाग्यो । जम्मा जम्मी एकै खेल मात्रै बाँकी छ, फाइनल । उपाधिको भिडन्तमा सुदूरपश्चिमको प्रतिद्वन्द्वी हो, जनकपुर बोल्ट्स । जनकपुर त्यही टिम हो, जसले लिग चरणमा दोस्रो स्थान ओगटेको थियो, सुदूरपश्चिमको ठ्याक्कै मुनि । यस्तोमा यसको अर्थ सिधा छ फाइनल खेल तिनै दुई टिमबीच हुने भएको छ, जसलाई सबैभन्दा राम्रो दुई टिम भन्न मिल्छ । प्रतियोगिताको सुरुमै एकखाले अनुमान थियो, यसपल्टको एनपीएलमा त्यही टिम सफल हुनेछ, जसका विदेशी खेलाडी चम्किने छन् । अझ स्पष्ट भन्दा जुन टिममा फरेनर्स इम्प्याक्ट बढी सटीक हुन्छ, त्यही टिमले राम्रो गर्नेछ । भयो पनि यस्तै । त्यसो त राजनीति र कूटनीतिमा फरेनर्स इम्प्याक्ट लाई सायद निको मानिन्न । तर, खेलकुदमा यो राम्रै हो, सकारात्मक ।अब सबैभन्दा पहिले उठाइएको प्रश्नमै जाने हो भने सुदूरपश्चिमको एउटै सबैभन्दा राम्रो पक्ष भनेको उसको लगभग सबै विदेशी खेलाडी चम्कनु हो । लिग चरणमा पुछारतिर परेको टिमको एउटै गुनासो सुनिएको थियो, हाम्रो त विदेशी खेलाडी चल्दै चलेनन् । तर, सुदूरपश्चिमका विदेशी खेलाडी भने मज्जाले चले । तिनको ब्याट पनि चल्यो, बलिङ पनि चल्यो । यसमा सबैभन्दा पहिले नाम आउँछ, सइफ जइब । यी ब्याटिङ अलराउन्डर हुन् ।यी इंग्लिस खेलाडीले ८ खेलमा २ सय ६ रन बनाइसके । अनि ११ विकेट पनि लिएका छन् । त्यसपछि आउँछन्, ब्रान्डन म्याकमुलेन । उनी भने स्कटल्यान्डका हुन् । यिनले भने ८ खेलमा १ सय ८७ रन बनाएका छन् । अनि उनले लिएको विकेट संख्या हो, ६ । न्युजिल्यान्डका स्कट कुगेलिन त पूरा प्रतियोगितामै सबैभन्दा बढी विकेट लिने बलरमध्ये एक हुन्, अहिलेसम्म । उनले ८ खेलमा १६ विकेट लिएका छन् । ब्याटबाट उनले धेरै खास केही गर्नु परेकै छैन ।अझ उनीसम्म ब्याटिङको पालै आउँदैन् भन्दा पनि हुन्छ । अर्को विदेशी खेलाडी हरमिन सिंह मेरिकी हुन् । उनले ४ खेल मात्रै खेलेका छन्, तर लिएका छन्, आठ विकेट । यति भन्दाभन्दै सुदूरपश्चिमका कप्तान दीपेन्द्रसिंह ऐरीको नाम कसरी छुटाउने ? नेपालको घरेलु क्रिकेटका स्टार खेलाडीको एउटा सानो सूची बनाउने हो भने त्यसमा रहेका नाममध्ये यसपल्टको एनपीएलमा सबैभन्दा बढी चम्कने खेलाडी हुन्, तिनै दीपेन्द्र ।यस्तो किन पनि भन्नुपरेका हो भने त्यस सूचीमा पर्ने केही खेलाडी नराम्रोसँग असफल भएका छन्, यसपल्टको एनपीएलमा । जे होस, कुरा के भन्दा क्रिकेटका कप्तानको ठूलै भूमिका हुन्छ । अझ केहीले त प्रशिक्षकभन्दा कप्तान नै ठूला भन्छन्, क्रिकेटमा । यही काम दीपेन्द्रले मीठोसँग गरिरहेका छन् । क्रिकेटको ठ्याक्कै भाषामा लिडिङ फ्रम द फ्रन्ट । उनी आफैं सबैभन्दा बढी रन बनाउने खेलाडी सूचीमा छन्, उनले ८ खेलमा २ सय १८ रन बनाएका छन् ।यहाँनिर भेट्रान भन्न मिल्ने विनोद भण्डारीलाई पनि छुटाउनु हुन्न । सुदूरपश्चिमका लागि उनले गुनै मान्न सकिने खाले खेल प्रदर्शन गरिरहेका छन् । सबैभन्दा पहिले उनले ओपनरको भूमिका नै दरिलोसँग निभाइरहेका छन् । त्यसकै प्रमाण त हो, उनको ब्याटबाट निस्केको १ सय ९४ रन । जति उनी राम्रो ब्याटिङ गरिरहेका छन्, त्यत्तिकै सटीक विकेटकिपिङ पनि गरिरहेका छन् । यस्तोमा विनोदकै कारण सुदूरपश्चिमलाई टिममा एउटा फरक भूमिकाको खेलाडी छिराउने मौका मिलिरहेको छ ।अब जनकपुरको कुरा । जनकपुरको फाइनल यात्रा त्यति सुमधुर रहेन, जति सुदूरपश्चिमको रह्यो । सुरुआत चाहिँ जनकपुरले राम्रै गरेको थियो, तर पछि उसको प्रदर्शन केही तलमाथि भयो । तर, जनकपुर पनि फाइनलका लागि त्यत्तिकै हकदार हो । यसका लागि पनि उसले आफ्नो विदेशी खेलाडी जिम्मी निसमलाई धन्यवाद दिनैपर्छ । यिनी पनि अलरान्डर नै हुन्, न्युजिल्यान्डका । यसपल्टको एनपीएल खेल्ने विदेशी खेलाडीमध्ये सम्भवतः सबैभन्दा ठूलो नाम ।यी निसमले ८ खेलमा २ सय ४३ रन बनाएका छन् । त्यतिमात्र नभएर उनले ६ विकेट पनि लिइसकेका छन् । खासमा उनी कति धेरै उपयोगी खेलाडी हुन् भन्ने कुरा क्वालिफायरटुमा उनको प्रदर्शनले देखाउँछ । त्यस खेलमा प्रयोग भएको पिच आफैंमा ब्याटरका लागि गाह्रो थियो । बल राम्रोसँग ब्याटमा आइरहेकै थिएन । अरू सबै ब्याटर रन बटुल्न असफल रहेको बेला उनले भने मज्जाले ४५ रन बनाए, कर्णाली याक्सविरुद्ध ।अहिले तत्कालका लागि सबैभन्दा बढी लयमा रहेका खेलाडी उनी नै हुन् । त्यसो त उनी ३४ वर्षका भए, माथिल्लो दर्जाको अन्तर्राष्ट्रिय क्रिकेटबाट टाढिएको पनि धेरै भइसकेको छैन । कठिन पिचमा काम लाग्ने भनेकै यिनी जस्ता खेलाडी हुन्, शक्तिशाली ठूलाठूला प्रहार गर्न सक्ने । फेरि नेपालमा खेल्न पाएर उनी खुसी पनि छन्, आफ्नो खेलमा आफैं रमाइरहेका छन् । उनी जत्तिको विदेशी खेलाडीबाट योभन्दा बढी के नै आस गर्ने र ?जनकपुरका लागि श्रीलंकाली मूलका अर्का अमेरिकी खेलाडी लाहिरू मिलान्थाले पनि ब्याटबाट राम्रै गरिरहेका छन् । सुरुका चार खेलमा असाध्यै राम्रो खेलका यी विकेटकिपर ब्याटर पछिल्लो समय अलिकति रन बनाउन संघर्ष गरिरहेका छन् । तर, उनको सबैभन्दा ठूलो विशेषता हो उनी जत्ति अरू विदेशी खेलाडी टीयू मैदानसँग अभ्यस्त छैनन् । क्यानाडाका हर्ष थाकेरले पनि ९ खेलमा ११ विकेट आफ्नो नाममा लेखाइसके ।जनकपुरका लागि हाम्रो आफ्नै छुटाउने नहुने नाम भनेको ललित राजवंशी हो । उनले ९ खेलमै १६ विकेट लिएका छन् । कुगेलिनसँगै उनी सर्वाधिक बढी विकेट लिने सूचीको शीर्षमा छन् । बढी रन बनाउने १० खेलाडीको सूची बनाउँदा त्यसमा ६ विदेशी छन् । अनि यस्तै बलरको सूचीमा पाँच विदेशी छन् । त्यो अर्थमा नेपाली र विदेशी खेलाडीको सन्तुलन ठीकठीकै छ । नेपाली क्रिकेटका लागि जति राम्रो विदेशी खेलाडी आयो, त्यति नै राम्रो पनि हुन्छ ।यति धेरै कुरा गरिसकेपछि एउटा सार भने खिच्न सकिन्छ र यसले तयार पार्छ, एनपीएलमा राम्रो प्रदर्शनको सूत्र । त्यो के भने अबका संस्करणमा सुदृढ प्रदर्शन गर्ने हो भने चल्ने खालका तीनचार विदेशी खेलाडी ल्याउनैपर्ने हुन्छ । यहाँनिर चल्नेको अर्थ नाम मात्रै होइन, बल र ब्याट दुवैबाट खेल्न सक्ने हो र सबैभन्दा ठूलो टिमका लागि योगदान दिन सक्ने पनि । खालि पेन्सन मात्रै पकाउन आउने विदेशी खेलाडी ठीक हुन्न, मज्जाले खेल्न सक्ने नै चाहिन्छ । यसपल्टको एनपीएलले दिएको विनिङ फर्मुला अर्थात् जित्ने सूत्र यही नै हो ।"

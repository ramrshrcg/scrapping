शीर्षक,विवरण
किसानलाई ७० करोड भुक्तानी रोकेर डीडीसी अघोषित 'मिल्क होलिडे मा,"डेरीले बढी दूध उत्पादन हुने सिजनमा दूध खरिद गरेर पाउडर बनाउँछन् । सुक्खा सिजनमा पाउडरमार्फत बजारको माग धान्ने हो ।कृषि मन्त्रालयको अध्ययनअनुसार दिनको औसत ७५ लाख लिटर दूध उत्पादन हुन्छ । ३७ लाख ५० हजार लिटर घरघरमा सकिन्छ । बाँकी बजारमा आउँछ । अहिले सिजन भएकाले २० देखि ३० प्रतिशत बढी दूध उत्पादन हुन्छ । तर दूध संकलनमा कोटा लगाएर मिल्क होलिडे गरिएको किसानको आरोप छ । चैतबाट दूध उत्पादन घट्ने हुँदा अहिले पर्याप्त मात्रामा संकलन गरेर पाउडर बनाउनुपर्ने हो, डीडीसीका एक कर्मचारी भन्छन्, तर, बटर र पाउडर मौज्दात भन्दै दूध संकलन नै घटाइएको छ । यसले किसानलाई निरुत्साहित गर्ने निश्चित छ । डीडीसीले तोकेको कोटाअनुसार काठमाडौं दुग्ध वितरण आयोजनाबाट दिनको ५० हजार, विराटनगर दुग्ध वितरण आयोजनाबाट १५ हजार, जनकपुर दुग्ध वितरण आयोजनाबाट ३ हजारसम्म दूध संकलन भइराखेको छ । हेटौंडा दुग्ध वितरण आयोजनाबाट १२ हजार, लुम्बिनी दुग्ध वितरण आयोजनाबाट १२ हजार, नेपालगन्ज दुग्ध वितरण आयोजनाबाट ६ हजार र धनगढी दुग्ध वितरण आयोजनाबाट ४ हजार लिटरसम्म खरिद भएको छ । यी वितरण आयोजनाबाट पुसमा दिनको १ लाख १८ हजार लिटर, माघमा १ लाख १८ हजार लिटर, फागुनमा १ लाख २ हजार लिटर र चैतमा १ लाख २ हजार लिटर दूध खरिद गर्न कोटा तोकिएको छ ।कोटा लगाउँदा दूध उत्पादक किसानलाई समस्या हुने नै भयो, मुख्य समस्या भुक्तानीकै छ, किसानले उधारोमा दूध बेचेका छन्, कृषक समूह महासंघ नेपालका अध्यक्ष पञ्चकाजी श्रेष्ठ भन्छन्, किसानले पाउनुपर्ने बक्यौता तत्काल पाउनुपर्छ । सरकारकै कारण करिब २ लाख किसान परिवार समस्यामा परेको उनले बताए । डीडीसीले करिब १२ सय दुग्ध उत्पादक सहकारीमार्फत काभ्रे, सिन्धुपाल्चोक, इलाम, मोरङ, पाँचथर, बुटवल, कपिलवस्तु, तौलिहवालगायत ४६ भन्दा बढी जिल्लाबाट दूध संकलन गर्छ । १२ सय सहकारीमा करिब २ लाख किसान परिवारको संलग्नता छ । डीडीसीका महाप्रबन्धक सूर्य पौडेल पहिलो प्राथमिकता नियमित दूध दिने किसान रहेको बताउँछन् । वास्तविक किसानको दूध खेर नजाओस् भनेरै खरिदको एउटा सीमा तोकिएको हो, कहींकतै दूध बिकेन भने किन्ने डीडीसीले नै हो, उनले भने । किसानलाई तिर्नुपर्ने बक्यौता रकम ६० करोड मात्र बाँकी रहेको उनले दाबी गरे । तर, डीडीसीकै आयोजनाको तथ्यांक हेर्दा बक्यौता रकम ७० करोडभन्दा बढी छ । स्रोतका अनुसार काठमाडौं दुग्ध वितरण आयोजनाबाट किसानलाई तिर्नुपर्ने बक्यौता ३५ करोड रुपैयाँभन्दा बढी छ । लुम्बिनी दुग्ध वितरण आयोजनाले भदौयताको भुक्तानी गरेको छैन । लुम्बिनी आयोजनाबाट करिब ७ करोड बक्यौता रहेको प्रमुख योगेन्द्र साहले बताए । विराटनगर दुग्ध वितरण आयोजनाले जेठ १६ यताकै भुक्तानी गरेको छैन । उक्त आयोजनाले किसानलाई तिर्नुपर्ने रकम १८ करोड रहेको संकलन शाखा प्रमुख हरिदेव यादवले बताए । बिक्री समस्याले भुक्तानीमा पनि समस्या भयो, यस आयोजनाबाट जेठ १५ सम्मको भुक्तानी भएको छ । जेठ १६ यता करिब १८ करोड बक्यौता छ, साहले भने, कोटाभित्रै रहेर संकलन गरेका छौं । जनकपुर दुग्ध वितरण आयोजना प्रमुख दिनेश जोशीका अनुसार उक्त आयोजनाबाट भदौको आंशिक भुक्तानी भएको छ । कात्तिकसम्म करिब १ करोड बक्यौता थियो । मंसिरमा बक्यौता रकम थपिएको छ । नेपालगन्ज दुग्ध वितरण आयोजना प्रमुख दिलीप चौधरीले नेपालगन्ज क्षेत्रमा १ करोड ७० लाख भुक्तानी गर्न बाँकी रहेको बताए । उनले दूध संकलनमा समस्या नभएको बताए । दैनिक कोटा ६ हजार भए पनि कुनै दिन कोटाभन्दा बढी र कुनै दिन कम नै आउँछ, समग्रमा कोटाअनुसार नै संकलन हुन्छ, उनले भने ।धनगढी दुग्ध वितरण आयोजनाका प्रमुख निरन्जन भट्टराईले करिब २ करोड बक्यौता रहेको जनाए । उनले पनि कोटाअनुसार संकलन भइराखेको बताए । सुक्खा सिजनमा पनि दूध दिने सहकारीको दूधलाई पहिलो प्राथमिकता दिएका छौं । बढी उत्पादन हुने सिजनमा मात्र दूध दिनेलाई नियन्त्रण गर्न खोजेकै छौं, उनले भने । हेटौंडा दुग्ध वितरण आयोजना प्रमुख राजीव खनालले किसानलाई तिर्नुपर्ने बक्यौता करिब ६ करोड रहेको जनाए । दूध संकलनको हकमा गढीमाई मेलाका कारण चाप नभएको बताए । डीडीसीले अघोषित मिल्क होलिडे गरेपछि निजी व्यवसायीेसमेत किसानबाट दूध नउठाउने तयारीमा छन् । डीडीसीले दूध नलिँदा निजी डेरीमाथि अस्वाभाविक चाप बढेको उनीहरूको भनाइ छ । नेपाल डेरी उद्योग संघका अध्यक्ष राजकुमार दाहालले निजी डेरी र सहकारीको भण्डारण तथा पाउडर दूध बनाउने सीमित क्षमता भएकाले आफूहरूले पनि मिल्ड होलिडे गर्नुको विकल्प नभएको बताए । डीडीसीले कोटा तोकेर मिल्क होलिडे गर्दा हामीहरूलाई अस्वाभाविक चाप परेको छ, उनले भने, ढिलोचाँडो हामीले पनि मिल्क होलिडे नगरी सुखै छैन । डीडीसीको निर्णयका कारण किसान मात्र नभएर पूरै डेरी उद्योग नै संकट पर्ने परिस्थिति बनेको अध्यक्ष दाहालको भनाइ छ ।"
दलीय भागबन्डाबाट डिन नियुक्त,"डिन भागबन्डामा राजनीतिक दलबीच सधैं किचलो हुँदै आएको छ । आईओएमका पूर्वडिन जगदीश अग्रवाल डिनहरूमार्फत राजनीतिक स्वार्थ पूरा गर्ने उद्देश्यले दलहरूले नियुक्तिमा हस्तक्षेप गर्ने गरेको बताउँछन् । डिन कार्यालयमार्फत निजी सम्बन्धनमा चलखेल हुने गर्छ, उनले भने, डिन कार्यालयमा अरू त्यस्तो धेरै अधिकार त केही छैन । राजनीतिक प्रतिष्ठाका कारण पनि दलहरूले नियुक्तिमा चासो दिने गरेको त्रिविका प्राध्यापकहरू बताउँछन् ।यस पटक एक सय पूर्णाङ्कमा प्रतिस्पर्धा गर्ने गरी कार्यकारी परिषद्ले डिन नियुक्तिसम्बन्धी विनियम (कार्यविधि) जारी गरेर छुट्टाछुट्टै सिफारिस समिति बनाएको थियो । समितिको सिफारिसमा पहिलो नम्बरमा आफ्नो पार्टीनिकट प्राध्यापक नपरेपछि एमालेका नेता, कार्यकर्ता रुष्ट बनेका थिए । महासचिव शंकर पोखरेलले मेरिटोक्रेसीका नाममा भद्दा मजाक गरेको आरोप लगाउँदै उपकुलपति बरालको सार्वजनिक रूपमै आलोचना गरेका थिए । विश्वविद्यालयबाट एउटा वैचारिक समूहलाई निषेध गर्ने गरी मेरिटोक्रेसीको भद्दा नाटक मञ्चन गरिएको उनको आरोप थियो । एमालेको भ्रातृ संगठन अनेरास्ववियुले पनि मेरिट पारदर्शी नभएको आरोप लगाएको थियो । उपकुलपति बरालले नै सिफारिसको दोस्रो नम्बरमा रहेर नियुक्ति पाएकाले डिनमा पहिलो नम्बरबाट मात्र बनाउने भए उपकुलपति पद छाड्नुपर्ने एमालेका नेताकार्यकर्ताको तर्क थियो । विश्वविद्यालयमा एमालेनिकट विद्यार्थी, कर्मचारी, प्राध्यापकले विभिन्न माग राखी आन्दोलनको थालनी गरेका थिए । मेरिटका आधारमा नियुक्ति गरे पनि काम गर्ने वातावरण नहुने भन्दै बराल पहिलो नम्बरबाटै नियुक्ति गर्ने अडानबाट पछि हटेको उनको सचिवालयनिकट स्रोतले जनाएको छ । कार्यकारी परिषद्ले दुई अनुसन्धान केन्द्र र एक निर्देशनालयमा निर्देशक पनि नियुक्त गरेको छ । शिक्षा विकास तथा अनुसन्धान केन्द्र (सेरिड) मा राजेन्द्र कुँवर, व्यावहारिक विज्ञान तथा प्रविधि अनुसन्धान केन्द्रमा मीना राजभण्डारी र त्रिवि योजना निर्देशनालयमा लक्ष्मीकान्त शर्मालाई नियुक्ति गरेको छ । यसअघि मेरिटका आधारमा उपकुलपति बरालले पहिलो नम्बरमा परेकाबाट ६ सहपरीक्षक नियुक्ति गरिसकेका छन् । १८ क्याम्पसको प्रमुख त्यही प्रक्रियाबाट नियुक्त गर्ने तयारी छ । त्रिविमा डिन पद असारदेखि रिक्त छ । दसैंअघि नै डिन नियुक्त गर्ने भने पनि कार्यकारी परिषद्मा सहमति नहुँदा ढिलाइ हुँदै आएको थियो ।"
विपन्न विद्यार्थी पढाउँदै टोल सुधार समिति,"अधिकांश विद्यार्थी ५६ कक्षा पढेर छाडेको भेटियो । पढेकाहरू खाडीलगायतका मुलुकमा गएको र नेपालमा भएकालाई बिहानबेलुका छाक टार्न मजदुरी गर्नुपर्ने बाध्यताले बालबालिकामा परिवारको ध्यान गएको भेटिएन ।थारू समुदाय भएकाले घरमा नै रक्सी पार्नु, सेवन गर्नु सामान्य हो । घरै छेउछाउ भट्टी छ । यसको असर साना बालबालिकामा पनि प्रत्यक्ष परेको हामीले भेट्यौं, अर्याल भन्छन्, अझ थारू समुदायका विद्यार्थी टोलमा हुने हाजिरीजवाफ, वक्तृत्वकला लगायतका कार्यक्रममा कहिल्यै उपस्थिति भएको पाएनौं । उनले थपे, उनीहरू स्कुल जान नमान्ने, फुर्सद हुनासाथ गुलेली लिएर चरा मार्न जाने, पौडी खेल्न खोला नहरतिर पुग्ने र कुलतमा समेत लागेको भेटेपछि विद्यार्थीलाई नियमित स्कुल पढाउन र पढाइमा ध्यान दिने बनाउन के गर्न सकिन्छ भन्नेतर्फ लाग्यौं । सरकारी विद्यालयमा पढेका थारू, दलित र आर्थिक अवस्था कमजोर भएका विद्यार्थीका लागि समुदायमा आधारित अतिरिक्त कक्षा सञ्चालन गर्ने निर्णयमा पुग्यौं । सुरुका दिनमा विद्यार्थी कक्षामा सहजै आएनन् । अर्याल भन्छन्, म र टोल विकास संस्थाका साथीहरू आफैं विद्यार्थी खोज्न घरघर पुग्यौं । अहिले यो मिहिनेतको नतिजा देखिन थालेको छ । सुरुका दिनमा के हुँदै छ भनेर प्रश्न गर्ने अभिभावकले समेत यो अभियानलाई सहयोग गर्न थालेको संस्थाका अध्यक्ष कृष्णराज सुवेदीले बताए ।पहिला थारू भाषामा मात्र कुरा गर्ने हाम्रो छोरो राजन नेपाली र अंग्रेजीमा पनि कुरा गर्छ, किताबमा लेखेको पढ्नै सक्थेन, तर अचेल मलाई पढेर सुनाउँछ, स्थानीय राजकुमारी महतोले भनिन्, घर नजिकै निःशुल्क रूपमा यसरी पढाइ हुने भएपछि हामीलाई पनि राम्रो लागेको छ । हामीले पढ्न जान्दैनौं स्कुलबाट आएपछि होमवर्क गरेको पनि हेर्न आउँदैन । यो कामले धेरै राम्रो भएको छ । राजनका बाबु अरूको ट्र्याक्टर चलाउने काम गर्छन् । अचेल समयमा नै गृहकार्य सकेपछि सरले भोलि पढाउने विषयका बारेमा पनि अघिल्लो दिनै तयारी गरेर स्कुल पुगेकी हुन्छु । शिक्षकले सोधेको कुरा भन्न सक्दा खुसी लाग्छ, ५ कक्षामा पढ्ने दीपिका महतोले भनिन् । स्कुलमा पढाएको कुरा बुझियोस् र स्कुलमा सजिलो होस् भन्ने उद्देश्यले सुरु गरिएको अभियानको सकारात्मक नतिजा आएको भन्दै टोल विकासका प्रतिनिधिहरू पनि खुसी छन् ।२० भदौदेखि टोल विकासले कक्षा सुरु गरेको हो । कक्षाका लागि स्थानीय अरुणोदय माविबाट बोर्ड र मार्कर सहयोगमा प्राप्त भएको थियो । पूर्वशिक्षकसमेत रहेका टोल विकास संस्था उपाध्यक्ष रामनाथ पौडेलका अनुसार १ सय ५८ दिन पढाउने लक्ष्य छ । यो शैक्षिक सत्रको अन्तिम परीक्षा हुने समय चैतसम्म यसरी नै कक्षा सञ्चालन हुनेछ । पौडेल भन्छन्, हामीले स्नातक उत्तीर्ण थारू समुदायकै महिलालाई शिक्षिकाका रूपमा राखेका छौं, उहाँलाई प्रतिकक्षा दुई सय २५ रुपैयाँ दिने सम्झौता भएको छ । दिनमा बिहान एक र बेलुका एक गरेर दुई कक्षा हुन्छ । कक्षा व्यवस्थापन र शिक्षक तलबसहित हामीले १ लाख १७ हजार ६ सय रुपैयाँ खर्चको अनुमान गरेका छौं । टोल विकास संस्थाले खर्च व्यवस्थापनका लागि वडा कार्यालय र भरतपुर महानगरपालिकासँग आग्रह गरे पनि सुनुवाइ नभएको पौडेलले सुनाए । टोलमार्फत थारू तथा मध्य पहाडी क्षेत्र सांस्कृतिक संग्रहालय बनाउन लागेको ऋण तिर्न भनेर यस पटक देउसीभैलो खेलेका थियौं, त्यहाँबाट संकलितमध्ये ४५ हजार रुपैयाँ झिकेर शिक्षिकालाई तलब दिएका छौं, बाँकी कसरी व्यवस्थापन गर्ने टुंगो लागेको छैन । खर्च घटाउन समितिमै रहेका पूर्वशिक्षकहरूले समेत निःशुल्क पढाउन थालेका छन् । भरतपुर महानगरपालिका६ का वडाध्यक्ष कृष्णलाल श्रेष्ठ टोलको सक्रियतामा भएको कार्यक्रम सकारात्मक भए पनि सहयोग गर्न मिल्ने शीर्षकमा बजेट नभएको बताउँछन् ।"
दृष्टिविहीनको अब्बल सेवा,"(काठमाडौं)गौतम पोखरेल, नेपाल टेलिकम सहायक प्रशासकीय अधिकृत । मार्केटिङ सेल्स एन्ड सपोर्ट शाखामा काम गर्ने उनी हरेक ग्राहकसँग ठोकिन्छन् । उनको कामलाई नियाल्नेहरू उनको जोस, जाँगरको प्रशंसा नगर्ने सायद कमै होलान् । सुन्धारास्थित नेपाल टेलिकमको कार्यालयमा पुग्दा काम गर्ने शैली र बोलीबचन, व्यवहारमा ग्राहकले उनलाई फरक देख्दैनन् । तर उनीसँगै भएको सेतो छडी जब ग्राहकको आँखामा पर्छ तब उनलाई प्रश्न गर्छन्, सर दृष्टिविहीन हो र ? देख्दा त त्यस्तो लाग्दैन त ? आफूसँगै राखेको सेतो छडीले उनको पहिचान खुलेको छ । पोखरेल भन्छन्, यहाँ आउनेहरू नझुक्किउन् भनेर छडीलाई आफूसँगै राखेको छु ताकि ग्राहकहरूले मलाई चिन्न सकुन् । दृष्टिविहीन उनी कम्प्युटर चलाउन पोख्त छन् । तारन्तार बज्ने फोनले उनलाई फुर्सद हुँदैन । टेलिकममा यसैगरी काम गर्न थालेको पाँच वर्ष भइसक्यो । उनलाई काम गर्ने वातावरण बनाइदिने उपकरण हो कम्प्युटर । विभिन्न सफ्टवेयरमार्फत उनले काम गरिरहेका छन् । स्क्रिन रिडरको सहायताले आफ्नो कार्यशैली अब्बल बनाउने प्रयासमा रहेको उनी बताउँछन् । उनले भने, प्रविधिको बढ्दो विकासले दृष्टिविहीनलाई धेरै सहयोग पुगेको छ, डिजिटल प्रविधिमा काम गर्न हामी अभ्यस्त भइसकेका छौं ।२०७६ सालबाट नेपाल टेलिकमको चौथो तहबाट सरकारी सेवा सुरुवात गरेका उनी समावेशीमार्फत अपांगता आरक्षणमा सफल भएका हुन् । अधिकृतसम्म आइपुग्न लोक सेवाको लामो संघर्ष छ पोखरेलसँग । सरकारी सेवामा जागिर खानुको विकल्प नभएर नै लोक सेवाको तयारी थालेको उनको भनाइ छ । निजामती क्षेत्रमा नायब सुब्बा, खरिदारमा पनि परीक्षा दिएको अनुभव छ उनीसँग । भन्छन्, दृष्टिविहीन तथा अपांगता व्यक्तिहरूलाई निजी तथा अन्य क्षेत्रमा सहज छैन । पढ्न सकेमा सरकारी जागिर सुरक्षित र सहज भएकाले लोक सेवामा नै बढी फोकस रह्यो । लोक सेवा तयारीका क्रममा उनले कति तिथिमिति याद गरे, कति बिर्सिए तर २०६७ मंसिर ९ को मिति उनले कहिल्यै बिर्सन सक्दैनन् । किनकि अल्पदृष्टिमा १७ वर्ष कटाएका उनले त्यस दिनदेखि आँखाको पूर्णरूपमा ज्योति गुमाए । दृष्टि गुमेसँगै पढ्न, हिँड्न, काम गर्न उनले केमा चाहिँ संघर्ष गरेनन् र ? स्याङ्जाका उनी पढाइमा भने तेज थिए । जनप्रशासनमा स्नातकोत्तरसम्म अध्ययन गरेका छन् । आँखाको कारण दुःख, संघर्ष धेरै भयो तर विकल्पहरू पनि उत्तिकै हुने रहेछन् । आँखाको दृष्टि गुमाए पनि कानको सहाराले यहाँसम्म आइपुगेको हुँ । लोक सेवा पढ्नका लागि डिजिटल डिभाइस नै उनले प्रयोग गरे । युट्युबको माध्यमबाट लोक सेवा पढ्न र लेखाइमा अरूको सहायताले यसमा सफल भएको उनले बताए । कृषि विकास बैंकको मार्केटिङ एन्ड सर्भिस डिपार्टमेन्टमा बिजनेस अफिसरका रूपमा कार्यरत छन्, सुनील ढकाल । उनी पनि दृष्टिविहीन हुन्, तर उनको अवस्था भने केही फरक छ । उनी घाममा आँखा देख्छन् जहाँ लेख्न, पढ्न उनलाई सहज हुन्छ । तर घाम नलाग्ने कोठा उनका लागि दिउँसै अँध्यारो भइरहन्छ । भद्रकालीस्थित बैंकको मुख्यालयमा घाम नलाग्ने भुइँतलामा उनको कार्यक्षेत्र तोकिएको छ । जहाँ उनी आफ्नो काम जिम्मेवारीपूर्वक गरिरहेका छन् । उनको मुख्य जिम्मेवारी ग्राहकका गुनासो सुन्ने, जाँचअनुसन्धान गर्ने र समस्याको समाधान गर्ने हो । उनी यी सबै काम डिजिटल प्लेटफर्मबाट नै गर्ने गर्छन् । इमेल, भाइबर, ह्वाट्सएप जस्ता एपमार्फत आएका गुनासाहरूको उनले समाधान गरिरहेका छन् । बैंकमा चौथो तहबाट प्रवेश गरेका उनी अधिकृत बन्दासम्म ६ वर्ष बिताइसकेका छन् । यो अवधिको अनुभवले उनलाई धेरै कुरा सिकाइसकेको छ । कति मिठा, कति तीता अनुभव ताजै छन् । आफ्नै संघर्ष र काम गर्ने हुटहुटीले बैंकमा आफैं काम सिकेका हुन् । २०७५ मा सिफारिस भएर पहिलो पटक लमजुङ बेंसीसहरको नियुक्ति लिँदाको अनुभव सुनाउँदै उनी भन्छन्, सिफारिस भएर पहिलोपल्ट बेंसीसहर पुग्दा ६ महिना जति त जिम्मेवारीविहीन बनाइयो, ममाथि कुनै विश्वास नै गरिएन । धेरै पटक ताकेता गर्दा पनि सहज रूपमा जिम्मेवारी पाउन सकेनन् उनले । दृष्टिविहीनलाई बैंकिङ कारोबारमा कसरी अधिकार दिने भन्नेमा सबैको डर थियो । आफ्नै ल्यापटपबाट उनले काम गरे । बैंकमा उनको कार्यको सुरुवात भने कर्जा तिर्नका लागि ताकेता गर्नु थियो । सिफारिस भएको एक वर्षपछि मात्र उनले कार्यालयको कम्प्युटर पाएका थिए । बैंक प्रवेशपश्चात् सबैभन्दा खुसीको क्षण नै उनका लागि कम्प्युटर पाउनु रहेको सुनाउँछन् । आफूलाई निखार्दै आफ्ना लागि आफैं काम खोज्दै उनले अहिले धेरै काम गर्न सक्ने भएका छन् । डिजिटल डिभाइसमा काम गर्न अब उनलाई समस्या छैन । उनी भन्छन्, मोबाइलका डिजिटल डिभाइस मोबाइल बैंकिङ, क्यूआरकोड जस्ता प्रोडक्ट अहिले सहजै बनाउन सक्छु ।बैंकमा जिम्मेवारी लिनका लागि भोगेको समस्याभन्दा पनि ठूलो छ उनका लागि लोक सेवाको संघर्ष । प्राइभेट बैंकमा दृष्टिविहीन भएकै कारणले अन्तर्वार्तामा फालिएपश्चात् उनले सरकारी बैंकको सपना बुनेका हुन् । व्यवस्थापन पढाइले पनि उनलाई थप बल दिएको हो । यसका लागि उनले रातोदिन मिहिनेत गरेका छन् । श्रब्य सामग्री संकलन गर्दै कम्प्युटरमा अध्ययन गर्नु नै उनको सफलताको बाटो रहेको बताए । उनले भने, हाम्रो पढाइ नै डिजिटल डिभाइसमा हुने हो, सुन्छौं र लेख्नका लागि कम्प्युटर नै प्रयोग गर्छौं । आफूले अध्ययन गरेअनुसार परीक्षामा शब्दमा उतार्न नसक्दा लेखनमा अरूको भर पर्नुपर्ने बाध्यताले समस्या हुने गरेको उनको अनुभव छ । कृषि विकास र वाणिज्य बैंक गरी उनले ५ स्थानमा लिखितमा नाम निकाले । यी पाँचै वटा परीक्षामा फरक व्यक्तिले उनको परीक्षा लेखिदिए र सफल पनि भए । उनले भने, लोक सेवाले हाम्रा लागि राइटर आफैं खोजिदिन्छ तर राइटरसँग आफ्नो बुझाइ नमिल्दा भने परीक्षा लेखनमा समस्या आउँछ, भनेअनुसार लेखिदिने र समयमा नै परीक्षा पूरा गर्न अठ्यारो नै छ ।लोक सेवा आयोगले लेखकको व्यवस्था आफैं गरिदिन्छ । परीक्षार्थीलाई लेखक खोज्ने झन्झट भने छैन । तर शिक्षक सेवा आयोगमा भने यो व्यवस्था नहुँदा धेरै अपांगता भएका परीक्षार्थीहरूले लेखक खोज्नमा सास्ती भोग्नुपरेको छ । माध्यमिक तहमा सामाजिक विषयका दृष्टिविहीन शिक्षक भरत चौलागाईं परीक्षाको समयमा लेखकको अभावले मानसिक तनाव नै हुने बताए । आफूले राम्रो तयारी गरे पनि लेखक खोज्नु र त्यसलाई परीक्षामा सामेल गराउन सधैं समस्या भोग्नुपरेको छ । उदाहरण दिँदै उनले भने, वर्तमान परिप्रेक्ष्यमा लेख्न नजान्ने लेखकबाट पनि मैले परीक्षा दिएको छु, एकदमै सहयोगी र भाषा बुझ्ने लेखकबाट पनि परीक्षा दिएको छु । परीक्षार्थीको परीक्षाअनुसार आयोगले योग्य लेखक व्यवस्था गराउन आवश्यक देख्छन् उनी । अरूबाटै लेखाएर उनले खुलामा गण्डकी प्रदेशमा निम्न माध्यमिक तहमा नाम निकाले । २०७९ मा उनको पहिलो नियुक्ति कास्कीस्थित धनुवास कालिका माध्यमिक विद्यालयमा भयो । २०८१ मा वाग्मती प्रदेशबाट माध्यमिक तहमा खुलाबाट नाम निकाली हाल ललितपुरस्थित बाघ भैरव प्राविधिक माध्यमिक विद्यालयमा सामाजिक विषय पढाइरहेका छन् । जुम्लाका उनी जन्मँदै दृष्टिविहीन हुन् । दृष्टिविहीन भएकै कारण उनले थुप्रै सामाजिक अपहेलना पनि भोग्नुपर्यो । उनका लागि पढाइलेखाइमा भने परिवारले कुनै कसुर बाँकी राखेन । बर्दिया र नेपालगन्जबाट ब्रेललिपिमा पढाइ सुरु गरेका उनको पढाइ कहिल्यै रोकिएन । काठमाडौं आएर उनले राजनीतिशास्त्रमा स्नातकोत्तरसम्म अध्ययन गरे । एक वर्ष बीएडको अध्ययन पूरा गरेपश्चात् उनी शिक्षक सेवाको तयारीमा जुटेका हुन् । त्यसका लागि अध्ययन सामग्रीमा उनले डिजिटल माध्यमदेखि साथीहरूको सहयोग लिए । परीक्षाका लागि भने दृष्टिविहीनहरूलाई पढ्न सहज वातावरण हुन नसकेको उनले बताए । गणित विषयका लागि उपयुक्त शिक्षक नहुनु र प्रविधिमैत्री वातावरण नहुनु जस्ता समस्या रहेको उनले बताए । भने, तर पढ्न, लेख्न र अरूलाई लेखाएर आफू पास हुन सहज वातावरण निर्माण हुन सकेको छैन । पढ्नमा उनी तेज छन् । आफ्नो काममा अरूको सहारा चाहिँदैन उनलाई । कक्षाकोठामा विद्यार्थीलाई बुझाउन र पढाउनमा अब्बल भए पनि दृष्टिविहीन भएका कारण क्षमतामा सधैं प्रश्न उठाइरहने गरिएको उनले दुखेसो गरे । पहिलो पटक त विद्यालयमा नै उनको क्षमतामाथि प्रश्न उठाइएको उनले बताए । उनले तपाईंले कसरी पढाउनुहुन्छ ? विद्यार्थीले कसरी सिक्छन् जस्ता प्रश्नको सामना गर्नुपर्यो । एक पटक मौका दिएर हेर्नुस् भनेर कक्षाकोठा प्रवेश गरेका उनले आफ्नो कार्यशैली र क्षमतामा सधैं गर्व गर्छन् । पढ्न र पढाउनेबाहेक उनी खेलकुदमा पनि सक्रिय छन् उनी । राष्ट्रिय दृष्टिविहीन क्रिकेट खेलाडी हुन् उनी, ३ पटक विश्वकपमा सहभागी भइसकेका छन् । यो वर्ष भने पारिवारिक कारणले सहभागिता जनाउन नसकेको उनले सुनाए । अवसर पाउन सके अपांगता भएका व्यक्तिहरूले पनि सक्षमतापूर्वक आफ्नो कार्यजिम्मेवारी निभाउन सक्छन् भन्ने लाग्दछ उनलाई । क्रिकेट खेल्दै प्रविधिमा जुम्लाका विद्यार्थीहरूलाई जोड्ने योजना बुनेका छन् । आफ्नै प्राविधिक विद्यालयमा जुम्लाका धेरै विद्यार्थीर्हरूलाई पढाउने वातावरण निर्माणमा आफू अग्रसर रहेको बताए । अपांगता भएका व्यक्तिहरूका लागि परिचयपत्र वितरण निर्देशिका २०६५ मा अति पूर्ण अशक्त, अशक्त, मध्यम र सामान्य गरी चार प्रकारमा परिचयपत्र वितरणको व्यवस्था छ । २०६४ मा लागू भएको समावेशी व्यवस्थाअन्तर्गत ५ प्रतिशत अपांगता आरक्षणको व्यवस्था गरिएको छ । लोक सेवा आयोगले तोकिएका अपांगहरूबीच प्रतिस्पर्धा गराई पदपूर्ति गराउँदै आएको छ । अपांगता समावेशी आरक्षणमा २०६४ देखि २०८० सम्म १ हजार १ सय १२ जना सिफारिस भएका छन् । यो एकमुष्ट सिफारिसको तथ्यांक हो । यसमा अपांगताको वर्गीकरणअनुसार आयोगले तथ्यांक राखेको छैन । परीक्षामा सहयोगी लेखक आवश्यक पर्ने व्यक्तिहरूले आयोगमा एक हप्ता अगाडि निवेदन दिनुपर्दछ । परीक्षार्थीले आफूले खोजेका र चिनजानको लेखकलाई आयोगले मान्यता दिँदैन । सहयोगी लेखक आयोगले आफैं व्यवस्था गरिदिन्छ, परीक्षार्थीले खोजेको व्यक्तिलाई आयोगले राख्दैन, लोक सेवा आयोगकी प्रवक्ता गीताकुमारी हुमागाईंले भनिन्, हामीले विभिन्न क्लस्टर बनाएर लेखकको व्यवस्था गर्ने गरेका छौं । उनका अनुसार आयोगभित्रका कर्मचारीदेखि बाहिरका व्यक्तिहरू लेखकका रूपमा खटिने गर्दछन् । परीक्षार्थीभन्दा एक तहमुनिको लेखक खटाउने व्यवस्था रहेको उनले सुनाइन् । दृष्टिविहीनका लागि परीक्षामा चित्रहरू समावेश गरिएका हुँदैनन् । उनका अनुसार परीक्षामा अन्यको तुलनामा १ घण्टामा १० मिनेट समय थप हुन्छ । सीप परीक्षण र कम्प्युटरमा भने छुट दिइएको छैन । अपांगताको प्रकृतिअनुसार कार्यजिम्मेवारी तोक्न आवश्यक छ, प्रवक्ता हुमागार्इं भन्छिन् । लोक सेवा आयोगले अपांगता परिचयपत्रका आधारमा सबै प्रकारका अपांगताबीच प्रतिस्पर्धा गराउँदै पदपूर्ति गर्दै आइरहेको छ । अपांगको प्रकृतिअनुसार कार्यजिम्मेवारी तोकिनुपर्दछ भनेर विभिन्न नियमावलीमा व्यवस्था भए पनि सोहीअनुसार वर्गीकरण गर्न नसक्दा कार्यसम्पादनमा समस्या उत्पन्न भएको छ । सबै किसिमका अपांगताले सबै किसिमको काम गर्ने सक्ने अवस्था रहँदैन । कुन अपांगताले कस्तो काम गर्न सक्दछ भन्ने नै निर्क्योल नहुनु र भौतिक संरचना पनि अपांगतामैत्री नहुनाले विभिन्न प्रकारका समस्याहरू देखिएको छ । अपांगताको वर्गीकरण नगर्नाले मुख्यतया खटाएको स्थानमा जान नसक्ने र नियुक्ति पत्र नलिने जस्ता समस्याहरू देखिएका छन् । यसका लागि राज्यले नै अपांगताको वर्गीकरण गरेर कार्यजिम्मेवारी तोकिदिएमा मात्र सहज वातावरण बन्ने देखिन्छ ।"
'बेनामी उजुरीको विपक्षमा सांसद,"(काठमाडौं)बेनामी उजुरीका कारण जनताले दुःख पाइरहेको भन्दै त्यसमा रोक लगाउने गरी कानुन बनाउन सांसदले लबिइङ थालेका छन् । अख्तियार दुरुपयोग अनुसन्धान आयोगसम्बन्धी विधेयकमा संशोधन प्रस्ताव राख्दै उनीहरूले उजुरीसँगै उजुरीकर्ताको नागरिकताको प्रमाणपत्र पनि संलग्न गर्नुपर्ने प्रावधान राख्न जोड दिएका छन् । प्रतिनिधिसभाको राज्य व्यवस्था तथा सुशासन समितिमा छलफलका क्रममा रहेको अख्तियारसम्बन्धी विधेयकबाट बेनामी उजुरीको प्रावधान हटाउनुपर्ने प्रस्ताव कांग्रेसका सांसद पूर्णबहादुर तामाङ र रमा कोइराला पौडेलले राखेका हुन् । त्यस्तो प्रस्ताव राख्नेमा कांग्रेसकै सांसद सुनीलकुमार शर्मा पनि छन् । उजुरी गर्ने व्यक्तिले आफ्नो परिचय खुल्ने प्रमाण साथै पेस गर्नुपर्ने प्रावधान विधेयकमा राख्नुपर्ने उनको प्रस्ताव छ । एकीकृत समाजवादी पार्टीका सांसद राजेन्द्रप्रसाद पाण्डेले भने उजुरी अध्ययन गर्दा गलत भेटिए उजुरीकर्तालाई दण्डजरिवाना हुने प्रावधान प्रस्ताव गरेका छन् । ऊर्जा, जलस्रोत तथा सिँचाई राज्यमन्त्रीसमेत रहेका सांसद तामाङले समितिको कात्तिक ३० मा भएको बैठकमा बेनामी उजुरीका कारण जनताले दुःख मात्रै पाइरहेको तर्क गरेका थिए । उनले अख्तियारमा उजुरी दिने व्यक्तिको नागरिकताको फोटोकपी अनिवार्य गर्नुपर्ने बताएका थिए । कान्तिपुरसँग कुरा गर्दै राज्यमन्त्री तामाङले बेनामी उजुरी लिने प्रावधान हटेको दिनबाट अख्तियारमा वास्तविक र यथार्थमा आधारित उजुरी आउने बताए । बेनामी उजुरीका कारण सरकारी कार्यालय तथा निर्माण व्यवसायीबाट सम्पादन हुँदै आएका काम बिनाकारण प्रभावित भइरहेका छन्, उनले भने, कसलाई केमा चित्त बुझेको हुँदैन, कुनै च्यानलबाट अख्तियारमा एउटा पत्र पठाइदिए भयो । अख्तियारमा उजुरी परेको छ भन्दै काम नै अघि बढ्दैन । परिचय खुलाएर मात्रै उजुरी दिन पाउनुपर्ने भनी आफूले राखेको संशोधन प्रस्तावमा अरू सांसदबाट पनि सकारात्मक प्रतिक्रिया पाइरहेको उनले बताए । माओवादीका सांसद माधव सापकोटाले पनि समिति बैठकमा बेनामी उजुरी लिन नहुने तर्क गरेका थिए । उजुरीकर्ताले आफ्नो नाम नराखेर गरेको उजुरीमा खोट हुने उनको भनाइ थियो । मैले औपचारिक रूपमा संशोधन त हालेको छैन । तर, बेनामी उजुरीको विषयमा जोड दिएर केही बोलौं, उनले बैठकमा भनेका थिए बेनाम राख्नु भनेको त्यहीँबाट डिफल्ट सुरु हुनु हो । त्यही भएर उजुरीमा नामै राख्नुपर्छ । राज्य व्यवस्था समितिका सभापति रामहरि खतिवडाले बेनामी उजुरीलाई कसरी व्यवस्थित गरेर लैजान सकिन्छ भन्नेमा औपचारिकअनौपचारिक छलफल चलिरहेको बताए । भ्रष्टाचारजन्य कार्य भएको भन्दै आर्थिक वर्ष २०८००८१ मा अख्तियारमा ३६ हजार १ सय ८६ उजुरी परेका थिए । ती उजुरी लिखित, हुलाक, वेबसाइट, इमेल, टेलिफोन, भाइबर, फेसबुक, हेलो सरकारलगायतका माध्यमबाट आएका हुन् । अख्तियारको वार्षिक प्रतिवेदनअनुसार उजुरी स्क्रिनिङ गरेर १ हजार ५० फाइलको मात्रै विस्तृत अनुसन्धान गरिएको थियो । त्यसमध्ये २ सय १ फाइलमा मात्रै अख्तियारले विशेष अदालत मुद्दा दायर गरेको छ । राज्यमन्त्री तामाङले बेनामी उजुरी लिने प्रावधान हटाउनेबित्तिकै ७० प्रतिशतभन्दा बढी उजुरी कम हुने तर्क गरे । राज्य व्यवस्था समितिका सभापति खतिवडाले बेनामी उजुरी नलिने वा गलत उजुरी गरेकालाई कारबाहीको दायरामा ल्याउने कुन व्यवस्था गर्दा ठिक हुन्छ भन्ने विषयमा पर्याप्त छलफल गरेर निष्कर्षमा पुग्ने बताए । उनले भने, अख्तियार विधेयकका सन्दर्भमा उठेका विषयमा उपसमितिले सहमति जुटाएर प्रतिवेदन ल्याएपछि पनि समितिमा थप छलफल हुनेछ । संशोधन प्रस्ताव राख्ने सांसदहरूसँग छलफल गरेर सहमति जुटाउने जिम्मा हृदयराम थानी नेतृत्वको उपसमितिलाई दिइएको छ । उपसमिति संयोजक थानीले बेनामी उजरी लिन हुने वा लिन नहुने दुवै विषयमा जबर्जस्त किसिमले मत आएको बताए । दुईवटै पक्षका तर्कपूर्ण मत रहेकाले छलफल गरेर निचोडमा पुगिने उनले उल्लेख गरे । एकथरीले बेनामी उजुरीका कारण आएको व्यावहारिक समस्या देखाइरहेका छन्, अर्काले बेनामी उजुरीकै कारण ठूला मुद्दा बाहिर आएको र बेनामे उजुरी हटाएपछि उजुरी नै नपर्ने भनिरहेका छन्, थानीले भने, छलफलमै छौं । जे गर्छौं, सर्वसम्मतिबाटै गर्छौं । स्थानीय तहको उपनिर्वाचनलगत्तै उपसमितिले समितिमा प्रतिवेदन बुझाउने उनले बताए । अख्तियार दुरुपयोग अनुसन्धान आयोगका पूर्वप्रमुख आयुक्त सूर्यनाथ उपाध्याय उजुरीकर्ताले आफ्नो नाम खुलाउने वा नखुलाउने विषय उसको व्यक्तिगत निर्णयको विषय भएको बताउँछन् । नाम, ठेगानासहित सबै परिचय खुलाएरै उजुरी दिनुपर्छ, त्यस्तो उजुरीलाई मात्रै आयोगले स्वीकार गर्नुपर्छ भन्ने तर्क ठीक होइन, उनले भने, उजुरीकर्ताले आफ्नो परिचय खुलाउनुपर्ने सन्दर्भमा कानुनी बाध्यता सिर्जना गर्न खोज्नु कुनै पनि दृष्टिकोणले उचित होइन । बेनामे उजुरीकै कारण अख्तियारले सूचना पाइरहेको उपाध्यायले बताए । त्यसैलाई बन्द गर्ने हो भने अख्तियारले काम नै गर्न पाउँदैन । अख्तियारको औचित्यमाथि प्रश्न उठ्छ, उनले भने, सार्वजनिक विकास निर्माणलगायतका विषयमा गलत भएको देख्ने जोसुकैले अहिले उजुरी गर्न पाउँछ । अब नाम खुलाउने प्रावधान राखेपछि कसले जोखिम मोल्ने ? को उजुरी दिन आउँछ ? बेनामे प्रावधानका कारण उजुरी धेरै पर्यो भनेर चिन्ता लिन नहुने उनको भनाइ छ । धेरै उजुरी परेर के बिग्रियो ? उनले भने, जति धेरै उजुरी आउँछ, त्यति सूचना आउने हो । पहिचान खुलाएर मात्रै उजुरी गर्नुपर्ने कानुनी बाध्यता गरिए उजुरी नै ठप्प हुन्छ । यसले भ्रष्टाचारलाई नै बढावा दिन्छ । उजुरीकर्ताले आफ्नो नाम खुलाउनु नपर्ने अन्तर्राष्ट्रिय अभ्यास र मान्यता पनि रहेको उपाध्यायले बताए । भ्रष्टाचारविरुद्धको संयुक्त राष्ट्रसंघीय महासन्धिमा भ्रष्टाचारजन्य कसुर मानिने कुनै पनि घटनाबारे सूचित गर्न आफ्नो नाम उल्लेख नगरीकन भ्रष्टाचारविरुद्धका निकायहरूमा सर्वसाधारण जनताको पहुँच सुनिश्चित गर्ने भनेको छ । नेपाल उक्त महासन्धिको हस्ताक्षरकर्ता मुलुक हो । अख्तियार दुरुपयोग अनुसन्धान आयोग ऐन, २०४८ लाई संशोधन गर्न बनेको विधेयक पाँच वर्षदेखि संसद्मा विचाराधीन छ । सरकारले २०७६ माघमा उक्त विधेयक राष्ट्रिय सभामा दर्ता गराएको थियो । राष्ट्रिय सभाले २०७९ चैतमा पारित गरेर उक्त विधेयकलाई प्रतिनिधिसभामा पठाएको हो । सभाले उक्त विधेयक राज्य व्यवस्था समितिमा पठाएको छ । समितिले उक्त विधेयकमाथि छलफल गर्न अहिलेसम्म ३ वटा बैठक मात्रै गरेको छ । समिति सभापति खतिवडाले भ्रष्टाचार निवारण र अख्तियारसम्बन्धी दुईवटै विधेयकलाई सँगसँगै अगाडि बढाइएको बताए ।"
पत्रकार महासंघमा पहिलो पटक महिला नेतृत्व,"(काठमाडौं)नेपाल पत्रकार महासंघको अध्यक्षमा निर्मला शर्मा निर्वाचित भएकी छन् । प्रेस युनियन र प्रेस चौतारीको संयुक्त प्यानलबाट उम्मेदवारी दिएकी शर्मा अध्यक्षमा निर्वाचित भएको आइतबार राति केन्द्रीय निर्वाचन समितिले घोषणा गरेको थियो । सात दशकअघि स्थापित पत्रकार महासंघले पहिलो पटक महिला नेतृत्व पाएको हो । शर्मा ४ हजार २ सय ८२ मत प्राप्त गर्दै अध्यक्षमा विजयी भएकी हुन् । उनका निकटतम प्रतिस्पर्धी रमेश विष्टले ३ हजार २ सय ३ हजार मत मात्र पाए । विष्टले प्रेस सेन्टर नेपाल, समाजवादी प्रेस संगठन, प्रेस युनियनको असन्तुष्ट समूहलगायतसँग प्यानल खडा गरेर चुनावमा भाग लिएका थिए । अध्यक्षका अर्का उम्मेदवार देवीप्रसाद सापकोटाले २ सय ७० मत पाएका छन् । शर्मा २०७७ सालमा पनि अध्यक्षको उम्मेदवार थिइन् । त्यति बेला विपुल पोखरेलबाट पराजित भइन् ।निर्वाचित अन्य पदाधिकारी र सदस्यमा पनि अधिकांश शर्माकै प्यानलका छन् । वरिष्ठ उपाध्यक्षमा दीपक आचार्य ४ हजार २ सय ३० मत ल्याएर विजयी भए । उनका निकटतम प्रतिस्पर्धी रोशन पुरीले २ हजार ८ सय ८६ मत प्राप्त गरे । अर्का उम्मेदवार गोविन्दप्रसाद चौंलागाईंका पक्षमा ५ सय ४८ मत खसेको थियो । उपाध्यक्ष महिलातर्फ नितु पण्डित विजयी भएकी छन् । उनले ४ हजार ७ सय ५ मत पाएको निर्वाचन समितिले जनाएको छ । २ हजार ६ सय ४४ मत पाएर गंगा पौडेल बराल उक्त पदमा पराजित भइन् । उपाध्यक्ष समावेशीमा उमिदप्रसाद बागचन्द ४ हजार २ सय ९२ मतसहित निर्वाचित भए । उनका प्रतिस्पर्धी सुभाषप्रसाद साहले २ हजार ८० र मोहनकुमार सिंहले ८ सय ६० मत ल्याए ।महासचिवमा रामप्रसाद दाहाल निर्वाचित भएका छन् । उनले ४ हजार ८० मत ल्याउँदा प्रतिपर्स्धी लेखनाथ न्यौपानेले १ हजार ९ सय २९, जन्मदेव जैसीले १ हजार १ सय ५८ र प्रकाश थापाले ४ सय ८८ मत पाए । सचिव खुलामा रमेश खतिवडा, सचिव महिलामा सोनी शर्मा, सचिव आदिवासी जनजातिमा सविन प्रियासन, सचिव मधेसीमा अशोककुमार तिवारी, सचिव दलितमा प्रकाश धौलाकोटी र सचिव एसोसिएटमा बैकुण्ठराज पराजुली विजयी भएका छन् । कोषाध्यक्षमा रामकृष्ण अधिकारी विजयी भए । पदाधिकारीमा कोषाध्यक्ष अधिकारीबाहेक सबै शर्मा प्यानलका हुन् । खुला सदस्यमा छविलाल तिवारी, भूपेन्द्र आचार्य, मुकुन्दप्रसाद भण्डारी, रामेश्वर कार्की र लवदेव ढुंगाना विजयी भएका छन् । लेखा समिति संयोजकमा केसी लामिछाने, सदस्यमा केशवप्रसाद बोहरा र रुक्मिणी पोखरेल विजयी भएका छन् ।प्रदेश सदस्यमा कोशीबाट कमल रिमाल र शंकर खरेल, मधेशबाट राजेशकुमार कर्ण र राजु विश्वकर्मा, वाग्मती (उपत्यका बाहेक) बाट नवराज पथिक र नारायणप्रसाद अधिकारी, गण्डकीबाट कृष्ण केसी र केबी राना, लुम्बिनीबाट रामराज पोख्रेल र विकास बञ्जाडे विजयी भएका छन् । यस्तै, कर्णालीबाट तुलाराम पाण्डे र नगेन्द्रप्रसाद उपाध्याय, सुदूरपश्चिमबाट योगेन्द्रबहादुर बलायर र सुरेश पन्त, उपत्यकाबाट अर्जुन पन्त र सूर्य सुवेदी, प्रतिष्ठानबाट वीरेन्द्र ओली र सविता शर्मा तथा संस्थागतबाट पवित्रा मुडभरी र मेनुका कुँवर सदस्य निर्वाचित भएका छन् । मधेशी (महिला) बाट रुवीकुमारी रौनियार र आदिवासी जनजाति (महिला) बाट माला पालुङ्वा सदस्यमा विजयी भएका छन् । खस आर्य (महिला) सदस्यमा लीला शाह र दलित सदस्यमा सिकेन्द्र पासवान विजयी भएका छन् । आदिवासी जनजाति सदस्य (महिला) तर्फ देविका घर्ती मगर, दलित (महिला) सदस्यमा रीता बुढाथोकी र दलित सदस्य महिलातर्फ सावित्री रसाइली यसअघि नै निर्विरोध निर्वाचित भइसकेका छन् । आदिवासी जनजाति सदस्यमा भरत जर्घा मगर, मधेशी सदस्यमा राजकरण महतो, मधेशी सदस्य (महिला) मा ललिताकुमारी साह, अपांगता भएका सदस्यमा भूपराज बस्याल र अल्पसंख्यक सदस्यमा लक्ष्मण थामी विजयी भएका छन् ।"
बिमामा बिस्मात नहोस्,"सरकारले २०७२ सालमा स्वास्थ्य बिमा कार्यक्रम सुरु गर्नुको मुख्य उद्देश्य थियो उपचारमा नागरिकको पहुँच व्यवस्थित गर्ने र व्यक्तिगतपारिवारिक आर्थिक जोखिमलाई न्यूनीकरण गर्ने । त्यसयता यो कार्यक्रमले चर्चा पाइरहेको छ, तर बिमितले अपेक्षाकृत र तोकिएअनुसारको सुविधा पाउन नसक्दा यो नामभन्दा बदनाम हुन थालेको छ । कतिसम्म भने, कैयौं सरकारी अस्पतालमा उपचाररत बिमितले चिकित्सकले सिफारिस गरेको औषधि त्यहीँको फार्मेसीमा पाउने गरेका छैनन् । फार्मेसीको लामो लाइन पार गरेर बल्लतल्ल औषधि लिने ठाउँमा पुग्दा तुलनात्मक रूपमा बढी मूल्य पर्ने औषधि नपाइने गरेको गुनासो बढ्दो छ । यसले बिरामीलाई दिग्दार बनाउँछ । आवश्यक औषधि निजी फार्मेसीबाट महँगोमा किन्नुपर्छ । स्वास्थ्य बिमा कार्यक्रमअन्तर्गतको सुविधा नै पाउन नसक्दा यो कार्यक्रमको विश्वसनीयता गुमेको छ । बिमितमाथि धोका भइरहेको छ । मुख्यतः बिमासँग जोडिएका जनताले हैरानी र अतिरिक्त आर्थिक भार बेहोर्नुपरेको छ । यस्तो प्रवृत्तिकै कारण यथास्थितिमा बिमा कार्यक्रमले निरन्तरता पाउन कठिनाइ हुने आशंका व्यक्त हुन थालेको छ । त्यसैले तोकिएको शुल्क तिरेर बिमामा जोडिएका व्यक्तिले तोकिएको सेवा सुविधा पनि पाउने सुनिश्चित गराउने दायित्व सरकारको हो । यसका लागि अतिरिक्त सक्रियता आवश्यक छ ।स्वास्थ्य बिमा कार्यक्रम २०७२ चैत २५ मा कैलालीबाट सुरु गरिएको थियो । अहिले यो विस्तार भएर ७७ वटै जिल्लामा लागू भइसकेको छ । प्रतिपरिवार (५ जनासम्म) ३ हजार ५ सय रुपैयाँ तिरेका आधारमा वार्षिक एक लाख रुपैयाँसम्मको स्वास्थ्य सुविधा र थप प्रतिसदस्य ७ सयका दरले रकम थपिए प्रतिसदस्य २० हजार बराबरको सेवा थपिने प्रावधान छ । अधिकतम सेवा सुविधाको सीमा २ लाख रुपैयाँ (१० जनाको परिवार सदस्य) सम्म रहेको छ । सेवा लिएबापत १० प्रतिशत शुल्क बुझाउनुपर्ने नियम छ । यस कार्यक्रममा ४ सय ४० वटा स्वास्थ्य संस्था जोडिएका छन् । उनीहरूले बिमा कार्यक्रमबापतको सेवा दिने गरी स्वास्थ्य बिमा बोर्डसँग सम्झौता पनि गरेका हुन्छन् । स्वास्थ्य बिमा नियमावली, ०७५ को परिच्छेद६ मा सेवा प्रदायकले २४ घण्टा औषधि उपलब्ध गराउने गरी फार्मेसीको व्यवस्था गर्नुपर्ने र सरकारले तोकेको मापदण्डअनुरूप हुनुपर्ने प्रावधान छ । तर, तोकिएको औषधिसमेत पाइँदैन भने यस कार्यक्रमभित्रको मनोमानीलाई प्रस्ट पार्छ ।कानुन, नीति तथा यसको सैद्धान्तिक व्याख्यालाई मात्रै हेर्ने हो भने बिमा कार्यक्रम अत्यन्त लाभदायी प्रतीत हुन्छ । कतिपय समस्या पनि समय बित्दै जाँदा प्रभावकारी र चुस्त हुनुपर्ने हो । यसप्रति आकर्षण बढ्दै जानुपर्ने हो । तर बिमा कार्यक्रमको हकमा भने थप ठिक उल्टो भइरहेको छ । व्यवहारमा देखिएका कैयौं गलत प्रवृत्ति र कमजोरीका कारण यसको आलोचना भइरहेको हो । आकर्षण कम हुँदै गएको हो । जस्तो कि, बिरामीले आफू उपचाररत अस्पतालकै फार्मेसीबाट औषधि नपाउने समस्याको अतिरिक्त रेफर प्रणालीसँग जोडिनुपर्ने भएकाले यो झन्झटिलो पनि छ । व्यक्ति जहाँसुकै पुग्दा पनि बिरामी हुन सक्ने भएकाले प्रारम्भिक अस्पतालकै बाटो भएर अघि बढ्नुपर्ने बाध्यताले सुविधा होइन, कतिपय अवस्थामा दुःख मात्रै दिने गरेको छ । अस्पतालले बिमामा जोडिएका बिरामीको उपचार गर्दा सरकारसँग बढी शुल्क दाबी गरेको वा सरकारले समयमै अस्पतालको भुक्तानी नदिएको जस्ता विषयले निम्त्याएको समस्याले पनि बिमाको निरन्तरतामाथि प्रश्न उब्जाएको छ । त्यसलाई तथ्यांकले पनि प्रस्ट पार्छ । अहिले कुल बिमित संख्या ४६ लाख ६६ हजार मात्र छ । बिमितको नवीकरण संख्या २०७७७८ मा ७५ प्रतिशत थियो भने २०७८७९ मा ६४ प्रतिशत र २०७९८० मा ५९ प्रतिशत मात्रै छ । स्वास्थ्य बिमा बोर्डले २०८०८१ को तथ्यांक भने सार्वजनिक गरेको छैन । यस कार्यक्रमप्रति आकर्षण बढाउन सरकारले तत्काल रणनीतिक योजना बनाई कार्यान्वयन गरिहाल्न आवश्यक छ ।काठमाडौं उपत्यकाबाहिरका अस्पतालमा मात्रै होइन, काठमाडौंकै चर्चित अस्पतालहरू सहिद धर्मभक्त राष्ट्रिय मानव अंग प्रत्यारोपण केन्द्र भक्तपुर, त्रिवि शिक्षण अस्पताल, कान्ति बाल अस्पताल, राष्ट्रिय ट्रमा सेन्टरलगायत मुलुकका ठूला अस्पतालका फार्मेसीमा नै औषधि सहजै पाइँदैन । त्यसप्रति बिमितले गुनासोसमेत गर्ने गरेका छन् । स्वास्थ्य बिमा बोर्डको तथ्यांकअनुसार साउनयता मंसिर २६ सम्म मात्रै १५ हजार जनाभन्दा बढी बिमितले सम्झौताबमोजिम सेवा नपाएको गुनासो गरेका छन् । गुनासोकर्ताको संख्याले पनि बिमा सुविधाका सवालमा ठूलो समस्या रहेको प्रस्ट पार्छ । समस्या समाधानका लागि चिकित्सकले गर्ने औषधिको सिफारिस, बिमा बोर्डले निर्धारण गरेको मूल्य, कमिसनको खेल जस्ता कारणलाई उल्लेख गरिन्छ । सुधार गर्नुपर्ने ठाउँमा गर्ने र बाध्यकारी बनाउनुपर्ने ठाउँमा बनाउने दायित्व सरकारको हो । बिमितप्रति सरकार जवाफदेही हुनैपर्छ । त्यसका लागि स्वास्थ्य मन्त्रालय, स्वास्थ्य बिमा बोर्ड र औषधि व्यवस्था विभाग जस्ता निकायले अनुगमन गरेर दोषीमाथि कारबाही गर्नुपर्छ । सम्झौताअनुसारको सुविधा नदिने अस्पतालप्रति कठोर बन्नैपर्छ ।"
शेखरगगन जुध्ने कि मिल्ने ?,"आफ्नो पार्टीको विधानअनुसार हिँड्ने हो भने कांग्रेसले १५ औं महाधिवेशन अबको ठिक एक वर्षभित्र गर्नुपर्छ । तर, नेतृत्वको चालामाला हेर्दा तोकिएको समयमै महाधिवेशन हुने कुनै छाँटकाँट देखिएको छैन । विधानले विशेष परिस्थितिमा एक वर्षपछि धकेल्ने सुविधा दिएको हुँदा अरूले जस्तै पार्टी सभापति शेरबहादुर देउवाले पनि एक वर्ष धकेल्न सक्छन् । किनकि आफू प्रधानमन्त्री हुनुअघि नै पार्टी सभापति अरू बनेमा भोलिका दिन उनै नयाँ सभापति, दलको नेता बनेर प्रधानमन्त्री बन्ने आफ्नो आकांक्षामा ठेस लाग्न सक्ने डर देउवामा छ । त्यसकारण पनि देउवाले २०८२ मै महाधिवेशन गराउलान् भन्ने कुनै आस र आधार छैन । तथापि अब विधानले नै देउवालाई सभापति बन्न रोक्ने हुँदा उनी नेतृत्वमा आउन सक्दैनन् । तर आफ्नो मान्छे ल्याउन भने देउवालाई कसैले छेक्न सक्दैन । देउवाको सबैभन्दा निकट मान्छे भनेकै पत्नी आरजु हुन् । तर उनको पार्टीभित्रै ठूलो द्वन्द्व निम्तिने भएकाले आउने महाधिवेशनमा आरजुलाई उपसभापति वा उपमहामन्त्रीमा ल्याउने प्रयन्त देउवाबाट हुन सक्छ ।१४ औं महाधिवेशनमा देउवानिकट मानिएका पूर्णबहादुर खड्का, शशांक कोइराला, विमलेन्द्र निधि, प्रकाशमान सिंहमध्ये एक देउवाको रुचिको पात्र बन्न सक्छन् । तथापि अहिलेसम्म देउवाले आफ्नो मुख खोलेका छैनन् । अहिले देउवाको सम्पूर्ण शक्ति शेखर कोइराला र गगन थापाबीच फाटो उत्पन्न गर्नतिर लागेको छ । जसमा केही मात्रामा उनी सफल पनि भएका छन् । कहिले शेखरलाई च्यापेर गगनलाई पर हुत्याउँछन् त कहिले गगनलाई च्यापेर शेखरमाथि डर पैदा गराउँछन् । देउवाको समर्थनले भाबी सभापति बनुँला कि भन्ने आशामा गगनले हिजोआज थुप्रै गल्ती गरेका छन् । सत्यकुरा साहसपूर्वक बोल्न सकिरहेका छैनन्, चाहे त्यो गिरीबन्धुको कुरा होस् या एमालेले विवादास्पद व्यापारीबाट पार्टी भवन बनाउन लिएको अवैध दानकै कुरा । शेखरले पनि गल्ती गरिरहेका छन् । किनकि उनले आफू पार्टी सभापतिमा लड्ने त बताइरहेका छन् तर प्रधानमन्त्री पद गगनलाई दिनेछु भन्ने साहस गरिरहेका छैनन् । दुवै पद आफैं राख्छु भन्ने भावमा अगाडि बढ्दा नै गगनले उनीसँगको दूरी बढाउँदै लगेको मौका बुझ्न सकिन्छ । यही मौकामा देउवाले खेलिरहेका छन् । शेखर र गगनबीच एकएक पद बाँड्ने सहमति हुनासाथ अहिले सतहमा देखिएको विवाद आफैं मत्थर हुन्छ । तर त्यसका लागि दुवै तयार हुनुपर्छ । मनमुटाव बढेर दुवै जनाले सभापतिमै प्रतिस्पर्धा गरेमा दुवैको पराजय भई देउवाको मान्छे सभापतिमा आउनेछन् । त्यो बेला शेखरगगनले पश्चाताप गर्नुबाहेक केही गर्न सक्दैनन् । जुन दिनदेखि गगन संसदीय दलको नेतामा देउवाबाट नराम्रोसँग पराजित भए, त्यसै दिनदेखि उनमा एक प्रकारको निराशा आएजस्तो देखिन्छ । देउवा समूहको साथ र सहयोग नपाइने हो भने भाबी पार्टी सभापति वा प्रधानमन्त्री बन्न सकिन्न कि भन्ने डरले उनको मनमा घर गर्यो । अनि बिस्तारै उनी सम्झौतावादी बन्न थाले । किनकि उनलाई डर लाग्यो, केही बोल्दा देउवा वा ओली रिसाउलान् र भाबी पार्टी सभापति बन्न नपाइएला । तसर्थ कांग्रेस पार्टीलाई बलियो बनाउनका लागि शेखरगगन मिल्नुको विकल्प देखिँदैन । गोपाल देवकोटा, जोरपाटी, काठमाडौं"
त्रिविको जग्गा फिर्ता ल्याऊ,"रामकृष्ण बराल, जोरपाटी, काठमाडौं"
भद्रगोल विकास,"कृष्ण कुम्पुरे, आदमटार, धादिङ"
खै निष्पक्ष पत्रकारिता ?,"हालै नेपाल पत्रकार महासंघको निर्वाचन सकियो । एकैपटक जिल्ला, प्रदेश र केन्द्रका लागि भएको निर्वाचनमा विशेषगरी दुई ठूला दल नेपाली कांग्रेसनिकटको नेपाल प्रेस युनियन र नेकपा एमालेनिकट प्रेस चौतारी नेपालबीच गठबन्धन बन्यो । यसरी जुन पार्टीले सत्ताका लागि गठबन्धन गरे, पत्रकारले पनि त्यही मुताबिक गठबन्धन बनाउने हो भने निष्पक्ष पत्रकारिता हुन्छ भनेर कसरी पत्याउने ? इमानदार र निष्पक्ष एकाधबाहेक धेरै पत्रकार दलको छायामा देखिन्छन् । त्यसैले अहिलेको निराशाजनक अवस्थामा निष्पक्ष र जनपक्षीय पत्रकारिताको खाँचो छ । कुसुम न्यौपाने, अरुण खोला, नवलपरासी (पूर्व)"
अति भएपछि,"प्रवृत्ति यो उल्टो भयो सुल्टो पार्नुपर्योकाँतर भावको ऐंजेरुलाई झट्टै मार्नुपर्योयस्तै हुन्न विद्रोहको गति भएपछिपक्कै पनि केही हुन्छ अति भएपछि । इन्द्रकुमार श्रेष्ठ, ओखलढुंगा"
लोकतन्त्रको आडमा दलीय अधिनायकवाद,"आजको दिन (पुस १) नेपाली राजनीतिक इतिहासमा कालो दिनका रूपमा दर्ज छ । राजा महेन्द्रले जननिर्वाचित प्रधानमन्त्री बीपी कोइरालालाई अपदस्थ गरेर लोकतन्त्र खोसेको यो दिनले नेपाली राजनीतिको एउटा दुखान्त सम्झाउँछ । यही छेकोमा राजा महेन्द्र विमर्शका विषय बन्छन् । एकथरी महेन्द्रलाई राष्ट्रवादी राजाका रूपमा सम्झन्छन् त अर्कोथरीले निरंकुश र अधिनायकवादी । २०४६ सालअघिको एउटा समय, पञ्चायत पक्षधरहरू पुस १ लाई राष्ट्रिय दिवस (पञ्चायतकालीन संविधान दिवस) का रूपमा धुमधाम मनाउँथे र त्यही कालखण्डमा निरंकुशताविरुद्ध संघर्षरत कांग्रेसकम्युनिस्टहरू चाहिँ भूमिगत शैलीमा कालो झन्डा बोकेर सडकमा उत्रिन्थे । त्यही आलोकमा महेन्द्र कति अधिनायकवादी थिए वा कति राष्ट्रवादी ? भनेर हुने गरेको बहस आजपर्यन्त चलिरहन्छ । बर्सेनि दोहोरिने यो सनातनी विमर्श यहाँ दोहोर्याउन खोजिएको होइन । बरु, निरंकुशताले टाउको उठाएको यो दिनको सन्दर्भमा लोकतन्त्रको भविष्यलाई लिएर उठ्ने गरेका प्रश्नहरूमा थप विमर्श गर्न खोजिएको हो ।के हाम्रो लोकतन्त्र अझै जोखिममा छ ? किन सधैं नेपाली समाजलाई अधिनायकवादको भूतले लेखटिरहन्छ ? खासमा, सिंगो समाज होइन, प्रमुख दलका केही शीर्ष नेताहरूलाई निरंकुशताको भूतले लखेटिराख्छ । जबजब इतिहासमा सीमित पूर्वराजाको सार्वजनिक सक्रियता बढ्छ, तब नेताहरू लोकतन्त्र मास्ने षड्यन्त्र भइरहेको शंका गर्छन् । अरू धेरै विषयमा विमति राखे पनि शीर्ष नेताहरू एक स्वरले गणतन्त्रको पक्षमा उभिन्छन् र लोकतन्त्र मर्न नदिने ओठे प्रतिबद्धता व्यक्त गर्छन् । यद्यपि, निरंकुशताको विरुद्ध लडेका दल र नेताकै कारण लोकतन्त्रको भविष्य प्रश्न र संशयको घेरामा परेको अहिलेको तीतो यथार्थ हो । यो यथार्थले थप प्रश्न उठाएको छ, के पूर्वराजाको सार्वजनिक सक्रियताले लोकतन्त्र संकटमा परेको हो ? अथवा, दलतन्त्रका कारण जोखिममा छ ? कतै अधिनायकवादविरुद्ध संघर्ष गरेका शक्तिहरू नै निरंकुशताका पृष्ठपोषक त हुँदै छैनन् ? यो स्तम्भ यी केही प्रश्नको वरिपरि रहनेछ । यी प्रश्नमा केन्द्रित रहेर विवेचना गर्नुअघि नेपालको अधिनायकवादी अभ्यासको संक्षिप्त चर्चा गरौं ।नेपाली जनताले राणा र राजाहरूको निरंकुशता झेलेको इतिहास छ । एक सय चार वर्ष चलेको जहाँनिया राणा शासन पूर्ण अधिनायकवादी र निरंकुश शासन व्यवस्था थियो । जहाँ जनता मात्रै होइन, स्वयं राजसंस्था पनि अधिनायकवादको बन्दी बनेको थियो । र, सीमित पहिचानसहित राणाहरूले राखिदिएको खोपीमा सीमित थियो । दरबारभित्रको आपसी द्वन्द्व, कहल, द्वैष, राजसंस्थाको नेतृत्वको अक्षमताको जगमा अति शासकीय महत्त्वाकांक्षा भएका जंगबहादुरको उदयसँगै राणाकालीन अधिनायकवाद जन्मे, हुर्केको थियो । राणाकालीन निरंकुशताको लामो कालकोठरीबाट राजा र जनता मिलेर मुलुकमा प्रजातन्त्र ल्याए । निरंकुशताको विरुद्ध राजनीतिक दलहरू जनताका सच्चा प्रतिनिधि बनेर उदाएका थिए । तर, राणा शासनको अन्त्यसँगै पात्र फेरिए तर प्रवृत्ति फेरिएन । २००७ सालमा आएको प्रजातन्त्र संक्रमणका बीच एक दशक चल्यो । त्यसबीच दल र दरबारबीच अनेक द्वन्द्व, द्वैष चले । त्यसबखत राजनीतिमा सक्रिय पात्रहरूबीच बढेको द्वैषद्वन्द्व, राजसंस्था र दलका प्रतिनिधिबीचको दूरी र प्रतिष्ठाको लडाइँ अनि बढ्दो राजनीतिक अस्थिरताले लोकतन्त्र कमजोर हुँदै गयो । त्यहीबीच शासकीय महत्त्वाकांक्षा भएका राजा महेन्द्र उदाए र मुलुक पुनः अर्को अधिनायकवादी अभ्यासमा हेलियो । मुलुकले फेरि तीन दशक निरंकुश व्यवस्थासँग पौठेजोरी खेल्नुपर्यो । प्रजातन्त्रको पुनर्बहालीको आन्दोलनमा राजनीतिक दलहरू (कांग्रेस र कम्युनिस्ट) एक ठाउँमा आए । २०४६ सालमा पुनः प्रजातन्त्रको पुनर्बहाली भयो । राजनीतिक दलहरू फेरि सत्तामा पुगे ।राजनीतिक संघर्ष र बलिदानबाट प्रजातन्त्र प्राप्त गरेका दलहरू जबजब सत्तामा पुगे, ती जनअपेक्षामा खरो उत्रन सकेका छैनन् । २०४६ पछि पनि त्यही भयो । एकथरी कम्युनिस्ट जनवादी सत्ता स्थापना भनेर हिंसाको राजनीतितिर अग्रसर भए । बहुदलीय संसदीय व्यवस्था अपनाउने दलहरूले सत्ताकेन्द्रित राजनीतिक अभ्यासलाई मुख्य प्राथमिकता बनाए । दलहरूबीच र दलहरूभित्र द्वन्द्वहरू बढे । सरकारले स्थायित्व पाएन र राजनीतिक अस्थिरता बढ्यो । हिंसाको राजनीतिले बिथोलिएको संसदीय प्रजातन्त्र राजा वीरेन्द्रको वंशनाशको घटनाले थप अस्थिर भयो । यही अस्थिरता र अन्योलका बीच वीरेन्द्रको वंशनाशपछि राजा बनेका ज्ञानेन्द्रले कन्स्ट्रस्टिभ राजा बन्न खोज्दा मुलुक फेरि अर्को अधिनायकवादको चपेटामा पर्यो । राजा र जनताबीच अधिकार खोस्ने अनि संघर्षबाट प्राप्त गर्ने सिलसिला २०६३ को राजनीतिक परिवर्तनपछि चाहिँ अन्त्य भयो । हिंसाको राजनीति छाडेर माओवादी संसदीय राजनीतिक दलसँग मिलेर लोकतन्त्रको आन्दोलनमा सरिक हुन आयो । संसद्वादी दलहरू मुलुकमा शान्ति स्थापना गर्दै राजसंस्थाबाहेकको लोकतान्त्रिक व्यवस्थाका लागि तयार भए । अन्ततः संविधानसभाको निर्वाचन हुँदै राजसंस्था इतिहास बन्यो । ६ दशकदेखि दल र दरबारबीच निरन्तर चलेको द्वन्द्वको एक हिसाबले निरूपण भयो । लामो संक्रमणकालपछि मुलुक लोकतन्त्रको बाटोमा बढेको डेढ दशक नाघिसक्यो । दुईदुई पटक संविधानसभाको निर्वाचन गरेपछि मुलुकले संविधान पायो । समावेशी र समानुपातिक लोकतन्त्रको अभ्यास गर्न सक्यो । आवधिक निर्वाचनहरू भइरहेका छन् । जनताबाट निर्वाचित जनप्रतिनिधिहरूले शासन गरिराखेको अवस्था छ । तैपनि, निरंकुशता र अधिनायकवादले फेरि टाउको उठाउने त होइन भनेर राजनीतिक वृत्तबाटै संशय गर्नचाहिँ छोडिएको छैन ।अधिनायकवाद भनेको एउटा व्यक्ति वा एउटा राजनीतिक दल सर्वेसर्वा हुने अवस्था हो । जब संविधानका व्यवस्था र प्रावधानहरूलाई मिच्दै एउटा शासक विभिन्न प्रपञ्च गरेर राजनीतिक सत्ता हत्याउन सफल हुन्छ, जहाँ जनताका आधारभूत अधिकारको कुनै औचित्य हुँदैन, त्यो नै अधिनायकवाद हो । यस्तो शासन व्यवस्था जनताप्रति किञ्चित उत्तरदायी हुँदैन । जनताको मतको पूरै बेवास्ता गरिन्छ । नजिरका रूपमा जर्मनीका हिटलर, इटालीका मुसोलिनी र रुसका स्टालिनको अधिनायकवादी क्रूरताका कथा सम्झिने गरिन्छ । नेपाली सन्दर्भमा राणाशाही र महेन्द्रज्ञानेन्द्रका निरंकुशता स्मरण हुन्छ । जनताको आधारभूत अधिकार कुल्चँदै दमनक्रम चलाएर फेरि त्यसखाले शासन व्यवस्था खडा हुने अवस्था छ त ? शीर्ष नेतृत्वले चिहानमा गाडिएको निरंकुशतालाई उधिनेर बेलाबेलामा संशय प्रकट गरे पनि नेपालमा विगतमा जस्तो राजशाही वा अरू कुनै प्रकृतिको अधिनायकवादका लागि न घरेलु परिवेश अनुकूल हुन सक्छ, न त अन्तर्राष्ट्रिय नै । यद्यपि, लोकतन्त्रकै आवरणमा अतिवाद र निरंकुश प्रवृत्ति बढिराखेको छ । त्यसकारण उपरोक्त प्रश्नको निरूपणका दुई पाटा छन् ।पहिलो, नेपालमा विगतमा जस्तो अधिनायकवादको उदय हुने घरेलु र बाह्य परिवेश छैन । निकट केही दिनअघिको दक्षिण कोरियाको ताजा घटना लोकतन्त्रविरुद्ध अतिवाद टिक्दैन भन्ने पछिल्लो दृष्टान्त हो । जनताको लोकतान्त्रिक अधिकार हरण गर्न खोज्ने दक्षिण कोरियाका राष्ट्रपति युन सुक येओललाई त्यहाँको संसद्ले महाभियोग लगाई हटाएको छ । नेपालकै सन्दर्भमा पनि लोकतान्त्रिक प्रणालीभित्र सुधारको कुराहरू उठेका छन् । प्रत्यक्ष कार्यकारी प्रमुख राख्ने कि संसद्बाटै कार्यकारी प्रमुख छान्ने अहिलेकै व्यवस्थालाई निरन्तरता दिने भन्ने बहसहरू चलेका छन् । नयाँ विकल्प भनेर उदाएका दलहरूमा लोकतान्त्रिक व्यवस्थाभित्रै आफ्नो भूमिका खोजिरहेका छन् । लोकतान्त्रिक प्रणालीभित्र बनेका सरकारहरूले काम गर्न नसकेको भन्दै त्यो निराशाको जगमा जनतालाई प्रभावकारी डेलिभरी दिने तिनको बटमलाइन छ । राजावादीहरूकै कुरा गरौं । उनीहरू संवैधानिक राजतन्त्रको वकालत गर्छन् । सानो संख्यामा रहेका राजावादीहरूले पूर्वराजाका लागि संवैधानिक या सेरोमोनियल भूमिका मागिरहेका छन् । अर्थात् सक्रिय राजाको पक्षमा थोरै पनि जनमत छैन । दलहरूभित्र लोकतान्त्रिक व्यवस्थालाई लिएर खासै भिन्नता छैन । जनतामा लोकतान्त्रिक व्यवस्थाप्रति भन्दा पनि यसको नेतृत्वमा रहेका पात्रप्रतिको असन्तुष्टि छ । विगतमा महेन्द्रले प्रजातन्त्र अपदस्थ गरेर शासन लिँदाको जस्तो परिवेशमा नेपाली समाज छैन । वा अन्य कुनै सैन्य अधिनायकवादको जोखिम पनि नेपाली सन्दर्भमा छैन, देखिँदैन ।के त्यसो भए लोकतन्त्रका जोखिम छैनन् त ? अर्को कोणबाट हेर्दा जवाफ हुन्छ, छन् । यतिबेला लोकतन्त्रकै आवरणमा हुर्किरहेको निरंकुशताको जोखिम पर्याप्त छन् । लोकतन्त्रको आडमा हुर्कंदो अतिवादका तीन प्रवृत्ति अहिले नेपाली राजनीतिमा देख्न सकिन्छ । पहिलो, दलीय अधिनायकवाद । हामी यतिखेर लोकतान्त्रिक प्रणालीको अभ्यासमा छौं । लामो संघर्षपछि संविधानसभामार्फत बनेको संविधान छ । राजनीतिक दल र नेता लोकतान्त्रिक मूल्य प्रणालीको वकालत गरेर थाक्दैनन् । तर, व्यवहारमा हेर्दा लोकतन्त्रको आवरणमा केही दल अझ केही नेता विशेषको खटनपटनमा सिंगो राजनीतिक व्यवस्था चलेको छ । लोकतान्त्रिक विधि र पद्धतिका कुरा संविधान, विधान र औपचारिक भाषणबाजीमा गरे पनि अभ्यासमा दल र त्यसको नेतृत्वमा निरंकुश प्रवृत्ति हाबी छ । सबैजसो लोकतन्त्रको लडाइँमा अगुवा पार्टी नेपाली कांग्रेस पटकपटक अक्षम साबित भएको नेतृत्वको वरिपरि छ । सुशासन र भ्रष्टाचारको आरोप लागेका व्यक्तिहरू सरकारको बागडोरमा लगिन्छन् । पार्टीका संयन्त्रहरूमा बैठकछलफल त हुन्छ तर निर्णय प्रक्रियामा नेतृत्वको एकछत्र राज छ । पार्टी गुटबन्दी र अवसरवादले घायल छ । सत्तारूढ गठबन्धनको नेतृत्व गरिरहेको एमालेको हकमा पनि अवस्था भिन्न छैन । यहाँ त झन् प्रश्न नै वर्जित छ । नेतृत्वका कतिपय निर्णय र क्रियाकलापमाथि प्रश्न गर्नेहरू कि किनारामा पारिन्छन् कि त कारबाहीमा । एमालेभित्र नेतृत्वको भक्तिभावको प्रतिस्पर्धा नै चलेको छ । पछिल्लो नजिर अर्थमन्त्री विष्णु पौडेल हुन् । पौडेललाई प्रधानमन्त्री ओलीले हटाउँदै छन् भन्ने बजार हल्ला चलिरहँदा उनले एमालेमा ओलीसँग तुलना गर्ने अर्को नेता नभएको भनेर तारिफको पुल बाँध्नुका पछाडि भक्तिभावकै प्रतिस्पर्धा थियो । महासचिव शंकर पोखरेल त हमेसा ओली प्रशंसा गर्न एक कदम अघि नै हुन्छन् । प्रश्न गर्नेहरू किनारा र तारिफ गर्नेहरू सुरक्षित हुने भएपछि एमालेभित्रको आन्तरिक लोकतन्त्र स्तुतिगान मा सीमित भएको छ । जनवादी सत्ताको अभीष्ट छाडेर बहुदलीय प्रतिस्पर्धाको राजनीति स्वीकारेर आएको माओवादीमा झन् पूरा राजनीतिक रूपान्तरण भएकै छैन । प्रचण्डको एक्लो हैकमवाद सहन यो पार्टी अभिशप्त छ । विकल्प दिने भनेर आएका नयाँ पार्टीहरूमा पनि लोकतान्त्रिक अभ्यास र आचरणको सर्वथा अभाव छ । अर्थात् दलहरूमा नेतातन्त्र हाबी छ ।दोस्रो, धार्मिक अतिवाद । भारतीय राजनीतिमा देखिएको धार्मिक अतिवादको बाछिटाले नेपाललाई पनि अछुतो राखेको छैन । कहिले सुषुप्त र कहिले महसुस हुने तहमा देखिने धार्मिक अतिवाद पनि नेपाली लोकतन्त्रको अर्को चुनौती हो । संघीयताविरोधी दक्षिणपन्थीहरू मात्रै होइन, लोकतन्त्रको आन्दोलन पक्षधर शक्तिहरूमा पनि धार्मिक अतिवादी सोचहरू विस्तार हुँदै गरेको पाइन्छ ।तेस्रो, प्रियतावाद । लोकतन्त्रको आन्दोलनबाट उदाएका दलहरूले लोकतान्त्रिक आचरण र मूल्य पद्धतिको संरक्षण गर्न नसक्दा आमजनतामा चरम नैराश्यता बढेको छ । यो निराशाको जगमा नेपाली राजनीतिमा प्रियतावादले जरा गाड्दै छ । बढ्दो कुशासन, भ्रष्टाचार, धर्म, राष्ट्रियता जस्ता संवदेनशील मुद्दाहरूको आडमा प्रियतावादी राजनीतिक फस्टाउने गर्छ । प्रियतावाद शासक वर्ग र कुलीनतन्त्र विरोधी राजनीतिक रणनीति हो । जनसाधारणलाई अनेक सपना देखाउँदै तिनका आशा, विश्वास र भरोसामाथि भावनात्मक खेलबाड गर्नु प्रियतावादी राजनीतिको चरित्र हो । आवरणमा जनताका मुद्दा उठाउने, तिनलाई अनेक सपना र भावनामा बसीभूत राख्ने तर तिनको भित्री नियत कसरी सत्ता र शक्तिमा पुग्ने भन्ने हुन्छ । प्रियतावादीहरूले अरू सबैलाई अक्षम र आफैंलाई मात्र सक्षम र योग्य देख्छन् । पछिल्लो समय नेपाली राजनीतिका नवोदित पात्र र कतिपय पुराना पार्टीका पात्रहरूमा पनि यो चरित्र बढी नै मौलाएको छ ।हालैको एक दिन प्रधानमन्त्री ओलीले फेरि दोहोर्याए, कांग्रेस र एमाले मिलेर लोकतन्त्र मर्न दिँदैनौं । तर, लोकतन्त्र स्वयं राजनीतिक दलहरूकै कर्मका कारण संकटमा पुगेको छ । खासमा लोकतान्त्रिक आन्दोलनबाट हामीले थुप्रै जनअधिकार प्राप्त गरेका छौं । संविधानले त्यसलाई सुनिश्चित पनि गरिदिएको छ । कागजी लोकतन्त्रमा हामी दुनियाँका ठूल्ठूला, धनी अनि लोकतान्त्रिक मुलुकहरूभन्दा कम छैनौं । तर, अभ्यास, सोच र कार्यशैलीमा लोकतन्त्र अपनाउन नसक्दा यसको भविष्यलाई लिएर प्रश्नहरू उठी नै रहन्छन् । राजा महेन्द्रले प्रजातन्त्र मासेको आजको यो कालो दिनमा लोकतन्त्रको स्थायित्व र भविष्यलाई लिएर प्रश्नहरू उठिरहँदा राजनीतिक नेतृत्वसामु दुई विकल्प मात्रै छन्, चिहान उधिनेर निरंकुशताको भयग्रस्त मनोविज्ञानमा बाँच्ने कि व्यवहारमा लोकतान्त्रिक मूल्यलाई फ्रवर्द्धन गर्ने ?"
महेन्द्रले 'कू नगरेको भए लोकतन्त्र र विकासमा के फरक पर्थ्यो ?,"संविधानको निरन्तर विकासजसरी तत्कालीन संसद् कायमै रहेको र त्यसपछि आवधिक निर्वाचनहरू भइरहेका भए नेपालमा संसदीय अभ्यासले परिपक्वता पाउँथ्यो र कमजोरीहरू सुधार हुँदै जान्थे भनेर विश्वास गरिन्छ । त्यसैगरी संविधानको पनि निरन्तर विकास हुन्थ्यो भनेर विश्वास गर्न सकिन्छ ।महेन्द्रले कू नगरेको भए र २०१५ सालकै संविधानले काम गर्ने परिस्थिति बनाइदिएको भए केही वर्षमा त्यस संविधानमा कमजोरीहरू पत्ता लाग्दै जाने थिए । त्यसका आधारमा संविधान संशोधन गर्दै जान सकिन्थ्यो । संसद्को आकार, प्रतिनिधित्वको विशेषता, संस्थाहरूको निर्माण र अधिकार क्षेत्रको पुनरावलोकल जस्ता सवालमा आफ्नै अनुभव र विश्वका अन्य देशका अभ्यासका आधारमा परिवर्तन गर्दै जान सकिन्थ्यो । जस्तो, २०१५ को संविधानमा समावेशी संसद्को परिकल्पना थिएन । तर २०६३ सालपछि नेपालमा समावेशी संसद्को अभ्यास हुन थाल्यो ।२०१५ को संविधानले नै कायम रहेको भए समयक्रमको आवश्यकता र बहसको आधारमा त्यही संविधानमा संशोधन गर्दै जाने अभ्यास स्थापित हुन्थ्यो । विश्वका कैयौं देशहरूमा वर्षौं पुरानो संविधानमा निरन्तर संशोधन गर्दै समयानुकूल बनाउने गरेको पाइन्छ । जस्तो भारतमै पनि १०० पटकभन्दा बढी संविधान संशोधन भइसकेको छ । तर २०१७ सालमा राजा महेन्द्रको कू ले नेपालमा त्यस्तो सकारात्मक प्रचलन विकास हुनै दिएन । २०१७ सालको कू मार्फत २०१५ मा आफैंले दिएको संविधान कुल्चेका थिए । अनि निरंकुश शासनका लागि २०१९ मा नयाँ संविधान जारी गरेका थिए । तीसवर्षे पञ्चायतकालमा एकाध पटक त्यो संविधान संशोधन भयो । तर राजाको सजिलोका लागि भयो ।२०४६ को जनआन्दोलनको सफलतासँगै २०४७ मा नयाँ संविधान निर्माण गरियो । २०६३ मा २०४७ को संविधान खारेज भयो र अन्तरिम संविधान जारी भयो । नेपालमा जनताको प्रतिनिधिले संविधान लेख्ने त पुरानै बहस छँदै थियो । त्यसका लागि २०६४ र २०७० मा संविधानसभाका दुईवटा निर्वाचन भए । अन्ततः २०७२ मा नयाँ संविधान जारी भयो ।प्रत्येक संविधानमार्फत नेपाली लोकतन्त्र केही अगाडि बढेकै छ । तर, त्यसले तत्कालीन समय र स्रोतलाई अनावश्यक इंगेज गर्ने गरेको छ । समाजका हरेक हिस्सा केही समयका लागि अलमलिए जस्तो भएको छ । जस्तो, २०६४ देखि २०७२ सम्मको अवधि संविधान लेखन नै मुलुकको एक मात्र काम भए जस्तो र बाँकी काम दोस्रो प्राथमिकतामा परेको जस्तो देखिन्थ्यो । यदि २०१५ सालकै संविधान जीवित हुन्थ्यो र समयक्रमअनुसार संशोधन गरिँदै गइन्थ्यो भने संविधान संशोधन प्रक्रिया नै निरन्तर हो भन्ने स्थापित हुन्थ्यो । त्यसले समाजको गतिलाई निश्चित र स्वाभाविक बनाउन भूमिका खेल्थ्यो ।समग्रमा महेन्द्रले कू मार्फत लोकतान्त्रिक पद्धतिलाई सुरुवातमै बिथोले । साथसाथै, नेपाललाई अनावश्यक राजनीतिक द्वन्द्वमा पनि होमे । जसले गर्दा नेपालको विकास र समृद्धिको स्वाभाविक गति र तरिका पनि अवरुद्ध भयो । यी सबैको दुष्प्रभाव दशकौंसम्म परिरहेकै छन् । महेन्द्र र उनको कू लाई यी सबै परिस्थितिको आलोकमा हेरिनुपर्छ ।"
डिजिटल हिंसाको मारमा महिलाबालबालिका,"राष्ट्रिय जनगणना २०७८ अनुसार नेपालमा ३७८ प्रतिशत घरमा इन्टरनेटको पहुँच छ । त्यसबाट ७३ प्रतिशत जनसंख्याको हातमा रहेको स्मार्ट फोन चल्ने गरेको छ । यसमा महिला जनसंख्याको हिस्सा ठूलो भए पनि डिजिटल साक्षरताको दायरा ३१ प्रतिशत मात्र छ । यसबाट पुरुषको तुलनामा महिलाको डिजिटल प्रविधिदेखि डिजिटल साक्षरतामा पहुँचको कमी रहेको पुष्टि हुन्छ । जानेर वा नजानेर सही ढंगबाट प्रयोग गर्न नसक्दा महिला तथा बालिका डिजिटल प्लाटफर्ममा साइबर बुलिङ, पोर्न, बाल यौन दुर्व्यवहारको सिकार भएको तथ्यांकले देखाउँछ । संयुक्त राष्ट्रसंघीय महिला (यूएन वुमन) का अनुसार विश्वमा ८५ प्रतिशत महिलामाथि डिजिटल हिंसा हुने गरेको छ ।नेपाल प्रहरीको साइबर ब्युरोका अनुसार, पछिल्ला चार वर्षमा बालबालिकासँग जोडिएका यस्ता अपराधका उजुरीको संख्या ९७ प्रतिशतले बढेको छ । २०७५०७६ मा १० वटा उजुरी रहेकामा ०७८०७९ फागुनसम्म आइपुग्दा बढेर चार सय ७० वटा पुगिसकेका छन् । गत आर्थिक वर्ष २०७९८० मा साइबर अपराधसम्बन्धी ५ हजार ५ सय २८ उजुरी परेकामा महिलाका २ हजार ७ सय १ र बालिकाका ९० उजुरी थिए । सेयरकास्ट इनिसिएटिभ को अध्ययनअनुसार ८५ देखि ९० प्रतिशत महिला हिंसा सामाजिक सञ्जालमार्फत हुने गरेको छ । त्यस्तै, ८२ प्रतिशत फेसबुक म्यासेन्जरबाट महिला हिंसा हुने गरेको छ । अर्को अध्ययनअनुसार, १५५ प्रतिशत एक्सबाट, १२८ प्रतिशत ह्वाट्स एपबाट, ११७ प्रतिशत भाइबर, ६ प्रतिशत इमेल र ४६ प्रतिशत इन्स्टाग्राममा महिला हिंसा हुने गरेको छ ।अमेरिकास्थित नेसनल सेन्टर फर मिसिङ एन्ड एक्सप्लोइटेड चिल्ड्रेन संस्थामा विश्वभरका बाल यौन दुर्व्यवहारसम्बन्धी तस्बिर र भिडिओको विवरणविरुद्ध रिपोर्ट दिइन्छ । त्यसमा नेपालबाट सन् २०१९ मा ६३ हजार र २०२१ मा एक लाख ७८ हजारभन्दा बढी यस्ता विवरण संकलन गरिएको तथ्यांकले भयावह चित्रलाई संकेत गर्छ । एकातर्फ डिजिटल साक्षरतासहितको प्रविधिको उच्चतम प्रयोगबाट महिला उद्यमशीलतालाई थप उचाइ दिन सकिन्छ, अर्कोतर्फ यसको उचित प्रयोग गर्न नसक्दा जोखिमको खतरा पनि उत्तिकै रहेको छ । मोबाइल डिभाइसको प्रयोग फोन गर्न र सोसल मिडिया चलाउन मात्रै हो भने यसलाई डिजिटल साक्षरता मानिँदैन । साँचो अर्थमा महिलामाझ डिजिटल साक्षरता बढाउने हो भने कामको बोझ कम हुने, समय बचतसँगै कुल गार्हस्थ्य उत्पादन (जीडीपी) मा समेत योगदान पुग्नेगरी डिजिटल साक्षरताको विकास गर्न ढिला भइसकेको छ । सरकारले सूचना प्रविधिलाई आवधिक योजनामा समेट्ने प्रयास गरे पनि आवश्यक कानुन नहुँदा बेलाबेला समस्या आउने गरेको अनुभूत गर्न सकिन्छ । महिलाको डिजिटल साक्षरता बढाउन राम्रो नीति, नियम र कानुन तर्जुमा गर्न सके मात्र यसको औचित्य पूरा हुन्छ । सरकारले ईकमर्सलाई लक्षित गरेर कानुन शीघ्र बनाउनुपर्छ । महिला लक्षित औद्योगिक ग्रामहरूको विकासमा राज्यको पहलकदमी हुन जरुरी देखिन्छ ।संयुक्त राष्ट्रसंघले तय गरेको र हामीले समेत अंगीकार गरेको दिगो विकास लक्ष्यको बुँदा ४४ मा सन् २०३० सम्ममा बजार मागअनुसारको प्राविधिक, व्यावसायिकलगायत सीप भएका उद्यमशील युवा र वयस्कको संख्यामा उल्लेख्य वृद्धि गर्ने उल्लेख छ । भोलि उनीहरू नै नीति निर्माता बन्न सक्छन्, उच्च तहका कर्मचारी बन्न सक्छन्, निजी क्षेत्रका नेता बन्न सक्छन्, जसलाई डिजिटल कुराहरूको राम्रो ज्ञान हुन्छ । उनीहरूले बनाएका कानुन, लिएका आकांक्षा र योजनाहरू नै हाम्रो समुन्नत भविष्यका परिपूरक बन्न सक्छन् । त्यसैले एनजीओ, आईएनजीओ, विद्यालय, महिला समूह र वडामा हुने महिला समितिले डिजिटल साक्षरता बढाउँदै लैजानुपर्ने आवश्यकता छ । प्रविधिका क्षेत्रमा नयाँ कुरा आविष्कार हुँदा महिला तथा बालबालिका हिंसाको सिकार हुनु भनेको दुर्भाग्यपूर्ण अवस्था हो । झा अधिवक्ता तथा मानवअधिकार अधिकृत हुन् ।"
३५ वर्षपछि भीमसेन जात्रा,"काभ्रे (कास) काभ्रेको धुलिखेलमा ३५ वर्षपछि भीमसेन जात्रा सञ्चालन गरिएको छ । मार्ग शुक्ल पूर्णिमाको दिनमा मनाइने भीमसेन जात्रा यस वर्षदेखि फेरि मनाउन थालिएको हो । परापूर्वकालदेखि नै भीमसेन गुठियारले मनाउँदै आएको भीमसेन जात्रा आर्थिक व्यवस्थापन र विभिन्न समस्याका कारण ३५ वर्षदेखि रोकिएको थियो । कला, संस्कृतिको संरक्षण गर्नुपर्छ भन्दै स्थानीय युवाहरू जुटेर जात्रालाई निरन्तरता दिने उद्देश्यले यस वर्षबाट पुनः सुरु गरिएको हो । यसको संरक्षण र व्यवस्थापनका लागि सिखलापुर युवा क्लब धुलिखेलको सक्रियतामा र धुलिखेलका स्थानीयको सहयोग र समन्वयमा जात्रालाई निरन्तरता दिइएको क्लबका प्रतिनिधि अर्बिन माकजुले बताए । स्थानीय ५८ वर्षीय बेकुलाल कपालीका अनुसार, मार्ग शुक्ल पूर्णिमाको अघिल्लो दिनमा धुलिखेलमा रहेका मठमन्दिरमा पूजा गरेर जात्राको सुरुवात गरिन्छ । सोही दिनमै धुलिखेल७ स्थित भीमसेन मन्दिरमा राँगा बलि दिइन्छ । जात्राका लागि भीमसेनको मूर्ति पूजा गर्न मूलघरमा निमन्त्रणा दिइन्छ । मार्ग शुक्ल पूर्णिमाको दिनमा धुलिखेलमा रहेको भगवती र हरिसिद्धिमा मूल पूजा गरी भीमसेन जात्राको सुरु हुन्छ । जात्रामा भीमसेन र द्रवपतिलाई रथमा राखेर धुलिखेल७ स्थित भीमसेन मन्दिरबाट बजार परिक्रमा गरिने कपालीले बताए । भीमसेनलाई व्यापार देउता पनि मान्ने भएकाले व्यापारीहरूले विशेष आस्था राखेर भीमसेनलाई पुज्ने जनविश्वास रहिआएको छ । धुलिखेल७ स्थित भीमसेन मन्दिरबाट सुरु भई धुलिखेल६ स्थित चोच्छेंमा रहेको गणेश मन्दिरमा पुगेर विसर्जन गरिन्छ ।"
'ब्युटी र बडी फिल्टर मा नियन्त्रण गर्दै टिकटक,"(काठमाडौं)सामाजिक सञ्जाल प्लाटफर्म टिकटकले नेपालका प्रयोगकर्ता एवं कन्टेन्ट क्रिएटरलाई मोबाइल नम्बरजस्ता अति व्यक्तिगत पहिचान खुल्ने जानकारी सार्वजनिक नगर्न र हानिकारक सामग्री देखिए तुरुन्तै रिपोर्ट गर्न आग्रह गरेको छ । रिपोर्टलाई सम्बोधन गर्ने बलियो संयन्त्र तयार रहेको कम्पनीका प्रतिनिधिले जनाएका छन् । शनिबार आयोजित कार्यक्रममा टिकटकले ब्युटी फिल्टर र बडी फिल्टर मा पनि प्रतिबन्ध लगाउने तयारी गरेको जनाएको छ ।शनिबार आयोजित टिकटक सेफ्टी एम्बासडर कार्यक्रम मा टिकटकको प्यारेन्ट कम्पनी बाइटडान्सका ग्लोबल कम्युनिकेन्स प्रतिनिधि इमाद जफरले नेपालका प्रयोगकर्ताको सुरक्षाका लागि नयाँ रणनीति अपनाएको अवगत गराएका हुन् । जफरका अनुसार हाल टिकटकमा नेपाली भाषा र संस्कृति बुझ्ने टोली छ । क्रिएटरका रूपमा तपाईंहरूले कुनै आपत्तिजनक कमेन्ट, दुर्व्यवहार वा धम्की सामना गर्नु भयो भने एपमा रहेको रिपोर्ट फिचर प्रयोग गरेर हामीलाई जानकारी गराउनुहोस्, उनले भने, रिपोर्ट गरिएका सामग्रीको उचित छानबिन र व्यवस्थापनका लागि हामीले विशेष टोली तयार गरेका छौं । सबै रिपोर्टको शतप्रतिशत सम्बोधन नहोला तर हामी यसमा निरन्तर सुधार गर्दै गएका छौं र हाम्रा यी सेवा प्रभावकारी छन् । नेपाल सरकारसँगको सहकार्यमा कम्पनीले हानिकारक सामग्रीको पहिचान र व्यवस्थापनमा ध्यान दिएको पनि जफरको भनाइ छ । २०८० मंसिर ११ मा जारी सामाजिक सञ्जालको प्रयोगलाई व्यवस्थित गर्ने निर्देशिका को व्यवस्थाअनुसार सरकारले अनलाइनबाट गुनासो दर्ता गर्ने प्रक्रिया सुरु गरेको थियो । निर्देशिकाको दफा १३ मा सामाजिक सञ्जाल व्यवस्थापन इकाइ स्थापना गरी इकाइले सामाजिक सञ्जाल प्रयोगसँग सम्बन्धित गुनासो दर्ता गर्ने उल्लेख छ । सञ्चार तथा सूचना प्रविधि मन्त्रालयले गत माघमा अनलाइनबाट गुनासो दर्ता गर्न मिल्ने प्रणाली सुरु गरेको हो । मन्त्रालयको वेबसाइटमा रहेको सामाजिक सञ्जाल गुनासो दर्ता आइकनभित्र गएर गुनासो दर्ता गर्न सकिन्छ । जफरका अनुसार टिकटकले बालबालिका र किशोरकिशोरीको मानसिक स्वास्थ्यलाई ध्यानमा राखेर १३ देखि १८ वर्षका प्रयोगकर्ताका लागि ब्युटी फिल्टर र बडी फिल्टर मा प्रतिबन्ध लगाउने भएको छ । उक्त उमेरका किशोरकिशोरी यस्ता फिल्टरको प्रयोगबाट कस्तो असर पर्न सक्छ भन्ने निर्णय लिने गरी परिपक्व नहुने कम्पनीको धारणा रहेको उनले बताए । यस्तो नीति हामी विश्वव्यापी रूपमै लागू गर्दै छौं, उनले भने, टिनएजका केटाकेटी यस्ता फिल्टरको मानसिक असरबारे सचेत नहुने भएकाले हाम्रो एपमा उनीहरूलाई यो सुविधा प्रयोगमा रोक लगाउने हाम्रो तयारी छ । कार्यक्रममा टिकटककी कम्युनिकेसन्स एसोसिएट सारिका इकबालले टिकटकमा मोबाइल नम्बरजस्ता अति व्यक्तिगत पहिचान खुल्ने जानकारी नबाँड्न विशेष आग्रह गरिन् । टिकटकले नेपालमा विभिन्न कार्यक्रम आयोजना गर्नुको उद्देश्य नै डिजिटल साक्षरता र अनलाइन सुरक्षाबारे जानकारी दिनु र प्रयोगकर्ताका सरोकार सुन्नु रहेको उनले स्पष्ट पारिन् । प्रयोगकर्तालाई डिजिटल रूपमा सुरक्षित राख्न सचेतना जगाउने प्रयोजनका लागि टिकटकले सेफ्टी एम्बासडर का रूपमा सुशान्त प्रधान, ओसिन सिटौला, पराक्रम राणा, मञ्जिता मानन्धर, राष्ट्र विमोचन तिमल्सेना, श्री पाण्डेलगायत सोसल मिडिया इन्फ्लुएन्सरलाई छनोट गरेको छ । इन्फ्लुएन्सरका कुरा उनीहरूका प्रशंसकले सुन्ने भएकाले डिजिटल सेफ्टीका उपाय आमप्रयोगकर्तासम्म पुर्याउन सहज हुने ठानेर यस्तो पहल अघि बढाइएको इकबालले बताइन् । कार्यक्रममा टिकटकका डिजिटल एम्बासडरसँगको छलफल सत्रमा उनीहरूले अनलाइन स्पेसमा रहँदा भोगेका अनुभव र त्यसबाट सिकेका पाठ सुनाएका थिए । मैले पोस्ट गर्ने क्वेर कन्टेन्टमा पहिला धेरै नकारात्मक कमेन्ट आउँथे तर त्यसबाट दुःखी भएर मैले यो काम छाडिनँ, लैंगिकतालगायत सामाजिक मुद्दामा पैरवी गर्ने पराक्रम राणाले भने, हामी पनि तपाईंहरूजस्तै मान्छे हौं र हाम्रो पनि अस्तित्व छ भनेर सम्झाइरहन पनि कन्टेन्ट बनाइरहनुपर्ने आवश्यकता महसुस भएको छ । सामाजिक सञ्जालमा पनि बरोबर सक्रिय समाचार वाचिका श्री पाण्डेले मिथ्या सूचना फैलिएको चाल पाउँदा पत्रकारको हैसियतमा आफूले सधैं तथ्य प्रस्तुत गर्न प्रयास गर्दै आएको बताइन् । टेलिभिजन प्रस्तोता ओसिन सिटौलाले पनि अनलाइनमार्फत बलात्कारको धम्की र व्यक्तिगत रूपमा त्रासमा राख्ने प्रयास हुने गरेको र कानुनी प्रक्रियामा जानुपर्दा धेरै चुनौती सामना गर्नुपरेको सुनाइन् । उनले डिजिटल स्पेसमा आइसकेपछि घृणास्पद टिप्पणी सामना गर्ने सहनशक्ति निर्माण गर्न आवश्यक रहेको बताइन् । सामाजिक सञ्जाललाई सुरक्षित बनाउन कानुनले मात्रै पर्याप्त नहुने कतिपय सहभागीले बताए । सामाजिक सञ्जालमा मुलुकी ऐनदेखि बौद्धिक सम्पत्ति, साइबर कानुनलगायत विषयमा कन्टेन्ट बनाउने अधिवक्ता राष्ट्र विमोचन तिमल्सेनाले नेपालमा सामाजिक सञ्जाल नियमन गर्न ठोस कानुन नभएको बताए । उनले सोसल मिडियालाई सुरक्षित बनाउन प्लाटफर्महरूले पनि सक्रिय भूमिका खेल्नुपर्ने औंल्याए । पडकास्ट होस्ट सुशान्त प्रधानले सामाजिक सञ्जालमा फरक धारणालाई पनि सम्मान गर्नुपर्ने विचार राखे भने माई डार्लिङ फुडकी मञ्जिता मानन्धरले नकारात्मक कमेन्टले प्रभाव पार्ने बताइन् । आपत्तिजनक कमेन्ट गर्नेलाई रिपोर्ट गर्दा पहिले खासै प्रभाव देखिँदैन थियो, अहिलेचाहिँ प्लाटफर्महरूले गम्भीरतापूर्वक लिन थालेको महसुस हुन थालेको छ, उनले भनिन्, यो राम्रो हो ।"
के सोच्छन् युवा खेलाडी ?,"(काठमाडौं)नेपालीमा उखानै छ, सुखमा नमात्तिनु, दुःखमा नआत्तिनु । यो कुरा खेल क्षेत्रमा ठ्याक्कै लागू हुने बताउँछिन्, टेबल टेनिसकी खेलाडी सिक्का सुवाल श्रेष्ठ । थुप्रै राष्ट्रिय र अन्तर्राष्ट्रिय प्रतियोगिता खेलिसकेकी उनलाई एक पटक मात्र जितेरपुग्छ जस्तो लाग्दैन । शीर्ष स्थानमा रहिरहन एकदमै चुनौती हुन्छ, उनी भन्छिन्, किनभने त्यो स्थानमा टिकिरहन थोरै मात्र ठाउँ हुन्छ । एकै वर्षमा ८ पटकसम्म फाइनलमा पुगेर हारेको अनुभव छ उनीसँग । थप्छिन्, त्यतिबेला त अब कहिल्यै टेनिस खेल्दिनँ भन्ने लाग्यो । तर, एक सातापछि फेरि खेल्न मन लागिहाल्यो । हारेर फेरि भोलि खेल्छु भनेर खेलाडीलाई प्रेरणा आउनु एकदमै गाह्रो हुन्छ । हार र जित खेलाडीका लागि स्वाभाविक परिणाम त हो नै, तर पनि जित्दा झन् गाह्रो हुने श्रेष्ठको अनुभव रहेछ । हार्दा भोलि राम्रो गर्छु भन्ने लाग्छ । तर जितमा त्यो स्थान जोगाएर राख्न सकिन्न कि भन्ने डर भइरहन्छ, उनी भन्छिन् । पछिल्लो साढे तीन वर्षदेखि लङ टेनिसमा नेपालको नम्बर वान खेलाडीको स्थान ओगटेका प्रदीप खड्कालाई टेनिस खेल्न सुरु गर्दा जितहारको खासै वास्ता थिएन । एक पटक उनी प्रतियोगिता जितेर घर (पोखरा) गए । टोलटोलमा सबैले बधाई दिए, समाचार छापिए । घरमा उनलाई देख्ना साथ आमा हर्षले रोइन् । त्यतिबेला उनलाई ठूलो काम गरेजस्तोलाग्यो । त्यसपछि उनले लगातार १४ वटा टाइटल जिते । राम्रो खेलाडीलाई पोजिसन कायम राख्न एकदमै गाह्रो हुने उनी बताउँछन् । त्रिभुवन विश्वविद्यालयबाट स्पोर्टस् साइन्समा स्नातकोत्तर गरिरहेकी सिक्कालाई नेपालको खेल क्षेत्र देख्दा विरक्त लाग्छ । भन्छिन्, हरेक दिन खेलाडीहरू विदेशिएको समाचार आइरहन्छ । खेलाडीहरू विदेशिएको खबरले मेरो पनि घरबाट दबाब आउँछ । मैले प्रशिक्षण गराउने विद्यालयमा धेरै प्रतिभाशाली भाइबहिनी छन् । उनीहरूलाई देशका लागि खेल्न कसरी वातावरण मिलाउन सकिएला भन्ने चिन्ता लाग्छ । उनी थप्छिन्, खेलाडीलाई सरकारले देशमा बस्ने वातावरण मिलाइदिनुपर्छ । केही समयअघि ओलम्पिकमा राम्रो रिजल्ट आएन भनेर भारतीय संसद् भवनमा बहस नै भयो । हाम्रोमा त संसद् भवनमा झगडा मात्र हुन्छ, खेल क्षेत्रलाई कसरी अगाडि लैजान सकिन्छ भनेर बहस हुँदैन । जुनियर्स टेबल टेनिसकी खेलाडी इभाना थापा भन्छिन्, सिनियर खेलाडीहरूले जुनियरहरूलाई पनि मौका दिनुपर्छ । खेल क्षेत्रमा भनेजस्तो सुधार नआउनुमा उनलाई खेलमा सरकारले पर्याप्त लगानी नगरेर जस्तो लाग्छ । थप्छिन्, नेपालमा खेल्ने ठाउँ पनि राम्रो छैन । नेसनल हल राम्रो हुनुपर्यो । अस्तिसम्म त त्यहाँ लाइट पनि थिएन, सिलिङबाट पानी चुहिन्थ्यो । कहिले छत झर्छ भन्ने डर हुन्थ्यो । देशको अवस्था देखेर प्रदीपलाई खेल्न मन छैन । भन्छन्, नेपाललाई प्रतिनिधित्व गर्दै २० वटा जति प्रतियोगिता खेले तर अहिले मलाई खेल्न मन छैन । परिवारबाट नै खेलेर के पाइस् भन्नुहुन्छ । ट्रफी, मेडल र सर्टिफिकेटबाहेक । मेरो त घरमा ट्रफी राख्ने ठाउँ पनि छैन ।टेनिस विश्वकै दोस्रो महँगो खेलमा पर्छ । टेनिस सम्भ्रान्त परिवारले खेल्ने खेल हो भन्ने आम बुझाइ छ । प्रदीप सुनाउँछन्, सरकारले पनि धनीहरूले खेल्छन्, किन हामीले प्रोत्साहन गर्ने भन्ने सोच राख्छन् । मिडिया कभरेज पनि कम हुन्छ । जसले गर्दा खेलाडीहरूले एक्सपोजर नै पाउँदैनन् । टेनिस सिक्नलाई मात्र कोचलाई मासिक ९० हजार तिर्नुपर्छ । राम्रो कोच राख्दा प्रतिघण्टा ३ हजार खर्चनुपर्छ । बलकै १ हजार रुपैयाँ पर्छ । ट्रेनिङ गर्दा दिनमा ३ वटा बल फुट्छ । दैनिक झन्डै ६ हजार रुपैयाँ खर्च गरेर ट्रेनिङ गर्नुपर्छ । प्रदीप थप्छन्, धनीको खेल भनेपछि म जस्तो स्ट्रिट लेभलबाट आएको खेलाडीलाई गाह्रो हुन्छ । स्पोन्सर छैन । आफ्नो लगानीमा कति दिन खेल्न सकिएला ।नेपाल सबै खेलमा चुकेको नै भौतिक पूर्वाधारमा हो, सिक्का भन्छिन्, खेलसम्बन्धी कुनै ज्ञान नै नभएको खेलकुदको मन्त्री हुन्छन् । खेलबारे ज्ञान नभएकाले खेल क्षेत्रलाई कसरी अगाडि बढाउन सक्छन् । युवा तथा खेलकुदमन्त्री भन्ने बेलामा मात्रै हो, मन्त्री बन्दा उमेर पुगेकाहरू बन्छन् । प्रदीपलाई राजनीतिक अस्थिरताको कारण खेल क्षेत्रको विकास हुन नसकेको जस्तो छ । भन्छन्, आज एउटा मन्त्री हुन्छ उसलाई सबै समस्या भन्छौं, समाधान पनि खोजिन्छ तर अर्को पटक जाँदा मन्त्री नै परिवर्तन भइसकेको हुन्छ ।इभानाको बुझाइमा नेपालका खेलाडीहरूले भनेजस्तो रिजल्ट नल्याउनुमा धेरै अन्तर्राष्ट्रिय प्रतियोगितामा भाग लिन पाउनु हो जस्तो लाग्छ । उनी भन्छिन्, अन्तर्राष्ट्रियस्तरमा खेल्न जाँदा त्यहाँ र यहाँबीच धेरै फरक पाउँछु । उताको खेलाडीहरू धेरै अनुभवी भएर होला, उनीहरूसँग छुट्टै आत्मविश्वास हुन्छ । हामीले एउटा अन्तर्राष्ट्रिय प्रतियोगिता खेल्न वर्षौंसम्म कुर्नुपर्छ । उनीहरूले वर्षमै १०१५ वटा गेम खेलिरहेको हुन्छ । हाम्रो र उनीहरूको लेभल नै म्याच हुँदैन ।प्रदीप भन्छन्, नेपालका खेलकुद मन्त्रालय र फेडरेसन हाम्रो अभिभावक हुन् । खेलाडीहरूले ससाना कुरामा नै सोच्नुपर्यो भने हामीले खेलमा शतप्रतिशत समय कसरी दिन सक्छौं ?"
जरिवाना लगाएर ग्वार्को फ्लाइओभरको काम गराइँदै,"ईपीसी प्रक्रियामा ठेक्का भएको र डिजाइनमा केही समस्या आए निर्माण व्यवसायी नै जिम्मेवार हुने उनले सुनाए । पुल निर्माण अन्तिम चरणमा छ । अब यसको लोड टेस्ट गर्न बाँकी छ, उनले भने, त्यसका लागि पहिला र्याम्प बनाइसक्नुपर्छ, त्यो नबनाई यसको काम हुँदैन । यसअघि आयोजनाले पानी नपरे दसैंअघि नै फ्लाइओभर सञ्चालनमा ल्याउने दाबी गरेको थियो । तर पानी परेर काम गर्न नपाउँदा भनेकै समयमा सम्पन्न हुन नसकेको ठेक्का लगाउने निकायको दाबी छ । पटकपटक म्याद थप गर्दा पनि आयोजना सम्पन्न नहुँदा यस खण्डमा गुड्ने सवारी साधन व्यवस्थापन गर्न ट्राफिक प्रहरीलाई हम्मेहम्मे भएको छ । गएको बर्खामा फ्लाइओभरको काम चार महिनासम्म ठप्प बनेको थियो । गत कात्तिक १६ मा फ्लाइओभर निरीक्षणका क्रममा पुग्दा भौतिक पूर्वाधार तथा यातायात मन्त्री देवेन्द्र दाहालले निर्माणको काम छिटो सक्न निर्देशन दिएका थिए । पूर्वाधार तथा विकास आयोजनाहरूको निर्माणमा हुने ढिलासुस्ती आफूलाई सह्य नहुने मन्त्री दाहालले बताए पनि त्यसअनुसार काम हुन सकेको छैन ।"
ऊर्जा लगानीकर्ता प्रधानविरुद्ध सम्पत्ति शुद्धीकरण मुद्दा,"०७८ असार १४ मा उक्त सेयरको अन्तिम कारोबार मूल्य प्रतिकित्ता ३४० रहेको देखिन्छ, अभियोग पत्रमा भनिएको छ, उक्त सेयरको मूल्यमा दोस्रो बजारमा भएको उच्च वृद्धिबाट लाभ प्राप्त गर्न दूषित मनसायले ०७८ भदौ १३ मा आरोपी प्रधानले उक्त कम्पनीको सञ्चालकबाट राजीनामा दिनुअघि ९१ हजार ५ सय कित्ता सेयर र राजीनामा दिएपश्चात् पटकपटक गरी ४ लाख १३ हजार ६२ कित्ता सेयर परिवारका मानिसलाई नामसारी गरी तत्पश्चात् पटकपटक बिक्री गरी लाभ प्राप्त गरेको देखिन्छ । सोही अभियोगमा धितोपत्र बोर्डबाट छानबिन भए सेयरको जालसाझीयुक्त कारोबार गरेको अभियोगमा उनीविरुद्ध मुद्दासमेत अभियोजन भएको थियो । कानुनअनुसार बिक्री गर्न नपाउने अवस्थाको सेयर बिक्री गरी उनले आर्जन गरेको रकम स्वतः कसुरबाट प्राप्त एवं कसुरसँग सम्बन्धित भई गैरकानुनी स्रोतको रकम भएको पुष्टि हुने बोर्डले गरेको अनुसन्धानमा देखिन्छ । प्रधानले एनएचडीएल कम्पनीमा अध्यक्ष हुँदा श्रीमती विमला श्रेष्ठ प्रधानका नाममा ०७८ साउन १४ मा कम्पनीको ३० हजार ५०० कित्ता र अध्यक्षबाट राजीनामा दिएपछि ०७८ कात्तिक २९ मा १ लाख ५० हजार कित्ता, ०७८ पुस ५ मा ९७ हजार २५० कित्ता नामसारी गरेका थिए । यस्तै, ०७८ माघ २० मा १ लाख कित्ता गरी कुल ३ लाख ७७ हजार ७५० सेयर घरायसी नामसारी गरेर सोही सेयर धितोपत्रको दोस्रो बजारमार्फत बिक्री गरेको अभियोग पत्रमा उल्लेख छ । त्यस्तै, प्रधानले कम्पनीको अध्यक्ष हुँदा नै छोरा चेतन प्रधानका नाममा ०७८ साउन १४ मा ३० हजार ५०० कित्ता, अध्यक्षबाट हटेपछि ०७८ असोज ५ मा ३२ हजार ९०६ कित्ता गरी ६३ हजार ६०४ कित्ता सेयर घरायसी नामसारी गरेको उल्लेख छ । प्रधानले अध्यक्ष हुँदा अविवाहित छोरी निभिताका नाममा ०७८ साउन १४ मा ३० हजार ५०० कित्ता र ०७८ असोज ५ मा ३२ हजार ९०६ कित्ता गरी ६३ हजार ६०४ कित्ता नामसारी गरेको पाइएको छ ।अध्यक्षबाट हटेर छोरीका नाममा सेयर नामसारी गरेर बिक्री गरेपछि उनले निभितालाई ०७८ कात्तिक १५ देखि सोही कम्पनीमा सञ्चालक बनाएका छन् । बोर्डको अध्ययनमा नै प्रधानले श्रीमती विमलाका नामबाट ३ लाख ६६ हजार ५८० कित्ता सेयर १८ करोड ५० लाख ७२ हजार ९४७ रुपैयाँमा कारोबार गरेको पाइएको छ । प्रधानले छोरा चेतनका नामबाट ५ हजार ३६४ कित्ता सेयर खरिद तथा ७० हजार ४३४ कित्ता बिक्री गरी ७५ हजार ७९८ कित्ता सेयरको ४ करोड ८ लाख ४९ हजार ३६५ रुपैयाँ कारोबार गरेका छन् ।प्रधानले छोरी निभिताका नामबाट २०० कित्ता खरिद तथा ६३ हजार ५२१ कित्ता बिक्री गरी ६३ हजार ७२१ कित्ता सेयरको कुल रकम ३ करोड ८० लाख ५७ हजार १५३ रुपैयाँको सेयर कारोबार गरेका छन् । प्रधान ०७१ साउन १९ देखि ०७८ भदौ १३ सम्म नेपाल हाइड्रो डेभलपर्सको सञ्चालक समितिको अध्यक्ष भएका थिए । प्रधानसँग उक्त हाइड्रोको ४ लाख ३८ हजार ७५० कित्ता सेयर रहेको बोर्डको अध्ययन प्रतिवेदनमा उल्लेख छ । प्रधानविरुद्ध बिगोको दोब्बर जरिवाना र कसुरको मात्राअनुसार कैद सजायसमेत माग गरिएको छ ।"
ज्योति समूह पद्म ज्योति समूहमा रूपान्तरण,"काठमाडौं (कास) व्यापारिक घराना ज्योति समूह पद्म ज्योति समूहमा रूपान्तरण भएको छ । आइतबार पद्म ज्योति समूह घोषणा गरिएको हो । पद्म ज्योति समूहले यो घोषणालाई विकास र सृजनशीलताको नयाँ यात्राको सुरुवात पनि भनेको छ ।पद्म ज्योति समूहमा रूपान्तरण गरी नयाँ यात्रा सुरुवात भएको घोषणा गर्न पाएकोमा कम्पनीले खुसीसमेत व्यक्त गरेको छ । धेरै बाधा र चुनौती पार गर्दै कम्पनी निरन्तर अगाडि बढ्ने विज्ञप्तिमा उल्लेख छ । पद्म ज्योति समूहले गुणस्तरका लागि परिचित आफ्ना विश्वसनीय ब्रान्डसँगै भविष्यलाई आकार दिन नयाँ योजना र रणनीति पनि ल्याइरहेको छ, विज्ञप्तिमा भनिएको छ । ज्योति समूहबाट पद्म ज्योति समूहमा परिवर्तनले प्रगति, अनुकूलन र नयाँ अवसरको खोजीमा आफूहरूको समर्पणलाई जनाउने कम्पनीले जनाएको छ । पद्म ज्योति, सौरभ ज्योति, सिर्जना शाक्य, सुह्रिद र आरती ज्योतिको मार्गदर्शनमा नयाँ अध्याय सुरु गर्न पाएकोमा कम्पनीले खुसीसमेत व्यक्त गरेको विज्ञप्तिमा उल्लेख छ ।"
नेपालगन्जटीकापुर उडान सुरु,"त्यसै दिन तारा एयरले पनि चार्टर उडान गरेको थियो । आइतबारको उडानमा रहेका संस्कृति, पर्यटन तथा नागरिक उड्डयन राज्यमन्त्री अरुण चौधरीले यो रुटमा प्रत्येक उडानमा १५ सिटको सुनिश्चितता टीकापुर नगरपालिकाले गरेको बताए । उनका अनुसार तारा र यती एयरलाइन्ससँगको साझेदारीमा काठमाडौंनेपालगन्जटीकापुर कनेक्टिङ यात्रु हुने भएकाले टिकट त्यसैअनुसार बिक्री वितरण भइरहेको छ । काठमाडौंदेखि टीकापुरसम्मको एकतर्फी हवाई भाडा ९ हजार रुपैयाँ तोकिएको छ । २०४१ देखि सञ्चालनमा आएको यो विमानस्थल द्वन्द्वकालमा ०५३ सालदेखि बन्द भएको थियो । त्यसअघि अछामको साँफेबगरबाट नेपाल वायुसेवा निगमको ट्विनअटरले नियमित उडान गरेको थियो । राज्यमन्त्री चौधरीका अनुसार, यो रुटमा टीकापुर आसपासका गाउँ र बर्दिया आसपासका यात्रुहरूले लाभ लिनेछन् । यो उडानले कर्णाली नदी र बर्दिया राष्ट्रिय निकुञ्ज जाने पर्यटकहरूको संख्यासमेत वृद्धि हुने उनले जनाए ।"
रौतहट खण्डमा २ वर्षदेखि मुआब्जा विवाद,"(रौतहट)मेचीमहाकाली विद्युतीय रेल्वे आयोजनाको रौतहटतर्फ वाग्मतीदेखि पश्चिमको धन्सार नदी सम्मको रेलवे ट्र्याक निर्माण अन्तिम चरणमा छ । तर, बीचका तीन स्थानमा ऐलानी र एकमा निजी जग्गाको मुआब्जा विवाद २ वर्षदेखि सुल्झिन नसक्दा काम अघि बढ्न सकेको छैन ।आयोजनाको सर्लाही कार्यालयका प्रमुख किरण कार्कीले वाग्मतीदेखि पश्चिम चांदी नदीछेउको ऐलानी जग्गाका स्थानीयले मुआब्जा मागेको बताए । ऐलानी जग्गामा बस्नेहरूको कागजपत्र हुँदैन । बिना लालपुर्जा उनीहरूलाई मुआब्जा दिने नियम छैन, उनले भने, तर, उनीहरूले मुआब्जा मागेर काममा अवरोध गरेका छन् । हामी माथिको निर्देशन कुरेर बसेका छौं । लमाहा खोला नजिक झन्डै सय मिटर ऐलानी जग्गामा पनि मुआब्जाको विवाद रहेको प्रमुख कार्कीले जानकारी दिए । यस्तै, सन्तपुर क्षेत्रका एक स्थानीयले पनि चलनचल्तीभन्दा कम मुआब्जा दिने निर्णय भएको भन्दै लिन अस्वीकार गरेका छन्, जसका कारण उक्त क्षेत्रमा पनि काम अघि बढ्न नसकेको आयोजनाले जनाएको छ ।चांदी क्षेत्रका स्थानीय सरोज चौधरीले लामो समयदेखि भोगचलन गर्दै आएको जग्गाको मुआब्जा पाउनुपर्ने बताए । सुकुम्बासीको उठीबास लगाउने गरी रेलवेको नामका जग्गा हडप्ने काम हुन लागेको उनको आरोप छ । सरकारले केही न केही राहत दिनैपर्छ, उनले भने, नभए काम अघि बढ्न दिँदैनौं । आयोजना र ठेकेदारले स्थानीयसँग पटकपटक वार्ता गरेका थिए । तर स्थानीयले मुआब्दा नदिएसम्म काम गर्न नदिने अडान राखेपछि ठेकेदारले पनि यी क्षेत्रमा काम अघि बढाएका छैनन् । आयोजनाअन्तर्गत रौतहट खण्डमा ५ वटा प्याकेजको ट्र्याक निर्माण र कल्भर्टको काम भइरहेको छ । रोशनकुमार श्रेष्ठ जेभी, सन्तोषी कन्टेक्ट, लुम्बिनी एपेक्स, खानी, हिन्दुङ थोकर र गोल्डेन बिरुवाले निर्माणको ठेक्का लिएका छन् । सबै प्याकेजहरू २०७८ माघ १४ मासक्नुपर्ने सम्झौतामा उल्लेख छ । तर विभिन्न कारण देखाउँदै ठेकेदार कम्पनीले समयमा काम सकेका छैनन् । आयोजनाका अनुसार रौतहटमा ट्र्याक खोल्ने काम ८० प्रतिशतभन्दा बढी सकिएको छ । रौतहटतर्फर् प्याकेज १, २ र ४ नम्बरमा ऐलानी जग्गाको मुआब्जाको समस्या छ । आगामी फागुनसम्म काम सक्ने आयोजनाको लक्ष्यरहे पनि मुआब्जाको समस्याले फेरि अर्को म्याद थप्नुपर्ने भएको छ । मुआब्जाकै कारण काम समयमा सक्ने अवस्था नरहेको प्रमुख कार्कीले सुनाए ।मेचीमहाकाली विद्युतीय रेलमार्गको लम्बाइ ९ सय ४५ किलोमिटर छ । रौतहटको वाग्मतीदेखि बाराको सीमाक्षेत्र धन्सारसम्म २२ किलोमिटर ट्र्याक बनाउने योजना छ । रौतहट क्षेत्रको एउटा प्याकेजको ठेक्का झन्डै ७० करोड रुपैयाँमा लागेको हो । निर्माण कम्पनिले रेल्वेको ग्राभेल, माटो, बेस, पुल, बक्सकल्भट र हरियालीको काम गर्नुपर्छ । २०७६ साउनदेखि ठेकेदारले काम सुरु गरेका हुन् ।"
अर्थ संक्षेप,"एनसेल फाउन्डेसन र आईसीटी अवार्ड २०२४ बीच सहकार्यकाठमाडौं (कास) एनसेल फाउन्डेसनले प्रविधि क्षेत्रको अवार्ड कार्यक्रम आईसीटी अवार्डसँग सहकार्य गरेको छ । सूचना तथा सञ्चार प्रविधि क्षेत्रमा भइरहेको उत्कृष्ट कार्य र व्यक्तित्वहरूको सम्मान गर्ने यो एक वार्षिक कार्यक्रम हो । यो सहकार्यसँगै आईसीटी अवार्ड २०२४ मा एनसेल फाउन्डेसन सपोर्टेड बाई पार्टनर को रूपमा आबद्ध भएको जनाइएको छ । यो सहकार्यको उद्देश्य आईसीटीमा भएको विकासलाई सम्मान गर्दै यसको प्रवर्द्धन, सूचना प्रविधि क्षेत्रमा महिलालाई प्रोत्साहन र डिजिटल डिभाइड कम गर्नका लागि हातेमालो गर्नु रहेको एनसेलको भनाइ छ । नवौं संस्करणको उक्त आईसीटी अवार्डको ग्रान्ड फिनाले आगामी पुस ५ मा काठमाडौंमा हुँदै छ । कार्यक्रममा डिजिटल विकासलाई बढावा दिँदै सूचना प्रविधि क्षेत्रमा काम गरिरहेका र उल्लेखनीय योगदान पुर्याएका विभिन्न संस्था, स्टार्टअप र व्यक्तित्वहरूलाई विभिन्न १४ विधामा आईसीटी अवार्ड प्रदान गरिने आयोजकले जनाएको छ ।बीवाईडी एम ६ कोबुकिङ खुलाकाठमाडौं (कास) बीवाईडी अटो इन्डस्ट्रीको नेपालका लागि आधिकारिक वितरक साइमेक्स इंकले बीवाईडी एम६ को बुकिङ खुला गरेको छ । प्रिमियम ७ सिट क्षमता रहेको विद्युतीय गाडी एमपीभी एम६ पारिवारिक र व्यापारिक दुवै प्रयोजनका लागि उपयुक्त हुने कम्पनीको दाबी छ । साथै यो सहज, उत्कृष्ट प्रस्तुति र दिगो हुने गरी डिजाइन गरिएको कम्पनीद्वारा विज्ञप्तिमा उल्लेख छ । एम६ मा प्यानोरामिक ग्लास रुफ, ५८० लिटर सम्मको लचिलो लगेज क्षमता, सय किलोवाटको इलेक्ट्रिक मोटर, ४४० किलोमिटरसम्मको रेन्जलगायत विशेषता छन् । यसमा ६ एयर ब्याग, एडेप्टिभ क्रुज कन्ट्रोल, लेन किपिङ असिस्ट र पार्किङ सेन्सर यसको सुरक्षाका विशेषताहरू भएको कम्पनीको भनाइ छ । कम्पनीका अनुसार बीवाईडी एम६ बुकिङ गर्ने ग्राहकले एक लाख ५० हजार रुपैयाँ छुट पाउनेछन् । पुस ९ सम्म उक्त गाडी बुकिङ गर्ने ग्राहकले मात्र नगद छुट पाउने कम्पनीले जनाएको छ ।"
झोलुंगे पुल बगेपछि काठे पुलको सहारा,"(बझाङ)केदारस्युँ र थलारा गाउँपालिका जोड्ने काठे पुलबाट सेती नदीमा शुक्रबार साँझ खसेर बेपत्ता भएका थलारा१, का टेक गिरी अझै फेला परेका छैनन् । स्थानीय र सशस्त्र प्रहरीले शनिबार र आइतबार सेती नदी किनारमा खोजी गरे पनि गिरी फेला परेका छैनन् । टेकका काका भुवन गिरीका अनुसार बेपत्ता व्यक्ति नभेटिँदै सशस्त्रको टोली आइतबार दिउँसो २ बजेतिर फर्किएको बताए । सेती नदी र कालंगा नदीको दोभानमा रहेको तालमा टेक भेटिन सक्ने उनको अनुमान छ । त्यही तालमा गोताखोरबाट खोजी गरिदिनुस् भन्दा उहाँहरूले यस्तो जाडो र बग्ने पानीमा गोताखोर पठाउन मिल्दैन भन्नुभयो, भुवनले भने, शव देखिएपछि खबर गर्नू, आउँछौं भनेर उनीहरू फर्किए । सशस्त्र प्रहरी बल बझाङका प्रमुख डीएसपी दुर्गाप्रसाद भट्टले आफैं घटनास्थल पुगेर हेरेको जनाउँदै बगिरहने पानीमा गोताखोर आवश्यक नभएको बताए । त्यहाँको पानीको प्रकृति हेर्दा नदीमा खसेको व्यक्ति डुबेको भन्दा पनि बगेर टाढा पुगेको अनुमान गरेका छौं । बग्ने पानीमा गोताखोरको काम हुँदैन, उनले भने, त्यहीअनुसार डोटी जिल्लाको प्रहरीलाई पनि खोजीका लागि सहयोग गरिदिन भनिसकेका छौं ।२०७८ कात्तिकमा आएको बाढीले देउरा र रेगम जोड्ने १ सय २० मिटर लामो झोलुंगे पुल बगाएपछि यहाँका बासिन्दा हिउँदमा काठे साँघुबाट जोखिमपूर्ण रूपमा आउजाउ गर्छन् । बर्खामा काठको साँघु बाढीले बगाउने हुनाले यी दुई पालिकाबीच सम्पर्कविच्छेद हुन्छ । बर्खामा आउजाउ ठ्याप्पै हुन्छ । हिउँदमा साँघु हालेर काम चलाउने गरेका छौं तर कुन बेला सेतीको भेलमा खसिन्छ कि भनेर डराउनुपर्ने अवस्था छ, थलारा१ का वडाध्यक्ष रवीन्द्र जोशीले भने ।उक्त क्षेत्रमा झोलुंगे पुल बगेपछि डोटीका सायल र आदर्श गाउँपालिका तथा बैतडीको सिगास गाउँपालिकाका बासिन्दासमेत प्रभावित भएका छन् । तीन जिल्लाको मुख्य व्यापारिक केन्द्र देउरा पुग्न दिनभर हिँड्नुपर्ने बाध्यता बनेको छ । पुल नभएका कारण स्थानीयले कृषि उत्पादन बिक्री गर्न पाएका छैनन् । पुल नभएका कारण देउरा बजारमा मानिस आउन छाडेपछि ठूलो लगानीमा खोलिएका होटल, पसल तथा उद्योग डुबेको स्थानीय बताउँछन् । थलारा गाउँपालिकाबाट केदारस्युँको देउरामा रहेको बेताल माध्यमिक विद्यालयमा अध्ययन गर्ने विद्यार्थीले जोखिमपूर्ण तरिकाले काठे साँघुबाट आउजाउ गरिरहेका छन् । साविक दंगाजी गाविसका १ सय ५० भन्दा बढी विद्यार्थी काठे साँघु तरेर बेताल माध्यमिक विद्यालय पुग्छन् । बर्खामा उनीहरूको पढाइ छुट्ने गरेको छ । झोलुंगे पुल हुँदा देउरास्थित प्राथमिक स्वास्थ्य केन्द्रमा उपचार गराउन डोटी र बैतडी जिल्लाबाट दिनमा एक सयभन्दा बढी मानिस पुग्थे । तर अहिले उनीहरू स्वास्थ्य सेवाबाट वञ्चित हुनुपरेको छ, स्वास्थ्यकर्मी सर्जन चन्द सुवेदीले भने । पुल बगेको डेढ वर्षपछि नयाँ निर्माणको ठेक्का लागेको थियो । स्थानीय पूर्वाधार विकास आयोजना कार्यालय धनगढीले २०७९ चैतमा दीपभूमि कन्स्ट्रक्सनसँग ठेक्का सम्झौता गरेको थियो । १८ महिनाभित्र निर्माण सम्पन्न गरिसक्नुपर्ने सर्तमा १ करोड ५० लाखमा उक्त सम्झौता भएको थियो । सम्झौताको म्याद गत भदौमा सकिएको छ । यसबीचमा ठेकेदार डम्बरदत्त भट्टको मृत्यु भएपछि काम अघि बढ्न सकेको छैन । अहिलेसम्म पुलको वारि र पारि दुई वटा पिलर र ब्लक बनाइएको छ । विकल्प प्रयोग गरेर पुल निर्माण अघि बढाउन पूर्वाधार विकास आयोजना कार्यालयलाई पटकपटक अनुरोध गरेको थलारा गाउँपालिकाका अध्यक्ष प्रकाश रोकायाले बताए । पटकपटक लिखित र मौखिक अनुरोध गर्यौं । केदारस्युँको अध्यक्ष र म आफैं पुगेर पनि भनेका हौं । तर पुल निर्माणमा चासो देखाइएको छैन, उनले भने ।"
शीर्षमा उक्लियो सुदूरपश्चिम,"(काठमाडौं)पोखरा एभेन्जर्सलाई ५ रनले पराजित गरेसँगै सुदूरपश्चिम रोयल्स नेपाल प्रिमियर लिग (एनपीएल) क्रिकेटको प्लेअफमा पुग्ने तेस्रो टोली बनेको छ । कम्तीमा प्लेअफमा पुगेको सुदूरपश्चिम ६ खेलमा १० अंकसहित शीर्ष स्थानमा छ । मजबुत रन रेटका कारण सुदूरपश्चिम क्वालिफायर्स १ मा पनि निश्चितजस्तै छ । स्कट कुग्लेनले ५ विकेट लिएपछि १ सय ५४ रनको लक्ष्य लिएर आएको पोखरा १९४ ओभरमा १ सय ४८ रनमा अलआउट भयो । पहिलो दुई ओभरको स्पेलमा १ रन मात्र खर्चेर ३ विकेट लिएका कुग्लेन दोस्रो स्पेलमा आउँदा पोखरा विजयको नजिक थियो । आफ्नो तेस्रो ओभरमा उनले १५ रन खर्चेपछि पोखरालाई अन्तिम २ ओभरमा विजयका लागि १५ रनको आवश्यकता थियो ।१९ औं ओभरमा हरमित सिंहले ७ रन मात्र खर्चेर रामोन रिफर र माइकल लिस्कको विकेट लिए । पोखरालाई अन्तिम ओभरमा विजयका लागि ८ रन चाहिने अवस्थामा कुग्लेनले किरण ठगुन्ना र विपिन खत्रीको विकेट लिए भने सुदीप अर्याल रनआउट भए । न्युजिल्यान्डका तीव्र बलर कुग्लेनले ३४ ओभरमा १ मेडन राख्दै १८ रन खर्चेर ५ विकेट लिए । हरमितले ४ ओभरमा २६ रन खर्चेर ३ विकेट लिए । ओपनर आन्द्रिज गाउसले पोखराबाट सर्वाधिक ३६ रन बनाए । उनले २१ बल खेल्दै ४ चौका र २ छक्का प्रहार गरे । रिफरले २८ बल खेली समान २ चौका र छक्काका साथ ३३ तथा किरण ठगुन्नाले २८ बलमा ३ चौका र १ छक्कासहित ३२ रन बनाए । कप्तान कुशल भुर्तेल शून्य र दिलीप नाथ १ रनमै आउट भएका थिए ।यसअघि पहिला ब्याटिङ गरेको सुदूरपश्चिमले निर्धारित २० ओभरमा ७ विकेट गुमाई १ सय ५३ रन बनायो । प्रतियोगिताको यसअघिका ५ खेलमा २२ रन मात्र बनाउन सकेका आरिफले ३८ बल खेली २ चौका र १ छक्का प्रहार गर्दै ४२ रन बनाए । सैफ जैब ९, विनोद भण्डारी १४, ब्रान्डन म्याकमुलेन २३, हरमित १३, कप्तान दीपेन्द्रसिंह ऐरी २० रन बनाई आउट भए । ईशान पाण्डे १० रन बनाई रिटायर्ड आउट भए । उनको स्थानमा आएका कुग्लेनले ३ बलमा २ रन मात्र बनाउन सके । नरेश बुढाएर ३ बल खेली ६ रनमा अविजित रहे । कुशलले ४ ओभरमा २७ खर्चेर २ तथा रिफर, लिस्क र सागर ढकालले ११ विकेट लिए ।पोखरा ७ खेलमा २ मा मात्र विजयका साथ अंक तालिकामा सातौं स्थानमा रह्यो । यता काठमान्डुको झिनो आशा भने सोमबार सुदूरपश्चिम र कर्णाली याक्सबीचको खेलमा अडिएको छ । गुर्खाजले विराटनगर किंग्सलाई १ विकेटले पराजित गर्यो । कर्णालीले ठूलो अन्तरको हार बेहोरेमा मात्र गुर्खाज प्लेअफमा पुग्न सक्छ । कर्णालीसँगै समान ८ अंक भए पनि नेट रन रेटमा गुर्खाज पछाडि छ । गुर्खाजको विजयले चितवन राइनोजको प्लेअफमा स्थान औपचारिक रूपमै निश्चित भयो । दीपेश कँडेलले निर्णायक अवस्थामा चौका प्रहार गरेपछि काठमान्डुले १ सय १८ रनको लक्ष्य १८१ ओभरमा १ सय २० रन बनाउँदै पूरा गरेको हो । दीपेश र शंकर रानाको अन्तिम जोडीले १८ रनको अविजित साझेदारी गरे । टिमलाई विजयका लागि २ रनको आवश्यकता भएको समयमा दीपेशले सुवास भण्डारीको बलमा विजयी चौका प्रहार गरे । दीपेशले ५ बलमा अविजित ११ रन बनाउने क्रममा समान १ चौका र छक्का प्रहार गरे । अर्का अविजित ब्याटर शंकरले २० बल खेली १ चौकासहित १६ रन बनाए ।प्रतीक श्रेष्ठले सर्वाधिक ३९ रन बनाए । उनले ३४ बल खेली समान २ चौका र २ छक्का प्रहार गरे । स्टेफन इस्किनाजी १, माइकल लेभिट १०, जेहरार्ड इरसमस १२, भीम सार्की १, ड्यान डाउथवेट १, रसिद खान १४, कप्तान करण केसी शून्यमा आउट भए । सन्दीपले ४ ओभरमा १९ रन मात्र खर्चेर ३, क्रिस सोलले ४ ओभरमा २१ र बसिर अहमदले ४ ओभरमा २७ रन खर्चेर २२ विकेट लिए ।पहिला ब्याटिङ गरेको विराटनगर १९५ ओभरमा १ सय १७ रनमा अलआउट भएको थियो । अफ स्पिनर इरसमसले ४ ओभरमा १७ रन खर्चेर ३ विकेट लिए । स्कट इडवार्डसलाई बोल्ड गरेका उनले एकै ओभरमा क्रिस सोल र सन्दीपको विकेट पनि लिए । देब्रेहाते स्पिनर दीपेशले ४ ओभरमा १६ रन मात्र खर्चेर २ विकेट लिए । शाहव आलम, डाउथवेट र करणले ११ विकेट लिए । राजेश पुलामीले विराटनगरबाट सर्वाधिक २५ रन बनाए । उनले २१ बल खेल्दै समान १ चौका र छक्का प्रहार गरे । लोकेश बम ८, दीपक बोहरा २४ बलमा २०, निकोलस कृतन १२ बलमा १०, इडवार्डस १५ बलमा १४, बसिर अहमद १३ बलमा १३, इस्मातुल्लाह आलम ५, सोल १, लामिछाने र अनिल खरेल समान शून्यमा आउट भए । सुवास भण्डारी ६ रनमा अविजित रहे ।"
हेड र स्मिथको शतकले अस्ट्रेलिया बलियो,न्युजिल्यान्डइंग्ल्यान्डह्यामल्टन न्युजिल्यान्डविरुद्ध तीन टेस्टको सिरिजमा क्लिन स्विप गर्ने इंग्ल्यान्डको मनसायमा आइतबार लगभग पूर्णविरामजस्तै लागेको छ । तेस्रो तथा अन्तिम टेस्टको दोस्रो दिनको खेल समाप्त हुँदा इंग्ल्यान्ड ३ सय ४० रनले पछाडि परिसकेको छ । विल ओरोउरकेको घातक बलिङ अगाडि इंग्ल्यान्ड आफ्नो पहिलो इनिङ्समा १ सय ४३ रनमा अलआउट भएको थियो । दिनको खेल टुंगिँदा न्युजिल्यान्डले आफ्नो दोस्रो इनिङ्स सुरु गर्दै तीन विकेटमा १ सय ३६ रन बनाएको छ ।
नेपाल कबड्डी लिगको ड्राफ्टमा ८४ खेलाडी,"काठमाडौं (कास) नेपाल कबड्डी लिग (एनकेएल) को पहिलो संस्करणका लागि ड्राफ्टबाट ६ टिमले ८४ खेलाडी छनोट गरेका छन् । टिमका प्रशिक्षक, मार्की खेलाडीको घोषणा र ड्राफ्ट आइतबार भएको हो । एस्ट्रोनिक्स म्यानेजमेन्ट प्रालिले आयोजना गर्ने एनकेएलमा ६ सहरका ६ टिमले प्रतिस्पर्धा गर्नेछन् । जसमा विराटनगर ब्यान्डिट्स, जनकपुर नाइट्स, काठमान्डु माभरिक्स, पोखरा लेकर्स, हिमालयन रेइडर्स र धनगढी वाइल्डक्याट्स छन् ।विराटनगरले लोकबहादुर विष्ट, जनकपुरले पार्वती राई, काठमान्डुले सरोजकुमार सिंह, पोखराले विष्णुदत्त भट्ट र धनगढीले महेश बोहरालाई प्रशिक्षक बनाएका छन् । बुटवलको हिमालयन रेइडर्सले दुई जना प्रशिक्षक राखेका छन् । जसमा सन्दीप पन्त र भारतका पोथुगान्ती सतिशकुमार छन् । भारतका सतीशकुमार प्रो कबड्डी लिगका पूर्वखेलाडी हुन् । १९ औं एसियाली खेलकुदमा नेपाली महिला टिमले कांस्य पदक जित्दाकी प्रशिक्षक पार्वतीले पुरुष टिम सम्हाल्नेछिन् ।मार्की खेलाडीमा विराटनगरमा कल्याण भुजेल, धनगढीमा पदमबहादुर विष्ट, हिमालयनमा गणेश पार्की, जनकपुरमा रामु टमाटा, काठमान्डुमा घनश्याम रोका मगर र पोखरामा प्रदीप मिजार छन् । भारतको प्रो कबड्डी लिगमा आबद्ध घनश्याम नेपाली राष्ट्रिय टिमका कप्तान पनि हुन् । एनकेएलमा खेलाडीको ड्राफ्ट ९२ जना नेपाली र २५ विदेशी गरी कुल १ सय १७ खेलाडी थिए । विदेशी खेलाडीमा थाइल्यान्ड, श्रीलंका, बंगलादेश र केन्याका थिए । ड्राफ्टबाट ६ टिमले ८४ खेलाडी लिएका छन्, जसमा ६६ नेपाली र १८ जना विदेशी खेलाडी छन् । प्रत्येक टिममा १४ खेलाडी छन् । हरेक टिमले २ देखि ४ जनासम्म विदेशी खेलाडी लिएका छन् ।राष्ट्रिय खेलकुद परिषद्का सदस्यसचिव टंकलाल घिसिङले भने, निजी क्षेत्रबाट देशको खेलकुदका लागि ठूलो योगदान भइरहेको छ । ठूला कार्यक्रम आइरहेका छन् । यसमा एनकेएल पनि आएको छ । एनकेएलको सुरुवातले कबड्डीलाई नेपालमा विकास, विस्तार र व्यावसायिकताको मार्गमा लाने विश्वास छ ।आयोजक एस्ट्रोनिक्स म्यानेजमेन्टका प्रमुख अमित बेगानीले भने, मधेशमा निकै लोकप्रिय खेलका रूपमा रहेको कबड्डीलाई हामीले नयाँ उचाइ दिनका लागि एनकेएल ल्याएका छौं । यसले कबड्डी खेलेरै पनि खेलाडीले केही गर्न सक्छ भन्ने देखाउन चाहन्छौं । वास्तवमै हामी कबड्डीलाई एनकेएलमार्फत व्यावसायिक खेलका रूपमा स्थापित गर्न चाहन्छौं ।"

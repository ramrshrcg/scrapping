शीर्षक,विवरण
रुसी सेनामा नेपालीको भर्ती र क्षति निरन्तर,"(काठमाडौं)कांग्रेसमाओवादीसहितको मन्त्रिपरिषद् बन्ने निश्चित भएपछि कांग्रेस सभापति शेरबहादुर देउवाको यसपालिको प्राथमिकतामा थिए एनपी साउद । मन्त्री बन्नेमा ढुक्क साउदको प्राथमिकता थियो कुनै विकासे मन्त्रालय । यसअघि सिँचाइमन्त्री भइसकेका उनी निकट नेताहरूसँग भन्ने गर्थे, विकासे मन्त्रालय पाए पार्टी संगठनको हितमा पनि काम गर्न सक्छु ।पार्टीको कोटामा मन्त्रालय छुट्याउने भएकाले नेतृत्वले जहाँ खटायो, त्यहीं जाने बाध्यता छ । वैशाख ३ मा परराष्ट्रमन्त्रीका रूपमा शपथ लिए । मन्त्रालय पुगेपछि उनी प्रस्ट भए, परराष्ट्र मामिला त मन्त्रालयभन्दा बाहिरबाटै चल्दो रहेछ । राजदूत नियुक्त होस् वा कर्मचारीको सरुवाबढुवा, प्रधानमन्त्री पुष्पकमल दाहाल वा कांग्रेस सभापति शेरबहादुर देउवालगायतले सिधै निर्णय गरेर मन्त्रीलाई जानकारी दिन्छन् । नेपाल आउने हरेक विदेशी वा नेपालमा रहेका राजदूतहरूसँग पनि दाहाल र देउवालगायतका नेताहरूले सिधै भेट्छन् । मन्त्रालयले कहिले थाहा पाउँछ, कहिले पाउँदैन ।२०६८ सालमा जारी कूटनीतिक आचारसंहितामा मन्त्रालयको जानकारी र अनुमतिबेगर त्यस्तो भेटघाटलाई छुट नहुने भनिए पनि प्रधानमन्त्री र मन्त्रीहरूले नै पालना गरेका छैनन् । परराष्ट्र मामिलामा प्रधानमन्त्री दाहाल र पूर्वप्रधानमन्त्री देउवा र उनको सचिवालय हावी रहेकाले मन्त्रालय सधैंझैं तदर्थ भूमिकामा छ ।पूर्वपरराष्ट्र सचिव मधुरमण आचार्य नेपालका कूटनीतिसम्बन्धी कार्यकारी निर्णय मन्त्रालयलाई बाइपास गरेर सिधै उच्च राजनीतिक तहबाट हुने गरेको बताउँछन् । उच्च राजनीतिक तहबाट परराष्ट्र नीतिसम्बन्धी धेरै कार्यकारी निर्णय हुने भएकाले परराष्ट्रमन्त्रीको भूमिका स्वतः कम हुन्छ, पूर्वराजदूतसमेत रहेका आचार्यले भन्छन्, उहाँ (मन्त्री साउद) शालीन व्यक्ति हुनुहुन्छ । आफ्नो तहबाट गर्न खोजेको पनि देखिन्छ । तर पहिलो पटक परराष्ट्रमन्त्री भएको हुनाले अन द जब ट्रेनिङ जस्तै देखिन्छ ।अन्तर्राष्ट्रिय कार्यक्रममा सहभागिता जनाउने र भेटवार्ता गर्ने कामलाई भने साउदको सक्रियता निकै धेरै छ । परराष्ट्र नीतिको कार्यान्वयन कस्तो भइरहेको छ भन्ने कोणबाट हेर्दा चाहिँ उहाँको सक्रियता बढेको छ । दृश्यमा राम्रो छ । तर वस्तुगत काम भने केही देखिँदैन, आचार्य थप्छन् ।नेपालको विदेश मामिला र परराष्ट्रमन्त्रीको मुख्य जिम्मेवारी दुई छिमेकी भारत र चीन तथा शक्ति राष्ट्र अमेरिकासँगको सम्बन्ध सन्तुलनमा हुन्छ । तर पछिल्लो समय नेपालको परराष्ट्र मामिला रुसयुक्रेन युद्ध र हमासइजरायल युद्धमा आकर्षित हुन पुगेको छ । जसले गर्दा मन्त्री र मन्त्रालयको सक्रियता यसमा केन्द्रित हुने अपेक्षा छ । हमास विद्रोहीले गत असोज २० मा इजरायलमा आक्रमण गर्दा नेपालका १० युवाको मृत्यु भएको थियो । त्यसपछि द्वन्द्वग्रस्त मुलुकमा नेपालीलाई लिन हवाईजहाज चार्टर्ड गरेर आफैं गएका परराष्ट्रमन्त्री साउदले प्रशंसा पनि बटुलेका थिए । तर, हमासले बन्धक बनाएर लगेका विपिन जोशी अहिलेसम्म पनि मुक्त हुन सकेका छैनन् । उनलाई छुटाउन नेपाल सरकारले इजरायल, कतार र विभिन्न अन्तर्राष्ट्रिय सहायता एजेन्सीलाई गरेको आग्रह सार्थक भएको छैन ।मानव तस्करहरूको प्रलोभनमा सयौं नेपाली रुसी सेनामा भर्ना भएको पाइएको छ । रुसको भाडा सैनिकमा कार्यरत नेपालीहरूले अकल्पनीय भौतिक क्षति व्यहोरिरहेका छन् । हालसम्म कम्तीमा १२ नेपालीको ज्यान गइसकेको छ भने थप विवरण आउन बाँकी नै छ । रुसी सेनामा कति नेपाली भर्ना भएका छन् भन्ने यकिन तथ्यांकसमेत परराष्ट्र मन्त्रालयले सार्वजनिक गर्न सकेको छैन ।कति नेपाली रुसी सेनामा कार्यरत छन्, कतिको मृत्यु भयो र कति घाइते भए भन्ने विषयमा परराष्ट्र मन्त्रालय र मस्कोस्थित दूतावास नै प्रस्ट छैन । यद्यपि केही समयअघि प्रधानमन्त्री दाहाल र परराष्ट्रमन्त्री साउदले दुई सयभन्दा बढी नेपाली रुसी सेनामा भर्ना भएको सार्वजनिक रूपमै बताएका थिए । तर, रुसी सेनामा कार्यरत र त्यहाँबाट फर्केका नेपालीहरूका अनुसार त्यो संख्या सरकारले भनेको भन्दा कैयौं गुणा बढी छ ।परराष्ट्र मन्त्रालयले मंसिर १८ मा नेपाली नागरिकलाई रुसी सेनामा भर्ना नगर्न र गरिएको भए उनीहरूलाई तत्काल नेपाल फर्काउन भन्दै रुसलाई कूटनीतिक नोट पठाएको थियो । मन्त्री साउदले काठमाडौंस्थित नेपालका लागि रुसी राजदूत एलेक्सेई नोभिकोभलाई मंसिर तेस्रो साता र पुसको पहिलो साता बोलाएर नेपाल सरकारको ध्यानाकर्षण गराउनुका साथै कूटनीतिक नोट पनि हस्तान्तरण गरेका थिए । रुसले भने उक्त नोटको औपचारिक रूपमा जवाफसमेत दिएको छैन ।त्यसकै निरन्तरतास्वरूप युगान्डाको राजधानी कम्पालामा माघ पहिलो साता भएको असंलग्न आन्दोलन अभियानको १९ औं शिखर सम्मेलनका क्रममा परराष्ट्रमन्त्री साउदले रुसी उपविदेशमन्त्री सर्गेई वसिलिइविचसँग भेटवार्ता गरेका थिए । भेटमा रुसी उपविदेशमन्त्रीलाई साउदले नेपाली नागरिकलाई गैरकानुनी रूपमा भर्ना नगर्न र भर्ना भएका सम्पूर्णलाई नेपाल फर्काइदिन आग्रह गरेका थिए । साथै, उनले आफूलाई मस्को भ्रमणको बाटो खोलिदिन पनि आग्रह गरेका थिए । तर रुसी पक्षले न नेपालले भनेको मान्यो, न त साउदको मस्को जाने प्रस्ताव नै स्वीकार गरेको छ । नेपालमा उपस्थित कूटनीतिक च्यानलमार्फत रुस भ्रमण गर्ने उनको प्रस्तावसमेत सफल भएको छैन । त्यस्तै, युक्रेनी सेनाको नियन्त्रणमा रहेका ४ नेपालीलाई पनि सरकारले फिर्ता ल्याउन सकेको छैन । नेपालले युक्रेनलाई समेत हेर्ने जर्मनीस्थित नेपाली दूतावासमार्फत उनीहरूलाई छुटाउन पहल गरे पनि सफलता हात परेको छैन ।मन्त्री साउदले रुसी सेनामा भर्ना भएका नेपालीलाई स्वदेश फर्काउन पहल भइरहेको बताए । हमासले बन्धक बनाएर लगेका विपिन जोशी जोशी र युक्रेनी सेनाको कब्जामा रहेका ४ नेपाली फिर्ता ल्याउन कूटनीतिक प्रयास जारी रहेको उनको दाबी छ । तर प्रगति के भएको छ भन्ने उत्तर भने उनीसँग छैन ।नेपालले गर्न सक्ने केही कुरा छन् । रुसमा नेपालीहरू सेनामा भर्ती भइरहेका छन्, पूर्वपरराष्ट्र सचिव आचार्य भन्छन्, उता हमासको कब्जामा विपिन जोशी अड्किएका छन् । भारतसँग ठूल्ठूला मुद्दा थाती छन् । भारतसँग केही निर्णय भएको पनि देखिन्छ, तर थाती रहेका विषय अघि बढेका छैनन् । चीनसँग पनि बीआरआई कार्यान्वयनमा प्रगति भएको छैन ।परराष्ट्रमन्त्री भएयता साउदले भारत, अमेरिका र चीन तीनै मुलुकको भ्रमण गरिसकेका छन् । भारतसँग सरकारले विद्युत् व्यापारको सम्झौता गर्यो भने चीनसँग नेपालले एक चीन नीति बाट अघि बढेर वान चाइना प्रिन्सिपल (एक चीन सिद्धान्त) मा अघि बढ्यो । भारतसँग नेपालले प्रबुद्ध व्यक्तिहरूको समूह (ईपीजी) को रिपोर्टलगायत विषयमा कुराकानी गर्न छाडेको छ र ऊर्जा, अर्थतन्त्र र संस्कृतिमा ध्यान दिन थालेको छ । चीनतर्फ पनि नेपालले सन् २०१७ मा हस्ताक्षर गरेको बेल्ट एन्ड रोड इनिसियटिभ (बीआरआई) लाई थाति राख्ने नीति लिएको छ ।पूर्वराजदूत खगनाथ अधिकारी परराष्ट्रमन्त्री साउद व्यक्तिगत रूपमा असल भए पनि उनको विज्ञता परराष्ट्र मामिला र नीतिमा राम्रो नभएको बताउँछन् । यस्ता मन्त्रालयको जिम्मेवारी दिँदा विषय विज्ञतामा ध्यान दिनुपर्थ्यो । विदेश नीति बुझेको व्यक्ति परराष्ट्रमन्त्री भएको भए, समस्या हुँदैन थियो, उनको टिप्पणी छ, सरकारले जसरी राजदूतावास बढाउने निर्णय गर्यो, त्यो ठीक होइन । नेपालीहरूको हकहित हेर्नुपर्छ, तर नेपालीलाई मात्र हेरेर दूतावास खोल्नु अपरिपक्व निर्णय हो । यस्ता निर्णय किन र कहाँबाट हुन्छन् भन्ने थाहा नपाएसम्म मन्त्रीको भूमिका अर्थपूर्ण हुन नसक्ने उनको भनाइ छ ।"
नोबेल पुरस्कारका ९ विजेता लुम्बिनी आउँदै,"सम्मेलनको व्यवस्थापन कसरी भइरहेको छ ?सम्मेलन संघीय सरकारको स्वीकृति र मन्त्रिपरिषद्को निर्णयअनुसार लुम्बिनी प्रदेश सरकारको आयोजना र व्यवस्थापनमा हुँदै छ । विभिन्न देशका राष्ट्रप्रमुखहरू, नोबेल पुरस्कार विजेताहरू, उच्चपदस्थ व्यक्तिहरूको सुरक्षा प्रमुख चासो हो । त्यसैले सुरक्षाका सबै पाटोमा संघीय सरकार र विशेष गरी परराष्ट्र मन्त्रालयले पनि संयोजन गरिरहेको छ । परराष्ट्रमन्त्री एनपी साउदको संयोजकत्वमा १३ सदस्यीय व्यवस्थापन समिति बनाएर तयारीका काम भइरहेका छन् । लुम्बिनी प्रदेश सरकार र सरकारका मन्त्रीहरूले पनि विभिन्न समितिको जिम्मेवारी लिएर काम गरिरहेका छन् । अन्तर्राष्ट्रियस्तरको संयोजन सन् २०१४ का नोबेल शान्ति पुरस्कार विजेता एवं ३ दशकदेखि बालअधिकारको वकालत गर्दै आइरहेका भारतका कैलाश सत्यार्थीले पनि संयोजन गरिरहनुभएको छ ।"
हात्तीछाप र गोल्डस्टारको अविचलित यात्रा,"(काठमाडौं)हात्ती बलियो कि हात्तीछाप चप्पल ?एक समय थियो, मान्छेहरू रेडियो सुनिरहन्थे । र, यो विज्ञापन उनीहरूलाई कण्ठस्थजस्तै थियो । यो विज्ञापन नसुन्ने र हात्तीछाप चप्पल प्रयोग नगर्ने कमै थिए । लाग्छ, एउटा पुस्ता यही विज्ञापन सुनेरै हुर्कियो । तर, अहिले समय फेरिएको छ । यो विज्ञापन नसुनिए पनि हात्तीछाप चप्पलको यात्रा निरन्तर छ । हात्तीछाप जन्मेको दुई दशकपछि उत्पादन सुरु भएको गोल्डस्टार ब्रान्डको जुत्ताले पनि व्यापारमा पछाडि फर्केर हेर्नुपरेन । हात्तीछाप चप्पलको माग निरन्तर बढ्दै गइरहेको छ । गोल्डस्टारको पनि उस्तै अवस्था छ ।विसं २०३० को दशकदेखि उत्पादन सुरु गरिएको हात्तीछाप चप्पल विगत ५० वर्षदेखि निरन्तर आफ्नै यात्रामा छ । कम्पनीको सस्तो, बलियो र भरपर्दो युनिक सेलिङ प्वाइन्ट (यूएसपी) अनुसार छोटो समयमै ब्रान्ड बन्न सफल यो उद्योग नुरप्रताप राणाले सुरु गरेका हुन् । मुलुकमा जुत्ताचप्पल उद्योग नै नभएका बेला आफ्नै मुलुकमा चप्पल उत्पादन गर्ने उद्देश्यले राणाले थाइल्यान्डबाट प्रविधि भित्र्याई उत्पादन सुरु गरेको किरण सुज म्यानुफ्याक्चर्सकी कार्यकारी निर्देशक एवं नुरप्रतापकी बुहारी विदुषी राणाले बताइन् । ससुराबुवा ट्रु आन्टरप्रिनअर हुनुहुन्थ्यो, मुलुकमै उत्पादन गर्नुपर्छ भनेर उहाँले चप्पल उद्योग सुरु गर्नुभएको हो, उनले भनिन्, १५ वर्षको उमेरमै उहाँले भैरहवामा बस सेवा सुरु गर्नु भएको थियो । आफैंले केही गर्नुपर्छ भन्ने उहाँमा विशेष खालको लगाब थियो । नुरप्रतापले सुरु गरेको उद्योगलाई पछि छोरा आमिरले अगाडि बढाए । आमिर हाल कम्पनीको अध्यक्ष तथा प्रबन्ध निर्देशक छन् ।जंगबहादुर राणाको परिवार भएकै कारण शमशेर राणाहरूबाट खेदिएपछि राणाकालमा काठमाडौं छोडेर पाल्पा पुगेको थियो, नुरप्रताप राणाको परिवार । हाइड्रो पावर, बैंक, इन्स्योरेन्स कम्पनी, एलपीजी ग्यासलगायत विभिन्न क्षेत्रमा संलग्न नुरप्रतापलाई फुटवेयरले विशेष परिचित बनाएको बुहारी राणाले सुनाइन् । थाइल्यान्डमा हवाई चप्पल लोकप्रिय भएका बेला त्यहींबाट मेसिन ल्याएर यहाँ हात्ती छाप चप्पल बनाउन सुरु गरिएको उनले बताइन् । चप्पल बनाउनकै लागि थाइल्यान्डबाट मेसिन ल्याएर ससुराबुवाले हेटौंडामा कारखाना खोल्नु भएको थियो, किरण सुज म्यानुफ्याक्चर्सकी कार्यकारी निर्देशकसमेत रहेकी विदुषीले भनिन्, उद्योग स्थापना गरे पनि त्यसबेला गुणस्तरीय चप्पल बजारमा ल्याउन उहाँलाई झन्डै २ वर्ष लाग्यो । विभिन्न कम्पोजिसनहरू मिलाएर तयार हुने चप्पल हरेक ब्याचमा बिग्रन्थे । तर पनि हरेस नखाई नुरप्रतापले राम्रो, भरपर्दो र गुणस्तरीय चप्पल उत्पादन गरेर बजारमा ल्याए । जसको नाम हात्तीछाप थियो ।५० वर्षअगाडिका नेपाली उपभोक्ताको मागअनुसार सस्तो, बलियो र भरपर्दो चप्पल बनाइएको थियो । नुरप्रतापले उपभोक्ताको मागलाई मध्यनजर गरेर उत्पादन सुरु गरिएको चप्पल छोटो समयमा परिचित भयो । गाउँदेखि सहरसम्मका मानिसको मुखमा हात्तीछाप चप्पल झुन्डिन थाल्यो । हात्तीछाप चप्पलपछि उनले जुत्ता उत्पादन पनि सुरु गरेका थिए ।नुरप्रतापले गोल्डस्टार जुत्ता बनाउन इटालियन प्रविधि भित्र्याए । त्यो समयमा इटालियन जुत्ता धेरै चल्थ्यो । त्यसैले इटालीकै प्रविधि भित्र्याएर जुत्ता बनाउने निधो गरेको विदुषीले सुनाइन् । अझै पनि आफूहरूसँग ८० प्रतिशत मेसिन इटालीकै रहेको उनले बताइन् । गोल्डस्टार जुत्ताभन्दा अघि स्पार्क जुत्ता बनेको थियो । इटालियन जुत्ताको डिजाइन हेरेर उहाँले आकर्षक र लगाउँदा पनि सजिलो हुने स्पार्क जुत्ता बनाउनुभएको थियो तर नेपाली बजारका लागि उक्त जुत्ता महँगो भयो, उनले भनिन्, महँगो भएकै कारण उपभोक्ताले रुचाएनन् । स्पार्क जुत्ता बजारमा नबिकेपछि करोडौं लगानी गरेर ल्याइएका मेसिन प्रयोगविहीन भए । चप्पलले छिट्टै बजार पाउनुमा सस्तो, बलियो र भरपर्दो मुख्य कुरा थिए, किरण सुज म्यानुफ्याक्चर्सकी कार्यकारी निर्देशक राणाले भनिन्, धेरै फरमुलेसन मिलाएर अनेकौं प्रयासपछि गोल्डस्टार सुरु भएको हो । त्यसबेला गोल्डस्टार जुत्ता १३० रुपैयाँ हाराहारीमा बिक्री हुन्थ्यो ।गोल्डस्टार जुत्ताले छिट्टै बजार पाउनुमा अनेक कारण रहे । द्वन्द्वकालमा माओवादीले लगाउने जुत्ता र नेपाली युवाले बूढापाकाले लगाउने जुत्ताका नामले गोल्डस्टार परिचित छ । गोल्डस्टारले नेपाली बजारमा आफ्नो पकड जमाइरहँदा द्वन्द्वकाल सुरु भयो । द्वन्द्वकालले गोल्डस्टारलाई चुनौतीसँगै अवसर पनि दियो । त्यस बेलासम्म हेटौंडामा रहेको कारखाना बन्द गरेर काठमाडौंमा खोलिएको थियो । सस्तो भएकाले माओवादी लडाकुले पनि तिनै जुत्ता प्रयोग गर्न थाले । लडाकुले गोल्डस्टार जुत्ता लगाउँदा सर्वसाधारणदेखि कम्पनीसमेत अप्ठ्यारोमा पर्यो । त्यसबेला गोल्डस्टार जुत्ता लगाएको देख्नेबित्तिकै सुरक्षाकर्मीले माओवादी हो, गोली ठोक भन्ने मानसिकता बनेको थियो, निर्देशक राणाले भनिन्, त्यसपछि त काठमाडौंबाहिर जुत्ता नै पठाउन पाएनौं । काठमाडौंदेखि बाहिर पठाउने भन्यो कि प्रशासनद्वारा माओवादीलाई पठाउन लागेको सोच्थे । काठमाडौंमा मात्रै जुत्ता बेचेर उद्योग चलाउन सक्ने अवस्था रहेन । मेरा श्रीमान् (आमिर) र सुसुरबुवालाई त्यसबेला फ्याक्ट्री जोगाउन धेरै गाह्रो भएको थियो, उनले भनिन्, आफैंले खोलेको कम्पनी जोगाउन संघर्ष गर्नुपर्ने अवस्थामा पुग्नुभएको थियो ।त्यसबेला ४५ सय कामदारलाई रोजगारी दिएको गोल्डस्टारले नेपालभन्दा बाहिर पनि बजारको खोजी गर्न थाल्यो । भारतको उत्तर प्रदेश र विहारमा गोल्डस्टारले राम्रै बजार पायो । त्यसबेला उत्पादनको ८० प्रतिशत जुत्ता भारतमै निर्यात गरिन्थ्यो । तर, अहिले त्यसको मात्रा घटेको छ । द्वन्द्वकालमा भारत निर्यात हुन थालेको जुत्ताचप्पल मुलुक शान्ति प्रक्रियामा प्रवेश गरेसँगै स्वदेशका गाउँगाउँ पुग्न थालेको थियो । द्वन्द्वकाल हाम्रा लागि अवसर पनि बन्यो, निर्देशक राणाले सुनाइन्, मुलुकमै गोल्डस्टारको व्यापार सुचारु रहन्थ्यो भने त हामीले बाहिरको बजार खोज्दैन थियौं होला । व्यापार काठमाडौंमै केन्द्रित भएकाले हामीले नेपालभन्दा बाहिर पनि बजार खोज्यौं र पायौं । त्यसबेला आफूहरूले बेचिरहेको मूल्यमा भारतमा पनि जुत्ता नपाइने उनले सुनाइन् ।गोल्डस्टारको उतारचढाव यत्तिमै रोकिएन । द्वन्द्वकालमा चुनौतीसँगै अवसर पाएको यसले अझै पनि विभिन्न समस्या झेल्दै आएको छ । ०७२ सालमा भूकम्प गएपछि कामदार गाउँ फर्के । भूकम्पको परकम्प आएसँगै कारखाना बन्द हुन्थ्यो । अनि केही समयपछि फेरि खुल्थ्यो । यसरी नै ७८ महिना बित्यो । भारतजस्तो प्रतिस्पर्धी बजारमा जुत्ता पठाउन नसकेपछि बजार गुमेजस्तो भयो । अर्कोतर्फ नक्कली गोल्डस्टारको बिगबिगी बढ्यो । गोल्डस्टार ट्रेडमार्क प्रयोग गरेर भारतस्थित उत्तर प्रदेश र विहारमा गोल्डस्टार जुत्ता बन्न थाले । भारतमा गोल्डस्टार जुत्ताका नाममा नक्कली जुत्ता अझै बनिरहेको राणाको आरोप छ । गोल्डस्टार भनेर वा गोल्डस्टारको पछाडिको आर नलेखेर वा डी नलेखेर अहिले पनि उत्तर प्रदेश, विहारमा नक्कली जुत्ता बन्ने क्रम रोकिएको छैन, उनले भनिन्, भारतीय अदालतमा यससम्बन्धी १० देखि १५ वटा मुद्दा छन् । हरेक महिना मेरो श्रीमान् त्यही मुद्दाका सिलसिलामा भारत गइरहनुहुन्छ । चीनबाट पनि केही वर्षअघिसम्म नक्कली गोल्डस्टार जुत्ता बनेर नेपाली बजारमा आइरहेको उनले सुनाइन् ।भारतमा चलेको नोटबन्दीको असरले पनि गोल्डस्टारलाई प्रभावित गर्यो । पहिला नगदमा खरिद गरिरहेको जुत्ताचप्पल अब प्रतीतपत्र (एलसी) खोल्नुपर्ने भयो । भूकम्प, नाकाबन्दी र नोटबन्दीले गर्दा झन्डै डेढदुई वर्ष जुत्ताचप्पल उद्योगले गति लिन सकेन । द्वन्द्वकालमा २४ घण्टा चल्ने उद्योग भारतको नोटबन्दीसम्म आइपुग्दा १२ घण्टामा सीमित भएको थियो । नेपाली जुत्ता उद्योगले गति लिइरहँदा भारत सरकारले स्वदेशी उद्योगलाई संरक्षण गर्ने भन्दै जुत्ताचप्पल आयातमा कडाइ गर्यो र कर लगायो । कर छुटमा जाने भएकाले नेपाली जुत्ता सस्तो थियो । कर लगाएपछि यत्तिकै पनि महँगो भयो । भारतले एक हजारभन्दा कम मूल्यका जुत्तामा १२ प्रतिशत, २ हजारभन्दा कममा १८ प्रतिशतसम्म कर लगायो । कुनै बेला ८० प्रतिशतसम्म जुत्ता निर्यात हुने भारतीय बजारमा अहिले ४० प्रतिशतभन्दा कम निर्यात छ ।कम्पनीमा अहिले ३ हजार कर्मचारी कार्यरत छन् । तीमध्ये ८० प्रतिशत महिला छन् । १२ घण्टा मात्रै उद्योग चल्छ । काठमाडौंको चप्पल कारखानामा मात्रै सीमित उद्योग अहिले बालाजु औद्योगिक क्षेत्र र भैरहवासम्म फैलिएको छ । भैरहवामा आफैंले जग्गा किनेर उद्योग चलाउन सुरु गरेको ३ महिना भइसकेको राणाले सुनाइन् । जुत्ताचप्पलको माग घट्दा र निर्यातसमेत घट्दा कामदार कटौती गर्नुपर्ने अवस्थामा पुगेको उनी बताउँछिन् । नेपालमा आफैंले उत्पादन गरेको जुत्ताचप्पल बेच्न सक्ने अवस्था नरहेको राणाले गुनासो गरिन् । राणाको भनाइमा नक्कली जुत्ता, कर नतिरेको, भन्सार छली, न्यून बिजकीकरण गरेका जुत्ता बजारमा छ्यापछ्याप्ती छन् । अहिले ८० प्रतिशत बजार चोरीपैठारी भई आउने जुत्ताको छ । सानाठूला गरी १५ सय जुत्ताचप्पल उद्योगको बजार २० प्रतिशतमा खुम्चिएको छ । भूकम्पअघिसम्म वार्षिक ४ अर्ब रुपैयाँ बराबरको जुत्ता भारत निर्यात गरिन्थ्यो भने अहिले मुस्किलले १ अर्ब रुपैयाँको निर्यात गरिने राणाले बताइन् । माग घटेसँगै उद्योग पनि २५३० प्रतिशत क्षमतामा सञ्चालन भइरहेको उनको गुनासो छ ।गोल्डस्टार नेपालमा बूढापाकाले मात्र लगाउने जुत्ताका रूपमा परिचित थियो । द्वन्द्वकालमा माओवादीले लगाउने जुत्ता बन्यो । अहिलेका युवाहरू स्टाइलिस, फेसनेबल जुत्ता खोज्छन् भन्ने बुझेरै हामीले विभिन्न मोडलका जुत्ता उत्पादन गरिरहेका छौं, राणाले भनिन्, रिब्रान्डिङभन्दा पनि डिजाइन चेन्ज गरेर अहिले स्टाइलिस, फेसनेबल र युवाहरूले मन पराउने जुत्ता उत्पादन गरिरहेका छौं । जी १० सिरिजमा युवालक्षित जुत्ता बनिरहेका छन् । हरेक महिना १० देखि १२ वटासम्म नयाँ डिजाइनका जुत्ता उत्पादन गरिरहेको उनले सुनाइन् । बेडरुम स्लिपर बनाएका छौं, बाथरुमका लागि हात्तीछाप चप्पल छँदै छ, उनले भनिन्, मर्निङवाकका लागि स्पोर्ट सुज, स्कुलका लागि कालो र सेतो जुत्ता छ । सुरक्षाकर्मीदेखि अफिसियल लेदरका जुत्ता, महिलाका लागि विभिन्न स्यान्डलदेखि स्लिपरसम्म उत्पादन गरिरहेका छौं । रेनबुट्स पनि बनाउँछौं ।गोल्डस्टारको नेपालमा ८० वटाभन्दा बढी आफ्नै फ्रेन्चाइज स्टोर छन् । नेपालभन्दा बाहिर बहराइन, कतार, अस्ट्रेलियामा पनि फ्रेन्चाइज स्टोर छन् । भारतमा पनि छिट्टै फ्रेन्चाइज स्टोर खोल्ने तयारी चलिरहेको राणाले सुनाइन् । उनका अनुसार भुटान र जापानमा पनि फ्रेन्चाइज स्टोरका लागि काम भइरहेको छ ।सरकारले फुटवेयर इन्डस्ट्रीलाई महत्त्व नदिँदा समस्या भइरहेको राणाको तर्क छ । कुनै बेला गार्मेन्ट, पस्मिना, गलैंचा निर्यात गरेर अर्बौं देशभित्र भित्रिइरहेको थियो, उनले भनिन्, जुत्ताचप्पल पनि निर्यात गरेर कुस्त कमाउन सकिन्छ भन्ने चेत नआएसम्म स्वदेशी जुत्ताचप्पलको भविष्य संकटमै रहने निश्चित छ । गोल्डस्टारको ४० प्रतिशतभन्दा बढी भ्यालु एड नेपालमै गरिन्छ । जुत्ताको अपर स्वदेशी उद्योगबाटै धागो किनेर बनाइन्छ । लेस यहीं बन्छ । सोलको पनि कच्चा पदार्थ बाहिरबाट ल्याएर नेपालमै बनाइन्छ । स्वदेशी उद्योगमैत्री नीति हुने हो भने लेस बनाउने, सोल बनाउनेलगायत उद्योग नेपालमै खुल्न सक्ने राणाको तर्क छ । अहिले हामी दक्ष जनशक्तिको अभाव झेलिरहेका छौं, उनले भनिन्, तलबसहित तीनमहिने तालिम दिएर जनशक्ति तयार गर्छौं तर विडम्बना तालिम सकेर काम गर्ने बेलामा सीप बोकेर विदेश गइदिन्छन् ।"
धार्मिक 'अतिवाद' कि 'भारतीय' पहिचान ?,"सामाजिक सम्झौतावादी सिद्धान्तकारहरूले १५ औं शताब्दीमा निकालेको निष्कर्ष हो देश सामाजिक सम्झौतामा चल्छ । अर्थात्, आरम्भमा प्राकृतिक नियममा बाँचेको मानिस स्वाभाविक विकासअन्तर्गत निश्चित भूगोलभित्र भविष्य सुरक्षित गर्ने चाहनामा पुग्दा सामाजिक सम्झौताको चरण आउँछ समाजको निर्माण र समाजमार्फत राज्यको निर्माण । त्यसो गर्दा आफैंले बनाएको प्राधिकारबाट शासित हुन ऊ ससर्त तयार हुन्छ । सर्त हुन्छ त्यो बनाइएको प्राधिकार (शासक) ले समाजको हरेक सदस्यसँग गरिएको सम्झौता पालना गर्नुपर्छ, गरेन भने उसलाई समाजले मान्दैन । त्यसभित्र शान्ति र मेलमिलाप त हुन्छ नै, व्यक्तिका पूर्ण र आंशिक स्वतन्त्रता पनि पर्छन् । महत्त्वपूर्ण हुन्छ सामाजिक मूल्यमान्यताको संरक्षण । जब समाजलाई जोड्ने खास चरित्र समाप्त हुन्छ वा त्यसमाथि नियोजित बाह्य र घरेलु आक्रमण हुन्छ, समाज र त्यसबाट निर्माण गरिएको राष्ट्र पनि विघटन हुन्छ । भूगोल त खण्डीकृत रूपमा रहन सक्छ तर राष्ट्रिय स्वाभिमान रहँदैन ।सन्दर्भ भारतीय प्रधानमन्त्री नरेन्द्र मोदीको हिन्दुत्व राजनीतिको हो, जसप्रति समर्थन र विरोधको घम्साघम्सी छ, भारतभित्र मात्र होइन, भारतबाहिर पनि । र, यहाँ नेपाली राजनीति पनि जोडिन्छ, जसले नेपालको राष्ट्रिय चरित्रलाई एकीकृत रूपमा विश्वमा परिचित हुन दिएको छैन । मोदीले किन हिन्दुत्वमा आधारित राष्ट्रवादलाई प्रमुख राजनीतिक मुद्दा बनाएका छन् वा चीनका राष्ट्रपती सी चिनफिङले किन विश्व सभ्यता पहल (ग्लोबल सिभिलाइजेसन इनिसिएटिभ) लाई मलजल गरिरहेका छन् ? वा, अरब विश्व किन यहुदीविरुद्ध बारम्बार पराजित युद्ध लडिरहन्छ ? किनकि, त्यसको सीधा सम्बन्ध राष्ट्रिय पहिचानसँग छ, खास मूल्यमान्यतासँग छ । यसबारे बहस गरौं । शब्दहरू के रचना गरिएका छन् वा संकथन कस्तो निर्माण गरिएको छ, त्यता नजाऔं । भारतीय जनता पार्टीको सन् १९८० देखिको एउटा सपना, योजना र संकल्पले २२ जनवरीमा मूर्त रूप पायो । हिन्दुहरूले बढी मान्ने भगवान् रामको जन्मभूमि उत्तरप्रदेशको अयोध्यामा ४५० वर्ष पुरानो मस्जिदलाई विस्थापित गरेर मन्दिर पुनःस्थापना भयो । मन्दिरले पूर्णता नपाएको र विधिपूर्वक प्राणप्रतिष्ठाको तयारी नभएको भन्दै शंकराचार्यहरू असन्तुष्टि राखेर ऐतिहासिक अनुष्ठानमा सहभागी भएनन् । एउटा ठूलो धार्मिक परियोजनाले साधुसन्त र गुरुहरूकै बीचमा पनि अलिअलि घोचपेच गराउँछ किनकि सत्तामा कोही खास गुरुहरूको प्रभाव र पकड अरूको भन्दा दरिलो हुन्छ । भारतका प्रधानमन्त्री मोदी र विदेशमन्त्री एस जयशंकरले अब इन्डिया होइन, भारत भन्नुपर्छ भनेर जुन सोचीविचारी रणनीतिक भारतको यात्रा थालेका छन्, त्यसका लागि राम मन्दिर पुनःस्थापना एउटा ऐतिहासिक लक्ष्यको श्रीगणेश मात्रै हो । तर श्रीगणेश निकै प्रभावकारी भयो । त्यसले इन्डिया लाई विस्थापित गरेर भारत को जगजगी स्थापित गर्ने सम्भावना देखिँदै छ । भारतीय विदेशमन्त्री जयशंकरको नयाँ पुस्तक ह्वाई भारत म्याटर्स को सार्वजनिकीकरण र राम मन्दिरको निर्माणले भारत भाष्यलाई बाह्य शासक वर्गमा पुर्यायो । त्यो अलंकार होइन, कार्य हो भन्ने प्रमाणित गरिदियो । सन् १९४७ मा भारत विभाजन हुँदा औपनिवेशिक बेलायती शासकले दिएको इन्डियालाई भारतमा रूपान्तरण गर्ने प्रयास नामको मात्रै होइन, पहिचान र शक्तिको घोषणा पनि हो भन्ने देखियो । सत्य हो, मोदीको मन्दिर उद्घाटनको हतारो अप्रिलमेमा हुने भारतीय लोकसभाको निर्वाचनसँग सम्बन्धित छ । यो प्रतिपक्षीका लागि बलियो मुद्दाचाहिँ होइन । महत्त्वाकांक्षी राजनीतिज्ञले समर्थनको फराकिलो क्षितिजको आकलन गर्न सक्छ र त्यसलाई मतमा रूपान्तरण गर्ने मौका छोप्छ पनि । यो स्वाभाविक भयो । राजनीतिक सत्ता यति निर्मम हुन्छ कि, त्यसले सत्ताका लागि मेकियाभेली विचारलाई सूत्र बनाउँछ र सत्तालाई कायम राख्न निरकुंशसमेत बन्छ । प्रक्रिया जतिसुकै अनैतिक र निर्दयी होस्, परिणामले त्यसलाई न्यायोचित सिद्ध गर्छ भन्ने मेकियाभेली विचारले विश्वमा जगजगी मच्चाएका बेला मोदीले भारतीय मूल्यमान्यता र आस्थाका धरोहरलाई भावनाको जीवन दिएका मात्र हुन् । त्यस अर्थमा मोदी गलत छैनन् । हिन्दुत्वको संरक्षणका नाममा अधिनायकवाद टिक्दैन भन्ने मोदीले बुझेको हुनुपर्छ । विश्वराजनीतिमा देखिएको राष्ट्रवादी लहरले सत्तालाई भूगोलको अन्धो बनाउँछ । किनकि भूगोलभित्रको स्वीकारोक्तिबिना उसले अर्को सार्वभौम भूगोलमाथि आक्रमण गर्न सक्दैन । त्यस बेला आफ्ना नागरिकको सुरक्षाको सुनिश्चितता प्रधान भएर आउँछ । जस्तो इजरायली प्रधानमन्त्री बेन्जामिन नेतान्याहुले विश्वको आग्रहलाई अस्वीकार गरी गाजामा हत्याहिंसाको बर्बर शृंखला जारी राखेका छन् । दुनियाँ मूकदर्शक छ । किनकि इजरायली जनताको साथ पाउँदासम्म उनी युद्धअपराधमा हेग जाँदैनन् । रुसका राष्ट्रपति भ्लादिमिर पुटिन युक्रेनलाई जति ध्वस्त पार्यो, त्यति रुसका नायक बन्छन् । त्यसैले उनले अमेरिका वा युरोपले के भन्छ भन्नेप्रति जवाफदेह हुनुपर्दैन । त्यसैले जसरी मोदीले सबैभन्दा बढी जनसंख्या (१ अर्ब ४२ करोड) र सबैभन्दा बढी हिन्दु (१ अर्ब १०) करोड भएको देशमा हिन्दुहरूका भगवान् रामलाई आफ्नो जन्मभूमिमा पुनःस्थापित गरेका छन्, त्यसलाई मोदीले स्थापित गर्न खोजेको भारतीय पहिचान, मूल्यमान्यताको राजनीतिका रूपमा बुझ्नुपर्ने धारणा त्यहाँको सत्ताको छ । यो अहिले भारतले पुनर्परिभाषित गरिरहेको संकथनको एउटा यो प्रस्थानबिन्दु मात्रै हो । मोदीले हिन्दुत्वको राजनीति अहिले मात्र गरेका होइनन् वा भाजपाको राजनीतिक आधार हिन्दुत्व आज मात्र होइन । विश्व जनसंख्यामा १५ प्रतिशत हिन्दु छन्, जसको नेतृत्व देशका रूपमा भारतले र नेताका रूपमा मोदीले गरेका छन् । हिन्दुत्वको राजनीति वा हिन्दु राष्ट्रवादको विदेशनीतिका कारण भारतभित्र वा बाहिर अर्को धार्मिक सम्प्रदाय वा आस्थामाथि प्रहार भयो भने त्यसको प्रतिरोध हुनुपर्छ । हिन्दुलाई बाहेक पार्टीमा अरूलाई निषेध गरे भने वा हिन्दु मतदाताबाहेक अन्यतिर राज्यकोष र राज्यस्रोत केन्द्रित गरेनन् भने भारतकै नागरिक प्रतिरोधमा उत्रन्छन् । त्यति नै सत्य के हो भने, करिब ८० प्रतिशत भारतीय हिन्दु भए पनि सबै अतिवादी होइनन् वा कतिपयले हिन्दुत्वको संघ राजनीतिसँग सरोकार राख्दैनन् । करिब १४ प्रतिशत मुस्लिमले हिन्दुत्वसँग सरोकार नराख्न सक्छन् तर भगवान् रामलाई मर्यादा पुरुषोत्तमका रूपमा मान्न सक्छन् । जस्तो राम मन्दिर पुनःस्थापनालाई मुस्लिम समुदायले ठूलो मुद्दा बनाएको पनि देखिएन । इन्डिया टुडेको जनवरीको एउटा रिपोर्टअनुसार, भारतमा रहेका मुस्लिमहरूको बहुमत हिस्साले भगवान् रामलाई सबैका भएको भन्दै राम मन्दिर पुनःस्थापनाको विरोध नगर्ने बताएको थियो । एउटा दाबी छ मोदीले यसरी नै सफलता पाउँदै गए भने आउने कार्यकालभित्रमा आफूलाई हिन्दु अधिनायकवादी शासकका रूपमा स्थापित गर्नेछन् । अर्थात्, उनी अनुदार बन्नेछन् । त्यसो हुँदा भारतीय जनताको दृष्टिकोण पनि परिवर्तन गर्लान्, त्यो पखाईकै विषय भयो । तर अनुदारवाद र अधिनायकवादउन्मुख राजनीति गर्दा पनि मोदीको स्वीकार्यता बढ्नुको कारक हो उनैले विकास गरेको भारतको बलियो अर्थतन्त्रको जग । विकास भयो भने धार्मिक अतिवाद र नियन्त्रित राजनीति पनि छायामा पर्छ । जस्तो चीनमा चिनियाँ कम्युनिस्ट पार्टी निर्देशित वा नियन्त्रित प्रजातन्त्र छ तर राष्ट्रपति सीको सत्ता जनमुखी छ । त्यही भएर चीन पुँजीवादी व्यवस्थालाई चुनौती दिन सक्ने समाजवादी व्यवस्था निर्यात गर्दै छ । मोदीले हिन्दुत्वको राजनीति गरेका हुन्, त्यसलाई अनुदारवादी राजनीति मान्दा पनि उनले तुलनात्मक रूपमा भारतीय जनतालाई सरकारको अनुभूति गराएका छन् । मोदीले योगदेखि वसुधैव कुटुम्बकम् सम्मको अन्तर्राष्ट्रियकरण गरेका छन्, जसप्रति हरेक भारतीय गर्व गर्छन् । मोदीले स्थानीयदेखि राष्ट्रिय अर्थतन्त्रसम्मलाई प्रवर्द्धन गरिरहेका छन् । उनले कल्याणकारी र विकासकेन्द्रित एजेन्डा ल्याएका छन् । जस्तो अयोध्यामै उनले एयरपोर्ट र नयाँ रेलवे स्टेसन बनाउने, ६० नयाँ होटललगायत खोलेर वार्षिक ५ करोड पर्यटक ल्याउने उद्देश्य राखी १० अर्ब अमेरिकी डलर लगानी गर्दै छन् । हरेक नागरिकले बलियो नेता खोज्छन् । मोदी त्यस्तै नेता भएका छन् । र, उनले सबैभन्दा ठूलो भारतीय चरित्र, मूल्यमान्यता र आस्थालाई स्थापित गरिरहेका छन् । अब नेपाललाई हेरौं । नेपाल र भारतले पूर्वीय ज्ञानसिद्धान्त र ज्ञानशास्त्रका स्रोतहरू वेद, उपनिषद्, वेदान्त, पुराण, रामायण, महाभारत वा त्यस्तै दर्शनलाई साझा बनाएका छन् । तर त्यति गर्दा पनि नेपालसँग निर्यात गर्ने विशिष्ट ज्ञान र शक्ति छन् । नेपाललाई हिन्दुराष्ट्र बनाएर हिन्दुत्वको संरक्षण हुने होइन, हिन्दु मूल्यमान्यतालाई स्थापित गर्दै र त्यसलाई नेपाली घरेलु विविधतासँग जोड्दै बलियो राष्ट्रिय पहिचान निर्माण गर्ने हो । भारतलाई हिन्दुराष्ट्र बनाउँछु नभनेका मोदीले नेपाललाई हिन्दुराष्ट्र बनाउन कसैलाई सहयोग गर्दैनन् र त्यसैको आडमा राजतन्त्र पनि नेपालमा आउँदैन । मोदीले हिन्दुत्वको विस्तारमा लगानी गर्दै पूर्वीय मूल्यमान्यतालाई स्थापित गर्ने प्रयास गर्छन्, त्यसको प्रभाव नेपालमा पर्छ नै । तर मूल प्रश्नचाहिँ नेपालले आफ्नो सामर्थ्यअनुसार आफ्नो मूल्यमान्यता वा राष्ट्रिय चरित्र स्थापित गर्न सक्छ कि सक्दैन भन्ने हो ।एउटा सार्वभौम राष्ट्रका रूपमा नेपालको आजको सबैभन्दा ठूलो चुनौती भनेकै सरकारसँग नागरिकको सम्बन्धविच्छेद हुनु हो, जसको प्रमाण त्रिभुवन विमानस्थलमा दैनिक बिदेसिने युवाको भीड हो । जब नागरिक निराश हुन्छन् र परसम्म आशा गर्ने विश्वासिलो आधार भेट्दैनन्, त्यति बेला देश चार किल्लाभित्रको एउटा भूगोलमा सीमित हुन्छ । शरीर छ तर जीवन छैन, मक्किएको घर छ तर परिवार छैन । विडम्बना, आजको सत्ताले देशको भूगोलभित्र जीवन भर्नु त परको कुरा, भूगोललाई उल्टै खण्डीकृत गरिरहेको छ । अर्थात्, सत्तासँग नागरिकले गरेको सम्झौता च्यातिएको छ । नेपालको सबैभन्दा ठूलो पहिचान वा शक्ति भनेको सांस्कृतिकसाम्प्रदायिक सद्भाव, धार्मिक सम्मान हो । हिन्दु र बौद्ध सभ्यताको उद्गमस्थलभन्दा अर्को ठूलो पहिचान नेपालको हुनै सक्दन । तर सत्ता त्यो साम्प्रदायिक सद्भावलाई खण्डित गर्ने प्रयासमा लागेको छ, सत्ता टिकाउने ध्याउन्नेमा । यो थाहा पाउन, कोशीदेखि मधेश र लुम्बिनीसम्मका घटनाहरू हेर्दा हुन्छ, सामाजिक सञ्जालमा भाइरल कन्टेन्टमा धार्मिक वहसले लिएको आयतन हेर्दा हुन्छ । प्रचण्ड सरकारसँग नागरिकले ठूलो अपेक्षा राखेका थिएनन् किनकि उनी कमजोर प्रधानमन्त्री हुन्, तर प्रधानमन्त्री कहिले खास जातिसमुदायको अभियन्ताका रुपमा, कहिले विद्रोही नेताका रूपमा र कहिले हिंसाको प्रवर्द्धकका रूपमा देखिनु गलत हो । सम्पूर्ण शक्ति विकासमा लगाउनुपर्ने सरकार त्यता केन्द्रित हुन सकेन, ठीकै छ, तर राष्ट्रिय पहिचानलाई धमिल्याउन उद्यत हुनु हुँदैन । समय लाग्छ, असम्भव छैन । भारत र चीनलाई, मोदी र सीलाई हेर्दा पुग्छ, पहिचान, मूल्य र मान्यतामा आधारित विकासले प्रवाह गर्ने सन्तुष्टिको स्वाद नै स्वर्गीय हुन्छ ।"
साम्बाले साकार पारेको युरोप सपना,"मिहिनेत, दृढ संकल्प र अनुशासनले एउटा खेलाडीलाई कहाँसम्म पुर्याउन सक्छ, त्यसको राम्रो उदाहरण बनेकी छन्, सावित्रा भण्डारी । आफूलाई साम्बा उपनामले चिनाइसकेकी उनको एउटै मात्र सपना थियो अब्बल दर्जाको फुटबल खेल्ने । त्यसका लागि उनले युरोपलाई आफ्नो गन्तव्य रोजेकी थिइन् र दिनरात परिश्रम गरिरहेकी थिइन् । फलस्वरूप उनी भर्खरै फ्रान्सेली क्लब अन आभान्टा ग्वेनगाम्पमा अनुबन्ध भएकी छन् । यस क्लबमा आबद्धताको अर्थ विश्व महिला फुटबलको सबैभन्दा उच्च दर्जाको फुटबल खेल्ने सुनिश्चितता हो । यो नेपाली फुटबल खेलाडीले व्यावसायिक रूपमा प्राप्त गरेको अहिलेसम्मकै ठूलो सफलता हो । सावित्राले यसअघि युरोपेली लिगअन्तर्गतको इजरायली क्बल हापोएल रानानामा अनुबन्ध भएर खेलेकी थिइन् । इजरायलहमास युद्धका कारण यो लिग बीचमै रोकियो र उनी फर्कन बाध्य भइन् । इजरायलको माथिल्लो डिभिजनको महिला लिग खेल्ने क्रममा उनले सक्दो उत्कृष्ट प्रदर्शन गरेकी थिइन् । त्यसले धेरैको मन जितेको थियो । हापोएल रानानाका लागि खेल्ने क्रममै उनको प्रदर्शन हेर्न युरोपका स्काउटहरू आइरहन्थे र सावित्राको खेलबाट प्रभावित हुन्थे । यसैको नतिजास्वरूप उनी अन आभान्टा पुगेकी छन् । फ्रान्स विश्व फुटबलकै एक महाशक्ति देश हो । त्यसको घरेलु फुटबल उत्तिकै मजबुत छ । फ्रान्सको माथिल्लो डिभिजनको महिला लिगलाई डिभिजन वान फेमिनी भनिन्छ । आधा दशक इतिहास भएको यो लिग विश्वकै उत्कृष्टमध्ये एकमा पर्छ । त्यसैले यस लिगले विश्वस्तरीय खेलाडीलाई आकर्षित गर्छ । यस लिगमा खेल्ने टिमले युरोपेली महिला फुटबलको सबैभन्दा ठूलो प्रतियोगिता च्याम्पियन्स लिगमा दबदबा कायम गरिरहेको छ । सावित्राले नेपाली घरेलु फुटबलमा एपीएफ क्लबबाट खेलिन् र यसलाई नेपाली महिला फुटबलकै सबैभन्दा सफल टिम बनाइन् । भारतको महिला लिगमा पनि उनी अहिलेसम्मकै सफलतम खेलाडीमध्ये एक हुन् । सेथु एफसी र गोकुलम केरलाका लागि खेल्ने क्रममा उनले तीनपल्ट इन्डियन वुमेन्स लिगको उपाधि जितिन् । उनले नेपाली राष्ट्रिय टिमका लागि कीर्तिमानी ४२ गोल गरेकी छन् । आफ्नो खेल जीवनमा अनेक उतारचढाव आउँदा पनि सावित्राले कहिल्यै हरेस खाइनन् र लगातार मिहिनेत गर्न पनि छाडिनन् । सावित्राको फ्रान्ससम्मको फुटबल यात्राले ठूलो सम्भावना देखाएको छ । नेपालमा केही हुँदैन, अझ नेपाली खेलकुदमा केही पनि हुँदैन भन्नेहरूलाई जवाफ दिन उनी बलियो नजिर बनेकी छन् । आफ्नो लक्ष्यमा अर्जुनदृष्टि राख्ने हो र त्यसका लागि कडा परिश्रम पनि गर्ने हो भने सावित्राजस्तै नेपाली खेलाडी विश्वस्तरमा पुग्न सक्छन् भन्ने प्रमाणित भएको छ । नेपाली खेलाडीले यस्तो सफलता हासिल गरिरहँदा घरेलु महिला फुटबल भने कमजोर छ । महिला फुटबल खेलाडीका लागि खेल्न नपाउने नै सबैभन्दा ठूलो समस्या छ । प्रतियोगिता नै हुँदैन, आक्कलझुक्कल भए नियमितता पाउँदैन । अखिल नेपाल फुटबल संघ (एन्फा) स्वयं आन्तरिक विवाद र कलहमा रुमल्लिएको छ । एन्फाले महिला मात्र होइन, समग्र नेपाली फुटबलमै ध्यान दिन सकिरहेको छैन । सम्भावना रहेर पनि सावित्रा जस्ता अन्य खेलाडी उत्पादन गर्न सकिरहेको छैन । एन्फाले सावित्राको जत्तिकै मिहिनेत गर्ने हो र त्यसमा सरकारले पनि साथ दिने हो भने नेपाली महिला फुटबल एसियन कपसम्म पुग्न सक्छ । सावित्राको अन आभान्टासँग अनुबन्धनलाई महिला स्वतन्त्रता र लैंगिक समानतासँग पनि जोडेर हेर्न सकिन्छ । आधुनिक विश्व फुटबल केही सय वर्ष पुरानो भए पनि यसका लागि महिला फुटबल अझै नयाँ जस्तै हो । महिला फुटबल बेस्सरी जुरमुराएको केही दशक मात्रै भएको छ । महिलाले उत्कृष्ट फुटबल खेलेर नै आफूलाई पुरुष जत्तिकै यस खेलमा अब्बल छौं भनेर प्रमाणित गरेका छन् । नेपालको सन्दर्भमा सावित्राले गरेको काम ठ्याक्कै यही हो । अब उनी त्यस्तो सुखद संघारमा पुगेकी छन्, जहाँ उनले विश्व महिला फुटबलकै उत्कृष्ट महिला खेलाडीसँग सहकार्य गर्नेछिन्, प्रतिद्वन्द्विता पेस गर्नेछिन् । उनको यो यात्रा जुनसुकै विधामा रहेका नेपाली महिलाका लागि पनि प्रेरणा हुन सक्छ ।"
सत्तारूढ दलको कालीदास प्रवृत्ति,"तेस्रो पटक सत्ताको बागडोर सम्हालेका पुष्पकमल दाहाल (प्रचण्ड) ले यस पटक केही आसलाग्दो काम गरेर नागरिकका माझमा स्थापित हुने प्रयास सुरुदेखि नै नगरेका होइनन् । तर धरै ठाउँमा उनी आफ्नो बोलीमा अडिग हुन नसकेर चिप्लिँदै आएका छन् । घरको मूल नेतृत्व आफैं सही लाइनमा हिँड्दैन भने उसले परिवारका सदस्यलाई पनि सही लाइनमा हिँडाउन सक्दैन या भनौं आफैं गलत भएपछि अरूले पनि उसले भनेको नटेर्ने अवस्था आउँछ । अहिले प्रचण्डको नेतृत्वमा रहेको सरकारका मन्त्रीहरूले प्रचण्डलाई नटेर्नुको मुख्य कारण पनि यही हो । उनी अघिल्लो दिन एउटा कुरा बोल्छन्, भोलिपल्ट ठीक त्यसैको विपरीत व्यवहारमा उतार्छन् । उनले आफैं मातहतमा रहेका मन्त्रीहरूलाई कति पटक निर्देशन दिइसकेका छन् तर त्यसको नतिजा शून्य देखिएको छ । आफ्नो बोली एकातिर र व्यवहार अर्कोतिर हुनु प्रचण्डको मुख्य कमजोरी हुँदाहुँदै पनि उनी आफ्नो यो गल्ती सुधार्न चाहँदैनन् या चाहेर पनि सुधार्न सकिरहेका छैनन् । प्रचण्डले जुन अपेक्षा राखेर सत्ताको चाबी आफ्नो हातमा लिएका थिए, सोहीअनुरूप चल्न नसक्नुको मुख्य दोषी उनी स्वयं हुन् भने अर्को कारण गठबन्धन दलको सरकार ।गठबन्धनको सरकार भएकै कारण सत्ता टिकाउनकै लागि भए पनि निर्देशन दिनेभन्दा अरू एक्सनमा उत्रन प्रचण्डलाई समस्या छ । आफूले नेतृत्व गरेको सरकारको कार्यसम्पादनप्रति आफैंले असन्तुष्टि व्यक्त गर्दै आएका प्रचण्डले मन्त्रिपरिषद् परिवर्तन गर्न खोजेको धेरै समय बितिसकेको छ । तर प्रधानमन्त्री हुने पालो कुरेर बसिरहेका कांग्रेस सभापति शेरबहादुर देउवा र एकीकृत समाजवादीका अध्यक्ष माधवकुमार नेपाललाई वर्तमान सरकारले जस्तोसुकै काम गरोस्, सरोकारको विषय बनिरहेको छैन । बाहिर उनीहरूले सरकारको कार्यशैलीप्रति असन्तुष्टि जनाए पनि आन्तरिक रूपमा सरकारलाई सहयोग गर्न तयार देखिँदैनन् । त्यसो त मन्त्री परिवर्तन हुँदैमा सकारात्मक नतिजा आउँछ नै भन्ने पनि हुँदैन । यथार्थ कुरा के हो भने मन्त्रीहरूमा राम्रो काम गरौं सकारात्मक नजिता देखाऔं भन्ने सोच नभएको देखियो । मन्त्रीले गरेको कार्यको जस अपजस पनि सत्ताको नेतृत्वकर्ता अर्थात् प्रचण्डलाई नै जान्छ भन्ने सोचाइले पनि अहिलेका मन्त्री मूर्तिका रूपमा उभिएका हुन् जस्तो लाग्छ । गठबन्धन या मिलीजुलीकै सरकार भए पनि यसअघिका सरकार अहिलेकै जस्तो मूर्तिका रूपमा जस्तो मात्र भएर प्रस्तुत भएको देखिँदैनन् । यसअघि आफैं सरकारमा बसेर आफैं प्रधानमन्त्रीलाई सरकारप्रतिका असन्तुष्टिका बुँदाहरूको फेहरिस्त पनि बुझाइएको इतिहास पनि विरलै होलान् । तर अहिले सरकारमा रहेका दलहरू एकपछि अर्को गर्दै प्रधानमन्त्रीप्रति आक्रोशित हुँदै बुँदागत असन्तुष्टि पोख्न पुगिरहेका देखिन्छन् । जबकि उनीहरूकै मन्त्रीले सम्हालेको मन्त्रालयको प्रगति विवरण हेर्नलायक छैन । खासमा वर्तमान सरकारमा आबद्ध राजनीतिक दलहरूमा कालीदास प्रवृत्ति देखिन्छ । कालीदास रूखको टुप्पोतिर बसी फेदतिर काटेर आफू पनि रूखसँगै ढल्न खोजेका थिए, त्यसैगरी वर्तमान सरकारसँग जोडिएका दलहरू पनि सरकारमै बसेर सरकारलाई असफल सिद्ध गरेर आफूसँगै गर्ल्यामगुर्लुम हुन खोजेको देखिन्छ । सुजन देवकोटा, पालुङ्टार४, गोरखा"
मेलम्चीले दिएको पीडा,"जुन दिन काठमाडौंका बासिन्दालाई मेलम्चीको पानी ल्याएर खुवाउने भनेर कृष्णप्रसाद भट्टराईले उद्घोष गर्नुभयो, त्यो दिनदेखि सदैव चर्चामा रहेको राष्ट्रिय गौरवको आयोजना हो मेलम्ची खानेपानी आयोजना । लागतको हिसाबले होस्, विवादका दृष्टिकोणले होस्, विभिन्न भ्रष्टाचारका ठूलाठूलाका काण्डका कारणले होस् वा काठमाडौंका जनताले मेलम्चीको पानी खान पाए भन्ने सन्दर्भमा नै किन नहोस् चर्चामा रहिरहने आयोजना हो मेलम्ची आयोजना । यसको चर्चा अझै सकिएको छैन । भनेको भन्दा बढी लागत, समय, विवाद, भ्रष्टाचार, स्थानीयको हरबखतका विभिन्न माग र विरोध तथा निर्माण सम्पन्न भएर पानी काठमाडौं पठाउँदै गर्दा आएको भीषण बाढीपहिरो जस्ता अनेक समस्या आयोजनाले झेलिरहेको छ । बाढीपहिरोपछि बल्ल मर्मतसम्भार गरेर काठमाडौंमा पानी वितरण सुरु गरेको आयोजनामा फेरि कुन बेला के क्षति हुने हो भन्ने त्रासमा छ । त्यहाँको वातावरणीय प्रभावबारे कुनै भरपर्दो अनुसन्धान, मूल्यांकन नगरी सरकारले यति धेरै लगानी कसरी गरेको होला ? के अब हरेक वर्ष यसरी नै टालटुल गर्दै काम चलाउँदै काठमाडौंमा ३४ महिना पानी खुवाउने हो ? बाढीपहिरोले क्षति पुर्याएको संरचना निर्माण गर्न सरकारले एसियाली विकास बैंकसामु कतिन्जेल हात फैलाउनुपर्ने हो ?सायद २०७८ असारमा बाढीपहिरो नगएको भए यो आयोजनाबारे यति धेरै चर्चा हुने थिएन । काठमाडौंका जनताले आनन्दसँग पानी खान पाएका भए पनि यति चर्चा हुने थिएन । बाढी र पहिरोले मुहान क्षेत्र सधैं जोखिममा छ । न सरकारले मेलम्ची आयोजनालाई बन्द गर्न सकेको छ न त पूर्ण क्षमतामा काठमाडौंमा पानी आपूर्ति गर्न सकेको छ । बाढीपहिरोले मुहानसम्म जाने बाटो र पुल बगाएको छ तर हालसम्म बनाउन सकेको छैन । अहिले आएर आयोजनाको डिजाइन नै गलत भन्ने सवाल उठ्न थालेको छ । हेडवर्क्सलाई सुरक्षित ठाउँमा सार्नुपर्ने देखिएको छ । अब सरकारले दीर्घकालीन समाधानको उपाय पहिल्याउन ढिलो गर्नु हुँदैन । भगवान पुडासैनी, जोरपाटी, काठमाडौं"
चौधरी र कांग्रेसको छवि,"बाँसबारी छालाजुत्ता प्रकरण र चौधरी होल्डिङ्सका अध्यक्ष अरुण चौधरीको गिरफ्तारी निकै चर्चामा छ । उद्योगी व्यापारीहरूले चौधरीलाई हिरासतमा लिनु अनुचित भयो भन्दै विरोध गरिरहेका छन् । प्रहरी र गृहमन्त्रीले राज्य लुट्ने छुट कसैलाई दिन नसकिने भन्दै कानुनबमोजिम कारबाही अगाडि बढाएको बताएका छन् । यस प्रकरणमा नेपालका प्रमुख राजनीतिक पार्टीहरू कसैले पनि मुख खोलेका छैनन् । कारण सबैलाई डर छ, बोल्यो कि पोल्यो । एकातिर चुनाव लड्नका लागि उद्यमी व्यापारीहरू सँगै चन्दा माग्नुपर्ने परिस्थिति अनि अर्कोतिर सुशासनको नाराबाटै जनताको मत माग्नुपर्ने अवस्था । कांग्रेसले आधिकारिक रूपमा यो प्रकरणबारे नबोले पनि उसको संसदीय समितिमा यसबारे विषय उठान भएको छ । अरुण चौधरीका दाजु एवं कांग्रेसका सांसद विनोद चौधरीले नै कुरा उठाएका हुन् । उनले आफ्नो परिवारको छवि बदनाम गर्न सरकारले यस प्रकरणमा हात हालेको बताए । उता कांग्रेसकै सांसद सुनील शर्माले पनि उद्यमी व्यापारीलाई तर्साएर चन्दा उठाउन यस्ता प्रकरण चलाइएको आरोप लगाएका छन् । अहिलेको माहोल निकै तरल र संवेदनशील छ । आम मानिस देशमा सुशासन छाओस्, भ्रष्टाचार र बेथिति अन्त होस् भन्ने चाहन्छन् । यो बेला ठूला पार्टीहरूले अलिकति पनि सुशासन विपरीतको कुरा गरे भोलि चुनावमा नकारात्मक असर पर्छ भन्ने कुरा हरेक नेता र पार्टीले बुझिसकेका छन् । यस्तो बेला जनभावनाअनुसार अघि बढ्नुपर्छ अर्थात् कानुनबमोजिम अनुसन्धान अघि बढोस् भन्न सक्नुपर्छ । सुनील शर्मा आफैं नक्कली डाक्टरी प्रमाणपत्र राखेको अभियोगमा आरोपित छन्, उनको आरोपको कुनै अर्थ छैन । विनोद चौधरीले आफ्नो परिवारको बदनाम गर्न बाँसबारी प्रकरण उठाइयो भनेका छन्, त्यसमा सहमत हुने ठाउँ छैन । सरकारी उद्योगको १० रोपनी जग्गा अरुण चौधरीको प्राइभेट कम्पनीमा गएको तथ्यबाटै देखिएको छ । विनोद चौधरीले विगतमा भएको गल्तीमा प्रायश्चित गर्दै त्यो १० रोपनी जग्गा सरकारका नाममा गर्न तयार छौं भन्न सक्नुपर्छ । गोपाल देवकोटा, गौरीनगर, काठमाठौं"
'ठूला भ्रष्टाचारमा सर्वदलीय मिलेमतोको अन्त्य नभएसम्म सुशासन सम्भव छैन',"ट्रान्सपरेन्सी इन्टरनेसनलले हालै सार्वजनिक गरेको भ्रष्टाचार अवधारणा सूचकांक (सीपीआई) प्रतिवेदनमा नेपाल भ्रष्टाचार व्याप्त हुने मुलुकको सूचीमा समेटिएको छ । सीपीआई प्रतिवेदन२०२३ अनुसार, १८० देशमा गरिएको सर्वेक्षणमा नेपाल सयमा ३५ अंकसहित १०८ औं स्थानमा छ । गत वर्षभन्दा दुई तह माथि उक्लिएर झिनो सुधार भएको त देखिन्छ तर ट्रान्सपरेन्सीले ५० भन्दा कम अंक ल्याउने देशलाई अति भ्रष्टाचार व्याप्तकै सूचीमा राख्छ । पछिल्ला दस वर्ष (सन् २०१३२३) यता नेपालको अवस्था दयनीय नै छ । यस अवधिमा नेपालले पाएको उच्च अंक नै ३५ हो । यो स्थिति सुधार्न राज्य सञ्चालकहरूबाट खासै पहल नहुनु अर्को ठूलो विडम्बना हो । यसै सन्दर्भमा ट्रान्सपरेन्सीको पछिल्लो प्रतिवेदन र सुशासन कायम गर्न लिइनुपर्ने अग्रसरतालगायतका विषयमा केन्द्रित रहेर कान्तिपुरका कुलचन्द्र न्यौपाने र मातृका दाहालले ट्रान्सपरेन्सी इन्टरनेसनल नेपालकी अध्यक्ष पद्मिनी प्रधानाङ्गसँग गरेको कुराकानीको सम्पादित अंश:ट्रान्सपरेन्सी इन्टरनेसनल (टीआई) को भ्रष्टाचार अवधारणा सूचकांकमा नेपालको अवस्था निकै नाजुक देखिन्छ । सुशासनमा सुधार आउन नसक्नुको कारण के हो जस्तो लाग्छ ?नेपालमा भ्रष्टाचार नियन्त्रणमा सुधार भएको छैन । सन् २०२२ मा १८० देशमा नेपालको स्थान ३४ अंकसहित ११० स्थानमा थियो । अहिले दुई तहमाथि उक्लिएर ३५ अंकसहित १०८ स्थानमा रहन त पुग्यो तर यो समग्रमा सुधार र उपलब्धि होइन । टीआईले सर्वेक्षणमा १३ वटा डाटा सोर्स प्रयोग गर्ने गरेकामा नेपालमा ६ वटामा मात्रै सर्वेक्षण भएको हो । सर्वेक्षणमा शून्य आउनु भनेको भ्रष्टाचारले अति ग्रस्त हो भने १०० अंक सुशासन भएको स्वच्छ मुलुक । ५० अंकलाई सुधारका लागि औसत अंक मानिन्छ । ५० भन्दा कम अंक ल्याउने देश भ्रष्टाचार व्याप्त रहेको सूचीमा पर्छ । नेपालसहित दुईतिहाइ देशले औसतभन्दा पनि कम अंक पाएका छन् । त्यसैले गत वर्ष र यो पटक खासै उपलब्धि भएको देखिँदैन । भ्रष्टाचार नियन्त्रण र सुशासन कायम गर्न राज्य निकै निर्मम हुन आवश्यक छ ।नेपालले कुनकुन क्षेत्रमा निकै सुधार गर्नुपर्ने देखिन्छ ?टीआईका ६ वटा डाटा सोर्समध्ये बर्टेल्सम्यान फाउन्डेसनले पदको दुरुपयोगमा सार्वजनिक पदाधिकारीलाई कत्तिको कारबाही हुन्छ र सरकारले भ्रष्टाचारविरुद्धको कारबाही कुन रूपमा गरेको छ भन्ने सर्वेक्षणमा यो पटक पनि गत वर्षझैं ३३ अंक नै दिएको छ । ग्लोबल इन्साइटले व्यापारव्यवसाय, ठेक्कापट्टा, आयातनिर्यातमा घूस र भ्रष्टाचारको अवस्थामा गत वर्षझैं समान ३५ अंक दिएको छ । भेराइटिज अफ डेमोक्रेसी प्रोजेक्ट (भीडीएम) ले राजनीतिक भ्रष्टाचारअन्तर्गत संसद्, कार्यपालिका र न्यायपालिकामा भ्रष्टाचारको व्यापकता विषयमा गरेको सर्वेक्षणमा गत वर्षभन्दा अहिले ५ अंक बढी दिएको छ । गत वर्ष ३० अंक आएका थियो भने यो पटक ३५ । यसमा केही झिनो सुधार देखिएको छ । विश्व बैंकले गरेको सरकारद्वारा सार्वजनिक पदाधिकारीको निगरानी, राज्यको सूचनामा पहुँच र राज्य सञ्चालनमा सीमित व्यक्तिको पकडबारे सर्वेक्षणमा गत वर्ष र यो पटक समान ३५ अंक दिएको छ । वर्ल्ड इकोनोमिक फोरमले सार्वजनिक सेवा, कर, भुक्तानी, आयातनिर्यात, नागरिक समाजलाई राज्यको सूचनामा पहुँच, न्यायिक ठेक्कापट्टा र न्यायिक निर्णयसम्बन्धीमा भ्रष्टाचारमा गत वर्ष र यो पटक समान ३८ अंक नै दिएको छ । वर्ल्ड जस्टिस प्रोजेक्टले गरेको सरकार, न्यायालय, संसद र सुरक्षा निकायका प्रतिनिधिहरूद्धारा निजी स्वार्थका लागि सार्वजनिक पदको दुरुपयोगसम्बन्धी सर्वेक्षणमा गत वर्षभन्दा १ अंक बढी दिएको छ । यो क्षेत्रमा गत वर्ष ३४ अंक आएकामा यस पटक ३५ छ, जुन झिनो सुधार हो । यसरी यी ६ क्षेत्रमा भएको सर्वेक्षणअनुसार भ्रष्टाचार नियन्त्रण, पारदर्शिता र समग्रमा सुशासन कायम गर्ने मामिलामा नेपालको स्थिति निकै नाजुक र निराशाजनक नै देखिन्छ । गत वर्ष विभिन्न अपराधमा राजनीतिक दलहरूका केही व्यक्ति कारबाहीको दायरामा आए । अपराध न्यायिक निरूपणका लागि अदालतसम्म पुग्यो । अदालतले पनि केहीलाई कारबाहीको दायराभित्र ल्यायो । त्यसको सकारात्मक असरस्वरूप १ अंक बढी आएको हो । अरू विषयमा कहीँकतै सुधार छैन । हामीले ५० भन्दा माथि ल्याउन सक्नुपर्छ । सुधार सबै क्षेत्रमा हुनुपर्छ ।केके काम गर्दा सुधार आउँछ त ?भ्रष्टाचारविरुद्धका विभिन्न अन्तर्राष्ट्रिय महासन्धिमा नेपालले हस्ताक्षर गरेपछि त्यसअनुसारका कानुन ल्याउनुपर्छ कि पर्दैन ? त्योअनुसार कानुनमा सुधार हुनुपर्छ कि पर्दैन ? राजनीतिक दल र उच्चपदस्थ व्यक्तिहरूले निजी स्वार्थका लागि सार्वजनिक पदको दुरुपयोग गरिरहेका छन् । यसलाई रोक्नुपर्छ । न्याय निरूपण स्वतन्त्र न्याय प्रणालीको मर्म र भावनाअनुसार हुनुपर्छ । अपराधमा संलग्नलाई कडाभन्दा कडा कारबाही हुनुपर्छ । पीडितलाई न्यायको प्रत्याभूति दिन सक्नुपर्छ । सम्पत्ति शुद्धीकरण र भ्रष्टाचार निवारणसम्बन्धी कानुन कमजोर र स्वार्थप्रेरित बनाउन दलहरू नै उद्यत छन् । भ्रष्टाचार र सम्पत्ति शुद्धीकरणलाई बढावा दिने खालका प्रावधान समेटेर विधेयकहरू आएका छन् । यसले त सुधार गर्न सक्तैन नि सम्पत्ति शुद्धीकरणकै कुरा गरौं न, हाल सदनमा विचाराधीन विधेयक पास हुने हो भने नेपाल कालो सूचीमा पर्न सक्छ । शुद्धीकरणलाई विधेयकले मलजल गरेको छ ।सम्पत्ति शुद्धीकरणसम्बन्धी विधेयकको कुन प्रावधान घातक छ ?अवैध सम्पत्तिलाई वैध बनाउने खेल गरिएको छ । कोही व्यक्तिसँग रकम छ, उसले आम्दानी हुने केही काम गरेको छैन । र, उसले भ्रष्टाचार गरेको पनि छैन तर ऊसँग त्यस्तो कुनै रकम आयो भने उसको सम्पत्तिबाट कर असुलेर वैध बनाउने खेललाई यो विधेयकले खुला गरेको छ । कसैसँग पैसा त्यत्तिकै त आउँदैन नि पैसा आउने स्रोत के हो ? एउटा न एउटा बाटो हुन्छ नि पैसा आउने भ्रष्टाचार अब हातहातै मात्रै हुँदैन । हातहातै लेनदेन हुँदा मात्रै भ्रष्टाचार भन्ने होइन । भ्रष्टाचार र सम्पत्ति शुद्धीकरणका मामिलामा स्वयं व्यक्तिले नै आयस्रोत देखाएर सुशासनका लागि अग्रसर हुनुपर्नेमा विधेयकमै आयस्रोत देखाउन नपर्ने, मात्र कर तिरे पुग्ने गरी प्रावधान आउछ भने सुधार कसरी होला ?गलत कानुन बनाउँदा देशलाई अहित हुन्छ भन्ने जान्दाजान्दै किन नेताहरू त्यतैतिर उद्यत छन् ? यसमा व्यापारीहरूले नेतालाई पकडमा राखेका हुन् कि नेताहरू आफैं गलत बाटोमा हिँडेका ?अब व्यापारी, नेता, राजनीतिज्ञ छुट्याउनै गाह्रो भयो । हामीले स्वार्थ बाझिएकाहरूलाई कानुन बनाउने थलोमा नल्याउन, सार्वजनिक नियुक्तिमा नल्याउन बारम्बार अनुरोध गरेका थियौं । निर्वाचनबाट जितेर आइसकेपछि पनि स्वार्थ बाझिएका ठाउँमा सम्बन्धित व्यक्तिलाई संसदीय समितिमा नराख्न पनि सुझाव दिइएको हो । भ्रष्टाचारविरद्ध काम गर्ने ट्रान्सपरेन्सीजस्ता संस्थाका सुझावहरूको अनुसरण भएको छैन । भ्रष्टाचारको मुद्दामै हदम्याद लगाउनुपर्छ भन्नेमा सांसदहरू देखिएका छन् । जस्तो, भ्रष्टाचार गरेको पाँच वर्षपछि थाहा पाएको अवस्थामा अनुसन्धान हुन नसक्ने गरी कानुन ल्याउन खेल भइरहेको छ । यो भनेको त भ्रष्टाचार गर्नलाई प्रोत्साहन गर्नु होइन र ? भ्रष्टाचारविरुद्ध संयुक्त राष्ट्र संघीय महासन्धि (अनक्याक) को पक्षराष्ट्र भएको २० वर्ष पुगिसक्यो । तर, त्यसअनुसारका सुधार गर्न र कानुन ल्याउन पहल नै भएको छैन । अहिले उल्टै अनक्याकविरुद्ध हुने गरी पाँचवर्षे हदम्याद राख्ने गरी विधेयक आएको छ । यो त सरासर कुशासनलाई भित्र्याउनु हो नि स्वार्थ बाझिने गरी व्यापारीहरू नै कानुन बनाउने ठाउँमा आएका छन् । उनीहरूले आफूलाई अहित हुने गरी कानुन बनाउलान् अनि सुशासन आउला भनेर पत्याउन सकिएला र ?चाणक्य नीतिमा व्यापारी राजा भयो भने जनताले दुःख पाउँछन् भनिएको छ । त्यो बेला राजा हुन्थे र चाणक्य नीतिमा पनि राजालाई व्यापारीसँग तुलना गरियो । अहिले त राजा छैनन्, दलका नेताहरू नै राजकाजमा छन् । नेताहरूले नै व्यापारीलाई नेताका रूपमा भित्र्याएपछि दुःख पाउने त जनताले नै हो । स्वार्थ बाझिने गरी र नेताव्यापारीलाई फाइदा हुने खालको मात्रै कानुन बन्न थाल्यो । त्यसैले तिनीहरूलाई स्वार्थको द्वन्द्व भएका ठाउँमा नियुक्ति र कुनै पनि भूमिका दिइनु हुँदैन भन्ने हाम्रो माग हो ।सार्वजनिक पद धारण गरेका व्यक्तिहरूको सम्पत्ति गुपचुप छ । नीतिगत निर्णयका नाममा ठूलठूला अनियमितताका खेल भइरहेका छन् । यसले सुशासन कायममा कस्तो अवरोध गर्छ ?अनियमितताको एउटा पाटो नै यही हो । सार्वजनिक पद धारणा गरेका व्यक्तिहरूले आफ्नो सम्पत्ति जनतासामु देखाउनै नसक्ने पनि हुन्छ र ? नीतिगत निर्णयका नाममा ठूला खरिदघोटालालाई अनुसन्धानको दायरामा पार्न नदिन यो चाल चालिएको हो भन्ने लाग्छ । भएका कानुनमार्फत अघि बढ्दा समय अभाव हुने र तत्काल गर्नैपर्ने कामलाई सहज बनाउन गरिनुपर्ने हो नीतिगत निर्णय । तर, हरेक कुरालाई नीतिगत विषय बनाएर मन्त्रिपरिषद्बाट निर्णय गरिँदै आएको छ । यो पनि अनियमितता हो । भ्रष्टाचार हो । नयाँ विधेयकमा पनि संघीय, प्रदेश सरकार वा सोबाट बनेका उपसमितिहरूले गरेका निर्णयलाई पनि नीतिगतका रुपमा समेटेर कुनै अनुसन्धान, तहकिकात गर्न वा प्रश्न उठाउन नपाइने गरी कानुन बनाउने खेल भइरहेको छ । यो भयो भने त मन्त्रिपरिषद् नै सर्वेसर्वा हुने भयो, कुनै कानुनले पनि नछुने भयो । लोकतन्त्रप्रजातन्त्रमा त यस्तो नहुनु पर्ने हो । यसबाट देशलाई कतातिर मोड्न खोजिँदै छ भन्ने प्रश्न पनि उठेको छ । हामीलाई कानुन बनाउन पनि नदिने, हामी त जनप्रतिनिधि पो हौं भन्ने कुरा आउला, तर जनप्रतिनिधिहरूले त जनता र देशको हितको लागि काम गर्ने हो । जनतासँग भोट लिएर सीमित समयका लागि जनताका काममा खट्ने वाचा न हो आवधिक निर्वाचन जनप्रतिनिधिहरूलाई जे पनि गर, देशको अहितमा काम गर भनेर जिताएर पठाइएको त होइन नि जितेर आएपछि गल्ती गरे भने उनीहरूमाथि सम्बन्धित निकायले अनुसन्धानकारबाही पनि गर्न नपाउने ? यही हो त लोकतन्त्र ?भागबन्डाबाट नियुक्ति पाएका पदाधिकारीहरूले आफूलाई नियुक्ति गर्नेमाथिको अनुसन्धानमा निर्मम बन्न सक्छन् ? म त भागबन्डामा नियुक्ति होइन, अनियमितता र भ्रष्टाचार गर्न सर्वदलीय गठबन्धन भइरहेको छ भन्छु । ठूला भ्रष्टाचारमा दलहरू मिलेका छन् । सुशासनका निम्ति यो घातक छ । सदनमै गठबन्धन छ । सत्ता र प्रतिपक्ष कोही छैनन् । आफूलाई अप्ठेरो पर्दा के सत्तापक्ष, के प्रतिपक्ष सबै एक ठाउँमा बस्छन्, देखाउन मात्र सत्ताप्रतिपक्ष बन्ने हुन् । कुनै पनि मुलुकमा यस्तो हुँदैन । विज्ञविशेषज्ञहरू कुनै पनि राजनीतिक दलसँग संलग्न हुन नहुने हो । तर, यहाँ त दलहरूका कार्यकर्ता विज्ञविशेषज्ञ बने । हुँदाहुँदा सरकारी कर्मचारीहरू पनि दलकै कार्यकर्ता बने । राज्यको स्थायी संयन्त्र कर्मचारी तन्त्रमै दलहरूका भ्रातृ संगठन खोल्न दिएर पक्षविपक्षमा उतारिन्छ भने सुशासनको अपेक्षा कसरी गर्ने ? कर्मचारीले त निष्पक्ष रूपमा जनतालाई सेवा दिने हो नि ठूला भ्रष्टाचारमा सत्ताप्रतिपक्षी दलहरूबीच राजनीतिक सहमति हुन्छ भन्ने आरोप छ, यसलाई कसरी लिनुहुन्छ ?ठूलठूला भ्रष्टाचारमा सबै दल मिलेकै देखिन्छन् । केही ठूला भ्रष्टाचार र अपराधको अनुसन्धान सुशासन कायम गर्छु भनेर गरिएको होइन, भवितव्यले भएको हो । प्रमाणका रूपमा नक्कली भुटानी शरणार्थीको केस हेरौं न, नेपाली नागरिकलाई नक्कली भुटानी शरणार्थी बनाएर अमेरिका लैजान खेलिएको अपराधको शृंखला त धेरैवटा सरकार, धेरैवटा गठबन्धनकै पालामा भएको रहेछ नि तर, त्यो अपराध सरकार परिवर्तन हुँदासमेत रोकिएन, निरन्तर चली नै रह्यो । दलहरू नमिलेका भए त्यो विषय पहिले नै आउँथ्यो । अघिल्लो सरकारले गरेको नराम्रो कामलाई पछल्लिो सरकारले रोक्थ्यो । संलग्नलाई कारबाहीको दायरामा ल्याउँथ्यो । तर भ्रष्टाचारमा संलग्नलाई कारबाहीको दायरामा नलगीकन त्यसलाई नै किन निरन्तरता दिइयो ? अपराधभ्रष्टाचारमा दलहरूको गठबन्धनको योभन्दा ठूलो प्रमाण अर्को हुन सक्छ र ? नक्कली शरणार्थी प्रकरण त अनुसन्धानको दायरामा आयो नि ?अनुसन्धान पनि भयो, मुद्दा अदालतसम्म पुग्यो पनि, तर कारबाही नै सशक्त रूपमा अघि बढेन । जुनजुन प्रहरीले अनुसन्धान गरिरहेका थिए, उनीहरूलाई नै अस्वाभाविक रूपमा सरुवा गरियो । प्रहरी अनुसन्धान रोक्न चलखेल भयो । अझ नक्कली शरणार्थी प्रकरण मिडियाले बाहिर ल्याएपछि मात्रै अनुसन्धान अघि बढेको हो त्योभन्दा अघि जजसले पैसा बुझे, फिर्ता गरिदिएको भए त सामसुम हुने रहेछ नि तथ्यले यही भन्छ । नक्कली शरणार्थी बनाउन गृह मन्त्रालयको गाडी प्रयोग भएको छ । बिचौलियाहरू मन्त्रीलाई भेट्न बारम्बार मन्त्रालय पुगेका छन्, पैसा बुझेका तथ्य छन् । अति भइसकेपछि मात्रै पीडित भनिएकाहरू पत्रकारको सम्पर्कमा पुगे । त्यसपछि पत्रकारले आफ्नो खोजअनुसन्धानबाट बाहिर ल्याएको विषय हो यो । अत्ति भएपछि पोखिएको हो । यसमा सरकार बाध्य भएर मात्रै अनुसन्धान गर्न पुगेको मान्छु म त । पछिल्ला १० वर्षका सूचकांकले देशको सुशासन माथि उठ्न नसकेको देखाउँछन् । यसबीच शासकीय प्रणाली नै एकात्मकबाट संघीयतामा गयो । तर, सुधारमा उपलब्धिशून्य । यो के कारणले हुन सक्छ ? २०४६ पछि पटकपटक राजनीतिक आन्दोलनहरू भए । व्यवस्था परिवर्तन नै भयो । विदेशतिर धेरै ठाउँमा व्यवस्था परिवर्तनसँगै नयाँ व्यवस्थामा नयाँ व्यक्ति आएर नयाँ किसिमले सञ्चालनमा आएको हुन्छ । तर, यहाँचाहिँ पुरानो व्यवस्था परिवर्तन गर्नुपर्यो भनेर आन्दोलन गर्नेहरू पनि तिनै, परिवर्तनपछि आउनेहरू पनि तिनै, हरेक पटक राज्यसञ्चालन गर्नेहरू पनि तिनै एउटा व्यक्तिले जतिसुकै परिवर्तन गरे पनि उसको प्रवृत्ति त्यही हुन्छ नयाँ किसिमले परिवर्तन गर्नलाई त नयाँ मान्छे आउनुपर्यो नि आन्दोलन गर्नमा पोख्त हुनेहरूमा देशको व्यवस्थापन गर्नमा कमजोरी छ । राज्य व्यवस्थापनमा अहिलेका शीर्ष नेताहरूको कमजोरी छ नै, नत्र व्यवस्था परिवर्तनपछि सुशासनको मामिलामा झन् अगाडि बढ्नुपर्ने हो । अहिले भ्रष्टाचार जताततै व्याप्त छ । कतिसम्म भने, विश्वभरिका हिन्दुबौद्ध धर्म मान्नेहरूको आस्थाका केन्द्र पशुपतिनाथ र लुम्बिनीमा पनि भ्रष्टाचार भएको छ । त्यहाँसम्म छ भ्रष्टाचार हुँदाहुँदा मान्छे अहिले मर्छ कि भरे मर्छ भन्ने ठेगान नभएका बेला कोभिडका औषधि, भ्याक्सिनउपकरण खरिदमै भ्रष्टाचार गर्न छोडिएन । खै त पारदर्शिता ? खरिदमा जीटुजी भन्ने गर्छन् तर जीटुजीमा कुन दरमा किन्ने सम्झौता भयो भनेर देखाउँदैनन् । सुशासनको पहिलो सर्त नै पारदर्शिता हो, तर त्यही छैन । मेलम्चीको कुरा गरौं, फास्टट्र्याककै कुरा गरौं । कहिले काम सक्ने, कहिले जनताले उपभोग गर्ने ? काममा ढिलासुस्ती गर्नेलाई खै त कारबाही ? विदेशमा पनि भ्रष्टाचार पूर्ण रूपमा नियन्त्रणमा छ भन्ने होइन, तर १० प्रतिशत भ्रष्टाचार र ९० प्रतिशत राम्रो काम भएको देखिन्छ । कुन काम बेलैमा सकियो त ? मोबिलाइजेसन खर्च लिने, काम नगर्ने, आयोजनाको अवधि लम्ब्याउनेलाई कारबाही गर्नुपर्छ कि पर्दैन ? मेलम्चीको पानी २० वर्षदेखि जनताले पिउन पाउनुपर्ने हो । अझै कति लाग्ने हो ? पछि जलवायु परिवर्तनको कारण देखाएर, विपत् आएर पानी आउन सकेन भन्न पनि सक्लान् । यसरी लापरबाहीसाथ काम गर्नेलाई कारबाही हुनुपर्यो । तैपनि नेताहरू बारम्बार कार्यकारी पदमा किन जान खोज्छन् होला ?आफूले अघि बढाएका कामहरू पूरा गर्न दोहोर्याएर सत्तामा जाने हो । तर, यहाँ त पदमा पुगिसकेपछि सेवा, सुविधा, भत्ता, राज्यका निकायमा आफन्त राख्नमा ध्यान जाने गरेको छ । देशमा सुशासन कायम गर्ने, विकास गर्ने दिशामा लागेको देखिँदैन । उल्टो सरकारले भ्रष्टाचारको अन्तर्राष्ट्रिय सूचकांकलाई नमान्ने भन्छ । सुशासनको अन्तर्राष्ट्रिय सूचकांकमा नेपालको पोजिसनलाई माथि लैजाने, मानवअधिकारलाई संरक्षण गर्ने र देशलाई अघि बढाउने दिशामा बारम्बार सत्तामा जानेहरूको चिन्ता देखिएन । सुशासनको सूचकांकमा एक नम्बर बढ्यो भने हामीले सुशासन कायम गरेका छौं भन्ने, एक नम्बर घट्यो भने हामी मान्दैनौं भन्ने कुरा आउँछ । २०४८ सालयता निरन्तर सत्तामा रहेका नेताहरूबाट अब सुधार हुँदैन भन्न खोज्नुभएको हो ? पटकपटक सत्तामा पुगे, तर केही सुधार गरेनन् । तिनै नेताहरूबाट सुधार हुने भए भइसक्थ्यो । उनीहरूबाट अब सुधारको अपेक्षा गर्न सकिन्न । ठूलठूला घर बनेर सुधार हुन्न । देशको सुधार होइन, नेताहरूको सुधार भएको छ । अहिले नेताहरूको सम्पत्ति विवरण बाहिर निकालौं त, कस्तो अवस्था आउँछ ? हिजो कसरी हिँड्थे, कस्तो लगाउँथे, कस्तो खान्थे, त्यसलाई आजको समयमा तुलना गरौं त ? नेताहरूको जीवनशैली कस्तो छ ? हिजो केही नलिईकन काठमाडौं छिरेका नेताहरूको रातारात आर्थिक समृद्धि भएको छ । त्यसको स्रोत भ्रष्टाचार नभए के हो ? भ्रष्टाचारबाटै नेताहरूले अकुत कमाइरहेका छन् भने सम्बन्धित निकायहरूले अनुसन्धान र कारबाही गर्न किन नसकेका ? सरकारमा आफैं छन्, आफैंले आफैंलाई कारबाही गर्न भनेर राज्यका निकायलाई भन्न सक्दैनन् । राज्यका निकायहरू पनि स्वतन्त्र छैनन्, सत्ताको छाया बनेका छन । राजनीतिक दलका नेताहरूसँग साँठगाँठ गरेरै नियुक्ति खाएकाहरूले नेताहरूलाई कारबाही गर्न सक्दैनन् । राम्रा अफिसरले अवसर पाउँदैनन् । जसले नेतासँग साँठगाँठ गर्छ, उसैले अवसर पाउने अवस्था छ । यस्तो अवस्थामा राज्यका संयन्त्रहरूले प्रभावकारी काम गर्न नसकेका हुन् । अख्तियार दुरुपयोग अनुसन्धान आयोग संवैधानिक रूपमै स्वायत्त छ, काम गरौं भने कानुनी रूपमा अधिकारसमेत छ, तर पनि राजनीतिक व्यक्ति जोडिएका भ्रष्टाचारमा अख्तियार हात हाल्नै डराउँछ किन होला ?मैले अघि नै भनें नि, जसले नियुक्ति गरेको छ, उसैको अहित हुने गरी काम गर्न कठिन भएर होला । अख्तियारलाई कानुनी रूपमा पनि बलियो बनाउनुपर्ने अवस्था छ । पछिल्लो पटक स्टिङ अपरेसनको अधिकार दिइएको छैन । अनुचित कार्य हटाइदिएको छ । मुख्य कुरा त अख्तियारमा पनि राजनीतिक दलका नेताहरूसँग नजिकिएका व्यक्तिहरूको मात्रै नियुक्ति हुने गरेको छ । अहिलेकै अख्तियारका पदाधिकारीहरू विवादित रूपमा नियुक्ति भए । अदालतमा केस गयो तर अदालतले अहिलेसम्म पनि लम्ब्याएको लम्ब्यायै छ । अदालतले छिटो फैसला दिनुपर्छ, लम्ब्याएर राख्न मिल्दैन । यता संसद्ले प्रधानन्यायाधीशमाथि महाभियोग लगायो, तर निर्णय नगरेरै अड्काएर राखिदियो । जबकि महाभियोग लगाएपछि तीन महिनाभित्रै टुंगो लगाउनुपर्छ । त्यो भएन । आफैंले बनाएको कानुनसमेत राजनीतिक दलका नेताहरूले कार्यान्वयन गरेनन् । भ्रष्टाचार भनेको पैसाको लेनदेन मात्रै होइन, समयमा काम नगर्नु पनि भ्रष्टाचार नै हो । यस्ता प्रवृत्ति पनि भ्रष्टाचार हुन् ।देशभित्र र बाहिरका गैरसरकारी संस्थाका प्रतिवेदनहरूको विश्वसनीयतामाथि राज्य सञ्चालनमा रहेकाबाट प्रश्न पनि उठाउने गरिएको छ नि ?टीआईको रिपोर्ट व्यक्तिसँग सोधेर बनाइएको होइन, तथ्य हेरेर विषय विशेषज्ञहरूले तयार पारेका हुन् । सबै रिपोर्ट शतप्रतिशत सही हुन्छ भन्ने हुन्न । हाम्रो शरीरको ब्लड प्रेस त एकै मिनेटकै अन्तरमा एउटै आउँदैन भने यस्तो रिपोर्टमा पनि केही फरक पर्न सक्छ । कोहीले कहाँ कसले कति घूस लियो, सबै राख भन्छन् । भ्रष्टाचारको कुनै इन्डिकेटर हुन्न । एक रुपैयाँ घूस लिए पनि भ्रष्टाचार हो, एक करोड लिए पनि भ्रष्टाचार हो । भ्रष्ट त भ्रष्टै हो नि टीआईको सूचकांक विश्वले विश्वास गरेका संस्थाहरूले तयार पारेका हुन् । नेपाललाई तल पार्ने काम हुन सक्दैन । नेपाललाई मात्रै हेरेर बस्ने फुर्सद पनि हुन्न । वर्ल्ड बैंकले तयार गरेको रिपोर्ट मान्ने कि नमान्ने ? वर्ल्ड बैंकमा नेपाल पनि सदस्य हो नि पछिल्लो पटक अख्तियारले पनि मन्त्रालयगत रूपमै सरकारका कमीकमजोरी औंल्याएको छ, सुधार गर्न २२ बुँदे सुझाव दिएको छ । भ्रष्टाचारको अनुसन्धान गर्ने निकायकै सुझाव र निर्देशन सरकारले कार्यान्वयन गरेको देखिँदैन नि ?आफ्नो अनुकूल नभएर कार्यान्वयन नगरेको हो । अख्तियार मात्रै होइन, महालेखापरीक्षकको प्रतिवेदनमा पनि सुझाव दिइएको छ । बेरुजु फर्स्योट हुन बाँकी छ । पेस्की असुलउपर गर्नुपर्नेछ । किन हुँदैन ? जनता र मुलुकप्रति राज्य सञ्चालकहरू जिम्मेवार भएनन् । लापरबाहीले, मनखुसीले राज्य चलाउन थाले । टीआईको रिपोर्ट अन्तर्राष्ट्रिय सूचकांक अख्तियारले दिएको सुझाव, महालेखापरीक्षकको कार्यालयले दिएको सुझावमा आधारित छ । त्यति मात्रै मानिदिए पनि धेरै सुशासन आउँछ । तिनमा हरेक मन्त्रालयमा केके सुधार गर्नुपर्छ भनिएको छ, तर गरिँदैन । महालेखा र अख्तियारका वार्षिक प्रतिवेदन हेर्ने हो भने ठूला खरिदबाहेक स्थानीय तहमा बढी भ्रष्टाचार र अनियमितता देखिन्छ । अख्तियारले दायर गरेका मुद्दा पनि स्थानीय तहसँग सम्बन्धित नै धेरै छन् । यसबाट समस्याचाहिँ सबैतिर छ भन्ने देखियो, हैन ?जनप्रतिनिधिहरू चुनावमा भोट लिन जनतालाई अनेक आश्वासन दिन्छन् । कतिपयलाई प्रशासनिक कुराको जानकारी पनि हुँदैन, हामीले बोलेपछि हुन्छ भन्ने ठान्छन् । नियमकानुन मिलाउनुपर्छ भन्ने जानकारी हुँदैन । दिइएको आश्वासन जसरी पनि पूरा गर्नुपर्छ भन्ने होला । तर, सम्बन्धित निकायले बेथिति र अनियमिततामाथि कारबाही सुरु गर्यो भने स्थानीय तहमा भ्रष्टाचार रोकिन्छ ।सुशासन कायम हुन नसक्नुमा कानुन मात्रै अभाव हो कि राज्यसत्ताको ड्राइभर सिटमा बस्ने व्यक्तिकै इच्छाशक्तिको कमी ?चुनावमा र सरकार बनाउँदा गठबन्धन गर्नुपर्दा हरेक विषयमा सम्झौता गर्नुपर्ने अवस्था छ । चुनावमा पनि नेताहरू म्याच फिक्सिङ नै गर्छन् । आफने दलको विचार, सिद्धान्त र काम देखाएर भोट माग्नुपर्नेमा गठबन्धन गरेर त्यसको बलमा सत्तामा पुग्ने काम मात्रै हुन थाल्यो । यो विकृति हो । कुनै पनि देशमा दुई विपरीत विचारका पार्टी मिलेर सरकार बनाएको मैले देखेकी छैन तर यहाँ त्यो सम्भव भएको छ । गठबन्धनले गर्दा गलत काममा पनि सम्झौता गरेर अघि बढ्नुपर्ने अवस्था खडा भएको छ । देश बनाउनका लागि हो भने गठबन्धन गर्दा पनि गलत काममा सम्झौता गर्नुपर्थेन । तर, यहाँ निःस्वार्थ नेताहरू नै भएनन् ।विपरीत विचारधारका पार्टीहरू मिलेर सरकार बनाउनु पनि भ्रष्टचार हो भन्न खोज्नुभएको ?म्याच फिक्सिङ नै हो । यो पनि अन्ततः भ्रष्टाचारमै गएर जोडिएको छ । जनतालाई हामीले जसरी भए पनि सरकार चलाएका छौं भनेर देखाउनेबाहेक केही भएको छैन । सरकारमा आफ्नो हालीमुहाली गर्ने, बजेट बाँडफाँटमा आफ्नो हात माथि पार्ने र सरकार चलाउनेबाहेक केही काम देखिएको छैन । प्रधानमन्त्रीले केही गर्न खोज्नुभएको जस्तो देखिन्छ । तर, कतै गठबन्धन त कतै संवैधानिक निकायका कारण भनेजस्तो काम देखाउन पाइन भन्ने गुनासो पनि आउँछ । कतै हामीले अँगालेको प्रणालीकै कमजोरी त होइन ?कुनै प्रणाली राम्रो र नराम्रो होला तर अहिले हामीले स्विकारेको प्रणाली विश्वमै उत्तममध्येको हो । कमीकमजोरी छन्, तर विश्वमै योभन्दा राम्रो प्रणाली देखिएको छैन । ड्राइभ गर्ने मान्छे राम्रो भयो भने प्रणाली राम्रो हुने हो । तर, ड्राइभ गर्ने मान्छे नै खराब भयो भने प्रणाली कमजोर बन्छ । भुटानमा राजा छन् । युरोपका धेरै देशमा राजा छन् । यूकेमा प्रधानमन्त्रीले सिल्टबेल्ट नलगाएमा, गाडी चलाउँदा फोटो खिचेमा त्यहाँको सामान्य सिपाहीले समेत कारबाही गर्छ । यहाँ गर्न सक्छ ? सुशासन भनेको त्यस्तो हुनुपर्छ । हामीकहाँ ठूला नेताहरूलाई मान्नुपर्ने, आफूलाई मान्नेहरूलाई मात्रै वरिपरि राख्ने, राम्रो सुझाव दिनेलाई विरोधी ठान्ने प्रवृत्ति छ । विदेशतिर विपक्षी दलको कुरा पनि सुनिएको हुन्छ । यहाँ सुनिँदैन । यहाँ त विपक्षी दल पनि छैन । सबै सत्ता पक्षजस्ता छन् ।भ्रष्टाचारमा कार्यकारी तह बढी केन्द्रित हुने गरे पनि पछिल्लोपटक न्यायालयभित्र पनि भ्रष्टाचार बढेको छ भनिन्छ । यसलाई कसरी हेर्नुभएको छ ? तत्कालीन प्रधानन्यायाधीश हरिकृष्ण कार्कीले सार्वजनिक गरेको प्रतिवेदनले न्यायालयभित्र भ्रष्टाचार छ कि छैन भन्ने प्रस्ट्याउँछ । धेरैजसो प्रधानन्यायाधीश अवकाश भएपछि अदालतमा भ्रष्टाचार छ भन्नुहुन्छ । त्योभन्दा अरू प्रमाण के चाहियो ? न्यायाधीश नियुक्ति प्रणालीमै परिवर्तन गर्नुपर्छ भन्नेमा सबैको जोड छ । अहिले त भागबन्डामा न्यायाधीशको नियुक्ति हुन्छ । भागबन्डामा नियुक्ति हुने अवस्था रहेसम्म यस्तो बेथिति रहिरहन्छ ।अदालतले भ्रष्टाचारसम्बन्धी मुद्दाहरूमा गरेका फैसलालाई तपाईंहरूले कसरी हेर्ने गर्नुभएको छ ? राजनीतिक प्रभाव देखिन्छ । अदालतले सजाय गरेको मुद्दामा सरकारले नमानेर अभियुक्तलाई छुटाएका उदाहरणहरू पनि छन् । धेरैजसो अभियुक्तलाई कानुनविपरीत आममाफी दिइएको छ । एउटा अपराधी निस्केपछि समाजमा फेरि अपराध बढ्छ ।पुराना पार्टीका नेता र दलप्रति अहिले वितृष्ण बढिरहेको छ । विकल्पमा नयाँ राजनीतिक दलको पनि प्रवेश भएको छ । उनीहरूबाट आशा गर्ने ठाउँ कत्तिको देख्नुहुन्छ ?पुराना दलहरू व्यवस्था परिर्वतन गर्न सफल भए, तर देशको विकास र सुशासन गर्ने दिशामा चुकेका छन् । नेताहरू राजसी शैलीमा अघि बढे । यसको विकल्पमा आएका नयाँ पार्टीका नेताका बारेमा जुन रूपमा सिलसिलेबार समाचार आइरहेको छ, त्यसले जनतालाई थप निराश बनाउनेबाहेक केही गरेको छैन । जो आए पनि उस्तै हो भन्ने भएको छ । नयाँ पार्टीहरू सम्हालिन सकेनन् । आउनासाथ सत्तामा जाने, ठूलो पद खोज्ने काम भयो । पद पाएर सम्हालिन सकेनन् । नयाँ पार्टीहरू स्वच्छ छविको हुनुपर्छ ।"
बलात्कार आरोपित पक्राउ,"बर्दिया (कास) प्रहरीले शनिबार चार जना बलात्कार आरोपितलाई पक्राउ गरेको छ । बर्दिया राजापुर नगरपालिका८ की १५ वर्षीया किशोरीलाई बलात्कार गरेको आरोपमा सोही नगरपालिका६ का करिब १५ वर्षीय किशोर पक्राउ परेका छन् । किशोरीलाई ललाइफकाई नेपालगन्जस्थित दाजु नाता पर्नेको घरमा लगेर पटकपटक बलात्कार गरेको उजुरीको आधारमा पक्राउ गरिएको जिल्ला प्रहरी कार्यालयका सूचना अधिकारी एवं डीएसपी तुलसीराम अर्यालले जनाए । उनका अनुसार किशोरमाथि अनुसन्धान भइरहेको छ । यसैगरी, बारबर्दिया नगरपालिका११ का ३० वर्षीय युवालाई स्थानीय ६८ वर्षीया महिलामाथि जबर्जस्ती करणी गरेको आरोपमा पक्राउ गरिएको डीएसपी अर्यालले जनाए । बढैयाताल गाउँपालिका६ का ७२ वर्षीया महिलामाथि बलात्कार गरेको आरोपमा ४५ वर्षीय पुरुष पनि पक्राउ परेका छन् । यस्तै, गुलरिया नगरपालिका४ का १५ वर्षीया किशोरीलाई जबर्जस्ती करणी आरोपमा ५० वर्षीय पुरुष पक्राउ परेका छन् । पक्राउ परेकाविरुद्ध आवश्यक अनुसन्धान भइरहेको डीएसपी अर्यालले बताए ।"
३० वर्षपछि दोलखा फर्कंदै 'हाँथो',"(दोलखा) दोलखाको स्थानीय द्वाल्खा भाषामा हाँथो भनिने आकाश भैरवका दुईवटा मुकुट चोरी भएको ३० वर्षपछि फर्किने भएपछि नक्छे प्रधान खलकमा यतिखेर खुसीयाली छ । आशा मारिसकेको मुकुट फर्किने भएपछि दोलखामा उत्सवका रूपमा मनाउने तयारी थालिएको छ ।दोलखाको गुलकोट टोलबाट २०५० र २०५१ सालमा प्रधान खलकको कुल घरबाट ती मुकुट चोरी भएका हुन् । दोलखाका राजा गोविन्ददेवका पाँच सन्तानलाई अंशबन्डा गर्दा भैरवका दुवै मुकुट प्रधान खलकमा परेको थियो । प्रधान खलकको कुलमा १६ औं शताब्दीमा यी मुकुट स्थापना भएका हुन् । अंशका रूपमा प्रधान खलकका पुर्खाले मुकुटलाई घरको आँगनमा स्थापना गरेका थिए । त्यहींबाटै दुवै मुकुट चोरी भएका थिए । हाल मूर्तिका संरक्षक तथा पुजारीसमेत रहेका ८३ वर्षीय यज्ञकुमार प्रधानले मुकुट चोरीपछि धेरै निकायमा धाए । तर उनले न चोरी भएको मुकुट कहाँ पुगेको छ भन्ने सुइँको पाए न भेटिने खबर नै । तर चोरी भएको ३० वर्षपछि अमेरिकाको डलास म्युजियम अफ आर्टबाट दुवै मुकुट फिर्ता आएपछि उनको हर्षको सीमा छैन । जनैपूर्णिमा र इन्द्रजात्रामा यी भैरवको दर्शनका लागि बाहिर निकाल्ने चलन छ । चोरी भएदेखि दोलखामा इन्द्रजात्राको रौनक हराएको थियो । अब भने इन्द्रजात्राको रौनक फर्कने विश्वास स्थानीयले गरेका छन् । प्रधान खलकका सदस्य महेन्द्रलाल प्रधानले आफ्नो कुलको भगवान् फर्किएकोमा निकै खुसी लागेको बताए । माया मारिसकेका थियौं भगवान्लाई, उनले भने, अब हामी उल्लासमय माहोलमा भगवान्लाई घरमा ल्याउने तयारी गरिरहेका छौं । स्थानीय पाका पुस्ताहरू पचासको दसकमा दोलखाबाट दर्जनौं मूर्ति हराएको बताउँछन् । त्यतिबेला हराएको यी दुवै मुकुट अमेरिकाको डालस र रुविन संग्रहालयबाट फिर्ता ल्याइएको हो । फिर्ता भएका मुकुट पुरातत्त्व विभागलाई हस्तान्तरण भइसकेको छ । हाल नेपाली सेनाको छाउनीस्थित राष्ट्रिय संग्रहालयमा राखिएको मुकुटलाई सबै प्रमाण जुटाएर दोलखा ल्याउने तयारी थालिएको छ । भीमेश्वर नगरपालिका२ का वडा अध्यक्ष स्टालिन श्रेष्ठले दोलखाको गौरव फर्किएकाले उत्सवका रूपमा मनाउने तयारी थालिएको बताए । भैरवको मुकुट फर्किएकोमा गौरव लागेको छ, उनले भने, नगरपरिक्रमा गराएर सुरक्षित स्थानमा राख्छौं ।हाल प्रधान खलकको कुल घर पुनर्निर्माण भइरहेको छ । भूकम्पले भत्किएको उक्त कुलघर पुरानै शैलीमा प्रधान खलकहरूले नै निर्माण गरिरहेका छन् । चोरिएका मूर्ति फिर्ता हुन थालेपछि पुराना जात्रा र पर्वले निरन्तरता पाउने श्रेष्ठले बताए । मुख्यगरी दोलखाबाट चोरी भएको बटुक भैरवको मूर्ति अझैसम्म फेला पर्न नसकेको उनले बताए । यहाँबाट धेरै मूर्तिहरू चोरी भएका छन्, उनले भने, मुख्य गरी मान्छे जत्रै आकारको बटुक भैरवको मूर्ति अझैसम्म कहाँ छ खोज्न सकेका छैनौं । गत वर्षको जेठमा ५० को दशकमा चोरी भएको राजा इन्द्रसिंह देवका बज्रधरको मूर्ति पनि फिर्ता भएको थियो । त्यतिबेला पनि स्थानीयले भव्य रूपमा नगर परिक्रमासहित दूधले स्नान गराएर मूर्तिको स्वागत गरेका थिए । हाल उक्त मूर्तिलाई भीमेश्वर मन्दिरको भण्डार घरमा राखिएको छ । फिर्ता भएका दुवै भैरवका मुकुटलाई पनि भण्डार घरमै राखिने तयारी भएको अध्यक्ष श्रेष्ठले बताए ।"
"हाते कागजको बजार फैलिँदै, उद्योग खुम्चिँदै","(दोलखा)बाँकेको राप्ती सोनारी गाउँपालिका५ की सीमा थारू कामका लागि दोलखाको बिगु गाउँपालिका८ खोपाचागुमा रहेको तामाकोशी नेपाली हाते कागजमा आइपुगिन् । गत साउनमा तराईबाट रोजगारी खोज्दै हिमाली जिल्ला उक्लिएकी उनी दुर्गम खोपाचागुमा हाते कागज उद्योगमा कागज प्रशोधनको काम गर्छिन् । यस उद्योगमा राप्ती सोनारीका चार जनाले काम गरिरहेका छन् । उद्योगले नै काम खोज्दै आएकालाई सीप सिकाएर रोजगारी दिएको हो । सीमाले काम गर्ने उद्योगमा १० जना कागज प्रशोधन गर्ने अनि २५ देखि ३० जना लोक्ता र अर्गेली संकलन गर्छन् । प्रतिदिन ३ सयदेखि ४ सय ५० ताउ कागज प्रशोधन गरेर सुकाउने गरेको उनले बताइन् । एक ताउ कागज प्रशोधन गरेबापत २ रुपैयाँ पाउने गरेको उनको भनाइ छ । उद्योगले नै सीप सिकाएर कागज प्रशोधन गर्न लगाएको हो, उनले भनिन्, उता गाउँमा खाली बसेकी थिएँ, यता धेरथोर कमाइ भइरहेको छ ।कागज प्रशोधनबाट मासिक २५ देखि ३० हजार रुपैयाँसम्म बुझ्ने गरेको उनले जनाइन् । उद्योगले बस्ने बासको व्यवस्था गरिदिएको छ, उनले भनिन्, खाना सामूहिक रूपमा आफ्नै खर्चमा खानुपर्छ । हामी एकै गाउँका भएकाले सहज भएको छ । बिहानदेखि बेलुकीसम्म काम गर्दा दैनिक ८ सयदेखि १ हजार रुपैयाँसम्म कमाइ हुने उनले बताइन् । गाउँको जनशक्ति विदेश पलायन हुँदा यस्ता कागज उद्योगमा अन्यत्रबाट कामदार ल्याउनुपर्ने बाध्यता भएको हो । सरकारी कामकाजमा प्रयोग हुँदै आएको नेपाली हाते कागज पछिल्लो समय विदेश निर्यात पनि हुन थालेको छ । जिल्लामा उत्पादित कागज जापान, अमेरिकालगायत देशमा निर्यात हुन थालेको छ । तर यस्ता कागज उद्योग श्रमिकको अभावमा संकटमा पर्न थालेका छन् ।२० देखि ५० जनासम्मलाई रोजगारी दिन सक्ने लघु उद्यमका रूपमा परिचित नेपाली कागज उद्योगले जनशक्ति अभाव झेलिरहेका छन् । उच्च पहाडी क्षेत्रमा पाइने स्थानीय कच्चा पदार्थ लोक्ता र अर्गेली प्रशोधनबाट बन्ने कागज उद्योगमा काम गर्ने दक्ष जनशक्ति अभाव भएपछि कतिपय बन्द भएका छन् । सञ्चालनमा रहेका उद्योगले पनि जनशक्ति व्यवस्थापनको चुनौती सामना गरिरहेको बताएका छन् । भीमेश्वर नगरपालिका, गौरीशंकर गाउँपालिकालगायतमा रहेका २१ वटा हाते कागज उद्योग बन्द भइसकेका छन् । कुनै समय दोलखामा ३५ वटा कागज उद्योग भएकामा हाल ११ मात्रै दर्ता छन् । प्रायः उद्योग जनशक्ति अभाव भएपछि बन्द भएका हुन् । कतिपय उद्योग भने कच्चा पदार्थ नभएकाले बन्द भएका छन् । हाते कागज उद्योग वर्षमा ९ महिना सञ्चालनमा आउँछन् । असारदेखि भदौसम्म भने यस्ता उद्याग बन्द हुने गरेका छन् । लघु उद्यममा पर्ने यस्ता उद्योगले वार्षिक ५० लाखदेखि १ करोड रुपैयाँ बराबरको कारोबार गर्दै आएका छन् । १५ वर्षदेखि यस्ता उद्योगमा काम गर्दै आएका बिगु७ का हस्तबहादुर थामीले लोक्ता पकाउनेदेखि कागज बनाउनेसम्म काम गर्छन् । उद्योगलाई चाहिने सीप भए मासिक ४० हजार कमाउन सकिने उनको भनाइ छ । कच्चा पदार्थ प्रशोधन र कागज बनाउन सीप चाहिन्छ, उनले भने, सीप भएका मान्छे पाउन त परै जाओस्, सिकाएर काम दिन्छौं भन्दा पनि पाइँदैनन् ।प्रायः युवा विदेश गएपछि उद्योगलाई चाहिने जनशक्ति नभएकाले संकट परिरहेको थामीले बताए । काम गर्ने मान्छे नभएकाले मैले काम गरिरहेका २ वटा उद्योग बन्द भएर यहाँ आएको हुँ, उनले भने, यहाँ पनि लोक्ता अर्गेली छिल्ने मान्छेको अभाव छ । वनमा गएर लोक्ता अर्गेली संकलन गरेबापत संकलकले प्रतिकिलो २ सय रुपैयाँ लिने गरेका छन् । एक जनाले दिनमा ४ देखि ६ किलोसम्म संकलन गर्न सक्छन् । सामुदायिक वनले राजस्वबापत प्रतिकिलो ५ रुपैयाँ लिने गरेको छ । गौरीशंकर संरक्षण क्षेत्रका वनमा भने प्रतिकिलो १० रुपैयाँ बुझाउनपर्छ ।दोलखाका उद्योगले २० र ३० ग्रामका कागज उत्पादन गर्दै आएको छ । यहाँ उत्पादन हुने ४० ग्रामका कागज विदेश निर्यात हुने गरेका छन् । सरकारी कार्यालयले प्रयोगमा नल्याए पनि नेपाली कागजको माग बजारमा बढेको तामाकोशी नेपाली कागज उद्योगका सञ्चालक सुन्दरध्वज खड्काले जनाए । उद्योगमा काम गर्ने जनशक्ति अभावकै कारण धेरै साथीहरूको उद्योग बन्द भयो, उनले भने, सरकारले पनि यस्ता लघु उद्योगलाई प्रवर्द्धन गर्ने कार्यक्रम सञ्चालन गर्न सकेको छैन । गाउँमा रोजगारीको अवसर दिने पुराना यस्ता उद्योग बचाउन स्थानीय सरकारले पनि चासो नदिएकामा खड्काको गुनासो छ । जिल्लामा हाल सञ्चालनमा रहेका ११ उद्योगमा सरदर ६ जनाले प्रत्यक्षअप्रत्यक्ष रोजगारी पाइरहेका छन् । बजारमा प्रतिस्पर्धा गर्न नसक्दा कतिपय उद्योग बन्द भएको उद्योग वाणिज्य संघ, दोलखाका कार्यालय प्रमुख रामप्रसाद भुसालको भनाइ छ । लघु उद्यम प्रवर्द्धनका कार्यक्रम आइरहेका छन्, परम्परागत शैलीमा सञ्चालित उद्योग प्रतिस्पर्धामा आउन नसक्दा बन्द भएका हुन्, उनले भने, यस्ता उद्योगले पछिल्लो समयमा जनशक्ति अभाव झेलिरहेका छन् ।जिल्लाबाट वार्षिक ७ करोड बराबरको नेपाली हाते कागज निर्यात हुने गरेको छ । बजारमा माग बढेकाले यस्ता उद्योगलाई आधुनिकीकरणमा रूपान्तरणसहित सीप विकास र प्रवर्द्धनका कार्यक्रम सञ्चालन गर्न लागिएको भुसालले बताए ।"
खोटाङमा उत्पादन भयो एक अर्बको अलैंची,"(खोटाङ)जिल्लामा यस वर्ष १ अर्ब ५ करोडभन्दा बढीको अलैंची उत्पादन भएको छ । जिल्लाको १ हजार ६५ हेक्टरमा ६ सय १६४ टन उत्पादन हुँदा १ अर्ब ५ करोड २८ लाख ७० हजार रुपैयाँ बराबरको अलैंची उत्पादन भएको हो । सबैभन्दा बढी केपिलासगढी गाउँपालिकामा उत्पादन भएको कृषि ज्ञान केन्द्र खोटाङका प्राविधिक सहायक कृष्ण तामाङले जनाए । उक्त पालिकाको ६ सय ९ हेक्टरमा ३ सय ४४९ टन अलैंची उत्पादन भएको छ । खोटेहाङ गाउँपालिकामा २ सय ९६ हेक्टरमा १ सय ६७ दशमलव २४ टन अलैंची उत्पादन भएको छ । साकेला गाउँपालिकामा ४० हेक्टरमा २५९९ टन उत्पादन भएको छ । दिप्रुङ चुइचुम्मा गाउँपालिकामा ४५ हेक्टरमा २५४३ टन अलैंची उत्पादन भएको तामाङले बताए । बराहापोखरी गाउँपालिकामा २५ हेक्टरमा १४१३ टन, दिक्तेल रूपाकोट मझुवागढी नगरपालिकामा १७ हेक्टरमा ९५२ टन, ऐंसेलुखर्क गाउँपालिकामा १५ हेक्टरमा ८४८ टन, जन्तेढुंगा गाउँपालिकामा १० हेक्टरमा ५६५ टन र रावाबेसी गाउँपालिकामा २ हेक्टरमा ११३ टन अलैंची उत्पादन भएको कृषि ज्ञान केन्द्र खोटाङको तथ्यांक छ । केपिलासगढी गाउँपालिका१ फेदीमा ३ करोड रुपैयाँ भित्रिएको वडाध्यक्ष निरकुमार राईले जनाए । यस वर्ष अघिल्लो वर्षको तुलनामा अलैंची उत्पादन बढेको उनको भनाइ छ । उनका अनुसार यस वर्ष १० प्रतिशतले अलैंची उत्पादनमा वृद्धि भएको छ । यसबाट राम्रो आम्दानी भएको उनले बताए । पोहोरको तुलनामा यस वर्ष १० प्रतिशतले अलैंची उत्पादन बढेको छ, वडाध्यक्ष राईले भने, ठेकेदारले घरमै आएर प्रतिमन ६७ हजार रुपैयाँका दरले किनेर लग्यो ।उक्त पालिकाकै वडा नम्बर ७, सुङदेलमा पनि अलैंची उत्पादन बढेको छ । उक्त वडामा १ करोड ६३ लाख रुपैयाँको अलैंची निकासी भएको स्थानीय भूपिन्द्र कोयी राईले जनाए । सुङ्देलमा गत वर्षको तुलनामा उत्पादन घटे पनि मूल्य पाएकाले राम्रो आम्दानी भएको उनको भनाइ छ । पोहोरको तुलनामा उत्पादन निकै घटे पनि मूल्य पाएकाले राम्रो आम्दानी भयो, उनले भने, यस वर्ष हामीकहाँ प्रतिमन ७० हजारका दरले किनबेच भयो ।"
स्टार्टअप कर्जालाई प्रस्ताव आह्वान,"काठमाडौं (कास) सरकारले स्टार्टअप उद्यम कर्जाका लागि प्रस्ताव माग गरेको छ । औद्योगिक व्यवसाय विकास प्रतिष्ठानले शुक्रबार जारी गरेको सूचनाअनुसार २१ दिनभित्र सहुलियतपूर्ण कर्जाका लागि प्रस्ताव पठाइसक्नुपर्नेछ । उद्योग वाणिज्य तथा आपूर्ति मन्त्रालयले माघ ११ मा स्टार्टअप उद्यम कर्जा सञ्चालन कार्यविधि, ०८० स्वीकृत गरेको थियो । कार्यविधि स्वीकृत गरेसँगै प्रतिष्ठानले स्टार्टअप उद्यम कर्जाका लागि प्रस्ताव आह्वान गरेको हो । सरकारले स्टार्टअपका लागि चालु आर्थिक वर्ष २५ करोड रुपैयाँ बजेट छुट्याएको छ । सरकारले ३ प्रतिशत ब्याजदरमा परियोजना धितो राखेर अधिकतम २५ लाख रुपैयाँसम्म ऋण दिने भएको छ ।कार्यविधिअनुसार स्टार्टअप उद्यमका रूपमा १६ क्षेत्रमा स्टार्टअप कर्जा लिन सकिन्छ ।"
आर्मी पहिलोपल्ट च्याम्पियन,उत्कृष्ट खेलाडीमा विमल विधागत पुरस्कारतर्फ आर्मीको वर्चस्व रह्यो । आर्मीका विमल पाण्डे उत्कृष्ट खेलाडी घोषित भए । उत्कृष्ट खेलाडी हुँदै उनले टेल्जी स्कुटर प्राप्त गरे । उत्कृष्ट डिफेन्डर पनि उनी नै भए । आर्मीका दिनेश हेन्जन ३ गोलसहित सर्वाधिक गोलकर्ता बने । आर्मीका जिलेप्सीजंग कार्की उत्कृष्ट फरवार्ड र मेघराज केसी उत्कृष्ट प्रशिक्षक चुनिए । आर्मीका गोलरक्षक समित श्रेष्ठ उत्कृष्ट गोलरक्षक बने । पब्लिक च्वाइस अवार्डमा भने आर्मीका अनुभवी खेलाडी भरत खवास र थ्रीस्टारका गोलरक्षक अभिषेक बरालले साझेदारी गरे । प्रतियोगितामा फेयर प्ले अवार्ड र बेस्ट मिडफिल्डर अवार्डमात्रै आर्मी बाहिर पुग्यो । फेयर प्ले अवार्ड जावलाखेल युथले जित्दा उत्कृष्ट मिडफिल्डर थ्रीस्टारका विवेक पौडेल चुनिए । विधागत विजेताले जनही २५ हजार रुपैयाँ प्राप्त गरे । सहारा क्लब पोखराको आयोजनामा भएको प्रतियोगितामा यसपालि १२ टिम सहभागी थिए ।
एनआरटी सेमिफाइनलमा,"मकवानपुर (कास) एनआरटी (न्यूरोड टिम) हेटौंडामा जारी छैटौं संस्करणको सहिद स्मृति स्थानीय तह फुटबल प्रतियोगिताको सेमिफाइनलमा पुगेको छ । लिग च्याम्पियन चर्च ब्वाइजमाथि टाइब्रेकरमा ४३ को नाटकीय जित दर्ता गराउँदै एनआरटी अन्तिम चारमा स्थान बनाउने पहिलो टोली बन्यो । निर्धारित समय २२ को बराबरीमा टुंगिएको थियो । हेटौंडा६ स्थित गौरीटार रंगशालामा सम्पन्न खेलको टाइब्रेकरमा एनआरटीका अभिषेक लिम्बू, जय गुरुङ, प्रिसो र विवेक गुरुङले गोल गरे । एनआरटीका मोहित गुरुङको प्रहार गोलरक्षक रेम्बो चौधरीले बचाए । चर्च ब्वाइजका नीरज कार्की, बिकु राई, कमल श्रेष्ठले गोल गरे । चर्च ब्वाइजका विदेशी खेलाडी बाउन्डोमाको प्रहार बाहिरिँदा लक्षु थापाको पेनाल्टी एनआरटीका गोलरक्षक प्रिसोले रोकेका थिए ।दुई गोलले पछाडि परेको अवस्थामा एनआरटीले ९० मिनेट र इन्ज्युरी समयको चौथो मिनेटमा गोल गरी खेल बराबरीमा ल्यायो । चर्च ब्वाइजबाट ५४ औं मिनेटमा राजेश परियार र ७६ औं मिनेटमा मार्टिन्सले गोल गरे । एनआरटीबाट ९० औं मिनेटमा अशोक थापाले ब्याक हिल गोल गर्दै टोलीमा उत्साह थपे । इन्ज्युरी समयमा ग्लोरीले गोल गरी खेल बराबरीमा ल्याए ।"
एपीएफ च्याम्पियन,"(कञ्चनपुर)सशस्त्र प्रहरीको एपीएफ क्लबले तेस्रो मुख्यमन्त्री कप पुरुष भलिबल प्रतियोगिताको उपाधि जितेको छ । शनिबार फाइनलमा गण्डकी प्रदेशलाई ३१ सेटले पराजित गर्दै एपीएफले उपाधि जितेको हो । टोलीले ४ लाख रुपैयाँ पुरस्कार पायो । पहिलो सेट २१२५ ले गुमाएको एपीएफले त्यसपछि २५१६, ३०२८, २५२१ ले सेट जितेको हो । उपविजेता गण्डकीले २ लाख रुपैयाँ थाप्यो । शनिबारै त्रिभुवन आर्मी क्लबलाई पराजित गर्दै नेपाल पुलिस क्लब तेस्रो भयो । पुलिसले १ लाख र आर्मीले ५० हजार पुरस्कार पाए । सुदूरपश्चिम खेलकुद विकास समितिको आयोजना र जिल्ला भलिबल संघ कञ्चनपुरको व्यवस्थापनमा भएको प्रतियोगितामा तीन विभागीयसँगै सात प्रदेशका गरी १० टोली सहभागी थिए । उत्कृष्ट खेलाडी एपीएफका विजय थापा भए । उत्कृष्ट सर्भर एपीएफकै हेमन्त मल्ल, सेटरमा पुलिसका इम राना, स्पाइकरमा गण्डकीका रवि केसी, ब्लकरमा गण्डकीकै इन्द्र बिक, डिफेन्डरमा पुलिसका विनोद चन्द, उदीयमान खेलाडीमा सुदूरपश्चिमका अर्जुन नेपाली र उत्कृष्ट प्रशिक्षक एपीएफकै पुष्पजंग मल्ल चुनिए । उत्कृष्ट खेलाडीलाई २० हजार र विधागतका उत्कृष्ट खेलाडीलाई १०१० हजार रुपैयाँसँगै ट्रफी प्रदान गरिएको छ । विजेता खेलाडीलाई पूर्वउपप्रधान भीम रावलले पुरस्कृत गरे ।"
अपराजित पुलिसलाई प्रधानमन्त्री कप,"(काठमाडौं)नेपाल पुलिस क्लबले अपराजित रहँदै प्रधानमन्त्री कप पुरुष राष्ट्रिय क्रिकेट प्रतियोगिताको उपाधि जितेको छ । पुलिसले शनिबार फाइनलमा त्रिभुवन आर्मी क्लबलाई ६ विकेटले पराजित गर्यो । पुलिसले यो प्रतियोगिता जितेको तेस्रो अवसर हो । टस हारेपछि ब्याटिङ निम्तो पाएको आर्मीलाई ४९५ ओभरमा १ सय ८१ रनमै अलआउट गरेपछि पुलिसले शंकर रानाको अविजित अर्धशतकमा ३८ ओभरभित्रै लक्ष्य पूरा गरेको थियो । शंकरले ४३ बलमा ६२ रन बनाए । उनले कुशल मल्लको बलमा स्ट्रेट छक्का प्रहार गर्दै विजयी रन बटुलेका थिए । शंकरले कुल ५ चौका र ४ छक्का प्रहार गरे । शंकर र आरिफ शेखले पाँचौं विकेटमा ८५ रनको अविजित साझेदारी गरे । आरिफले ५४ बल खेल्दै समान १ चौका र छक्का प्रहार गरे । पहिलो ओभरमा सोमपाल कामीलाई लगातार तीन चौका प्रहार गरेका कुशल भुर्तेल दोस्रो ओभरमा १४ रन बनाई जितेन्द्र मुखियाको बलमा आउट भए । चोटका कारण जितेन्द्रले त्यही १ ओभरमात्र बलिङ गरे । कप्तान विनोद भण्डारी पनि ब्याटिङका क्रममा घाइते भएकाले फिल्डिङमा आउन सकेनन् । पुलिसबाट अर्का ओपनर दिलीप नाथ ७ रनमा आउट भए । अर्जुन साउद र अमित श्रेष्ठले तेस्रो विकेटमा ४९ रनको साझेदारी गरे । अर्जुनले ५८ बल खेल्दै ४ चौकासहित ३६ र अमितले ५१ बलमा २ चौका प्रहार गरे । आर्मीबाट जितेन्द्र, कुशल, शाहब आलम र बसिर अहमदले १ विकेट लिए । यसअघि विवेक यादवले आर्मीबाट सर्वाधक ६३ रन बनाए । नवौं नम्बरमा ब्याटिङ गरेका उनले ८१ बलमा ७ चौका र १ छक्का प्रहार गरे । अन्तिम ब्याटरको रूपमा रनआउट भएका विवेकले जितेन्द्रसँग १० औं विकेटमा ४३ रनको साझेदारी गरे । जितेन्द्र ११ बल खेल्दै २ रनमा अविजित रहे ।माथिल्लो क्रमका ब्याटर सन्तोष कार्की ६, भीम सार्की ५, सन्दीप रजाली शून्य, विनोद २ रनमा आउट भएपछि आर्मी सुरुदेखि दबाबमा परेको थियो । ओपनर इमरान शेखले ६८ बल खेल्दै १ चौका र १ छक्का प्रहार गरी २८ रन बनाए । कुशल १७ र बसिर १ रनमा आउट भएपछि आर्मी ६९७ को स्थितिमा पुगेको थियो । विवेक र सोमपालले आठौं विकेटमा ५९ रनको साझेदारी गरे । सोमपालले ५८ बलमा १ चौका र १ छक्का प्रहार गर्दै ३९ रन बनाए ।पुलिसबाट ललित राजवंशी र दीपेन्द्रसिंह ऐरीले ३३ विकेट लिए । प्लेयर अफ द फाइनल ललितले १० ओभरमा २ मेडन राख्दै २१ र दीपेन्द्रले ९ ओभरमा ३१ रन खर्चे । सागर ढकाल, करण केसी र भुर्तेलले ११ विकेट लिए ।पहिलो पटक राउन्ड रोबिन लिगका आधारमा खेलाइइएको प्रतियोगिता जितेसँगै पुलिसले १० लाख र आर्मीले ५ लाख रुपैयाँ पुरस्कार पाए । ३० विकेट लिएका वाग्मती प्रदेशका सूर्य तामाङ प्लेयर अफ द सिरिज र उत्कृष्ट बलरमा चुनिए । ९ खेलमा ४२ माथिको औसतमा ३ सय ८६ रन बनाएका मधेश प्रदेशका अनिल शाह उत्कृष्ट ब्याटर भए भने वाग्मतीका आसुतोष घिरोइयाले राइजिङ प्लेयरको उपाधि पाए । उनले ९ खेलमा ३ सय ८२ रन बनाएका थिए ।"
टेबलटेनिसमा वंशलाई स्वर्ण,"काठमाडौं (कास) होप्स टेबलटेनिस एकेडेमीका वंश सिंघलले छैटौं सम्झना कप अन्तर्राष्ट्रिय टेबलटेनिस प्रतियोगिताको पुरुष सिंगल्समा शनिबार स्वर्ण पदक जितेकी छन् । पुरुष फाइनलमा वंशले आफ्नै क्लबका कृष्ण थापामगरलाई ११७, ११४, ११८ को सोझो सेटमा पराजित गरे । महिला सिंगल्समा होप्सकै मुनमुन कुन्डुले स्वर्ण जितिन् ।"
रमिता र कमल सर्वोत्कृष्ट खेलाडी,"काठमाडौं (कास) नेपाल पुलिस क्लब टिम तेस्रो कृष्णप्रसाद भट्टराई स्मृति राष्ट्रिय कराते प्रतियोगितामा टिम च्याम्पियन बनेको छ । प्रतियोगितामा पुलिसले १० स्वर्ण, ३३ रजत र कांस्य पदक जित्यो ।महिलातर्फ रमिता माझी र पुरुषतर्फ सुदूरपश्चिमका कमल ओली सर्वोत्कृष्ट खेलाडी घोषित भए । निरुपा दोङ र साहिल नेपाली उदीयमान खेलाडी चुनिए । तीनै संस्करणमा स्वर्ण जितेका विप्लवलाल श्रेष्ठले सुपर स्टार खेलाडीको उपाधिसहित ५० हजार पुरस्कार प्राप्त गरे । लगातार तीन स्वर्ण जितेकी आर्मीकी मिस्ली श्रेष्ठले लगातार पनि पुरस्कृत भइन् ।"

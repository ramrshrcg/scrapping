शीर्षक,विवरण
चिसो छल्न चर्किएकै घरमा फर्कंदै,"भूकम्पका कारण जाजरकोट भेरी नगरपालिका३ का धनबहादुर बस्नेतको ६ जनाको परिवार झन्डै अढाई महिना त्रिपालमा बस्यो । त्रिपाल वरिपरि पुराना लुगा र परालले टालेपछि केही मात्रामा चिसो छेकिएको थियो । तर गत साता परेको वर्षाका कारण बढेको अत्यधिक चिसो भने उनीहरूले थेग्न सकेनन् । घर चर्किएको छ, त्यहाँ बसे फेरि भूकम्प आएर परिवारै सिध्याउने हो कि भन्ने डर छ, उनले भने, त्रिपालमा चिसोले बस्नै सकिन्न, धेरै चिसो भएको दिन चर्किएको पहिलेकै घरमा गएर सुत्ने गरेका छौं ।भेरी नगरपालिका२ का चित्रबहादुर कार्कीलाई पनि त्यही समस्या छ । झन्डै साढे ३ महिनादेखि त्रिपालमा बस्दै आएका उनीहरू हिउँदे वर्षाका कारण त्रिपालमा बस्नै नसकिने भएपछि केही दिन चर्किएको घरमा गएर बसे । तर फेरि भूकम्प आउने हो कि भन्ने डरले एक सातादेखि त्रिपालमै फर्किएका छन् । बैंकमा खाता खोल्ने, प्रहरी मुचुल्का बनाउने, वडाको सिफारिसलगायत सबै प्रक्रिया पूरा गरे पनि अस्थायी आवासका लागि पहिलो किस्ताको २५ हजार रकम पाउन नसकेको उनको गुनासो छ । फेरि पानी परे चर्किएको घरमा बस्न जानुको विकल्प छैन, उनले भने, त्रिपालमा चिसो थेग्नै मुस्किल भयो, परिवारमा दैनिकजसो कोही न कोही बिरामी परिरहेका छौं । त्रिपालमा बस्दा ७ जनाको परिवारलाई ज्वरो आउने, रुघाखोकी, पखालालगायत समस्या देखिरहेको उनको भनाइ छ । दुई साताअघि भएको वर्षाका कारण त्रिपालमा बस्दै आएका केही पीडित भत्किएका र चर्किएका घरमा फर्किएका थिए । जाजरकोटमा ४२ हजार ५ सय २४ जना लाभग्राही कायम भएका छन् । त्यसमध्ये २० हजार अस्थायी आवास मात्र निर्माण भएको जिल्ला प्रशासन कार्यालयको तथ्यांक छ । कार्यालयका अनुसार ३२ हजार ९ सय ८ लाभग्राहीले सम्झौता गरेकामा ३१ हजार ९ सय ६१ परिवारले मात्र २५ हजार रकम पाएका छन् । १ अर्ब ३ करोड रुपैयाँ आएकामा पालिकाहरूले ७९ करोड ९० लाख रुपैयाँ मात्र पीडितलाई भुक्तानी दिएका छन् । चिसो अचाक्ली छ, भेरी१ रावत गाउँका कलबहादुर विकले भने, त्यसैले पुरानै घरमा फर्किन बाध्य भयौं । उनले दुई सातादेखि चर्किएको घरमा बस्नुपर्ने बाध्यता भएको गुनासो गरे ।भूकम्पले भेरी३ थाप्लेका किरणकुमार भण्डारीको घर भत्किएपछि उनको परिवार पनि त्रिपालमै बस्दै आएको छ । उनको घर नापी कार्यालयले भाडामा लिएको थियो । घर भत्किएपछि दैलेख निवासी अमिन एलिना भण्डारी र उनका भाइ प्रबल शाहीको ज्यान गयो । उनले अझै भत्किएको घरको भग्नावशेषसमेत पन्छाउन सकेका छैनन् । अनुदान पाए कम्तीमा टहरा बनाएर बस्न हुन्थ्यो, अझै कहिले दिने भन्ने पनि टुंगो छैन, उनले भने, चिसोले सबै जना बिरामी भएका भयै छौं । चिसोका कारण सुत्केरी, गर्भवती, बालबालिका, दीर्घरोगी र ज्येष्ठ नागरिक धमाधम बिरामी परिरहेको स्वास्थ्य सेवा कार्यालयकी प्रमुख डा प्रतीक्षा भारतीले बताइन् । उनका अनुसार जिल्लाभरि झन्डै हजार भूकम्पपीडित चिसोका कारण रुघाखोकी, निमोनिया, ज्वरो, झाडापखालालगायत स्वास्थ्य समस्याबाट पीडित छन् । स्वास्थ्य संस्थामा पनि बिरामीको चाप बढेको बढ्यै छ, उनले भनिन्, धन्न औषधि पुगिरहेको छ, स्वास्थ्यकर्मी पर्याप्त छन् र केही अप्रिय घटना हुन पाएको छैन । शिवालय गाउँपालिकाले ३ हजार ३ सय लाभग्राहीका लागि २५ हजारका दरले पहिलो किस्ताको ८ करोड २७ लाख रुपैयाँ निकासा लिए पनि वितरण गर्न सकेको छैन । छेडागाडले ३ हजार ६ सय घरधुरीको ९ करोड १६ लाख र बारेकोटले ५ हजार ५ सय घरधुरीका लागि १३ करोड ९६ लाख निकासा लिए पनि वितरण गर्न सकेका छैनन् । त्यस्तै कुशेमा ५ हजार २ सय घरधुरीको १३ करोड २१ लाख र भेरी नगरपालिकाले ७ सय २६ लाभग्राहीको १ करोड ८२ लाख रुपैयाँ लिए पनि अझै वितरण गर्न नसकेको जाजरकोटका प्रमुख जिल्ला अधिकारी सुरेश सुनारले बताए ।उनका अनुसार केही ठाउँमा राजनीतिक विवाद, लाभग्राहीको बैंक खाता नहुनु, लाभग्राही बढेको बढ्यै हुनु, वडा कार्यालयले पीडितलाई समयमै सिफारिस नदिनुलगायत कारण अस्थायी टहरा निर्माणको पहिलो किस्ताको रकम वितरणमा समस्या भएको हो । उनले नलगाड नगरपालिका र जुनेचाँदे गाउँपालिकाले अहिलेसम्म रकम निकासा नै माग नगरेको जानकारी दिए । नलगाडमा ८ हजार ९७ र जुनेचाँदेमा ५ हजार ४ सय ६ लाभग्राही रहेको तथ्यांक छ । खाता नभएकालाई नगदै रकम दिने सरकारले निर्णय गरे पनि स्थानीय सरकारले सबै लाभग्राहीलाई खाता खोल्न लगाएका छन् ।बारेकोट गाउँपालिका अध्यक्ष वीरबहादुर गिरीले रकम निकासा भए पनि वडाहरूले लाभग्राहीको विवरण संकलनको काम नसकेकाले ढिलाइ भएको बताए । अस्थायी आवास निर्माण कार्यविधि२०८० अनुसार स्वघोषणासहितको अनुसूची फाराम१, २ र ३ भर्नुपर्ने भएकाले ढिलाइ भएको उनको भनाइ छ । अनुदान लिनका लागि नागरिकतालगायतका कागजात चाहिने तर कतिपयका कागजात भत्किएका घरमा पुरिएको र मजदुरीका लागि भारत गएका कतिपयले नागरिकता नै नबनाएकाले पनि समस्या भएको छ । नलगाड नगरपालिका प्रमुख डम्बरबहादुर रावतले वडा तहमै पीडितको पहिचानमा ढिलाइ हुँदा समस्या भएको बताए । रुकुम पश्चिममा २७ हजार ३६ लाभग्राही कायम भएकामा १८ हजार ९ सय ६६ वटा अस्थायी आवास बनाइएको छ भने ८ हजार ७० परिवार अझै त्रिपालमै रहेको प्रमुख जिल्ला अधिकारी हरिप्रसाद पन्तले बताए ।सल्यानको दार्मा गाउँपालिकामा २ हजार बढी घरमा क्षति भएको थियो । सरकारले अस्थायी टहरा बनाउन पहिलो किस्ताबापत २५ हजार उपलब्ध गराएपछि १ हजार बढीले टहरा बनाएर बस्दै आएका थिए । चिसोका कारण अहिले तीन सय बढी चर्किएका घरलाई मर्मत गरेर फर्केका छन् । यस्तै बाग्चौर नगरपालिकामा ६ सय बढी घर क्षति भएकामा दुई सय बढी र कुमाखमा सय बढी चर्किएको घरमा फर्केका छन् ।"
नागरिकका मुद्दा छाडी गठबन्धनमा मात्रै बहस,"शासकीय बेथिति, कुशासन, भ्रष्टाचार नियन्त्रणको दिशामा महासमितिले केही ठोस योजना कार्यक्रम ल्याउँला भन्ने आशा थियो, तर आजको छलफल हेर्दा हामी जस्तालाई निराशा बनाउने काम भएको छ, उनले भने, पार्टीलाई आफ्नै तागतमा लड्न सक्ने बनाउनुपर्छ । यसो नगर्ने हो भने भविष्यमा बहुमतको कल्पना गर्न सकिन्न ।महामन्त्री थापानिकट सदस्यहरू संस्थापन पक्षीय केन्द्रीय नेताहरूले आफ्ना पक्षका सदस्यहरूलाई चुनावमा गठबन्धन नगर्ने प्रस्तावको विपक्षमा बोल्न लगाएर महासमितिलाई ध्रुवीकरण गर्न खोजिएको बताएका छन् । तर, संस्थापन पक्षीय सदस्यहरू भने महासमितिका सदस्यहरूले स्वतन्त्रतापूर्वक धारणा राखेको भन्दै थापा पक्षीय सदस्यहरूको आरोपको खण्डन गरेका छन् । महामन्त्रीको प्रस्ताव पारित हुँदा माओवादी सशंकित हुने अवस्था रहन्छ । यसले भोलिका दिनमा मात्रै होइन, अहिलेकै सत्ता गठबन्धन पनि भत्किन सक्ने अवस्था हुन सक्छ, संस्थापन पक्षीय एक नेताले भने, संघ र प्रदेशबाट सत्ताबाहिर जानुपर्ने स्थितिमा के हुँदो रहेछ भन्ने कुरा हिजो हामीले भोगेका छौं । कि त यस्तो प्रस्तावमा मौन बस्नु नै ठीक छ । कि त अहिले पारित गर्न हुन्न भन्ने हो ।महासमितिको तेस्रो दिन उपसभापति एवम् उपप्रधानमन्त्री पूर्णबहादुर खड्काको नीति प्रस्ताव, महामन्त्री गगनकुमार थापाको सांगठनिक प्रस्ताव, महामन्त्री विश्वप्रकाश शर्माको समसामयिक राजनीतिक प्रस्ताव, अर्थमन्त्रीसमेत रहेका प्रवक्ता प्रकाशशरण महतको आर्थिक प्रतिवेदन, लेखा समिति संयोजक श्याम घिमिरेको लेखापरीक्षण प्रतिवेदनमा चारवटा समूह विभाजन गरेर छलफल गरिएको छ । बुधबार एकै दिन चारवटै समूहबाट ३ सय ८५ जनाले धारणा राखेका छन् । पार्टीका दस्ताबेजदेखि सहभागीको बहससम्ममा भ्रष्टाचार नियन्त्रणको ठोस योजनादेखि सडकमा उठिरहेका सहकारी, लघुवित्त, मिटरब्याजी, उखु किसान र आर्थिक शिथिलताले थलिएका र विस्थापित भएका उद्योग व्यवसायीको समस्या समाधान गर्ने ठोस योजना र कार्यक्रमतिर महासमितिले प्राथमिकता पाएको छैन । बरु, पार्टीभित्र १५ औं महाधिवेशनको लडाइँमा आफू कहाँनेर हुने भन्ने मुद्दामा नेताहरू विभाजित हुन थालेका अर्का एक सदस्यले बताए । लुघवित्त र मिटरब्याजीपीडितहरू अहिले राजधानी केन्द्रित आन्दोलनमा उत्रिएका छन् । ठूला भ्रष्टाचार काण्डमा राजनीतिक नेतृत्वलाई जोगाउने काम भइरहेको भन्दै ठूला र पुराना राजनीतिक दलप्रति आक्षेप लाग्दै आएको छ, उनले भने, सुशासन कायम गर्न सैद्धान्तिक रूपमा भ्रष्टाचारमा शून्य सहनशीलता नीति त लिएको छ, तर व्यवहारमा ठोस योजना र कार्यक्रम छैन । भ्रष्टाचार काण्डमा मुछिएका आफ्नै पार्टीका नेताहरूप्रति पार्टीको दृष्टिकोण पनि प्रस्ट छैन ।नक्कली भुटानी शरणार्थी प्रकरणमा संलग्न भएको आरोपमा हिरासतमा रहेका बेला पूर्वगृहमन्त्री बालकृष्ण खाणलाई निलम्बन गर्नुपर्ने पार्टीभित्रैबाट माग उठेको थियो । तर, पार्टी सभापतिले आरोप लागेको भरमै निलम्बन गर्न नहुने अडान लिइदिए । नक्कली भुटानी शरणार्थी प्रकरणमै जोडिएका अर्का नेता आङटावा शेर्पा अहिले पनि न्यायिक हिरासतमा छन् । टेरामक्स प्रकरणमा पूर्वसञ्चारमन्त्रीद्वय ज्ञानेन्द्रबहादुर कार्की र हालका स्वास्थ्यमन्त्रीसमेत रहेका मोहनबहादुर बस्नेतसँग अख्तियारले बयान लिइसकेको छ । अख्तियाले बयान लिइसक्दा पनि बस्नेत मन्त्री पदमा बहाल रहिरहेका छन् । भृकुटीमण्डपको सरकारी जग्गामा भाडा लगाउँदा भ्रष्टाचार गरेको विशेष अदालतबाट दोषी ठहर भएपछि सांसद टेकबहादुर गुरुङको सांसद निलम्बनमा छ । तर पार्टीमा उनको कुनै पनि पद निलम्बनमा परेको छैन । उनी सक्रिय राजनीतिमा क्रियाशील छन् ।भ्रष्टाचारमा आफ्नै पार्टीका धेरै नेताहरू जोडिएका छन् तर उनीहरूका बारेमा पार्टीले के गर्ने भन्नेबारेमा न निर्णय हुन्छ, न भ्रष्टाचार नियन्त्रणका लागि कुनै ठोस योजना र कार्यक्रम नै आएको छ, कांग्रेसका एक पदाधिकारीले भने, समाजको सबैभन्दा मुख्य मुद्दा भ्रष्टाचार हो । भ्रष्टाचारकै मुद्दामा कांग्रेस खरो रूपमा उत्रिएको, उत्रन सक्ने आशा नागरिकले देखेका छैनन् । पार्टीका दस्ताबेजले पनि आम नागरिकलाई विश्वास जगाउन सकेको छैन, महासमितिबाट कुनै ठोस अभियान सुरु गर्ने निर्णय आउला भन्ने विश्वास पनि छैन । केन्द्रीय सदस्य पौडेलले महासमिति बैठकबाट भ्रष्टाचारको विरोधमा ठोस योजना र कार्यक्रम आउनेमा आफू विश्वस्त हुन नसकेको बताए । यस्तो किन भइरहेको छ भने एकातिर हामीले हाम्रो नेतृत्वमा भएका परिवर्तनबाट मुलुकले प्राप्त गरेका आर्थिक, राजनीतिक र सामाजिक उपलब्धि व्यवस्थित रूपमा जनतालाई बुझाउने संगठित प्रयत्न नै गरेका छैनौं । अर्कातिर, सुशासन र सदाचारमा पार्टी नेतृत्वको प्रतिबद्धतामाथि जनताले प्रश्नमात्र होइन, शंका गर्न थालेका छन् । वैचारिक रूपमा ठीक ठाउँमा भए पनि सांगठनिक, कार्यक्रमिक, व्यावहारिक र नैतिक रूपमा हामी पार्टीलाई सुधार होइन, पुनर्गठन नै गर्नुपर्ने ठाउँमा छौं, पौडेलले भने, फौजदारी मुद्दामा आरोपित वा छानबिनमा भएको सदस्य पार्टीबाट स्वतः निलम्बित हुने व्यवस्था गर्नुपर्छ । गैरकानुनी क्रियाकलापमा संलग्न र फौजदारी अभियोग प्रमाणित कुनै पनि सदस्य कांग्रेसले चिन्दैन, नचिन्ने व्यवस्था विधानमै हुनुपर्नेछ । सफाइ पाएका हकमा भने पुरानै जिम्मेवारीमा पुनः बहालीको व्यवस्था हुनुपर्छ ।पौडेलले महासमिति बैठकमा छुट्टै प्रतिवेदनसमेत बुधबार बुझाएका छन् । उनको प्रतिवेदनमा वडा अध्यक्षभन्दा माथि प्रधानमन्त्रीसम्म भएका वा कुनै पनि लाभको पदमा रहेका सदस्यको सार्वजनिक लेखा परीक्षण अनिवार्य हुनुपर्ने माग गरेका छन् । अर्का सदस्य महरले पनि व्यक्तिगत रूपमा पार्टी रूपान्तरणका लागि भन्दै छुट्टै प्रतिवेदन राखेका छन् । समाजमा उठेका समसामयिक मुद्दामा ठोस योजना र कार्यक्रम ल्याएर आमनागरिकलाई आशा जगाउनुपर्नेमा महासमितिलाई राजनीतिक ध्रुवीकरणतिर धकेल्ने प्रयास भएको पौडेलले बताए । भोलिका दिनमा हामी एक्लै चुनाव लड्ने हो, रूख चिह्नमा मात्रै मत हाल्ने हो भनेर गठबन्धनका कारण अवसर नपाएका र पार्टीको झन्डा बाहिर रहेका रूखमा मतदान गर्ने पंक्तिलाई उत्साही बनाउनुको साटो गठबन्धन गर्न हुन्न भन्ने प्रस्तावलाई असफल बनाउनुपर्छ भनेर अघि बढ्ने काम भएको छ, यो दुखःद छ, उनले थपे । उनले एक सदस्य प्रणाली अपनाएर मासबेस्ड पार्टी बनाउनुपर्ने, वडादेखि केन्द्रीय सभापति प्रत्यक्षबाट निर्वाचित हुनुपर्ने, उम्मेदवार चयन गर्ने संसदीय बोर्ड खारेज गरेर प्राइमरी इलेक्सनको व्यवस्था राखिनुपर्ने प्रस्ताव पनि गरेका छन् । अर्का केन्द्रीय सदस्य अर्जुननरसिंह केसीले समाज र सडकमा देखिएका मुद्दाहरूलाई महासमितिमा छलफल नै नगराई उपेक्षा गरिएको बताए । वित्तीय अराजकता, अनुशासनहीनता, भ्रष्टाचारविरोधी नारा भाषणमा मात्रै सीमित हुने गरेको उनको भनाइ छ । केसीले सम्पूर्ण चर्चित भ्रष्टाचार काण्डहरूको छानिबनका लागि पूर्वप्रधानन्यायाधीशको संयोजकत्वमा भरोसा गर्न सक्ने व्यक्तिहरूको शक्तिसम्पन्न न्यायिक आयोग गठन हुनुपर्ने प्रस्ताव लिखित रूपमा महासमितिमा राखेका छन् । उपसभापतिसमेत रहेका कानुन, न्याय र संसदीय मामिलामन्त्री धनराज गुरुङले उद्घाटन सत्रमै वडा अध्यक्षदेखि प्रधानमन्त्रीसम्म भएका व्यक्तिको सम्पत्ति छानबिन हुनुपर्ने माग गरेका थिए ।युवा नेता पौडेलले महासमिति बैठकमा लिखित दस्ताबेज बुझाउँदै गैरकानुनी क्रियाकलापमा संलग्न र फौजदारी अभियोग प्रमाणित कुनै पनि सदस्य कांग्रेसले नचिन्ने व्यवस्था विधानमा हुनुपर्ने प्रस्ताव अघि सारेका छन् । सफाइ पाएका हकमा भने पुरानै जिम्मेवारीमा पुनः बहालीको व्यवस्था हुने र सफाइ नपाएको प्रतिनिधि स्वतः निलम्बन भई छानबिनमा जाने अनिवार्य व्यवस्था गरिनुपर्ने उनको प्रस्ताव छ । पार्टीबाट वडा अध्यक्षभन्दा माथि प्रधानमन्त्रीसम्म भएका र कुनै पनि लाभको पदमा रहेका सदस्यको सार्वजनिक लेखा परीक्षण हुनुपर्ने माग पनि पौडेलले गरेका छन् । २०४७ देखि आजसम्म गठित २७ वटा सरकारमा कांग्रेसले १३ वटा सरकारको नेतृत्व गरेकाले इतिहासलाई कोट्याएर मात्रै अब आमनागरिकले विश्वास नगर्ने केसीको भनाइ छ । विज्ञहरूले भ्रष्टाचार र कुशासन बढ्नुमा अख्तियार दुरुपयोग अनुसन्धान आयोग र न्यायालयमा भागबन्डा गरेर नियुक्ति गर्ने गलत परम्परा कारण रहेको बताउँदै आएका छन् । कांग्रेसको दस्ताबेजमा सदाचार र योग्य व्यक्तिहरूलाई राजनीतिक नियुक्ति दिनुपर्ने उल्लेख गरिए पनि संवैधानिक र न्यायालयमा हुने गरेको भागबन्डाको नियुक्तिको विषयमा केही बोलिएको छैन ।प्रचार विभागका प्रमुख मीन विश्वकर्माले भने महासमिति बैठकमा चुनावी गठबन्धनको विषय मात्रै नभएर कांग्रेसलाई सामाजिक आन्दोलनसँग जोड्ने, आधुनिक कृषि प्रणालीमा जोड दिनुपर्ने, पर्यावरण संरक्षण गर्दै पर्यटन प्रवर्द्धनमा जोड दिनुपर्ने, पूर्वाधार विकासलाई तीव्रता दिनुपर्ने, अन्तर्राष्ट्रिय सम्बन्धलाई सन्तुलित बनाउँदै नेपालको हितमा काम गर्नुपर्ने, वैदेशिक लगानीको वातावरण सिर्जना गर्नुपर्ने, ऊर्जा र जलस्रोतको सदुपयोग गर्न विदेशी लगानी भित्र्याउन पहल गर्नुपर्ने, युवा पलायनलाई रोक्न रोजगारीका अवसर बढाउनुपर्नेलगायत समाजका तमाम मुद्दामा धारणाहरू आएको दाबी गर्छन् । सुशासन कायम गर्न भ्रष्टाचारमा शून्य सहनशीलताको नीतिलाई कार्यान्वयन गर्ने दिशामा पनि सदस्यहरूको विशेष जोड भएको उनको भनाइ छ । जिल्लाको कमान्ड सम्हालेका जिल्ला सभापतिहरू भने चुनावी गठबन्धनको पक्षविपक्षमा उत्रिएका छन् । बुधबार अधिकांश जिल्ला सभापतिहरूले धारणा राख्दा संस्थापनपक्ष गठबन्धनको पक्षमा र इतरपक्षले विपक्षमा धारणा राखेका थिए । स्याङ्जा जिल्लाका पार्टी सभापति राजु थापाले चार वर्षपछि चुनावी गठबन्धन गर्ने कि नगर्ने भन्ने महामन्त्रीको प्रस्तावमा अहिल्यै निर्णय लिन उचित नहुने धारणा राखे । उनले जनताको म्यान्डेटबमोजिम चलिरहेको गठबन्धनलाई एमालेले विभाजन गर्न खोजिरहेका बेला यस्ता विषयमा प्रवेश गर्न नहुने तर्क गरे । थापा संस्थापन पक्षीय जिल्ला सभापति हुन् ।माओवादीलाई बिच्काउने गरी अहिल्यै गठबन्धनको पक्ष वा विपक्षमा निर्णय लिन नहुने सुनसरी जिल्लाका सभापति केदार भण्डारीले बताए । भोलिको चुनावमा गठबन्धन गर्न हुन्न भनेर अहिल्यै महासमितिबाट निर्णय लिन हुन्न । एमालेलाई कमजोर बनाउन माओवादीलाई बिच्काउनु हुन्न, उनले भने । कैलालीका जिल्ला सभापति नारायणदत्त भट्ट, झापाका सभापति देउमान थेवे, रौतहटका सभापति सुनीलकुमार यादव, पर्साका सभापति जनार्दन सिंह क्षेत्री, महोत्तरीका सभापति नागेश्वर यादव, ललितपुर सभापति जितेन्द्र श्रेष्ठ, रामेछापका जिल्ला सभापति कान्छाराम लामा लगायतले संस्थापन पक्षीय नेताहरूले हतारमा गठबन्धन गर्न नहुने भनेर निर्णय लिन नहुने बताए । गठबन्धन नगर्ने निर्णयले संघ, प्रदेशको सरकारबाट कांग्रेस बाहिरिन सक्ने भन्दै उनीहरूले यस दिशामा पार्टी मौंन रहनुपर्ने बताए । तर, इतरपक्षीय सभापतिहरूले भने गठबन्धनले कांग्रेसको वैचारिक धार कमजोर भएको, अवसरबाट वञ्चित भएको, परम्परागत मतदाता भड्किएको र पार्टीमा आस्था राख्ने लोकतन्त्रवादीहरूमा नैराश्यता उत्पन्न भएको जस्तो कारण देखाउँदै चुनावअघिको गठबन्धन गर्न नहुने पक्षमा धारणा राखेका छन् । सुनसरीका जिल्ला सभापति केदार भण्डारीले आफ्नो मान्छे परे गठबन्धन ठीक र नपरे बेठिक भन्ने भावना नेताहरूले हटाउनुपर्ने बताए । धनुषाका सभापति योगन्द्र पञ्जियार र सिराहका सभापति रामचन्द्र यादवले गठबन्धनका कारण नै मधेशमा कांग्रेस कमजोर भएको बताएका छन् । उनीहरूले सरकारमा जान गठबन्धन अनिवार्य भए पनि चुनावमा गठबन्धन गर्न नहुने बताए । गोरखाका सभापति नन्दु न्यौपानेले कांग्रेसले गठबन्धनबाट ठूलो पार्टी हुन्छ भन्ने सोच नराखेर आफ्नो विचार र सिद्धान्तबाट अघि बढ्नुपर्ने बताए । विचार नमिल्ने दलसँगको गठबन्धनले पार्टीलाई कमजोर बनाएको उनले बताए । नवलपरासीका सभापति महेन्द्र जीसीले चुनावी गठबन्धन गर्ने भनेर अहिल्यै निर्णय लिनुपर्ने र कांग्रेसले आफ्नो सिद्धान्तअनुसार पार्टीलाई अघि बढाउनुपर्ने बताए । बर्दियाका सभापति अरुण राठौर र बाँकेका जिल्ला सभापति नारायणप्रसाद गौडेलले कांग्रेसले एक्लै चुनाव लड्ने आँट देखाउन सक्नुपर्ने बताए ।"
पारिवारिक कलहले ४ को मृत्यु,"डीएसपी चन्दका अनुसार अन्दाजी १४१५ वर्षको छोराको मोबाइलमा पनि काजीले आफूले हत्या गरेको व्यहोराको भिडियो भेटिएको छ । नाबालक छोराका साथमा रहेको मोबाइलमा पनि भिडियो भेटिएको छ । सो भिडियो छोरा आफैंले खिचेको बताएका छन्, उनले भनिन्, त्यसबारे पनि अनुसन्धान गरिरहेका छौं । उनले भिडियोमा बुहारीले आफ्नी सासूको सम्बन्धबारे थाहा हुँदाहुँदै पनि केही नबताएका कारण अप्रिय घटना हुने स्थिति आएको बताउँदै आफ्नो नाबालक छोरालाई दुःख नदिन पनि आग्रह गरेका छन् ।भिडियोमा उनले विक्षिप्त हुँदै घटना आफूले घटाएको स्वीकार गरेका छन् । त्यसमा उल्लेख भएका विवरणहरूबारे पनि अनुसन्धान गर्दै छौं, स्रोतले भन्यो, घरबेटी र नजिकका नातेदारसँग बुझ्दा यसअघि कुनै ठूलो कलह नभएको बताइरहेका छन् । भिडियोमा उनले भनेको कुरा मान्ने हो भने हिजै राति पनि कलह भएको जस्तो देखिन्छ । घटनास्थलमै रहेका घरबेटी बद्री बजगाईंले भने आफूहरूले यसअघि र हिजो बेलुका पनि श्रीमान्श्रीमतीबीच भएको वादविवादबारे केही थाहै नपाएको दाबी गरेका छन् । झगडा गर्ने परिवार भए त किन डेरामा राखिन्थ्यो र ? भाडा पनि समयमै दिन्थे । बरु अगाडि नै दिन्थे । त्यस्तो नराम्रो केही थियो जस्तो लागेको थिएन, उनले भने ।उनले घटनाको समयमा आफू सोही घरको माथि भए पनि केही थाहा नपाएको बताएका छन् । यस्तै, घटनास्थलबाट केही पर खाजानास्ता पसल चलाएका ईश्वरीका बुबा इन्द्रजित श्रेष्ठका अनुसार मंगलबार साँझ काजी र ईश्वरीले उनको पसलमा चाउमिन खाएर सँगै घर गएका थिए । घर बनाउने काम गर्थ्यो । बाहिर जथाभावी नगर्ने सिधा मान्छे थियो, उनले भने, बिहान सवा सात, साढे सात बजे त सबैलाई मारिसकें भनेर फोन गर्यो । के हो भनेर हेर्न आउँदा त साँच्चै मारिसकेछ ।काजीले श्रीमती, छोरी र नातिनी मारेको भन्दै फोन गरेर के गर्ने हो गर भनेपछि आफूले प्रहरीलाई खबर गरेर छिमेकीहरूलाई लिएर आउँदा कोठामा बाहिरबाट ताल्चा लगाइएको इन्द्रजितले बताए । म आउँदा बाहिरबाट ताल्चा लगाएको थियो । प्रहरी आएर खोलेर हेर्दा सबै जना मरिसकेका रहेछन्, उनले भने, किला निकाल्ने ह्याम्मर र कैंचीले हिर्काएर मारेको रहेछ । घटनाबारे जिल्ला प्रहरी परिसर, काठमाडौं र उपत्यका अपराध अनुसन्धान कार्यालयको टोलीले अनुसन्धान अगाडि बढाएको छ ।"
सम्झिन चाहन्नन् युद्धका दिन,"(रुकुम पश्चिम)चुनबाङको खुला आकाशमुनिको फराकिलो चौर । त्यही चौरको बीचमा भइरहेछ एउटा ऐतिहासिक जमघट । भूमिगत अवस्थामा रहेका नेकपा माओवादीको सैन्य दस्ता जनमुक्ति सेनाका सर्वोच्च कमान्डर तथा पार्टी अध्यक्ष पुष्पकमल दाहाल र बाबुराम भट्टराईलगायत शीर्ष नेताहरू लहरै बसेका छन् । कपडाको सामान्य पर्दामा रातो ब्यानर टाँगेर एउटा विशेष सांस्कृतिक कार्यक्रम प्रदर्शन भइरहेको छ ।फाटेर जाँदै छ मैलो र धमिलो, हुनेछ गरिबको जीवन रमाइलो बोलको गीतमा टप्पा नृत्य प्रदर्शन भइरहेका बेला एक्कासि गोली चलेको आवाजसँगै नाराबाजी हुन्छ अनि सुरु हुन्छ युद्धको मैदानबाट फर्कंदा शीर्षकको गीति नाटक । एउटा महान् सपना बोकी अघि बढेका यात्रीहरू, प्रचण्डपथले सुसज्जित भई हिँडेका योद्धाहरू बोलको गीतमा युद्ध मैदानको झझल्को दिने गरी हेलिकोप्टर उडेको अनि बम र बन्दुक पड्किएको आवाजसँगै लडाइँको दृश्य दर्शकदीर्घामा बसेकाहरूले एकटकले हेरिरहेका छन् । यो सबै दृश्य देखेर दर्शकदीर्घाको अघिल्लो लाइनमा बसेका अध्यक्ष दाहालसहितका सबैजसो शीर्ष नेता सुक्कसुक्क गर्छन् । रुमालले आँसु पुछ्छन् ।२०६२ असोज २३ गते रुकुमको चुनबाङमा युद्धको मैदानबाट फर्किंदा शीर्षकमा तत्कालीन नेकपा माओवादी केन्द्रको विशेष सांस्कृतिक अभियानअन्तर्गत आयोजना गरिएको एक कार्यक्रमको संक्षिप्त दृश्य वर्णन थियो यो ।जनयुद्धको त्यो समय सम्झाउने यो कार्यक्रमको ५० मिनेट लामो झलक अहिले पनि युट्युबमा हेर्न सकिन्छ । रुकुम पश्चिमको मुसीकोट नगरपालिका१ मठस्थित डेरामा बसेर यो हेर्दै सिस्ने गाउँपालिका३ पाङ्गा रुकुम पूर्वकी ३३ वर्षीया जमुना विकलाई प्रत्येकपल्ट यो दृश्य हेर्दा आँखा रसाउँछन् । युद्धकालीन स्मृति बताउने क्रममा फेरि एक पटक यही भिडियो हेरेर रोएपछि जमुनाले लामो सास तान्दै भनिन्, यो हेरेपछि त्यो दिनको सम्झना आयो । अनि, मन थाम्नै सकिनँ ।यो कार्यक्रममा जमुना कलाकारका रूपमा सहभागी भएकी थिइन् । १४ वर्षको छँदा ६ कक्षाको पढाइ बीचमै छाडेर जमुना जनयुद्धमा होमिएकी हुन् । गाउँमै पार्टीको एउटा कार्यक्रम थियो । दिदी उमेरकाहरूले नयाँ कपडा लगाएर नाचगान गरेको देखेपछि म पनि लोभिएँ । अनि, माओवादी हुने निधो गरेर घर फर्किनँ, ती दिनहरू सम्झिँदै उनले सुनाइन्, मसँगै अरू २ जना साथी पनि थिए । हामीलाई तल्लो जात भनेर हेपेको सम्झेर पनि माओवादी भएपछि हेपाइमा परिँदैन भन्ने कुराले मलाई तान्यो र त्यसै दिनदेखि माओवादीमा पूर्णकालीन भएर लागें ।माओवादी सशस्त्र आन्दोलनमा होमिएकी जमुनाले त्यसपछि पढ्न पाइनन् । नाच्नेगाउने कुरामा रुचि राख्ने उनी जनवादी कलाकारका रूपमा पार्टीले खटाएका ठाउँमा कार्यक्रममा सहभागी हुन थालिन् । हुनेछ जनताको जित, आउनेछ सुनौलो बिहानी । पार्नेछौं सपना साकार, बन्नेछ गरिबको सरकार देखि कसले भन्छ क्रान्ति यहाँ सफल हुँदैन जस्ता गीतमा छमछम नाच्दै गरेका ती दिनको सम्झनाले जमुनालाई हिजोआज उतिसारो खुसी दिँदैन । किनकि, जे आस राखेर उनी जनयुद्धमा होमिएकी थिइन्, त्यसले त्यो नतिजा दिएन । गीतका माध्यमबाट परिवर्तनको गुणगान गाइयो । देशमा विकास र परिवर्तन पनि भयो । तर, हामी यतै कतै छुट्यौं, उनले गुनासो गर्दै भनिन्, अहिलेको परिवर्तनको जग नै जनयुद्ध थियो । मान्छेमान्छेबीचको विभेदमा केही कमी आए पनि नवसामन्तहरूको उदय भयो । अनि, आन्दोलनमा सहभागी भएका हामीजस्ता कैयौं योद्धा बेवास्तामा पर्यौं ।२०६४ सालको संविधानसभा निर्वाचनसम्म पूर्णकालीन कलाकारका रूपमा अनवरत माओवादीमा काम गरेकी जमुनाले त्यसपछि आफूहरूलाई घरघर जाऊ भनेर पठाएको सम्झिइन् । केके न होला भनेर माओवादी भएको त अन्तिममा रित्तो हात घर फर्किनुपर्यो, उनले भनिन्, टाठाबाठाले अवसर पाए, ठूला मान्छे भए । हामीजस्ता सोझासाझालाई कसैले वास्ता गरेन ।घर फर्किएको आठ वर्षपछि २०७० सालमा बिहे गरेकी जमुनाले यसपछि पनि अनेकन हन्डरठक्कर खाएको बताउँछिन् । बिहेपछि पनि जीवनमा खुसीको घाम झुल्किएन । भारतको ढुंगाखानीमा मजदुरी गरिरहेका उनका श्रीमान्को दुर्घटनामा मृत्यु भयो । श्रीमान्को मृत्युपछि ११ र ७ वर्षका दुई छोरी हुर्काउँदाको सास्तीलाई उनले जेनतेन झेलिरहेकी छन् ।गीतसंगीतका माध्यमबाट तत्कालीन माओवादी जनयुद्धताका नेतामा एकता, सेनामा साहस र जनतामा जागरण पैदा गरेका जमुनाजस्ता धेरै कलाकारले आफू माओवादीमा लागेकामा पछुतो व्यक्त गर्छन् । त्यसैमध्येका अर्का कलाकार हुन् त्रिवेणी गाउँपालिका४ का ५६ वर्षीय दलबहादुर घर्ती । कमरेड हुरी का नामबाट त्यसबेला परिचित घर्ती अहिले मुसीकोट नगरपालिका४ सोलाबाङमा मयूर नाचका लागि आवश्यक सामग्री बनाएर बेच्छन् ।२०५९ सालदेखि लडाकु दस्ताका रूपमा माओवादीमा आबद्ध भएका घर्तीले २०५२ देखि २०६८ सम्म पार्टीको पूर्णकालीन कलाकारका रूपमा काम गरे । देशका करिब ४० भन्दा धेरै जिल्लाका गाउँबस्तीमा पुगेर परिवर्तनका भाका सुनाइयो, कला प्रदर्शन गरियो, उनले भने, म त एरिया, क्षेत्रीय, जिल्ला हुँदै राष्ट्रिय कलाकारका रूपमा मरीमरी खटें । पटकपटक मरेर बाँचें । तर, अहिले १६ वर्षपछि त आफूलाई रित्तै पाएँ ।युद्धताका पार्टीले बन्दुकका सेना, कलमका सेना र मादलका सेना भनेर परिभाषित गरेको सम्झिँदै घर्तीले त्यतिबेला आफूहरूलाई बहकाउनका लागि यो सबै भनेजस्तो लागिरहेको बताउँछन् । आन्दोलनलाई सफल पार्न के गरिएन, कहाँ पुगिएन ?, उनले भने, तर अहिले पार्टी कहाँ पुग्यो अनि हामी कहाँ छौं ? अहिले यो सबै सम्झिँदा त दिक्क लागेर आउँछ ।विशेष गरी नृत्यमा पोख्त घर्तीले गितार, हार्मोनियम, मादल र अक्टोप्याट बजाउन पनि सिकेको बताउँछन् । उनले कोठामा अहिले पनि विभिन्न वाद्य सामग्री सुरक्षित राखेका छन् । सा रे ग म र गितारका सूत्र आदि लेखेको पुरानो डायरी देखाउँदै उनले भने, माओवादी भएर नाच्न र बाजा बजाउन सिकियो । तर, यो कलापछि कहींकतै प्रयोगमै आएन । अहिलेका माओवादीले त सायद हामीलाई चिन्दा पनि चिन्दैनन् होला ।माओवादी कलाकारका रूपमा दिलोज्यान दिएर लागेकी अर्की कलाकार हुन्, कल्पना बुढा । सिस्ने गाउँपालिका२ प्वाङ रुकुम पूर्वकी ४३ वर्षीया उनी १० कक्षामा पढ्दापढ्दै माओवादी आन्दोलनमा पूर्णकालीन भएर लागेको बताउँछिन् । २०५३ देखि २०६५ सम्म निरन्तर पार्टीमा कलाकारका रूपमा काम गरें, उनले भनिन्, अहिले पछुतो सिवाय केही पाएकी छैन ।त्यतिबेलाको समयमा जेजस्तो भए पनि अहिले आएर त्यतिबेला किन आन्दोलनमा होमिएँछु भनेर पछुतो हुने गरेको उनको भनाइ छ । श्रीमान् पनि जनमुक्ति सेनामै हुनुहुन्थ्यो, सेना समायोजना हुँदा उहाँ अयोग्य ठहरिनुभयो । म योग्य त भएँ तर गानाबजाना छोडेर रित्तै घर फर्किएँ, उनले भनिन्, अहिले आएर जीवनको उर्वर समय यसै बिताएजस्तो लाग्छ । ती दिन अब म सम्झिन चाहन्नँ ।पछिल्लो समय पार्टीसंगठनको जिम्मेवारी त परको कुरा, सामान्य सम्पर्कमा समेत नरहेको बताउने कल्पनाका श्रीमान् २०६५ पछि परदेशमा छन् । उता श्रीमान् श्रम गर्दै हुनुहुन्छ, उनले भनिन्, यता म दुःखजिलो गरेर दुई छोराको लालनपालन गरिरहेकी छु । युद्धताका माओवादी पार्टीको संगठन र सेनामा लागेकाहरूको दाँजोमा कलाकारहरूलाई पदीय जिम्मेवारी र हैसियतमा भन्दा काममा मात्रै खटाएको भन्दै मुसीकोट१० रुकुम पश्चिमकी अर्की कलाकार प्रेमकुमारी सुनारले पनि कलाकार निरन्तर उपेक्षामा पर्ने गरेको बताइन् ।४६ वर्षीया प्रेमकुमारीले ७ कक्षा पढ्दापढ्दै २०५२ सालदेखि निरन्तर कलाकारका रूपमा काम गरिन् । २०६४ सालमा मुसीकोट नगरपालिकाको उपप्रमुखमा निर्वाचित भएकी उनी यस्तो अवसर पाउने निकै थोरै कलाकारमा पर्छिन् । हाम्रा गीतहरूले पार्टीभित्र ऊर्जा पैदा गर्थ्यो भने जनतामा माओवादीप्रतिको विश्वास र बुझाइलाई प्रस्ट गर्थ्यो । तर, तिनै कलाकार माओवादी सत्तामा पुगेपछि गणनामा परेनन्, उनले भनिन्, पूर्व मेचीदेखि पश्चिम महाकालीका अनकन्टार गाउँबस्तीमा संगीतमा भाका बुनेर हामीले आन्दोलनलाई बलियो बनाउने काम गरेका हौं ।युद्धताका रातभरि सांस्कृतिक कार्यक्रम गरेर दिनभरि संगठन निर्माण र फौजी काममा आफ्नो ज्यानको समेत पर्वाह नगरेर खटेका धेरै जनवादी कलाकारलाई पार्टीले उचित मूल्यांकन गर्न नसकेको गुनासो व्याप्त छ । पहिले पार्टी प्रधान हुन्थ्यो भने अहिले व्यक्ति प्रधान भइरहेको दलबहादुर घर्तीको भनाइ छ । माओवादी जनयुद्ध भनेको के हो र कसरी, केका लागि भएको थियो भन्ने नै थाहा नपाएकाहरूले अहिले सत्ताको स्वाद चाखिरहेका छन्, आक्रोशित उनले भने, दलाल, नोकरशाही, सामन्ती र पुँजीपतिका विरुद्धमा गरेको लडाइँ अन्ततः त्यही भासमा कताकता हरायो । वास्तविक माओवादीमाथि अहिले नक्कली माओवादीले शोषण गर्ने अवस्था आयो । यो सबै देख्दा विरक्त लागेर आउँछ ।"
"गठबन्धनबारे कांग्रेसमा बहस, बालुवाटारमा तरंग","(काठमाडौं)कांग्रेस महासमिति बैठक सुरु भएकै दिन सोमबार बेलुका पदाधिकारीको बैठकबीच कांग्रेस सभापति शेरबहादुर देउवाले बालुवाटारमा प्रधानमन्त्रीलाई भेटेर भने, पार्टीभित्र बहस भए पनि गठबन्धनबारे शंका नगर्नुस् । उनलाई दाहालको प्रश्न थियो, महासमितिले तत्काल गठबन्धन तोड्ने निर्णय त गर्दैन नि ? देउवाको छोटो उत्तर थियो, ०८४ को निर्वाचनमा गठबन्धन गर्ने कि नगर्ने भन्ने मात्र बहस हो ।त्यसको अर्को दिन मंगलबार बेलुका एमाले अध्यक्ष केपी शर्मा ओली प्रधानमन्त्री दाहाललाई भेट्न बालुवाटार पुगे । एमाले केन्द्रीय कमिटी बैठकपछि ओली दाहाललाई भेट्न बालुवाटार पुगेका थिए । दुवै नेताले राजनीतिक सन्देश दिन मात्र भेटेका हुन् कि अर्को समीकरणको तयारी हो ? यसबारे दुवै शीर्ष नेताले मुख खोलेका छैनन् । तर दाहाललाई बुझेका एक नेताले उनी जहिले पनि दुई विकल्प सँगै लिएर हेर्ने नेता हुन् ।प्रधानमन्त्री प्रचण्ड जहिले पनि दुई विकल्प राखेर हिँड्नुहुन्छ । कसैले यसलाई दुई डुंगामा खुट्टा राखेको पनि भन्छन्, दाहालनिकट ती नेताले भने, एउटा डुंगा डुब्न थाल्यो भने फुत्त अर्को डुंगामा हाम फाल्नुहुन्छ । उनले गत वर्ष देउवाले प्रधानमन्त्री नदिँदा बालकोट र ओलीसँग राष्ट्रपतिमा कुरा नमिल्दा देउवातिर फर्केको उदाहरण दिए । प्रचण्ड लेफ्टराइट गर्न सक्ने खुबी भएको नेता हो, ती नेताले कांग्रेसमा गठबन्धनबारे बहस भएको प्रसंग उल्लेख गर्दै भने, अहिले प्रचण्ड राइट वे (दायाँ बाटो) मा हुनुहुन्छ, देउवासँग खटपट भए लेफ्ट टर्न गर्न विकल्प खुला छ ।बालुवाटार स्रोतका अनुसार दाहालले शान्ति प्रक्रियाका बाँकी काम टुंग्याए आगामी दिनमा एमालेसँग सहकार्यको बाटो खुल्ने बताएका थिए । दुई नेताबीच एक्लाएक्लै भएको भेटले मुख्यतः वामपन्थीबीच संवाद जारी रहेको सन्देश दिएको छ । अहिल्यै दाहाल र ओलीबीच सहकार्य भइहाल्छ भन्ने होइन, संवादले नजिक ल्याउँछ माओवादीका एकनेताले भने ।१५ महिनादेखि सरकारको नेतृत्व गरिरहेका दाहाल कांग्रेसका मन्त्रीहरू (अर्थमन्त्री प्रकाशशरण महतलगायत) सँग सन्तुष्ट छैनन् । मन्त्रिपरिषद् सदस्य (मन्त्री) हेरफेर गर्न खोजे पनि देउवाले चाहेका छैनन् । सार्वजनिक रूपमा मन्त्रिपरिषद् हेरफेर गर्ने बताइसकेका दाहाल यो विषयमा असन्तुष्ट छन् । देउवाकै अडानका कारण उनले कांग्रेस, माओवादी, नेकपा एकीकृतका मन्त्रीहरू हेरफेर गर्न सकिरहेका छैनन् । कांग्रेस महासमितिमा महामन्त्री गगन थापाले गठबन्धनको राजनीतिले त्यसलाई यति विकृत बनाएको छ कि कुहिने तहमा पुगेको, यो संस्कृतिले खराबखराबलाई एक ठाउँमा ल्याउने काम गरेको भन्दै कांग्रेस एक्लै चुनावमा जानुपर्ने प्रस्ताव गरेका छन् । देउवा र दाहालबीच आधाआधा कार्यकाल सरकारको नेतृत्व गर्ने समझदारीअनुसार यो गठबन्धन सरकार चलिरहेको छ । समझदारीअनुसार दाहालले अझै करिब एक वर्ष सरकारको नेतृत्व गर्नेछन् । अर्को वर्ष पुससम्म समझदारी टिकिरह्यो भने देउवा प्रधानमन्त्री हुने बाटो खुला रहनेछ । कांग्रेस महासमितिको बहुमतले गठबन्धन सरकारबाट बाहिरिन पार्टीलाई दबाब सिर्जना गर्यो भने देउवा अप्ठ्यारोमा पर्नेछन् । गठबन्धनबारे महासमितिले गर्ने निर्णयलाई बालुवाटार अर्थात् प्रधानमन्त्री दाहालले पर्खिरहेका छन् । महासमितिमा पेस भएका प्रस्तावमा सत्ता गठबन्धनप्रति इमानदार रहने उल्लेख भएकाले दाहाल अर्को समीकरणमा अघि बढ्ने रणनीतिमा छैनन् । एमाले माओवादी गठबन्धन भत्किएपछि गत फागुन ११ मा कांग्रेस माओवादीसहित गठबन्धन बनेको थियो । यो एक वर्षको अवधिमा देउवा र दाहालबीच सहकार्यमा कुनै खटपट आएको छैन । माओवादी उपाध्यक्ष एवं प्रवक्ता अग्निप्रसाद सापकोटाले कांग्रेस महासमिति बैठकले गर्ने औपचारिक निर्णयपछि टिप्पणी गर्नु उचित हुने बताए । ०८४ मा चुनावी गठबन्धन गर्ने कि नगर्ने भन्ने बहस चलेको देखिन्छ, अहिले गठबन्धन फेर्ने भन्ने छैन, उनले भने, महासमितिले के निर्णय गर्छ, त्यस आधारमा गठबन्धनमा छलफल हुनेछ । सचिव देवेन्द्र पौडेलले वामपन्थी जुट्ने गरी कांग्रेसले निर्णय गरेमा कांग्रेसलाई नै नोक्सान हुने टिप्पणी गरे । वामपन्थी फुट्दा नै कांग्रेसलाई राजनीतिक फाइदा हुन्छ, उनले भने, आफूलाई हानि हुने गरी कांग्रेसले गठबन्धन छाड्न कठिन छ । दाहालनिकट केन्द्रीय सदस्य रामप्रसाद सापकोटाले ०८४ मा कांग्रेस र माओवादी एक्लाएक्लै चुनाव लड्न कसैले नछेक्ने बताए । गठबन्धन गर्नु गलत भनेर कांग्रेसले राजनीतिक अस्थिरतालाई निम्त्याउन खोजेकोछ उनले भने ।"
कांग्रेसभित्रको बहसलाई गम्भीरतापूर्वक हेरिरहेका छौं,"०८४ को आमचुनावमा कांग्रेस एक्लै चुनाव लड्ने प्रस्तावमा माओवादीको किन टाउको दुखाइ ?कुनै टाउको दुखाइ छैन । हामीले विधान अधिवेशन, केन्द्रीय समितिबाट स्पष्टसँग एक्लै प्रतिस्पर्धा गर्ने गरी तयारीको निर्णय गरेका छौं । हल्लाखल्लाभन्दा पनि संगठन विस्तारमा जोड लगाएका छौं । त्यहीअनुसार देशभर राजनीतिक अभियानचलाउँदै छौं ।"
त्रिवि उपकुलपति नियुक्तिमा माओवादीभित्रै दुई धार,"(काठमाडौं)सत्तारूढ माओवादी केन्द्रभित्र त्रिभुवन विश्वविद्यालयको उपकुलपति चयनमा दुई धार देखिँदा नियुक्तिमा ढिलाइ भएको छ । प्रधानमन्त्री तथा कुलपति पुष्पकमल दाहालले पोखरा विश्वविद्यालयका पूर्वउपकुलपति केशरजंग बराल र माओवादी केन्द्रका दोस्रो तहका केही नेताले त्रिवि शिक्षाशास्त्र संकायका डिन चित्रबहादुर बुढाथोकीलाई नियुक्त गर्न चाहेकाले नियुक्तिमा ढिलाइ भएको स्रोतले जनाएको छ । मेरिटअनुसार क्रमशः बुढाथोकी, बराल र गणित विभागका पूर्वप्रमुख टंकनाथ धमलाको नाम छनोट तथा सिफारिस समितिले सिफारिस गरेको छ । बुढाथोकी र बराल माओवादीनिकट हुन भने धमला एमालेनिकट मानिए पनि उनी स्वतन्त्र रहेको दाबी गर्छन् । माओवादी कोटाबाटै नियुक्त गर्न खोजिएकाले सत्ता गठबन्धनमा त्रिवि उपकुलपति उसको भागमा परेको र छनोट प्रक्रिया शंकास्पद रहेको आशंका शिक्षाविद्हरूले गर्दै आएका छन् । प्राध्यापकलगायत सरोकारवालाहरूले उपकुलपति छनोट र सिफारिससम्बन्धी प्रक्रियाका विषयमा प्रश्न उठाइराख्दा सिफारिस समितिले पहिलो नम्बरमा पार्न बुढाथोकीलाई अस्वाभाविक रूपमा सबैभन्दा बढी अंक दिएको आरोपसमेत लागेको छ । स्रोतका अनुसार २० पूर्णाङ्कको प्रस्तुतीकरणमा उनले १८ (८५ प्रतिशत) नम्बर पाएका छन् । व्यक्तिगत विवरण, कार्ययोजना र सोचपत्रको मूल्यांकनमा उनीभन्दा बढी अंक पाएका केही प्रतिस्पर्धीलाई भने ७ अंक (३५ प्रतिशत) मात्र दिएर बुढाथोकीलाई ३ जनामध्ये उत्कृष्टमा पारिएको स्रोतले जनायो । कुल ३५ पूर्णाङ्कको प्रस्तुतीकरण र अन्तर्वार्तामा तजबिजका आधारमा अंक दिने व्यवस्था गरिएको थियो । कमजोर बुढाथोकीलाई सिफारिसमा पार्न अन्तर्वार्तामा न्यूनतम अंक दिए पनि पुग्ने गरी प्रस्तुतीकरणमा अंक दिइयो, उपकुलपति छनोट तथा सिफारिस समितिनिकट स्रोतले भन्यो, अन्तर्वार्तामा ३५ प्रतिशतभन्दा कम र ७० प्रतिशतभन्दा बढी अंक दिँदा कारण खुलाउनुपर्ने व्यवस्था थियो । तर प्रस्तुतीकरणमा जति पनि अंक दिन सकिने व्यवस्था राखेर कार्यविधि बनाउँदै त्रुटि गरिएको थियो । त्यहीँ चलखेल भयो ।दरखास्त दिएका ४३ मध्ये प्रस्तुतीकरण र अन्तर्वार्ताका लागि १४ जना छानिएका थिए । सिफारिस समितिका सदस्य तथा शिक्षासचिव सुरेश अधिकारीले विज्ञ नियुक्त गरेर पारदर्शी र निष्पक्ष रूपमा समितिले ३ जनाको नाम सिफारिस गरेको बताए । १४ जनामध्ये स्मार्ट, उत्कृष्ट प्रस्तुतीकरण र अन्तरवार्ता दिनेहरू मध्येबाट नियुक्तिका लागि सिफारिस गरिएको उनको भनाइ छ । कार्यविधिअनुसार छनोट प्रक्रियामा कुनै आशंका नगर्नसमेत उनले आग्रह गरे । तर, पूर्वविद्यार्थी नेतासमेत रहेका कांग्रेस सांसद प्रदीप पौडेलले छनोट विधिमाथि प्रश्न गर्दै प्रक्रिया सार्वजनिक गर्न आग्रह गरेका छन् । खुला र पारदर्शी प्रतिस्पर्धामा नियुक्त गरिने भने पनि छनोट कर्मकाण्डी मात्रै भएको उनको भनाइ छ । शिक्षा मन्त्रालय स्रोतका अनुसार बुढाथोकीलाई पहिलो नम्बरमा सिफारिस गरेर उपकुलपति नियुक्ति गराउन शिक्षामन्त्री अशोककुमार राई र पूर्वशिक्षामन्त्री देवेन्द्र पौडेलले विज्ञ नियुक्तिदेखि नै दबाब दिँदै आएका थिए । माओवादी नेता पौडेललाई प्रधानमन्त्री तथा कुलपति पुष्पकमल दाहालले उपकुलपति नियुक्तिका विषयमा सहजीकरण गर्न जिम्मा दिएका थिए । राई उपकुलपति छनोट तथा सिफारिस समितिका संयोजक हुन् । बुढाथोकी र माओवादी नेता पौडेल बागलुङ जिल्लावासी हुन् । बुढाथोकीकी श्रीमती धना थापा र शिक्षामन्त्री राईले नेकपा माले पार्टीमा ३० वर्षअघि सँगै राजनीति गरेका थिए । माओवादी केन्द्रका नेता वर्षमान पुनले समेत बुढाथोकीलाई पहिलो नम्बरमा पार्न दबाब दिएको स्रोतले जनायो । पुन, पौडेल र शिक्षामन्त्री राईले पहिलो नम्बरमा सिफारिस गरेका व्यक्तिलाई नियुक्ति गर्न दबाव दिएपछि प्रधानमन्त्री अप्ठ्यारोमा परेको उनको सचिवालयका एक सदस्यले बताए । पूर्व अनुभव, क्षमताका आधारमा प्रधानमन्त्री दोस्रो नम्बरमा सिफारिस परेका प्राध्यापक केशरजंग बराललाई उपकुलपति बनाउन चाहनुहुन्छ, उनले भने, तर पार्टी भित्रकै नेताहरूले आफूअनुकूल व्यक्ति रोज्दै बुढाथोकीलाई छानेपछि नियुक्तिमा व्यावधानआएको छ ।माओवादी नेता तथा पूर्वशिक्षामन्त्री पौडेलले ३ जनामध्ये १ जना छान्न र नियुक्ति गर्न प्रधानमन्त्री स्वतन्त्र रहेको बताए । तर खुला प्रतिस्पर्धा गरिसकेपछि एक नम्बरमा जो पर्छ, उसैलाई चयन गर्दा उपयुक्त हुने उनको भनाइ छ । खेलकुद प्रतियोगिताको दौडमा जो पहिले पुग्छ उही पहिलो हुन्छ, अन्तर्राष्ट्रिय अभ्यास पनि त्यही हो, हामीले पहिलोलाई उपकुलपति बनाउँदा राम्रो सन्देश जान्छ भनेर सुझाव मात्र दिएका हौं । स्वनिर्णय गर्न प्रधानमन्त्री स्वतन्त्र हुनुहुन्छ, उनले भने । त्यसबाहेक उपकुलपति छनोट र नियुक्तिमा आफ्नो कुनै भूमिका नभएको उनले बताए । खुला प्रतिस्पर्धा भनेपछि सिफारिस समितिले नै १ जनाको मात्र नाम सिफारिस गरेको भए उपयुक्त हुने समेत उनले औंल्याए । सोमबार बुढाथोकी पहिलो नम्बरमा सिफारिसमा परेपछि उपकुलपतिमा नियुक्ति भएको भन्दै उनी निकटले सामाजिक सञ्जालमा प्रचारबाजी गरेका थिए । त्यसपछि प्रधानमन्त्री दाहालले मंगलबार उपकुलपति नियुक्ति प्रक्रियामै रहेको प्रष्टीकरण सञ्चारकर्मीहरूलाई दिए । बुढाथोकीलाई उपकुलपति बनाउने विषयमा भने त्रिविभित्रै माओवादी निकट प्राध्यापक, विद्यार्थी र कर्मचारीमा पनि असन्तुष्टि छ । बराल र बुढाथोकी दुवै जनजाति (मगर) समुदायका हुन् । माओवादीको जनजाति संगठनले बुढाथोकीलाई नियुक्त गर्न लबिइङ गर्दै आएको एक नेताले बताए । त्रिविका माओवादी निकट प्राध्यापकहरूको एक समूहले भने प्रधानमन्त्रीलाई भेटेर बुढाथोकीलाई उपकुलपति नियुक्त नगर्न आग्रह गरेको छ । उनी माओवादीभित्र जुनियर प्राध्यापक रहेको र उनीभन्दा सिनियरलाई पन्छाएर नियुक्त दिन नमिल्ने तर्क गरिएको छ ।बुढाथोकी यसअघि पनि माओवादी कोटाबाट शिक्षा संकायको डिन चुनिएका थिए । गत साउनमा नियमविपरीत काम गरेकोमा प्राज्ञिक परिषद्बाट कारबाहीमा परेका व्यक्तिसमेत हुन् । उनलाई त्यतिबेला सचेत गराइएको थियो भने त्यही कारण परिषद्को सदस्यबाटै हटाउने निर्णय गरेको थियो । उनले पाठ्यक्रम स्वीकृति नै नगराई एमएड कार्यक्रममा विद्यार्थी भर्ना लिएर पठनपाठन सुरु गरेकोमा कारबाही गरिएको परिषद्ले जनाएको छ । स्वीकृति बिनैविशेष आवश्यकता शिक्षा विषयको नाम परिवर्तन गरी समावेशी शिक्षा विषय कायम गरेकोमा यस्ता काम पुनः नगर्न सचेत गराउने निर्णय भएको थियो । उच्च अंक प्राप्त गरेकै आधारमा प्रधानमन्त्रीले नियुक्त गरे उनी २० औं उपकुलपति बन्नेछन् । तर ३ जनाको नाम सिफारिस भएकाले मेरिटका आधारमा नियुक्ति गर्नुपर्ने बाध्यता प्रधानमन्त्रीलाई नरहेको सिफारिस समितिले जनाएको छ । त्रिवि ऐनमा छनोट भएका मध्ये १ जनालाई नियुक्त गर्न सकिने व्यवस्था छ । बुढाथोकी सर क्षमताभन्दा पनि माओवादी कोटामा डिन नियुक्त हुनुभएको थियो, त्रिविका एक पूर्वपदाधिकारीले भने, कार्यसम्पादनचाहिँ उत्कृष्ट देखिँदैन । राम्रो गरी डिनको समेत जिम्मेवारी पूरा गर्न नसकेकाले संकटग्रस्त अवस्थामा रहेको त्रिविमा उपकुलपति बनेर सुधार होला भनेर विश्वास गर्न नसकिने उनले औंल्याए ।"
'सामाजिक न्यायको विश्वव्यापी गठबन्धन मा नेपाल आबद्ध हुने,"काठमाडौं (कास) अन्तर्राष्ट्रिय श्रम संगठन (आईएलओ) ले आह्वान गरेको सामाजिक न्यायको विश्वव्यापी गठनबन्धनमा नेपाल आबद्ध हुने प्रतिबद्धता जनाएको छ । गत जुनमा आईएलओको १११ औं अन्तर्राष्ट्रिय श्रम सम्मेलनले गठबन्धनमा सामेल हुन आह्वान गरेको थियो । श्रम, रोजगार तथा सामाजिक सुरक्षा मन्त्रालय, नेपाल उद्योग वाणिज्य महासंघ, संयुक्त ट्रेड युनियन समन्वय समिति (जेटीयूसी) र आईएलओबीच मंगलबार भएको छलफलमा सरकार, रोजगारदाता र ट्रेड युनियनले विश्वव्यापी गठबन्धनमा आबद्ध हुने प्रतिबद्धता जनाएको हो । सामाजिक न्यायको विश्वव्यापी गठबन्धन निकै महत्त्वपूर्ण छ भनेर हामी स्वीकार गर्छौं । नेपाल सरकारले सामाजिक न्यायका लागि गठबन्धनमा सामेल हुन साझेदार र सरोकारवालाबीच थप परामर्श गरी आवश्यक प्रक्रिया पूरा गर्नेछ, श्रममन्त्री शरतसिंह भण्डारीले भने । श्रम मन्त्रालयले असमानता, भेदभावलाई हटाउन, श्रम अधिकारलाई अन्तर्निहित मानव अधिकारको रूपमा मान्यता दिन, रोजगारीका अवसरमा पहुँच र दिगो उद्यमलाई बढावा दिन, जोखिममा परेका जनसंख्याका बीचमा संरक्षण र उत्थानशीलता सुनिश्चित गर्न सामाजिक संवाद गर्ने निकायबीचको सम्बन्धलाई थप बलियो बनाउनुपर्ने जनाएको छ । यो गठबन्धनमा ६ देशका सरकार, ६ वटा ट्रेड युनियन र तीनवटा रोजगारदाता संस्था सामेल भएका छन् । सार्क क्षेत्रबाट पाकिस्तान मात्रै सामेल छ । नेपालबाट नेपाल ट्रेड युनियन महासंघ (जीफन्ट) र अखिल नेपाल ट्रेड युनियन महासंघ (अन्टुफ) आबद्ध भइसकेका छन् । विश्व गठबन्धनमा सामेल हुने नेपालको प्रतिबद्धताले सामाजिक न्यायसम्बन्धी हाम्रा संवैधानिक वाचाहरूलाई मूर्त कार्यहरूमा रूपान्तरण गर्ने माध्यमका रूपमा काम गर्नेछ, श्रममन्त्री भण्डारीको भनाइ छ, विशेषगरी संविधानको धारा ४२ ले वर्गीय, जातीय, क्षेत्रीय, भाषिक, धर्म र लिंगका आधारमा हुने सबै प्रकारका जातीय छुवाछूतलगायत भेदभावको अन्त्य गरी आर्थिक समानता, समृद्धि र सामाजिक न्यायका लागि आह्वान गरेको छ । संविधानले सामाजिक न्यायको उपलब्धिसँगै सकारात्मक विभेदलाई सुनिश्चित गर्दै सामाजिक सुरक्षा र सामाजिक सुरक्षालाई पनि अनिवार्य गरेको छ ।श्रम सचिव केवलप्रसाद भण्डारीले गठबन्धनमा सामेल हुन परराष्ट्र मन्त्रालयसँग छलफल गरी छिट्टै नै आईएलओलाई जानकारी पठाइने बताए । हामी यो गठबन्धनमा सहभागी हुनुपर्छ भन्नेमा श्रम मन्त्रालय निश्चित छ । हामी यसको कार्यान्वयनमा हुने जटिलताबाट निस्कने गरी सहभागी हुन चाहन्छौं, उनले भने, देशभित्र र देशबाहिर काम गर्ने श्रमिकलाई सामाजिक न्याय दिलाउन राज्यसामु चुनौती छ । अन्तर्राष्ट्रिय श्रम संगठन (आईएलओ) ले सामाजिक न्यायका लागि सयभन्दा बढी साझेदारहरू बलियो गठबन्धन बनिरहेको छ । सामाजिक न्याय भनेको अवसरमा समान पहुँच सिर्जना गर्ने नीति र कार्य हो । यसले न्यायपुर्ण र समावेशी खालको हरित वातावरणाई समर्थन गर्छ, आईएलओका नेपाल प्रमुख न्युजमान ओजकनले भने, यसले सबैलाई सम्मानजनक जीवनको आधारभूत कुरा दिन्छ । हामी सबै मिलेर काम गरे मात्र यो हासिल गर्न सक्छौं । यसका लागि आईएलओले सामाजिक न्यायका लागि विश्वव्यापी गठबन्धन सुरु गरेको हो । उद्योग वाणिज्य महासंघका अध्यक्ष चन्द्र ढकालले नेपालमा लागू गरिएको योगदानमा आधारित सामाजिक सुरक्षा कार्यक्रमको कार्यान्वयनले सामाजिक न्याय सुनिश्चितता गर्नेतर्फ उन्मुख भएको बताए । यसलाई एउटा क्षेत्रले मात्रै सम्बोधन गर्न सक्तैनौं । सामाजिक, आर्थिक र राजनीतिक एकताले यसलाई सम्बोधन गर्न सकिन्छ, उनले भने, हामी यो गठबन्धनमा सामेल हुन प्रतिबद्धता जनाउँछौं । संयुक्त ट्रेड युनियन समन्वय समिति (जेटीयूसी) का अध्यक्ष योगेन्द्र कुँवरले सामाजिक न्यायका लागि सबै जना प्रयासरत रहेको बताए । अहिले हुँदा खाने र हुनेखानेबीच झन् खाडल बढिरहेको छ, उनले भने, योगदानमा आधारित सामाजिक सुरक्षाको माध्यमबाट सामाजिक न्यायको दायरामा पुग्न चाहन्छौं । यसमा सबै पक्ष इमानदार भइदिनुपर्यो ।"
चक्रपथ विस्तारमा विलम्ब,"संघीय राजधानीमा चक्रपथको पहिलो खण्ड (कोटेश्वरकलंकी) विस्तार पूरा भएको पाँच वर्ष बितिसक्दा पनि दोस्रो खण्ड (कलंकीबसुन्धरा) मा काम सुरु भएको छैन । तेस्रो खण्ड (बसुन्धराचाबहिल) मा कहिले काम हुने टुंगो छैन । कलंकीबसुन्धरा खण्ड विस्तारका लागि नेपाल र चीन सरकारबीच (जीटुजी) सम्झौता सन् २०१८ मै भएको हो । तर अहिलेसम्म विस्तृत परियोजना प्रतिवेदन (डीपीआर) नै तयार हुन सकेको छैन । तत्काल डीपीआर तयार भइहाले पनि निर्माणको सम्झौता र त्यसपछि ठेक्का प्रक्रिया अघि बढाउनुपर्ने भएकाले काम सुरु हुन अझै केही समय कुर्नुपर्ने हुन्छ । कलंकीबसुन्धरा खण्ड विस्तारका लागि सम्झौता भएको पाँच वर्ष बितिसक्दा पनि काम सुरु हुन नसक्नुमा नेपाल सरकार र चीन सरकार दुवैको कमजोरी देखिन्छ । आठ लेन हुने सडकले ओगट्ने क्षेत्र खाली गराउन (साइट क्लियरेन्स) नै नेपाल सरकारलाई करिब चार वर्ष लागेको थियो । साइट क्लियरेन्समा यस्तो सुस्ती नेपाल सरकारको सधैंको समस्या हो । कलंकीबसुन्धरामा साइट क्लियरेन्स छिटो सक्न चीनले पटकपटक ताकेता गरेको थियो । साइट क्लियरेन्स भइसकेपछि भने डीपीआरले अल्झाएको छ । डीपीआरको जिम्मा चीनको हेनान कम्युनिकेसन्स प्लानिङ एन्ड डिजाइन इन्स्टिच्युट कम्पनीको प्राविधिक टोलीलाई गत वर्ष फागुनमा दिइएको थियो । त्यति बेला छिटोमा दुई महिना र ढिलोमा छ महिनामा डीपीआर तयार गर्ने भनिएको थियो । तर अहिलेसम्म पनि डीपीआर कहिले तयार हुन्छ भन्नेसमेत यहाँका सरोकार निकायलाई थाहा छैन । २७ किलोमिटर लामो चक्रपथ विस्तार ११ वर्षअघि सुरु भएको हो । पहिलो चरणमा ४० महिनाभित्र काम सक्ने लक्ष्यका साथ कोटेश्वरकलंकी खण्डमा काम थालिएको थियो । तर १०३९ किलोमिटरको उक्त सडक विस्तार सक्न छ वर्ष लाग्यो । चिनियाँ अनुदानमा साढे दुई दशकअघि निर्माण भएको चक्रपथ विस्तारमा पनि चीनकै सहयोग छ । कोटेश्वरकलंकी सडक विस्तार सवा पाँच अर्ब रुपैयाँ चिनियाँ सहयोगमा पूरा भएको थियो । नाली, सर्भिस लेन निर्माण भने नेपाल सरकारले गर्ने जिम्मा छ । दोस्रो खण्डमा नाली, सर्भिस लेन निर्माण लगायतका लागि सरकारले चालु आर्थिक वर्षको बजेटमा २ अर्ब ७ करोड रुपैयाँ छुट्याएको छ । ८२ किलोमिटरको कलंकीबसुन्धरा खण्डको डीपीआर नै तयार भइनसकेकाले लागत टुंगो छैन । निर्धारित समयमा काम पूरा भएन भने लागत झन् बढ्न सक्छ । कलंकीबसुन्धरा खण्डमा नेपाल सरकारले सातवटा प्याकेजमा ठेक्का लगाएर नाली र सर्भिस लेन बनाइरहेको छ । ठाउँठाउँमा सडक भत्काइएकाले सडक धुलाम्मे भएको छ । चक्रपथ विस्तारको काम जति ढिला भयो, सुक्खायाममा धुलाम्मे र पानी परेका बेला हिलाम्मे हुने समस्या रहिरहनेछ । यसबाट सवारीसाधनको आउजाउ पनि प्रभावित हुन्छ र आसपासका बासिन्दालाई समेत असर पर्छ । त्यसैले चक्रपथ विस्तारमा विलम्ब गर्नु हुँदैन । तत्काललाई डीपीआर जतिसक्दो छिटो तयार गर्न ताकेता गर्नुपर्ने खाँचो छ । चिनियाँ कम्पनीले तयार गरेको डीपीआर दुवैतर्फका मन्त्रिपरिषद्ले स्वीकृत गरेपछि मात्र सम्झौताको चरण सुरु हुन्छ । डीपीआर तयारपछिका प्रक्रियामा पनि विलम्ब गर्नु हुँदैन । नेपाल र चीन दुवै सरकारको जोडबल कलंकीबसुन्धरा खण्डको काम बेलैमा सक्नेमा हुनुपर्छ । अर्को चरणमा बसुन्धरादेखि चाबहिलस्थित धोबीखोला पुलसम्मको चक्रपथ विस्तार गर्नुपर्नेछ । कलंकीदेखि चाबहिलसम्म दोस्रो चरणमै विस्तार गर्न नेपाल सरकारले आग्रह गरेकामा चीन बसुन्धरासम्म मात्र विस्तार गर्न तयार भएको हो । तेस्रो चरणमा काम हुने भनिएको क्षेत्रमा साइट क्लियर गरिसक्न अझै बाँकी छ । त्यसमा खास गरी महाराजगन्ज क्षेत्रमा समस्या छ । दोस्रो चरणको काम हुँदाहुँदै त्यस क्षेत्रलाई पनि खाली गराउन सकेलगत्तै तेस्रो चरणको काम अघि बढ्ने वातावरण बन्छ । चक्रपथ विस्तार भइसकेपछि काठमाडौंको ट्राफिक व्यवस्थापनमा केही हदमा भए पनि सहजता आउनेछ । त्यसैले यस आयोजनामा अलमल गर्नु हुँदैन । आयोजनालाई बेलैमा सक्न नेपाल सरकारले आफ्नो तर्फमा रहेको जिम्मेवारी छिटोछरितो पूरा गर्दा सकारात्मक सन्देश पनि प्रवाह हुन्छ ।"
"दु सरस्वती, पुराण र वर्तमान महिला","कान्तिपुर दैनिकमा बुधबार प्रकाशित पुराण पुनर्लेखनमा दक्षिण भारतीय अभियन्ता शीर्षकको समीक्षा पढेपछि मैले आफूलाई एकपटक पढ्ने प्रयास गरें । मैले जीवनमा भोग्नुपरेका अनेक पीडा, प्रताडना अनि आफूले आफैंलाई बुझेका केही सत्यलाई आफैंमाझ केलाउने प्रयास गरें । म किन राम्री हुनुपर्यो ? समीक्षा गरें । म र मेरा भाइबीचको शारीरिक अनि सांस्कृतिक, धार्मिक, व्यावहारिक अन्तरबारे आफैंलाई प्रश्न गरें । म पनि मान्छे, ऊ पनि मान्छे । फेरि पनि हाम्रा ग्रन्थहरूले किन अलग रूपमा हामीलाई चित्रण गर्यो ? यस्ता विषयमा सोच्न बाध्य गरायो दु सरस्वतीका अभियानका तथ्यहरूले ।क्रान्ति राजनीतिक परिवर्तनको पर्याय बन्दै गरेको वर्तमान अवस्थामा ती पौराणिक मान्यता जहाँ महिलामाथि लैंगिक विभेद छ, जातीय विभेद छ, नैतिक विभेद छ अनि विभेद सर्वत्र छ । अब क्रन्ति समानताका लागि हुनुपर्छ । असमान र विभेदलाई वकालत गर्ने हाम्रा ती ग्रन्थहरूको पुनर्लेखनका लागि क्रान्ति हुनुपर्छ । दु सरस्वतीको पुराण पुनर्लेखनको अभियान, नारी अस्तित्वको प्रश्न र नारीहरूले व्यहोर्नुपरेका अनेक प्रकारका विभेदबीचको अन्तरसम्बन्धलाई अब हामीजस्ता नारीले विवेचना गर्नु जरुरी छ । हाम्रा कतिपय सांस्कृतिक मान्यतामाझ महिलाले आफ्नै शरीरलाई घृणा गर्न पुगेका र भाग्यलाई धिक्कारेका अनेक तथ्य विभेदपूर्ण इतिहासको दस्ताबेज मात्र हो भन्ने सत्यतालाई अबका नारीले बुझ्ने मात्र होइन, आन्दोलनका रूपमा अघि बढाउनु जरुरी छ । महिनावारी हुनुलाई समाजले अपमानजनक ठान्यो, अझै ठान्दै छ । कुन अर्थमा यो महिलामाथि दुर्व्यवहारको कारक बन्यो ? महिलाले यस्तो दुर्व्यवहार स्विकार्नुपर्नाका कारण के हो ? यसका वैज्ञानिक र नैतिक आधार केके हुन् ? आजसम्म हामीले यस्ता विभेदपूर्ण ग्रन्थ पुनर्लेखनको आवाज उठाउन सकेनौं । फेरि पनि उनीहरूले नै लेखेका धार्मिक ग्रन्थहरूकै सहारामा महिलामाथि अनेक प्रकारका विभेद भएका तथ्यहरू सार्वजनिक भई नै रहेका छन । दु सरस्वतीको सान्तिमी नाटक अनि हरेक महिलाले आफूलाई म पात्रका रूपमा खडा गर्न म र मेरा भाइबीचको अन्तरलाई अन्तरमनबाट समीक्षा गर्न सक्नुपर्छ । पुराण पुनर्लेखनमा उत्रिएकी दक्षिण भारतीय अभियन्ता दु सरस्वतीको यो कथाले हामीमा आशा जगाएको छ । रविना पौडेल, गोकर्णेश्वर, काठमाडौं"
कांग्रेस महासमितिमा प्रचण्डको भूमिका,"नेपालको राजनीतिक अवस्था कता जाँदै छ भन्ने कुरा राजधानीमा चलिरहेको नेपाली कांग्रेसको महासमिति बैठकले देखाएको छ । कुनै एउटा दलको आन्तरिक बैठकमा उक्त पार्टीको कुनै एउटा पदाधिकारीले आफ्नो दस्ताबेज स्वःस्फूर्त प्रस्तुत गर्न पाउँदैन । पार्टी नेतृत्वले उसलाई दस्ताबेज टेबुल गर्न दिने कि नदिने भन्नेबारेमा कुनै अर्को राजनीतिक दलको नेताको अनुमति लिनुपर्ने अवस्था सिर्जना भएपछि हाम्रो राजनीति कता जाँदै छ भन्ने विषयले खेल्ने ठाउँ पाएको छ ।यस्तो अवस्थाको सिर्जना कसरी भयो ? किन भयो ? कसले गर्दा भयो भन्नेतिर कसैले सोचेको पनि देखिँदैन । केवल अरूलाई दबाएरै आफू सधैं नेतृत्वमा खेलिरहने चेष्टा प्रायः सबै दलका नेतामा देखिन्छ । कांग्रेस नेतृत्वमा पनि यही प्रवृत्ति हाबी छ । यसैले गर्दा कांग्रेस महामन्त्री गगन थापाले आफ्ना पार्टीको महासमिति बैठकमा आफूले तयार पारेको दस्ताबेज प्रस्तुत गर्न अप्रत्यक्ष रूपमा माओवादी केन्द्रका अध्यक्ष पुष्पकमल दाहालको सहमति लिनुपरेको देखिन्छ । नेपाली राजनीति अहिले जुन अवस्थामा आइपुगेको छ, यसले के कुराको दृश्य मञ्चन गरेको छ भने पाका पुस्ताका राजनीतिज्ञहरू जो राजनीति छाड्न पनि चाहँदैनन् र सक्रिय रूपमा लाग्न पनि सक्दैनन् । उनीहरू एकले अर्को दलको सहारा खोजिरहेको देखिन्छ । आफू एक्लैले गर्न सक्ने हैसियतको निर्णय गर्न पनि उनीहरू गठबन्धनकै कारण अर्को दलको साहारा खोजिरहेका हुन्छन् । महासमिति बैठकमा थापाले जुन प्रस्ताव ल्याए, त्यसले अहिल्यै यति धेरै आत्तिनुपर्ने अवस्था नै देखिँदैनथ्यो । तत्कालीन अवस्थामा कस्तो राजनीतिक घटनाक्रम विकास हुन्छ त्यही अवस्था आकलन गरेर त्यतिबेला राजनीतिक गठबन्धन गर्ने या नगर्ने भन्ने कुराको निर्णय लिनुपर्ने हुन सक्छ । यता प्रचण्डले थापाको दस्तावेज स्वीकारेर जान कांग्रेस सभापति शेरबहादुर देउवालाई अनुमति दिनुमा पनि दुई थरी तर्क गर्न सकिन्छ । एकातर्फ उनले तत्कालका लागि यसलाई कुनै ठूलो र महत्त्वको विषय नठानेको हुन सक्छ । आगामी निर्वाचनमा कुनै पनि दलसँग गठबन्धन नगर्ने भन्ने दस्ताबेज कांग्रेसको आधिकारिक नभएको हुनाले उनले परिस्थितिअनुसार देउवालाई समझदारीमा ल्याउन सकिन्छ भनेर सोच्नु र अर्कातर्फ यसैलाई आधार मानेर कांग्रेसले गठबन्धन तोड्ने निर्णय गर्यो भन्ने देखाई एमालेसँग सहकार्य गरेर बाँकी कार्यकाल पनि आफैंले सरकारको नेतृत्व गरिरहने बाटोलाई विकल्पका रूपमा राख्नु । राजनीतिका चतुर खेलाडी भएकै कारण प्रचण्डको कुनै पनि अभिव्यक्ति वा गतिविधिलाई विभिन्न कोणबाट हेर्नुपर्ने देखिन्छ । आफ्नो पार्टीको महासमिति बैठक चलिरहेका बेला पार्टीभित्रको विवाद मिलाउनका लागि अर्को दलसँग परामर्श लिनु र सहमति खोज्नु भनेको आफ्नो राजनीतिक धरातललाई आफैंले कमजोर साबित गराउनु नै हो भन्ने देखिन्छ, जुन गल्ती देउवाले गरी नै सके र कांग्रेसमाथि पनि प्रचण्ड हाबी भए । सुजन देवकोटा, पालुङ्टार४, गोरखा"
चुनावअघि कांग्रेसले कुनै पनि पार्टीसँग गठबन्नधन नगर्ने,"आफ्नो प्रस्तावबाट महामन्त्री गगन थापा टसको मस नभएपछि सभापति शेरबहादुर देउवा र उपसभापति पूर्णबहादुर खड्का आकस्मिक रूपमा प्रधानमन्त्री एवं माओवादी अध्यक्ष पुष्पकमल दाहाल प्रचण्डलाई भेट्न बालुवाटार पुगे । प्रचण्डलाई पार्टीको महासमिति बैठकले जे निर्णय लिए पनि गठबन्धन सरकारलाई कुनै फरक पर्ने छैन भनेर आश्वस्त बनाए ।प्रचण्डले सहमति दिएपछि उनीहरू पुनः बैठकमा आएर थापाको प्रस्तावमा समर्थन जनाए । यस घटनाले कांग्रेस र देउवाको निर्णय क्षमतामाथि ठूलो प्रश्न उठाएको छ । र, देउवाले कांग्रेसलाई प्रचण्डको पाउमा चढाएको महसुस भएको छ । के कांग्रेसले जे निर्णय गर्दा पनि प्रचण्डलाई पहिले नै सोध्नुपर्ने हो ? प्रचण्डको सहमति लिनैपर्ने हो ? प्रचण्डले थापाको प्रस्ताव मान्नु हुँदैन, माने एमालेसँग मिल्छु भनेर चेतावनी दिएको भए देउवाले के गर्थे ? यसै त देउवा र कांग्रेसमाथि गठबन्धनको छाया परेको आरोप लागिरहेको छ, झन् त्यसमाथि बैठक चल्दा चल्दै बालुवाटार पुगेर प्रचण्डसँग सल्लाह गरेर निर्णय लिँदा देउवाको छवि झनै बिग्रन पुगेको छ । यतिखेर देउवामा न आफ्नो न कांग्रेसको प्रतिष्ठाको चिन्ता छ । उनलाई चिन्ता छैटौं पटक कसरी आफू प्रधानमन्त्री बन्न सक्छु भन्ने मात्र चिन्ता छ जसले देउवाको छवि र प्रतिष्ठालाई निकै गिराइदिएको छ । पदको आसक्तिले देउवाको उचाइ निकै घटेको छ । ८९ सिटको पार्टीको सभापतिले प्रधानमन्त्री बन्ने लोभमा ३२ सिटे पार्टीसँग डराउने, जे निर्णय गर्दा पनि सल्लाह लिनुपर्ने अवस्था किमार्थ शोभा दिने विषय होइन । गठबन्धन गरेकै कारण कांग्रेसको ७ प्रतिशत लोकप्रिय मत घटेको आरोप महामन्त्री थापा र विश्वप्रकाश शर्मालगायतले लगाएका छन् । अब कांग्रेसको भोट बैंक देउवाबाट बढ्न सक्दैन । कांग्रेस बचाउने हो भने थापा, शर्माजस्ता ऊर्जावान् नेताहरूलाई नेतृत्व दिनुपर्छ । गठबन्धन नगरी चुनाव लड्ने थापाको प्रस्तावले चिन्ता कांग्रेसलाई होइन, माओवादी र समाजवादीलाई हुनुपर्ने हो । किनकि गठबन्धन नहुँदा ती दुवै पार्टीको अस्तित्व संकटमा पर्नेछ । २०८४ मा सबै पार्टी एक्ला एक्लै चुनाव लडे कांग्रेस पहिलो, एमाले दोस्रो र राष्ट्रिय स्वतन्त्र पार्टी तेस्रो हुने प्रबल सम्भावना छ । गोपाल देवकोटा, जोरपाटी, काठमाडौं"
मिटरब्याजपीडितको नियति,"चर्को ब्याजदरमा ऋण लगाउने, जाली तमसुक बनाउने र ऋणीलाई धम्क्याउने, झुक्याउनेजस्ता कार्यमा संलग्नलाई कारबाही गर्ने गरी सरकारले कानुन बनाइसक्यो । समस्या पहिचान र समाधानका लागि सुझाव दिन सरकारले गठन गरेको जाँचबुझ आयोगले प्रतिवेदन बुझाइसक्यो । तर मिटरब्याजपीडितका समस्या उस्तै छन् । कानुन र आयोगको सुझाव कार्यान्वयन भएको भन्दै विभिन्न जिल्लाका पीडित फेरि आन्दोलनमा उत्रिएका छन् । उनीहरू आआफ्नो जिल्लाबाट पैदल तीन साताभन्दा बढी समय लगाएर काठमाडौं आइपुगेका छन् । यति बेला सरकारले किन उनीहरूलाई न्याय दिन सकेन भन्ने प्रश्न उब्जिएको छ । कतै मिटरब्याजमा ऋण दिने साहू नेताकै मान्छे त छैनन् ? अहिले तीन तहको सरकार भएर पनि पीडितका लागि सरकार भएको भान छैन । न्यायका लागि भौंतारिनुपरेको छ । सरकारले पीडितको आवाज कहिले सुन्ने ? पुरुषोत्तम घिमिरे, जोरपाटी, काठमाडौं"
प्रशासनिक पुनर्संरचना र सेवा प्रवाह सुधारका मुद्दा,"भगीरथ प्रयत्न तर न्यून प्रतिफल २००७ सालको प्रजातन्त्र प्राप्तिको दुई वर्षभित्र नै प्रशासनिक पुनर्निर्माणका लागि गठित बुच कमिसन देखि २०७६ सालको उच्चस्तरीय प्रशासन सुधार कार्यान्वयन तथा अनुगमन समितिको प्रतिवेदनको सार हेर्दा सुधारका लागि दिइएका सुझाव लगभग ६० प्रतिशत उस्तै देखिन्छन् । सुझावको फेहरिस्त हेर्दा मन्त्रालय, विभागको संख्या घटाउनुपर्ने, कर्मचारीको तलबमानमा सुधार, कर्मचारीको संख्या आवश्यकतामा आधारित हुनुपर्ने, सरुवा व्यवस्थापन, कर्मचारीको क्षमता विकास तथा तालिम, लोकसेवा आयोगको सुदृढीकरण, सार्वजनिक प्रशासनको क्षेत्रगत सुधार, प्रशासनिक विकेन्द्रीकरण तथा निजामती कर्मचारीको स्पष्ट कार्यविवरणलगायत छन् । सेवा प्रवाहमा सुधार एवं कर्मचारीतन्त्रलाई चुस्त र प्रभावकारी बनाउन राजनीतिक तहबाट पनि प्रयास नभएका होइनन् । हरेकजसो राजनीतिक नेतृत्वबाट सेवा प्रवाह सुधारका लागि जुझारु प्रयास एवं हुटहुटी देख्न सकिन्छ । हिजोको दिनमा वेबरियन कर्मचारीतन्त्रबाट नयाँ सार्वजनिक प्रशासन तथा सार्वजनिक सेवाजस्ता नवीनतम् अवधारणाको प्रयोगसम्म आइपुग्दा नेपालको कर्मचारीतन्त्रले पनि अनेक उतारचढाव पार गर्यो । तर यही कालखण्डमा जस्तो राजनीतिक उथलपुथल भयो त्यहीअनुसारको झट्का प्रशासनतन्त्रले खेप्नुपरेन । भनौं, सोचेअनुरूप व्यापक पुनर्संरचना हुन सकेन । सात दशक लामो इतिहासमा पनि कर्मचारीतन्त्रले आम नागरिकको अपेक्षालाई पर्याप्त मात्रामा सम्बोधन गर्न सकेन भन्ने आम बुझाइ छ । अहिलेसम्मका हाम्रा प्रयासले मूल समस्यालाई केन्द्रबिन्दुमा राखेर समाधानका उपाय सुल्झाएन । विगतका सबैजसो प्रयास कर्मचारीको सबलीकरण तर्फमात्र केन्द्रित भयो । कर्मचारीको क्षमता विकासमा विचार विमर्श भए । गर्नैपर्ने अनेकौं सुधारका विकल्प तयार हुन सकेनन् । एउटै मात्र विकल्प सुधारिएको कर्मचारीतन्त्र तर्फ दर्जनौं प्रतिवेदन रूमलिइरहे । प्रतिवेदनका सुझाव कर्मचारी र संस्था अवयवहरूको सबलीकरणमा मात्र केन्द्रित रहे । सुरुदेखि हालसम्मका प्रतिवेदनका सार केलाउँदा समाधानका अन्य विकल्पबारे छलफल तथा विमर्श गर्ने ठाउँ साँघुरो भएको देखिन्छ ।कुनै विद्यालयको नतिजा खराब आउनुमा सक्षम शिक्षक नहुनु हो भन्यौं भने त्यसको एकमात्र विकल्प शिक्षकको क्षमता विकास मात्र हुन आउँछ । तर मूल समस्यालाई विद्यार्थीको कमसल नतिजामा केन्द्रित गरी सुधार गर्नेतर्फ सोच राखे सुधारका विकल्प धेरै हुन सक्छन् । शिक्षकको क्षमता विकासका साथसाथै अध्ययन, अध्यापन तथा सिकाइ प्रक्रियामा नवीनतम् प्रविधिको प्रयोग, स्रोत साधनको प्रचूरता, विद्यालय पूर्वाधार समयानुकूल पाठ्यक्रम, शिक्षण पद्धति तथा व्यावहारिक शिक्षा अभिभावकको भूमिका र परीक्षा प्रणालीमा सुधारजस्ता विकल्पसहित समग्र व्यवस्थापनमा ध्यान दिनुपर्ने हुन्छ । समस्याको मूल जडमा नपुगी समाधानका उपाय निकाल्न गाह्रो हुन्छ । सार्वजनिक सेवा प्रवाह सुधारको सवालमा पनि यही तथ्य लागू हुन्छ । त्यसो भए यसमा कसरी सुधार गर्ने त ? प्रशासन सुधारको सवालमा नागरिकलाई केन्द्रबिन्दुमा राखेर समाधानका उपाय खोज्यौं भने अनेक विकल्प सोच्न सकिन्छ । नागरिकले समयमा गुणस्तरीय एवं विश्वासिलो सेवा प्राप्त गर्न सकेनन्, सरकारी सेवा प्राप्तिमा अनेकन कठिनाइ उत्पन्न भयो भन्ने आजको मुख्य सवाल हो । सानो प्रयास तर ठूलो प्रभाव परिवर्तन होस् या पुनर्संरचना । जहिले पनि सानो प्रयासबाट नै सुरुवात हुन्छ । कुनै रेल होस् या गाडी । अत्यन्तै वेगसँग दौडिन त्यसका सानाभन्दा साना नटबोल्ट मज्जासँग कसिएकै हुनुपर्छ । कथंकदाचित नकसिएका नटबोल्ट लिएर गुड्न खोजे त्यसले दुर्घटना निम्त्याउँछ । नेपालको प्रशासन संयन्त्रमा पनि ठूलो पुनर्संरचनाका लागि सानो प्रयासबाट सुरुवात गरिनुपर्छ । तर ती साना प्रयासको प्रभाव ठूलो होस् । २१औं शताब्दीको नागरिक चेत भए पनि नेपालको सन्दर्भमा सुधारको सवाल पछाडि नै छ । हामीलाई खुसी हुन धेरै ठूलो कुरा आवश्यक छैन । कोभिड१९ जस्तो महामारी र तत्पश्चात्को समयमा पनि नेपालको ह्याप्पिनेस इन्डेक्स दक्षिण एसियामा नै उच्च थियो । सार्वजनिक यातायातमा सिट पाइयो भन्नेमै हामी खुसी हुन्छौं । नगरपालिकाको फोहोर उठाउने गाडी साइरन बजाउँदै आएर बिना अवरोध फोहोर उठाएर लैजान्छ भने पनि हामी सरकारलाई धन्यवाद दिन्छौं । सडकपेटीमा अतिक्रमित पार्किङ हटाइदिएर पैदल यात्रा सहज बनाइदिँदा पनि हामी प्रफुल्लित हुन्छौं । हाम्रा लागि खुसीका यी प्रयास विकसित देशहरूमा न्युनतम मापदण्डभित्र पर्छन् । जसलाई सरकारको आधारभूत कार्यका रूपमा लिइन्छ । यी तमाम उदाहरणले हाम्रो सन्दर्भमा परिवर्तन या पुनर्संरचना जे भने पनि सानोसानो कुराबाट सुरुवात गर्नुपर्ने देखिन्छ ।सामान्य सुनिने तर ठूलो अर्थ राख्ने प्रयासबाट नै प्रशासनिक पुनर्संरचना गर्नुपर्छ । कुनै कार्यालयको वेबसाइटलाई बहुआयामिक किसिमले सेवाग्राहीमैत्री बनाउनुपर्छ । वेबसाइट भनेको कार्यालयको मुखपत्रजस्तै हो, जसले कार्यालयको समग्र व्यवस्थापनलाई एक क्लिकमै दर्साउन सक्छ । आवश्यक सूचना समयमै तथा सहज तरिकाले प्राप्त गर्न सीमित जानकारीका कारण नागरिकले सेवा प्राप्तिमा कठिनाइ भोगिरहनुपरेको छ । सुन्दा सामान्य लाग्ने वेबसाइट व्यवस्थापनले सेवा प्रवाहमा धेरै ठूलो परिवर्तन ल्याउन सक्छ । श्रम कार्यालयमा अनलाइन सेवा प्रणालीले श्रम इजाजत प्राप्तिमा व्यापक सुधार ल्याएको उदाहरण हामीसँग छ । तर सबै सरकारी कार्यालयले सेवा प्रवाहमा अनलाइन प्रणाली लागू गरिसकेका छैनन् । अनलाइन सेवा सीमित कार्यालयमा भए पनि अधुरो छ । उदाहरण सवारी चालक अनुमति पत्र (लाइसेन्स) लिने प्रक्रियालाई लिन सकिन्छ । यसको फाराम अनलाइनबाट भर्ने व्यवस्था छ । तर राजस्व बुझाउनदेखि लाइसेन्स लिन लाइन लाग्नुपर्ने बाध्यता हट्न सकेको छैन । फाराम मात्रै होइन, राजस्व बुझाउनेदेखि लाइसेन्स बनेर घरमै आउनेसम्मको सेवा दिन सक्नुपर्छ । खालि फाराम भर्नलाई मात्र अनलाइन सेवा गर्यौं । तर डिजिटलाइजेसनको कुरा आइरहेको समयमा त्योसँग जोडिने समग्र सेवालाई अनलाइन सेवाका रूपमा दिन सकेका छैनौं । यस्ता सार्वजनिक निकायको सेवा प्रवाहमा परिवर्तन गर्दै लग्न जरुरी छ । नेपालको प्रशासन संयन्त्र सुधारका लागि अर्को महत्त्वपूर्ण तर खड्किएको विषय हो, अभिलेख व्यवस्थापन । अभिलेख व्यवस्थापनमा २०३२ सालभन्दा अगाडिबाट नै समस्या रहेको भनी तत्कालीन सामान्य प्रशासनमन्त्री भेषबहादुर थापाले आफ्नो प्रतिवेदनमा औँल्याएका छन् । अभिलेख व्यवस्थापनको अभ्यासमा अझै पनि नेपालको सरकारी अड्डामा व्यापक सुधार गर्नुपर्ने देखिन्छ । चाहे त्यो नागरिकता वितरणको समयमा होस् या राष्ट्रिय परिचयपत्र बनाउनुपर्ने सवालमा । अझै पनि सरकारी अड्डामा कागजी ढड्डा नपल्टाई हुँदैन । कर्मचारी सरुवा, बढुवा वा सेवा निवृत्त भइसकेपश्चात् पनि उसैसँग फलानो फाइल कहाँ छ भनेर सोध्ने परम्परा अन्त्यका लागि सबै कार्यालयमा वैज्ञानिक अभिलेख व्यवस्थापन गरिनुपर्छ । नेपालको प्रशासन संयन्त्रमा केही अब्बल कर्मचारी छन् । एक अनुसन्धानले पनि नेपालका कर्मचारी व्यक्तिगत क्षमताका आधारमा विश्वस्तरमै राम्रो भएको देखाएको छ । तर ती कर्मचारी संगठनस्तरको कार्यसम्पादनमा भने कमजोर देखिएका छन् । नागरिकलाई भरपर्दो तथा गुणस्तरीय सेवा प्रदान गर्न सबै कर्मचारीहरूको कार्यसम्पादन उच्च कोटिको हुनुपर्छ । काबिल कर्मचारी अवकाश भएसँगै उसको ज्ञान तथा संस्थागत स्मृति पनि ऊ सँगसँगै अवकाश भएर जान्छ । भरपर्दो तथा वैज्ञानिक उत्तराधिकार योजना नहुँदा नयाँ कर्मचारी सँगैसँगै उसको क्षमता विकासमा थप लगानी एवं समय खर्च गर्नुपर्ने अवस्था छ । तसर्थ प्रशासनिक संरचनात्मक रूपान्तरणमा उत्तराधिकार योजनाको आवश्यकता छ ।कर्मचारीतन्त्रमा क्षमता वृद्धिको प्रयास भए पनि यथेष्ट छैन । धेरैजसो कार्यालयका कार्य विवरणका कुरा अस्पष्ट भएको नियामक निकायले पनि औंल्याएका छन् । नागरिक तहबाट पनि सेवा लिन जाँदा केके कागजात चाहिन्छ पहिले नै प्रस्ट भएर तयारीका साथ जानुपर्छ । कर्मचारीतन्त्रलाई अहिले आएको नवीनतम् प्रविधिसँग परिचित गराएर लग्न सकिरहेका छैनौं । अहिले व्यक्ति तवरमा भएको क्षमतालाई संस्थागत रूपमा कसरी रूपान्तरण गर्ने भन्ने कुरामा छलफल भए पनि व्यावहारिक प्रयासको कमी छ । यसमा नीतिगत तहमै सुधार हुन जरुरी छ । कुनै विलक्षण कर्मचारी भए संस्थाले त्यसलाई कसरी संस्थागत स्मृतिमा राख्ने र भोलिका दिनमा नयाँ पिँढीसामु उनीहरूको ज्ञान प्रयोगमा ल्याउने वा हस्तान्तरण गर्ने भन्नेबारे व्यवस्थापन गर्न सकिरहेका छैनौं । सेवा प्रवाहमा सामान्यभन्दा सामान्य कुरामा ध्यान दिन जरुरी छ । जहाँको पनि कर्मचारीतन्त्र सुस्तै देखिन्छ किनकि कर्मचारीतन्त्रले प्रक्रियालाई बढी ध्यान दिन्छ । तुलनात्मक रूपमा विकसित र विकासोन्मुख देशको कर्मचारीतन्त्रमा सक्रियताको स्तर घटीबढी हुन सक्छ । प्रक्रियामा केन्द्रित भएन भने पनि गलत पात्रले भोलि प्रणालीलाई भत्काएर जाने सम्भावना हुन्छ । तर त्यो प्रक्रियाले हाम्रो अन्तिम नतिजालाई कत्तिको चाँडो र सेवा प्रवाह सहज गर्छ वा सुस्त बनाउँछ भन्नेमा केन्द्रित हुनुपर्छ । काम कसरी सहज गर्ने, सेवा प्रवाहलाई कसरी गुणस्तरीय र विश्वासिलो बनाउनेमा प्रक्रिया केन्द्रित हुनुपर्छ । हाम्रोजस्तो अति कम विकसित राष्ट्रमा प्रक्रियामा काम सल्टाउनेभन्दा त्यसलाई कसरी रोक्ने भन्नेमा बढी केन्द्रित भएको पाइन्छ । यो नेपालको मात्र समस्या होइन । अतिकम विकसित राष्ट्रको साझा समस्या हो । सेवा प्रवाहमा विविधता व्यवस्थापन पनि उत्तिकै महत्त्वपूर्ण रहन्छ । जस्तैः विविधताको एक आयाम भाषाले पनि सेवा प्रवाहलाई असर गरेको हुन्छ । कर्मचारीले मधेशमा जाँदा त्यहाँको भाषा, हिमाली भेग वा काठमाडौंमा त्यहीँको भाषा जान्यो भने सेवा प्रवाहमा अझ सहज हुन्छ । कर्मचारीले काम गरेनन् भन्ने होइन हिजो राजनीतिक शून्यतामा कर्मचारीले नै धानेका हुन् । तर अपेक्षित रूपमा काम नभएको हुन सक्छ । कर्मचारीको तल्लो तहदेखि नेतृत्व तहसम्म व्यावहारिक रूपमा क्षमता विकास गर्नुपर्छ । स्टाफ कलेजले दिने तालिमलाई सैद्धान्तिक मात्र नभई व्यावहारिक बनाइनुपर्छ । त्यस्तै, लोकसेवाले लिने परीक्षा प्रणालीमा पनि व्यापक परिवर्तन गर्नुपर्छ । यसरी लिने परीक्षालाई अझ व्यावहारिक बनाइनुपर्छ । युग सुहाउँदो परीक्षा प्रणाली आवश्यक छ । सामान्य ज्ञान घोकेका आधारमा भन्दा पनि सिर्जनात्मक सोच तथा आलोचनात्मक चेत निर्माण गर्ने खालका पाठ्यक्रम तथा प्रश्न निर्माण गर्नुपर्ने देखिन्छ । कर्मचारीलाई आवश्यकता परिपूर्तिका लागि चाहिने कम्तीमा मौद्रिकदेखि गैरमौद्रिक प्रोत्साहनलाई समग्र सुधारको एक प्रमुख हिस्सा मानेर सेवा प्रवाहतर्फ केन्द्रित हुनुपर्छ । पुरस्कार र दण्ड सजायलाई वैज्ञानिक बनाइनुपर्छ । कर्मचारीतन्त्रमा सानोसानो कुरामा ध्यान दिन सक्यौं भने ठूलो रूपमा परिवर्तन ल्याउन सकिन्छ । त्यस्तै, नेपालका सरकारी कार्यालयको अधिकांश संरचना नागरिक सेवा प्रवाहमैत्री नभएको गुनासो छ । यस्ता कार्यालयका संरचनाले गर्दार् कर्मचारीले चाहेर पनि समयमै सेवा दिन सकेका हुँदैनन् भने सेवाग्राही पनि हैरान भएका हुन्छन् । एउटा सेवाग्राही कार्यालयमा सेवा लिन प्रवेश गरेसँगै काम पूरा नहुन्जेलसम्म कोठाकोठा चहानुपर्दैन भन्नेतर्फ सोचेर कार्यालय संरचना निर्माण गर्न सकेमा नागरिकले सहज सेवा प्राप्त गरेको अनुभूति हुन सक्छ । फलाना कोठाबाट फलानोमा जानु भन्नुको सट्टा एउटै ढोकाबाट सुरुवात गरी सेवा प्राप्त भएपछि बिनाझन्झट निश्चित ठाउँबाट बाहिर निस्कने गरी कार्यालय संरचना बनाउन सक्नुपर्छ । ताकि सेवाग्राहीले सेवालिन समस्या झेल्न नपरोस् । अपांगमैत्री, महिला तथा बालबालिका मैत्री भवन संरचना भए सेवा प्रवाह प्रभावकारी बनाउन सकिन्छ । सुन्दा सामान्य लाग्ने तर अझै यी कुरा पूरा गर्न नसक्दा कर्मचारीतन्त्रले नागरिकबाट विभिन्न आरोप सुन्नुपरेको छ ।सेवाप्रवाहमा फ्रन्टलाइनमा रहेका कार्यालयलाई छुट्टै वर्गीकरण गरी रूपान्तरणको सुरुवाती तिनै कार्यालयबाट गर्न सकिन्छ । सुरुवातमा गुनासो सुन्न र सम्बोधन गर्न हेलो सरकारजस्ता निकाय ज्यादै प्रभावकारी हुन सक्छन् । नियामक निकाय भनेको अन्तिम सुधारको विकल्पका रूपमा हुनुपर्छ । तसर्थ सेवा प्रवाहको समस्या समाधानका लागि खालि कर्मचारी सुधारमात्र भन्दा पद्धति निर्माणको बहुआयामिक तवरबाट सोचिनुपर्छ । संरचनात्मक रूपान्तरणको संघारमा रहेको नेपालको प्रशासन संयन्त्र वर्तमान परिवेशअनुसार बदलिनैपर्छ । राजनीतिक परिवर्तन सँगसँगै कर्मचारीतन्त्रमा सानोसानोबाट ठूलो मात्राको रूपान्तरण अत्यावश्यक छ । कर्मचारीतन्त्रले सम्पादन गर्ने काम संघीयताको सफलतासँगै जोडिएकाले पनि यसको समग्र रूपान्तरण गर्नुको विकल्प छैन । संघीय निजामती ऐन नै नबनेको अवस्थामा नीतिगत तहमा अहिले तत्काल गर्नुपर्ने भनेको संघीय निजामती सेवा विधेयकमा रहेका विवादका विषयलाई समाधान गरी चाँडो संसद्बाट पारित गर्नु हो । यसका साथै माथिका उदाहरणजस्तै साना तथा प्रभावशाली काम पनि समानान्तर हिसाबले गर्दै जानुपर्छ । लोकतन्त्रको प्रयोगशालाका रूपमा रहेका स्थानीय तहबाट सुरु गर्दै प्रदेश तथा संघीय तहमा प्रशासनिक पुनर्संरचनाका लागि नागरिकका समस्यालाई मूल समस्याका रूपमा राखेर समग्र रूपान्तरणको खाका कोर्न सके मात्र गन्तव्यमा पुग्न सकिन्छ । त्यसका लागि नागरिक तहबाट निरन्तर खबरदारीको पनि आवश्यकता छ । परियार काठमाडौं महानगरपालिकाका प्रमुख प्रशासकीय अधिकृत हुन् ।(राजनीति मात्र होइन, उद्योग, व्यवसाय, कृषि, शिक्षा, स्वास्थ्य, पर्यटन, बैंकिङ, सिनेमा, साहित्य सर्वत्र अहिले निराशा छ । देशले यो निराशाको भारी लामो समय बोक्न सक्दैन । सजीव विश्वास प्रवर्द्धन गर्न कान्तिपुरले सुरु गरेको छ विचार शृंखला प्रस्थानबिन्दु जहाँ फरकफरक विज्ञले लेख्नेछन् सुधारका प्रस्तावना, निरन्तर ।)"
हामीले अवलम्बन गर्नुपर्ने पर्यटन कूटनीति,"फेब्रुअरी पहिलो साता प्रतिनिधिसभाअन्तर्गत अन्तर्राष्ट्रिय सम्बन्ध तथा पर्यटन समितिको प्रतिनिधिमण्डल सदस्यका रूपमा म भारतका विभिन्न स्थानको अवलोकन भ्रमण तथा उच्चस्तरीय भेटवार्तामा सहभागी थिएँ । हाम्रो भ्रमणभन्दा एक साताअघि मात्र नेपालमा भारतबाट विदेशमन्त्री एस जयशंकर र चीनबाट चिनियाँ कम्युनिस्ट पार्टी विदेश विभागकी उपमन्त्रीको भ्रमण भएको थियो । नेपालको विशिष्ट प्रकृतिको भूराजनीतिक अवस्थितिका कारण हुनुपर्छ हाम्रो छिमेक सम्बन्धमा भारतसँग कुरा गर्दा चीन र चीनसँग कुरा गर्दा भारत अन्योन्याश्रित रूपमा जोडिन आइहाल्छन् । दुवै देशले आफूलाई केन्द्रमा राखेर गरिने सुरक्षा चासो र नेपाल एकअर्काविरुद्ध प्रयोग हुने सदावहार चिन्ताको पृष्ठभूमिमा व्यक्त हुने कूटनीतिक सन्देशमा नेपालमा कूटनीतिक मामिलामै पनि देखापर्ने राजनीतिक फरक मतले पृष्ठपोषण गरिरहेको अनुभूत गर्न अन्तर्राष्ट्रिय सम्बन्धको विद्यार्थी भइरहन पर्दैन । भारत भ्रमणमा भएका भेटवार्ता र काठमाडौंमा चिनियाँ नेताका सन्देश सुन्दा मलाई लाग्यो भारत र चीन दुवै विश्व शक्तिका रूपमा प्रतिस्पर्धा गरिरहेका छिमेकी भएका कारण हामीसँग फरक स्वार्थमा आधारित अपेक्षा हुनु स्वाभाविक हो । तर, दुवै देशबाट भूराजनीतिभन्दा पर रहेर हामीले लाभ लिने सम्भावनाका क्षेत्र पनि छन् । भारत र चीनले नेपाली पर्यटन क्षेत्रलाई उच्च महत्त्व दिएका छन् । उनीहरूको दृष्टिकोण फरक हुन सक्लान् तर उनीहरूको लगावलाई हामीले कसरी उपयोग गर्ने विषय महत्त्वपूर्ण छ । भारत र चीन पर्यटकीय योगदानमा पहिलो र दोस्रो नम्बरमा रहेका देश रहेको तथ्य मनन गर्दै यसलाई व्यवस्थित रूपमा अघि बढाउने हो भने नेपालले तुलनात्मक लाभ लिन सक्ने क्षेत्र पर्यटन नै हो । अर्थात्, भूराजनीतिक टकरावभन्दा बाहिर रहेर हामीले भारत र चीनसँग गर्नसकिने कूटनीति पर्यटन कूटनीति हुन सक्छ । संसदीय समितिको हाम्रो प्रतिनिधिमण्डललाई स्वागत गर्दै उत्तर प्रदेशका मुख्यमन्त्री योगी आदित्यनाथले भारत नेपालमा पर्यटकको सबैभन्दा ठूलो स्रोत बन्न सक्ने बताएका थिए । नेपालमा पर्यटनका लागि भारत सबैभन्दा ठूलो माध्यम बन्न सक्छ, नेपालमा थुप्रै पवित्र स्थल छन् जहाँ भारतीयहरू जान चाहन्छन् । नेपाल इकोटुरिजमको ठूलो केन्द्र बन्न सक्छ । योगीको यस्तो भनाइले नेपालबारे भारतीय पर्यटनको मूलधारको प्रतिनिधित्व गर्छ । हाम्रो भारतसँगको पर्यटन मूल रूपमा सांस्कृतिक, धार्मिक र आध्यात्मिक हो, यसलाई थप प्रवर्द्धनमा सघाउन भारत तयार देखिन्छ ।एक साताअघि चिनियाँ नेताबाट पनि काठमाडौंमा समान प्रकृतिको धारणा व्यक्त भएको थियो । चिनियाँ कम्युनिस्ट पार्टी विदेश विभागकी उपमन्त्री सुन हायानले काठमाडौंमा नेपाली नेतासँगको अन्तरक्रियामा भनेकी थिइन्, नेपालमा धेरै पर्यटक आउँछन् तर पूवार्धारमा विकास भएको छैन, एउटै पूर्वाधार र गन्तव्यमा भर पर्न मिल्दैन । नयाँनयाँ पूर्वाधार र गन्तव्य बनाउनुपर्छ । हायानको प्रस्ट सन्देश थियो नयाँ पूर्वाधार र गन्तव्य विकास गर, थप चिनियाँ पर्यटक आफैं आकर्षित हुन्छन् । दुई देशले महत्त्व दिएका दुई फरक खाले पर्यटन रणनीतिलाई नेपालले व्यावहारिक रूपमा अवलम्बन र उपयोग गर्ने चुनौनी अब हाम्रासामु छ । भारतीयको चासो हाम्रा धार्मिक महत्त्वका स्थानमा भारतीयको सहज पहुँच र भारतीय धार्मिक तीर्थस्थलसँग नेपाली धार्मिक पर्यटनलाई एकाकार गर्नेतर्फ देखिन्छ । पशुपतिनाथलगायत भारतीयले उच्च श्रद्धा गर्ने हाम्रा धार्मिक स्थललाई भारतीय धार्मिक पर्यटनका स्थानसँग जोड्ने र धार्मिक कूटनीति पनि प्रवर्द्धन गर्ने भारतीय मनसाय सबैजसो संवादमा सुन्ने गरिएको छ । चीन भने पूर्वाधारका दृष्टिले अलिअघि बढिसकेका कारण हुन सक्छ अधिकांश चिनियाँ पर्यटक, नेता वा अन्य व्यावसायिक व्यक्तिसँग कुरा गर्दा उनीहरूको गुनासो हाम्रा सडक तथा यातायात पूर्वाधारमा रहेको कमीबारे हुने गरेको छ । चिनियाँ पूर्वाधार परियोजना बेल्ट एन्ड रोड इनिसिएटिभ (बीआरआई) का ५ मध्ये एउटा महत्त्वपूर्ण अवयव पिपुल टु पिपुल अर्थात् नागरिक तहमा सम्बन्ध विस्तार पनि हो । त्यसैले होला पर्यटन प्रवर्द्धन र सडक पूर्वाधारमा जोड दिँदा चिनियाँबाट हामी यसको विकासमा सघाउँछौं तिमीहरू सहयोग लिन तयार बन भन्ने सन्देशसमेत सँगसँगै दिने गर्छन् । भारतीय पब्लिक डिप्लोमेसी को इतिहासमा संस्कृति प्रवर्द्धनको मान्यता जहिले पनि केन्द्रमा देखिन्छ । हिन्दु सनातन एवं समग्र पूर्वीय सभ्यताको केन्द्रमा भारतले आफूलाई राख्न खोजेको तथ्य त लुकेको छैन तर धार्मिक पर्यटनमा नेपाललाई समेट्ने विषयमा भने अनुदार छैन । पौराणिक ग्रन्थहरूको समानताका कारण ऋषि, महर्षिहरूले हाम्रै हिमालय क्षेत्रमा ध्यान, जप र तप गरेर कालजयी ज्ञान हासिल गरेको कुरा भारतीय जनमानसमा गहिरो गरी स्थापित छ । भारत विशाल जनसंख्या भएको देश भएकाले पनि देशलाई जोड्न प्रमुख कडीका रूपमा धर्म र संस्कृतिलाई प्रयोग गरिएको देखिन्छ । भारतमा आधा शताब्दीभन्दा पुराना दुई महत्त्वपूर्ण संस्था इन्डियन काउन्सिल फर कल्चरल रिलेसन्स (आईसीसीआर) तथा इन्डियन काउन्सिल फर वर्ल्ड अफेयर्स (आईसीडब्ल्यूए) सांस्कृतिक रूपमा पब्लिक डिप्लोमेसी प्रवर्द्धनका महत्त्वपूर्ण संस्था मानिन्छन् । आईसीसीआरले भारतीय विदेश मन्त्रालयसँग मिलेर बाह्य सांस्कृतिक कूटनीतिमा काम गर्छ भने आईसीडब्ल्यूए अन्य देशसँग भारतको सम्बन्ध विस्तारका लागि अध्ययन, शोध, बहस तथा प्रकाशनप्रशारणको माध्यमबाट थिंक ट्यांकका रूपमा सक्रिय छ । सन् २०१७१८ मा भारतीय विदेश मन्त्रालयले गरेको कुल खर्च झन्डै १९ अर्ब अमेरिकी डलरमध्ये करिब ३० लाख अमेरिकी डलर पब्लिक डिप्लोमेसी मा खर्चिएको छ । सम्भवतः नेपालको तर्फबाट भारतमा हुने अधिकांश अर्धराजनीतिक र संस्थागत भ्रमण यसैअन्तर्गत पर्छन् । भारतसँग हाम्रो पर्यटन प्रवर्द्धनमा सबैभन्दा सहज पक्ष भनेको मिल्दाजुल्दा भाषा, संस्कृति, भेषभूषा तथा पौराणिक र वैदिक ज्ञानमा आधारित सामाजिक मान्यता हुन् । खुला सिमानाका कारण सहजै हुने आदानप्रदान आर्थिकसामाजिक मात्र होइन सांस्कृतिक निकटतासँग पनि सम्बन्धित छ । नेपाल र भारतमा हिन्दु र बौद्ध धर्मावलम्बीप्रतिको समान दृष्टिकोणका कारण सांस्कृतिक समानतालाई बल मिलेको छ । नेपाल आउने अधिकांश भारतीय पर्यटकको मुख्य प्रवृत्ति धार्मिक भएको अध्ययनहरूले देखाएका छन् । विशेषगरी भारतीय पर्यटक विश्वका हिन्दु धर्मावलम्बीका आराध्यदेव पशुपतिनाथ, स्वर्गद्वारी, पाथीभरा, कालिञ्चोक, मनकामना, बिन्ध्यवासिनी, जनकपुर, लुम्बिनीजस्ता धार्मिक स्थलको अवलोकन एवं दर्शन तथा पूजाअर्चनाको लक्ष्य राखेर नेपाल आएको पाइन्छ । बुद्धको जन्मस्थान नेपालको लुम्बिनी र ज्ञान प्राप्त गरेको भारतको बोधगया एवं सारनाथलाई पर्यटकीय गन्तव्यका रूपमा एकाकार गर्ने प्रस्ताव भारतले धेरैपटक गरिसकेको छ । भारतको अयोध्या र नेपालको जनकपुरबीचको साइनो पछिल्लो रामको मूर्तिमा प्राण प्रतिष्ठा गर्ने समयमा झनै बढी उजागर भयो । राममन्दिरको उद्घाटन गर्दा नेपालमा दीपावली हुनुले दुई देशबीचको पौराणिक समानता, जनस्तरको मान्यतागत समधारणा र सम्बन्धको बहुआयामिकता प्रस्ट हुन्छ । भारतसँग राजनीतिक तहमा हाम्रा अनेक विषय छन् । तर अन्तर्राष्ट्रिय सम्बन्धमा नागरिक तहमा हुने आदानप्रदानलाई ट्र्याकटु कूटनीति पनि भनिन्छ, जसले दुई देशबीचका तिक्तता मेटाउँदै समान धारणा विकास गर्न महत्त्वपूर्ण भूमिका खेल्छ । र, नागरिकस्तरको सम्बन्धले दुई देशको राजनीतिक नेतृत्वमा रहेका फरक मतलाई कम गर्न मद्दत पुर्याउँछ । यस अर्थमा पनि भारतसँग हाम्रो पर्यटन कूटनीति वाञ्छनीय छ । चीन संसारमा पर्यटक निर्यात गर्ने नम्बर एक देश हो । विभिन्न शोधले चीनले पर्यटक निर्यातलाई पनि आफ्नो सफ्ट पावर विस्तारको माध्यम बनाएको देखाएका छन् । चीनले विदेशमा रहेका सबै नागरिक देशका राजदूत हुन् भन्ने मान्यतालाई आत्मसाथ गरेको शोधकर्ताको निष्कर्ष छ । सन् २०१५ मा चीनको नेसनल टुरिजम एडमिनिस्ट्रेसनले आधिकारिक रूपमै टुरिजम डिप्लोमेसी शब्द प्रयोगमा ल्याएको थियो (चाइना डटकम डट सीएन, २०१५) । हाम्रा लागि महत्त्वपूर्ण तथ्य चीन बौद्ध धर्मावलम्बीको बाहुल्य भएको राष्ट्र हो । नेपाल शाक्यमुनि गौतम बुद्धको जन्मस्थल भएकाले पनि धार्मिक रूपमा ठूलो संख्यामा चिनियाँ पर्यटक आकर्षित गर्न सकिने सम्भावना छ । नेपाली तामाङ तथा शेर्पा समुदायको ल्होसार र चिनियाँ नयाँ वर्षसँगै पर्छ । तिब्बत र भोट क्षेत्रसँग जोडिएको नेपालको उत्तरी एवं हिमाली भेकको जनजीवनले सांस्कृतिक सम्बन्ध विस्तारित छ । हुन त पहिल्यैदेखि नै चिनियाँले नेपाल भ्रमण गर्थे तर चीनले नेपाललाई औपचारिक रूपमा सन् २००२ मा मात्र पर्यटन गन्तव्य सूचीमा समावेश गरेको हो । चीन सरकारले गन्तव्य सूचीमा राखेपछि हरेक वर्ष नेपाल भ्रमण गर्ने चिनियाँ पर्यटकको संख्या उल्लेख्य वृद्धि हुँदै आएको छ । सन् २०१९ मा इतिहासमै सर्वाधिक पर्यटक नेपाल आएका थिए । महत्त्वपूर्ण कुरा त अफसिजन का बेला पनि ठूलो टोलीमा चिनियाँ नागरिक नेपाल आउँछन् र संसारमा सबैभन्दा बढी खर्च गर्ने पर्यटकको सूचीमा पनि पर्छन् । चीनका जी हुवाङ तथा अन्य शोधकर्ताले सन् २०२१ मा प्रकाशित गरेको इन पर्सुइट अफ ह्याप्पिनेस ः इम्प्याक्ट अफ दि ह्याप्पिनेस लेभल अफ अ डेस्टिनेसन कन्ट्री अन चाइनिज टुरिस्ट शीर्षकको एक शोधपत्रमा चीनका पर्यटनले खुसीको सूचक उच्च रहेका देशलाई आफ्नो गन्तव्य छान्ने गरेको उल्लेख गरेका छन् । पर्यटन वर्ष र पर्यटन दशकको घोषणा गरे पनि नेपालले व्यवहारमा यसका लागि खासै केही नगरेको चिनियाँ धारणा देखिन्छ । तथापि चीन सरकारले १५ मार्च २०२३ पछि आफ्ना नागरिकले निर्बाध घुम्न पाउने पर्यटन गन्तव्यको सूचीमा नेपाललाई पनि सूचीकृत गरेको छ । पूर्वाधार विकासका दृष्टिले चीन जुन गतिमा अगाडि बढ्दै छ, त्यसका बाछिटा नेपालमा आउन थालिसकेका छन् । चीनले प्रयोग गर्ने कनेक्टिभिटी शब्दलाई नागरिक स्तरको पर्यटन कूटनीतिमा मात्र सीमित नगरी पूर्वाधारका हिसाबले पनि उनीहरूलाई आकर्षित गर्ने कूटनीति विकास गर्न उतैबाट सहयोग लिन सक्ने कूटनीतिक खुबी विकास गर्न ढिलो भइसकेको छ । सामान्यतः अन्तर्राष्ट्रिय सम्बन्धको यथार्थवादी अवधारणाले दुई देशीय सम्बन्धमा आर्थिक र सैन्य सामर्थ्यलाई केन्द्रमा राख्छ । तर यस्तो सम्बन्धमा शक्तिलाई केन्द्रमा नराखी सामाजिकसांस्कृतिक आयामलाई पनि निर्णायक बनाउन सकिने अन्तर्राष्ट्रिय सम्बन्धकै अर्को व्यवहारवादी धारको निष्कर्ष छ । पर्यटन कूटनीति त्यसकै एक अंग हो । भौगोलिक रूपमा ठूलो वा सानो भए पनि एक सार्वभौम मुलुकले शान्तिपूर्ण रूपमा आफ्ना सम्बन्ध विस्तार गर्न पर्यटन कूटनीतिलाई अन्तर्राष्ट्रिय सम्बन्धको महत्त्वपूर्ण आयाम बनाउन थालेका छन् । तीव्र आर्थिक विकासको प्रतिस्पर्धामा रहेका छिमेकीलाई नचिढ्याइँकन अघि बढाउन सकिने क्षेत्र भएकाले पर्यटन कूटनीतिमा नेपालले थप स्पष्टता र नवीनता ल्याउन आवश्यक देखिन्छ । अन्य क्षेत्रमा औद्योगीकरणमा पछि परे पनि पर्यटनको औद्योगीकरण हाम्रो उच्च सम्भावनाको क्षेत्र हो । हाम्रो छिमेक सम्बन्धका अन्य क्षेत्रमा भएका असमझदारी र घाटाको परिपूरणका लागि पनि तुलनात्मक लाभ लिन र व्यापार घाटामा सन्तुलन दिन सक्ने निर्विवादित क्षेत्र पर्यटन नै हो ।"
चीनबाट आयातित लाइटर भारततर्फ तस्करी,"(विराटनगर) बीस रुपैयाँभन्दा कम मूल्यको पकेट लाइटर आयातमा भारतले प्रतिबन्ध लगाएसँगै नेपालबाट तस्करी मौलाएको छ । चीनबाट आयात हुने लाइटर नेपालका विभिन्न नाकाको बाटो हुँदै अवैध रूपमा भारत निकासी हुँदै आएको छ । तेस्रो देशबाट आयातित वस्तु नेपाललाई ट्रान्जिट बनाएर खुलेआम भारत तस्करी भइरहेको हो । नेपालभारत द्विपक्षीय व्यापार सन्धिअनुसार एक देशबाट आयातित सामान सोझै अर्को देश निर्यात गर्न मिल्दैन । तर, व्यवसायीहरूले चीनबाट आयात गरेको लाइटर गोदामबाट सोझै भारत पठाइरहेका छन् । भन्सार विभागका निर्देशक पुण्यविक्रम खड्काले तेस्रो देशबाट आएको वस्तु सोझै निकासी गर्न नमिल्ने बताउँदै भन्सारलाई आएको मात्रै थाहा हुने र गएको बारे खासै चासो नहुने जनाए । उनले भने, हामीलाई भारततिर गएको भन्ने थाहा छैन, पठाउनै मिल्दैन । खड्काका अनुसार आयातित वस्तुलाई नेपालीको आफ्नो उत्पादनजस्तै बनाएर पठाउन मिल्ने भए पनि आयात हुनेबित्तिकै गोदामबाटै भारत पठाउन पाइँदैन । यसरी पठाइएको सामान भन्सारले चाहिँ देख्दैन, उनले भने, यो अवैध काम हो । खुला सीमाका कारण भारतमा हुने हरेक आर्थिक गतिविधिको प्रत्यक्ष असर छिमेकी नेपालमा पर्ने गरेको छ । विगतमा सुपारी, केराउ, छोकडा, मरीचजस्ता वस्तु पनि तेस्रो देशबाट आयात गरी अवैध रूपमा भारत निकासी हुँदै आएको थियो । भारतले गत जुन २९ (असार १४) मा लाइटर आयातमा प्रतिबन्ध लगाएपछि त्यहाँको माग धान्न नेपाली व्यवसायीले अवैध बाटोबाट निकासी थालेका हुन् । सन् २०२२ को सेप्टेम्बरमा दक्षिण भारतीय राज्य तमिलनाडुका मुख्यमन्त्री एमके स्टालिनले राज्यको दक्षिणी भेगमा रोजगारीको प्रमुख स्रोतका रूपमा रहेको सलाई उद्योग धराशायी हुन नदिन लाइटरको आयात प्रतिबन्ध गर्नुपर्ने भन्दै केन्द्र सरकारलाई पत्राचार गरेका थिए । लाइटर आयात प्रतिबन्ध नलगाइए सलाई उद्योगमा कार्यरत एक लाखभन्दा बढीको पेसा संकटमा पर्ने भन्दै स्टालिनले केन्द्र सरकारलाई ध्यानाकर्षण गराएका थिए । भारत सरकारले प्लास्टिकबाट निर्मित अनि पुनः प्रयोग गर्न सकिने लाइटरले मानव स्वास्थ्यमा प्रतिकूल असर पार्ने देखिएको भन्दै प्रतिबन्ध लगाएको थियो । भारतीय सञ्चारमाध्यम हिन्दुस्तान टाइम्स का अनुसार चीनबाट आयात हुने लाइटर भारत सरकारले जुन २९ मा प्रतिबन्ध लगाएको हो । सन् २०२२२०२३ मा भारतले करिब ६ लाख ६० हजार अमेरिकी डलर मूल्य बराबरको पकेट लाइटर आयात गरेको थियो । आयात रोकिएसँगै भारतमा पकेट लाइटरमा माग व्यापक भएको छ । जसका कारण नेपालमार्फत आयातित लाइटर तस्करीको बाटो भएर भारतको राजधानी दिल्लीलगायतका राज्यमा खपत हुँदै आएको झापाका एक व्यवसायीले कान्तिपुरलाई जानकारी दिए । यताबाट दिल्ली जान्छ, ती व्यवसायीले भने, दिल्लीबाट अन्य राज्यमा पुग्छ । सशस्त्र प्रहरीले कोशी प्रदेशका विभिन्न जिल्लास्थित भारतीय सीमावर्ती नाकाबाट हालै करिब पाँच लाख मूल्य बराबरको लाइटर बरामद गरी भन्सार बुझाएको थियो । मूलतः मधेश प्रदेश र कोशीका विभिन्न नाकाबाट व्यापक रूपमा लाइटर भारत तस्करी भइरहेको छ । झापाका एक व्यवसायीका अनुसार एक कार्टुनमा एक हजार थान लाइटर हुन्छ । त्यसको होलसेल मूल्य करिब सात हजार नेपाली रुपैयाँ हो । भारतमा पुर्याउँदा त्यो झन्डै दोब्बर मूल्यमा बिक्री हुने गरेको छ । व्यवसायीले नाकाका सुरक्षा निकायलाई सेटिङ गरेका छन् । यो धन्दा संगठित रूपमा सञ्चालन भइरहेको र आर्थिक लाभ लिएर नाकाका सुरक्षाकर्मीले तस्करीमा सघाउ पुर्याउने गरेको स्रोतको दाबी छ । नाकामा तैनाथ नेपाल प्रहरी र सशस्त्र प्रहरीलाई मिलाइएको छ, ती व्यवसायीले भने, सीमापारि एसएसबीलाई भारतकै व्यवसायीले मिलाउँछन् । सीमामा तैनाथ सशस्त्र प्रहरीबाट कुनै किसिमको अवैध गतिविधिलाई प्रोत्साहन गर्ने, गराउने काम भएको पाइए कडा कारवाही गरिने कोशी प्रदेशस्थित सशस्त्र प्रहरीको बराह वाहिनी सुनसरीका डीआईजी अञ्जनीकुमार पोखरेलले बताए । केही समयअघि अवैध तस्करीमा संलग्न केही प्रहरी अधिकृतलाई विभागीय कारबाही गरिएको जनाउँदै पोखरेलले लाइटर तस्करीमा सशस्त्रको संलग्नता नरहेको दाबी गरे । पूर्वको विराटनगर, चीनसँग जोडिएको तातोपानी र वीरगन्जस्थित सुक्खा बन्दरगाह भन्सार नाकाबाट मात्रै लाइटर आयात भइरहेको छ । सुक्खा बन्दरगाहबाट करिब दुई करोड, वीरगन्जबाट दुई करोड चार लाख, तातोपानीबाट सबैभन्दा बढी कम्तीमा साढे ७१ करोड र विराटनगरबाट करिब साढे ७ लाख मूल्यको लाइटर आयात भएको छ । लाइटर आयात हुन्छ, तर कता जान्छ, हामीलाई थाहा हुँदैन, सुक्खा बन्दरगाह भन्सारका एक अधिकृतले भने, यत्रो लाइटर नेपाललाई किन चाहियो ? भन्सार विभागले लाइटरको अस्वाभाविक आयातबारे गम्भीर भएको जनाएको छ । अस्वाभाविक आयातकै कारण भन्सार महसुल पनि बढाइएको छ । नेपालमा आन्तरिक प्रयोगभन्दा निकै बढी मात्रामा लाइटरको आयात भएपछि भन्सार विभागले महसुल बढाएको हो । विभागका अनुसार पुनः प्रयोग गर्न नमिल्ने लाइटरको चार अमेरिकी सेन्ट (पाँच रुपैयाँ ३४ पैसा) बाट बढाएर ६ सेन्ट (सात रुपैयाँ) बनाइएको छ । यस्तै, पुनः प्रयोग गर्न मिल्ने लाइटरको भन्सार महसुल पाँच सेन्ट (६ रुपैयाँ ६५ पैसा) बाट सात सेन्ट (९ रुपैयाँ ३१ पैसा) पुर्याइएको छ । लाइटर बोकेको एउटा कन्टेनरले करिब १९ लाख रुपैयाँ राजस्व तिर्नुपर्छ । यसअघि १२ लाख मात्रै तिर्दा हुन्थ्यो । आयातलाई निरुत्साहित बनाउन महसुल बढाइएको हो, भन्सार विभागका एक अधिकारीले भने, तर, आयात झन् बढेको बढ्यै छ ।"
आयात र निर्यात घट्दा व्यापार घाटामा कमी,"(काठमाडौं)आयातसँगै निर्यात व्यापार पनि घट्दा मुलुकको व्यापार घाटामा कमी आएको छ । चालु आर्थिक वर्षको पहिलो ७ महिनासम्म व्यापार घाटा हरेक महिना घटेको भन्सार विभागले बुधबार सार्वजनिक गरेको तथ्यांकमा छ । विभागको तथ्यांकअनुसार आर्थिक वर्ष २०७९८० को पहिलो ७ महिनामा ९ खर्ब १९ अर्ब १६ करोड रुपैयाँको वस्तु आयात भएको थियो । चालु आर्थिक वर्षको ७ महिनामा आयात २३१ प्रतिशतले घटेर ८ खर्ब ९७ अर्ब ९४ करोड रुपैयाँमा झरेको छ । आयातसँगै निर्यात व्यापार पनि खुम्चिएको छ । विभागका अनुसार चालु आर्थिक वर्षको पहिलो ७ महिनामा ८६ अर्ब ८३ करोडको निर्यात भएको छ । यो रकम गत वर्षको सोही अवधिको तुलनामा ७०७ प्रतिशतले कम हो । गत आर्थिक वर्षको पहिलो ७ महिनामा ९३ अर्ब ४३ करोडको निर्यात भएको उल्लेख छ । यस अवधिमा व्यापार घाटा १७७ प्रतिशतले घटेर ८ खर्ब ११ अर्ब ११ करोड पुगेको छ । जबकि गत आर्थिक वर्षको पहिलो ७ महिनामा व्यापार घाटा ८ खर्ब २५ अर्ब ७३ करोड थियो । स्वदेशमै उत्पादन हुने वस्तुमा समेत परनिर्भर हुँदा घाटा भएको छ । तुलनात्मक लाभका वस्तु पहिचान गरिए पनि गुणस्तरीय उत्पादनमा जोड नदिँदा घाटा भएको हो । ६ महिनाको वैदेशिक व्यापारको तथ्यांक हेर्दा पनि आयातनिर्यात र व्यापार घाटा घटेको देखिन्छ । ६ महिनाको अवधिमा आयात ३०९ प्रतिशतले घटेर ७ खर्ब ६८ अर्ब १६ करोड पुगेको छ । त्यस्तै, ६ महिनामा निर्यातको ७२३ प्रतिशतले घटेर ७४ अर्ब ९६ करोडमा झरेको छ । व्यापार घाटा पनि २६२ प्रतिशतले घटेर ६ खर्ब ९३ अर्ब १९ करोडमा झरेको उल्लेख छ । व्यापार घाटा घट्नु उचित भए पनि निर्यात बढ्न सकेन । जानकारका अनुसार उद्योग व्यवसाय पूर्ण रूपमा चल्न सकेका छैनन् । पूर्वाधार र विकास निर्माणका काममा पनि सुस्तता आएको छ । यसले अर्थतन्त्र संकुचन भएको जानकारहरू बताउँछन् ।विभागका अनुसार आयात हुने वस्तुमा सबैभन्दा अगाडि पेट्रोलियम पदार्थकै छ । ७ महिनामा ७७ अर्ब ४१ करोडको डिजेल आयात भएको छ । यो परिमाण गत वर्षको ७ महिनाको तुलनामा कम हो । गत वर्ष यही अवधिमा ८४ अर्ब ६१ करोडको आयात भएको थियो । त्यस्तै, ३८ अर्ब ८२ करोडको पेट्रोल आयात भएको छ । गत वर्षको ७ महिनामा ३८ अर्ब ७३ करोडको पेट्रोल आयात भएको थियो । त्यस्तै, ३० अर्ब ३१ करोडको खाना पकाउने ग्यास, २५ अर्ब ९२ करोडको एचआरसिट, २२ अर्ब ६६ करोडको शुद्ध फलाम आयात भएको छ । २१ अर्ब ४५ करोडको तयारी कपडा, १८ अर्ब १७ करोडको मोबाइल टेलिफोन, १६ अर्ब १२ करोडको एलोपेथिक औषधि आयात भएको उल्लेख छ । निर्यात हुने वस्तुमा पहिलो नम्बरमा फलामे पाता ७ अर्ब ५ करोड, दोस्रोमा ६ अर्ब ४१ करोडको सेन्थेटिक यार्न निर्यात भएको छ । ६ अर्ब ७ करोडको उनी गलैंचा, ५ अर्ब २२ करोडको तयारी कपडा,४ अर्ब ४४ करोडको अलैंची, ४ अर्ब ३८ करोडको फलफूलको जुस, ४ अर्ब २१ करोडको प्लाई उड निर्यात भएको छ । ७ महिनाको अवधिमा ३ अर्ब ५९ करोडको प्रशोधित पाम तेल निर्यात भएको थियो । गत आर्थिक वर्षको पहिलो ७ महिनामा भने १३ अर्ब ९२ करोडको पाम तेल निर्यात भएको थियो । निर्यातमा मुख्यतः खाने तेलको भूमिका रहन्छ । तेस्रो मुलुकबाट आयात हुने खाने तेलको कच्चा पदार्थ व्यवसायीहरूले रिफाइन गरेर पुनः भारत निर्यात गर्दै आएका छन् । खाने तेलको निर्यातमा आएको गिरावटसँगै समग्र निर्यात व्यापार घटेको हो ।"
ठेक्का अवधि सकिन लाग्दा ३० प्रतिशत काम,"(संखुवासभा) ठेक्काको सम्झौता अवधि सकिन ४ महिना मात्रै बाँकी रहँदा कोशी राजमार्गअन्तर्गत खाँदबारीनुम सडक खण्ड कालोपत्र गर्ने काम करिब ३० प्रतिशत मात्रै भएको छ । राष्ट्रिय गौरवको किमाथांकाविराटनगर कोशी राजमार्गअन्तर्गतको ३९ किलोमिटर सडक खण्ड कालोपत्र गर्ने ठेक्काको काम आगामी असार मसान्तमा सकिँदै छ । ठेकेदारको लापरबाहीका कारण सम्झौता भएको अढाई वर्ष बितिसक्दा पनि कामले गति लिन सकेको छैन । सडकले चीनको सीमावर्ती किमाथांका नाका जोडिने हो । झन्डै एक अर्ब २८ करोडमा कालोपत्रको जिम्मा लिएको ठेकेदार कम्पनी शर्मा शिवशक्ति जेभीले विभिन्न बहाना बनाएर काम नगर्दा स्थानीयले सास्ती खेप्नु परिरहेको छ । २०७८ असार १७ गते उत्तरदक्षिण कोशी सडक योजनाले सडक निर्माणको सम्झौता गरेको थियो । खाँदबारीनुम सडकखण्डको कालोपत्र गर्ने काम कछुवा गतिमा भएको नुमका स्थानीय दुर्गाबहादुर पराजुली बताउँछन् । खाँदबारीको लभिङहिलदेखि नुमसम्म ३९ किलोमिटर सडकको कालोपत्रको ठेक्का लागे पनि ठेकेदारले समयमा काम नगर्दा यात्रीले सास्ती खेप्नुपरेको छ, उनले भने । ठेकेदारका कारण सडक नबन्दा भोटखोला, मकालु र चिचिला गाउँपालिकाका स्थानीय महँगीको मारमा परेको उनले बताए । ३९ किलोमिटर कालोपत्रका लागि तीन खण्डमा ठेक्का आह्वान गरे पनि एउटै निर्माण कम्पनीको ठेक्का स्वीकृत भएको थियो । तीन खण्डको निर्माणको जिम्मा शर्माशिवशक्ति जेभी चितवनले पाएपछि निर्माण कार्य कछुवा गतिमा छ । ठेक्का लागेको ३२ महिना बितिसक्दा करिब २८ प्रतिशत मात्रै काम भएको आयोजनाका सूचना अधिकारी नरेश जिरेलले जानकारी दिए । तीन खण्डमध्ये पहिलो खण्ड खाँदबारी लभिङहिल थामसेर्कुसम्म ३६ प्रतिशत, दोस्रो खण्डअन्तर्गतको थामसेर्कुकप्तानेसम्म २२ प्रतिशत र तेस्रो खण्ड कप्तानेदेखि नुमसम्म २४ प्रतिशत भौतिक प्रगति भएको जिरेलले बताए । कालोपत्रको सुरसार नगरेको ठेकेदार कम्पनीले ठाउँठाउँमा ग्याबिन तारजाली लगाएर चौडा बनाउने र नाली निर्माणलगायतका सामान्य काम मात्रै गरेको छ ।"
लय गुमाइरहेको नेपाली ब्याटिङ,"(काठमाडौं)गत वर्ष ठीक यही बेला नेपाली क्रिकेट एकदिवसीय अन्तर्राष्ट्रिय मान्यता गुमाउने स्थितिमा पुगेको थियो । क्रिकेट विश्वकप लिग २ को अन्तिम १२ मध्ये ९ खेल जितेमात्र नेपालले एकदिवसीय अन्तर्राष्ट्रिय मान्यता जोगाउन सक्थ्यो । मोन्टी देसाई यही समयमा नेपालको प्रशिक्षक भएर आए । त्यसपछि नेपालको क्रिकेटमा जादुमय प्रदर्शन देखिन थाल्यो । नेपाल १२ मध्ये ११ खेल जितेर सिधै विश्वकप छनोटमा पुग्यो । नेपालले यो प्रदर्शनलाई एसिया कपको छनोट आधार रहेको एसीसी प्रिमियर कपदेखि ट्वान्टी२० विश्वकप छनोटसम्म निरन्तरता दिएको थियो । नेपाल एसिया कप र ट्वान्टी२० विश्वकपमा छनोट भयो । यी सबै प्रतियोगिता र खेलहरूमा नेपालले लोभलाग्दो ब्याटिङ गरेको थियो । तर, २०२३०२७ साइकलको आईसीसी विश्वकप लिग २ को पहिलो शृंखलाका तीन खेल हेर्ने हो भने नेपाल त्यही ब्याटिङ लय गुमाउँदा २ खेलमा पराजित भइसकेको छ । पराजित दुवै खेलमा नेपालले १ सय ७५ रनको स्कोर छुन सकेको छैन । कीर्तिपुरस्थित त्रिवि मैदानमा बुधबार पनि यस्तै भयो । नेपाल पहिलो ब्याटिङ गर्दै नामिबियासँग ४० ओभरमा १ सय ६८ रनमै अलआउट भयो र खेल २ विकेटले गुमाउन पुग्यो । यही नामिबियासँग नेपाल पहिलो खेलमा १ सय ३२ रनमै अलआउट भएको थियो । लिग २ को शृंखला सुरु हुनुअघि नामिबियाविरुद्ध कीर्तिपुरमा खेलेका सबै चार खेलमा नेपाल विजयी थियो । लिग २ को यस शृंखलाको पहिलो तीन खेलमा टस जित्ने टोलीले नै खेल जित्दै आएको छ । टस जित्ने टोलीले विपक्षी टोलीलाई पहिलो ब्याटिङका लागि बोलाउने परम्परा बुधबार नामिबियाले पनि निरन्तरता दियो । कीर्तिपुरमा यसपालि पहिला ब्याटिङ गर्ने प्रत्येक टोलीले संघर्ष गर्नुपरेको छ, यो नै स्पष्ट प्रमाण हो । यो खेल खेल्नु अगाडि बिहान ९३० बजे नै ब्याटिङ गर्नुपर्छ भनेर हामी मानसिक रूपमै तयार थियौं, नेपाली ब्याटिङले लय गुमाइरहेको मान्न मोन्टी तयार थिएनन्, दिमागमा सेट रहेको यो हामी हटाउन सक्थ्यौं । हाम्रो योजना जे थियो, त्यसमा हामी स्पष्ट थियौं ।कुशल भुर्तेल र आसिफ शेखले ६ ओभरमा ३८ रन जोडेर नेपाललाई राम्रो सुरुआत दिलाए । तर, सातौं ओभरमा देव्रेहाते स्पिनर बर्नान्ड स्कोल्ट्जले डबल विकेट मेडन गर्नेक्रममा भुर्तेल र अनिल शाहलाई आउट गरे । भुर्तेल १६ बलमा ३ चौका प्रहार गरी १८ रनमा एलबीडब्लू आउट भए । अनिल दोस्रो बलमा डकआउट भए । जेक ब्रसेलले देव खनाललाई पनि डकआउट गराए । देव ५ बल खेल्दै विकेटकिपरलाई क्याच दिन पुगे । पावर प्लेमा केही विकेट जान्थ्यो भनेर हामी निश्चित थियौं । तर योग्य सुरुआत गरेका थियौं । त्यसपछि भुरे (कुशल भुर्तेल) को भूमिका स्पष्ट थियो, त्यसैले उनी आक्रामक जानु नै थियो । अनिल पनि सस्तो तरिकामा आउट भए । यस्तो हुँदै गर्छ । अर्को खेलमा अब बलियो भएर फर्किनुपर्छ, राम्रो सुरुआत गरे पनि ठूलो स्कोर बनाउन नसक्दा प्रशिक्षक मोन्टी दुखी थिए । आसिफ र कुशल मल्लले चौथो विकेटमा ५७ रनको साझेदारी गरे । स्कोल्ट्जले आसिफलाई पनि ५८ रनमा एलबीडब्लू आउट गरे । आसिफको यो लगातार दोस्रो अर्धशतक हो । आसिफले ६४ बल खेल्दै ८ चौका र १ छक्का प्रहार गरे । एकदिवसीय अन्तर्राष्ट्रियमा उनको यो १२ औं अर्धशतक हो । नेपालले १० ओभरको पहिलो पावरप्लेमा ६६ रन जोडे पनि त्यसको फाइदा उठाउन सकेन । अनिल, देव र कप्तान रोहित पौडेल खाता नखोली आउट भए । ९ बल खेलेपछि रोहितले धैर्य गुमाउन पुगे । उनी ठूलो शट खेल्नेक्रममा टप एज लागेर आउट भए । म जसरी आउट भएँ, त्यसमा म आफैं निराश छु । त्यो शट खेल्ने स्थिति थिएन, त्यसैले त्यो गैरजिम्मेवार शट थियो, त्यसको जिम्मेवारी म लिन्छु, रोहितले भने, राम्रो सुरुआत गरेर पनि पावरप्लेमा ३ विकेट गुमाउन पुग्यौं, यसमा हामीले ध्यान दिनुपर्ने हुन्छ । टस हार्नुलाई दोष दिनुभन्दा हाम्रो ब्याटिङ युनिटकै गल्ती छ ।रोहितपछि मल्लले पनि धैर्य गुमाए । स्विप गर्ने चक्करमा उनले सर्ट फाइन लेगमा क्याच दिन पुगे । छक्का प्रहार गर्दै उनले खाता खोलेका थिए । मल्लले कुल ५२ बलमा १ चौका र ३ छक्का प्रहार गरे । दीपेन्द्रसिंह ऐरी ६ र सोमपाल कामी ४ रनमा आउट भए । दीपेन्द्र पनि स्टेप आउट गर्न खोज्दा स्टम्पआउट भए । भीम सार्कीलाई बोल्ड गर्दै स्कोल्ट्जले चौथो विकेट लिए । प्लेयर अफ द म्याच उनले १० ओभरमा २ मेडन राख्दै ३१ रन खर्चे । अर्का स्पिनर निकोल लफ्टी इटोनले पनि ४ विकेट लिए । उनले ६१ ओभरमा ३४ रन खर्चे । ब्रसेल र कप्तान जेराहर्ड इरासमसले ११ विकेट लिए । आउट हुने अन्तिम खेलाडी करण केसी थिए । गुलशन झाको स्थानमा खेलेका उनले १ चौका र १ छक्का प्रहार गर्दै १२ बलमा १२ रन बनाए ।इरासमसको अर्धशतकमा नामिबियाले १ सय ६९ रनको लक्ष्य ४० ओभरमा १ सय ७२ रन बनाएर पूरा गर्यो । नामिबियाको ३ खेलमा यो दोस्रो विजय हो । नयाँ आएका ब्याटर बर्नान्ड स्कोल्ट्जले २ चौका प्रहार गर्दै नामिबियालाई विजय दिलाए । अर्का अविजित ब्याटर जेजे स्मिटले ६६ बल खेल्दै १ चौका र २ छक्कासहित ३४ रन बनाए ।नेपालले दोस्रो ओभरमै निकोलास डेभिनलाई ८ रनमा रनआउट गरी राम्रो सुरुआत गरेको थियो । पाँचौं ओभरमा रोहितले आफ्नो पहिलो बलमै जेपी कोट्जेलाई ३ रनमा बोल्ड गरे । माइकल भान लिङ्गेन र इरासमसले तेस्रो विकेटमा ५२ रनको साझेदारी गरे । भान लिङ्गेनलाई कुशल मल्लले आसिफबाट स्टम्पआउट गराए । उनले ३४ बल खेल्दै ४ चौका र २ छक्का प्रहार गरी ३१ रन बनाए ।जेन फ्राइलिंकलाई दीपेन्द्रले ४ रनमा एलबीडब्लू आउट गरे । भुर्तेलले पनि आफ्नो पहिलो ओभरमै विकेट लिए । उनले इरासमसलाई मिडविकेटमा करणबाट क्याच गराई नेपाललाई महत्त्वपूर्ण विकेट दिलाए । आफ्नो १३ औं अर्धशतक बनाएका इरासमसले ५६ बल खेल्दा ८ चौका र २ छक्का प्रहार गरे ।इटोनलाई भुर्तेलले ५ रनमा आउट गरे । जेन ग्रिनलाई ललित राजवंशीले ६ रनमा बोल्ड गरे । जेजे स्मिट र रुबेन ट्रम्पलमनले आठौं विकेटमा २८ रनको महत्त्वपूर्ण साझेदारी गरी नामिबियालाई विजयको बाटो देखाए । ट्रम्पलमन १२ बल खेल्दै २ चौका र १ छक्का प्रहार गरी १६ रनमा आउट भए । उनी भुर्तेलको तेस्रो सिकार भए ।नेपालले आइतबार नेदरल्यान्ड्ससँग शृंखलाको अन्तिम खेल खेल्नेछ । त्यसअघि शुक्रबार नामिबिया र नेदरल्यान्ड्सबीच खेल हुनेछ ।"
प्रो भुवनको एकल अग्रता,"पोखरा (कास) पूर्व नम्बर एक प्रो भुवन नगरकोटीले सूर्य नेपाल वेस्टर्न ओपनको पहिलो दिन बुधबार एक स्ट्रोकको अग्रता बनाएका छन् ।पार६९ को हिमालयन गल्फ क्लबमा भुवन ३ अन्डर ६६ को स्कोरमा शीर्षस्थानमा रहे । एमेच्योर खेलाडी सदभाव आचार्य २ अन्डर ६७ मा खेल टुंग्याएर दोस्रो स्थानमा रहे । रवि खड्का र नीरज तामाङले इभन पार ६९ को स्कोरसहित तेस्रो स्थान बाँडे ।१ ओभर ७० सहित धनबहादुर थापा पाँचौं स्थानमा हुँदा दीपक आचार्य र टंकबहादुर कार्की २ ओभर ७१ सहित संयुक्त छैटौं स्थानमा रहे । बलभद्र राई, भुवनकुमार रोक्का, दीपक मगर, दिनेश प्रजापति तथा एमेच्योर सुन्दर राई ३ ओभर ७२ स्कोरसहित संयुक्त आठौं स्थानमा छन् ।भुवनले दोस्रो होलमा बर्डी प्रहार गर्दै फ्रन्टनाइनमा १ अन्डर ३३ मा पूरा गरे । तीन बर्डी खेलेका उनले एक बोगी खेप्दा ब्याकनाइन २ अन्डर ३५ स्कोरमा टुंग्याए । सूर्य नेपाल सेन्ट्रल ओपन विजेता सदभावले फ्रन्टनाइन १ अन्डर ३३ र ब्याकनाइन १ अन्डर ३४ मा सकेका थिए । पूर्व नम्बर एक प्रो रविले फ्रन्टनाइन इभनपार ३४ र ब्याकनाइनमा इभनपार ३५ खेलेका थिए । तीन दिन चल्ने प्रतियोगिता ५४ होलको हुनेछ । वेस्टर्न ओपनमा ३५ प्रो र १५ एमेच्योर गल्फर प्रतिस्पर्धी छन् । डिफेन्डिङ च्याम्पियन तथा नेपाल नम्बर एक गल्फर शुक्रबहादुर राई र सुवास तामाङले भारतीय गल्फ टुरमा व्यस्त रहेकाले प्रतियोगितामा भाग लिएका छैनन् । कुल ८ लाख ४० हजार राशिको प्रतियोगिता विजेताले १ लाख ४० हजार, दोस्रोले ९६ हजार र तेस्रो हुनेले ७२ हजार रुपैयाँ पुरस्कार प्राप्त गर्नेछन् । उत्कृष्ट २१ भित्र परेका सबै गल्फरले नगद पुरस्कार पाउने छन् ।"
गण्डकीलाई राइनो कप,नवलपरासी (कास) गण्डकी प्रदेशले राइनो कप फुटबल प्रतियोगिताको उपाधि जितेको छ । कोल्हुवामा बुधबार सम्पन्न फाइनल खेलमा गण्डकीले अठ्ठाइस बिघा फुटबल क्लबलाई २१ गोलले पराजित गरेको हो । गण्डकीका मुकुन्द न्यूरेले ४८ र ५६ औं मिनेटमा गोल गरेर गण्डकीलाई उपाधि दिलाए । अठ्ठाइस बिघाका अञ्जल महर्जनले ७१ औं मिनेटमा एक गोल फर्काए । फाइनलको म्यान अफ द म्याच मुकुन्द भए । सर्वाधिक गोलकर्ताको पुरस्कार समीर तामाङ (अठ्ठाइस बिघा) र मुकुन्द न्यूरे (गण्डकी) ले पाए । उनीहरूले समान ३ गोल गरेका थिए । उत्कृष्ट खेलाडी गण्डकीका आकाश रानाभाट भए ।विजेताले ८ लाख र उपविजेताले ४ लाख नगदसहित ट्रफी जिते । सर्वाधिक गोलकर्ताले १० हजार पाए । उत्कृष्ट खेलाडीलाई २० हजार प्रदान गरियो । कोल्हुवामा हरेक वर्ष गैंडा संरक्षणका लागि राष्ट्रियस्तरको प्रतियोगिता राइनो कप हुँदै आएको छ । यसपालि विभागीयसहित १२ टिमले प्रतिस्पर्धा गरेका थिए ।
गोर्खाली रग्बीको जित,काठमाडौं (कास) गोर्खाली रग्बी क्लबले दशरथ रंगशालामा भइरहेको फिफ्टिन्स रग्बी लिगमा लगातार दोस्रो जित पाएको छ । बुधबार लिग चरणको दोस्रो खेलमा गोर्खालीले एपीएफ क्लबलाई हरायो । गोर्खालीले ४९२० स्कोरले सफलता पायो । गोर्खाली ६ अंक जोड्दै तालिकाको शीर्षस्थानमा उक्लिएको छ । एपीएफ ४ अंकसहित तेस्रो स्थानमा रह्यो ।अर्को खेलमा त्रिभुवन आर्मी क्लबले नेपाल पुलिस क्लबलाई ५३७ स्कोरले पराजित गरेको थियो । आर्मी पहिलो जित निकाल्दै ४ अंकसहित दोस्रो स्थानमा उक्लिएको छ । एपीएफसँग समान अंक भए पनि आर्मी स्कोरका आधारमा दोस्रो स्थानमा पुग्यो । पुलिस २ अंकसहित पुछारमा छ । लिगको अन्तिम चरणमा पुलिस र एपीएफ तथा गोर्खाली रग्बी र आर्मी क्लब भिड्ने छन् । नेपाल रग्बी संघले आयोजना गरेको प्रतियोगिता विजेताले १ लाख र उपविजेताले ५० हजार रुपैयाँ पुरस्कार जित्नेछन् । उत्कृष्ट प्रदर्शन गर्ने खेलाडीलाई छानेर राष्ट्रिय टिम निर्माण गर्ने रग्बी संघले जनाएको छ ।
मछिन्द्र र एपीएफको उपाधि होड,"(हेटौडा)वाग्मती गाउँपालिकामा भइरहेको छैटौं वाग्मती गोल्डकप फुटबल प्रतियोगिताको फाइनल बिहीबार हुँदै छ । उपाधिका लागि मछिन्द्र फुटबल क्लब र विभागीय टोली एपीएफ क्लब प्रतिस्पर्धामा छन् । दुवै टोली पहिलो पटक वाग्मती गोल्डकपको फाइनलमा पुगेका हुन् । जनता माविको मैदानमा बुधबार प्रिम्याच कन्फ्रेन्समा मछिन्द्रका प्रशिक्षक सन्तोष न्यौपानेले उपाधि जित्नका लागि राम्रो तयारी गरेको दाबी गरे । उनले आफ्ना खेलाडी फाइनलका लागि पूर्ण फिट रहेका बताउँदै निर्धारित ९० मिनेटभित्र गोल गरेर उपाधि जित्ने बताए ।एपीएफका सुशील अधिकारीले आफू उपाधि जित्नेमा विश्वस्त र आशावादी रहेको बताए । सबै टिम जित्नका लागि नै प्रतियोगितामा आएको बताउँदै उनले भने, हामीहरू पनि उपाधि जित्न नै आएका हौं । माघ २७ मा हेटौडामै सहिद स्मृति स्थानीय तह मकवानपुर गोल्डकप जितेकाले यो प्रतियोगिता पनि जित्नेमा आफू विश्वस्त रहेको उनको दाबी थियो । मछिन्द्रका कप्तान उत्सव राईले यसपालि अट्याकिङ खेलेर उपाधि जित्ने लक्ष्य रहेको जिकिर गरे । यसपालि विभिन्न जिल्लाका तीन गोल्डकपमा हार बेहोर्दा दुखी रहेको बताउँदै उनले भने, अब भने यहाँ उपाधि जित्ने छौं ।एपीएफका कप्तान मानबहादुर रानामगरले उपाधि जित्ने गरी टिमको तयारी रहेको बताए । मकवानपुर गोल्डकप जितेर आत्मबल बढेकाले वाग्मती गोल्डकप जित्ने उनको तर्क थियो । विजेताले १० लाख र उपविजेताले ५ लाख रुपैयाँ पुरस्कार प्राप्त गर्नेछन् । सर्वोत्कृष्ट खेलाडीले १ लाख १ हजार र विधागत उत्कृष्टले २५२५ हजार रुपैयाँ प्राप्त गर्नेछन् ।"
छोटकरी,"सोल्मामा यू२३ फुटबल तयारी खोटाङ (कास) सोल्मा स्पोर्ट्स क्लबले यू२३ वडास्तरीय पुरुष फुटबल प्रतियोगिता गर्ने भएको छ । दिक्तेल रुपाकोट मझुवागढी नगरपालिका२ सोल्मास्थित मैदानमा फागुन १३ देखि १९ सम्म हुने प्रतियोगिताको विजेताले १ लाख २२ हजार २ सय २२ र उपविजेताले ७१ हजार १ सय ११ रुपैयाँ पुरस्कार पाउनेछन् । खोटाङ जिल्ला फुटबल संघका अध्यक्ष तथा सोल्मा स्पोर्टस् क्लबका अध्यक्ष ध्रुवविक्रम राईले प्रतियोगितामा जिल्लाका ७९ वडाले भाग लिन पाउने बताए । भाग लिने प्रत्येक टिमलाई ५ हजार प्रोत्साहनस्वरुप दिइने छ । हरेक खेल जितेपछि म्याचमनी दिने जनाएको छ ।पुलिस क्लब च्याम्पियननवलपरासी (कास) नेपाल पुलिस क्लबले कावासोतीमा जारी राष्ट्रिय जीएम कप भलिबलको उपाधि चुमेको छ । पुलिसले फाइनलमा एपीएफ क्लबलाई ३२ को सेटमा हराउँदै उपाधि जितेको हो । तेस्रो स्थानका लागि भएको खेलमा गण्डकी प्रदेशले त्रिभुवन आर्मी क्लबलाई ३२ कै सेटमा हरायो । जीएम समाज कावासोतीको आयोजनामा भएको प्रतियोगिताको विजेताले २ लाख, उपविजेताले १ लाख र तेस्रो हुनेले ५० हजार पुरस्कार पाए । भक्तपुर नपा क्वाटरफाइनलमाकाठमाडौं (कास) भक्तपुर नगरपालिका बुधबार दोस्रो कीर्तिपुर नगरपालिका यू१८ राष्ट्रव्यापी अन्तर स्थानीय तह पुरुष बास्केटबल प्रतियोगिताको क्वाटरफाइनल पुगेको छ । कीर्तिपुर कभर्डहलमा भइरहेको प्रतियोगितामा भक्तपुरले तार्केश्वर नगरपालिकालाई ८८७५ स्कोरले पराजित गर्यो । अब क्वाटफाइनलमा ललितपुर र कीर्तिपुर, नागार्जुन र काभ्रे, अन्नपूर्ण र बुटवल तथा भक्तपुर र म्याग्दीबीच प्रतिस्पर्धा हुनेछ ।ग्रिनल्यान्ड र विल्सन च्याम्पियनकाठमाडौं (कास) ग्रिनल्यान्ड, हिमरश्मि र विल्सन एकेडेमीले बुधबार प्रथम किङडम हिमालयन अन्तरविद्यालय बास्केटबलको उपाधि जितेका छन् । किङडम हिमालयन स्कुलद्वारा आयोजित प्रतियोगिताको सिनियर गर्ल्स फाइनलमा ग्रिनल्यान्डले फेरिल्यान्डलाई २११० स्कोरले हरायो । ग्रिनल्यान्डकी बिहानी राईले १० स्कोर जोडिन् । जुनियर ब्वाइज फाइनलमा हिमरश्मिले भ्याली पब्लिकलाई २६२५ ले हराउँदा आयुष पोखरेलले १२ स्कोर जोडे । सिनियर ब्वाइजमा विल्सनले इडेन ब्रिज एकेडेमी (ईबीए) लाई ४३३७ ले हरायो । विल्सनका युकेश गुरुङले १२ स्कोर गरे । सिनियरमा विल्सनका अनुप मगर, गर्ल्समा ग्रिनल्यान्डकी बिहानी राई र जुनियरमा हिमरश्मिका आयुष पोखरेल मोस्ट भ्यालुएबल प्लेयर भए ।विशांक र हिमालको ह्याट्रिक काठमाडौं (कास) आयोजक लोयल्टी बी र काष्ठमण्डप १२ औं लोयल्टी कप यू१३ अन्तरस्कुल छात्र फुटबलमा बुधबार सेमिफाइनलमा पुगेका छन् । लोयल्टीले ब्रम्हकुञ्जलाई टाइब्रेकरमा ३२ गोलले हरायो । निर्धारित समय २२ मा टुंगिएको थियो । विशांक कार्कीले ह्याट्रिकमा काष्ठमण्डपले काभ्यालाई ६१ ले हरायो । साहस ढकाल र सुप्रिम बोहराले ११ गोल थपे । पिस प्वाइन्टले नेपाल पुलिस स्कुललाई ३१ ले हराउँदा हिमाल थिङले ह्याट्रिक गरे । पुलिसका सुदीप तामाङले एक गोल फर्काए । चेल्सीले इस्टपोललाई टाइब्रेकरमा ३२ ले पन्छायो ।"

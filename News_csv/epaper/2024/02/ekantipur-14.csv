शीर्षक,विवरण
दर्जन मन्त्रालयको विकास खर्च १५ भन्दा कम,"अहिले अर्धवार्षिक समीक्षामा आइपुग्दा आम्दानी र खर्चको अनुमान गलत सावित भएको उनको दाबी छ । बजेट आम्दानी र खर्चको अनुमान हो, त्यो अनुमान कार्यान्वयन योग्य हुनुपर्छ, उनले भने, कार्यान्वयन योग्य अनुमानलाई मात्र सफल बजेट भनिन्छ, अहिलेको अनुमान नै ठीक थिएन । सुरु अनुमान र संशोधित अनुमानलाई तुलना गरेर हेर्दा स्रोत व्यवस्थापनमा बजेट असफल छ । गत वर्षको ७ महिनासम्मको तुलनामा अहिले पुँजीगत खर्चमा केही प्रतिशत विन्दुले बढी देखिए पनि सन्तोषजनक नभएको राष्ट्रिय योजना आयोगका पूर्वउपाध्यक्ष गोविन्द पोखरेलले बताए । पुँजीगत खर्च नहुने समस्या गत वर्ष पनि थियो, अहिले पनि छ, खर्च गर्ने संयन्त्रमा कुनै सुधार हुन सकेको छैन, उनले भने, गत वर्ष र यो वर्ष बजेट बनाउने प्रक्रिया उस्तै रह्यो । प्रत्येक वर्ष बजेटको आकार बढे पनि पुँजीगत बजेट घट्ने गरेको उनको भनाइ छ । पुँजीगत खर्च गर्न नसक्नु नीतिगत, प्रक्रियागत, संरचनागत समस्या दशकौंदेखि पहिचान भएका छन्, बजेट बनाउने प्रक्रियामा त्रुटि छन्, उनले भने, ती कुनैमा सुधार भएन, तयारी नभएका आयोजनामा बजेट राखिदिने, धेरै रकम चाहिने आयोजनामा थोरै बजेट राखिदिने, स्रोतको सुनिश्चितता नभएर ठेक्का नहुने र पुस लागेपछि मात्र ठेक्का गर्ने परम्परा छ, यसमा सुधार आवश्यक छ । सरकारले समस्या समाधानमा कुनै किसिमको सुधार नगरेको उनको आरोप छ । पुँजीगत खर्च बढाउन पूर्वतयारी नभएका कुनै पनि आयोजनामा बजेट नछुट्याउने, ठूला आयोजनालाई टुक्रे बनाएर ठेक्का गर्ने, निर्माण व्यवसायीलाई सुरक्षा दिने, काम गरेको समयमै भुक्तानी दिने, स्रोत सुनिश्चितता नभईकन ठेक्का नदिने गर्नुपर्छ, उनले भने, सबै तयारी भइसकेका आयोजनाको भदौभित्र ठेक्का गरिसक्ने र त्यसपछि कुनै पनि ठेक्का गर्न दिनु हुँदैन ।"
रुविनाको ऐतिहासिक शतक,"मंगलबार उनी छैटौं ओभरमा क्रिजमा आएकी थिइन् । ८० रन कटाएपछि भने आशावादी थिएँ, ड्रेसिङ रुमबाट पनि शतक बनाउन १८ रनमात्र बाँकी छ भन्ने सन्देश आयो । स्कोरबोर्डतिर हेरें, ३ ओभर बाँकी नै रहेछ अनि शतक बनाउन सक्छु भन्ने लाग्यो, यसअघि आधिकारिक ट्वान्टी२० मा एक अर्धशतक मात्र बनाएकी रुविनाले भनिन् । उनका अनुसार पोखराको सेन्टर विकेटमा ब्याटिङ प्रशिक्षण गरेकाले नेपालको तयारी राम्रो भएको थियो । रुविनाले ५९ बलमा १० चौका र ५ छक्कासहित १ सय १८ रनमा अविजित रहँदै ४८ रनमा ३ विकेट गुमाएको नेपालको अवस्थालाई २ सय २७ सम्म पुर्याउन महत्त्वपूर्ण योगदान दिइन् । उनलाई पूजा महतोले ३६ बलमा अविजित ५९ रनको साथ दिएकी थिइन् । महतोले ५ चौका र १ छक्का हानिन् । त्यसअघि कविता कुँवर १३, सीता रानामगर १५, डली भट्ट ६ रन र कप्तान इन्दु बर्मा शून्यमा आउट भएका थिए । रुविना र पूजाले पाँचौं विकेटका लागि १ सय ६६ रनको अविजित साझेदारी गरे । यो पनि नेपालको महिला क्रिकेटमा ठूलो साझेदारी हो । सुरुआतमै विकेटहरू गएपछि रुविनालाई आज तिम्रै दिन छ भनेर पठाएका थियौं । १० ओभरको ड्रिंक्स ब्रेकमा पनि मैदानभित्र गएर मैले यही भनेको थिएँ, प्रशिक्षक कटुवालले भने, गर्मीले उनलाई ब्याटिङ गर्न निकै समस्या भइरहेको थियो, पोखराको चिसोमा प्रशिक्षण गरेर आएकाले पनि झनै गाह्रो भयो, यहाँको सापेक्षिक आर्द्रता ३२ डिग्रीसम्म थियो । तर, रुविनाले त्यसको कुनै प्रभाव नै पर्न नदिई ब्याटिङ गरिन् । विपक्षीलाई हेपेर पनि खेलिनन्, आफ्नो स्वाभाविक खेल खेलिन् । अन्तिम ओभरतिर आएपछि मात्र उनले ठूला सटहरू खेलिन् ।परम्परागत क्रिक्रेटभन्दा बाहिर गएर खेल्नुपर्छ भन्दै कटुवालले पछिल्लो समय नेपाली महिला क्रिकेट टिमको विस्तार गरेका छन् । अर्थात् रक्षात्मक मात्र नभएर आफ्नो रेन्जमा आएको बल हान्नुपर्छ र स्कोर चलायमान बनाउनुपर्छ भन्ने कटुवालको प्रशिक्षण शैली हो । त्यसैमा रुविना मंगलबार डटिरहिन् । रुविना १२ वर्ष नेपालको कप्तान थिइन् । तीन महिनाअघि उनको स्थानमा इन्दुलाई कप्तान बनाइएको थियो । यसले रुविनालाई खुलेर खेल्न सजिलो बनाएको मानिन्छ । प्रधानमन्त्री कपमा उनले सर्वाधिक कुल ३ सय ४५ रन बनाएकी थिइन् । प्रशिक्षक कटुवालले भने, पोखरा क्याम्पदेखि नै उनको खेल्नेशैली फरक थियो । उनी नेपालकी प्रमुख ब्याटर पनि हुन्, त्यसैले शतकको अपेक्षा गर्नु स्वाभाविक नै हुन्छ, तर शतक चाहेर मात्रै बनाउन सकिने पनि होइन ।रुविनाले पनि गर्मीले गर्दा खेल्न एकदमै गाह्रो भएको बताइन् । ४ विकेट चाँडो गएकाले इनिङ्स डेभलप गर्नुपर्छ भन्ने थियो । विकेट फ्ल्याट थियो, खेल्न सक्छु भन्ने त थियो तर शतक मनमा राखेर खेलिनँ, उनले भनिन्, आफूले चाहेजस्तो शट खेल्न पाइरहेको थिएँ, त्यसले ब्याटिङ गर्दै जाँदा सजिलो पनि भयो । पूरा खेलमा नेपाल माल्दिभ्समाथि निकै भारी बन्यो । माल्दिभ्सलाई १३५ ओभरमा मात्र १३ रनमा अलआउट गर्दै नेपालले खेल २ सय १४ रनले जित्यो । अस्मिना कर्माचार्यले ४ तथा रुविना र पूजाले ३३ विकेट लिएका थिए ।नेपाल यो जितसँगै क्वाटरफाइनल पुगेको छ । बुधबार कुवेतसँग नकआउट चरणमा खेल्नेछ । प्रतियोगिताको फाइनल पुग्ने टोली ट्वान्टी२० विश्वकप छनोटमा पुग्ने प्रावधान छ । नेपालको महिला क्रिकेट कहिल्यै विश्वकप छनोटमा पुगेको छैन । नेपाल फाइनल पुगेपछि मात्र शतकको खुसी मज्जासँग मनाउने रुविना सुनाउँछिन् । माल्दिभ्ससँगको खेलपछि टिमका साथीहरूले रुविना र पूजाका लागि रात्रिभोज दिने तयारी गरेका थिए, तर एसिया कपमा पुगेपछि सबैले खुसी मनाउने भनेर रुविनाले पार्टी थाती राखेकी छन् । रुविनालाई के विश्वास छ भने यस्तै क्षण बटुल्दै अगाडि बढ्ने हो भने नेपाल अवश्य फाइनल पुग्नेछ र विश्वकप छनोटमा छानिनेछ ।"
'समाजको क्यान्सर हटाउन डटिरहेकी अमृता,"(काठमाडौं)अचेल उनका हातमा पहिलेझैं बल छैन, त्यसै त्यसै काँप्छन् । न शरीरमा त्यो स्फूर्ति छ । कतिसम्म भने लेखिका अमृता लम्सालका सुन्दर कपालसमेत ठुटै हुने गरी काटिएका छन् । एक वर्षदेखि स्तन क्यान्सरसँग चुपचाप लडिरहेकी अमृताको सामाजिक जीवनमा भने त्यसले कुनै असर पार्न सकेको छैन । यो असह्य वेदना र घातक बिमारीका बाबजुद अमृताले लेखपढ गर्ने आफ्नो साबिकको दिनचर्यालाई बरकरारै राखेकी छन् । लैंगिक हिंसा र सार्वजनिक भएका सामाजिक बेथितिविरुद्ध औंला ठड्याउने कामलाई किञ्चित कम हुन दिएकी छैनन् । गौशाला२६ हरूको पक्षमा उभिँदा सामाजिक सञ्जालहरूमा उनले दिनहुँ गाली खाइरहन्छिन्, जो क्यान्सरको औषधिभन्दा पनि तीतो हुने गर्छ । र पनि, अमृताको हौसलालाई रोग र गाली दुवैले गलाउन सकेका छैनन् । वास्तवमा भन्नुहुन्छ भने लेखपढ र अन्यायको सामाजिक पहरेदारी मेरा असली औषधि हुन्, अमृता भन्छिन्, यी काममा लाग्दा म आफ्नो निजी दुःखाइबाट सजिलै बाहिर निस्किन्छु ।यो कष्टप्रद क्षणमा पनि अमृता महिनामा दुई लेख लेख्छिन् । पत्रपत्रिकाको नियमित अध्ययन त अम्मलजस्तै भइहाल्यो । क्यान्सरले जीवनका सबै किसिमका दौडधुपबाट उनलाई छुट्टी दिएको छ । त्यसको उपयोगमा अचेल उनी सामाजिक सञ्जालहरूमा मनग्यै आँखा दौडाउन सक्छिन् । परिणामतः एक भर्चुअल संसारमा उनको उपस्थिति बाक्लो भएको छ, जसले कहिल्यै नचिनेका स्त्रीद्वेषी विचार बोकेकाहरूलाई पनि गाली गर्न बाध्य पार्ने गरी बेलाबेलामा तिलमिलाइरहन्छ ।गत वर्षको कात्तिक २४ गते स्तन क्यान्सरको सर्जरी गरेयता उनी शिक्षण अस्पतालका डाक्टरको नियमित परामर्शमा छन् । सर्जरीको डेढ महिनापछि सुरु भएको किमो थेरापी चैतसम्म टुंगिँदा उनको शरीर कमजोर भएको छ । कतिसम्म भने, मोबाइल ब्याङ्किङमा जरुरत पर्ने डिजिटल औंठाछापका लागि स्क्रिनमा एक क्षण औंला स्थिर राख्न पनि नसक्ने दुर्बल क्षणले उनलाई घेरिरहेका छन् । म मृत्युलाई नजिकबाट हेरिरहेकी छु, एक दिन मर्न पर्छ भनेर हजार पटक भनेँ र सुनेँ हुँला तर मर्न लागियो भन्ने सम्झँदा मात्रै पनि मुटु काँप्ने रहेछ, हालैको एक मध्याह्न मित्रपार्कस्थित उनी बस्ने अपार्टमेन्टको पार्कमा ठिहीको सास्तीलाई पारिलो घाममा कटाउने प्रयत्न गर्दै अमृता बोलिन्, आत्मबलले जितेर मात्रै हो, केही भएको छैन भनेर म हिँडिरहेकी ।क्यान्सरले थला पार्दै लगिरहेका बेला गत वर्ष उनको पुस्तक प्रकाशित भएको थियो मिडिया, महिला र म । भोलिपल्ट सर्जरी थियो, परिणाम जे भए पनि पुस्तक नमरोस् भन्ने लाग्यो र म सम्पादक विमल आचार्यकोमा गएर पाण्डुलिपिको अन्तिम तयारी भन्दै उपलब्ध भएका सबै विवरण र जानकारी बुझाइदिएँ, लरबरिन थालेका जिब्रोबाट बडो मुस्किलले काँप्दै गरेका अमृताका लबज भ्निरहेका थिए, त्यसपछि अप्रेसन भयो र उपचार अहिले पनि जारी नै छ । शल्यक्रियापछि किमोथेरापी गर्ने पालो आयो । घाउ नसुकी किमो दिन हुन्न भन्ने उनलाई त्यसै बेला थाहा भयो । घाउ सुकेपछि किमो दिन खोज्दा प्लेटलेट्स चाहिने मात्रामा भन्दा निकै घट्यो । त्यसलाई फेरि उही अवस्थामा ल्याउन इन्जेक्सन दिए डाक्टरले, जसको घातक असरले शरीरलाई भुइँचालोले हल्लाएको घरजस्तै जीर्ण बनायो । इन्जेक्सन लगाएपछि जीउ कतिसम्म दुख्थ्यो भने पाइतालाबाट गुलेली हानेर टाउकामा पुगेजस्तो हुन्थ्यो, दुखाइको सम्झनाले अमृताका आँखा बन्द भए, चौबीसै घण्टा फित्रिक फित्रिक पार्ने गरी शरीर दुख्दा न म जाग्न सकेँ, न निदाउन नै ।यसरी घातक इन्जेक्सन ९ पटक लगाएर उनी आठ साइकल किमोथेरापीबाट गुज्रनुपर्यो । थिलथिलो भएको शरीरमा अब रेडियो थेरापी गर्ने सुझाव दिएका थिए उनको उपचारमा संलग्न एक अङ्कोलोजिस्टले । क्यान्सरकै अरू दुई डाक्टरले भने यो जरुरी नभएको राय दिएकाले अमृता बहुमतको कदर गर्न पुगिन् । बिरामीले उपचार गर्दिनँ भन्न पाइन्छ ? भन्दै डाक्टर रिसाए । र पनि, रेडियो थेरापीलाई उनले अस्वीकार गर्दै आइरहेकी छन् । हातहरू किन चलिरहेका छैनन् भनेर हालै उनी स्नायुविद्कोमा पुगिन् । डाक्टरले उनको अवस्थाको निरीक्षण गरे र हातहरूमा बल नै छैन रहेछ भने । त्यसले अमृतालाई थप पीडा भने दिएको छैन । ढिलोचाँडो व्यहोर्नुपर्ने एक अनिवार्य नियति ठानेर शरीरको जीर्ण अवस्थाबाट उनी कुपित नभई पूर्ववत् लेखपढ र सामाजिक पहरेदारीलाई निरन्तरता दिइरहेकी छन् ।बिमार भएका बेला चिनजानका मात्रै नभएर अपरिचितबाट समेत सहानुभूति खोज्नु मनुष्यको स्वभाव हो । यस्तो बेलामा अमृता भने सामाजिक सञ्जालहरूमा लैंगिक हिंसाका विरुद्ध उभिँदा र सामाजिक विकृतिका बारेमा बोल्दा नित्य नियमित अप्रिय गालीहरू भेट्छिन् (यद्यपि, गाली गर्नेहरूलाई उनको स्वास्थ्य अवस्थाको जानकारी भने छैन) । के यसले उनलाई दुखाउँदैन ? ती गालीले दुखेको भए मैले खबरदारी गर्न उहिल्यै छाडिसक्थेँ, अमृता भन्छिन्, बरु, गाली खाने बानी परिसक्यो ।जीउभरि रगतमा मिसिएको विजातीय पदार्थलाई छान्ने ससाना गिर्खा हुन्छन्, जसलाई शरीरशास्त्रले लिम्फ नोड भन्ने गर्छ । क्यान्सरका विरुद्ध शरीरले यही लिम्फ नोड सहायताले लड्छ । देब्रे स्तनको शल्यक्रियाका बखत दाहिनेतिरको काखीमुनि हुने लिम्फ नोड पनि निकालिएको छ, जसका कारण त्यसले छान्ने तरल पदार्थ उनको हातका नसाहरूमा पुगेकाले त्यो सुन्निएको छ । यो सब प्रतिकूलताका बाबजुद अमृता खाना आफैं पकाउँछिन्, दैनिक जीवनमा आइपर्ने सब कुरा आफैं गर्छिन् र स्वावलम्बी जीवनलाई अघि बढाउँछिन् । हिँडिरहेका बेला बाघले झम्टेर दाह्रानंग्रा गाड्यो र घाइते बनायो अनि प्राणचाहिँ गएन भने जुन हालत व्यहोर्नुपर्छ, त्यही हालत आफ्नो भएको भन्दै अमृताले गत वर्षको मंसिरमा सेतोपाटीमा एक लेख लेखेकी थिइन्, क्यान्सरको आक्रमणमा परेकी म शीर्षकमा । थाहापत्तो केही नदिई स्तनमा देखिन आएको क्यान्सर हुन पनि बाघको एक्कासि आक्रमण जत्तिकै अप्रत्याशित थियो उनका लागि । स्तन क्यान्सरको सम्भावना छ छैन जाँच्न म्यामोग्राम गर्न पर्ने रहेछ, त्यो मैले कहिल्यै गरिनँ, अमृता आफ्नो लापरबाही स्विकार्छिन्, म चाहन्छु, अरू दिदीबहिनीले यस्तो लापरबाही नगरून् ।अमेरिकामा जस्तो कुनै राज्यमा ४० र कुनैमा ५० वर्ष पुगेपछि म्यामोग्राम परीक्षण गराउनैपर्ने नियम नेपालमा पनि भइदिए महिलालाई यसले ज्यादा पिरोल्न पाउँदैनथ्यो कि भन्ने उनलाई लाग्छ । धेरै मानिसहरूको बुझाइ के छ भने स्तनपान गराएन भने यो रोग लाग्छ । अमृताले दुवै सन्तानलाई स्तनपान गराएकै थिइन् । अझ अनौठो त, उनी अस्पताल गएका बेला २२ वर्षकी युवतीलाई ब्रेस्ट क्यान्सर भएको देखेकी थिइन्, जसको दुई वर्षको बच्चा दूध चुसिरहेको थियो । स्तनपान नगराए क्यान्सर हुन्छ भन्ने नै होइन रहेछ, अमृता भन्छिन्, नत्र मलाई नहुनुपर्ने, त्यो २२ वर्षकी बहिनीलाई त झनै नहुनुपर्ने । अनेक कारणले यो हुन सक्ने हुनाले सुरुवातमै पहिचान गर्नु र शरीरमा जथाभावी फैलनुअघि नै त्यसलाई निकालेर फाल्नु नै राम्रो निदान हो भन्ने उनको अनुभवसिद्ध सुझाव छ ।अक्सर, सिनेमाहरूमा पात्रलाई मार्न पर्यो भने क्यान्सर लागेको देखाइन्छ । यसले मानव मस्तिष्कमा अज्ञात भय सिर्जना गर्दो रहेछ भन्ने अमृतालाई लाग्छ । क्यान्सर लागेको थाहा पाएपछि सिनेमाका तिनै दृश्य उनको मस्तिष्कमा सलबलाए र मृत्युको भयले उनलाई साह्रै अत्यायो । तर, उनले यसबारे बिस्तारै खोजबिन गरिन् । क्यान्सर लागेर त्यसलाई जितेकाहरूका थुप्रै उदाहरण पनि भेटिन् । अनि, जँचाउँदै जाँदा थाहा पाइन्, नेपालमा यसको उपचारको राम्रो व्यवस्था पनि रहेछ । तर एउटा झमेला के रहेछ भने, अमृता भन्छिन्, बिरामीको संख्या उपचार सेवाको अनुपातभन्दा धेरै रहेछ, यसमा सरकारले व्यवस्थापन गर्न पर्ने देख्छु ।शिक्षण अस्पतालमा रेडियो थेरापी गर्ने मेसिन छैन, त्यो गर्न भक्तपुर कि हरिसिद्धि जानुपर्छ, जसले बिरामीलाई थप धपेडी दिन्छ । फेरि, क्यान्सरको उपचार गर्ने भनेजति डाक्टर नहुँदा बिरामीलाई घण्टौं कुर्दाको अर्को सास्ती पनि छ । जस्तो कि, आफूलाई सर्जरी गर्ने डाक्टर सुचिता हिराचनको कक्षअघिल्तिर जहिल्यै ठूलो संख्यामा बिरामी पालो पर्खेर बसिरहेको देखेकी छन् अमृताले । अस्पतालहरूमा क्यान्सरका रोगीको घुइँचो मनग्यै देखेकी उनलाई के लाग्दो रहेछ भने सामाजिक न्यायको बुझाइमा पनि क्यान्सरको त्यस्तै प्रकोप छ । आम रूपमा समाज स्त्रीद्वेषी छ, महिलालाई पाइलापाइलामा हेप्छ, अमृता भन्छिन्, यो प्रवृत्ति पनि पीडादायी छ ।अमृृता भने जति गाली खाए पनि महिला अधिकारका पक्षमा लेख्ने काम गरिरहेकी छन् । बोल्दा त यस्तो छ, बोल्दै बोलेन भने के होला भन्ने भयले उनका औंलाहरू प्रश्न गर्न उठिरहन्छन् । सामाजिक सञ्जाल भएर मात्रै गाली आएको होइन, महिला अधिकारका कुरा उठाउँदा सुरुवाती दिनमै उनलाई अनेकन् गाली आएका थिए । जस्तो कि, २८ वर्षअघि २०५२ माघ १६ गते कान्तिपुरमा यी अलमलिएका अलमस्ता अमृताहरू भन्ने लेख लेखेका थिए सहायकमन्त्री दीनबन्धु अर्यालले । धोबीका कुरा सुनेर श्रीमती निकाल्ने रामलाई मर्यादापुरुष मान्ने समाजले महिलालाई सधैं परीक्षण मात्रै गर्छ, अधिकार दिँदैन भन्ने भाकाको लेख लेखेकी थिइन् अमृताले त्यतिबेला, जो पुनर्जागरणमा छापिएको थियो ।नेता अर्याललाई त्यसले क्रुद्ध बनाएछ । बदलामा अमृतालाई धूँवादार गाली गर्दै अर्यालले यस्तालाई जन्माउने बाबुमामा कस्ता होलान्, संस्कार कस्तो होला भनेर प्रश्न गरेका थिए । शीर्षक हेर्दा त मलाई अमृता प्रितमका बारेमा लेख आएको रहेछ भन्ने लाग्यो, अमृता हाँसिन्, भित्र लगेर पत्रिका पढ्छु त बाबाआमासमेतलाई जोडेर मलाई गाली गरिएको रहेछ, मूलधारको पत्रिकामै त्यति ठूलो ओहदाको मानिसले यस्तो गरेपछि निकै नरमाइलो लागेको थियो । तर, उनी हतोत्साहित भइनन् । अर्को हप्ता अर्याललाई त्यसको जवाफी लेख छपाइन् । जवाफ र प्रतिजवाफको शृंखला अहिले पनि चलिरहेकै छ विभिन्न तौरतरिकामा । यसरी निरन्तर रूपले नारीवादी विचारलाई पक्रन अमृतालाई उनकै अनुभवले सिकाएको थियो ।६१ वर्षअघि २०१९ मंसिरमा चुच्चेपाटीमा जन्मेकी अमृताका पिता मन्दिरप्रसाद लम्साल खानेपानीका कर्मचारी थिए भने आमा जयन्ती सरकारी शिक्षिका, जो पछि प्रधानाध्यापिका पनि हुन पुगिन् । लम्साल दम्पतीका पाँच छोरीमध्येकी जेठी अमृताको सम्झनामा उनका पिता जहाँजहाँ सरुवा भए, त्यहाँत्यहाँ परिवारै सारेका बाल्यकालीन दृश्यहरू अहिले पनि ताजै छ । यसरी, सरिरहनुपरेकाले अमृताले एक ठाउँमा अडिएर पढ्न पाइनन् । त्यो बन्द समाज थियो, छोरीहरूलाई बाआमा आफूभन्दा टाढा राख्न सक्दैनथे, सरिरहँदा स्कुल जान मिल्दैनथ्यो, अमृता भन्छिन्, त्यसो हुनाले मैले सुरुवाती पढाइ बाआमाबाट घरमै सिकेँ ।अनेक ठाउँमा सरुवा हुँदै उनका बाबु अन्ततः बालाजुमा रवाना भए । त्यहाँ आएपछि भने अमृताले लैनचौरको कन्या माविमा ८ र ९ कक्षा पढ्न पाइन् । त्यसपछि १० कक्षाचाहिँ घर चुच्चेपाटीमै आएर पशुपतिको मित्र माविमा पढिन् र त्यहँबाट प्रवेशिकाको जाँच दिइन् । एसएलसी पास गरेपछि पद्मकन्या कलेज भर्ना भएको तीन महिनामै उनको बिहे गरियो । बानेश्वरको बाँस्कोटा परिवारमा बुहारी भएर गएपछि अमृतालाई छोरी हुँदाको स्तन्त्रता र बुहारी हुँदाको बन्धनको प्रस्ट बोध भयो । भान्सामा चोलो लगाएर जान पनि नपाइने साह्रै कर्मकाण्डी परिवारको रिवाज र चुलोचौकामा बाँकी जीवन बिताउनुपर्ने अवस्थाले अत्यायो । त्यस परिवारमा एसएलसी पास म मात्रै थिएँ । त्यसैले गर्व पनि लाग्थ्यो, अमृता भन्छिन्, तर, पढाइको कुनै मूल्य थिएन, किनभने बुहारीले चुलोचौका नाघेर बाहिर पढ्न जान वा काम गर्न मनाही थियो ।यो सामाजिक नियम बाँस्कोटा परिवारले बनाएको होइन, पालनासम्म गरेको थियो । अमृताले जसोतसो आईए प्राइभेट पढेर पास गरिन् । घरको असहमति हुँदाहुँदै पनि बैंकको जागिर खाइन् । लगत्तै छोरी अनुपमाको जन्म भयो । त्यसपछि उनलाई एक आमाका दुःख अनि हैरानीहरू केके रहेछन् भन्ने पनि थाहा भयो । मनुस्मृतिको स्त्रीद्वेषी दर्शन र भानुभक्तको बधुशिक्षालाई मुखाग्र गरेर महिलालाई दमन गर्दै आएको समाजले तयार पारेको साँघुरो परिवेश र त्यसले दिने ताडनालाई आममहिलाले झैं चुपचाप सहेर बसिनन्, अमृता । बरु, त्यसविरुद्ध हिम्मतका साथ खडा भइन् ।विसं २०४८ मा प्रेस इन्स्टिच्युटले दिएको पत्रकारिता तालिममा सहभागी भएपछि त उनको बाटो नै बदलियो । त्यसयता महिला अधिकारका पक्षमा उनले निरन्तर लेखहरू लेख्न थालिन् । बिस्तारै उनको परिचय नारीवादी लेखिकाका रूपमा हुँदै गयो । दबेको, थिचोमिचोमा परेका र घरेलु हिंसा भोगेका महिलाका बारेमा उनको कलम स्वतः चल्ने भयो । त्यही अनुपातमा उनलाई गाली गर्नेहरू पनि बढ्दै गए । नौ वर्षको छोरा लिएर सन् २००१ मा उनी अमेरिका पुगिन् र चौध वर्ष त्यहीँ बिताइन् । भन्नु मात्रै विकसित देश, त्यहाँ पनि महिलामाथि हुने थिचोमिचो उस्तै रहेछ, अमृता भन्छिन्, पितृसत्ताको जरा संसारैभर फैलिएको रहेछ ।सन् २०१५ मा अमृता नेपाल फर्किन् र फेरि लेख्ने कामलाई जारी राखिन् । राणाकालको समाज र महिलाहरूले भोग्नुपरेको विदेभपूर्ण सास्तीको कुनै ऐतिहासिक संकलन छैन । अमृतालाई लाग्यो, त्यस समयबाट गुज्रेर आएकाहरूसँग संवाद किन नगर्ने ? त्यसपछि उनले राणाकालीन समयमा जन्मेहुर्केका महिलाहरूसँग अन्तरंग संवाद गरिन् र त्यसलाई २०७६ मा पुस्तकका रूपमा ल्याइन् हजुरआमाका कथा शीर्षकमा, जो पढ्दा इतिहासले नसमेटेको नारी प्रताडनाका अनौठा किस्साले मनलाई एक तमाससँग हुँडल्छ । यसरी, हजुरआमाहरूको अलिखित कथा नातिनी पुस्तालाई सुनाउने र नातिनी पुस्ताले भोगेको लैंगिक विभेदका प्रत्येक घटनालाई नियाल्ने अमृता लैंगिक समानता कायम भएको समाज देख्न चाहन्छिन् ।"
सञ्चालकको बदमासीले सहकारीमा समस्या : रास्वपा,"(काठमाडौं) संस्थागत कुशासनका कारण सहकारी क्षेत्रमा समस्या निम्तिएको राष्ट्रिय स्वतन्त्र पार्टीले जनाएको छ । पार्टीको अर्थनीति विभागले तयार पारेको सहकारी र लघुवित्त संस्थाहरूको समस्या र समाधानका नीतिगत उपाय र योजना विषयक अध्ययन प्रतिवेदनले यस्तो देखाएको हो । राष्ट्रिय स्वतन्त्र पार्टीका अध्यक्ष रवि लामिछाने र सोही पार्टीका उपसभापति तथा अर्थनीति विभाग प्रमुख स्वर्णिम वाग्लेले मंगलबार उक्त प्रतिवेदन प्रधानमन्त्री पुष्पकमल दाहाललाई बुझाएका छन् । प्रायः संस्थामा लेखा सुपरिवेक्षण समिति, जोखिम व्यवस्थापन समितिलगायत आन्तरिक समिति नाम मात्रको अवस्थामा रहनु र ऋण प्रवाह गर्दाका बखत सही जोखिम मूल्यांकन नगरिनु र बिनाधितो ऋण प्रवाह गरिनुले सञ्चालकहरूले बचतकर्ताले संस्थालाई गरेको विश्वासको अवमूल्यन भएको प्रतिवेदनको निष्कर्ष छ । स्वार्थको द्वन्द्वको कुनै हेक्का नराखी सञ्चालकहरूले बचतकर्ताको सञ्चित रकम आफैं लिई निजी लाभका लागि दुरुपयोग गरेको र उत्पादन क्षेत्रभन्दा पनि सट्टेबाजीमा आधारित लगानी गरी सदस्यको रकमलाई जोखिममा पारेको अवस्था छ, प्रतिवेदनमा भनिएको छ, धेरै सहकारी तथा लघुवित्तमा सानो ऋणका लागि राखिएको धितो पूरै हडप्ने प्रवृत्ति र ऋणीलाई थाहै नदिई जग्गा नामसारी वा लिलाम गर्ने गैरकानुनी अभ्यास गर्ने गरेको समेत पाइएको छ । विशेषगरी ठूलो पुँजी र बढी रकमको कारोबार गर्ने बचत तथा ऋण बहुउद्देश्यीय सहकारी अहिलेको समस्याको जड रहेको पनि प्रतिवेदनको निष्कर्ष छ । निःसंकोच बैंकिङ कारोबार गर्ने तर वित्तीय सुशासनका आधारभूत सिद्धान्तलाई पालना नगर्ने प्रवृत्तिले गर्दा सहकारी संस्थाहरूमा रहेको आममानिसको निक्षेप रकम उच्च जोखिममा रहेको प्रतिवेदनले प्रस्ट्याएको छ । राजनीतिक संरक्षणमा सहकारी ऐन र नियमावली कमजोर बनाइएको पनि प्रतिवेदनले जनाएको छ । ०७४ सालको सहकारी ऐन र ०७५ को नियमावली राजनीतिक संरक्षणमा सीमित व्यक्तिहरूको स्वार्थपूर्तिका लागि जानीजानी कमजोर र अव्यावहारिक बनाइयो, प्रतिवेदन भन्छ, जुन दिन सहकारी ऐन बन्यो, यो क्षेत्रका समस्या त्यही दिनदेखि झन् विकाराल बन्दै अहिलेको अवस्थासम्म आएको पाइन्छ । तत्कालीन सांसदमध्ये सहकारी चलाउने र सहकारीबाट कमाउने धेरैजसो जनप्रतिनिधि नै ऐनलाई कमजोर बनाउन र सहकारीमा अपचलन गरिरहेकाहरूलाई संरक्षण गर्नतर्फ अग्रसर भएको यसअघि सहकारी समस्या समाधान आयोगको प्रतिवेदनमा उल्लेख रहेको बताइएको छ । सहकारी समस्या समाधान गर्ने जिम्मेवारीमा भएका सांसद नै सहकारीमा बदमासी गर्नेहरूलाई जोगाउनतिर लाग्नुले यो क्षेत्रको समस्याको जड आर्थिकभन्दा बढी राजनीतिक रहेको ठहर गर्न सकिन्छ, प्रतिवेदनमा भनिएको छ, हालै पारित सम्पत्ति शुद्धीकरण ऐनमा पनि सहकारी ऐनलाई थप कमजोर बनाउने प्रावधान समेटिएका छन् । सहकारी क्षेत्रमा नियमनको अभाव पनि समस्याको अर्को कारण भएको प्रतिवेदनले औंल्याएको छ । वर्षौंदेखि समस्याग्रस्त हुँदासमेत वित्तीय संस्थासरह सर्वसाधारणको खर्बौं रुपैयाँ परिचालन गर्ने सहकारी संस्थाहरूको कुनै निकायबाट आधारभूत नियमन पनि नहुनु, बचतकर्ताको पैसाको सुरक्षाका लागि कुनै सेफगार्ड नराखिनु र सञ्चालकलाई जवाफदेही नबनाइनुले नियामक निकायहरूले पनि खतराका संकेत बेवास्ता गर्दै आएको देखिन्छ, प्रतिवेदनमा उल्लेख छ, सहकारी ऐनमा पनि एक स्वतन्त्र तथा राजनीतिक हस्तक्षेपमुक्त नियमनकारी निकायको व्यवस्था गर्नुपर्नेमा फेरि पनि राजनीतिक नेतृत्वलाई नै नियमनको जिम्मा दिएर ऐनलाई निष्प्रभावी बनाउन खोजेको देखिन्छ । सहकारीमा वित्तीय साक्षरताको अभाव, बढी ब्याजदरको आकर्षणले निम्त्याएको गैरजिम्मेवारीपन, नातागोता इष्टमित्र मिलीजुली चलाउने प्रवृत्तिका साथ नेपालभर क्षेत्र विस्तार गर्न पाउने प्रावधानले गर्दा सहकारी क्षेत्रमा जोखिम बढाएको बताइएको छ । विद्यमान समस्या समाधानका लागि सरकारले हस्तक्षेप गर्नुपर्ने, आवश्यक कानुन र नीति निर्माण गर्नुपर्ने, नियमनका लागि एक स्वायत्त, स्वतन्त्र तथा राजनीतिक हस्तक्षेपमुक्त नियमनकारी निकायको गठन गरी त्यस संस्थालाई आवश्यक क्षमता अभिवृद्धि तथा प्रविधि हस्तान्तरणको काम दिनुपर्ने सुझाव पनि प्रतिवेदनले दिएको छ । प्रविधिको प्रयोग गरी केन्द्रीकृत डाटाबेसको निर्माण, सुशासनका लागि क्षमता विकासलगायत सुझाव पनि प्रतिवेदनमा समेटिएको छ । सहकारीको समस्या समाधानका लागि ०४७ सालदेखि हालसम्म ८ वटा उच्चस्तरीय समिति बनाइए पनि सहकारीको समस्या घट्नुको साटा झनै झाँगिँदै गएको प्रतिवेदनमा उल्लेख छ ।"
घुम्तीमा जिप खस्दा १० जनाको मृत्यु,"(पाल्पा)क्षमताभन्दा बढी यात्रु बोकेको जिप दुर्घटना हुँदा पाल्पामा मंगलबार १० जनाको मृत्यु भएको छ । जिपमा सवार दुईमहिने बालिकासहित १७ जना घाइते छन् । तिनाउ गाउँपालिका६ मस्यामको सिखरडाँडा जाँदै गरेको जिप चिदिस लुम्पेकडाँडामा दुर्घटनामा परेको हो । घटनास्थलमा ८ र दुई जनाको उपचारका क्रममा मृत्यु भएको हो ।घटनास्थलमा मृत्यु भएका मध्ये १० जनाकै पहिचान खुलेको छ । तिनाउ६ मस्यामकी ६० वर्षीया यमकुमारी पन्त, सोही ठाउँकै ३९ वर्षीय रामबहादुर अस्लामी, ६७ वर्षीय कृष्णबहादुर अस्लामी, २८ वर्षीया उर्मिला अस्लामी, बुटवल उपमहानगरपालिका१४ का चन्द्र रणपाल र उनकी श्रीमती ६० वर्षीया चुना रणपाल, रिब्दीकोट१ की ६५ वर्षीया दिलकुमारी सुनार, रूपन्देहीको देवदह५ की २९ वर्षीया दिलमाया जिसीको मृत्यु भएको जिल्ला प्रहरी कार्यालय पाल्पाका डीएसपी सुगन्ध श्रेष्ठले बताए । लुम्बिनी मेडिकल कलेजमा उपचारका क्रममा तिनाउ२ खुर्सानेका २० वर्षीया गीता सुनार र रिब्दीकोट गाउँपालिका१ ख्याहाकी ६६ वर्षीया विष्णुकला कामीको मृत्यु भएको छ ।सिद्धार्थ राजमार्गको डुम्रेबाट सिखरडाँडा जाँदै गरेको लु१ज २३७१ नम्बरको मुस्ताङ जिप चिदिस लुम्पेकडाँडा घुम्ती सडकमा दुर्घटनामा परेको हो । कच्ची, उकालो र घुम्ती सडकमा दुर्घटना भएको पाल्पाका ट्राफिक प्रहरी प्रमुख राजकुमार चापागाईंले बताए । घाइतेहरूमा महिला ८, बालक ४, बालिका ३ र पुरुष २ जना रहेको प्रहरीले जनाएको छ । घाइतेमध्ये ३६ दिने बालकसहित १७ जनाको उपचार भइरहेको लुम्बिनी मेडिकल कलेज प्रभासका कम्पनी सचिव कृष्ण पराजुलीले बताए । चालक तानसेन नगरपालिका१० का दानबहादुर चिदीका अनुसार घुम्तीमा गाडीमा बेग्लै आवाज आएर पछाडि हटेपछि भीरबाट तल खसेको हो । जीप घुम्तीदेखि झन्डै १५० मिटर तल सोही सडकको तल्लो भागमा खसेको उद्धारमा खटिएका स्थानीय दिनेश घिमिरेले जानकारी दिए । धेरै यात्रु भएकाले घुम्तीमा जिप नमोडिएको हुन सक्छ, उनले भने । बेलुकी भइसकेको र भीरमा घाइते अड्किएकाले उद्धारमा केही कठिनाइ भए पनि समयमै घाइतेलाई अस्पताल पुर्याउन सकिएको जिल्ला प्रहरी कार्यालय पाल्पाका प्रमुख एसपी हेरम्ब शर्माले जानकारी दिए । मृत्यु तथा घाइते हुनेहरू अधिकांश स्थानीय मस्यामको चिदिस र शिखरडाँडा गाउँका छन् । प्रहरी र स्थानीयले घाइतेहरूलाई उद्धार गरी तत्काल लुम्बिनी मेडिकल कलेज प्रभासमा पठाएका थिए । कच्ची सडकमा अधिकांश यात्रुवाहक जिपले ओभरलोड बोक्ने समस्या छ । श्रीनगर यातायात व्यवसायी कम्पनी प्रालिका कार्यालय प्रमुख भविन्द्र गौतमका अनुसार १३ सिट पास हुने जिपले क्षमताभन्दा बढी यात्रु बोकेको स्विकारे । उनले यसअघि पनि यही जिपलाई अनुगमनमा पुग्दा ओभरलोड बोकेको भेट्टाएर सचेत गराएको बताए । जिपको १३ सिटको बिमा हुने र अन्यको थप लाग्ने खर्च भने समिति र सवारी धनीले बेहोर्नुपर्ने हुन्छ । हामीले पटकपटक सवारी धनी र चालकलाई अधिक यात्रु नराख्न चेतावनी दिँदै आएका छौं, उनले भने, पक्कीभन्दा पनि कच्ची सडकमा अधिक यात्रु बोक्ने समस्या छ । सिट पासबाहेक अन्य यात्रुको समिति जवाफदेही हुने ट्राफिक प्रहरी प्रमुख चापागाईंले बताए ।"
माओवादीमा प्रत्यक्ष निर्वाचनबाट नेतृत्व चयन प्रस्ताव,"(काठमाडौं)माओवादी अध्यक्ष एवं प्रधानमन्त्री पुष्पकमल दाहालले नेतृत्व चयनमा प्रत्यक्ष निर्वाचन विधिको प्रस्ताव गरेका छन् । माओवादीको पहिलो विधान अधिवेशनमा मस्यौदा प्रस्ताव गर्दै उनले प्रत्यक्ष निर्वाचनको विधिमा जानु अहिलेको आवश्यकता भएको बताए । काठमाडौंमा मंगलबारदेखि सुरु भएको अधिवेशनमा प्रस्तुत विधानमा ५१ प्रतिशत खुला र ४९ प्रतिशत समावेशी संगठन संरचनाको प्रस्ताव गरिएको छ । प्रस्तावित विधानमा प्रत्यक्ष निर्वाचन विधि उल्लेख छैन तर विधानमाथि २० समूहले सुझाव दिएपछि यसलाई अन्तिम रूप दिइने भएको छ ।अध्यक्ष दाहालले खुला र समावेशी गरी ८० प्रतिशत हाराहारीमा प्रत्यक्ष निर्वाचित हुने प्रणाली अपनाउन सकिने सुझाव आएको बताए । नेतृत्वमा दस प्रतिशत मनोनीत गर्नुपर्ने सुझाव आएको छ, उनले भने । दाहालले कति प्रतिशत प्रत्यक्ष गर्नेबारे हललाई नै निर्णय गर्न आग्रह गरेका थिए । पार्टीको पदाधिकारी प्रत्यक्ष निर्वाचनबाट कि केन्द्रीय समितिबाट भन्ने टुंगो नलागेको उनले अधिवेशनमा जानकारी दिए । पदाधिकारी केन्द्रीय समितिले चयन गर्दा ठीक हुन्छ भन्ने सुझाव पनि आएको छ, दाहालको भनाइ थियो । माओवादी उपाध्यक्ष एवं प्रवक्ता अग्निप्रसाद सापकोटाले अध्यक्षको प्रस्तावपछि २० समूह बनाएर विधानमाथि छलफल थालिएको बताए । कति प्रतिशत प्रत्यक्ष गर्ने भन्नेबारे अझै बहस हुँदै छ, उनले भने । सापकोटाका अनुसार सांगठनिक संरचनामा ८० प्रतिशत प्रत्यक्ष निर्वाचित र १० प्रतिशत सहवरणको प्रस्ताव आएको छ । केन्द्रीय पदाधिकारी चयन केन्द्रीय समितिले गर्ने पक्षमा अध्यक्ष दाहाल छन् । यो समिति १ सय ५१ सदस्यीय हुने भएकाले पदाधिकारी चयन गर्न सहज हुने भएकाले उनी यसको पक्षमा छन् । तर माओवादीको दोस्रो तहका बहुमत नेता भने केन्द्रीय पदाधिकारी पनि प्रत्यक्ष निर्वाचित हुनुपर्ने पक्षमा देखिएका छन् । हालसम्म माओवादी केन्द्रीय समिति प्रत्यक्ष निर्वाचनबाट चयन भएको छैन । पार्टीको नेतृत्वमा दाहाल भएको करिब साढे तीन दशकसम्म केन्द्रीय समिति सहमति का आधारमा चयन हुँदै आएको छ । समितिले पहिलो पटक विधान अधिवेशन गरी नेतृत्व प्रत्यक्ष मतदानबाट चयन हुने विधि अपनाउन लागेको हो । यस्तै, सबै तहको पार्टी समितिमा कुल सदस्य संख्याको कम्तीमा ३५ प्रतिशत महिला सहभागिता सुनिश्चित गरिने विधानमा उल्लेख छ । समानुपातिकतर्फको ४९ प्रतिशतलाई शतप्रतिशत मानी त्यसलाई जनसंख्याको अनुपातमा दलित, मुस्लिम, मधेशी, थारू, आदिवासी जनजाति र खसआर्य समुदायको सिट संख्या निर्धारण गरिनेछ । यसरी सिट निर्धारण गर्दा प्रत्येक समूहबाट ५० प्रतिशत महिला प्रतिनिधित्व गरिनेछ, प्रस्तावित विधानमा भनिएको छ ।विधानमा करिब २० प्रतिशत युवा प्रस्तावित गरिएको छ । केन्द्रीय सदस्य रञ्जित तामाङले ४० वर्ष मुनिका कम्तीमा २० प्रतिशत युवा समेट्न प्रस्ताव भए पनि प्रत्यक्ष निर्वाचन विधि भए नेतृत्वमा आउने बाटो खुल्ने बताए । स्थायी समिति सदस्य अञ्जना विशंखेले समूह छलफलमा विधानको प्रस्ताव अझै चुस्त बनाउनुपर्ने, पार्टीको नाम आम रूपमा सहज हुने गरी फेर्नुपर्नेलगायत सुझाव आएको बताइन् । माओवादी जनताको आधारित कार्यकर्ताको (क्याडर बेस) पार्टीको प्रस्ताव गरिएको छ ।माओवादी जनयुद्ध दिवस र विधान अधिवेशनको उद्घाटन गर्दै अध्यक्ष दाहालले सशस्त्र युद्धका सहयात्री एकताबद्ध हुन अपिल गरेका छन् । माओवादी जनयुद्धका सहभागी सम्पूर्ण नेता तथा कार्यकर्ता ढिलो नगरी एउटै मोर्चा र केन्द्रमा एकताबद्ध हुन अपिल गर्छु । ढिलो नगरौं । जति ढिलो गर्यो त्यति क्षति र राजनीतिक परिवर्तनप्रति घाटा हुन सक्छ, दाहालको भनाइ थियो । उनले हाल विभाजित पूर्वमाओवादी सहकर्मीहरू आए नेतृत्व छाड्न पनि तयार हुने जनाए । उनले संघीय लोकतान्त्रिक प्रणालीलाई उल्ट्याउन खोज्नेहरूको प्रतिवाद गर्न पनि आग्रह गरे । प्रतिक्रियावादी टाउको उठाउन खोजेका छन्, प्रतिवाद गर्यौं । समाजवादी मोर्चा बनाएका छौं, अर्कोतिर समान विचारधारा भएकाहरू पार्टी एकताबद्ध हुने कोसिस गरेका छौं, उनले थपे, यो राम्रो अवसर हो । सबै क्रान्तिकारी एक ठाउँमा हुने राम्रो अवसर हो । प्रतिक्रियावादीमाथि जाइलाग्ने राम्रो अवसर हो । सरकारको सुशासन, सामाजिक न्याय र समृद्धि समाजवादको भ्रूण रोप्ने अभियान सुरु गरेको पनि उनले दाबी गरे । माओवादी वरिष्ठ उपाध्यक्ष नारायणकाजी श्रेष्ठले शान्ति प्रक्रियाका बाँकी काम सम्पन्न गर्न पार्टीले राष्ट्रलाई घात नहुने गरी सम्झौता गर्नुपरे पनि तयार हुनुपर्ने बताए । संक्रमणकालीन न्यायसम्बन्धी विधेयक संसद्मा छ । त्यसलाई सकेसम्म राष्ट्रिय सहमतिका आधारमा पारित गरेर अगाडि बढाउनुपर्छ, उनले भने, अध्यक्ष र हाम्रो पार्टीको सोच के छ भने धेरथोर सम्झौता गर्नुपरे, राष्ट्रलाई कुनै घात नहुने गरी सम्झौता गर्नुपरे पनि गरेर शान्ति प्रक्रियाका बाँकी काम यस पटक पूरा गर्नैपर्छ, हरहालतमा पूरा गर्नुपर्छ भन्ने दृष्टिकोण र प्रतिबद्धताका साथ काम गरिरहेका छौं ।"
गरिबी निवारण अझै टाढा,"राष्ट्रिय तथ्यांक कार्यालयले गरेको जीवनस्तर सर्वेक्षणमा न्यूनतम आधारभूत आवश्यकता (गाँस, बास, कपास, शिक्षा, स्वास्थ्यलगायत) पूरा गर्न नसकेका नेपालीको जनसंख्या झन्डै ६० लाख देखाएको छ, जुन कुल जनसंख्याको करिब २०२७ प्रतिशत हो । यसले गरिबीको रेखामुनि रहेको जनसंख्यालाई एकल अंकमा ल्याउन मुलुकले अझै निकै वर्ष ठूलै मिहिनेत गर्नुपर्ने देखाएको छ । नेपाललगायत संयुक्त राष्ट्रसंघका सदस्य राष्ट्रले सन् २०१५ मा अनुमोदन गरेको दिगो विकास लक्ष्यअनुरूप सन् २०३० मा सबै स्वरूपको गरिबी अन्त्य गर्न भने असम्भवप्रायः बनेको छ । जीवनस्तर सर्वेक्षणको नतिजाले गरिबी निवारणका लागि सरकारले ल्याएका नीति तथा कार्यक्रममा गम्भीर समीक्षा गर्नुपर्ने खाँचोसमेत औंल्याएको छ । तथ्यांक कार्यालयको चौथो जीवनस्तर सर्वेक्षण (२०७९८०) ले नेपालमा गरिबी घटेको देखाएको छ तर यो दर सुस्त छ । १३ वर्षअघि भएको तेस्रो जीवनस्तर सर्वेक्षणमा २५१६ प्रतिशत नेपाली गरिबीको रेखामुनि पाइएका थिए । तेस्रो र चौथो सर्वेक्षणमा विधि समान भए पनि उपभोग्य वस्तुहरूको डालो (फुड बास्केट) र गरिबीको मापन दर भने फरक छ । यसपटक सर्वेक्षणमा अन्तर्राष्ट्रिय मापदण्डअनुरूप प्रतिव्यक्ति दिनमा १९० अमेरिकी डलर (दुई सय रुपैयाँ) खर्च गर्न नसक्ने मानिसलाई गरिबीको रेखामुनि राखिएको छ । उक्त मापदण्डअनुसार प्रतिव्यक्ति प्रतिदिन दुई सय रुपैयाँ खर्च गर्न नसक्नु भनेको न्यूनतम जीवनस्तर कायम गर्न अक्षम हुनु हो । दुई सर्वेक्षणका बीचमा नेपालीको उपभोग खर्च औसत ६६ प्रतिशतले बढेको छ । हालको मूल्यको तुलनामा आर्थिक वर्ष ०६६६७ मा औसत प्रतिव्यक्ति उपभोग खर्च ७५ हजार ९ सय २ रुपैयाँ थियो, अहिले १ लाख २६ हजार १ सय ७२ रुपैयाँ पुगेको छ । उपभोग खर्चमा गैरखाद्य खर्चको अंश ३८ प्रतिशतबाट ४७ प्रतिशत पुगेको छ । यसले नेपालीको बदलिँदो खर्च प्रवृत्तिलाई संकेत गर्छ । सर्वेक्षणमा गरिबी निवारणसम्बन्धी नीति तथा कार्यक्रम निर्माणका लागि मागदर्शन गर्ने केही तथ्यांक छन् । सुविधाको पहुँच जति टाढाको दूरीमा छ, गरिबीको दर कम्तीमा १५ गुणाले बढ्दै गएको पाइएको छ । ३० मिनेटभित्र सार्वजनिक सेवाको सुविधामा पहुँच भएका घरपरिवारमा औसतभन्दा कम गरिबी पाइएको छ । यसले सार्वजनिक सेवामा पहुँच कति महत्त्वपूर्ण हुन्छ भन्ने देखाउँछ । गरिबीको दर सहरी क्षेत्रमा (१८३४ प्रतिशत) भन्दा ग्रामीण क्षेत्रमा (२४६६ प्रतिशत) बढी छ । सात प्रदेशमध्ये मधेश, लुम्बिनी, कर्णाली र सुदूरपश्चिममा गरिबी दर राष्ट्रिय औसत गरिबी दरभन्दा बढी छ । गण्डकी, वाग्मती र कोशीमा गरिबी राष्ट्रिय दरभन्दा कम छ । प्रतिव्यक्ति वार्षिक उपभोग खर्च काठमाडौं उपत्यका सहरी क्षेत्रमा २ लाख ६३ हजार छ भने सबैभन्दा कम मधेशको ग्रामीण क्षेत्रमा ७१ हजार ८ सय रुपैयाँ छ । गरिबीको विषमता ग्रामीण क्षेत्रमा ५६४ र सहरी क्षेत्रमा ४०३ प्रतिशत देखिएको छ । गरिबी निवारणका कार्यक्रममा कुन क्षेत्रलाई प्राथमिकता दिनुपर्छ भन्ने विषय केलाउन यी तथ्यांकले सरकारलाई सहयोग पुर्याउँछन् । खासमा सरकारले पन्ध्रौं पञ्चवर्षीय योजनामै आर्थिक वर्ष ०८०८१ सम्ममा नेपालको गरिबी एकल अंकमा झार्ने लक्ष्य राखेको थियो । गरिबी निवारण नीति, २०७६ ले आर्थिक असमानता न्यूनीकरण गर्ने एवं गरिबीको रेखामुनि रहेको जनसंख्या २०८७ सालसम्ममा ५ प्रतिशत र २१०० सम्ममा शून्यमा झार्ने लक्ष्य निर्धारण गरेको थियो । विनाशकारी भूकम्प र कोरोना महामारीका कारणबाट अपेक्षित रूपमा गरिबीको दर घट्न नसकेको प्रतिवेदनको निष्कर्ष देखिन्छ । तर गरिबीको घट्दो दर यति सुस्त हुनुमा सरकारको कार्यशैली र कार्यक्षमता पनि जिम्मेवार छ । सरकारले गरिबी निवारणका नाममा विभिन्न कार्यक्रम सञ्चालन गरिरहेको छ । तर प्रगति सन्तोषजनक नदेखिँदा यस्ता कार्यक्रम लक्षित समूहमा पुगिरहेका छन् कि छैनन् भन्ने प्रश्न स्वाभाविक रूपमै जन्मिन्छ । गरिबी निवारणमा मद्दत पुर्याउन सञ्चालन गरिएका कार्यक्रमको बजेट दुरुपयोगका खबर पनि आइरहेकै छन् । गरिबी निवारणमा अपेक्षित प्रगति नभइरहेका बेला जीवनस्तर सर्वेक्षणको नतिजालाई समेत आधार बनाउँदै सरकारले यससम्बन्धी नीति र कार्यक्रम पुनरवलोकन गर्न जरुरी छ । गरिबीको रेखामुनि रहेका परिवारको पहिचान सबैभन्दा महत्त्वपूर्ण हो । त्यस्ता परिवार पत्ता लगाएर उनीहरूका लागि सेवासुविधामा पहुँच अभिवृद्धि गर्ने, तालिम दिएर क्षमता विकास गराउने, सहुलियत कर्जा र अनुदानबाट उद्यममा लाग्न प्रोत्साहन गर्ने जस्ता कार्यक्रम सञ्चालन गरिनुपर्छ । छोटो समय रोजगारी दिनेभन्दा स्वरोजगार बन्न प्रेरित गर्ने खालका कार्यक्रमलाई प्राथमिकता दिनुपर्छ ।"
माओवादीको विधान अधिवेशन र भविष्य,"काठमाडौंमा माओवादीको विधान अधिवेशन चलिरहेको छ । अधिवेशनका लागि देशैभरिबाट करिब १ हजार माओवादीका अगुवा नेता आएका छन् । उनीहरूले आफ्नो विधान कुन रूपमा परिमार्जन गर्छन्, त्यसैमा माओवादीको आगामी यात्रा र भविष्य निर्भर रहन्छ । विधानलाई लोकतान्त्रिक, प्रत्यक्ष निर्वाचनबाट नेतृत्वमा आउने र नयाँ एवं युवाले पनि नेतृत्व पाउन सक्ने गरी परिमार्जन गर्न सके सच्चिने बाटामा गएको मान्न सकिन्छ । अहिलेझैं केन्द्रीय अध्यक्ष र अन्य पदाधिकारीले जति पटक पदमा बसे पनि हुने, आजीवन अध्यक्ष बन्छु भन्दा पनि विधानले नछेक्ने, प्रतिस्पर्धाको सट्टा सर्वसम्मतको नाटक मात्र गरिरहने गरी विधानको ढाँचा राखिरहे माओवादी सकिने बिन्दुमा पुग्ने पाइला हुनेछ । माओवादी सकिने कि सच्चिने भन्ने कुरा माओवादीहरूकै हातमा छ । विधानमा पदाधिकारीमा उठ्नेहरूको उमेर, उनीहरू कति पटकसम्म सोही पदमा दोहोरिन पाउने, त्यसको किटानी गर्नुका साथै कार्यकर्ताको मतबाटै पदाधिकारी चुनिने लोकतान्त्रिक विधि अपनाउन सके माओवादीको अस्तित्व जोगिन सक्छ । होइन भने आउँदो २०८४ को चुनावमा माओवादी चौथौ पार्टी बन्न पनि नसक्ने अवस्थामा पुग्छ । कुनै बेला प्रत्यक्ष निर्वाचनमा ५० प्रतिशत सिट एक्लैले जितेको माओवादी आज संसद्मा १२ प्रतिशतमा खुम्चिन पुगेको छ । अरूको सहाराले खुट्टा टेक्ने अवस्थामा छ । यी सब के कारणले आयो ? किन आम जनताले माओवादीलाई विश्वास गरिरहेका छैनन् ? अब जनताको विश्वास जित्न के गर्ने ? यी सवालमा अहिलेको विधान अविधेशनमा धनीभूत छलफल भयो र तदनुरूप विधान बन्न सक्यो भने माओवादीको अस्तित्व जोगिन सक्छ । जनताको मत जित्न लोकतान्त्रिक विधान बनाउने र सरकारको नेतृत्वमा बसेको बेला काम देखाउन सक्ने हो भने माओवादीलाई अझै अवसर छ । तर प्रचण्ड सरकारको यो १३ महिने शासनकालमा जनताले आशा गरेअनुरूपको ठूलो काम र प्रभावकारी सेवा प्रभावकारी भएको देखिएको छैन । केही ससाना भष्टाचारका केसमा हात हाले पनि ठूलो माछा समाउन सकिएको छैन । काम गर्न नसक्ने मन्त्रीहरूलाई परिवर्तन गर्न नसकेर प्रधानमन्त्री पुष्पकमल दाहाल प्रचण्ड लाचार देखिएका छन् । काम देखाउन प्रचण्डका लागि यो अन्तिम अवसर हो, जसमा उनी चुक्दै गएका छन् । गोपाल देवकोटा, जोरपाटी, काठमाडौं"
जनयुद्ध दिवस र बिदा,"माओवादीले फागुन १ मा जनयुद्ध दिवस मनाउँदै आएको छ । माओवादीले राज्यसत्ताविरुद्ध गरेको सशस्त्र जनयुद्धमा हजारौंले ज्यान गुमाए, हजारौं बेपत्ता भए, करोडौंको भौतिक संरचना ध्वस्त भयो । अहिले माओवादी शान्ति प्रक्रियामा आएको मात्र होइन, उसकै सरकार छ । सरकार भने शान्ति प्रक्रियाको बाँकी काम पूरा नगरेर अन्य विषयतिर मोडिँदै छ । फल्गुन १ मा सार्वजनिक बिदा दिने सरकारको निर्णय सर्वोच्च अदालतले बदर गरेको छ । अदालतले बिदा बदर गरे पनि केही स्थानीय तहले भने सार्वजनिक बिदा घोषणा गरेर कानुनी राज्यको खिल्ली उडाएका छन् । जनयुद्ध दिवसले सार्वजनिक बिदा दिँदा मात्र सार्थकता पाउने हो ? नत्र किन सार्वजनिक बिदाका लागि यस्तो मरिहत्ते ? कतिपय ठाउँमा पालिकाले दिएको बिदा वडाले नदिने भएको छ । एउटै पालिकामा कहीँ बिदा कहीँ काम ! आज माओवादीले आफूले जितेको स्थानीय तहमा आफ्नो तरिकाले शासन व्यवस्था चलाउँदा भोलि अर्काले दलले उसरी आफ्नो क्षेत्रमा व्यवहार गर्ला । यसले बेथिति मात्र मौलाउँछ । पुरुषोत्तम घिमिरे, जोरपाटी, काठमाडौं"
उपेक्षामा जडीबुटी,"हिमाली क्षेत्रमा पाइने अधिकांश जडीबुटी सञ्जीवनीसरह बन्दै आएको यथार्थ कसैबाट लुकेको छैन । बढी उचाइमा पाइने जडीबुटीमध्ये यार्चागुम्बुको महत्त्व सर्वाधिक छ । यस्तो अनमोल वस्तु हिमाली क्षेत्रबाट कौडीको भाउमा पहिलेदेखि बिचौलिया र विदेशीले हडपिरहेका छन् । सञ्चारमाध्यमले दिएको जानकारीअनुसार अहिले अन्तर्राष्ट्रिय बजारमा १ केजी यार्चाको १ लाख अमेरिकी डलर अर्थात् १ करोड ३३ लाख रुपैयाँमा खरिदबिक्री हुने गरेको देखिन्छ जबकि १ केजी सुनको बजार मूल्य १ करोड १० लाख रुपैयाँको हाराहारी छ । सुनभन्दा महँगो वस्तुको आधिपत्य विदेशी र बिचौलियाको हातमा पुग्दासमेत सरकार कानमा तेल हालेर बसेको छ । जाडोयाम सकिनेबित्तिकै अधिकांश हिमाली जिल्लाले यार्सा खोज्न जान विद्यार्थीलाई स्वीकृत दिने, ४५ देखि ५५ सय मिटरको विषम धरातलमा पुगेर उक्त बहुमूल्य वस्तु खोज्ने क्रममा कतिले ज्यान गुमाउने स्थिति आउँदासमेत त्यसमाथि सरकारले ध्यान दिएको छैन । ठाउँठाउँमा अस्थायी त्रिपाल, औषधोपचारको व्यवस्था गरेको छैन । संकलित यार्चा प्रतिकेजी ५० हजारदेखि १ लाख रुपैयाँसम्ममा बिक्री हुन्छ भने लुटेराहरूले बीचको रकम झ्वाम पारिरहेका छन्, हिमाली क्षेत्रको अर्थतन्त्रमाथि धावा बोलिरहेका छन् । खासगरी कर्णाली क्षेत्रमा पाइने अन्य जडीबुटी पनि सदूपयोग हुन नसक्दा नगन्य मूल्यमा भारततर्फ निकासी भइरहेको छ । यता जडीबुटीस्थित जडीबुटी प्रशोधन लिमिटेड थला परिसकेको छ, वीरेन्द्रनगर, सुर्खेतको काँक्रेविहारमा करोडौं रुपैयाँ खर्च गर्दासमेत भवन निर्माण पूरा नहुँदा भवन पूरा होस् अनि विकास थालौंला भनेर स्थानीय सरकार हात बाँधेर बसेको छ । घर भाडामा लिएर भए पनि काम थालिहाल्ने इच्छा, आँट कसैमा देखिँदैन । यता सिंहदरबार वैद्यखाना खुम्चिँदा छिमेकी देशबाट आयातित गुणस्तरहीन आयुर्वेदिक औषधि प्रयोग गर्न हामी बाध्य छौं । केन्द्रदेखि स्थानीय तहका सत्ताधारी बहुमूल्य जडीबुटीमाथि टेढो आँखा लगाएर सुतेका छन् । अब ब्युँझिनुपर्छ । सिंहदरबार वैद्यखानालाई सातै प्रदेशमा विस्तार गरेर आयुर्वेदिक औषधि ठूलो परिमाणमा उत्पादन गरी आन्तरिक आपूर्ति र निर्यातको व्यवस्था मिलाउनुपर्छ । भुवनेश्वर शर्मा, चन्द्रागिरि२, काठमाडौं"
अतिरञ्जित अभिव्यक्ति,"कान्तिपुरमा सोमबार प्रकाशित अन्तर्वार्तामा शिक्षाविद् विद्यनाथ कोइरालाले त्रिवि उपकुलपति छनोटको सन्दर्भमा कुनै पनि पार्टीमा नलागेको मान्छे नै हुँदैन भन्ने दाबी गर्नुभयो । यस्तै, कुनै पनि राजनीतिक दलसँग असंलग्न व्यक्ति मात्र उपकुलपति हुनुपर्छ भन्ने विद्यमान बुझाइलाई समस्या का रूपमा चित्रण गर्नुभयो । उहाँको पहिलो भनाइ अतिरञ्जित छ, जसलाई खण्डन गर्न मात्र एउटा राजनीतिक रूपमा असंलग्न प्राज्ञको उदाहरण पर्याप्त छ । उहाँको अर्को भनाइमा जनमानसमा किन राजनीतिक पृष्ठभूमि भएका प्राज्ञप्रति विकर्षण सिर्जना भयो भन्ने बोध देखिएन । एक प्राज्ञमा न्यायपूर्ण समाज निर्माणको अभिलाषाले राजनीतिक दृष्टिकोण विकास हुनु सकारात्मक हो, जसले उसको प्रशासकीय भूमिकामा हुने कामकारबाहीलाई असर गर्दैन । तर, त्रिविको वर्तमान परिवेशमा राजनीतिक संलग्नता अनुचित व्यक्तिगत लाभको माध्यम बन्दै गएको छ, जसको साक्षी त्रिविका अनेक प्रकरण रहेका छन् । यस्तो परिवेशमा राजनीतिक पृष्ठभूमि नभएको पात्रलाई उपकुलपतिका रूपमा नियुक्त गर्नुपर्ने माग नितान्त जायज छ । निमेश दाहाल, विद्यार्थी, त्रिवि भौतिकशास्त्र केन्द्रीय विभाग"
बहुसंख्यकवाद अर्थात् राजनीतिक उन्माद,"अर्थात्, बहुसंख्यकवाद बहुसंख्यकवाद भनेको के हो ? यो संख्याको सर्वोच्चतामा विश्वास गर्ने विचार हो । यो अल्पमत वा बहुमतको सामान्य स्वीकारोक्ति होइन । यो यस्तो अहंकार हो, जसले चुनावमार्फत आफ्नो वर्चस्व स्थापना गर्ने अभीष्ट राख्छ । जस्तो उसलाई थाहा छ, आफ्नो वर्गको बहुमत छ । आफ्नो जातको बहुमत छ । आफ्नो भाषाको बहुमत छ । आफूले मान्ने धर्म, पन्थ वा अस्थाको बहुमत छ । अर्थात्, आफ्नो अहंकारको बहुमत छ । मानौं ऊ ठाउँ कुठाउँ, भाषण गर्दै हिँड्छ र भन्छ, मेरो धर्म तिम्रोभन्दा विशेष छ । मेरो भाषा तिम्रोभन्दा विशेष छ । मेरो जात तिम्रोभन्दा विशेष छ । ऊ आफ्नो जाति, भाषा, धर्म, संस्कृति र ईश्वरलाई अगाडि सारेर पाखुरा सुर्किंदै अरूलाई हियाउँछ र भन्छ, आऊ, कसको देउता ठूलो जनमतसंग्रह गरौं । कसैले ऊसँग थोरै बराबरीको कुरा गरे गर्जिन्छ र भन्छ, आऊ चुनावबाट हिसाबकिताब मिलाऊ । ऊ यसरी चुनावको पक्षमा उभिन्छ, मानौं ऊ लोकतन्त्रको सच्चा सिपाही हो । वस्तुतः ऊसँग लोकतन्त्रको कुनै साइनो छैन । ऊ मात्र हो उन्मादी । र, उसको उन्मादको स्रोत हो बहुसंख्यकवाद । प्राविधिक रूपमा बुझ्दा निर्वाचन अवश्य लोकतन्त्रको आधार हो । लोकतन्त्रले बहुमत र अल्पमतकै आधारमा निर्णय गर्छ । यो साधारण निर्वाचनको कुरा भयो । जब सामाजिक, आर्थिक सवाल वा मान्छेको व्यक्तिगत मूल्यमान्यता, आस्था र पहिचानको कुरा आउँछ, संख्याभन्दा महत्त्वपूर्ण हुन जान्छ मुद्दा । महत्त्वपूर्ण हुन्छ, त्यो मुद्दाले पार्ने सामाजिक, आर्थिक र मानवीय प्रभाव । महत्त्वपूर्ण हुन्छ, त्यो मुद्दासँग जोडिएर आउने, व्यक्तिका निजी मामला र अधिकारहरू । माथिको सन्दर्भमा विजयपुर गाउँका दलितले कुवा छुन नपाउने पक्षमा बहुसंख्यकले मत हाले भने के हुन्छ ? के त्यो चुनावको परिणाम सभ्य समाजले मान्न सक्छ ? यसमा दुइटा कुरा छन् । पहिलो, जहाँको समाजले प्रस्तावित मुद्दाको अर्थ, गम्भीरता र गहिराइ बुझ्दैन, त्यो मुद्दामा गरिने निर्वाचनले मात्र संख्याको अहंकार स्थापित गर्छ । दोस्रो, जहाँ निर्वाचनका लागि सोधिने प्रश्न नै आमरूपमा बेठिक र अर्थहीन छ, त्यहाँ निर्वाचनले सही परिणाम दिँदैन । वस्तुतः यस्ता विषयमा निर्वाचनबारे सोच्नु नै बेठिक हुन्छ, जसले कुनै खास जाति, भाषा, धर्म र सम्प्रदायलाई अन्याय गर्दछ । यदि कसैले यस्ता विषयमा चुनावको माग गर्छ भने, यो यस्तो खतरनाक प्रवृत्ति हो जसले लोकतन्त्रलाई त बर्बाद गर्छ नै, समानता, न्याय र समावेशीकरणलाई समेत अवमूल्यन गर्छ । जसलाई भनिन्छ, बहुसंख्यकवाद ।लोकतन्त्र भनेको निर्वाचन हुनु, जित्नु र जित्नेको वर्चस्व स्थापित गर्नु होइन । लोकतन्त्र निर्वाचनभन्दा धरै माथिल्लो विषय हो । लोकतन्त्र भनेको मुख्यतः सामाजिक न्याय हो । मानवता हो । सत्यको पक्षमा उभिने दृढता हो । र, हो परिवर्तनको मुद्दा । यस्तो मुद्दा, जसले सभ्यतालाई अझ धेरै मानवीय, उदार र प्रेममय बनाओस् । सत्य र न्यायलाई स्थापित गरोस् । समाजलाई अगाडि जान मद्दत गरोस् । मान्छेको स्वतन्त्रता र स्वाभिमानलाई अझ माथि लगोस् । जहाँ अल्पमतको पनि अधिकार उल्लंघन नहोस् र बहुमत अझ उदार र विनम्र बनोस् । अन्यथा निर्वाचनले, कसैको आस्थामाथि चोट पुग्छ भने त्यो निर्वाचन लोकतन्त्र होइन । निर्वाचनले कसैलाई सीमान्तीकृत गर्छ भने, त्यो निर्वाचन लोकतन्त्र होइन । निर्वाचनले मान्छेमा हिनताबोध सिर्जना गर्छ भने त्यो निर्वाचन लोकतन्त्र होइन । निर्वाचनले मान्छेलाई विभाजन गर्छ भने, त्यो निर्वाचन लोकतन्त्र होइन । त्यो हो, बहुसंख्यकवाद । बहुसंख्यावाद यसकारण हानिकारक छ कि यसले या त बहुसंख्यकको दम्भ देखाउँछ, अथवा बहुसंख्यकलाई खुसी पार्न लोकरिझ्याइँको सहारा लिन्छ । बहुसंख्यकवादीलाई लाग्छ, संख्या शक्ति हो । तर लोकतन्त्रले सधैं संख्या मात्र हेर्दैन । हेर्छ, सवाल । लोकतन्त्र मुख्यतः सत्य र न्यायको उच्चतम् अभिव्यक्ति हो । अन्यथा बहुसंख्यकहरूको वर्चस्व स्थापना गर्ने अर्थमा लोकतन्त्रलाई बुझ्ने हो भने, सामाजिक न्यायको अवस्था के होला ? अल्पसंख्यकहरूको स्वाभिमान के होला ? यदि संख्याको मात्र रजगज चल्ने हो भने त्यो संसार निकै पक्षपातपूर्ण र अन्यायी हुनेछ । किनभने जहाँ बहुसंख्यकले लोकतन्त्रको बर्को ओडेर शासन गर्छ, त्यो संसार उन्मादी हुन्छ र किमार्थ बस्न योग्य हुँदैन । यो संसार यसकारण बस्न लायक छ कि यहाँ संख्याले मात्र काम गर्दैन । अन्यथा बहुसंख्यकवादले अल्पमतका लागि उभिने एक इन्च जमिन पनि दिने थिएन । हाम्रो जस्तो समाजमा लोकतन्त्र बहुसंख्यकवादी हुँदैन, हुन्छ बहुलवादी । बहुसंख्यकवादी हुनु र बहुलवादी हुनु नितान्त विपरीत कुरा हो । बहुसंख्यकवादीले संख्याको अहंकार देखाउँछ । बहुलवादीले बहुलतामा एकता र समभावको कुरा गर्छ । बहुलवादी लोकतन्त्र यस्तो अवधारण हो, जसले समाजमा अल्पमत र बहुमत हेर्दैन । समाजको इन्द्रेणी हेर्छ । त्यसको सुन्दरतालाई हेर्छ, अनुभूत गर्छ र रङहरूको विविधतालाई स्विकार्छ । बहुलवादी लोकतन्त्र, एकताको लोकतन्त्र हो । सद्भावको लोकतन्त्र हो । बहुसंख्यकवाद विग्रह, विभाजन, कट्टरता र द्वन्द्व हो । अब विचार गरौं, हाम्रो देश कस्तो छ ? बहुजातीय, बहुभाषिक, बहुधार्मिक र विविधतायुक्त छ । यो यस्तो चरित्र हो, जसमा कसको संख्या कति छ, त्यो महत्त्वपूर्ण हुँदैन । महत्त्वपूर्ण हुन्छ सबैका लागि स्वाभिमान र समृद्धि । किनभने आजको लोकतन्त्रले भन्छ जन्मले प्रत्येक व्यक्ति बराबर छ । व्यक्तिले मान्ने धर्म बराबर छ । व्यक्तिले बोल्ने भाषा बराबर छ । व्यक्तिले लगाउने भेष बराबर छ । प्रत्येक व्यक्तिको ईश्वर बराबर छ । प्रत्येक व्यक्तिको आस्था बराबर छ । किनभने प्रत्येक ब्यक्तिको सार्वभौमिकता बराबर छ । संख्या जति होस्, व्यक्ति महत्त्वपूर्ण छ । चाहे एक जना होस् वा होस् लाख, सबैको अस्तित्व समान छ । र, उसको निजी आस्था, मूल्यमान्यता कसैसँग पनि तुलनीय छैन । यो अर्थमा लोकतन्त्र अल्पमत र बहुमत हैन, सम्पूर्ण न्याय हो । त्यसैले यो बहुसंख्यकवादी हुँदैन, हुन्छ बहुलवादी । किनभने, बहुलवादी समाजमा संख्या फगत प्राविधिक कुरा हो, मुख्य कुरा हो साझा सभ्यता, साझा भावधारा । मुख्य कुरा हो, सबैका लागि स्वाभिमान र समृद्धि । लोकतन्त्र मुख्यतः मान्छेलाई उसको समान अस्तित्वसहित एकाकार गर्ने विधि हो । यो अर्थमा, लोकतन्त्रको आडमा बहुसंख्यकको उन्मादलाई राजनीतिको रङ दिनु फगत अहंकार हो । अतः सधैं र सबै अवस्थामा संख्याको लोकतन्त्रका पछाडि नलागौं । लागौं, सत्य र न्यायका मुद्दातिर । अन्यथा, बहुसंख्यकको उन्मादले हामीलाई कहिल्यै अगाडि जान दिनेछैन ।"
प्राध्यापकलाई अवमूल्यन गर्ने उपकुलपति छनोट प्रक्रिया,"गैरप्राज्ञिक र निरीह ॅसर्च कमिटीभीसी सिफारिस गर्ने समितिमा शिक्षामन्त्री, शिक्षा सचिव र त्रिविका बौद्ध अध्ययन विभागका प्रमुख चन्द्रकला घिमिरे सदस्य रहेको तीन सदस्यीय समिति गठन भएको छ । सर्वप्रथम, यो समितिमा एक जना मात्र प्राध्यापनमा संलग्न हुनुहुन्छ । त्यसैले यो समिति नै गैरप्राज्ञिक प्रकृतिको छ । यो समितिमा त आआफ्नो क्षेत्रमा सम्मानित र नेतृत्वदायी भूमिका खेलेका राष्ट्रिय (वा अन्तर्राष्ट्रिय) स्तरमा काम गरेका विज्ञको टोली समावेश हुनुपर्ने होइन र ? शिक्षामन्त्री र शिक्षा सचिवले प्राध्यापकहरूले गरेका अनुसन्धानको मूल्यांकन कसरी गर्ने ? कुन व्यक्तिको अनुसन्धानको गहिराइ कस्तो छ भन्ने कुरा कसरी थाहा पाउने ? खुल्ला प्रतिस्पर्धामा जाने भएपछि सरकारले यस्तो सर्च कमिटी बनाउनु नै हुँदैन थियो । हो, अहिलेको ऐनले यस्तै समिति माग्छ । तर यो समितिले विज्ञहरूको स्वतन्त्र समिति बनाउन सक्थ्यो । केही विज्ञलाई निवेदनको पोका मूल्यांकन गर्न दिइएको भन्ने मिडियामा पढ्न पाइयो तर ती विज्ञले विविध विषयका प्राध्यापकको लेख कसरी केही दिनमै पढे होलान् ? संख्या गनियो कि गुणस्तर हेरियो ? यस्तो सर्च कमिटीको बनावट र छनोट प्रक्रियालाई भीसी पदको आकांक्षी प्राध्यापकहरूले संयुक्त रूपमै विरोध गर्नुपर्ने होइन र ?यो सर्च कमिटीले भीसी छनोट प्रक्रियालाई एउटा अफिसको एमडी छानेको रूपमा मात्रै बुझेजस्तो लाग्यो । खुल्ला निवेदन मागेपछि प्रतिस्पर्धाबाट योग्य भीसी भेटिन्छ भन्ने मात्र बुझ्यो । यसले खासै सर्च गरेन र गर्ने वातावरण पनि बनाएन । पत्रिकामा निवेदन आह्वान गर्ने, खाममा निवेदन लिने, लेख र योजनाका पोका बुझ्ने, कोडिङडिकोडिङ गर्ने, केही विज्ञलाई (गोप्य रूपमा) पठाउने, अल्पसूची प्रकाशन गर्ने र प्रस्तुति सुन्नेबाहेक केही गरेको छैन । यसले छनोट प्रक्रिया, अपनाउनुपर्ने विधिको ज्ञान र सोचको दायरा एकदम कमजोर र साँघुरो देखाउँछ । पहिलो, यो सर्च कमिटीले विश्वविद्यालयले कस्तो भीसी खोजेको हो त्यो स्पष्ट पार्न सकेको छैन । के त्रिविले एक थान भीसी मात्र खोजेको हो र ? कि केही परिवर्तन गर्न सक्ने प्राज्ञ खोजेको हो ? यदि हो भने यो सर्च कमिटी आफैंले विश्वविद्यालयको वर्तमान प्राज्ञिक, आर्थिक, प्रशासनिक अवस्थाका बारेमा जान्नु पर्दैन ? अहिले अल्पसूचीमा परेका प्राध्यापकहरूको कार्ययोजना र भिजन पेपरको प्रस्तुति मन्त्रालय वा कुनै कार्यालयको बन्द कोठामा सीमित व्यक्तिसँग गरिनु झनै हास्यास्पद छ । यस्तो योजनाको प्रस्तुति त्रिविका आम प्राध्यापक, विद्यार्थी र कर्माचरीमाझ विभिन्न चरणमा गरिनुपर्ने होइन र ? अन्तर्राष्ट्रियस्तरमा विश्वविद्यालयले राम्रा प्राध्यापक छान्न त सर्च कमिटीको अलावा सम्पूर्ण प्राध्यापक र विद्यार्थीमाझ आफ्नो अनुसन्धान, शिक्षण र सेवासँग सम्बधित काम र योजनाको प्रस्तुति र छलफल गर्नुपर्ने प्रावधान छन् । हामी गफचाहिँ अन्तर्राष्ट्रियस्तरको विश्वविद्यालय बनाउने भन्छौं, सोच र काम भने कहीं नभएको जात्रा देखाउँछौं । अनि कसरी हुन्छ त्रिविको सुधार ? बन्द पोकामा खाँदिएका निवेदन र बन्द कोठामा प्रस्तुत गरिएका योजनाका आधारमा छानिएको भीसीले कसरी विश्वविद्यालयको नेतृत्व गर्न सक्छ ? सर्च कमिटीले कम्तीमा एकएकवटा प्रस्तुति प्राध्यापक र विद्यार्थीमाझ गराउनैपर्थ्यो । सबैबाट फिडब्याक लिनैपर्थ्यो । यसले गर्दा कस्तो भिसी पाउँदैछौ भन्ने कुरा विश्वविद्यालय समुदायलाई थाहा हुन्थ्यो । अझ सकिन्छ भने आंगिक क्याम्पसमाझ पनि आफ्ना योजना प्रस्तुत गराउँदा राम्रो हुन्छ । तर, यसो गर्न नसक्नु विश्वविद्यालयका लागि नै विडम्बनापूर्ण छ । सर्च कमिटीले निवेदन नदिएका तर योग्य लागेका प्राध्यापकलाई पनि अनुरोध गर्न सक्छ । विज्ञापन गरेर मात्र आफ्नो काम सकिँदैन । योग्य भीसी खोज्न मिहिनेत गर्नुपर्थ्यो । तर, खुल्ला प्रतिस्पर्धाको नाममा फेरि पनि बन्द विधिले नै भीसी छानिनु विडम्बना हो ।समग्रमा भिसी छनोटको प्रक्रिया खुल्ला भनिए पनि त्रिवि आफैंका लागि चाहिँ खुल्ला छैन । विश्वविद्यालयका प्राध्यापक, विद्यार्थी र क्याम्पसहरूको अपनत्वबिनाको छनोट प्रक्रिया आफैंमा अपूर्ण छ । यो छनोट प्रक्रियामार्फत उनीहरूले आफ्नो नेतृत्वको विश्वविद्यालय सुधार गर्ने योजना थाहा पाउने र छलफल गर्ने अवसर पाउनुपर्थ्यो र पाउनुपर्छ ।फ्याक अमेरिकास्थित कोलम्बिया युनिभर्सिटीमा प्राध्यापन गर्छन् ।"
"कोरियामा सीप, नेपाल फर्केर उद्यम","म नेपाल आएको वर्ष दिन पुग्न केही महिना मात्रै बाँकी छ । नेपालमा रहँदा, यहाँका मानिससँग भेटघाट गर्दा स्वयंलाई नेपाली भएको महसुस हुन्छ । भौतिक दूरीका हिसाबले नेपाल र कोरिया टाढा रहेका मुलुक भए पनि रहनसहन, खानपान, बोलीचालीमा शिष्टता, परिवारलाई उच्च महत्त्व दिने संस्कारमा दुई देशबीच समानता रहेका छन् । विगतमा विभिन्न चरणको युद्ध, गरिबी, वैदेशिक रोजगारी झेलेको कोरिया आज विकसित देशको रूपमा परिचय दिन सफल भएको छ । कोरियाको विकासलाई नियाल्दा ससाना व्यवसाय, मझौला उद्योग र कालान्तरमा ठूला उपकरण निर्माण गर्ने कम्पनी, पानीजहाज, केमिकल व्यवसायले स्थान लिँदै हाल आईटी क्षेत्रले ठूलो स्थान बनाएको छ । रोजगारी सिर्जना गर्न सफल हुनु नै देश विकासको जग हो भन्ने मेरो बुझाइ छ । नेपालले पनि कोरियाको विगतजस्तै ससाना उद्योग स्थापना गरेर रोजगारी सिर्जना गर्दै अगाडि बढ्न सके यहाँको विकास, समृद्धिमा टेवा पुग्छ भन्ने लाग्छ । नेपाल र कोरियाबीच आपसी हितका विभिन्न विकास साझेदारी कार्यक्रम सञ्चालनमा छन् । कोरिया र नेपालबीच जनस्तरको सम्बन्ध विस्तारमा रोजगार अनुमति प्रणाली (ईपीएस) ले महत्त्वपूर्ण भूमिका खेलेको स्मरण गराउन चाहन्छु । साथै कोरियामा कामको अनुभवपश्चात् नेपाल फर्किएर विभिन्न व्यवसायमा आबद्ध धेरै व्यवसायीले यहीँ रोजगारी सिर्जना गरेको सुखद अनुभव साट्न हाम्रो दूतावासले हालै प्रकाशनमा ल्याएको पुस्तकबारे संक्षिप्त परिचय अलि तल गर्नेछु । ईपीएसमार्फत नेपाली युवालाई रोजगारका लागि दक्षिण कोरिया लैजान २००७ जुलाई २३ मा सरकारीस्तरमा सम्झौता भएको थियो । जसमा गणतन्त्र कोरियाको श्रम तथा रोजगार मन्त्रालय र नेपालको श्रम तथा रोजगार मन्त्रालयले सम्झौता गरेका थिए । सरकारी पक्षबाट आधिकारिक रूपमा कामदार लैजान थालेयता २०२४ जनवरी १५ सम्म नेपालबाट १ लाख ६६७ जनालाई कोरियामा रोजगारको अवसर प्राप्त भएको छ । हाल कोरियामा रोजगारीमा रहेका नेपाली कामदारको संख्या ४५ हजार ६९६ छ । गत वर्ष यस प्रणालीमा समावेश भएका १६ देशमध्ये नेपालबाट सबैभन्दा बढी १९ हजार ७३९ जनाले कोरियामा रोजगारीको अवसर प्राप्त गरेका छन् । सन् २०२४ मा पनि रोजगार अनुमति प्रणाली लागू भएका १६ मुलुकमध्ये नेपालले फेरि प्रथम स्थान हासिल गरोस् भन्ने मेरो अपेक्षा छ । नेपाली युवालाई रोजगारी मात्रै दिने कोरिया सरकारको उद्देश्य होइन । कोरियाको अनुभव, सीप र पुँजीमार्फत उनीहरूले नेपालको अर्थतन्त्रमा पनि योगदान सकून् भनेर सरकारी तवरबाट विभिन्न योजना कार्यान्वयन चरणमा छन् । रोजगारीको अनुभवपश्चात् स्वदेश फर्किएका व्यक्तिलाई विभिन्न व्यवसाय गर्ने आधार तय गर्न कोरिया सरकारले व्यावसायिक प्रशिक्षण, आवश्यक पुँजी व्यवस्थापनलगायत पुनः एकीकरण कार्यक्रम सञ्चालन गरेको छ । कार्यक्रममार्फत कोरियाबाट फर्केका कामदारले आवश्यक परामर्श लिन सक्नेछन् । नेपालको सामाजिक, आर्थिक क्षेत्रमा टेवा पुग्ने कार्यक्रमलाई निरन्तरता दिँदै जाने कोरिया सरकारको योजना छ । पुनः एकीकरण कार्यक्रमको उद्देश्य कोरियामा काम गरेको अनुभव भएका नेपाली युवालाई स्वदेशमा विभिन्न व्यवसायमा आबद्ध गराएर रोजगारी सिर्जना गरी देश विकासमा टेवा पुगोस् भन्ने रहेको छ ।हाम्रो दूतावासले कोरियामा रोजगारको अनुभवपश्चात् नेपाल फर्किएर सफल व्यवसायीको खोजी गर्ने क्रममा धेरै व्यक्ति विभिन्न व्यवसायमा आबद्ध भई नेपालको अर्थतन्त्रमा सकारात्मक भूमिका खेलेको तथा रोजगारी सिर्जना गरी समाजमा उदाहरणीय पहिचान दिन सफल भएको पायौं । झन्डै ६ महिनाको प्रयासमा न्यूनतम १५ जनालाई रोजगारी सिर्जना गरी सफल व्यवसायीमध्ये कागजबाट बक्स उत्पादन गर्ने, साबुन उल्पादन गर्ने, लत्ता कपडा उत्पादनलगायत क्षेत्रमा रहेका व्यक्तिको पहिचान गर्यौं । त्यसैगरी व्यवस्थित रूपमा कृषि फार्म, कफी फार्म खोलेर नेपालको कृषि क्षेत्रमा उदाहरणीय कार्य गरेको पायौं । पर्यटन क्षेत्र, भोजनालय, होटल, अस्पताल लगायतका सेवामूलक व्यवसाय सञ्चालन गरी धेरै व्यक्तिलाई रोजगारी दिएको पत्ता लगायौं । कोरिया अनुभव भएका केही व्यक्तिले व्यावसायिक रूपमा शिक्षा क्षेत्र सञ्चालन गरी धेरै व्यक्तिलाई रोजगारी दिएको पायौं । हाम्रो दूतावासले कोरियामा कामको अनुभव गरी नेपाल फर्किएका २६ व्यवसायीको सफलताका वास्तविक कथाको सँगालो तपाईं पनि मालिक बन्न सक्नुहुन्छ पुस्तक प्रकाशन गरेको छ । पुस्तक प्रकाशनका क्रममा सक्रिय सहभागिता जनाएका सफल व्यवसायीलाई धन्यवाद दिन चाहन्छु । पुस्तकमा समावेश व्यवसायीहरूले आफ्नो कोरिया अनुभवका आधारमा नेपालमा व्यवसाय सञ्चालन गरेको सकारात्मक प्रतिक्रिया पायौं । उनीहरूका अनुसार सफलताको सूत्र नै व्यवसाय गर्ने अठोट, पुँजीको सदुपयोग, अनुशासन, धैर्य, कामको सम्मान, धेरै व्यक्तिसँग छलफल, मिलनसार व्यवहार, समयको पालना, परिवारको सकारात्मक सहयोग हो । पुस्तकमा कोरियाको रोजगार अनुभवले काम ठूलोसानो हुँदैन भन्ने सिकाइ छ । मालिक बन्नका लागि साथमा रहेका सबै सहकर्मीको समान भूमिका रहन्छ भन्ने भोगाइ छ । आफूले सुरु गरेको व्यवसायमा मात्र ध्यान केन्द्रित गरी प्रतिफलका लागि बारम्बार प्रयास गर्नुपर्छ भन्ने सोचाइ छ । व्यवसायमार्फत धेरै व्यक्तिलाई रोजगारीको अवसर दिने योजना, भाषिक ज्ञानको फाइदालगायतका विषयवस्तु पुस्तकमा समावेश छ । सकारात्मक सोचले मात्रै सफलताको सम्भावना देख्न सकिन्छ र उत्साहले सफलताको गोरेटो तय हुन्छ भन्ने अनुभव साट्न चाहन्छु । कोरिया र नेपालबीच सन् १९७४ मा कूटनीतिक सम्बन्ध स्थापना भई सन् २०२४ मा ५०औं वर्षगाँठ मनाउने चरणमा छौं । यसै सिलसिलामा २०२४ जनवरी ३० मा ५०औं वर्षगाँठको अवसरमा प्रयोग गर्ने आधिकारिक लोगो र स्लोगन शुभारम्भ तथा कोरियामा रोजगारीको अनुभवमा आधारित सफलताका कथा समावेश पुस्तक सार्वजनिक गर्ने कार्यक्रम भयो । कार्यक्रममा नेपालका परराष्ट्रमन्त्री एनपी साउदले नेपाल र गणतन्त्र कोरियाबीच १९७४ मे १५ मा कूटनीतिक सम्बन्ध स्थापना भएको स्मरण गराउँदै दुई देशबीच सम्बन्ध प्रगाढ बन्दै गएको उल्लेख गर्नुभयो । गणतन्त्र कोरियाले छोटो समयमा हासिल गरेको प्रगति र समृद्धिका सफलताका कथाबाट नेपालले धेरै कुरा सिक्ने बताउँदै पारस्परिक रूपमा लाभदायक क्षेत्रमा नेपालले साझेदारी बढाउन चाहेको उहाँले विचार राख्नुभयो । हाम्रो दूतावासले ५० औं वर्षगाँठको विशेष अवसरमा यस वर्षभरि नै केपप कार्यक्रम, कोरियाली परिकार परिचयात्मक कार्यक्रम, तेक्वान्दो, कोरियाली भाषा वक्तृत्वकलालगायत विभिन्न सांस्कृतिक कार्यक्रम गर्नेछ । कोरियाली विकास अनुभव साट्नका लागि विभिन्न सेमिनार आयोजना हुनेछन् । अन्य अर्थपूर्ण कार्यक्रम गर्दै, विगत ५० वर्षको सुमधुर सम्बन्धलाई महत्त्व दिँदै, आगामी ५० वर्ष थप प्रगाढ सम्बन्ध विस्तारका लागि गोरेटो निर्माण गर्ने लक्ष्य लिएका छौं । आगामी दिनमा पनि कोरियानेपाल सम्बन्धले नयाँ उचाइ चुम्दै जानेछ भन्ने विश्वास लिएको छु ।पार्क नेपालका लागि दक्षिण कोरियाली राजदूत हुन् ।"
घृणाविरुद्ध प्रेमको प्रतिरोध,"संयुक्त राष्ट्रसंघको तथ्यांकअनुसार संसारमा तीन जनामा एक जना महिला शारीरिक हिंसा, कुटपिट तथा बलात्कारमा पर्ने गरेका छन् । हिंसाको सधैं प्रतिरोध नै गरिन्छ, जबसम्म यसबारे सोचिन्न या यसको विरुद्ध कदम चालिन्न । महिला, ट्रान्सजेन्डर, सिसजेन्डरलगायतमाथि हुने हिंसा र दमनको विरोधस्वरूप नयाँ ढंगको आन्दोलन चलिरहेको छ । सन् २०१२ मा यो कार्यक्रम भ्यालेन्टाइन्स डे का दिन सुरुआत गरिएको थियो । विशेष गरेर पीडितले सामना गरेको हिंसालाई प्रतिरोधस्वरूप गीत, नृत्य, कलामार्फत हामी अझै सक्षम छौं र खुलेर जिउन चाहन्छौं भन्ने आशय राख्दै उर्लंदो सय करोड (वन बिलियन राइजिङ) कार्यक्रम विश्वभर मनाउने गरिन्छ । इभ एन्सलर यस अभियानकी पहलकर्ता हुन् । उनी अमेरिकी नारीवादी, अभियानकर्मी, नाटक लेखक तथा प्रस्तोता हुन् । विश्वको जनसंख्या ८ बिलियन छ । महिला हिंसाको रेसियोलाई मध्यनजर गर्दै उर्लंदो सय करोड नामकरणसहित यो सामुदायिक चेतनामूलक कार्यक्रम विश्वका दुई सयभन्दा बढी देशमा मनाइन्छ । सन् २०१३ मा यो अभियानमा विश्वभरिका मानिस एकै ठाउँमा आए । प्रहार, नृत्य र अगाडि बढ भन्ने नाराका साथ यो कार्यक्रम मनाइएको थियो । २०१४ मा न्यायका लागि उर्लंदो सय करोड नारासहित कार्यक्रम मनाइयो । गरिबी, जातिवाद, पुँजीवाद, साम्राज्यवाद, पितृसत्ता, युद्ध तथा वातावरण विनाशका विरुद्ध न्यायको आवाज त्यस वर्षको नारा बनेको थियो ।अभियानको तेस्रो वर्ष २०१४ मा क्रान्तिको विषय समातेर न्यायको मागसहित कार्यक्रम सम्पन्न भएको थियो । त्यस वर्ष विश्वव्यापी हिंसाको जड र कारण पत्ता लगाई न्यायका लागि पहल गर्ने आवाज बुलन्द पारिएको थियो । २०१५ मा दुई सयभन्दा बढी मुलुकले क्रान्तिका लागि उदय नाराका साथ अभियानलाई निरन्तरता दिए । जवाफदेहिताको माग, न्याय र व्यवस्थित परिवर्तन नै त्यो वर्षको विषय थियो । महिलाका स्वरहरू यस्ता थिए हामी उदाइरहेछौं, हामीले नयाँ प्रकारको सचेतना सिर्जना गर्ने प्रतिबद्धता गर्यौं । हामी प्रतिरोध गरिरहन्छौं जबसम्म यसबारे सोचिँदैन ।२०१६ मा क्रान्ति विषयको निरन्तरता र सीमान्तीकृत महिलाका समस्यामा जोड दिइएको थियो । महिला र बालिका हिंसाको अन्त्य हुनुपर्ने भन्दै व्यवस्था परिवर्तनको आह्वानसमेत गरिएको थियो । २०१७ को नारा थियो ऐक्यबद्धतामा उठौं । विश्वका धेरै क्षेत्रमा महिलामाथि विभिन्न तरिकाले शोषण, दमन भइराखेका छन् । यी दमनका पनि तहतह छन् । एउटा तह भनेको पितृसत्तात्मक संरचनाको समाज हो । यस संरचनाले महिलालाई आज्ञाकारी बनाउँछ र अधीनमा बाँधिराख्छ । अर्को तह भनेको पुँजीवादी व्यवस्थाले गरिब तथा विपन्न महिला शरीरको बिक्रीवितरण गर्नु । विश्वव्यापी पुँजीवादी र औपनिवेशिक राज्यहरूले मानिसप्रति अझ विशेष गरेर महिला शरीरलाई पनि नाफाको दृष्टिकोणले हेर्ने गर्छ । जसरी महिला शरीरको वस्तुकरण गरिँदै छ, त्यसरी नै यस पृथ्वीलाई पनि उस्तै गरी जथाभावी रूपले नष्ट गरिँदै छ । महिला र वातावरणका कुरा पनि सँगसँगै उठाउनुपर्ने विषय यस अभियानले समेटेको थियो । त्यस वर्ष आदिवासी महिला, ट्रान्सजेन्डर, माइग्रेन्ट, घरेलु कामदार, सहरी गरिबी र दास महिलामाथि हुने सबै प्रकारका हिंसा तथा दमनको अन्त्यको बहस पनि चलाइएको थियो ।२०१८ मा उठौं, प्रतिरोध गरौं र एकताबद्ध होऔं भन्ने नाराका साथ अभियान चलाइयो । सीमान्तीकृत र मजदुर वर्गको आवाजलाई बुलन्द पार्नुपर्ने उद्देश्य अभियानले राखेको थियो । विभेद, रंगभेद, आर्थिक हिंसा, गरिबी, सैन्यवाद, युद्ध, कर्पोरेट ग्रिडका विरुद्ध अभियानमा आवाज मुखरित पारिएको थियो ।२०१९ मा अभियानदेखि जीवनको मार्गसम्म भन्ने नारालाई अगाडि ल्याउँदै महिला दमनको बुझाइ फराकिलो बनाउने गरी विश्व मानवताको अवधारणाबारे चर्चा गरिएको थियो । जसले विश्वका सबै मानिसलाई एकै सूत्रमा बाँध्न मद्दत पुर्याउने अपेक्षा गरिएको थियो । यो अवधारणा जीवनको अवधारणाभन्दा कम छैन । नारालाई अझ प्रस्ट पार्न हामी एक दिन मात्र उदाउने होइन, प्रत्येक दिन जे गर्छौं त्यसमा सचेत हुनुपर्ने भनिएको थियो । अगाडि बढ्नु, उदाउनु, उठ्नु अभियान मात्रै होइन, जीवन जिउने मार्ग पनि हो भन्ने नाराको सन्देश थियो ।२०२० मा आइपुग्दा अभियानले कम्पन उत्पन्न गराऔं, क्रान्तिका लागि उठौं भन्ने नारा तय गर्यो । अभियानकर्मीहरू भन्छन् कि हामी दक्षिणपन्थी राष्ट्रवादको बढ्दो लहरको बीचमा छौं । श्वेत सर्वोच्चताको कुरूपता, फेमिसाइड, होमोफोबिया, ट्रान्सफोबिया, कर्पोरेट लोभ, जलवायु विनाशको बढ्दो ज्वारको बीचमा छौं । हामी फाँसीवादी, बलात्कारी, जलवायु विनाशकहरूलाई हराउन सक्दैनौं । र, तिनीहरूको अवधि पनि लुट्न सक्दैनौं । हामी त्यस्तो क्रूर, लोभी वा हत्यारा कहिल्यै हुने पनि छैनौं । हामी आफू परिवर्तन हुनका लागि तिनीहरूको निन्दा, घृणा, विभाजन र विनाशमा डुब्न दिन पनि सक्दैनौं । तर हामी यति गर्न सक्छौं कि हामी विशाल छौं । हामीले आफ्नो कार्य कला, समन्वय, कल्पना र प्रेममार्फत कम्पन बढाउन भनेे सक्छौं । २०२१ मा महिला हिंसा र वातावरणलाई पनि सँगसँगै अभियानको मुद्दामा जोडियो । त्यस वर्षको नारा नै बगैँचा बढाऊ राखिएको थियो । यो एक किसिमको सिर्जनात्मक आह्वान थियो । रूपान्तरणमा विभिन्न बाटामध्ये यो अवधारणा पनि एक थियो । यो न्यायका लागि आह्वान हो । सबैभन्दा ठूलो अन्याय हाम्रो पृथ्वीमाथि भएको छ । निरन्तर र समानान्तर रूपमा भइरहेको दमन महिला र पृथ्वीमाथि नै हो भन्ने निष्कर्षमा अभियान पुगेको देखिन्छ । महिला श्रमको उचित मूल्यांकन नहुनु र पृथ्वीको उत्पादनमाथि विनाश सिर्जना गर्नु महिला र वातावरणप्रति गरिएको अवहेलना हो । हामीले यी कुरामा अपनत्व लिनुपर्दछ । पृथ्वी र महिलाको संरक्षण गर्नुपर्दछ । यो संरक्षण भनेको भविष्यको कुनै पनि जीवको अस्तित्वका लागि हो भन्ने त्यस वर्षको अभियानको सन्देश थियो ।२०२२ मा अभियानको नारा महिला, बालिका र पृथ्वीका लागि उठौं भन्ने आशयको थियो । हरेक वर्षका नारा र उद्देश्यलाई अझ मजबुद गराउनुपर्ने पक्षलाई त्यस वर्ष जोड दिइएको थियो । ज्यादा उद्देश्यमूलक हुनुपर्ने, ज्यादा गहिराइमा गएर सोच्नुपर्ने । राजनीतिक, रूपान्तरित र आशातित बाटोबाट सशक्तीकरण गर्ने । आउँदा वर्षलाई साँच्चै आमूल, शक्तिशाली, भयरहित र कलात्मक अभियानले नै भयानक परिणाम ल्याउने अपेक्षा गरिएको थियो । बितेका अढाइ वर्ष कोरोना महामारीले ल्याएको संकट, लकडाउन, स्वास्थ्य समस्या, सरकारका हेलचेक््रयाइँ, गरिबी र बहिष्करणको चपेटामा तुलनात्मक रूपमा महिला नै बढी मारमा परेका छन् । महिला न्यायका लागि एउटा भिन्न खालको आन्दोलन उर्लंदो सय करोडले साँच्चै हिंसारहित तरिकाले महिलामाथि हुने हिंसाको विरोध र न्यायको माग गरेको छ । यो माग संसारभरिका पीडित महिलाको हकका खातिर हो भन्ने बुझ्न सकिन्छ ।११ वर्षदेखि प्रत्येक फेब्रुअरी १४ का दिनलाई अवसर पारेर मनाउँदै आइएको यो अभियानले साँच्चै नै पीडित महिलाको आवाज बुलन्द पार्ने उद्देश्य बोकेकामा दुईमत छैन । यस वर्ष अभियानको नारा स्वतन्त्रताका लागि उठौं, नयाँ विश्व बनौं भन्ने रहेको छ । र, अभियानले यस वर्ष आवाज बुलन्द पार्नेछ समाजमा भइरहेका बलात्कार, घृणा, बहिष्कार, हत्या, भेदभाव, शोषण, दुर्व्यवहार, युद्ध, विभाजन, शरीरमाथिको नियन्त्रण, मस्तिष्क र स्रोतमाथिको नियन्त्रणलगायत सबै स्वतन्त्रता नष्ट गर्ने फाँसीवादी सरकारहरू ! अब हामी रोकिँदैनौं । नेपालमा पनि यस अभियानलाई विभिन्न कार्यक्रमसहित मनाउने गरिन्छ । विशेष गरेर गीत कविता, नाटक, नृत्यमार्फत महिला हिंसाका सवाल उठाउने गरिएको छ । यस अवधारणामा विविध कार्यक्रम र बहस भइरहे पनि गाउँगाउँका पीडितसम्म पुग्न सकेको छैन । महिला दिवसका बारेमा कैयौं मजदुर र किसान महिला अनभिज्ञ भएजस्तै उर्लंदो सय करोड अभियानबारे त झन् धेरैलाई जानकारी छैन । अभियानको नारा र मुद्दा पीडित, आदिवासी, गरिब, थिचोमिचोमा परेका महिलासँग सम्बन्धित छन् । तसर्थ यसमा सम्बन्धित व्यक्ति र समुदायलाई सचेत गराउँदै समेट्नु जरुरी छ, तब मात्र अभियानले सार्थकता पाउनेछ । के तपाईं घृणाको बदलामा प्रेम र कलामार्फत दमनको प्रतिरोध गर्न तयार हुनुहुन्छ ?"
बुद्धको अस्थिधातु स्थल ९९ वर्ष लिजमा दिने सम्झौता खारेज,"(काठमाडौं)गौतम बुद्धको अस्थिधातु समाधिस्थल पश्चिम नवलपरासीस्थित रामग्राम क्षेत्रको १२० बिघा जमिन ९९ वर्षका लागि निजी कम्पनीलाई सुम्पिने गरी लुम्बिनी विकास कोषले गरेको विवादास्पद सम्झौता खारेज भएको छ । ऐतिहासिक तथा पुरातात्त्विक सम्पदाका रूपमा रहेको अस्थिधातु स्थल उत्खनन, स्तूपलगायत संरचना निर्माण तथा व्यवस्थापनमा ९९ वर्षका लागि द प्रमिस्ड ल्यान्ड लाई लिजमा दिन कोषले गरेको सम्झौता खारेज भएको हो । उक्त सम्झौता कानुनविपरीत रहेको भन्दै प्रतिनिधिसभाको सार्वजनिक लेखा समितिले तीन दिनअघि नै खारेज गर्न सरकारलाई निर्देशन दिएको थियो । संस्कृति मन्त्री सुदन किरातीको अध्यक्षतामा मंगलबार बसेको कोषकोबैठकले उक्त सम्झौता खारेज गरेको हो । विवादास्पद पृष्ठभूमिका कोषका उपाध्यक्ष ल्हारक्याल लामाले रामग्राम क्षेत्र निजी कम्पनीको नियन्त्रणमा रहन सक्ने गरी गत असोज २९ मा प्रमिस्ड ल्यान्डसँग गुपचुप सम्झौता गरेका थिए । त्यसअन्तर्गत पहिलो सम्झौताका रूपमा ९९ वर्ष लिज र आपसी सहमतिका आधारमा त्यसपछि पनि अवधि थप्न सक्ने प्रावधान राखिएको थियो । कोषका सदस्यसचिव सानुराजा शाक्यले समझदारी खारेजसँगै लुम्बिनी कोष र प्रमिस्ड ल्यान्डबीच आयोजना अघि बढाउनेसम्बन्धी सम्बन्ध पनि विधिवत् रूपमा अन्त्य भएको बताए ।उनले अब रामग्रामको समग्र विकासका लागि सरकारबाटै आवश्यक बजेटको व्यवस्था हुनुपर्ने र लेखा समितिले पनि त्यही निर्देशन दिएकामा कार्यान्वयनका लागि पहल हुने बताए । गौतम बुद्धको महापरिनिर्माणपश्चात् अस्थिधातुका आठ भागमध्ये एक भाग कोलिय राज्यले प्राप्त गरेको र त्यो रामग्राम क्षेत्रमा रहेको विश्वास छ । यो क्षेत्र विश्वसम्पदा सूचीमा पर्ने सम्भावित स्थान पनि हो ।सम्पदा संरक्षण एवं धार्मिक पर्यटकीय गन्तव्य निर्माणको आवरणमा कोषले कानुनविपरीत सम्झौता गरेको र त्यसकै आडमा प्रमिस्ड ल्यान्डले रामग्राम क्षेत्रको सम्पदामा रजगज गर्ने गरी भएको मिलेमतोबारे कान्तिपुरले विस्तृत खोजसहित समाचार प्रकाशित गरेको थियो । त्यसको भोलिपल्ट माघ १६ मा लेखा समितिले अस्थिधातु समाधिस्थल उत्खनन एवं संरचना निर्माणसँग सम्बन्धित सम्झौतासहमतिका कागजात एक साताभित्र उपलब्ध गराउन प्रधानमन्त्री तथा मन्त्रिपरिषद् कार्यालय, पर्यटन मन्त्रालय, अर्थ मन्त्रालय र लुम्बिनी विकास कोषलाई निर्देशन दिएको थियो । कागजात हेरेपछि गत आइतबारको बैठकबाट समितिले उक्त निर्णय कानुनविपरीत र धार्मिक आस्थामाथिकै प्रहार भएको ठहरसहित खारेज गर्न निर्देशन दिएको थियो । साथै कानुनविपरीतको उक्त प्रक्रियामा सामेल पदाधिकारी तथा कर्मचारीमाथि अनुसन्धान गर्न पनि समितिले अख्तियार दुरुपयोग अनुसन्धान आयोगलाई निर्देशन दिएको थियो ।पर्यटनमन्त्री किरातीको अध्यक्षतामा मंगलबार बसेको बैठकको निर्णयमा भनिएको छ, प्रतिनिधिसभाको सार्वजनिक लेखा समितिको माघ २८ को निर्णयअनुसार रामग्राम स्तूप क्षेत्रको सम्बन्धमा लुम्बिनी विकास कोष र द प्रमिस्ड ल्यान्डबीच भएको समझदारीका सम्बन्धमा प्राप्त निर्णय तथा निर्देशन कार्यान्वयन गर्ने निर्णय गरिएको छ । मन्त्रालयका एक अधिकारीले लेखा समितिको निर्देशन कार्यान्वयन गरिएको र अब रामग्राममा निजी कम्पनीमार्फत सम्पदा उत्खनन एवं संरचना निर्माणको अध्याय पनि सकिएको बताए । आइतबार लेखा समितिले लिज खारेज गर्न निर्देशन दिनुअघि पर्यटनमन्त्री किराती, कोषका उपाध्यक्ष लामा, सदस्यसचिव शाक्यसहितका पदाधिकारी तथा कर्मचारीलाई डाकेर जवाफ मागेको थियो ।लेखा समिति सभापति ऋषिकेश पोखरेलले आगामी दिनमा पनि बदनियतपूर्ण रूपमा सरकारबाट हुन सक्ने यस्तै किसिमका गतिविधिमा लगाम लागेको प्रतिक्रिया दिए । समितिको निर्देशनलाई पालना गरेर सरकारले रामग्राम क्षेत्रसँग सम्बन्धित सम्झौतासहमति खारेज गरेको छ । यो सकारात्मक हो, पोखरेलले कान्तिपुरसँग भने, चलखेल र योजनालाई यसले लगाम लगाएको छ । संस्कृति, पर्यटन तथा नागरिक उड्डयन मन्त्रालय, अर्थ मन्त्रालय र पुरातत्त्व विभागको असहमति हुँदाहुँदै पनि कोषका उपाध्यक्ष लामाले रामग्राम क्षेत्र २१७९ सालसम्म दिने गरी प्रमिस्ड ल्यान्डका अध्यक्ष निकेश अधिकारीसँग सम्झौता गरेका थिए । अधिकारी प्रधानमन्त्री पुष्पकमल दाहालका घरबेटीसमेत रहेका विवादास्पद पृष्ठभूमिका निर्माण व्यवसायी शारदाप्रसाद अधिकारीका छोरा हुन् । प्रधानमन्त्री दाहाल र मन्त्री किरातीसमेतको सहमतिमा उपाध्यक्ष लामाले प्रमिस्ड ल्यान्डसँग सम्झौता गरेको यसको पृष्ठभूमिमा गरिएका कागजातहरूबाट खुल्छ । गत साउनमा दाहाल सरकारले लामालाई कोष उपाध्यक्षमा नियुक्त गरेको थियो । कोषमा लामा आएपछि नै रामग्राम क्षेत्र प्रमिस्ड ल्यान्डलाई सुम्पिन रफ्तारमा काम भएको थियो । लामा उपाध्यक्षमा नियुक्त हुनुअघि नै मन्त्री किरातीकै अध्यक्षतामा बसेको कार्यकारिणी समिति बैठकले गत जेठ २८ मा रामग्राम प्रमिस्ड ल्यान्डलाई सुम्पिने गरी आधार बनाएको थियो । सिंगापुरमा कार्यालय रहेको भनिएको मोक्ष फाउन्डेसनको लगानी र प्रमिस्ड ल्यान्डको व्यवस्थापन रहने गरी काम अघि बढाउन बैठकले बाटो खोलेको थियो । तर, अर्थ र पर्यटन मन्त्रालय तथा पुरातत्त्व विभागले कोषको उक्त प्रस्तावको प्रतिकूल हुने गरी राय दिएका थिए । त्यसपछि सम्बन्धित मन्त्रालय र विभागको असहमति हुँदाहुँदै पनि एकतर्फी रूपमा लुम्बिनी कोषले प्रमिस्ड ल्यान्डसँग असोज २९ मा सम्झौता गरेर सम्पदा निजी कम्पनीलाई सुम्पिएको थियो । सम्झौतामा कोषको ७५ कट्ठा, पुरातत्त्व विभागको १० कट्ठा र स्थानीयको करिब १ सय १६ बिघा अधिग्रहणपश्चात् एकत्रित गरेर १ सय २० बिघा ५ कट्ठा जमिन प्रमिस्ड ल्यान्डलाई दिइने उल्लेख थियो । त्यस्तै रामग्रामको समग्र व्यवस्थापनसँगै दानभेटीमा पनि सोही कम्पनीकै २० प्रतिशत हक लाग्नेसहितका विवादास्पद प्रावधान समेटिएका थिए । सम्झौतासहमतिपछि मंसिर २६ मा प्रधानमन्त्री दाहालले रामग्राम परियोजनाको शिलान्यास नै गरेका थिए । शिलान्यासको २ महिना बित्न नपाउँदै संसदीय लेखा समितिको निर्देशनका आधारमा रामग्राम प्रमिस्ड ल्यान्डलाई दिने निर्णयबाट सरकार पछि हट्न बाध्य भएको हो ।समितिले एक शताब्दीसम्म पनि नेपालको आर्थिक एवं सामाजिक अवस्था हालकै अवस्थामा रहने र नेपाल सरकार आफैंले सम्पदा संरक्षण गर्न नसक्ने भाष्य सिर्जना गर्दै राज्यको क्षमतामाथि नै गलत आकलन गरी कुनै संस्था वा कुनै व्यक्तिको सुनियोजित व्यापारको अवधारणालाई कार्यान्वयन गर्न उद्यत देखिएको भन्दै कोषको निर्णयप्रति आपत्ति जनाएको थियो । निर्णयमा विश्व सम्पदा सूचीमा सूचीकृत हुन सक्ने यस क्षेत्रको महत्त्व व्यापारिकभन्दा पनि धार्मिक आस्था, सांस्कृतिक सम्पदा र गौरवपूर्ण नेपालको चिनारीका रूपमा र तीर्थस्थलका रूपमा हुनुपर्नेमा गैरकानुनी रूपमा कुनै संस्थालाई सुम्पनु भनेको जनआस्थामाथिको प्रहार भनिएको थियो ।"
"सुरुङमार्गको अध्ययन गर्दै, फाइल थन्क्याउँदै","(काठमाडौं) राजनीतिक दबाबका भरमा बजेटले धान्नै नसक्ने गरी सुरुङमार्गहरूको सम्भाव्यता अध्ययन गरेर थन्क्याइएको छ । केही सुरुङको भने निर्माणमा जाने बजेट नभए पनि अध्ययनको काम धमाधम छ । अहिले ७ वटा सडक सुरुङमार्गको सम्भाव्यता अध्ययन सकिएको सडक विभागअन्तर्गत गुणस्तर, अनुसन्धान तथा विकास केन्द्रले जनाएको छ । उक्त सुरुङ निर्माण गर्न ९० अर्ब १५ करोड ३४ लाख रुपैयाँभन्दा बढी बजेट लाग्नेछ । कुलेखानीभीमफेदी सुरुङमार्ग मकवानपुर र खुर्कोटसिन्धुली सुरुङमार्गको सम्भाव्यता अध्ययन भएको चार वर्ष भयो । यसमा थप काम अघि बढ्न सकेको छैन । यी दुबै सुरुङमार्गको अध्ययन आर्थिक वर्ष ०७६७७ मा सकिएको हो । सम्भाव्यता अध्ययनअनुसार कुलेखानीभीमफेदी सुरुङमार्गको दूरी ३१६५ र खुर्कोटसिन्धुली सुरुङमार्गको दूरी ४९० किमि छ । कुलेखानीभीमफेदी सुरुङमार्ग निर्माणमा १० अर्ब ७२ करोड ३४ लाख र खुर्कोट सिन्धुली सुरुङमार्ग निर्माणमा १६ अर्ब ८१ करोड ८७ लाख रुपैयाँ लाग्ने अनुमान छ । त्यस्तै गोदावरीकुण्डकाभ्रेमनेदोभान सुरुङमार्गको पनि अध्ययन सकिएको छ । ७ अर्ब ९७ करोड ९९ लाख रुपैयाँ बजेट लाग्ने यो सुरुङमार्गको दूरी ३६५ किमि छ । सुरुङमार्गहरूको सम्भाव्यता अध्ययन मात्र भएको गुणस्तर, अनुसन्धान तथा विकास केन्द्रका निर्देशक नरेशमान शाक्यले बताए । निर्माणमा जाने भएपछि यसको डिटेल डिजाइनको काम हुनेछ, अहिले कति लागत लाग्ने, कहाँनिर बनाउँदा उपयुक्त हुन्छ भनेर मात्र अध्ययन भएको हो, उनले भने, कुल लागतबारे अहिले थाहा हुँदैन । अहिले अनुमानित लागत मात्र निस्कने शाक्यको भनाइ छ । यस्तै पाल्पाको प्रबासजोर्ते सुरुङमार्गको सम्भाव्यता अध्ययनको काम सकिएको छ । चालु आर्थिक वर्षमा अध्ययन सकिएको यो सुरुङको दूरी ४ किमि रहने र लागत ९ अर्ब ३५ करोड ३६ लाख रुपैयाँ लाग्ने अनुमान छ । सम्भाव्यता अध्ययन भएको बागलुङबिहुँनरेठाँटी सुरुङ निर्माणमा २० अर्ब ४८ करोड ३५ लाख रुपैयाँ लाग्नेछ । जुन सुरुङको दूरी अध्ययन सकिएकामध्ये सबैभन्दा लामो हो । यसको दूरी ७४४ किमि छ । अहिले भएको अध्ययनका आधारमा डिजाइनको काम अघि बढाउन सकिन्छ । ठूला र लामा सुरुङ धेरै छन्, शाक्यले भने, अहिले नै निर्माणमा जाँदा बजेटले धान्छ कि धान्दैन भन्ने मुख्य विषय हो । त्यति ठूलो रकम लगानी गर्न सकिन्छसकिन्न भन्नेमा पनि विचार गर्नुपर्ने उनको भनाइ छ । ३८७ किमि दूरी रहेको धरानलेउती सुरुङमार्गको सम्भाव्यता अध्ययन आर्थिक वर्ष ०७८७९ मा सकिएको हो । यो सुरुङका लागि चालु आर्थिक वर्षमा ५० लाख रुपैयाँ बजेट छुट्याए पनि थप काम हुन सकेको छैन । जब कि यो सुरुङमार्ग निर्माणमा ११ अर्ब ३८ करोड ६८ लाख रुपैयाँ लागत लाग्ने अनुमान छ । आर्थिक वर्ष ०७९८० मा अध्ययन सकिएको खुटियाबीपीनगरदिपायल सुरुङमार्ग पनि अध्ययनमै सीमित छ । ७०१ किमि दूरी रहेको उक्त सुरुङमार्गको थप काम अघि बढ्न सकेको छैन । यो सुरुङ निर्माणमा १३ अर्ब ४० करोड ७२ लाख रुपैयाँ लाग्ने अनुमान छ । सम्भाव्यता अध्ययन भएका सुरुङमार्गहरूलाई प्रोजेक्ट बैंकका रूपमा राख्छौं । अहिले निर्माणमा जान नसके पनि तीनचार वर्षपछि जान सकिन्छ, शाक्यले भने, अहिले अध्ययन गरिरहँदा पछि निर्माणमा जान सजिलो हुन्छ । पहिला माग भएअनुसार सुरुङको संख्या २७ थियो । उक्त संख्यामध्ये अहिले निर्माण सुरु भएका दुई, अध्ययन सकिएका र भइरहेकासहित सुरुङको संख्या २० छ । अहिले सडक सुरुङमार्गका रुपमा नागढुंगासिस्नेखोला र पाल्पाको सिद्धबाबामा निर्माणको काम जारी छ । केही सुरुङको भने विस्तृत रूपमा अध्ययन गर्ने तयारी भइरहेको छ । अहिले सम्भाव्यता अध्ययन गरे पछि गर्न पर्दैन, शाक्यले भने, विस्तृत अध्ययन गरेर निर्माणमा जान सकिने छ । फुस्रेखोलाछोरेपाटन (पोखरा) देखि स्याङ्जा गुडीखोला र रारा राजर्मागको कुशेपाटन (जाजरकोट ब्याउलीढुंगा र जुम्ला इमिलचा खोला) सुरुङको सम्भाव्यता अध्ययन भइरहेको छ । रारा राजर्मागको कुशे पाटन सुरुङको भने विस्तृत परियोजना रिपोर्ट (डीपीआर) तयार गरिने जनाइएको छ । ताथलीरविओपी, बबईछिन्चु, मझिमटारशक्तिखोर (चितवन), सुनमाई राजदुबोल (इलाम) सुरुङमार्गको सम्भाव्यता अध्ययन भइरहेको छ । दुम्कीबासबर्दघाट र हेम्जा नयाँपुल खण्ड सडक सुरुङमार्गको अध्ययन हुन बाँकी छ । अन्य ३ वटा सुरुङको अध्ययनको काम चालु आर्थिक वर्षभित्र हुने केन्द्रले जनाएको छ । राजनीतिक दबाब र प्रभावका कारण सुरुङको संख्या धेरै भएको पूर्वसचिव अर्जुनजंग थापाले बताए । अहिले अध्ययन सकिएका र अध्ययन भइरहेका सुरुङ निर्माण गर्न देशको आर्थिक अवस्थाले धान्दैन, उनले भने, फेरि कतिपय सुरुङ जहाँ आवश्यक नै छैन, त्यहाँ निर्माण गरेर काम छैन । सडक विभागका पूर्व महानिर्देशकसमेत भइसकेका थापाले धेरै सवारी गुड्ने खण्डमा सुरुङ निर्माण गर्नुपर्ने बताए । थोरै सवारी साधन गुड्ने ठाउँमा सुरुङ निर्माण गरेर काम छैन, उनले भने, थोरै लगानीमा सुरुङ बन्ने पनि होइन, निर्माणमा धेरै लगानी हुने भएकाले अत्यावश्यक भएको ठाउँमा मात्र सुरुङ बनाउनुपर्छ ।"
वनले सहमति नदिँदा ९ आयोजनाको लाइसेन्स खारेज हुने अवस्थामा,"(काठमाडौं)राष्ट्रिय निकुञ्ज तथा विभिन्न संरक्षण क्षेत्रले अध्ययन सहमति नदिँदा ४६१ मेगावाट क्षमताका ९ वटा जलविद्युत् आयोजनाको अनुमतिपत्र नै खारेज हुने अवस्थामा पुगेको सञ्चालकले गुनासो गरेका छन् । ऊर्जा मन्त्रालयबाट अध्ययन अनुमतिपत्र पाएका जलविद्युत् आयोजनालाई वन तथा वातावरण मन्त्रालयअन्तर्गतका निकुञ्ज तथा संरक्षण क्षेत्रले आयोजना अध्ययनका लागि सहमति नदिँदा करोडौं रुपैयाँ रोयल्टी तिरिसकेका आयोजनाका लाइसेन्स खारेज हुने अवस्थामा पुगेका हुन् ।स्वतन्त्र ऊर्जा उत्पादकहरूको संस्था, नेपाल (इप्पान) का अध्यक्ष गणेश कार्कीको नेतृत्वमा पीडित आयोजनाका प्रवर्द्धकहरूको टोलीले सोमबार वन तथा वातावरण सचिव दीपक खराललाई भेटेर यी आयोजनाको समस्या समाधानका लागि पहल गरिदिन आग्रह गरेको छ । निकुञ्ज तथा संरक्षण क्षेत्रका कर्मचारीलाई कुनै कुरा चित्त नबुझेको भरमा प्रवर्द्धकलाई थुन्ने धम्की दिनु न्यायसंगत नभएको प्रवर्द्धक सीताराम तिमल्सिनाले बताए । म ७५ वर्षको बूढोलाई राति घरमै आएर उठाउँछु भन्ने धम्की दिन्छन्, उनीहरूले बोलाएको बैठकमा तीन पुस्ता नै आउनुस् भन्छन्, उनले भने, हामीले त हाइड्रो बनाएका हौं । देशलाई समृद्ध बनाउने अभियानमा लागेका हौं । कुनै तस्करीको काम गरेको त होइनौं नि ।रुख तस्कर र जलविद्युत् प्रवर्द्धकलाई हेर्ने दृष्टिकोण एउटै हुनु दुःखदायी भएको लागाङ खोला (ब्रह्मायणी ए) जलविद्युत् आयोजनाका प्रवर्द्धक तथा इप्पानका सदस्य भरत पराजुलीले बताए । हामीलाई अपमान गरेको महसुस भइरहेको छ । देशलाई समृद्ध बनाउने अभियानमा लागेका मान्छेलाई थुन्छु कि थुन्छु भन्ने शब्द प्रयोग गरिरहनुभएको छ, उनले भने, कमजोरी भएको भए करेक्सन गरौं । हामीले हाइड्रोपावर बनाएका हौं, कुनै अपराध गरेका होइनौं । आयोजनाको क्षमता बढाउँछु भन्दा निकुञ्जले अनुमति नदिएको वरुणखोला जलविद्युत् आयोजनाका प्रवर्द्धक तथा इप्पान सदस्य विजयमोहन भट्टराईले बताए । वनमा थप कुनै रूख नकाटी, कुनै संरचना नथपी २० मेगावाटको क्षमता बढाएर ३० मेगावाट बनाउन अनुमति माग्दा पनि निकुञ्जले नदिएको उनको भनाइ छ । वनले अध्ययन सहमति नदिए ३ महिनापछि आयोजनाको अनुमतिपत्रको अवधि सकिएर खारेज हुने भएकाले आयोजनालाई बचाउन पनि तुरुन्तै अध्ययन सहमति दिनुपर्ने मध्य घुन्साखोला जलविद्युत् आयोजनाका प्रवर्द्धक पूर्णलाल श्रेष्ठको भनाइ छ । निकुञ्ज र वनले अध्ययन सहमति नदिएकै कारण आयोजनाको अनुमतिपत्रको अवधि सकिन लागेकाले यस्ता आयोजनाको अनुमतिपत्रको अवधि २ वर्ष थप गर्न ऊर्जा मन्त्रालयलाई सिफारिस गरिदिन इप्पान अध्यक्ष कार्कीले सचिव खरालसँग आग्रह गरे ।ऊर्जा मन्त्रालयले अनुमतिपत्र जारी गरेपछि ५ वर्षदेखि बर्सेनि करोडौं रुपैयाँ रोयल्टी तिरिसकेको तर वनबाट अध्ययन सहमति नपाएकाले लाइसेन्स खारेज हुने अवस्था आएकाले यी आयोजनाको लाइसेन्स जोगाउन सचिवस्तरीय निर्णयबाट अध्ययन सहमति दिन कार्कीले आग्रह गरे । संरक्षित क्षेत्रमा भौतिक पूर्वाधार निर्माणका लागि जग्गा उपलब्ध गराउने कार्यविधि ०८० मा पानी छाड्नुपर्ने व्यवस्थालाई उल्ट्याएर क्युसेकबाट क्युमेक बनाउँदा धेरै आयोजना प्रभावित हुने हुँदा उक्त बुँदा हटाएर साविककै क्युसेक उल्लेख गर्न पनि कार्कीले आग्रह गरे । क्युसेकलाई क्युमेक बनाएको विषय र २ वर्ष म्याद थप्ने कुरा सम्बोधन गर्न मिल्ने भए आफ्नो तर्फबाट सहजीकरण गर्ने वन तथा वातावरण सचिव डा खरालको प्रतिबद्धता छ । काम गर्नकै लागि आयोजनालाई अनुमतिपत्र दिएको भन्दै सचिव खरालले अध्ययन र निर्माणको क्रममा केही कमजोरी भएको भए त्यसलाई बसेर सुल्झाउनुपर्ने तर आयोजनाको काम रोकिन नहुनेमा आफू प्रतिबद्ध रहेको बताए ।"
सगरमाथा आरोहणको सलामी दस्तुर २० लाख पुर्याइँदै,"काठमाडौं (कास) सगरमाथा आरोहण गर्दा विदेशीले बुझाउने सलामी दस्तुरलाई प्रतिआरोही ११ हजार अमेरिकी डलर (१४ लाख ५९ हजार) बाट २० हजार डलर १९ लाख ९० हजार पुर्याइने भएको छ । पर्यटन विभागले ७ वर्षअघि जारी गरेको पर्वतारोहण दस्तुरलगायत केही नियमावलीलाई संशोधन गर्दै विश्वभर पर्यटन व्यवसायीमाझ सर्वाधिक चासो व्यक्त हुने सगरमाथाको आरोहण दस्तुरलाई झन्डै २० लाख हाराहारी पुर्याउन लागिएको हो । विभागले दस्तुरसहित पर्वतारोहणसम्बन्धी नियमावली संशोधनको काम अघि बढाएको छ । हाल नियमावलीको मस्यौदा कानुन मन्त्रालय पुगेको विभागका महानिर्देशक चक्रबहादुर बुढाले जनाए । अर्थको राय प्राप्त भइसक्यो, महानिर्देशक बुढाले भने, कानुनको राय आइसकेपछि मन्त्रिपरिषद्ले पारित गरेसँगै नयाँ नियमावली लागू हुन्छ । नेपालले ५ हजारदेखि ८ हजार ८ सय ४८६८ मिटरसम्मका ३ सय २६ वटा हिमाल आरोहणका लागि खुला गरेको छ । नयाँ नियमावली पारित भएपछि अरू हिमालको पनि साविकको सलामी दस्तुर वृद्धि हुने विभागले जनाएको छ । हाल विभागले सञ्चालन गर्ने हिमाल वर्षमा चार सिजन आरोहणका लागि खुला गरिन्छन्, जसमा नेपाली र विदेशीलाई फरकफरक सलामी दस्तुर लिने गरिन्छ । सगरमाथा आरोहणमा नेपाली आरोहीले वसन्तकालीन याममा ७५ हजार रुपैयाँ सलामी दस्तुर तिर्नुपर्छ ।६५ सय मिटरमुनिका हिमालमा नेपाली आरोहीले न्यूनतम ४ हजार रुपैयाँ सलामी दस्तुर तिरे पुग्छ । विदेशीले भने ६५ सय मिटरभन्दा मुनिका हिमालमा २ सय ५० डलर तिर्नुपर्छ । भर्खरै सकिएको शीतकालीन याममा विभागले ५२ वटा हिमाल आरोहण अनुमतिबाट ७ करोड ६६ लाख रुपैयाँ सलामी दस्तुर संकलन गरेको थियो । यो सिजनअघि वसन्तकालीन याममा विभागले २८ वटा हिमालमा आरोहण अनुमति दिँदा ७६ करोड ५७ लाख रुपैयाँ सलामी दस्तुर संकलन गरेको थियो ।"
कर्णालीका खेलाडीलाई प्रदेश झल्कने पोसाक,"(वीरेन्द्रनगर)कर्णाली प्रदेशका खेलाडीका लागि कर्णालीको पहिचान झल्कने पोसाक तयार गरिएको छ । कर्णाली प्रदेश खेलकुद विकास परिषद्ले खेलाडीका लागि जर्सी र मार्चपासमा लगाउने पोसाक तयार पारेको हो । अब प्रदेशको पहिचान र चिनारी झल्किने पोसाकमा कर्णालीमा खेलाडी मैदान उत्रनेछन् । फागुन दोस्रो साताबाट देशमा हुने जुनसुकै प्रतियोगितामा भाग लिँदा खेलाडीले कर्णाली झल्किने पोसाकमा सहभागिता जनाउने छन् । कर्णाली खेलकुद परिषद्ले बोर्ड बैठकबाट कर्णालीको पहिचान झल्किने जर्सी र पोसाक बनाउने निर्णय गरेअनुसार कर्णालीका खेलाडीका लागि खेलकुद जर्सी र पोसाक तयार पारिएको परिषद्का सदस्यसचिव विश्वमित्र सञ्ज्यालले बताए ।कर्णालीमै पाइने अल्लो प्रयोग गरेर तयार पारिएको पोसाक खेलाडीले मार्चपासका बेला लगाउने छन् । कर्णालीकै धार्मिक, पर्यटकीयस्थल, दुर्लभ वन्यजन्तु याक र बहुमूल्य जडिबुटी यार्सा अंकित जर्सी रहेको छ । जर्सीमा नेपालको झण्डा, परिषद्को लोगो, नेपालको सबैभन्दा लामो कर्णाली नदीको आकृति पनि समावेश गरिएको छ । रातो र नीलो गरी जर्सी दुई रंगको तयार पारिएको छ । पोसाक अल्लोको रंगकै छ ।खेलाडीले प्रतियोगिता खेल्दा कर्णाली झल्कियोस् भनेर कर्णालीको छुट्टै खेल पोसाक बनाइएको सदस्यसचिव सञ्ज्यालले बताए । उनले भने, हाम्रो जर्सी र पोसाक देख्नेबित्तिकै कर्णालीका खेलाडी हुन् भनेर थाहा हुनेछ । देशभित्र हुने सबै प्रतियोगितामा अब कर्णालीका खेलाडीले यही जर्सी र पोसाक लगाउनेछन् । यो जर्सी र पोसाकलाई परिषद्ले कानुनी रूपमै राष्ट्रिय खेलकुद परिषद्मा दर्ताको तयारी गरेको छ । तयार पारिएको जर्सी र पोसाक खेलाडीलाई वितरण गरिने जनाइएको छ ।"
अर्जुन र राज्यलक्ष्मी च्याम्पियन,"रुकुम पश्चिम (कास) रुकुम पश्चिमको सानीभेरी गाउँपालिकामा आयोजना भएको राष्ट्रिय सानीभेरीमौराखारा गुरिल्ला म्याराथनको उपाधि अर्जुन राई र राज्यलक्ष्मी रावलले जितेका छन् । फागुन १ मा हरेक वर्ष आयोजना गरिने म्याराथनको यो छैटौं संस्करण हो । सानीभेरी३ बेल्टापुबाट सुरु भई तिमिलेमौराखारा लेकरिम्ना चाइनाबगरसिम्लीछिवाङबाट पुनः बेल्टापुसम्मको ४८ किलोमिटर दूरी ४ घण्टा ४० मिनेटमा पार गर्दै सोलुखुम्बुका अर्जुनले उपाधि जिते । ४ घण्टा ५३ मिनेटबाट शक्तिराम रोका दोस्रो, ५ घण्टा १ मिनेटबाट भुवन ओली तेस्रो र ५ घण्टा १५ मिनेटबाट दुर्गाराज बुढा चौथो भए । उनीहरू सबै रुकुम पूर्वका हुन् ।महिलातर्फ बेल्टापुबाट सुरु भई मेघा बलिबाङरिम्नाचाइनाबगरसिम्लीछिवाङबाट पुनः बेल्टापुसम्म कुल ३६ किमि दूरीको दौड ३ घण्टा ११ मिनेटमा पूरा गर्दै जुम्लाकी राज्यलक्ष्मीले पहिलो स्थान हात पारिन् । ३ घण्टा १७ मिनेटबाट रुकुम पश्चिमकी सुशीला पुन दोस्रा, ३ घण्टा २७ मिनेटबाट खोटाङकी निर्मला राई तेस्रा र ३ घण्टा ४० मिनेटबाट रुकुम पश्चिमकी कविता बस्नेत चौथा भए ।पुरुष विजेताले १ लाख, दोस्रोले ७५ हजार, तेस्रोले ४५ हजार र चौथोले १५ हजार रुपैयाँ पुरस्कार पाए । महिलातर्फ विजेताले ६० हजार, दोस्रोले ४० हजार, तेस्रोले २० हजार र चौथोले १० हजार रुपैयाँ पुरस्कार पाए । टपटेनभित्र पर्नेलाई ३ हजार प्रदान गरिएको सानीभेरी खेविस अध्यक्ष भीमप्रकाश बिकले बताए ।"
बक्सिङ प्रशिक्षक गुरुङको अन्त्येष्टि,"काठमाडौं (कास) थाइल्यान्ड जानेक्रममा निधन भएका बक्सिङका पूर्वप्रशिक्षक मदनकुमार गुरुङको मंगलबार पशुपति आर्यघाटमा अन्त्येष्टि गरिएको छ । गुरुङको माघ १३ गते पारिवारिक भेटघाटका क्रममा म्यानमार जाने क्रममा निधन भएको हो । त्यसदिन गुरुङ नेपालबाट थाइल्यान्ड हुँदै म्यानमार जाँदै थिए । नेपालबाट थाइल्यान्ड गएको विमान उडिरहेकै अवस्थामा उनको निधन भएको बताइएको छ । विमान उडेको करिब २० मिनेटमै उनको निधन भएपछि विमानलाई बंगलादेशको ढाकामा अवतरण गरिएको थियो । विभिन्न प्रक्रिया पूरा गरी मंगलबारमात्र उनको पार्थिव शरीर नेपाल ल्याइएको हो ।उनको अन्तिम श्रद्धाञ्जलीका लागि त्रिपुरेश्वरस्थित राष्ट्रिय खेलकुद परिषद् (राखेप) हातामा राखिएको थियो । राखेपका सदस्यसचिव टंकलाल घिसिङ, नेपाल ओलम्पिक कमिटीका अध्यक्ष जीवनराम श्रेष्ठ, नेपाल बक्सिङ संघका अध्यक्ष राम अवालेलगायत खेलाडी, प्रशिक्षक, कर्मचारीले श्रद्धाञ्जली अर्पण गरेका थिए । ललितपुर इमाडोल बस्ने ६१ वर्षीय स्व गुरुङका श्रीमती र दुई छोरा छन् । २०४० सालमा बक्सिङ सहायक प्रशिक्षकका रूपमा राखेपमा सेवा प्रवेश उनी २०७७ सालमा वरिष्ठ प्रशिक्षकबाट सेवानिवृत्त भएका थिए । उनी नेपालका संस्थापक बक्सिङ प्रशिक्षकमध्ये एक भएको बक्सिङ संघका महासचिव मानबहादुर भण्डारीले जनाएका छन् ।"
छोटकरी,"स्कुल तेक्वान्दो सुरुकाठमाडौं (कास) सातदोबाटोस्थित तेक्वान्दो मुख्यालयमा पहिलो राष्ट्रिय स्कुल तेक्वान्दो च्याम्पियनसिप सुरु भएको छ । नेपाल तेक्वान्दो संघले आयोजना गरेको प्रतियोगितामा पहिलो दिन मंगलबार व्यक्तिगत पुम्से (१५१७ वर्ष) पुरुषतर्फ सुप्रिम शिवबाबाका समीर तामाङ विजेता भए । जेसी स्कुलका तिलक श्रेष्ठ दोस्रो तथा श्री भीमसेन माविका केशव वराम र राष्ट्रिय विभूति सामुदायिकका निश्चल धामी तेस्रो भए । १२१४ वर्ष उमेर समूहको पुम्सेमा जेसीका रिजन मोक्तानले स्वर्ण जिते । रमन लामा दोस्रो हुँदा सुप्रिम देवकोटा र सेवक देवकोटा तेस्रो भए । उनीहरू सबै आर्या एकेडेमीका हुन् । व्यक्तिगत पुम्सकै यू११ उमेर समूहमा स्टेपिङ स्टोनका पुष्कर परियारले स्वर्ण र इशान धामीले रजत जिते । सोही उमेरको पियर पुम्स सुप्रिम शिवबाबाका तिरस ग्याबा र छिरिङ पाल्मु शेर्पाले स्वर्ण जिते । यू११ टिम पुम्सेको स्वर्ण जेसीका साहिल सिंह, प्रनिश कार्की र प्रयुश लोहनीले जिते । दिग्विजयको नौ गोलकाठमाडौं (कास) प्रथम अन्तर विद्यालय सशस्त्र प्रहरी महानिरीक्षक रनिङ ट्रफी फुटबल प्रतियोगितामा मंगलबार प्रिक्वाटरफाइनल खेलमा सैनिक आवासीय माध्यमिक विद्यालय सल्लाघारीले काव्या स्कुल बुद्धनगरलाई १४० ले पराजित गरेको छ । सैनिक आवासीयका दिग्विजय शाही एक्लैले ९ गोल गरेका थिए । दिपेश दुम्जनले २, रोहित श्रेष्ठ, समर्पण सुनार र अनुभवन पुरीले ११ गोल गरेका थिए । ल्याबोरेटरी माविले नेपालयलाई १०० ले हरायो । ल्याबका विष्णु चन्दले ३, एकराज दाहाल, रितिक फडेर र आर्यन थापाले २२ गोल गर भने एक गोल आत्मघाती थियो । आयोजक नेपाल एपीएफ स्कुल कीर्तिपुर (ख) ले ब्राइट होराइजन चिल्ड्रेन्स होमलाई टाइब्रेकरमा ४३ हरायो । निर्धारित समय ११ गोल भएको थियो । नेपाल पुलिस स्कुलले लिटिल एन्जल्स स्कुललाई ४२ ले हरायो । पुलिसका राजु अर्जीले २, मिजेश श्रेष्ठ र प्रशान्त मोक्तानले ११ गोल गरे । दिग्विजय शाही, विष्णु चन्द, रोशन बुढा र आयुश राई आफ्नो खेलमा म्यान अफ द म्याच भए ।एपीएफ विजयीपूर्वी नवलपरासी (कास) पूर्वी नवलपरासीको कोल्हुवामा जारी राइनो कप फुटबल प्रतियोगितामा मंगलबार एपीएफ क्लबले वाग्मती प्रदेशलाई १० ले हराएर क्वाटरफाइनल तय गरेको छ । एपीएफका सन्तोष श्रेष्ठले दोस्रो मिनेटमै प्राप्त पेनाल्टीमा गोल गरे । त्यही गोल नै निर्णायक बन्यो । बुधबार आर्मी र फोर ब्रदर्शबीच प्रतिस्पर्धा हुनेछ ।"

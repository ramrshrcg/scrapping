शीर्षक,विवरण
रामग्राम लिज समझदारी रद्द गर्न लेखाको निर्देशन,"त्यसको भोलिपल्टै लेखा समितिले यससँग सम्बन्धित सबै कागजातहरू ७ दिनभित्र उपलब्ध गराउन कोष र पर्यटन मन्त्रालयलाई निर्देशन दिएको थियो । सम्बन्धित कागजातहरू हात परेपछि आइतबार बैठक डाकेर कोषबाट भएका विवादास्पद र कानुनविपरीतका सबै निर्णय खारेज गर्न र यस प्रक्रियामा सामेल कोषका अधिकारीलाई अनुसन्धानको दायरामा ल्याउन अख्तियारलाई निर्देशन दिएको हो ।लेखा समिति सभापति ऋषिकेश पोखरेलले ऐतिहासिक र पुरातात्त्विक सम्पदामा निजी कम्पनीको मनोमानी अनन्तकालसम्म हुने गरी कानुनविपरीत सम्झौता, समझदारी भएको पाइएपछि त्यसलाई रद्द गर्न निर्देशन दिइएको बताए । सम्पदा संरक्षण गर्ने आवरणमा अनन्तकालसम्म रजगज गर्ने गरी ठूलो आर्थिक चलखेलका साथ परियोजना अघि बढाइएको देखिन्छ, यो राष्ट्रको हितविपरीत छ, पोखरेलले भने, मन्त्रालयकै लिखित असहमतिलाई समेत अवज्ञा गरेर निजी कम्पनीसँग एमओयू हुनु अमुक व्यक्तिको सुनियोजित स्वार्थको अवधारणालाई कार्यान्वयन गर्नलाई भएको देखिन्छ ।समितिले एक शताब्दीसम्म पनि नेपालको आर्थिक एवं सामाजिक अवस्था हालकै अवस्थामा रहने र नेपाल सरकार आफैंले संरक्षण गर्न नसक्ने भाष्य सिर्जना गर्दै राज्यको क्षमतामाथि नै गलत आकलन गरी कुनै संस्था वा कुनै व्यक्तिको सुनियोजित व्यापारको अवधारणालाई कार्यान्वयन गर्न उद्यत देखिएको भन्दै निर्णयमा भनेको छ, विश्व सम्पदा सूचीमा सूचीकृत हुन सक्ने यस क्षेत्रको महत्त्व व्यापारिकभन्दा पनि धार्मिक आस्था, सांस्कृतिक सम्पदा र गौरवपूर्ण नेपालको चिनारीको रूपमा र तीर्थस्थलको रूपमा हुनुपर्दछ । यसरी गैरकानुनी रूपमा कुनै संस्थालाई सुम्पनु भनेको जनआस्थामाथिको प्रहार हो । लेखा समिति सदस्य मनीष झाले पर्यटन मन्त्रालयका सचिव र संस्कृति महाशाखाका प्रमुख (सहसचिव) कै असहमतिबीच सम्पदा सुम्पिन गरिएको समझदारी गलत भएको बताए । उनले सम्पदा उत्खनन आवश्यक रहेको तर कोषले गलत बाटो अपनाएको टिप्पणी गरे । कानुनमा निजी र सरकारी पक्षबीचको सम्झौतामा ३० वर्ष नाघ्न मिल्दैन, ९९ वर्ष आफैंमा गैरकानुनी हो ।प्राचीन स्मारक ऐन, २०१३ ले पुरातात्त्विक स्मारक र पुरातात्त्विक महत्त्वका वस्तुहरूको संरक्षण र उत्खनन गर्न सक्ने अधिकार पुरातत्त्व विभागलाई मात्र दिइएको अवस्थामा कानुनको प्रतिकूल हुने गरी कुनै एक निजी संस्थाले गर्ने अवधारणामा समझदारी हुनुलाई समितिले सुनियोजित दुराशय छैन भन्न सक्ने अवस्था नभएको पनि उल्लेख गरेको छ । समितिले भनेको छ, जग्गा कोषको स्वामित्वमा नआउँदै वा सो सम्बन्धमा कार्य प्रारम्भ नै नभई र सरकारको स्वीकृति नलिई समझदारी गर्न हतारिनुले गम्भीर आशंका उत्पन्न गरेकाले यस्तो कार्य गर्न उद्यत रहनुको पछाडिको कारण अध्ययन तथा अनुसन्धान गरी निष्कर्षमा पुग्न समिति बैठक अख्तियार दुरुपयोग अनुसन्धान आयोगलाई निर्देश गर्दछ ।विश्वसम्पदा क्षेत्रमा जथाभावी भौतिक संरचना निर्माण गरेको विषयलाई पनि समितिले गम्भीर रूपमा लिएको छ । मायादेवी मन्दिर क्षेत्रमा संरचना बनाउँदा सम्पदा प्रभाव मूल्यांकनबिना नै कार्यसम्पादन गरेको तथा युनेस्को र पुरातत्त्व विभागसँग समन्वय नगरी मनोमानी गरेको तथा यसबाट युनेस्कोले खतराको सूचीमा राख्न दिएको चेतावनीबारे पनि कोषलाई ७ दिनभित्र जवाफ पठाउन निर्देशन दिएको छ । यसैगरी विश्वसम्पदा सूचीमा समावेश हुन सक्ने स्मारक, विहार, स्तूपहरूलगायतका सम्पदालाई मौलिक रूपमा नै संरक्षण गर्नगराउन तथा पुरातात्त्विक महत्त्व, सांस्कृतिक पहिचान, धार्मिक आस्था, ऐतिहासिक पहिचान जोडिने सम्पदाहरूको विकास गर्न निजी कम्पनीलाई नदिन र सरकार आफैंले गर्न पनि निर्देशन दिएको छ ।सुनियोजित रूपमा अघि बढेको थियो सम्पदा सुम्पिने योजनाकरिब ७ अर्ब अनुमानित लागत देखाइएको यो परियोजनाका लागि सिंगापुरमा कार्यालय रहेको भनिएको मोक्ष फाउन्डेसनलाई मुख्य लगानीकर्ता र प्रमिस्ड ल्यान्ड व्यवस्थापक राखेर अघि बढाइएको योजना गत वर्षबाटै सुरु भए पनि बीचमा निर्णय नभई रोकिएको देखिन्छ । जब, गत साउनमा कोषको उपाध्यक्षमा ल्हारक्याल लामालाई नियुक्त गरियो, त्यसपछि काम रफ्तारमा अघि बढेको देखिन्छ । मोक्ष फाउन्डेसनका कार्यकारी निर्देशक जेम्स सेङले सम्पदा क्षेत्रको समग्र परियोजनामा लगानी प्रतिबद्धता गरेको र त्यसको व्यवस्थापन प्रमिस्ड ल्यान्डलाई दिने गरी भित्रभित्रै चलखेल भएको थियो ।मोक्ष फाउन्डेसनका तर्फबाट जेम्सले प्रमिस्डसँग सहकार्य गरेर संरचना निर्माणमा लगानी गर्ने प्रस्तावसहितको पत्र २१ अप्रिल, २०२३ मा पठाएका थिए । त्यसपछि प्रमिस्डका तर्फबाट निकेश अधिकारीले ३० अप्रिल, २०२३ मा कोषलाई पत्र लेखी लगानी सुनिश्चितताको प्रतिबद्धता जनाएका थिए । रामग्राम स्तूप क्षेत्रको संरक्षण एवं विकास सम्बन्धमा भन्दै कोषका सदस्यसचिव सानुराजा शाक्यले गत असार ३२ मा पर्यटन मन्त्रालयलाई पत्र लेखेका थिए । कोषले पर्यटन र अर्थ मन्त्रालय तथा पुरातत्त्व विभागसँग स्वीकृतिका लागि आग्रहसमेत गरेको थियो । कोषको पत्रमै सर्वसाधारणका ३२७ कित्ताभित्र पर्ने ११६ बिघा र त्यस क्षेत्रमा पर्ने कोषको ७५ कट्ठा र विभागको १० कट्ठालाई एकीकृत गरेर प्रमिस्डलाई ९९ वर्षका लागि जग्गा सुम्पिने विषय प्रस्ताव गरिएको थियो । नयाँ निर्माणलाई गुरुयोजनामा प्राथमिकतामा राख्न नहुने, गुरुयोजनामा प्रस्ताव गरिने नयाँ निर्माण क्षेत्र पुरातात्त्विक क्षेत्रभन्दा उल्लेख्य रूपमा टाढा हुनुपर्ने, गुरुयोजनाले प्रस्तुत गर्ने नयाँ निर्माणहरू सम्पदा क्षेत्रको सांस्कृतिक पर्यावरणको अनुकूल मात्र हुनुपर्ने, गुरुयोजनामा सम्बोधन हुने पुरातात्त्विक क्षेत्रभित्रका हरेक कार्यहरू पुरातत्त्व विभागसँगको समन्वयमा मात्र गर्नॅपर्ने र परियोजनाको कार्यान्वयनका लागि तयार गरिने मेमोरेन्डम अफ अन्डरस्टान्डिङ मा विभागको सहभागिता हुनुपर्ने, भन्ने कोषको प्रस्तावमा विभागले स्पष्ट रूपमा असहमति दर्ज गरेको थियो । अर्थ मन्त्रालय र पर्यटनले पनि कोषको प्रस्तावमा असहमति जनाएका थिए । त्यसैले अर्थले असारमा कोषले पठाएको पत्रको जवाफ नदिई रोकेर राखेको थियो ।उक्त पत्राचार हुँदा लामा उपाध्यक्षमा नियुक्त भइसकेका नभए पनि भित्रभित्रै उनकै चलखेलबाट काम अघि बढेको थियो । त्यसलाई अझ सहज बनाउन लामा शक्तिकेन्द्रलाई रिझाएर आफैं उपाध्यक्षमा नियुक्ति भए । लामाको नियुक्तिपछि अर्थको रायका लागि कोषबाट ताकेता आउन थाल्यो । पर्यटनबाट असारमा गएको पत्रको जवाफ अर्थले असोज ४ मा दिँदै अहिलेकै अवस्थामा प्रमिस्डलाई सुम्पिने कुरा स्वीकार गरेन । सार्वजनिकनिजी साझेदारी तथा लगानी ऐन २०७५ लगायतका विषयहरू कानुनबमोजिम हुनुपर्ने र सरकारलाई थप आर्थिक दायित्व पर्ने तथा अर्थबाट राय दिनुपर्नेमा विषयगत मन्त्रालयको स्पष्ट रायसहित लेखी आएमा सोहीबमोजिम उपलब्ध गराउन सकिनेछ, अर्थको रायमा लेखिएको छ । विशेषतः पुरातत्त्व विभागको असहमतिसहित टिप्पणी लेखेपछि पर्यटन सचिव सुवेदीले पनि त्यहीअनुसार लिज अवधिलगायतका विषयमा प्रश्न उठाएका थिए । यस्ता क्षेत्रमा निर्माण कार्य गर्नॅअघि सरोकारवाला निकायहरू पुरातत्त्व विभागलगायतसँग छलफल गर्नॅपर्ने र आवश्यक प्रक्रिया सुरु गर्न गुरुयोजना तयारी एवं कार्यान्वयनका सम्बन्धमा पुरातत्त्वको राय लिनुपर्ने हुन्छ, अर्थको रायमा भनिएको छ ।"
दीपक र राजपुरा वर्षका उत्कृष्ट खेलाडी,"फोटो पत्रकारिताका सिपाहीयसपल्ट स्पेसल अवार्ड भने पोखरेली खेल फोटो पत्रकार सुदर्शन रञ्जितलाई प्रदान गरियो । उनको परिचय त्यत्तिकैमा मात्र सकिन्न । उनी सहारा क्लबका एक सक्रिय सदस्य हुन् । सहारा त्यही क्लब हो, जसले निरन्तर रूपमा आहा रारा पोखरा गोल्डकपको आयोजना गर्दै आएको छ । खासमा उनी पोखरेली खेलकुदका अभियन्ता हुन् । भनिन्छ, पछिल्लो चार दशकमा पोखरामा त्यस्तो कुनै खेलकुद गतिविधि छैन, जसमा उनको सहभागिता नहोस् ।सन् २००८ मा उनले अन्तर्राष्ट्रिय क्रिकेट काउन्सिलको उत्कृष्ट तस्बिरको अवार्ड पनि जितेका थिए । मूलधारको नेपाली खेलकुदमा जति पनि पोखरेली खेलाडी छन्, तिनलाई सफल बनाउन र चिनाउने काममा पर्दा पछाडिबाट काम गर्नेमा पर्छन्, रञ्जित । तर यति गर्दागर्दा पनि खेलकुद उनको पेसा भने होइन । खासमा उनी समग्र नेपाली खेलकुदलाई नै माया गर्छन् र अबका दिनमा पनि सक्दो काम गर्ने तत्परता देखाउँछन्, त्यसैले उनी स्पेसल अवार्डको हकदार रहे ।"
मरासिनी साधारण तारिखमा रिहा,"काठमाडौं (कास) राष्ट्रिय सूचना प्रविधि केन्द्रका लागि उपकरण खरिद गर्दा भएको भ्रष्टाचार प्रकरणमा मुछिएका निलम्बित सचिव मधुकुमार मरासिनी साधारण तारिखमा रिहा भएका छन् । विशेष अदालतले आइतबार मरासिनीलाई साधारण तारिखमा छाडेको हो । नेसनल पेमेन्ट गेटवेको उपकरण खरिद प्रकरणमा मरासिनीसहित ९ जनाविरुद्ध अख्तियार दुरुपयोग अनुसन्धान आयोगले २०८० असोज १५ विशेष अदालतमा भ्रष्टाचार मुद्दा दायर गरेको थियो । मुद्दा दायर हुँदा मरासिनी उद्योग, वाणिज्य तथा आपूर्ति मन्त्रालयका सचिव थिए । नेपाल टेलिकमका प्रबन्ध निर्देशक रहेका सुनील पौडेल केन्द्रको कार्यकारी निर्देशक छँदा उपकरण खरिद प्रक्रिया अगाडि बढाइएको थियो । त्यही खरिद प्रक्रियामा भ्रष्टाचार गरेको आरोपमा पौडेल र मरासिनीसहित ९ जनालाई प्रतिवादी बनाएर अख्तियारले मुद्दा दायर गरेको हो । यो प्रकरणमा अर्थ मन्त्रालयको बजेट महाशाखा प्रमुख (सहसचिव) हुँदा प्रक्रिया मिचेर नेसनल पेमेन्ट गेटवेको उपकरण खरिदका लागि बजेट छुट्याएको अभियोग अख्तियारले मरासिनीमाथि लगाएको थियो । विशेष अदालतका प्रवक्ता धनबहादुर कार्कीले आइतबारको थुनछेक बहसपछि मरासिनीलाई साधारण तारिखमा छाडिएको बताए । मरासिनी मुद्दा दायर भएको साढे चार महिनापछि आइतबार अदालतमा उपस्थित भएका थिए ।"
रकमान्तर प्रकरणमा मधेशका दुई मन्त्रीसँग फेरि बयान लिइने,"जनकपुर (कास) मधेश प्रदेश सरकारले आफूखुसी रकमान्तर गरिएको मामिलामा सम्बन्धित दुई मन्त्रीले दिएको लिखित कारण गोलमटोल रहेको भन्दै विशेष संसदीय छानबिन समितिले फेरि बयान लिने तयारी गरेको छ । गत आर्थिक वर्षको अन्त्यतिर प्रदेश सरकारले अर्थ विविध शीर्षकमा रहेको ३ अर्ब ३४ करोड २३ लाख ८ हजार ३ सय ४१ रुपैयाँ रकमान्तर गरेको थियो । प्रदेशसभा सचिवालय जनकपुरमा शुक्रबार बसेको समितिको बैठकले अर्थमन्त्री सञ्जयकुमार यादव र उद्योग, वाणिज्य तथा पर्यटनमन्त्री सुनिता यादवले दिएको लिखित कारण अस्पष्ट रहेको ठहर गरेको छ । समितिका सभापति उपेन्द्र महतोका अनुसार मन्त्रीद्वयले बुझाएको लिखित जवाफ अस्पष्ट छ । हामीले स्पष्ट हुन चाहेको विषयमा मन्त्रीद्वयको जवाफ चित्तबुझ्दो छैन, महतोले भने, उहाँहरूलाई फेरि पत्र लेखेर वा बोलाएरै स्पष्ट हुनुपर्ने धेरै विषय छन् । समितिको बैठकमा धेरैजसो सदस्यले मन्त्रीद्वयले बुझाएको लिखित जवाफ अध्ययन गर्न समय मागेकाले त्यसपछि मात्रै उनीहरूको बयान लिइने तयारी छ । मन्त्रीद्वयले बुझाएको लिखित कारणमा नीति, नियम, कार्यविधि टेकेर रकमान्तर गरिएको जिकिर गरे पनि कुनकुन रकम, कुनकुन नियम र कार्यविधिअनुसार रकमान्तर गरिएको खुलाएको छैन । पुस पहिलो साता समितिमा बयान दिन उपस्थित भएका मन्त्रीद्वयले स्पष्ट हुनुपर्ने विषय किटेर मन्त्रालयमा पत्र पठाउन समितिलाई अनुरोध गरेको थियो । मन्त्रीद्वयको अनुरोधकै आधारमा समितिले तीन दिनभित्र लिखित कारण पेस गर्न पत्र पठाएको थियो । तर, कार्यव्यस्तता र अनेक कारण देखाउँदै मन्त्रीद्वयले छानबिन समितिलाई लिखित जवाफ दिन आनाकानी गरिरहेका थिए । दुवै मन्त्रीले पटकपटक म्याद लिँदै करिब एक महिनापछि मात्रै समितिलाई लिखित कारण पेश गरेका हुन् । आर्थिक वर्षको अन्त्यतिर अर्थ विविध शीर्षकको बजेटमा चलखेल भएको भन्दै प्रदेशसभामा सांसदहरूले आपत्ति जनाएपछि सांसद महतोको संयोजकत्वमा गत असार २७ मा प्रदेशसभा बैठकले विशेष संसदीय छानबिन समिति गठन गरेको थियो । समितिलाई दुई महिनाभित्र प्रतिवेदन बुझाउन समय दिइए पनि मन्त्रीद्वयले अटेर गरेकाले सात महिना बित्दा पनि समिति टुंगोमा पुग्न सकेको छैन । संसदीय समितिले यस अवधिमा गरेको छानबिनमा अर्थ मन्त्रालयले कानुनी प्रक्रिया मिचेर विभिन्न मन्त्रालयलाई रकमान्तर र स्थानीय तहलाई अनुदान पठाएको प्रतिवेदन तयार पारिसकेको छ । संसदीय समितिले छानबिनका क्रममा बजेट रकमान्तर र स्थानीय तहलाई दिइएको अनुदानमा प्रक्रियालाई मिचेको निष्कर्ष निकालेको छ ।"
टीआरसीमा एमालेको सहमति खोज्दै प्रधानमन्त्री,"(काठमाडौं)प्रधानमन्त्री पुष्पकमल दाहाल संक्रमणकालीन न्यायसम्बन्धी (टीआरसी) विधेयक एमालेको सहमतिमा संसद्बाट पारित गर्ने कसरतमा छन् । बहुमत सांसदबाट पारित गर्न सक्ने अवस्था हुँदाहुँदै दाहालले एमालेको सहमतिमै टीआरसी विधेयक टुंग्याउन खोजेका हुन् । यसबारे दाहाल र एमाले अध्यक्ष केपी शर्मा ओलीबीच औपचारिक, अनौपचारिक संवाद चलिरहेको छ । दाहालले एमालेसँग संवादको ढोका खुला राखेर टीआरसीमा सहमतिको विकल्प खोजिरहेका हुन् । सर्वसम्मत पारित गर्न सके पीडित पक्ष र अन्तर्राष्ट्रिय निकायबाट समर्थन हुने विश्वास दाहालको छ । त्यसैले उनले एमाले अध्यक्ष ओलीसँग सहमतिका लागि केही प्रस्तावसमेत अघि सारेका छन् । दुई नेताबीच सीमित उक्त प्रस्तावमा आगामी दिनमा सहकार्य, संसद्मा विचाराधीन निजामती सेवा, शिक्षालगायत विधेयकमा एमाले चासोलाई समेट्नेलगायत रहेको स्रोतको भनाइ छ । लामो समयदेखि अड्किएको टीआरसी विधेयक प्रधानमन्त्रीले जसरी पनि टुंग्याउनुपर्नेछ, स्रोतले भन्यो, त्यसैले एमालेसँग लेनदेन गरेर भए पनि सहमति खोज्ने पक्षमा हुनुहुन्छ ।आफू प्रधानमन्त्री भएका बेला संक्रमणकालीन न्यायलाई टुंगोमा पुर्याउन सके माओवादी आन्दोलनमा भएका घटनाको वैधानिक रूपमा किनारा लाग्ने बाटो खुल्ने हुँदा उनी यसमै केन्द्रित छन् । कांग्रेस सभापति शेरबहादुर देउवा पनि सरकार र संसद् अनुकूल भएका बेला टीआरसी विधेयक टुंगोमा पुर्याउने पक्षमा छन् । दुवै नेतालाई एमालेको अडानले अप्ठ्यारो पारेको छ । एमालेका लागि टीआरसी विधेयक हिउँदे अधिवेशनमै टुंग्याउनुपर्ने हतारो देखिँदैन । उसले सत्ता गठबन्धनलाई गलाउने हतियारका रूपमा यसलाई लिएको छ । आगामी दिनमा माओवादीसँग सहकार्य हुन सक्ने भएकाले टीआरसी अघि बढाउन एमालेले सर्त राखेको छ । संसद्को समितिमा छलफलमा रहेको विधेयकमा एमालेले मुख्य गरी चार फरक मत राखेको छ । मानवअधिकारको गम्भीर उल्लंघनमा समावेश स्वेच्छाचारी रूपमा क्रूरतापूर्वक गरिएको हत्यादोहोरो भिडन्तबाहेकका हत्यामध्ये कसरी व्याख्या समावेश गर्ने, सशस्त्र द्वन्द्वका क्रममा जोडिएका र प्रभावित भएका व्यक्तिलाई कसरी सम्बोधन गर्ने, मानवअधिकार उल्लंघनका घटनामा मेलमिलापका लागि पीडितको सहमति प्रचलित कानुनअनुसार अदालत जान पाउनुपर्ने, सशस्त्र युद्धका घटनामा कम सजाय दिनेसम्बन्धमा आधार खुलाएर सजाय कम गर्न सकिने व्यवस्था गर्नेसम्बन्धमा एमालेको फरक मत छ ।एमाले उपमहासचिव प्रदीप ज्ञवालीले सरकार राष्ट्रिय महत्त्वका विषयमा बहुमतका आधारमा अघि बढ्न खोजेको उल्लेख गर्दै टीआरसी पनि त्यसरी नै अघि बढाउन खोजेको बताए । संक्रमणकालीन न्याय सहमतिमै टुंग्याउनु उचित हुन्छ, उनले भने, गठबन्धनले बहुमतको अहंकार देखाएर टीआरसी पारित गरेमा त्यसपछि एमालेले जिम्मेवारी लिँदैन । सरकारले नै सहमतिको वातावरण बिगार्दै लगेको उनले आरोप लगाए । सरकारलाई प्रमुख प्रतिपक्षको सहयोग चाहिएको हो भने वातावरण पनि बनाउनुपर्ला, उनले भने । टीआरसीमा सहमतिका लागि गृहकार्य गरिरहेका माओवादी उपमहासचिव वर्षमान पुनले हालसम्म प्रमुख दलबीच भएका छलफलका आधारमा टुंगोमा पुग्ने बताए । यो विधेयक अहिलेको सरकारले मात्र बनाएको होइन, यसमै प्रमुख सबै दलको स्वामित्व छ, उनले भने, एमालेले केही विषय उठाए पनि लचिलो भए सहमतिमा आउने विश्वास छ । उनले एमालेले टीआरसीलाई राजनीतिक मुद्दा बनाउन नहुने उल्लेख गरे । यही साता दाहाल र ओलीबीच छलफल भएको थियो । ओलीले सहमतिका लागि एमाले सकारात्मक भए पनि पार्टीका राष्ट्रिय महत्त्वका अन्य विषय, संसद्मा भएका विधेयकप्रति चासोको सम्बोधन र पार्टीविरुद्ध सत्ताको प्रयोग रोकेमा असम्भव नभएको दाहाललाई बताएका थिए ।"
सम्पदामा लुम्बिनी कोषको स्वेच्छाचारिता,"अर्थ मन्त्रालय, पर्यटन मन्त्रालय र पुरातत्त्व विभागको लिखित असहमति एवं कानुनी व्यवस्था मिचेर लुम्बिनी विकास कोषले १२० बिघा जग्गा बिनाप्रतिस्पर्धा निजी कम्पनीलाई लिजमा दिने निर्णय गरेर स्वेच्छाचारी व्यवहार देखाएको छ । गौतम बुद्धको अस्थिधातु समाधिस्थ गरिएको नवलपरासीको रामग्राम क्षेत्रमा उत्खनन एवं बौद्ध स्तूप निर्माण गर्न ९९ वर्षका लागि लिजमा दिने क्रममा कोषले संकलित दानभेटीसहयोग रकममा पनि त्यही कम्पनीको २० प्रतिशत हिस्सा रहने द्विपक्षीय समझदारीसमेत गरेको पाइएको छ । अर्कातिर संयुक्त राष्ट्रसंघीय शैक्षिक, वैज्ञानिक र सांस्कृतिक संगठन (युनेस्को) को विश्वसम्पदा केन्द्रले पटकपटक चेतावनी दिँदा पनि कोषले सम्पदास्थलमा गुरुयोजनाविपरीत संरचना निर्माण रोकेको छैन । कोषको यस्तो मनोमानी बढ्दै जाँदा गौतम बुद्धको जन्मस्थलको सम्पदा नै जोखिममा पर्ने चिन्ता चुलिएको छ । संस्कृति, पर्यटन तथा नागरिक उड्डयनमन्त्री अध्यक्ष रहने कोषको कार्यकारी उपाध्यक्षमा गत साउनदेखि ल्हारक्याल लामा छन्, जो हतियार, अकुत सम्पत्ति आर्जन, दोहोरो नागरिकता, राहदानी लगायतका अभियोगमा पक्राउ पर्दै छुट्दै आएका पूर्वसांसद हुन् । रामग्राम क्षेत्रको जमिन लिजमा लिने निजी कम्पनी द प्रमिस्ड ल्यान्ड का अध्यक्ष निकेश अधिकारी प्रधानमन्त्री पुष्पकमल दाहालका घरधनी शारदाप्रसादका छोरा हुन् । शारदाप्रसादको शैलुङ कन्स्ट्रक्सन कम्पनी निर्माणसम्बन्धी ठेक्का लिँदै अलपत्र पारेका कारण बदनाम छ । रामग्राम परियोजनामा सिंगापुरमा कार्यालय रहेको भनिएको मोक्ष फाउन्डेसन ले लगानी गर्ने भनिएको छ, जसका लागि करिब ७ अर्ब रुपैयाँ लागत अनुमान छ । रामग्राममा उत्खनन र स्तूप निर्माणको जिम्मा निजी कम्पनी दिने दिने पहल भने करिब एक वर्षअघि नै सुरु भएको हो । मोक्ष र प्रमिस्ड ल्यान्डबाट प्रस्ताव आएपछि रायका लागि पर्यटन मन्त्रालय, पुरातत्त्व विभाग र अर्थ मन्त्रालयमा पठाउँदा सबैले टिप्पणीसहित असहमति जनाएका थिए । लामाले कार्यकारी उपाध्यक्षमा राजनीतिक नियुक्ति पाएपछि भने समझदारी गर्ने प्रक्रिया फटाफट अघि बढ्यो । गत असोज २९ मा द्विपक्षीय समझदारी (एमओयू) भयो । कात्तिक १३ मा थप बुँदा समेटेर रामग्राम क्षेत्रमा संकलित दानभेटीसहयोग रकममा पनि प्रमिस्ड ल्यान्डको २० प्रतिशत हिस्सा रहने गरी पूरक समझदारी गरियो । गत मंसिर २६ मा प्रधानमन्त्री पुष्पकमल दाहालले परियोजनाको शिलान्यास नै गरिसकेका छन् । कोषले गुपचुप गरेको समझदारी सार्वजनिक भएपछि रामग्राम स्तूप संरक्षण तथा पर्यटन विकास संस्थाले विज्ञप्ति नै जारी गरेर आपत्ति जनाएको छ । प्रतिनिधिसभाको सार्वजनिक लेखा समितिले आइतबार मात्रै रामग्राम क्षेत्रमा उत्खनन एवं बौद्ध स्तूप निर्माणका लागि अघि बढाइएका सबै प्रक्रिया रद्द गर्न निर्देशन दिएको छ । समितिले निर्णय प्रक्रियामा सामेल व्यक्तिमाथि अनुसन्धान गर्न अख्तियार दुरुपयोग अनुसन्धान आयोगलाई समेत भनेको छ । लुम्बिनी विकास कोष ऐन, २०४२ को दफा ४ ले कोषबमोजिम व्यक्तिसरह सम्पत्तिको कारोबार गर्न सक्ने भए पनि उपाध्यक्षले सम्झौता वा समझदारी गर्न सक्ने कानुनी व्यवस्था नदेखिएको समितिले औंल्याएको छ । अर्कातिर प्राचीन स्मारक ऐन, २०१३ ले पुरातात्त्विक स्मारक र पुरातात्त्विक महत्त्वका वस्तुको संरक्षण एवं उत्खनन गर्ने अधिकार पुरातत्त्व विभागलाई मात्र दिएको छ । सरोकार निकायहरूले असहमति जनाउँदाजनाउँदै प्रतिस्पर्धासमेत नगराई अपारदर्शी रूपमा जग्गा लिजमा दिने र दानमा समेत हकदार बनाउने समझदारी गरिनु नै सन्देहास्पद छ । कोषले आफूखुसी गरेको समझदारीलाई अनुमोदन नगरेका तत्कालीन संस्कृति तथा पर्यटन सचिव भरतमणि सुवेदीको हठात् सरुवा हुनुले पनि शंका गर्ने ठाउँ दिएको छ । त्यसैले यो विषयलाई अख्तियारले गम्भीरतापूर्वक छानबिन गर्नुपर्छ । संसदीय समितिको निर्देशनअनुसार कोषले जग्गा लिज दिन चालिएका प्रक्रिया अविलम्ब रद्द गर्नुपर्छ । युनेस्कोको विश्वसम्पदा केन्द्रले विश्वसम्पदा स्थललाई खतराको सूचीमा किन नपार्ने ? भन्दै कोषसँग बारम्बार स्पष्टीकरण सोधेको विषय पनि गम्भीर छ । गौतम बुद्धको जन्मस्थल मायादेवी मन्दिर परिसर विश्वसम्पदामा सूचीकृत छ । लुम्बिनी विकासको गुरुयोजनामा मन्दिर परिसर र आसपास ठूला संरचना निर्माणको परिकल्पना गरिएको छैन । तर कोषले पुरातत्त्व विभाग र केन्द्रको अनुमतिसमेत नलिई आफूखुसी पक्की पुल, सडक, भवन लगायतका संरचना बनाइरहेको छ । त्यही कारण केन्द्रले स्पष्टीकरण सोधेको हो । त्यसैले यस्ता अनधिकृत संरचना निर्माण कोषले तत्काल बन्द गर्नुपर्छ । कोषको जिम्मेवारी सम्पदाको संरक्षण गर्ने हो, दोहन होइन ।"
कलंकीवासीलाई खानेपानी कहिले ?,"काठमाडौंको कलंकी खानेपानी संस्थानको पालादेखि नै पानी वितरणमा बेवास्ता गरिएको क्षेत्र हो । यस क्षेत्रमा चार दशकदेखि नै हप्तामा एक दिन मात्र पानी वितरण हुँदै आएको छ । होचो ठाउँबाट डाँडाको ट्यांकीमा तानेर पानी वितरण गर्नुपर्ने भएको र मेसिन बिग्रने, पाइप फुट्ने आदि कारणले बेलाबखत त्यो पनि नियमित नहुँदा यहाँका बासिन्दाले कष्टले गुजारा गर्दै आए । बहुप्रतीक्षित मेलम्चीको पानी आउला र हाम्रा दुःखका दिन जालान् भन्ने आशामा वर्षौं बिते । अहिले त्यो पनि हात्ती आयो हात्ती आयो फुस्सा भयो । थालनीदेखि अहिलेसम्मका व्यवस्थापक (म्यानेजर), अभिकल्पी (डिजाइनर), परामर्शदाता (कन्सल्ट्यान्ट) हरूका लापरबाहीले अहिले मेलम्चीको पानी वितरण पनि मौसमी भएको बुझिन्छ । एक वर्षमा जम्मा चारपाँच महिना मात्र पानी वितरण हुने रे ! काठमाडौंमा अहिले करिब एक महिनादेखि मेलम्चीको मौसमी पानी वितरण गर्न थालिएको भए पनि कलंकीवासीले भने सामाजिक न्याय पाउन सकेका छैनन् । कलंकीको पूर्वी क्षेत्र (मेलम्चीको पानी आउने बाटातिर) घर हुने साथीभाइहरू हप्तामा तीन दिन दिनभरि जस्तो पानी आउँछ, भण्डार गर्ने ठाउँ नहुँदा बाटामा बगिरहेको छ, यत्तिकै खेर गइरहेको छ भन्छन् । कलंकीवासीले त्यस्तो अनुभव गर्न त कता हो कता, न्यूनतम आवश्यकता पनि पूरा गर्न पाएका छैनन् । यस क्षेत्रमा हप्तामा एक दिन एक घण्टा (यथार्थमा ५०५५ मिनेट) पानी दिने गरिएकोमा अहिले हप्तामा दुई दिन दिन थालिएको छ । अहिले पनि न्यूनतम आवश्यकता पूरा गर्न ट्यांकरको पानी किन्नुपर्ने बाध्यता छ । कहीं आवश्यकताभन्दा बढी वितरण भई फालाफाल हुने, कहीं न्यूनतम आवश्यकता पनि पूरा नहुने ? यो कस्तो सामाजिक न्याय हो ?खानेपानी वितरण प्रणालीको व्यवस्थापनमा संलग्न काठमाडौं खानेपानी लिमिटेडका पदाधिकारीहरूसँग विनम्र अनुरोध छ फालाफाल हुने क्षेत्रको पानी प्राविधिक कुरा मिलाएर यथाशीघ्र हामी कलंकीवासीको पनि न्यूनतम आवश्यकता पूरा हुने गरी कम्तीमा हप्तामा तीन दिन पानी वितरण हुने व्यवस्था गरेर सामाजिक न्याय प्रदान गरियोस् । नेपाल सरकारका सरोकारवाला निकायसँग अनुरोध छ यसरी सामाजिक न्याय प्रदान हुने गरी सेवा प्रवाह गर्न नसक्ने व्यवस्थापकलाई राज्यको ढुकुटी खर्च गरेर नपालियोस् पनि । लालानाथ सुवेदी, कलंकी, काठमाडौं"
इराकमा राहदानी सेवा तर श्रमस्वीकृति रोक,"मलगायत १५ देखि २० हजार हाराहारीमा नेपाली हाल इराकका विभिन्न प्रान्तमा कार्यरत छौं । यहाँ कार्यरतमध्ये महिलाको संख्या अधिक छ । उनीहरू कोही कोही त दसौं वर्षदेखि यहीं छन् । कसैको पासपोर्ट हराएको थियो भने कसैको पासपोर्टको म्याद सकिएको अवस्था थियो । यहाँ नेपाली दूतावास नभएकाले पासपोर्ट नवीकरण वा नयाँ बनाउन असम्भव थियो, जसका कारण हजारौं नेपालीलाई घर फर्कन जटिल बनेको थियो । तर यसै बेला कुवेतमा रहेको नेपाल दूतावासले प्रशंसनीय पहल गर्यो । दूतावासले इराक आई म्याद सकिएका वा पासपोर्ट हराएका नेपालीका लागि नवीकरण वा नयाँ बनाउने सुविधा दियो । तर मलाई लागेको जिज्ञासा के हो भने नेपाल सरकारले इराकलाई द्वन्द्वग्रस्त राष्ट्र भनी रोजगारीका लागि श्रमस्वीकृति दिँदैन तर नेपाल सरकार आफैं आई इराकमा नेपाली पासपोर्ट वितरण गर्छ । इराकका लागि श्रमस्वीकृति नदिएकै कारण सयौं नेपाली तेस्रो मुलुक हुँदै लाखौं खर्च गरेर सेटिङ मिलाउँदै यहाँ आउन विवश छन् । इराकमा पासपोर्ट बाँड्न सक्ने सरकारले श्रम स्वीकृति पनि दिए हजारौं नेपाली ठगिनबाट बच्थे कि ? नारायण कुमार, इराक"
पाकिस्तानको जनमत सेनाविरुद्ध,"पाकिस्तानमा बिहीबार भएको आम निर्वाचनको सबैभन्दा ठूलो सन्देश एउटै छ सेनाले सत्तामा दखल अन्दाजी गरेको आम जनताले मन पराउँदैनन् । उनीहरू मुलुकमा सैनिक शासन होइन, नागरिक शासन बहाली भएको रुचाउँछन् भन्ने स्पष्ट सन्देश यो निर्वाचनमार्फत दिएका छन् । अझ यसपालि आम जनताले स्वतन्त्रपूर्वक मतदान गर्न पाएको भए र इमरान खानको पार्टीले ब्याट चुनाव चिह्न पाएको भए इमरान खानको बहुमतको सरकार बन्ने निश्चत जस्तै थियो । पहिलोपल्ट सेना विरुद्धको नागरिक सरकार बन्न सक्थ्यो । पाकिस्तानमा विकास र स्थिरता नहुनुको मुख्य कारण नै सेना हो । त्यहाँको सेना सत्ताका लागि जे पनि गर्न तयार हुन्छ । उसकै कारण पाकिस्तान स्वतन्त्र भएको ७६ वर्षसम्म पनि देशमा स्थिरता आउन सकेको छैन, विकास आउन सकेको छैन र विदेशी लगानी आउन सकेको छैन ।विदेशी मुलुकले सहयोग दिनुअघि उक्त मुलुकमा नागरिक सरकार छछैन, नागरिक कत्तिको स्वतन्त्र छन्, नागरिकको मतबाटै सरकार बन्छबन्दैन र देशमा मानवअधिकार कत्तिको छ भन्ने मूल्यांकन गर्छन् । यी विषयमा पाकिस्तान कमजोर छ । भारतमा प्रत्यक्ष विदेशी लगानी (एफडीआई) मजाले आउनु तर पाकिस्तानमा नआउनुको मुख्य कारण नै नागरिक शासनमाथि सैनिक शासन हाबी हुनु हो । यो कुरा पाकिस्तानको सेनालाई थाहा नभएको होइन तर सत्ताको सुख र स्वाद छाड्न चाहँदैनन् । एकताका जुल्फिकार अली भुटोले सेनाको दबदबाको विरोध गरेका थिए, उनलाई फासी नै दिइयो । कुनै बेला नवाज सरिफले विरोध गरे, उनी निर्वासनमै जानुपर्यो । अहिले इमरान खान पाकिस्तानी सेनाको कोपाभाजनमा परेका छन् । उनलाई विभिन्न जालसाजीपूर्ण मद्दा लगाई ३१ वर्ष जेल सजाय तोकिएको छ । उनको पार्टी र चुनाव चिह्नलाई प्रतिबन्ध गरिएको छ । तथापि आम जनताले इमरानका उम्मेदवारहरूलाई जिताएर सेनालाई गतिलो जवाफ दिएका छन् । चुनावको नतिजाले पाकिस्तानी जनता इमरान खान नै चाहन्छन् भन्ने स्पष्ट सन्देश दिएको छ । देखाउनका लागि नागरिक शासन छ भन्ने तर सबै कुरामा सेनाको मात्र चल्ने गलत प्रवृत्ति पाकिस्तानमा छ । सेनालाई खुसी पार्न नै अदालत र निर्वाचन आयोगहरूले काम गर्छन् । इमरान अहिले कंगारु अदालतको चपेटामा परेका छन् । पाकिस्तानमा नागरिक शासन बहाली गर्न नसक्नु विश्व समुदायको विफलता हो, संयुक्त राष्ट्रसंघको विफलता हो । सेनाको शासन कस्तो हुन्छ भन्ने कुरा पाकिस्तान, म्यानमार, उत्तर कोरियालाई हेरे पुग्छ । तथापि अहिले कतिपय नेपाली नबुझेरै नेपालमा राजा र सेनाले शासन लिनुपर्यो भन्ने गर्छन् । राजा र सेनाको निरंकुशता जान्न नेपालको २०५८ देखि २०६२ सम्मको शासन हेरे पुग्छ । गोपाल देवकोटा, गोकर्णेश्वर, काठमाडौं"
त्रिविमा भागबन्डाको खेल,"सरकारले प्रतिस्पर्धाका आधारमा त्रिभुवन विश्वविद्यालयको उपकुलपति नियुक्ति प्रकिया जारी राख्दा निमित्त उपकुलपति शिवलाल भुसालले राजनीति भागबन्डाका आधारमा सहायक डिन, विभागीय प्रमुख, क्याम्पस प्रमुख लगायतको नियुक्ति गरेका छन् । त्रिविका कुलपति प्रधानमन्त्री पुष्पकमल दाहालले विश्वविद्यालयको नियुक्तिमा दलीय भागबन्डा अन्त्य गरिने घोषणा गरेका थिए । उनको भनाइलाई चुनौती दिँदै निमित्त उपकुलपति भुसालले दलीय भागबन्डा लगाएको देख्दा अचम्म लाग्छ । शिक्षा क्षेत्र राजनीतिभन्दा पर हुनुपर्छ अनि मात्र सुधार आउँछ । शिक्षाकर्मीले राजनीति गर्ने होइन । निमित्त जिम्मेवारीमा भएका भुसालले पदहरूमा भागबन्डा गर्नु गलत छ । उनी कामचलाउ उपकुलपति हुन्, आफ्नो जिम्मेवारीबोध गर्नुपर्छ । पुरुषोत्तम घिमिरे, जोरपाटी, काठमाडौं"
के प्रचण्ड निर्विकल्प हुन् ?,"के हुन सक्छन् त विधान सम्मेलनका मुद्दाहरू ? १ आदेश कि विधि ः विधान लेख्दै गर्दा माओवादीमा छलफल हुनुपर्ने पहिलो मुद्दा हो यसको कार्यान्वयन र परिपालनाको प्रतिबद्धता । विधानको पालना नगर्ने, नेतृत्वअनुकूल, गुटका स्वार्थबाट प्रेरित भएर विधान मिच्ने रोग माओवादीमा मात्रै होइन, अरू ठूला पार्टीमा पनि छ । विधान पालना नगर्ने प्रवृत्तिले दलहरूमा आन्तरिक लोकतन्त्र कमजोर छ । जब मूल नेतृत्वका खल्तीबाट आदेशहरू निस्किन्छन्, भूमिकाहरू बाँडिन्छन्, विधानको औचित्य रहँदैन । विधिमै नचल्ने हो भने किन चाहियो विधान ? त्यसैले यसको पूर्ण कार्यान्वयनको प्रण सम्मेलनको महत्त्वपूर्ण मुद्दा हो । २ विचारनिर्देशित विधान ः त्यसो त माओवादीले यो विधान सम्मेलनमा २०७८ को महाधिवेशनबाट पारित राजनीतिक कार्यदिशाको समीक्षा गर्ला । कार्यकर्ता पंक्तिलाई अलमल्याउन प्रचण्डले राजनीतिक कार्यदिशाबारे धाराप्रवाह भाषण पनि देलान् । तर, जसरी माओवादी सत्ता राजनीतिको दाउपेच र सत्ता उपभोगलाई नै प्रधान ठानेर अघि बढिरहेको छ, राजनीतिक लाइनको विमर्श विरोधाभास लाग्छ । दलीय अस्तित्वरक्षाका लागि कहिले कोसँग मिल्ने त कहिले कोसँग गठबन्धन गर्नुपर्ने टीठलाग्दो अवस्थामा पुगेको माओवादीले पहिले आफूलाई राजनीतिक रूपमा सही ठाउँमा उभ्याउन सक्नुपर्छ । माओवादीले जोडबल गरेर संविधानमा समाजवादउन्मुख राज्यव्यवस्था लेखाउन त भूमिका खेल्यो तर उसको आचरण र गतिविधिले समाजवादको आधार बनाउन सघाउँदैन । विधान सम्मेलनको यो अवसरमा माओवादीले यो कोणबाट पनि समीक्षा गर्नुपर्छ । मुख्य कुरा, विधान विचारबाट निर्देशित हुनुपर्छ । ३ चुस्त आकार ः माओवादी सशस्त्र विद्रोहका बेला सांगठनिक हिसाबले व्यवस्थित थिएन । तत्कालको आवश्यकता अनुसार यो पार्टीको सांगठनिक संयन्त्र परिचालित हुने गर्थ्यो । विद्रोहको बाटो त्यागेर शान्तिपूर्ण राजनीतिमा आउँदा पनि माओवादीको केन्द्रीय संयन्त्र चुस्त नै थियो । ३५ सदस्यीय केन्द्रीय समितिसहित खुला राजनीतिमा आएको माओवादीले यो डेढ दशकमा कमिटी प्रणालीमा गरेको अभ्यास अत्यन्त भद्दा रह्यो । न कार्यसम्पादन गतिलो ढंगले हुन सक्यो न त कमिटी प्रणालीको कुनै प्रभाविकारिता रह्यो । चार हजारसम्म केन्द्रीय सदस्य रहेको कमिटी गठन गरेर माओवादीले एक प्रकार प्रहसन नै गर्यो, जसले यो पार्टीको संगठन अस्तव्यस्त र अराजक हूलमा परिणत भयो । भुसाल नेतृत्वको विधान मस्यौदा समितिले प्रस्ताव गरेको कमिटीको संख्या घटाउने प्रस्ताव सकारात्मक छ । तर कमिटी गठन कृपावाद र गुटवादमा होइन, लोकतान्त्रिक विधिमा आधारित हुनुपर्छ । र, विधानले त्यसको सुनिश्चितता गर्न सक्नुपर्छ । ४ बहिर्गमनको बाटो ः यो विधान सम्मेलनको अर्को महत्त्वपूर्ण मुद्दा हो नेतृत्वदायी भूमिकाको मापदण्ड निर्माण । कुनै दलमा आबद्ध भएपछि विधिमा आधारित भएर पदीय दायित्व निर्वाह गर्नु स्वाभाविक हो । तर, एउटै व्यक्ति गुट र नेतृत्वसँगको निकटताका आधारमा पार्टी, संसद् वा सरकारको जिम्मेवारीमा पटकपटक दोहोरिरहनु न्यायोचित होइन । शान्तिपूर्ण राजनीतिक यात्राको डेढ दशकमा माओवादीले चार पटक सरकार गठन गरिसकेको छ । तीन पटक प्रचण्डको नेतृत्वमा र एक पटक डा बाबुराम भट्टराईको नेतृत्वमा । त्यसबाहेक थुप्रै पटक संयुक्त सरकारमा पनि सामेल भएको छ । झन्डै सय जना माओवादी नेता मन्त्री भए यसबीच । पाँच सयभन्दा बढीले संसद्को प्रतिनिधित्व गरेका छन् । यीमध्ये धेरै अनुहार दोहोर्याईतेहर्याई यी भूमिकामा पुगेका छन् । त्यसकारण पार्टी नेतृत्वमा रहने अवधि र संसद्सरकारमा पठाउने मापदण्ड निर्माणमा पनि यो सम्मेलन केन्द्रित हुनुपर्छ । अझ, उमेर हदको प्रावधान राख्न सके त्यसले नेतृत्वको बहिर्गमनको बाटोलाई सहज बनाउँछ । ५ नेतृत्व हस्तान्तरण ः माओवादी पार्टी नेतृत्व हस्तान्तरणको मुद्दामा अति नै अनुदार छ । तीन दशकदेखि प्रचण्ड यो पार्टीको नेतृत्वमा अनवरत छन् । उनकै नेतृत्वमा दसवर्षे विद्रोह भयो । शान्तिपूर्ण राजनीतिकालका नेता पनि उनै रहे । एकै व्यक्तिको छत्रछायामा हुर्केको यो पार्टी जमेको पोखरी जस्तो अवस्थामा छ । हुन त माओवादी पंक्ति प्रचण्डलाई गतिशील नेता मान्छ । युद्ध र शान्ति प्रक्रियाका नेता प्रचण्डको राष्ट्रिय तथा अन्तर्राष्ट्रिय छवि, सत्ता राजनीतिको दाउपेच र अनुभवका कारण माओवादीमा उनको नेतृत्वलाई चुनौती दिन सक्ने अर्को नेता दृश्यमा देखिँदैन । दोस्रो तहका नेताहरूले एकअर्काको नेतृत्व स्विकार्ने अवस्था बनेको छैन । यो परिवेश बुझेका प्रचण्डले विधान सम्मेलनको मुखैमा दस वर्ष रिटायर्ड नहुने अन्तर्वार्ता दिएर यो मुद्दालाई कमजोर बनाइदिएका छन् । हुन त उनले राजनीतिबाट विश्राम नलिनुको अर्थ पदमा बसिरहन होइन भनेर प्रस्टीकरण पनि दिएका छन्, तर मौसमी कुरा गरिरहने प्रचण्डले सम्मेलनको मुखैमा यस्तो क्यालकुलेटिभ अभिव्यक्ति दिनुको आशय नेतृत्व हस्तान्तरणको मुद्दालाई कमजोर बनाउनु नै हो । अन्यथा दुई वर्षअघि राजनीतिबाट विश्राम लिएर पुस्तक लेख्ने कुरा गर्थे उनी । अरूथुप्रै पटक उनले विश्राम लिन चाहेको तर साथीहरूको जोडबलले बसिरहेको भन्ने अभिव्यक्ति पनि दिँदै आएका थिए । एक माओवादी नेता भन्छन्, यो विधान सम्मेलनबाट विधि स्थापित गर्ने कुरा गर्दैगर्दा हामी व्यंग्य गर्दै भन्ने गर्छौं विधान प्रचण्ड बाहेकका लागि हो । प्रचण्डका गुण र दोष दुवै छन् । शान्ति प्रक्रिया हुँदै संविधान निर्माणमा उनले खेलेको भूमिका उल्लेखनीय छ । यद्यपि मुलुकमा व्याप्त निराशा, कुशासनका एक मुख्य भागीदार पनि उनै हुन् । पार्टीभित्र हुर्कंदो परिवारवाद, राजनीतिक विचलन, गिर्दो नैतिक आचरण, ओरालो लाग्दो यात्राको मुख्य जिम्मेवार पनि उनै हुन् । सत्तालाई सबथोक ठान्दै गएका प्रचण्ड परीक्षण भइसकेका पात्र हुन् । उनले आफू उभिएको राजनीतिक जमिन बिर्सिसके । जुन पृष्ठभूमि र वर्गबाट उनको राजनीतिक उत्थान भयो, ती भुइँमान्छेहरूसँगको मुद्दाबाट उनी टाढा पुगिसके । माओवादीको भाषामै भन्ने हो भने, प्रचण्डको बुर्जुवाकरण भइसक्यो । पार्टी नेतृत्व बुर्जुवाकरण भयो भन्दै माओ त्सेतुङले सन् १९६६ मा भएको चिनियाँ कम्युनिस्ट पार्टीको प्लेनममा प्रतिवेदन पेस गर्दै बमबार्ड द हेडक्वार्टर भनेर लालसेनालाई उक्साएका थिए । तत्कालीन चिनियाँ राष्ट्रपति लिउ शाओकी र वरिष्ठ नेता देङ स्याओपिङ लक्षित माओको उक्त भनाइ माओवादीभित्र अति चर्चित छ । पार्टी नेतृत्वले विधि मिच्दा र राजनीतिक विचलन हुँदा यो सन्दर्भ जोडेर बमबार्ड द हेडक्वार्टर भन्ने गरिन्छ । स्वयं प्रचण्डले पनि २०७८ मा नेकपामा अध्यक्ष केपी ओलीसँग असहत हुँदा १९ पृष्ठ लामो असहमति दर्ज गरेपछि त्यसलाई बमबार्ड द हेडक्वार्टर कै संज्ञा दिएका थिए । उनले भनेका थिए, ओलीले सबै कुरा ध्वस्त बनाएर विधिको उपहास गर्न थालेपछि मैले मुख्यालयमा बमबारी गरेको हुँ ।माओवादी पंक्तिभित्र युद्धकालमा प्रचण्डलाई हेडक्वार्टर नै भनिन्थ्यो । अहिले पनि कतिपयले अनौपचारिक रूपमा त्यसै भन्छन् । र, अहिले माओवादीको हेडक्वार्टर बुर्जुवाकरण भएको छ । विधान सम्मेलनको अवसरमा माओवादीभित्र कोही छ, जसले हेडक्वार्टरको बुर्जुवाकरण र राजनीतिक विचलनविरुद्ध बमबारी गर्न सक्ला ? माओवादी पंक्तिसँग अब सीमित विकल्प मात्रै बाँकी छ, प्रचण्डलाई निर्विकल्प नेता मानिरहने कि जमेको पोखरीलाई निकास दिन प्रयत्न गर्ने ? सम्मेलनले नेतृत्व हस्तान्तरणको यो प्रश्नलाई बलियो गरी उठाउँछ कि केवल कर्मकाण्डी भएर सकिन्छ ? यसबाटै माओवादीको राजनीतिक झविष्य लख काट्न सकिएला ।"
'उपकुलपति छान्न दरखास्त माग्ने प्रक्रिया नै बेठीक छ,"शिक्षामा राज्यले लगानी गरेको पनि छ । पर्याप्त नभएको गुनासो पनि छ । भएको लगानी पनि उपलब्धिमूलक भएन भनिन्छ । उच्च शिक्षामा विद्यार्थी रोजाइ सकभर विदेशतर्फ देखिन्छ । शिक्षाको गुणस्तर, रोजगारी के नभएर युवा विद्यार्थी विदेशिएका हुन् ? हाम्रो उच्च शिक्षा कस्तो छ र हुनुपर्छ चाहिँ कस्तो ?उत्कृष्ट केन्द्र बनाउने जिम्मा क्याम्पसहरूलाई दिनुपर्छ । त्यसो भयो भने क्याम्पसले विद्यार्थीलाई सीपसहितको ज्ञान दिन प्रोत्साहन गर्छन् । त्यसका लागि पाठ्यक्रम परिमार्जन गरिनुपर्छ । शिक्षकहरू भन्छन् कसरी उत्कृष्ट बनाउने, पाठ्यक्रम त निश्चित छ ! म भन्छु पाठ्यक्रम बनाउन शिक्षकहरू नै स्वतन्त्र हुन्छन् । उनीहरूले नै बदल्न सक्छन् । त्यो गरे मात्र विद्यार्थीले उत्कृष्ट विषय पाउन सक्छन् । उत्कृष्टतालाई विद्यार्थीले सिक्ने ज्ञान, सीपसँग जोड्नुपर्छ । विद्यार्थीलाई नै भनौं, यो पाठ्यक्रममा थप्नु र काट्नुपर्ने कुरा केके छन् ? यति भएपछि प्राज्ञिक स्वतन्त्रता पनि हुन्छ । कुन उत्कृष्ट भन्ने समस्या पनि हुँदैन । सुधार गर्न पैसा छैन भन्ने समस्या जहाँतहीँ सुनिन्छ । यसमा एउटी गरिब आमाले गर्ने तरिकाको सिको गर्न सकिन्छ । बच्चो भोक लाग्यो भनेर रुँदै गर्दा आमाले भाँडोमा पानी र ढुंगो हालेर अँगेनोमा बसालिन् । यो पाकेपछि खाउला भने आशा देखाइन् र काममा लागिन् । काम गरेर ज्याला ल्याइन् । खानेकुरा पनि ल्याइन् । बच्चो पाक्छ भनेर भोक खपेर बसिरह्यो । यहाँ आमाको जुन बुद्धि छ, त्यो सम्माननीय बुद्धि हो । यो बुद्धिको प्रयोग प्राज्ञहरूले गर्न सक्छन् । देशसँग पैसा छैन । छैन भन्ने थाहा भएपछि बाटो खोज्नुपर्छ । पैसा छैन भने हामीकहाँ अनलाइन पढाइ गर्न सकिन्छ नि ! क्याम्पसहरू सबै सहरी क्षेत्रमा छन् । विद्यार्थी पढ्न किन सहर जानुपर्यो ? किन काठमाडौं आउनुपर्छ ? महँगो मात्र पर्छ । पैसा छैन भने विद्यार्थीलाई घरमै बसेर पढ्ने व्यवस्था गरिदिनुपर्छ । घरमै बसेर पढ्दा कस्तो प्रश्नपत्र दिने ? कसरी मूल्यांकन गर्ने, त्यतातर्फ संवाद गरौं न । विद्यार्थीको ठूलो खर्च बच्छ । पढाउने जनशक्ति पनि थोरै भए पुग्छ । राज्यको खर्च पनि जोगिन्छ । विद्यार्थी विदेश जाने कुरामा, नयाँ पुस्ताले जोखिम पनि उठाउन थाल्यो । केटाकेटीहरू बाउको भान्सामा पनि खान्नँ, आमाको भान्सामा पनि खान्नँ भन्ने खालका जन्मन थालेछन् । बाआमाले पैसा दिएर विदेश पठाइदिए, कुरा सकियो । नभए मेरो अंश दिनू भन्न सक्ने भएछन् । नयाँ पुस्ता दुवैतिर धार भएको तरबार जस्तो भएको छ । त्यो खालको विद्यार्थीले जोखिम उठाएर सम्भावना खोज्न थालेको हो । अर्को कुरा, सबै विद्यार्थी विदेश गएको कुरा पनि सत्य होइन । यसमा गलत बुझाइ भएको छ । बजारमा हरेक वर्ष आउने विद्यार्थी ४५ लाख हुन् । एनओसी लिने सबै त्यही वर्षका मात्रै होइनन् । एनओसी लिएकामध्ये पनि १५२० हजार जना विदेश जाँदैनन् । गएका पनि पढ्न गएका होइनन् । शैक्षिक कन्सल्टेन्सीलाई गएर सोधौं । १५२० प्रतिशत मात्रै पढ्न गएका छन् । धेरैजसो कमाउन गएका हुन् । युवा पुस्ताको आवश्यकता र चाहना के हो ? त्यो पहिचान गरेर पूरा गरिदिनुपर्छ । चाहेको पेसाव्यवसाय गर्न चाहनेलाई जग्गा र ऋण दिने व्यवस्था गरिनुपर्छ । एउटा नेपालीको सपना एउटा मोटरसाइकल वा गाडी, घरबाहेक धेरै के नै हुन्छ र ? प्राइभेट स्कुलकलेजले पनि विदेशको सपना देखाएर बदमासी गरिराखेका छन् । हाम्रोमा पढ्ने यति युरोपअमेरिका गए भन्ने प्रचार गरेर अपराध गरेका छन् । विदेशमा दुःख पाएको कहानी आउन सकेको छैन । राम्रो कुरा मात्रै गरेर विदेश जाने प्रवृत्तिलाई प्रोत्साहन गरिएको छ । स्वदेशमा सम्भावना देखाउनु राजनीतिज्ञहरूको जिम्मा हो । राजनीतिक व्यक्तिदेखि हामी प्राज्ञसम्मले गरेको एउटा अपराध यो देशमा केही छैन, केही हुँदैन भन्ने भाष्यको निर्माण हो । हाम्रो देश जस्तो सुन्दर कहीँ छैन । उत्तरदेखि दक्षिणसम्म सम्भावना नै सम्भावना मात्र छ । थकाली भान्साघर, श्रेष्ठ टेलरिङ ब्रान्ड बनेर विदेश पुगेको कुरा पनि हेरौं न । सकारात्मक चिन्तन नभएर पनि धेरै कुरा बिग्रिएको हो । अब विश्वविद्यालयहरूले समय छुट्ट्याएर विद्यार्थीसँग संवाद गरेर सम्भावनाको खोजी गर्नुपर्छ । सपना देखाउने काम गर्नुपर्छ । गरिखाने बाटो देखाइदिनुपर्छ । विद्यार्थीहरू इइकोनमीमा आकर्षित छन्, कायापलट पनि गर्न थालेका छन् । हामीचाहिँ कृषि, पर्यटनमा सम्भावना छ भन्दै बसेका छौं । यही घोकेका छौं । युवा बाहिर गए भनेर सन् १९६०७० देखि नै पीडा सुनाउन थालिएको हो । सकारात्मक तरिकाले बुझ्दा विदेश जानेले पैसा, सीप र प्रविधि पनि ल्याएका छन् । सरकारले पनि विदेश पठाउन प्रोत्साहन नै गरेको देखिन्छ । विदेशिएका मान्छेको उपयोग कसरी गर्ने भन्नेतर्फ पो सोच्नुपर्छ । उनीहरूले कमाएको पैसा केमा उपयोग गर्ने, त्यसको बाटो देखाइदिनुपर्छ । यसमा विश्वविद्यालयहरूले के गर्न सक्छन् ?नेपालमा पनि पार्टटाइम पढ्न पाउने, काम गर्दै पढ्न पाउने व्यवस्था अब गर्नैपर्छ । अब आउने उपकुलपतिले यसतर्फ सोच्नुपर्छ । युरोप, अमेरिका, अस्ट्रेलियाका विश्वविद्यालयसँग सहकार्य गरेर पनि जान सकिन्छ । केहीले सहकार्यको अभ्यास गर्न खोज्दै पनि छन् । सरकारले पनि सहयोग गर्नुपर्छ । हाम्रोमा टुक्राटुक्री बुद्धि भयो, टुक्राटुक्रा जोड्ने तरिका भएको छैन । राष्ट्रिय योजना आयोगले पनि त्यो काम गर्न सकेको छैन । सोच फेर्न सक्नुपर्छ । कोरोनाभन्दा पहिलेदेखि अनलाइन पढाइ हुनुपर्छ भनिएको थियो । त्यसको पुष्टि लकडाउनले गरिदियो । अनलाइन पढ्ने र कक्षामा सहभागी भएर पढ्नेलाई छुट्टाछुट्टै प्रश्नपत्रबाट परीक्षा लिने र प्रमाणपत्र पनि छुट्टाछुट्टै दिने व्यवस्था गर्न सके असम्भव छैन । यसमा अन्तर्राष्ट्रिय अभ्यास पनि छ । हाम्रोमा मात्रै किन असम्भव हुन्छ ? अनलाइनबाट पढाएर हुँदैन भन्ने फोकटिया धारणा हटाउन सक्नुपर्छ । संसारभर खुला विश्वविद्यालयको अवधारणा आइसकेको छ ।"
बिमा बोर्डका कार्यकारी निर्देशकको बर्खास्तीमा रोक,(काठमाडौं)स्वास्थ्य बिमा बोर्डका कार्यकारी निर्देशक दामोदर बसौलालाई बर्खास्त गर्ने स्वास्थ्य मन्त्रालयको निर्णय हाल यथास्थितिमा राख्न सर्वोच्च अदालतले अल्पकालीन अन्तरिम आदेश दिएको छ । शुक्रबार सर्वोच्चका न्यायाधीश टेकप्रसाद ढुंगानाको इजलासले उक्त निर्णय हाल कार्यान्वयन नगर्न अन्तरिम आदेश दिएको हो । स्वास्थ्य तथा जनसंख्यामन्त्री मोहनबहादुर बस्नेतले माघ ९ को मन्त्रिपरिषद् बैठकबाट स्वीकृति लिएर माघ १६ मा बसौलालाई बर्खास्त गर्ने निर्णय गरेका थिए । यसअघि पनि मन्त्री बस्नेतले बसौलालाई कार्यकारी निर्देशकबाट हटाउने मनसायले स्पष्टीकरण सोधेका थिए । उनले बसौलालाई पदीय जिम्मेवारी वहन नगरेको भन्दै पहिलो पटक तीन दिनको म्याद दिएर असोज ४ मा ११ बुँदे स्पष्टीकरण सोधेका थिए । गलत नियतका साथ स्पष्टीकरण सोधेको भन्दै मन्त्री बस्नेतको सर्वत्र आलोचना भएपछि उनले मन्त्रिपरिषद्मा प्रस्ताव लगेर असोज २४ मा बसौलालाई स्पष्टीकरण सोध्न मन्त्रालयलाई स्वीकृति दिने निर्णय गराएका थिए । सोही स्वीकृतिका आधारमा असोज २६ मा मन्त्रीस्तरीय निर्णय गर्दै बसौलाले प्रमाण मेटाउन सक्नेलगायत आरोप लगाउँदै तीन महिनाका लागि निलम्बन गरिएको थियो ।मन्त्रालयको उक्त निर्णयविरुद्ध बसौला कात्तिक १७ मा सर्वोच्च गएका थिए । न्यायाधीशद्वय हरिप्रसाद फुयाल र सुनीलकुमार पोखरेलको संयुक्त इजलासले बसौलालाई निलम्बन गर्ने निर्णय कार्यान्वयन नगर्न पुस ६ मा अन्तरिम आदेश जारी गरेको थियो । सर्वोच्चको आदेशपछि थप रुष्ट बनेका मन्त्री बस्नेतले पुनः स्पष्टीकरण सोधेका थिए । लगत्तै मन्त्री बस्नेतले उनलाई बर्खास्त गर्ने प्रस्ताव मन्त्रिपरिषद्मा लगेका थिए । स्वास्थ्य मन्त्रालय स्रोतका अनुसार मन्त्री बस्नेतको आदेशपछि पुस २४ मा बसौलालाई हटाउन मन्त्रिपरिषद्मा सिफारिस गरिएको थियो । सोही सिफारिसबमोजिम मन्त्रिपरिषद्ले उनलाई बर्खास्त गर्न स्वीकृति दिएको थियो ।स्वास्थ्यमन्त्री बस्नेतले आफूमाथि बदनियत राखेर पदमुक्त गर्न खोजेको बसौलाको आरोप छ । उनले मन्त्री बस्नेतले बोर्डमा आफूअनुकूलको व्यक्ति नियुक्त गरेर निश्चित स्वार्थ समुदायको हित र बोर्डको अहित गर्ने बदनियत राखेको पनि आरोप लगाएका छन् । यसबारे थप प्रस्ट पार्नका लागि बसौलालाई सम्पर्क गर्दा आफू अदालती प्रक्रियामा रहेकाले आफ्नो वकिलसँग सम्पर्क गर्न आग्रह गरे । कार्यकारी निर्देशक बसौलालाई तत्कालीन केपी शर्मा ओली नेतृत्वको सरकारले भानुभक्त ढकाल स्वास्थ्यमन्त्री रहँदा ४ वर्षका लागि २०७७ कात्तिक २० नियुक्ति दिएको थियो । यसअघि पनि सर्वोच्चले चिकित्सा विज्ञान राष्ट्रिय प्रतिष्ठान वीर अस्पतालको निर्देशकबाट डा सन्तोष पौडेललाई हटाएर डा श्रवणकुमार थापालाई नियुक्त गर्ने स्वास्थ्यमन्त्री बस्नेतको निर्णय कार्यान्वयनमा रोक लगाउँदै अन्तरिम आदेश जारी गरेको थियो ।
ऐनविपरीत बोर्ड सदस्य नियुक्त,"मन्त्री बस्नेतले स्वास्थ्य बिमा बोर्डका सदस्यलाई स्वास्थ्य बिमा ऐन, २०७४ विपरीत नियुक्ति दिएको पाइएको छ । सदस्यमा नियुक्त चार जनामध्ये तीन जनाको ऐनअनुसार योग्यता नपुग्ने देखिएको हो । मन्त्री बस्नेतले गत मंसिर ८ मा डा मुक्तिराम श्रेष्ठ र जुनु श्रेष्ठलाई बोर्डको सदस्यमा नियुक्त गरेका थिए । माघ १४ मा निजन उपाध्याय र राजकुमार पोमु लिम्बूलाई पनि सदस्य नियुक्त गरेका थिए ।ऐनको दफा १८ मा अध्यक्ष तथा सदस्य पदका लागि योग्यतासम्बन्धी व्यवस्थाको उपदफा (घ) अनुसार चार वर्षदेखि निरन्तर स्वास्थ्य बिमा गरेको हुनुपर्ने भनी उल्लेख छ । ऐन प्रारम्भ भएपछि पहिलो चार वर्षसम्म अध्यक्ष वा सदस्य हुन यो व्यवस्था लागू नहुने भए पनि त्यसपछि भने उक्त व्यवस्था लागू हुन्छ । कान्तिपुरले प्राप्त गरेको कागजातअनुसार डा श्रेष्ठले २०७८ र लिम्बूले २०७७ मा मात्रै बिमा गराएका थिए । अर्की बोर्ड सदस्य जुनु श्रेष्ठले भने २०७६ मा नै बिमा गराएको भए पनि २०७९ देखि उनको बिमा निष्क्रिय छ । बसौलालाई बर्खास्त गरेसँगै मन्त्री बस्नेतले माघ २५ मन्त्रीस्तरीय निर्णय गर्दै कांग्रेस पार्टीनिकट बोर्ड सदस्य डा श्रेष्ठलाई निमित्त कार्यकारी निर्देशक बनाउने निर्णय गरेका थिए । तर, सर्वोच्चले बर्खास्तको निर्णय कार्यान्वयन नगर्न अन्तरिम आदेश दिएपछि डा श्रेष्ठले एक दिन मात्रै निमित्तको रूपमा काम गर्न पाए । मन्त्रीज्यूलाई के गर्न मिल्छ, के गर्न मिल्दैन भनेर कसैले भन्नै सक्दैन । त्यसैले उहाँले जसलाई भन्नुभयो उसैको नाममा नियुक्ति पत्र बन्यो, स्रोतले भन्यो ।"
कान्तिपुरकर्मी दाहाल पुरस्कृत,"काठमाडौं (कास) अख्तियार दुरुपयोग अनुसन्धान आयोगले कान्तिपुरकर्मी मातृका दाहालसहित चार पत्रकारलाई यस वर्षको सुशासन पुरस्कार प्रदान गरेको छ । आयोगको ३३ औं स्थापना दिवसका अवसरमा आइतबार आयोजित कार्यक्रममा प्रधानमन्त्री पुष्पकमल दाहालले दाहालसहितलाई पुरस्कार प्रदान गरेका हुन् । उक्त अवार्डबाट पत्रकारहरू सुवास गोतामे, अजय अनुरागी र सुदर्शन आचार्य पनि पुरस्कृत भए । पत्रकारिताका माध्यमबाट भ्रष्टाचार नियन्त्रण र सुशासन अभिवृद्धिमा उल्लेखनीय योगदान पुर्याएबापत अवार्ड प्रदान गरिएको अख्तियारले जनाएको छ । दाहालले गत वर्ष पनि उक्त अवार्ड पाएका थिए । आयोगले यस वर्ष पनि जनही २० हजार रुपैयाँसहित ४ पत्रकारलाई पुरस्कृत गरेको हो । आयोगले कर्मचारीहरूतर्फबाट सीडीई राजेकुमार दास, प्रहरी नायब उपरीक्षक प्रकाश बुढाथोकी र उपन्यायाधिवक्ता निरञ्जन स्थापितलाई पनि जनही ३५ हजार रुपैयाँसहित पुरस्कृत गरेको हो ।"
"साढे १० प्रतिशतले बढ्यो सेयर कर्जा, पुससम्म सवा ८४ अर्ब","(काठमाडौं) चालु आर्थिक वर्षको ६ महिनामा बैंक तथा वित्तीय संस्थाबाट प्रवाह हुने सेयर कर्जा करिब साढे १० प्रतिशतले बढेको छ । गत आर्थिक वर्ष प्रायः सबै महिना उच्च दरले घटेको सेयर कर्जा चालु आर्थिक वर्षको सुरुवातसँगै बढ्न थालेको नेपाल राष्ट्र बैंकले हालै प्रकाशन गरेको आर्थिक तथा वित्तीय स्थितिसम्बन्धी प्रतिवेदनले देखाएको छ । बैंक तथा वित्तीय संस्थामा तरलता पर्याप्त रहेको, ब्याजदर घट्दो क्रममा रहेको, लगानीका अन्य क्षेत्र (उद्योग व्यापार घरजग्गा आदि) अपेक्षित रूपमा सुधार हुन नसकेको, हालसम्मको उच्च विन्दुको तुलनामा सेयर बजार धेरै तल झरेकोलगायत कारण केही महिनायता सेयर कर्जा बढ्न थालेको जानकार बताउँछन् । गत साउनदेखि पुससम्म कुल सेयर कर्जा ७ अर्ब ९८ करोड रुपैयाँले बढेको राष्ट्र बैंकको प्रतिवेदनमा उल्लेख छ । गत वर्षको पुससम्मको तुलनामा चालु आर्थिक वर्षको सोही अवधिमा यस्तो कर्जा १०५ प्रतिशतले बढेको हो । ०७९ पुससम्म यस्तो कर्जा ७ प्रतिशत अर्थात् ५ अर्ब ६३ करोड रुपैयाँले घटेको थियो । गत असारमा यस्तो कर्जा ७६ अर्ब ३० करोड रुपैयाँ र ०७९ असारमा८० अर्ब ५० करोड रुपैयाँ सेयर कर्जा लगानीमा थियो । विगतमा राष्ट्र बैंकले ४ करोड र १२ करोडको सीमा लगाएपछि घट्न थालेको सेयर कर्जा त्यसपछिका प्रायः सबै महिनामा घटिरहेको थियो । चालु आर्थिक वर्षको मौद्रिक नीतिमार्फत राष्ट्र बैंकले ४ करोडको सीमा हटाएर १२ करोड मात्र कायम गरेको थियो । त्यति बेला राष्ट्र बैंकले ५० लाख रुपैयाँसम्मको सेयर कर्जामा जोखिम भार घटाएर एक सय प्रतिशत बनाएको थियो । यसअघि २५ लाख रुपैयाँसम्मको सेयर कर्जाको जोखिमभार मात्र एक सय प्रतिशत र त्योभन्दा बढी सबै कर्जाको एक सय ५० प्रतिशत थियो । उक्त नीतिगत परिवर्तनले पनि सेयर लगानीकर्तालाई उत्साहित गर्न सकेको थिएन । त्यसपछि मौद्रिक नीतिको पहिलो त्रैमासिक समीक्षामार्फत राष्ट्र बैंकले (गत असोजमा) सेयर कर्जाको सीमा बढाएर व्यक्तिगत लगानीकर्ताले बढीमा १५ करोड रुपैयाँसम्म र संस्थागत लगानीकर्ताले २० करोड रुपैयाँसम्म सेयर कर्जा लिन पाउने व्यवस्था गरेको छ ।कुनै एक वा सबै बैंक तथा वित्तीय संस्थाबाट सेयर धितोमा प्रवाह हुने मार्जिन प्रकृतिको कर्जाको अधिकतम एकल ग्राहक कर्जा सीमा कुल १५ करोड कायम गरिएको छ । धितोपत्र बजारमा लगानी गर्ने मुख्य उद्देश्यले स्थापित संस्थागत लगानीकर्ताका लागि यस्तो कर्जाको अधिकतम सीमा २० करोड कायम गरिएको छ, परिपत्रमा भनिएको छ, यस्तो कर्जा प्रवाह गर्ने बैंक तथा वित्तीय संस्थाले कर्जा प्रवाह वा नवीकरण गर्दा उक्त सीमा ननाघेको यकिन गरेर मात्र कर्जा प्रवाहनवीकरण गर्नुपर्नेछ । तर तोकिएको सीमा नाघी कर्जा प्रवाह वा नवीकरण गरे बैंक तथा वित्तीय संस्थाले उक्त कर्जामा शतप्रतिशत कर्जा नोक्सानी व्यवस्था कायम गर्नुपर्ने निर्देशन छ । यस्तो व्यवस्थापछि सेयर बजारमा सकारात्मक प्रभाव पर्ने नेपाल राष्ट्र बैंकका उच्च अधिकारीहरूले दाबी गरेका थिए ।राज्यको नीतिगत व्यवस्थाले सेयर बजार प्रभावित हुने र पछिल्ला वर्षमा कसिला नीति आएकाले सेयर कारोबार मापक नेप्से परिसूचक बढ्न नसकेको जानकार बताउँछन् । गत आर्थिक वर्ष र चालु आर्थिक वर्षको मौद्रिक नीतिमार्फत राष्ट्र बैंकले केही सेयर कर्जामा खुकुलो बनाउन खोजे पनि अर्थतन्त्रमा आएको शिथिलताका कारण लगानीकर्ताले कर्जा लिने आँट गर्न नसकेको उनीहरूको भनाइ छ । यद्यपि, चालु आर्थिक वर्ष सुरु भएपछि तरलता अवस्था सहज भएकाले बैंक तथा वित्तीय संस्थाले साना ठूला सेयर कर्जामा विभिन्न अफर ल्याइरहेका छन् । तर शिथिल अर्थतन्त्र, अपेक्षाअनुरूप बढ्न नसकेको सेयर बजारलगायत कारण लगानीकर्ता कर्जा लिएर सेयरमा लगानी गर्ने अवस्थामा नरहेको जानकारहरूको भनाइ छ ।पछिल्ला महिनामा बैंक तथा वित्तीय संस्थाबाट कर्जा ल्याएर सेयर बजारमा लगानी गर्ने क्रम बढेको स्टक ब्रोकर्स एसोसिएसनका पूर्वअध्यक्ष भरत रानाभाटले बताए । राष्ट्र बैंकले सेयर कर्जाको सीमा बढाएको, पर्याप्त तरलता र ब्याजदर घट्दो क्रममा रहेकाले लगानीकर्ताले बैंक तथा वित्तीय संस्थाबाट ऋण लिन थालेका छन्, उनले भने, नीतिगत सहजतासँगै बैंकहरूले मार्जिन कलको सीमा बढाएका छन् भने लगानीकर्तालाई डाकेरै कर्जा लिन अनुरोध गर्दै आएका छन् । राष्ट्र बैंकको तथ्यांकअनुसार गत पुससम्म २५ देखि ५० लाख रुपैयाँसम्मको सेयर कर्जा २ र २५ लाख रुपैयाँभन्दा कमको कर्जा १९ प्रतिशतले बढे । सोही अवधिमा एक करोड रुपैयाँभन्दा बढीको कर्जा १४७ र ५० लाखदेखि १ करोड रुपैयाँसम्मको कर्जा भने ८६ प्रतिशतले बढेको राष्ट्र बैंकको मासिक प्रतिवेदनले देखाएको छ । ०७९ असोजसम्म २५ देखि ५० लाख रुपैयाँसम्मको सेयर कर्जा ११ र एक करोडभन्दा माथिको कर्जा ७९, २५ लाख रुपैयाँभन्दा कमको कर्जा २९ र ५० लाखदेखि १ करोड रुपैयाँसम्मको कर्जा ०७ प्रतिशतले घटेका थिए ।"
होलस्टिन गाई अब नेपाली पनि,सिन्धुली (कास) कोरिया सरकारले उपहारस्वरूप नेपाललाई दिएको होलस्टिन गाई ब्याएको छ । कमलामाई नगरपालिका५ को गैंयाटारकी किसान पूर्णकुमारी अधिकारीले उपहारमा पाएको मालीगाईले बाच्छी जन्माएको हो । ८० मध्ये सुत्केरी हुनेमा माली पहिलो भएको छ । सदरमुकाम सिन्धुलीमाढीबाट तीन किमि दूरीमा रहेको किसान अधिकारीको घरमा माली ब्याएपछि स्थानीय तथा दातृ निकायका प्रतिनिधिले खुसीयाली साटासाट गरेका थिए । गाई ब्याएपछि अब होलस्टिन गाई नेपाली पनि भएको बताइएको छ । दक्षिण कोरिया सरकारले मिल्कवे परियोजनाअन्तर्गत कमलामाई नगरपालिकालाई उन्नत जातका होलस्टिन ८० वटा कोरली गाई उपहारस्वरूप हेफरमार्फत प्रदान गरिएको थियो । बाली लागेको २८१ दिनमा कोरियन माली गाई ब्याएको हो । जन्मिएको बाछीलाई खाम्सा नाम दिइएको छ । कोरियन भाषामा खाम्साको अर्थ धन्यवाद हुन्छ ।कोरिया सरकारले हेफरमार्फत प्रदान गरेका कोरलीमध्ये ५९ वटा ब्याउने छन् । बाँकी गाईको पालनपोषण प्रभावकारी देखिएको पशु चिकित्सकले बताएका छन् । खाम्सा जन्मिएपछि जन्मोत्सव मनाउन हेफरको कोरिया निर्देशक हेवन्ली केक लिएर किसानको घर पुगेकी थिइन् । केक काटेर खाम्सालाई ह्याप्पी बर्थ डे भनेर किसानले रमाइलो गरेका थिए । मालीले १७ लिटर दूध दिएको थियो । कोरियाबाट जहाजमा ल्याई हेफर र सिड्स नेपालका प्रतिनिधिले गाई वितरण गरेका थिए । लम्पी स्किनको प्रकोपसँगै ८० वटा कोरलीमध्ये ६ वटा गाई मरेका थिए । खाम्सालाई अहिले दिनको चार लिटर दूध बोतलमार्फत खान दिइएको किसान पूर्णकुमारीले जनाइन् ।
सौराहामा 'फुड फेस्टिभल,"चितवन (कास) प्रणय दिवस अर्थात् भ्यालेन्टाइन्स डेको अवसर पारेर चितवनको पर्यटकीय क्षेत्र सौराहामा माघ २८ मा फुड फेस्टिभल सुरु भएको छ । भ्यालेन्टाइन्स डे यही फेब्रुअरी १४ मा पर्छ । रेस्टुरेन्ट एन्ड बार एसोसिएसन नेपाल (रेबान) सौराहाले आयोजना गरेको फेस्टिभलको चितवन१ का सांसद हरि ढकालले उद्घाटन गरे । रेबानले १७ वर्षदेखि भ्यालेन्टाइन्स डेमा फुड फेस्टिभल आयोजना गर्दै आएको आयोजक संस्थाका अध्यक्ष ध्रुव गिरीले जनाए । भ्यालेन्टाइन्स डेमा पर्यटकीय क्षेत्रमा युवा पुस्ताको राम्रै जमघट हुन्छ । खाना र संगीतमा सबै उमेर समूहका व्यक्ति रमाउँछन् । त्यसैले हामीले भ्यालेन्टाइन्स डेमा सांगीतिक माहोलमा खाना महोत्सव गर्दै आएका हौं, अध्यक्ष गिरीले भने । फागुन ३ सम्म चल्ने फेस्टिभलमा स्थानीय जनजातिको खाना प्रदर्शन गर्नुका साथै रैथानेदेखि स्वदेशी अन्य परिकार र विदेशका परिकार पनि खान पाइने फेस्टिभलका कार्यक्रम संयोजक सूर्यबहादुर रिमालले बताए । भ्यालेन्टाइन्स डेका दिनमा ख्यातिप्राप्त दी एक्सिस ब्यान्डले सांगीतिक कार्यक्रम प्रस्तुत गर्ने उनले जनाए । दैनिक पाँच हजारसम्म दर्शक आउने र फेस्टिभल अवधिभर तीन कारोड रुपैयाँको कारोबार हुने संयोजक रिमालको अनुमान छ । सौराहा चितवन राष्ट्रिय निकुञ्ज घुम्न आउने पर्यटक पुग्ने मुख्य ठाउँ हो । निकुञ्ज घुम्ने प्रायः पर्यटक सौराहा हुँदै जंगल छिर्छन् । त्यसैले फेस्टिभल पर्यटन बिस्तारका लागि सहयोगी हुने रिमालले बताए । फुड फेस्टिभलको उद्घाटनअघि आदिवासी थारुसहित अन्य जातजाति समुदायको सांस्कृतिक झाँकी निस्केको थियो । होटलहरू लहरै रहेको सौराहाको मूल सडकभन्दा भित्र खाना महोत्सव आयोजना भएको छ । महोत्सव स्थलसम्म पुग्ने बाटोलाई आयोजकले विशेष तरिकाले सिँगारेका छन् । बाटोको दायाँबायाँ खम्बा गाँडेर तोरण टाँगे जसरी डाला झुन्ड्याइएका छन् । डालाका बत्ती बल्दा रातमा त्यहाँको माहोल उल्लासमय हुने गरेको छ । चितवन राष्ट्रिय निकुञ्ज वन्यजन्तु अवलोकन गर्ने पर्यटकका रोजाइमा पर्ने देशको मुख्य गन्तव्य हो । यो निकुञ्ज घुम्न देश विदेशबाट वर्षमा तीन लाखसम्म पर्यटक आउने गरेका छन् । चालु आर्थिक वर्षको ६ महिनामा निकुञ्ज घुम्नेहरू डेढ लाखको हाराहारीमा आइसकेका छन् ।"
नेपालको दोस्रो जित,"काठमाडौं (कास) नेपालले एसीसी वुमन्स प्रिमियर कप क्रिकेटमा लगातार दोस्रो विजय हात पारेको छ । मलेसियामा भइरहेको प्रतियोगितामा नेपालले आइतबार भुटानलाई ८ विकेटले पराजित गर्यो । नेपालले शनिबार प्रतियोगिताको आफ्नो पहिलो खेलमा पनि हङकङलाई ८ विकेटले नै पराजित गरेको थियो ।दुवै खेलमा एउटा समानता प्लेयर अफ द म्याच सीता रानामगर रहनुमा थियो । उनले ३७ बलमा अविजित ३२ रन बनाएपछि नेपालले ६६ रनको लक्ष्य ११५ ओभरमै पूरा गर्यो । उनले २ चौका र १ छक्का प्रहार गरेकी थिइन् । कविता कुँवर ५ र कप्तान इन्दु बर्मा १ रनमा आउट भएपछि सीताले पूर्वकप्तान रुविना क्षेत्रीसँग तेस्रो विकेटमा ४८ रनको अविजित साझेदारी गरिन् । रुविनाले २४ बल खेल्दै १ चौका र १ छक्कासहित १७ रन जोडिन् । भुटानकी अञ्जु गुरुङ र अञ्जुली घलेले ११ विकेट लिए ।क्वालालम्पुरस्थित बायुमास ओभलमा यसअघि टस हारेपछि ब्याटिङमा आएको भुटानले निर्धारित २० ओभर खेली ६५ रन मात्र बनाउन सकेको थियो । नगावाङ छोडेनले ५० बलमा १ चौकासहित २५, डेचेन वाङमोले १७ र छिरिङ जाङमोले १६ रन बनाए । नेपालबाट कविता, सीता, इन्दु र कविता जोशीले ११ विकेट लिए । कविताले ४ ओभरमा ७ र सीताले ४ ओभरमा ८ रन मात्र खर्चेका थिए । लगातार दोस्रो जितसँगै नेपाल क्वार्टरफाइनल नजिक पुगेको छ । नेपालले मंगलबार मलेसियासँग समूह चरणको आफ्नो अन्तिम खेल खेल्नेछ ।"
गण्डकी विजयी,"पोखरा (कास) तेस्रो मनमोहन मेमोरियल यू१६ राष्ट्रिय क्रिकेट प्रतियोगिताको उद्घाटन खेलमा आइतबार गण्डकी प्रदेश विजयी भएको छ । पूर्व प्रधानमन्त्री मनमोहन अधिकारीको स्मृतिमा स्थापित मनमोहन मेमोरियल क्रिकेट सेन्टरको आयोजना र नेपाल क्रिकेट संघ (क्यान) को समन्वयमा पोखरा रंगशाला क्रिकेट मैदानमा प्रतियोगिता सुरु भएको हो । गण्डकी र कर्णालीबीचको उद्घाटन खेल सुपर ओभरमा पुगेर टुंगियो । २५२५ ओभरको खेलमा गण्डकीले २३५ ओभरमा पूरै विकेट गुमाई १ सय २० रन जोड्यो । जवाफमा कर्णाली पनि २२५ ओभरमा सबै विकेट गुमाउदै १ सय २० रनमा अलआउट भयो । सुपर ओभरमा कर्णालीले १ विकेटको क्षतिमा १० रन जोड्दा गण्डकीले ५ बलमै लक्ष्य पुरा गर्यो । यसअघि गण्डकीका लागि आठौं विकेटका लागि मैदान आएका रुपेश थापाले सर्वाधिक ३५ रनको योगदान दिए भने अर्का ब्याटर सरोजबहादुर खत्रीले ३२, दीपेन्द्रबहादुर भण्डारीले २५ र सफल श्रेष्ठले ११ रनको योगदान दिए । कर्णालीका लागि दीपक खत्री, विपिन शर्मा, आदित्य विक्रम शाह र कवी वमले समान २२ विकेट हात पारे । कर्णालीका विर्जन न्यौपानेले ३७ रन, भूपेन्द्र शाहीले २३ र आदित्य विक्रम शाहले ११ रन जोडे । गण्डकीका लागि सोनु यादव र समिर भुजेलले समान २२ विकेट हात पारे ।"
नासिरको राष्ट्रिय कीर्तिमान,"(काठमाडौं)नासिर याहा हुसेनले दोहामा भइरहेको विश्व एक्वाटिक्स च्याम्पियनसिपमा नयाँ राष्ट्रिय कीर्तिमान कायम बनाएका छन् । नासिरले ४ सय मिटर फ्री स्टाइलमा आफैंले जापानको फुकुवाकामा भएको विश्व एक्वाटिक्स च्याम्पियनसिपमा कायम गरेको ४ मिनेट ८२३ सेकेन्ड समयको कीर्तिमान २५८ सेकेन्डले सुधार गर्दै ४ मिनेट ५६५ सेकेन्डको नयाँ कीर्तिमान कायम गरेका हुन् ।विश्व एक्वाटिक्स च्याम्पियनसिपमा नेपालबाट नासिरका साथै एलेक्जेन्डर गादेगाद शाह, गौरिका सिंह र दुवाना लामाले प्रतिस्पर्धा गरिरहेका छन् । यो च्याम्पियनसिप फ्रान्सको पेरिसमा आयोजना हुने ओलम्पिक गेम्सको छनोट प्रतियोगितासमेत रहेको छ ।"
स्पोट्रस मिट पूर्वाञ्चललाई,"विराटनगर (कास) प्याब्सन मोरङको १३ औं स्पोर्ट्स मिटको उपाधि सुन्दरहरैंचाको पूर्वाञ्चल एकेडेमीले जितेको छ । आइतबार सम्पन्न प्रतियोगितामा साविक विजेता पूर्वाञ्चलले १० स्वर्ण, ५ रजतसहित ६५ अंक ल्याएर उपाधि रक्षा गरेको हो । सुन्दरहरैंचाकै सिद्धार्थ सेकेण्डरी स्कुलले दुई स्वर्ण, चार रजत जितेर २२ अंक ल्याएर दोस्रो भयो ।"

शीर्षक,विवरण
मेलम्चीले बगाउन नसकेको ट्राउट सपना,"२०७८ असार १ गते । हेलम्बु गाउँपालिका२ किउलमा रहेको रिसोर्टसहितको ट्राउट फार्म बाढीले बगायो । बजार पठाउने तयारीमा रहेका १८ टन रेन्बो ट्राउट माछा हेर्दाहेर्दै बाढीमा बगे । त्यो साँझ माछा मात्र बगेनन्, छिनभरमै रिसोर्ट भएको ठाउँ बगर बन्यो । यो ठाउँमा अहिले न माछा फार्म छ, न रिसोर्ट नै । यति ठूलो नोक्सानी व्यहोरेका उत्तममणि भण्डारीसहितको समूहले हिम्मत हारेन । कारण, यो बाढीले माछा फार्म, रिसोर्ट मात्र बगाएको थिएन । मेलम्ची खानेपानी आयोजनाको मुहान पनि पुरेको थियो । खोला किनार आसपासको बजार र उब्जनीयुक्त जमिन बगरमा परिणत भएका थिए । यिनै दृश्यले भण्डारीको समूहले मन बुझाएको थियो । उक्त ठाउँमा ऊ बेला जयराम भण्डारी र इन्द्र भण्डारी मिलेर ट्राउट माछा पालेका थिए । उनीहरूको यहाँ मात्र होइन, हेलम्बु६ चालिसेमा रहेको ट्राउट फार्म पनि बाढीले बगाइदियो । ७ वर्ष दुबई बसेर नेपाल फर्किएको थिएँ, उत्तममणिले भने, जयराम र इन्द्र भण्डारीसँग भेटेपछि ट्राउट पाल्ने हिम्मत मिलेको थियो । उनी नेपालमै केही नयाँ व्यवसाय गरौं भन्दै स्वदेश फर्किएका थिए । एकचोटि युट्युबमा फ्रान्सका नागरिकले नेपालमा गाई पालेर राम्रै आम्दानी गरेको भिडियो हेरेको थिएँ, उनले भने, विदेशीले नेपालमा गाई पालेर मनग्य आम्दानी गर्न सक्ने, हामी नसक्ने हुन्न भनेर नेपाल फर्किने हिम्मत मिलेको थियो । बाढीले १० करोड बढीको क्षति भएको भण्डारी समूहको दाबी छ । यसको पालनमा सम्भावना देखेका उनले फेरि ट्राउट पालनमै लाग्ने निधो गरे । त्यसका लागि ठाउँ हेर्दै नुवाकोटसम्म पुगे । त्यता चित्त नबुझेपछि हेलम्बु गाउँपालिकै वडा नम्बर ७ स्थित महांकाल ठूलोढुंगामा ट्राउट फार्म सुरु गरे । ०७८ चैतमा पूर्वाधार निर्माण थाले । सिन्धुपाल्चोककै हैबुङ र नुवाकोटको सुनखानीबाट ट्राउटका भुरा ल्याएर ०७९ वैशाख अन्तिमबाट राख्न सुरु गरे । दुबईमा कमाएर ल्याएको पैसा यसैमा लगानी गरेको थिएँ, बाढीले बगायो, उनले भने, अहिले १२ रोपनी जग्गा भाडामा लिएर एक लाख २० हजार भुरा हालेका छौं । लस्करै ४० वटा रेसवे पोखरी निर्माण गरिएको छ । यो ठाउँमा ट्राउट पालनमा उनीसँगै लगानी गर्नेमा जयराम भण्डारी, पूर्ववडाध्यक्ष खेतनाथ घिमिरे, कृष्ण घिमिरे, विवेक पौडेल, वेदमणि भण्डारी र नीलबहादुर खड्का छन् । पहिलाको ठाउँमा बाढी आए पनि हामी आफूले गरिरहेको काममा अलमलिएनौं । बाढीलगत्तै अर्को ठाउँ खोजेर ट्राउट पाल्न थाल्यौं, उनले भने, प्राकृतिक प्रकोप कसैले बोलाएर आउने कुरा होइन । एकै मिनेटले गर्दा बाढीबाट म जोगिएकै कारण फेरि ट्राउट फार्म खोल्न सक्यौं । उत्तममणिले ३७ वर्ष टेके । उनी फार्ममा व्यवस्थापकका रूपमा पनि काम गर्दै आएका छन् । अहिले महांकाल ठूलोढुंगामा फार्म छ । गोहोरे खोलाको पानीमा ट्राउट पालिएको छ । आफैं सडक बनाएर ट्राउट पालिएको हो । महांकालबाट ठूलोढुंगासम्म करिब डेढ किलोमिटर कच्ची सडक निर्माण गरिएको छ । फार्मको नाम भण्डारी रेन्बो ट्राउट एन्ड रिसर्च सेन्टर राखिएको छ । फार्ममा ५ जनाले रोजगारी पाएका छन् । ट्राउटको मुख्य बजार काठमाडौं हो । त्यसपछि काभ्रेको बनेपा, पनौती, नुवाकोटको ककनीसम्म यहींबाट ट्राउट माछा पठाउने गरेको उनले सुनाए । रिसोर्ट खोल्ने सोच पनि छ, यहीं भुरा उत्पादन गरेर पाल्ने र बिक्री गर्ने तयारीमा पनि छौं, उनले भने, त्यहीअनुसार काम भइरहेको छ । अहिले मागअनुसार ट्राउट पठाउने गरिएको छ । पिस वा जिउँदो जे माग हुन्छ, त्यहीअनुसार पठाइन्छ, उनले भने, ढुवानी आफैंले गर्छौं । यो ठाउँमा पानीको तापक्रम उच्च भएकाले सामान्यतया भुरा राखेको १० महिनाबाट बिक्री गर्न थालेको उनले सुनाए । १ सय ८० देखि २ सय ग्रामसम्मका भएपछि बजारमा पठाउन थाल्छौं, उनले भने, ट्राउट माछाको बजार कोभिडअगाडि राम्रो थियो । कोभिडले गर्दा केही समय बजार बिग्रियो, अहिले सुधार हुँदै गएको छ । बढी माछा रिसोर्टहरूमा खपत हुन्छ । केहीकेही होटलहरूमा पनि जाने गरेको छ । यहाँ सडक निर्माणसहित दुई करोड बढी लगानी भएको छ, उनले भने, फार्ममा सबैजना समय मिलाएर खटिने गरेका छौं । फार्ममाथि रहेको ठूलोढुंगामा बस्ने ठाउँ बनाइएको छ । त्यहाँबाट पारिपट्टि सानो झरना देख्न सकिन्छ । यो एकान्त र रमणीय ठाउँ छ, उनले भने, त्यसैले रिसोर्ट खोल्न पाए आगन्तुकलाई बास बस्ने व्यवस्था गरेर ट्राउटको स्वाद चखाउन सकिन्थ्यो । फार्ममा साँझबिहानै भेटिने भनेका अर्का लगानीकर्ता हुन्, नीलबहादुर खड्का । महांकालका स्थानीय उनी नेपाल प्रहरीको हवल्दारबाट अवकाश प्राप्त हुन् । यसको बजार राम्रो देखें, पहिला गरिरहनु भएकाहरूले पनि यसमा लगानी गरौं भन्नुभयो, उनले भने, केही नयाँ व्यवसाय गरौं भनेर हात हालेको हो । विदेशमा गएर दुःख गर्नुभन्दा यही केही गरौं भनेर ट्राउट पालनमा लागेको उनले सुनाए । रसुवाको धुन्चेमा ट्राउटपालनसम्बन्धी तालिम लिएर पनि आएँ, उनले भने, अहिले मेरो दैनिकी ट्राउटको दानापानीमै बितेको छ । रेन्बो ट्राउट पालन गर्न नेपालका ५४ जिल्ला उपयुक्त रहेको रेन्बो ट्राउट मस्त्य अनुसन्धान केन्द्र धुन्चेका प्रमुख महेन्द्र भण्डारीले बताए । अहिले ४१ जिल्लामा ट्राउट पालन प्रविधिको विस्तार भएको छ । त्यसमा पनि सबैभन्दा धेरै वाग्मती प्रदेशमा ट्राउट पालिएको छ, उनले भने, जिल्लागत रूपमा हेर्दा सबैभन्दा धेरै ट्राउट सिन्धुपाल्चोकमा उत्पादन हुन्छ ।"
शिल्पीमा गंगालाल,"काठमाडौं (कास) सहिद गंगालाल श्रेष्ठको जीवनीमा आधारित नाटक गंगालाल शुक्रबारदेखि मञ्चन सुरू भएको छ । काठमाडौंको बत्तीसपुतलीस्थित शिल्पी थिएटरमा २९ गतेसम्म नियमित मञ्चन हुने नाटक विसं १९९१ देखि १९९७ सम्मको राजनीतिक परिवेश र सहिद गंगालालको जीवनसँग जोडिएका घटनामा केन्द्रित छ । चे शंकरको लेखन तथा निर्देशनमा तयार भएको नाटक गंगालाल फाउन्डेसन र गार्डेन थिएटरको सहकार्यमा निर्माण गरिएको हो । नाटकले गंगालाललाई क्रान्तिकारी मात्र नभई एक पूर्ण मानिसका रूपमा प्रस्तुत गरिएको छ । गंगालालका अलावा नाटकमा सहिदहरू धर्मभक्त, शुक्रराज र दशरथका साथै टंकप्रसाद आचार्य, गणेशमान सिंह र कवि सिद्धिचरण श्रेष्ठको भूमिकासमेत समावेश गरिएको छ । नाटकको पहिलो मञ्चन माघ १६ गते राष्ट्रिय नाचघरमा मञ्चन गरिएको थियो । गंगालाल मा निर्भीक, शकु शाह, इनारा बानु, सन्दीप डंगोल, दीपक छल्दंग्या, प्रदीप चौधरी, नीरज दाहाल, विश्वास मानन्धर, ऋषिकेश, एलिजा तुम्बापो, रेवन राई, रोशन चन्दलगायतको अभिनय रहनेछ । शंकरले यसअघि कोही किन बर्बाद होस्, म्याड म्यान्स डायरी, लुक ब्याक इन एंगर, उलार लगायतका नाटकको निर्देशन गरिसकेका छन् ।"
सबैभन्दा बढी मुद्दा पिउने पानीका,"प्रयोगशाला सूचना व्यवस्थापन प्रणाली सुरुराष्ट्रिय खाद्य तथा दाना रिफरेन्स प्रयोगशालाको सेवा थप प्रभावकारी बनाउन प्रयोगशाला सूचना व्यवस्थापन प्रणाली (एलआईएमएस) सुरु भएको छ । खाद्य प्रविधि तथा गुण नियन्त्रण विभाग मातहत सञ्चालनमा रहेको केन्द्रीय प्रयोगशालाको नयाँ प्रणालीको उद्घाटन बुधबार भयो । कृषि तथा पशुपन्छी विकासमन्त्री बेदुराम भुसालले एलआईएमएस उद्घाटन गरे । प्रयोगशालाले प्रदान गर्ने सेवा छिटोछरितो तरिकाले सम्पन्न गर्न प्रणाली सहयोगी हुने विभागकी महानिर्देशक मतिना वैद्य जोशीले बताइन् । यसअघि सेवाग्राहीले प्रयोगशाला सेवा लिन विभागमै उपस्थित भई नमुना परीक्षणका लागि नमुनासहित निवेदन दिनुपर्थ्यो । विभागमा पुगेर परीक्षण प्रतिवेदन तयार भएनभएको जानकारी लिनुपर्ने बाध्यता थियो । नमुनाको दर्ता, कोडिङ र डिकोडिङ, विश्लेषकलाई जिम्मेवारी तोक्ने, विभिन्न प्रयोगशालाको रिपोर्ट एकीकृत गरी प्रतिवेदन तयार गर्ने कागजी प्रक्रिया पूरा गर्नुपर्थ्यो । तर यो प्रणाली लागू भएपछि सेवाग्राहीले लिन चाहेको प्रयोगशाला सेवा, लाग्ने राजस्व दस्तुर, नमुनाको परीक्षण सकिएको अवस्थाबारे अनलाइनबाट जानकारी लिन सकिने जोशीले जनाइन् ।"
पुरानो साख ब्युँताउँदै तातोपानी नाका,"निर्यात बढ्न सकेन गत वैशाखमा निर्यात व्यापार खुला गरे पनि नेपालले आफ्नो उत्पादन चीन पठाउन सकेको छैन । ०७२ अघि तामाका भाडा, हस्तकलाका सामान, मैदा, चाउचाउ, अण्डा, वनस्पति घ्यु, जडिबुटीलगायत वस्तु निर्यात गर्ने गरिएको थियो । त्यति बेला झन्डै १८२ प्रकारका नेपाली वस्तु चीन निर्यात हुने गरेको भन्सारले जानकारी दिएको छ । भूकम्पपछि निर्यात खुलेको दिन नेपालबाट बाँसको मुडा, कुर्सी म्याट्रेसलगायत करिब ३७ लाख बराबरको वस्तु निर्यात भएको थियो । त्यसपछि गत शुक्रबार भन्सार दिवसको अवसर पारेर तेस्रो मुलुक लैजाने गरी १२ लाख मूल्यको २५ सय कार्टुन चाउचाउ निर्यात भएको छ । यो निर्यातसँगै तत्कालीन प्रधानमन्त्री केपी शर्मा ओलीले ०७२ सालमा चीनसँग गरेको पारवहन तथा यातायात सम्झौता आठ वर्षपछि कार्यान्वयनमा आएको छ । भन्सारको तथ्यांकअनुसार ०७१७२ मा झन्डै वार्षिक झन्डै पौने तीन अर्बको सामान निर्यात भएको छ । भूकम्पपछि लगातार ८ वर्ष पर्यात पूर्ण रूपमा बन्द भएपछि पुनः सञ्चालन हुन सकेको छ । मुख्यतया खासा, कुतीलगायतका स्थानीय बजारमा प्रयोग हुने सामान पठाउन सके पनि निर्यात बढ्न सक्छ, भन्सार प्रमुख केसी भन्छन् । तर भूकम्पपछि चीन सरकारले खासालाई अति संवेदनशील भन्दै मान्छे बस्न दिएको छैन । सुरक्षाकर्मी र अध्यागमनका अधिकारी मात्र बस्दै आएको खासामा अहिले सर्वसाधारणलाई फाट्टफुट्ट पसल राख्न दिइएको छ । जडिबुटी र हस्तकलाका सामान तिब्बतको मुख्य सहरमा पठाउनुपर्छ । त्यसका लागि निर्यातकर्ताले माग अनुसारको सामान तयार गर्न सक्नुपर्छ ।"
ग्लोबल आईएमईलाई आईएफसीको साढे सात अर्ब ऋण,"ऋणको ५० प्रतिशत ग्लोबल आईएमई बैंकले साना तथा मझौला र खुद्रा ग्राहकका लागि जलवायु तथा लैंगिक क्षेत्रको लगानीमा समान रूपमा विनियोजन गर्नेछ । बाँकी ५० प्रतिशत साना तथा मझौला उद्यममा कर्जा प्रवाह गर्न प्रयोग गर्ने पनि बताइएको छ । नेपालको अर्थतन्त्रको मेरुदण्ड साना तथा मझौला उद्यमले मुलुकको कुल गार्हस्थ्य उत्पादनमा २२ प्रतिशत योगदान गरेको छ । र २० लाखभन्दा बढी मानिसलाई रोजगारी दिएको छ, विज्ञप्तिमा भनिएको छ, तथापि ४४ प्रतिशत साना तथा मझौला उद्यमलाई अझै पनि वित्तीय पहुँचमा बाधा छ । यो अन्तर झन्डै ३६ बिलियन डलरको छ । महिलाको स्वामित्व रहेका साना तथा मझौला उद्यममा यो स्थिति अझ कमजोर छ । महिलाको स्वामित्व रहेका करिब ५२ प्रतिशत साना तथा मझौला उद्यममा सीमित वित्तीय पहुँच रहेको तथ्यांक छ ।ग्लोबल क्लाइमेट इन्डेक्स (२०२१) मा जलवायु परिवर्तनबाट सबैभन्दा बढी प्रभावित देशको दसौं स्थानमा रहेको नेपालका लागि सन् २०४५ सम्म शून्य उत्सर्जनको लक्ष्य भेट्टाउन जलवायु वित्तको विशेष महत्त्व रहेको पनि विज्ञप्तिमा उल्लेख छ । नेपाल राष्ट्र बैंक नेपालमा वैदेशिक लगानी ल्याउने विषयमा निकै खुसी रहने गरेको र त्यसका लागि आफूहरूले सधैं सहयोग गर्ने नेपाल राष्ट्र बैंकका कार्यवाहक गभर्नर नीलम ढुंगाना तिम्सिनाले जनाइन् । आईएफसीसँगको सहकार्यले बैंकलाई राष्ट्रिय तथा अन्तर्राष्ट्रियस्तरमा प्रतिस्पर्धी बन्न सहयोग पुगेको ग्लोबल आईएमई बैंकका अध्यक्ष चन्द्रप्रसाद ढकालले बताए । आईएफसीसँगको यस ऋण सम्झौताबाट नेपालका साना तथा मझौला उद्यमको विकासमा सहयोग पुग्ने उनको भनाइ छ । विश्व जनमानस जलवायु र वातावरणीय प्रभावबारे सचेत हुँदै गएको अवस्थामा भएको यो ऋण सम्झौताले जलवायु र लैंगिक फाइनान्सिङमार्फत दिगोपनका लागि आफूहरूको प्रतिबद्धता जाहेर गरेको ग्लोबल आईएमई बैंक लिमिटेडका प्रमुख कार्यकारी अधिकृत रत्नराज बज्राचार्यले बताए । हरित ऊर्जाको विकासमा नेपालको सम्भाव्यतालाई मान्यता दिँदै ऊर्जा क्षेत्रमा रहेको स्रोतसाधनको खाडल पूरा गर्ने हाम्रो प्रतिबद्धता छ, उनले भने, यसबाहेक, हाम्रो यस पहलले नेपालको ग्रामीण क्षेत्रका महिलालाई आर्थिक रूपमा सशक्त बनाउन सहयोग गरेर लैंगिक असमानता कम गर्ने लक्ष्य राखेको छ । यस प्रयासमा आईएफसीसँगको साझेदारीमा हामी आभारी छौं । नेपालमा आईएफसीको रणनीतिक प्राथमिकतामध्ये वित्तीय समावेशीकरण र वित्तीय क्षेत्रको स्थायित्वलाई सहयोग गर्नु एक महत्त्वपूर्ण रणनीति रहेको नेपाल, बंगलादेश र भुटानका लागि आईएफसीका कन्ट्री म्यानेजर मार्टिन होल्टम्यानले जनाए । त्यसैअनुसार यो लगानीले नेपालमा जलवायुस्मार्ट सम्पत्ति र महिलाको स्वामित्व रहेका साना तथा मझौला उद्यममा निजी क्षेत्रको लगानीलाई उत्प्रेरित गर्दै लैंगिक तथा जलवायु वित्त बजारलाई सुदृढ पार्ने लक्ष्य राखेको उनको भनाइ छ । आईएफसीको यस फाइनान्सले नेपालका साना तथा मझौला उद्यममा फाइनान्सिङ गर्न सहयोग पुग्ने नेपालका लागि आईएफसीका आवासीय प्रतिनिधि बाबाकर एस फायले बताए ।"
अर्थ संक्षेप,"कमेडी च्याम्पियन३ को टाइटल स्पोन्सरमा रेडबुल काठमाडौं (कास) फागुन ३ र ४ बाट कान्तिपुर टेलिभिजनमा प्रसारणको तयारीमा रहेको हास्य रियालिटी सो कमेडी च्याम्पियनको तेस्रो सिजनको टाइटल स्पोन्सरमा रेडबुल इनर्जी ड्रिंक्स अनुबन्धित भएको छ । एडी रिलिज ग्रुपका अध्यक्ष हरिशरण सुवेदी, कान्तिपुर टेलिभिजनका प्रमुख कार्यकारी अधिकृत (सीईओ) शिशिर पछाई र नेपालस्थित रेड बुल उत्पादक कम्पनी सरस बेभरेजका जनरल म्यानेजर निर्भीक प्रधानबीच यससम्बन्धी सम्झौता भएको छ । कार्यक्रमका लक्षित दर्शक र प्रवर्द्धन रणनीतिले रेड बुल ब्रान्डलाई उपभोक्ताबीच अझै निकट बनाउने उद्देश्यले अनुबन्धित भएको कम्पनीले बताएको छ । माघ १० मा एक कार्यक्रमबीच डिस मिडिया नेटवर्क, आईएमई लाइफ इन्स्योरेन्स र एडी रिलिजबीच कार्यक्रमको पावर्ड बाई क्याटेगोरीमा सम्झौता भइसकेको छ । डाबर नेपाललाई अवार्डकाठमाडौं (कास) डाबर नेपालले एचआरएम नेपाल अवार्ड्स फर कर्पोरेट एक्सिलेन्स र अवार्ड्स फर डिस्टिङ्ग्विस्ड सर्भिस २०२३ मा द एचआरएम नेपाल अवार्ड्स फर कर्पोरेट एक्सिलेन्स एमएनएस क्याटेगरी२०२३ पुरस्कार पाएको छ । कर्पोरेट क्लब नेपालले गरेको कार्यक्रममा डाबरले उक्त पुरस्कार पाएको हो । यो उपलब्धिले डाबर नेपालका सबै सरोकारवालाको समर्पण र सामूहिक प्रयासलाई झल्काएको कम्पनीले जारी गरेको विज्ञप्तिमा उल्लेख छ । हुन्डाई ॅएक्सटर को बुकिङ खुल्योकाठमाडौं (कास) हुन्डाईको आधिकारिक विक्रेता लक्ष्मी इन्टरकन्टिनेन्टलले एसयूभी एक्सटर को बुकिङ खुल्ला गरेको छ । नाडा अटोमोबाइल्स एसोसिएसन अफ नेपालको गत भदौमा सम्पन्न नाडा अटो सो मा उक्त गाडी प्रदर्शनमा राखिएको थियो । हुन्डाई एक्सटर ५ सिटर एसयूभी कम्पनीको मोडेल लाइन अपमा पहिलो एसयूभी हो । आकर्षक बनोट र विभिन्न फिचरले एक्सटरलाई एक विशेष एसयूभी बनाएको छ । यो सवारी ६ वटा रङमा उपलब्ध हुनेछ । नेपालमा एक्सटर ई को मूल्य ३४ लाख ९६ हजार रुपैयाँ तोकिएको छ । एक्सटर एस र एसएक्स को मूल्य क्रमशः ४० लाख ९६ हजार रुपैयाँ र ४४ लाख ९६ हजार रुपैयाँ तोकिएको छ । देशभर हुन्डाईका १७ वटा सोरुम, २९ वटा सर्भिस सेन्टर र ४५ वटाभन्दा बढी चार्जिङ पोइन्ट छन् । सुदूरपश्चिम र लुम्बिनीमा एनसेलको फोरजीमा सुधारकाठमाडौं (कास) एनसेलले सुदूरपश्चिम र लुम्बिनी प्रदेशका विभिन्न जिल्लाका स्थानीयस्तर र क्षेत्रमा आफ्नो फोरजी सेवाको थप सुधार गरेको छ । दुई प्रदेशका डेढ दर्जनभन्दा बढी क्षेत्रका ग्राहकले अब सुधारिएको फोरजी सेवामा पहुँच पाएका हुन् । आफ्नो सेवा विस्तार गर्दै आधुनिक मोबाइल ब्रोडब्यान्ड कनेक्टिभिटीमा सबैको पहुँच सुनिश्चित गर्ने प्रतिबद्धता बमोजिम एनसेलले फोरजी सेवामा थप सुधार गरिएको बताएको छ । देशका अन्य स्थानमा पनि सेवाको अवस्था हेरेर आवश्यक लगानी गर्दै विस्तारित फोरजी सेवामा थप सुधार गर्ने योजना रहेको कम्पनीले जनाएको छ । सुदूरपश्चिमका बेलौरी, धनगढी, गौरीगंगा, घोडाघोडी, जानकी, कृष्णपुर, लम्कीचुहालगायत क्षेत्रमा फोरजी सेवा सुधार गरिएका छन् । लुम्बिनीका बुटवल, देवदह, घोराही, लुम्बिनी सांस्कृतिक विकास क्षेत्र, नरैनापुर, ओमसतिया, सैनामैना, सिदार्थनगर, सुनवल, तिलोत्तमा र तुलसीपुर क्षेत्रमा फोरजी सेवा सुधार गरेका हुन् । एसबीआईमा डिम्याट खाता भएकालाई कालिञ्चोक केबलकारमा छुटकाठमाडौं (कास) नेपाल एसबीआई मर्चेन्ट बैंकिङ लिमिटेड र कालिञ्चोक दर्शनबीच व्यावसायिक सहकार्य गर्ने समझदारी भएको छ । सहमतिपत्रमा नेपाल एसबीआई मर्चेन्ट बैंकिङ लिमिटेडका प्रबन्ध सञ्चालक तथा प्रमुख कार्यकारी अधिकृत लेखनाथ पोख्रेल र कालिञ्चोक दर्शन लिमिटेडका प्रमुख कार्यकारी अधिकृत अशोक शिवाकोटीले हस्ताक्षर गरे । नेपाल एसबीआई बैंकमा डिम्याट खाता खोली डिम्याट खाता सञ्चालन गर्दै आएका ग्राहक र आगामी दिनमा नयाँ डिम्याट खाता खोल्ने नयाँ ग्राहकले कालिञ्चोक केबलकार चढ्दा १० प्रतिशत छुट पाउनेछन् । सिटिजन्स र विनायक अस्पतालबीच छुट सम्झौताकाठमाडौं (कास) सिटिजन्स बैंक र काठमाडौंस्थित विनायक अस्पताल तथा प्रसूति गृहबीच सिटिजन्स बैंकका ग्राहकलाई विशेष छुट दिने समझदारीपत्र भएको छ । सिटिजन्स बैंकका कार्डवाहक र मोबाइल बैंकिङ ग्राहकले विनायक अस्पताल तथा प्रसूति गृहका सेवामा १० प्रतिशतसम्म छुट पाउनेछन् । यो सहकार्यबाट बैंकका ग्राहक लाभान्वित हुनुका साथै नगद कारोबारबाट डिजिटल कारोबारतर्फ उत्प्रेरित हुने विश्वास बैंकले लिएको छ । बैंकले डिजिटल बैंकिङ माध्यमको प्रयोगलाई बढाउन र ग्राहकलाई डिजिटल माध्यमबाट भुक्तानी गर्न प्रोत्साहन गर्न समयसमयमा ग्राहकमैत्री सुविधा सञ्चालन गर्दै आएको छ । शिभम्ले दिन थाल्यो ग्राहकलाई घरकाठमाडौं (कास) बिर्तामोडस्थित शिभम् हाउजिङ प्रालिले निर्माण गरेको कोलोनीका घर हस्तान्तरण सुरु गरिएको छ । बिर्तामोड मुक्ति चोकबाट ३ किमि दूरीमा रहेको हाउजिङले ग्राहकलाई ७० प्रतिशतसम्म फाइनान्सको सुविधा दिइएको बताएको छ । विद्युत्, इन्टरनेटलगायत तार व्यवस्थित ढंगबाट भूमिगत गरिएको, शान्त, रमणीय वातावरण र पर्याप्त खुला क्षेत्रसँगै बगैंचा भएको हाउजिङ वास्तुअनुरूप मात्र नभई भूकम्पप्रतिरोधी पनि रहेको कम्पनीले जारी गरेको विज्ञप्तिमा उल्लेख छ । ग्राहकको सन्तुष्टि नै आफूहरूको पहिलो प्राथमिकता रहेको हाउजिङका प्रबन्ध निर्देशक मनोज प्रसाईंले जनाए ।"
टीआरसीमा सहमति नभए बहुमतबाटै पारित गर्ने संकेत,"(काठमाडौं)प्रधानमन्त्री पुष्पकमल दाहाल र प्रमुख प्रतिपक्ष एमालेका अध्यक्ष केपी शर्मा ओलीबीच सत्य निरुपण तथा मेलमिलाप र बेपत्ता व्यक्तिहरूको छानबिन आयोगसम्बन्धी विधेयक (टीआरसी) मा पुनः एकपटक सहमति खोज्ने प्रयास थालिएको छ । यस विषयमा छलफलका लागि दाहाल र ओलीबीच शुक्रबार संवाद सुरु भएको छ । विधेयकमा सहमति जुटाउन बनेको उपसमितिको अनौपचारिक बैठकमा छलफल केन्द्रित थियो । एक महिनापछि दुई शीर्ष नेताबीच भेटवार्ता भए पनि ओली आफ्नो पूर्ववत् अडानमै देखिएका छन् । उनले टीआरसी विधेयक पारित गर्न आफू सकारात्मक भए पनि पीडितले उठाएका सरोकारलाई भुल्न नहुने बताए । संसदीय छलफलमा रहेको टीआरसी विधेयकमा एमालेले सबै पक्षसँग सहमति गरेर मात्र पारित गर्न अडान राख्दै आएको छ । टीआरसी विधेयक पारित गर्न चर्को दबाबमा रहेका प्रधानमन्त्री दाहाल भने सहमति हुन नसके आगामी हिउँदे अधिवेशनबाट बहुमतबाटै भए पनि पारित गर्ने मनस्थितिमा पुगेका छन् । प्रधानमन्त्री दाहालले शुक्रबारको भेटमा पनि ओलीलाई टीआरसी विधेयक हिउँदे अधिवेशनमा पहिलो प्राथमिकतामा रहेकाले सहयोग गर्न आग्रह गरेका थिए । शान्ति प्रक्रियाका बाँकी काम छिट्टै टुंग्याउनुपर्ने छ । तपाईँको सहयोग भयो भने टीआरसी विधेयक सहमतिमा पारित गर्न सकिन्छ, दाहालले ओलीलाई भने, बहुमतबाट पारित गर्न सकिने भए पनि सहमतिमा अघि बढाउने पक्षमा म छु । शुक्रबार सिंहदरबारस्थित प्रधानमन्त्री तथा मन्त्रिपरिषद्को कार्यालयमा दाहालसँगको भेटपछि सञ्चारकर्मीसँग कुरा गर्दै ओलीले यसलाई सहमतिमा टुंग्याउनुपर्ने बताए । शान्ति प्रक्रियाका बाँकी कामहरू टुंग्याउने सन्दर्भमा अहिले समितिमा विधेयकमाथि छलफल भइरहेको छ । त्यसलाई राम्रोसँग मिलाएर छिट्टै टुंग्याऔं भन्नेमा छलफल भएको हो । टीआरसीको बारेमा एमालेको अडान यथावत् छ । राम्रो बनाएर सहमतिले पास गरे हुन्छ, ओलीको भनाइ थियो, टीआरसीसँग सम्बन्धित विधेयक पीडितमैत्री बन्नुपर्ने एमालेको अडान यथावत् छ । भेटमा ओलीले टीआरसी विधेयक पारित गर्न आफ्नो तर्फबाट सहयोग रहने उल्लेख गर्दै पीडितले न्याय पाउने र उनीहरूको सहमतिलाई ध्यान दिनुपर्नेमा जोड दिएका थिए । संसदीय छलफलमा रहेको विधेयकमा एमालेले उपसमितिले विधेयकमा सहमति जुटाउनुपर्ने भनेर औंल्याएका चार विषयमा मानवअधिकारको गम्भीर उल्लंघनमा समावेश स्वेच्छाचारी रूपमा क्रूरतापूर्वक गरिएको हत्यादोहोरो भिडन्तबाहेक गरिएको हत्यामध्ये कसरी व्याख्या समावेश गर्ने ? सशस्त्र द्वन्द्वका क्रममा जोडिएका र प्रभावित भएका व्यक्तिहरूलाई कसरी सम्बोधन गर्ने ? मानवअधिकार उल्लंघनका घटनामा मेलमिलापका लागि पीडितको सहमति प्रचलित कानुनअनुसार अदालत जान पाउनुपर्ने, सशस्त्र युद्धको बेला भएका घटनामा कम सजाय दिने सम्बन्धमा आधार खुलाएर सजाय कम गर्न सकिने व्यवस्था गर्ने सम्बन्धमा एमालेको फरक मत छ ।शुक्रबार बसेको उपसमितिको अनौपचारिक बैठकले संसद्मा अघि बढाउनुअघि टीआरसीमा पूर्ण सहमतिका लागि प्रयास गर्ने सैद्धान्तिक सहमति भएको कांग्रेस प्रमुख सचेतक रमेश लेखकले बताए । सैद्धान्तिक सहमति भइसकेको छ, सहमति नभएका विषयमा सरकारका तर्फबाट धारणा आउनेछ । त्यसपछि फेरि सहमतिको प्रयास हुनेछ, उनले भने, जे विषयमा सहमति हुँदैन, प्रक्रियामा अघि बढ्छ । । पूर्ण सहमति नभए हिउँदे अधिवेशनबाट प्रक्रियामा अघि बढ्ने लेखकले बताए । माओवादी प्रमुख सचेतक हितराज पाण्डेले प्रधानमन्त्रीले टीआरसीमा सहमति खोज्ने प्रयास जारी राखेको उल्लेख गर्दै त्यसमा सहमति नभए प्रक्रियामा अघि बढ्ने बताए । सकेसम्म सहमति खोज्ने प्रयास हुन्छ, सहमति हुन नसके प्रक्रियामा अघि बढ्छ उनले भने, हिउँदे अधिवेशनमा टीआरसी विधेयक अघि बढाउने तयारी भएको छ । उनले यसका लागि कांग्रेस पनि तयार रहेको बताए ।कांग्रेस र माओवादीका नेताहरूले एमालेले उठाएका विषय टीआरसी विधेयकमा समेटिइसकेको दावी गरेका छन् । एमालेले विधेयकमा स्पष्ट प्रावधान नभएकाले थप अडान राख्नुपर्ने बताएको छ । प्रधानमन्त्रीका स्वकीय सचिव रमेश मल्लले सहमतिका आधारमा टीआरसी विधेयक पारित गर्न दुई नेताबीच संवाद भएको बताए । प्रधानमन्त्रीज्यू सकेसम्म सहमतिका आधारमा टीआरसी विधेयक अघि बढाउने पक्षमा हुनुहुन्छ, उनले भने, दुई शीर्ष नेताबीच सकारात्मक कुराकानी भएको छ । राष्ट्रिय सभा निर्वाचन अघि एमालेलाई केही सिट दिएर टीआरसीमा सहमति खोज्ने प्रयास भए पनि सफल भएको थिएन । त्यसअघि संसदीय समितिमा एमालेलाई लेखाबाहेक तीन समितिको सभापति दिनेबेला टीआरसी विधेयकमा सहयोग गर्नुपर्ने प्रस्ताव अघि सारिएको थियो ।राष्ट्रपति रामचन्द्र पौडेलले सरकारको सिफारिसमा माघ २२ मा संसदको हिउँदे अधिवेशन आह्वान गरिसकेका छन् । एमालेसँग सहमति हुन नसके यही अधिवेशनबाट भए पनि टीआरसी विधेयक बहुमतबाट पारित गर्न दाहालमाथि दबाब छ । सकेसम्म सहमतिको प्रयास गर्ने हो । नभए बहुमतबाट भए पनि पारित गर्नुपर्छ । अब ढिलाइ गर्नु हुँदैन, दाहालको भनाइ उद्धृत गर्दै एक नेताले भने, संक्रमणकाली न्यायको विषय आगामी दिनमा झन् जटिल हुनेवाला छ । सशस्त्र युद्धका दुई पक्षधर कांग्रेस सभापति शेरबहादुर देउवा र प्रधानमन्त्री दाहालका लागि टीआरसी विधेयक पारित गर्नु अति आवश्यक छ । देउवा प्रधानमन्त्री र दाहाल विद्रोही कमान्डर भएका बेला अधिकांश घटना भएका थिए । ती घटनामा सत्य निरुपण र मेलमिलापको कानुन बनाएर संक्रमणकालीन न्याय टुंग्याउनु यी दुई नेताका लागि अति जरुरी देखिन्छ । प्रधानमन्त्री दाहालले अन्तर्राष्ट्रिय मानवअधिकार निकायको चासो, सर्वोच्च अदालतको फैसला, पीडितको सरोकारलाई समेटेर विधेयक पारित गर्ने बताउँदै आएका छन् । राजनीतिक सहमतिबाट कानुन बनाउँदा सकारात्मक सन्देश जाने भन्दै ०७९ को निर्वाचनपछि दाहाल नेतृत्वको सरकारले गत फागुन २५ मा संसद्मा विधेयक दर्ता गरेको थियो । विधेयकमा दफाबार छलफलका लागि कानुन समितिले गत जेठ ५ मा ११ सदस्यीय उपसमिति गठन गरी सहमति खोज्ने प्रयास गरेको थियो । उपसमितिले क्रूरु हत्या, मेलमिलाप, प्रचलित कानुनभन्दा कम सजाय तोक्ने, भिडन्तबाहेक भएका हत्यालाई कसरी लिनेलगायत विषयमा सहमति जुटाउन शीर्ष तीन नेतालाई जिम्मा दिएको थियो । त्यसपछि शीर्ष नेताहरूबीच भएका पटकपटकका छलफल टुंगोमा पुग्न सकेको छैन । सरकारमा हुँदा ताकेता गर्ने र प्रतिपक्षमा हुँदा बिर्सने प्रवृत्तिका कारण टीआरसी विधेयक डेढ दशकदेखि पारित हुन सकेको छैन । जसका कारण संक्रमणकालीन न्याय अलपत्र छ ।शुक्रबार भएको भेटमा दाहालले संघीयता कार्यान्वयनका लागि अत्यावश्यक ऐन बनाउन जरुरी भएकाले प्रहरी समायोजन, निजामती कर्मचारी सेवा, शिक्षा विधेयक, संघ र प्रदेशबीच दोहोरो अधिकारसम्बन्धी विधेयक अघि बढाउन पनि एमालेको साथ मागेका थिए । ओलीले संसद्लाई बिजनेस दिने काम सरकारको भएकाले प्रमुख प्रतिपक्षको सहमतिमा ल्याउनु राम्रो हुने सुझाव दिएका थिए । ओलीले दाहाललाई आफूले मध्यपहाडी यात्रका क्रममा संकलन गरेका मागलाई गम्भीरतापूर्वक लिन आग्रह गरेका थिए ।"
नियोजित आक्रमण भएको सांसद चौधरीको आरोप,"काठमाडौं (कास) अरुणकुमार चौधरीलगायतको पक्राउपछि सांसद तथा उद्योगी विनोद चौधरीले कांग्रेस संसदीय दलको बैठकमा विशेष समय लिएर बोल्दै उद्योगी व्यवसायीमाथि नियोजित आक्रमण भएको आरोप लगाएका छन् । यस्तो गतिविधिले आगामी लगानी सम्मेलनसमेत बिथोलिन सक्ने उनको भनाइ छ । चौधरी समूहमाथि आक्रमण भयो । हामी र उद्योग व्यवसायी माथिको आक्रमण हो । अर्थव्यवस्थामाथिको आक्रमण हो, चौधरीले थपे, वैशाखमा अर्थ मन्त्रालयले लगानी सम्मेलन गर्दैछ । त्यसलाई अवरोध गर्न खोजिएको हो । असफल बनाउन खोजिएको हो । उनले २०४२ सालतिरको पुरानो कुरा उप्काएर उद्योग, व्यवसायीको मनोबल गिराउन खोजिएको आरोप लगाए ।यता नेपाल प्रहरीको केन्द्रीय अनुसन्धान ब्युरो (सीआईबी) ले लामो अनुसन्धानपछि मात्रै बाँसबारी छाला कारखाना प्रकरणमा उद्यमी चौधरीसहित ३ जनालाई पक्राउ गरिएको जनाएको छ ।च्याम्पियन फुटवेयरमा रहेको बाँसबारी कारखानाको २५ प्रतिशत सेयर चौधरीले खरिद गरेको आधारमा पक्राउ गरिएको सीआईबीले बताएको छ । सीआईबीका एसएसपी दिनेश आचार्यले २०५२ साउन ११ मा च्याम्पियन फुटवेयरको २५ प्रतिशत सेयर अरुण चौधरीको नाममा आएको प्रमाण रहेको जानकारी दिए । उनले च्याम्पियन फुटवेयरको २५ प्रतिशत सेयर चौधरीको नाममा आएपछि तत्कालीन च्याम्पियन फुटवेयर लिमिटेडलाई ०५४ पुस ४ मा प्राइभेट कम्पनीमा लगिएको देखिएको बताए ।बाँसबारी छालाजुत्ता कारखाना निजीकरणका क्रममा च्याम्पियन फुटवेयरमा रहेको २५ प्रतिशत सेयर पनि बेच्न महालेखाले बोलपत्र आह्वान गरेको थियो । महालेखा नियन्त्रणको कार्यालयबाट २५ प्रतिशत सेयरको लिलामी निकाल्ने भए पनि लिलामी सेयरलाई ३६ लाख रुपैयाँमा अरुणकुमार चौधरीले खरिद गरेको देखिएको उनले बताए । चौधरीले ०५४ पुस ४ मा च्याम्पियन फुटवेयर लिमिटेडलाई च्याम्पियन फुटवेयर प्राइभेट लिमिटेडमा दर्ता भएपछि तत्कालीन सरकारको अधीनमा रहेको जग्गा व्यक्तिको नाममा गएको उनले बताए । बाँसबारी छाला उद्योगले दिएको १० रोपनी जग्गामा सञ्चालन हुने भनिएको च्याम्पियन फुटवेयरमा प्रारम्भिक रूपमा चौधरी समूहको ५१ प्रतिशत, बाँसबारी छाला उद्योगको २५ प्रतिशत र २४ प्रतिशत सेयर सर्वसाधारणको रहने भनिए पनि त्यस्तो नभएको पाइएको सीआइवीको भनाइ छ । १० रोपनी जग्गा च्याम्पियन फुटवेयरले प्रतिरोपनी २ लाख ५० हजारका दर मूल्यांकनका आधारमा बाँसबारी छाला उद्योगले कुल २६ लाख लगानी गरेको देखिएको आचार्यले बताए । च्याम्पियन फुटवेयरको चुक्ता पुँजी ५० लाखमात्र देखिन्छ । उनले २५ प्रतिशत सेयरको मूल्य साढे १२ लाख रुपैयाँमात्र पर्ने भए पनि बाँसबारीले २६ लाख मूल्य बराबरको १० रोपनी जग्गा दिएको बताए । उनका अनुसार कम्पनीको चुक्ता पुँजीलाई ५० लाखबाट एक करोड पुर्याइएपछि बाँकी अरू पक्षबाट ७४ लाख रुपैयाँ लगानी हुनुपर्नेमा जम्मा ८ लाख मात्र लगानी भएको पाएको छ । चौधरीसँगै उद्योगका तत्कालीन अध्यक्ष अजित नारायण सिंह र फुटवेयर प्रालिका सञ्चालक सञ्जय ठाकुर पनि पक्राउ परेका थिए ।"
"आत्मविश्वासी आर्मी, नथाकेको थ्रीस्टार","(पोखरा)५वर्षअघि पोखरेली मैदानमा आमनेसामने भएका थ्रीस्टार र त्रिभुवन आर्मी क्लब पुनः एकपल्ट आहारारा पोखरा गोल्डकप फुटबलको फाइनलमा शनिबार भिड्दै छन् । चारपल्ट फाइनल पुगेर पनि उपाधिविहीन आर्मी यसपालि उपविजेताको ट्याग हटाउन आत्मविश्वासी देखिन्छ । उता, उपाधि यात्रामा थ्रीस्टार थाकेको देखिँदैन । पाँचपल्ट उपाधि जितिसकेको थ्रीस्टार छैटौं उपाधि जितेर पुलिस र मनाङसँग सर्वाधिक विजेताको रेकर्ड कायम गर्न प्रतीक्षारत छ । २०७५ सालमा थ्रीस्टारले आर्मीलाई नै पराजित गरेर उपाधि हत्याएको थियो । संयोग कस्तो भने, त्यतिबेला थ्रीस्टार प्रशिक्षक रहेका मेघराज केसी अहिले आर्मीमा छन् । कप्तानका रूपमा खेलेका विक्रम लामा अहिले थ्रीस्टारको प्रशिक्षक छन् । यसरी हेर्दा शनिबारको फाइनल गुरुचेलाको भिडन्तको रूपमा लिन सकिन्छ । नेपाली फुटबलबाट पाका र अनुभवी खेलाडी टाढिरहेको अवस्थामा दुवै टिममा युवा खेलाडीले प्राथमिकता पाएका छन् । दुवै टिमले युवा र नयाँ खेलाडीलाई प्रशिक्षण दिएर टिममा समावेश गरेका छन् । यद्यपि फाइनलमा भने आर्मीका अनुभवी भरत खवास नै कप्तानमा रहनेछन् भने राष्ट्रिय टोलीका कप्तान रहिसकेका विराज महर्जनले थ्रीस्टारको कप्तानी सम्हाल्नेछन् । सेमिफाइनलसम्म भने विराज बेन्चमै रहेर अन्त्यतिर मात्रै मैदान छिर्ने गर्दथे । आर्मीले लामो प्रशिक्षणपछि सेट टिम तयार गरेको हो । फाइनल टिम तयार भएपछि २३ औं आहारारामा खेलाडीले गरेको प्रदर्शनप्रति प्रशिक्षक केसी सन्तुष्ट छन् । आफ्नो नेतृत्वमा दुईपल्ट थ्रीस्टारलाई उपाधि दिलाएका उनी यसपालि आर्मीको हातमा उपाधि थमाएर ह्याट्रिक गर्ने दाउमा छन् । पहिलेको इतिहास के थियो भन्दा पनि अहिले जित्नका लागि आएका छौं । सक्षम पनि छौं, शुक्रबार प्रिम्याच कन्फ्रेन्समा उनले भने, मेरो ह्याट्रिकमा आर्मीको नाम पहिलोपल्ट लेखिने छ भन्नेमा आत्मविश्वासी छु । आफ्नो टिमको तयारी, मिहिनेत र टिमप्रतिको विश्वास नै जितको बलियो आधार रहेकाले फाइनल हेर्नलायक हुने उनको ठम्याइ छ । कप्तान भरत खवास पहिलो मिहिनेत नपुगेकाले उपाधि हात नपारे पनि यसपल्ट धेरै मिहिनेत गरेर आएको बताउँछन् । फाइनलमा थ्रीस्टारले शतप्रतिशत दियो भने हामी दुई सय प्रतिशत दिने तयारीमा छौं, उनले भने, टिममा एकअर्काप्रति विश्वास छ । ट्रफी जितेर जाने योजनामा छौं । युवा खेलाडीले अवसर पाउँदा आहारारा गोल्डकप राष्ट्रिय खेलाडी उत्पादन हुने प्लेटफर्म बनेकोमा उनी सहमत देखिए । थ्रीस्टारले पनि युवा खेलाडीलाई भित्र्याएर छोटो समयमै टिमलाई बलियो बनाएको छ । प्रशिक्षकको अनुभवमा विक्रम लामा वामे सर्दैछन् । यद्यपि अनुभवी प्रशिक्षकले जस्तै नयाँ खेलाडीसम्मिलित टिमलाई मिलाएर फाइनलसम्म पुर्याउन सफल भएका छन् । पाँच वर्षपछि पोखरामा आफ्ना पूर्वप्रशिक्षकलाई प्रतिस्पर्धीका रूपमा पाउनु आफ्नो लागि अवसर भएको उनी ठान्छन् । मेघराज दाजु (केसी) हिजो पनि गुरु हुनुहुन्थ्यो, आज पनि हुनुहुन्छ र जीवनमा सधैं रहिरहनु हुनेछ, उनी भन्छन्, भावनात्मक र व्यक्तिगत रूपमा उहाँप्रतिको जस्तो सोचाइ छ, त्यो रहिरहन्छ । व्यावहारिक र व्यावसायिक रूपमा खेल्दै गर्दा उहाँबाट सिकेका र म आफू खेल्नेक्रममा विभिन्न प्रशिक्षकबाट सिकेका कुरा फाइनलमा कार्यान्वयन गर्ने छु ।राष्ट्रिय टिमबाट खेलिसकेका केही अनुभवी खेलाडी र नयाँ खेलाडीबीच टिमको रूपमा खेलेको अनुभव नहुँदा पहिलो खेल केही गाह्रो भएको, दोस्रोमा लय मिलेको र तेस्रो खेल राम्रो भएको उनले सुनाए । थ्रीस्टारले उद्घाटन खेलमा आयोजक सहारा क्लबलाई २१ ले हराएको थियो । क्वाटरफाइनलमा भुटानको लिग विजेता पारो एफसीलाई २० ले पन्छायो । सेमिफाइनलमा जावलाखेल युथ क्लबलाई १० ले हराएर थ्रीस्टारले फाइनल यात्रा तय गरेको हो । फाइनलमा सुधार गर्नुपर्ने कुरा अझै छ, उनले भने, केही कमजोरी सुधार गरेर उत्कृष्ट खेल पस्किने कोसिस गर्नेछौं ।कप्तान विराज महर्जनले जुनियर खेलाडीलाई हौसला दिन पनि आफू बेन्चमा बस्न तयार रहेको बताए । आफूले टिममा मेन्टरका रूपमा काम गर्दा टिममा सकारात्मक मनोविज्ञान पैदा भएको उनको अनुभव छ । छोटो प्रशिक्षणका बाबजुत पनि टिममा एकता ल्याउन सक्नु थ्रीस्टारको बलियो पक्ष रहेको उनी मान्छन् । आर्मीमा विनिङ मेन्टालिटी र बलियो वन्डिङ छ । यत्तिको अनुशासनमा बसेर खेल्ने सायदै अरू टिम छन् । यसपालि फाइनलमा टफ फाइट नै हुनेछ, उनी भन्छन्, पाँचपल्ट जितिसक्यौं, छैटौंपल्ट जित्ने होडमा छौं । त्यसका लागि हामी जति पनि मिहिनेत गर्न तयार छौं । थ्रीस्टारले ०६३, ०६७, ०६९, २०७१ र २०७५ सालमा उपाधि जितेको थियो । आर्मी चारपल्ट फाइनल खेल्दा चारै पटक पराजित भएको छ । आर्मी ०६५ र ०६६ सालमा नेपाल पुलिस, ०७२ मा मनाङ मर्स्याङ्दी र ०७५ सालमा थ्रीस्टारसँग फाइनलमा पराजित भएको थियो । थ्रीस्टारसँग पेनाल्टी शुटआउटमा आर्मीले पराजय बेहोरेको थियो । यसपल्ट आर्मीले विपक्षीविरुद्ध ६ गोल गर्दा थ्रीस्टारले ५ गोल गरेको छ । दुवै टिमले समान एक गोल बेहोरेका छन् ।"
नेपाललाई हराउँदै भारत सेमिफाइनलमा,"(काठमाडौं)भारतसँग १ सय ३२ रनको हारसहित नेपालले आईसीसी यू१९ विश्वकप क्रिकेटको यात्रा टुंग्याएको छ । दक्षिण अफ्रिकामा भइरहेको प्रतियोगिताको सुपर सिक्समा शुक्रबार नेपालमाथि विजय हात पार्दै भारतले सेमिफाइनलमा औपचारिक रूपमै स्थान सुरक्षित गरेको हो ।ब्लोमफोन्टेनमा भारतले टस जितेर ब्याटिङ रोज्दै निर्धारित ५० ओभरमा ५ विकेट गुमाई २ सय ९७ रन बनायो । आकाश चन्द र दुर्गेश गुप्ताले १० औं विकेटमा ४५ रनको साझेदारी गरेपछि नेपालले ९ विकेट गुमाई १ सय ६५ रन बनाउन सक्यो । खेलमा नेपालको यो दोस्रो ठूलो साझेदारी थियो । यू१९ विश्वकप इतिहासमा पनि नेपालको १० औं विकेटमा यो सबैभन्दा ठूलो साझेदारी रह्यो । आकाश चन्दले ३५ बल खेल्दै १८ रन र दुर्गेशले ४३ बल खेल्दै २ चौका र १ छक्कासहित २९ रन बनाए । दीपक बोहरा र अर्जुन कुमालले पहिलो विकेटमा ४८ रन जोडेर नेपाललाई राम्रो सुरुआत दिलाएका थिए । ४२ बल खेल्दै ३ चौका प्रहार गरेका दीपक १४ औं ओभरमा टप एज लागेर आउट भए । उत्तम थापामगर ८ रनमै आउट भए । अर्जुनले ४२ बल खेल्दै ३ चौकासहित २२ रन बनाएपछि पुनः आफ्नो अफ स्टम्प उडाए । त्यसपछि नेपाली ब्याटर पालैपालो जसो आउट भए । विशालविक्रम केसी १, दीपक डुम्रे शून्य, गुलसन झा १, दीपेश कँडेल शून्यमा आउट भएपछि ६५१ को स्थितिमा रहेको नेपाल ७७७ को स्थितिमा पुग्यो । कप्तान देव खनालले सुवास भण्डारीसँग आठौं विकेटमा २८ रन जोडे । सुवास १८ बलमा ५ रन बनाई आउट भए । देव ५३ बल खेल्दै २ चौकासहित ३३ रन बनाएर आउट भएपछि आकाश र दुर्गेशले खुलेर ब्याटिङ गरेका थिए । भारतबाट सौम्य पाण्डेले ४ विकेट लिए । उनले १० ओभरमा १ मेडन राख्दै २९ रनमात्र खर्चे । अर्शिन कुलकर्णीले २ तथा राज लिम्बनी, आराध्य शुक्ला र मुरुगन अभिषेकले ११ विकेट लिए ।यसअघि उदय सहारन र सचिन दासले शतक बनाएपछि भारतले नेपालमाथि ठूलो स्कोर बनाएको थियो । यी दुईले चौथो विकेटमा २ सय १५ रनको साझेदारी गरे, जुन युथ ओडीआईमा चौथो विकेटमा भारतको सबैभन्दा ठूलो साझेदारी हो । सहारन १ सय र दास १ सय १६ रन बनाई आउट भए । सहारनले १ सय ९ बल खेली ७ चौका प्रहार गरे । प्लेयर अफ द म्याच दासले १ सय १ बल खेल्दै ११ चौका र ३ छक्का प्रहार गरे । यी दुवैलाई गुलसनले क्रमशः ४८ र ५० औं ओभरमा आउट गरे । गुलसनले पाँचौं ओभरमा आदर्श सिंहलाई लेग साइडमा विकेटकिपर विवेकको हातबाट क्याच गराए । कुलकर्णी १८ रन बनाई आकाशको बलमा आउट भए भने प्रियांशु मोलिया १९ रनमा रनआउट भए । गुलसनले ३ विकेट लिनेक्रममा १० ओभरमा ५६ रन खर्चे ।न्युजिल्यान्ड र पाकिस्तानसँग पहिलो दुई खेलमा क्रमशः ६४ र ५ विकेटले पराजित नेपाल समूह चरणको तेस्रो खेलमा अफगानिस्तानमाथि १ विकेटको सनसनीपूर्ण जित हात पार्दै सुपर सिक्समा पुगेको थियो । सुपर सिक्सको पहिलो खेलमा नेपाल बुधबार बंगलादेशसँग ५ विकेटले पराजित भएको थियो ।"
बंगलादेशसँग पराजित,काठमाडौं (कास) नेपाली टोली शुक्रबार साफ यू१९ वुमेन्स च्याम्पियनसिप फुटबलको आफ्नो पहिलो खेलमा बंगलादेशसँग ३१ ले पराजित भएको छ । हारले नेपालको फाइनल पुग्ने समीकरण कमजोर भएको छ ।ढाकास्थित बीएसएसएस मुस्तफा कमल स्टेडियममा भएको खेलमा डिफेन्डिङ च्याम्पियन बंगलादेश पहिलो हाफमा दुई गोलले अगाडि थियो । टोलीका लागि दुई गोल सागोरिका र एक गोल मुन्की अख्तरको नाममा रह्यो । नेपालबाट सुक्रिया मियाले एक गोल फर्काइन् । त्यसअघि भारतले भुटानलाई १०० ले पराजित गरेको थियो । नेपालले आइतबार हुने खेलमा भुटानको सामना गर्नेछ ।सोही दिन भारत र बंगलादेशबीच अर्को खेल हुनेछ । प्रतियोगितमा कुल चार टिमको सहभागिता छ । लिग चरण समाप्तिमा शीर्ष दुई स्थानमा रहने टिमले फाइनल खेल्नेछन् ।
करातेकी अनु ब्रान्ड एम्बासडर,काठमाडौं (कास) नेपाली राष्ट्रिय कराते खेलाडी अनु अधिकारी रिलायबल ग्रुपको ब्रान्ड एम्बासडर बनेकी छन् । १३ औं दक्षिण एसियाली खेलकुदमा स्वर्ण पदक जितेकी अनुलाई रेडबुल इनर्जी तथा बदाम ड्रिङक्स जुसको उत्पादन र बिक्री वितरण संस्था रिलायबल ग्रुप अफ कम्पनीले ब्रान्ड एम्बासडर बनाएको हो । उक्त कम्पनीका निर्देशक मदन चुडाल र अमेरिकामा प्रशिक्षणरत अनुबीच बिहीबार भर्चुअल सम्झौतापत्रमा हस्ताक्षर भएको छ । एकवर्षे सम्झौताअनुसार कम्पनीले अनुलाई खेलकुद पोसाक तथा खेल सामग्री प्रदान गर्नुका साथै अन्तर्राष्ट्रिय प्रतियोगिताका भ्रमणमा रहँदा आर्थिक सहयोग उपलब्ध गराउने छ ।
पीपलको त्यो ठूलो रूख,"केपी जोशी, मैले उहाँलाई पहिलो पटक यही नामले एउटा दाजुका रूपमा चिनेँ । भोजपुर बजारको भोटे पसल उहाँको घर थियो । उहाँकै घरमुन्तिर बग्ने तीनधारामा हरेक बिहान हामी अम्खोरा बोकेर मुख धुन जान्थ्यौँ, घर फर्कंदा एउटाएउटा भरिएका अम्खोरा हुन्थे हाम्रा हातहातमा । म त्यसताका उहाँकै छिमेकी साथी डम्बर तामाङ दाइको घरमा डेरा गरेर बस्थेँ । छ कक्षाको विद्यार्थी म, डम्बर दाइकै भाइ गणेश र कुशलसँगै स्कुल जान्थेँ ।साढे छ दशकअगाडिका यी कुराहरू अहिले सम्झँदा सपनाजस्तै लाग्छ । केपी जोशीदेखि कृष्ण जोशीसम्मको उहाँको जीवनयात्राको सानो अंशको साक्षी म पनि रहन पाएको थिएँ ।गत साल मंसिरमा म आफ्नो उपचारको क्रममा नयाँ दिल्लीमा थिएँ । एक दिन जोशी दाइको फोन आयो, भाइ, तपाईं काठमाडौँ कहिले फर्कनुहुन्छ ? फर्केपछि तपाईं, म, श्याम प्रधान र प्रद्युम्न जोशी भाइ कतै टाढा गाडीमा जाऔँला । दिनभरि बसेर फर्कौंला ।दाजु, म पर्सि फर्कंदै छु ।त्यसो भए झन् राम्रो । तपाईंको स्वास्थ्य कस्तो छ ?ठीकै छ दाजु । नेपालमै उपचार गराए पनि हुन्छ भनिएकोले फर्कंदै छु । दुई दिनपछि बिहानै फेसबुक हेर्दै थिएँ, प्रद्युम्नजीको साहित्यकार कृष्ण जोशी रहनुभएन भन्ने पोस्ट देखेर म स्तब्ध भएँ । म आफ्नो समयमा नेपाल फर्किएँ, र प्रद्युम्नजी र म सरस्वती भाउजू (जोशीपत्नी) लाई भेट्न गयौँ । घट्टेकुलो चोक, बाटोमा पर्ने सीजी इलेभेन बेकरी क्याफे, जहाँ बेतको कुर्सीमा बसेर जोशी दाइले हामीलाई पर्खिरहनुभएको झझल्को आइरह्यो । त्योभन्दा अगाडि, व्यापार तथा निकासी प्रबन्ध केन्द्रमा प्रद्युम्नजीको जागिर हुन्जेल, हाम्रो जम्ने अड्डा प्रद्युम्नजीकै कार्यालय बबरमहलमा हुन्थ्यो । त्यही क्याफेमा जोशी दाजु, प्रद्युम्नजी, म प्रायः हप्तादिनमा एक पटकजसो भेटघाट र चिया गफ गर्थ्यौं । त्यहाँ बसेर घण्टौँ दुःखसुखको कुरा गरेको सम्झेर मन भारी भएर आयो । घरमै हुनुहुँदो रहेछ भाउजू । घर पहिलेजस्तै । कुनै परिवर्तन थिएन । साधारण बैठककोठा, भुइँमा चकटीहरू, सोफाका रूपमा प्रयोग गरिने लो बेड, छेउमा एउटा टेबल । टेबलमा फ्रेममा सजिनुभएको थियो जोशी दाइ । तस्बिरमा दाइ, अहिले नै बोल्नुहोला जस्तो । तस्बिरमा उहाँ राष्ट्रिय पोसाकमा हुनुहुन्छ, छातीभरि विभिन्न तक्मा र विभूषण झुन्डिएका छन् । यो बैठक श्री ५ को सरकारमा जागिर सुरु गरेर नेपाल सरकारको पालामा अवकाशप्राप्त उपसचिव स्व कृष्णप्रसाद जोशीको । भर्खरै खाना खाएर पुगेका थियौँ हामी । भाउजूको भने खाजा ख्वाउने जोड । हामीले पर्दैन भनिरह्यौँ तर उहाँले मान्नुभएन । साह्रै जिद्दी गर्नुभयो । उहाँले फलफूल ल्याएर दिनुभयो । तैपनि के दिऊँ, कसो गरूँ भनेर हडबडाउँदै छिनमा बाहिर, छिनमा भान्सातिर, छिनमा बेडरुमतिर गरिरहनुभयो । जोशी दाइले हामी भाइहरूलाई जसरी माया गर्नुहुन्थ्यो, त्यो माया र अपनत्व सर्लक्कै भाउजूमा सरेको पाएँ । खाजा खाँदै धेरै कुरा गर्यौँ । केही गुनासा थिए सरस्वती भाउजूका, केही हाम्रा पनि । केही इच्छा भाउजूका थिए, जो जोशी दाइलाई भन्न सक्नुभएको थिएन । भाउजू भन्दै हुनुहुन्थ्यो, केही वर्षयता कोठामा एक्लै बस्ने, धुमधुम्ती बसेर पिउन मन पराउने । मनको कुरो यसो भनेर कहिल्यै नखोल्ने, साह्रै गोप्य मान्छे, तपाईंहरूको दाजु । तर अहिले लाग्दै छ, उहाँ सधैँ परिवारको, मेरो, छोराबुहारी र नातिनातिनाहरूको चिन्ता लिनुहुने रहेछ । अब त हिँड्न पनि गाह्रो हुन थाल्यो, एउटा गाडी किनौँ, ड्राइभर राखौँ पनि भनेँ मैले, तर उहाँले त्यस्तो सोख कहिल्यै गर्नुभएन । घर थोत्रो भइसक्यो, अलिक मर्मत गरौँ भन्यो, मान्दै नमान्ने । एक पटक उहाँ नहुनुभएको बेला मैले घर रङ्ग्याए, मर्मत गरेँ, आउनासाथ किन वाहियात खर्च गरेको भनेर मसँग रिसाउनुभयो । बिरामी छु भनेर कसैलाई देखाउन नचाहने तर स्वास्थ्य भने त्यति राम्रो थिएन । अस्पताल जाऔँ भन्यो भने डराउने, मान्दै नमान्ने । अचम्मैको स्वभाव । एकपटक हर्नियाको व्यथाले निक्कै च्यापेपछि बाध्य भएर अस्पताल जान मान्नुभयो । डाक्टरले तुरुन्त अपरेसन गर्नुपर्छ भने, उहाँ बल्लबल्ल तयार हुनुभयो । अपरेसनको दिन भाउजू र उहाँका छोराहरूसँगै हामी पनि अस्पताल पुगेका थियौँ । अपरेसन गर्नुअगाडि जोशी दाइले हामीलाई हेर्दै भन्नुभयो, भाइ प्लिज, मलाई अपरेसन सकेर बाहिर नल्याइन्जेल तपाईंहरू घर नजानुहोला है । अनि मायालाग्दो अनुहार पारेर हात हल्लाउँदै भित्र जानुभएको थियो ।अपरेसन गरेर बाहिर निकाल्दा उहाँलाई राम्रो होस आइसकेको थिएन । तैपनि हामीले बोलायौँ । उहाँले यसो दुई आँखा खोलेर बिस्तारै हात हल्लाउनुभयो । उहाँलाई क्याबिनतिर लगेको केही बेरपछि हामी घर फर्कियौँ । म घर पुग्दा रातको झन्डै एक बजिसकेको थियो । भाउजू भन्दै हुनुहुन्थ्यो, बाबु, दाजुको साह्रै ठूलो इच्छा थियो, त्यो चाहिँ पुर्याउन नसकेकोमा पछुतो छ । भन्नुहुन्थ्यो तिमीसँगै भोजपुर जाने साह्रै मन छ, जहाँ म जन्में, हुर्कें, बढें र तिम्रो माइतीघर चैनपुर पनि पुग्ने, जहाँ हाम्रो विवाह भयो, हाम्रा छोराहरू जन्मिए, हुर्किए । जाऔँ भन्दाभन्दै यही घरपरिवारको व्यवहारले समय कटिहालेछ । खै के भनूँ बाबु, चित्तै बुझ्दैन । हामीलाई केही नभनी जानुभयो । भाउजूको गला अवरुद्ध भयो । बोल्न गाह्रो भयो । प्रद्युम्नजी र मेरो अवस्था पनि त्यस्तै भइसकेको थियो । मलाई सम्झना भइरहेको थियो, जोशी दाइले त्यो क्याफेमा बसेका बेला एक पटक म र प्रद्युम्नजीसामु भन्नुभएको कुरा, मलाई त कहिलेकहिले कसैलाई थाहै नदिईकन भोजपुरको तल बग्ने हाम्रो पिखुवा खोलामा जाने र झ्वाम्म हाम फालेर आत्महत्या गर्ने मन हुन्छ होउ भाइ ! भाउजूसँग भोजपुर जान चाहनुमा आत्महत्या गर्ने मनसाय त थिएन ? नत्र कसको मायाले भोजपुर जान चाहनुभएको थियो ? आफू जन्मेको घर छैन, दाजुभाइनरनाताजग्गाजमिन पनि केही छैनन्, साथीभाइ छैनन् ! भोजपुरमा जोशी दाइको घरअगाडि फराकिलो ठाउँ थियो । जात्राको समयमा त्यहाँ पाल टाँगेर मैन्टोलको उज्यालोमा वीर कुश नाटक कैयौँ दिन देखाएका दृश्यहरू अझै मेरा आँखामा झलझली छन् । त्यहीताका सायद ऊ मरेकी छैन नाटक पनि आफ्नै लेखन, निर्देशनमा जोशी दाइले देखाउनुभएको थियो । अभिनेत्रीको भूमिका उहाँले नै खेल्नुभएको थियो । अहिलेको गेस्ट हाउस, पहिलाको धनसारमा पाल टाँगेर बनाइएको हलमा मञ्चन गरिएको थियो त्यो नाटक । प्रेममा असफल भएकी युवतीले आत्महत्या गर्नुअगाडि रुँदै टेबलमा घोप्टो परेर बसेर पत्र लेख्दै गरेको दृश्यले दर्शकहरूलाई बढी भावविह्वल बनाएको थियो । जति बेला जोशी दाइहरू स्कुल पढ्नुहुन्थ्यो, उहाँका मिल्ने साथी थिए डम्बर तामाङ, पदम राई, बलबहादुर सुन्दास र परशु प्रधान । तर बलबहादुर सुन्दास, परशु प्रधान र जोशी दाइ तीन जनाको आत्मीयता बेग्लै थियो । जब उहाँहरू तीन जना बजारमा ओहोरदोहोर गर्नुहुन्थ्यो, तब बजारका केही युवतीका मातापिताहरू सशंकित हुन्थे अरे ! मैले एक दिन बलबहादुर दाइसँग त्यो विगत कोट्याएको थिएँ । उहाँ भन्नुहुन्थ्यो, भाइ, बडो रमाइलो समय थियो त्यो ! परशु र कृष्णले मन पराएका केही मनचरीहरू थिए बजारमा, जसलाई एक झलक देख्दा खुसीका कविता र नदेख्दा भने पीडा र बिछोडका कविता लेख्थे उनीहरू । ती कविताको सिर्जनास्थल थियो माथि सिद्धकाली डाँडा, जहाँ हामी जान्थ्यौं । त्यहीँ दुई भाइ कविता लेख्थे । म भने दुवैको श्रोता । त्यसपछि जोशी दाइसँग मेरो भेट एकैचोटि २०२८ सालमा भोजपुरमै भयो । मेरा पिताजी भर्खरै स्वर्गे हुनुभएकाले म उतै पुगेको थिएँ । जोशी दाइकै घरअगाडिको बाटो भएर जानुपर्थ्यो हाम्रो गाउँ । जोशी दाइ पनि आमाको शोक बार्न घरै आउनुभएको खबर सुनेँ । भेट्न मन लागिहाल्यो । उहाँको घर पुगेँ । उहाँ कोरामा बस्नुभएको रहेछ । धेरै कुरा भए । त्यही सिलसिलामा उहाँले भन्नुभयो, भाइ, तपाईंको धेरै सम्झे धेरै हुन्छ, थोरै सम्झे थोरै हुन्छ भन्ने गीत मास्टरपिस हो ।मैले पनि थपिहालेँ, दाजु, बच्चुकैलाश दाइले पनि यसै भन्नुभएको थियो ।जोशी दाइले गीतहरू पनि धेरै लेख्नुभयो । तीन वटाजति गीत रेकर्ड भएका छन्, सुक्मित गुरुङ र ममता दीपबिमको स्वरमा । सुक्मितले गाएको धेरै नजिक नहुनु है, टाढाको घामले पनि पोल्न सक्छ कुनै बेला चर्चित थियो ।२०४०४१ सालतिर म सांस्कृतिक संस्थानको महाप्रबन्धक थिएँ । लामो अन्तरालपछि जोशी दाइसँग मेरो भेट सिफलको मेरै घरमा भयो । यो भेट जुराउने संयोग थियो, २००७ सालमा पूर्वी पहाडमा एकतन्त्रीय राणा शासनविरुद्ध भएको क्रान्तिका नायक नारदमुनि थुलुङका नाममा नारदमुनि थुलुङ स्मृति परिषद् को गठन । स्वयं नारदमुनि थुलुङले खोल्नुभएको र पढाउनुभएको विद्यालयको विद्यार्थी हुनुहुन्थ्यो जोशी दाइ, त्यस नाताले संस्थाको उपाध्यक्ष बनाइनुभएको थियो । अध्यक्षमा पूर्वसीडीओ प्रेमकुमार वान्तवा, कोषाध्यक्षमा सुधा जोशी र सदस्यहरूमा कमला भट्टराई, ध्रुवदेव राई, बलबहादुर सुन्दास र म । सो संस्थामा दुई पदावधि काम गरेर उहाँले छोड्नुभयो । त्यसपछि एकैचोटी २०४५ सालमा जोमसोममा भयो हाम्रो भेट, राष्ट्रिय खेलकुद परिषद्ले आयोजना गरेको राष्ट्रव्यापी लोक नृत्य तथा दोहोरी गीत प्रतियोगिता मा । त्यति बेला उहाँ मुस्ताङ जिल्लाको स्थानीय विकास अधिकारी, सभापति थिए विष्णु हिराचन । यो प्रतियोगिताको स्थानीय व्यवस्थापनको जिम्मा जिल्ला विकास समितिको थियो । म भने राष्ट्रिय खेलकुद सांस्कृतिक परिषद्को अध्यक्षका हैसियतले पहिलो पटक जोमसोम पुगेको थिएँ । जोशी दाइलाई जोमसोममा देख्दा म त पहिले अचम्ममा परेँ । दाजुभाइको भेटमा धेरै लामालामा कुरा भए । मैले कुरैकुरामा भोजपुरका मनचरी का प्रसङ्गहरू कोट्याउँदा उहाँले मज्जाले हाँस्दै भन्नुभयो, ककसले तपाईंलाई यस्तो वाहियात कुरा सुनाउँछ होउ भाइ, अचम्म लाग्छ !उहाँ त्यो समय नरिसाउनुभएको देख्दा दाल में कुछ काला है भन्ने पुष्टिचाहिँ मलाई भएकै हो । तर ती रहस्यमय कुराहरू रहस्यमै रहनु राम्रो देखिन्छ, सुन्दर पनि देखिन्छ । २०४६ सालको जनआन्दोलनपछि पञ्चायतकालीन धेरै जना जागिरबाट निवृत्त भए, उहाँको पनि अवकाश भएको खबर सुनें । फाटफुट्ट कार्यक्रमहरूमा भेट्नेबाहेक त्यस्तो लामो कुराकानी हुन पाएन । तर उहाँ र मलाई जोड्ने पुलको काम भने प्रद्युम्नजीले गर्नुभयो वासु शशी स्मृति परिषद्मा, जसमा जोशी दाइ अध्यक्ष र म सदस्यका रूपमा जोडिन पुग्यौँ ।मलाई कतै पढेको सम्झना छ मान्छेका जीवनमा तीन अभिन्न मित्र हुन्छन् । पहिलो मित्र भनेको आफूले कमाएको धनसम्पत्ति हो, जसले बाँचुन्जेल साथ दिन्छ । दोस्रो मित्र भनेका घरपरिवार र इष्टमित्र हुन् जसले मृत्युपछि घाटसम्म पुर्याउँछन्, दाहसंस्कार गर्छन् र विभिन्न कर्म पूरा गर्छन् । तेस्रो मित्रले मात्र मृत्युपर्यन्त पनि साथ दिइरहन्छन् र ती भनेका आफ्ना सिर्जना हुन् । जोशी दाइ कथा, कविता, उपन्यास, गीतका गरी आफ्ना दश साहित्यिक कृतिमा बाँचिरहनुहुनेछ ।जोशी दाइलाई यति छिटो मर्छु भन्ने पटक्कै थिएन । बाहिर रोग नदेखिने हट्टाकट्टा मान्छे, खानपिन पनि कुनै तन्नेरीको भन्दा कम थिएन, तर भित्रभित्रै मक्किसकेको रहेछ ज्यान । ठूलो पीपलको सद्दे रूख, हुरी चलेको थिएन, एक्कासि ढलेसरि गर्ल्याम्म ढल्नुभयो । आफ्नो कुरा भन्न पाउनुभएन । घरमा भाउजूसँग सरसल्लाह पनि हुन पाएनछ । हामीले पनि केही कुरा सोध्नै पाएनौँ । यति चाँडै जानुहोला भनी सोचेका पनि थिएनौँ । जोशी दाइ मेरो नातासम्बन्धले सानी मुवाकी मितिनीका दाजु, यस नाताले म उहाँको मीत भान्जा, तर मामाभान्जाको सम्बन्ध कहिल्यै रहेन । सधैँ दाजुभाइको आत्मीयता रह्यो । अब त उहाँ केवल हाम्रो सम्झनामा रहनुभएको छ, माया र श्रद्धामा रहनुभएको छ ।"
सीतावाण,"लालपुर्जा दहन नहुँदासम्मसमसत्ता हुँदैन, समसत्ता नहुँदासम्ममान्छे उड्न त उड्छचंगा उडेसरी उडिरहन्छ । छिनार थारु, अछामी, डोटेली भाषामा पुरूष यौनकर्मीलाई छिनार भनिन्छछिनारी थारु भाषामा महिला यौनकर्मीलाई छिनारी भनिन्छ"
एकान्तमा एउटा अहम्,"संसारमा कुनै कुरा स्वतन्त्र अस्तित्वमा छैन । सापेक्षतावादबारे आइन्स्टाइन भन्छन् एउटा सम्बन्धनबाट अर्को सम्बन्धनमा पुगेपछि कुनै पनि कुरा पहिलेकै रूप, आकार र अवस्थामा रहँदैन । यस्तै कर्मकाण्डी पण्डित निर्माणका लागि काभ्रेको भमरकोटमा हुक्सेलीको कोखबाट जन्मिएका नुनिन्द्र दुलाल सम्बन्धनका आपत्विपत्मा ठोक्किँदै र वैचारिक टेबलमा कलाबाजका पञ्जा लडाउँदै, कहिले रगत त कहिले पसिनामा पाइला राख्दै अन्ततः धर्मविरोधी (?) नरेन्द्रजंग पिटरमा कायाकल्प भए । पाँच रुपैयाँको साहसमा थानकोटबाट ओर्लिएर मधेशका फाँट हेर्दै विहार पुगे । पाटलीपुत्रबाट पटनामा परिवर्तित सहरमा उनले हिलारियन पिटर दासलाई छोए, हेर नेपाली बाबु, क्रान्ति आयातनिर्यातको वस्तु होइन । उसका आफ्नै खुट्टाहरू हुन्छन् । दासको दर्शनले ओतप्रोत भई मार्क्सवादी खुट्टा निर्माण गरेर भौतिकवादीको जुनी लिए । नक्सलवादका कठोर ज्वारभाटाबाट जीवन जोगाएर चितवनको भण्डारा टेक्दा तिनै खुट्टाहरू काम लाग्यो, जहाँ पिटरले ६ वटा वर्ष झोले डाक्टरको आवरणमा मान्छेको शरीरभन्दा विचारको उपचार गरे । उनलाई समयले पश्चिम लखेटिरह्यो । ज्वालामुखी छोपेर बसेको नेपालगन्ज सहरमा उनी एकाएक पशुको इलाज गर्ने अवस्थामा आइपुगे । व्यापारीको मुकुन्डोभित्र विद्रोहको तयारी गरे । साहित्य विमर्शको धुनी जगाए । देशमा बन्दुक उठ्यो, भूमिगत भए । छापामारका राताम्मे बाटो भएर दौडिए । विचारमा पाइन चढाउँदाचढाउँदै आफ्नै लस्करबाट लल्कारिए ।बाहिर साधारण, भित्र असाधारण जीवनको बहिखाताको अमिल्दो हिसाब उल्लेख गरिएको किताब बकपत्र पिटरको आत्मकथा हो । बेहिसाब र अनुमानहीन जीवनको चरित्र हो । उनी बग्दो कर्णालीका विरूपतासँग आफैंलाई दाँज्छन् । कर्णाली नदी तिब्बतमा माप्चोनोङ्गो हिमनदीबाट निस्केर मानसरोवर नजिकैको राक्षस ताल हुँदै दक्षिण लागेको करण खोला, कर्णाली, घाघरा र सरयू हुँदै गंगा सागरमा समाहित हुन्छ । हुक्सेली परिवारको चिसो हिमनदी छोडेर दक्षिण झरेका पिटर पनि राजनीतिको धमिलो गंगामा पुगेर सकिए । राजनीतिक विश्लेषक तथा चिन्तकको छवि निर्माण गरेका पिटरलाई प्रश्न सोधिन्छ, लेखिनु र भनिनुपर्ने तमाम विषयक्षेत्र उछिनेर किन आत्मकथामा विश्राम लिए ?एउटा विश्वासको मृत्युले हजार आशंकालाई जन्म दिन्छ, जसका लागि घारो र कात्रो बोकेर महासमरमा होमिए, त्यो सर्वोच्च अनुहार नै विचारहीन र दिशाहीन भएर ढुन्मुनिएपछि पिटर रोकिए । तर, अलपत्र भएनन् । युद्ध हाँक्ने कोर किचेनका पिटरसँग यतिबेला भलै प्रश्नहरू मात्रै होलान्, तर उनैलाई इतिहासले प्रश्न सोध्न छोडेको छैन आत्मकुण्ठा र आत्मारोपको पत्र लेख्दैमा सर्वहारा, श्रमजीवी र मजदुरको रगतले भिजेको स्वप्निल यात्राबाट टाप कस्ने नैतिक छुट मिल्छ र ? आउट अफ एरिनामा उभिएर विचारको बागचाल खेल्दैमा सहिदको रगतले बाटो दिन्छ र ? त्यो केशर पहाडीको पहिचानलाई आदर्श ठानिरहेका रिक्सावालको जमातलाई लल्कार्न पाइन्छ र ? नायकले गरेका भूलको मूल्य सिंगो युगले चुकाउनुपर्छ । किताबले भन्छ, पिटर कुण्ठित छन्, नाफाको जिन्दगीमा लालच राखे होलान् । सक्दो चाकडी पनि गरे होलान्, तर उनी गद्दार भने निस्किएनन् । उनी स्वीकार गर्छन्, मौन र निद्रामय समाजमा हस्तक्षेप त आवश्यक हुन्छ, तर कालान्तरमा औचित्य पुष्टि गर्न नसकिने घटना आन्दोलनका दाग बन्ने गर्छन् । दसवर्षे महाभारतका एउटा कृष्ण हुन् पिटर, उनलाई अर्जुन हुनुपरेन । तर, हातमा रगतको दाग छैन भन्दैमा उनको निधारमा लागेको दाग फिक्का मान्न सकिन्छ र ? उनलाई मनोयुद्धको एम्बुसबाट अब उम्किन सम्भव छैन । युद्ध आन्दोलनको लज्जास्पद् अवतरणपछि पिटरले कुनै कुनो भेटेनन् । त्यसपछि उनी सुन्जुकी नामकी छद्य प्रियतमलाई पत्र लेख्छन् । बालहठको चरम प्रस्तुति मञ्चन गर्छन् । घुर्की लगाउँछन् । आचरण, आदर्श, सपना, लक्ष्य र विश्वासका बाटाहरूको हिसाब गर्छन् । आत्मविश्वास दह्रो बनाउँछन्, जिते हस्तिनापुरको राज, हारे चपरीमुनिको बास भनेर अन्त्यमा छोडपत्र माग्छन् । तर भन्छन्, मैले पार्टी छोडेको होइन, मलाई पार्टीले छोडेको हो । वर्ग र विचारबाट पलायन भएको बुद्धिजीवी सबैभन्दा बिकाउ माल हुन्छ भन्ने पिटर जान्दछन्, म सम्बन्धविच्छेद त गर्छु, तर म कुनै कुलङ्गारसँग अर्को बिहे गर्ने छैन । पिटरले अर्को कुनै पार्टीको हात समाएका छैनन् । विचारबाट नाङ्गिएर पतझर भइसकेका छैनन् । चरम आदर्शवादीको जुत्ता लगाएर टाँगाको सहरदेखि प्रचण्डको सहर आउजाउ गरिरहन्छन् । माओवादी आन्दोलनको वैचारिकी अध्ययनका लागि बकपत्र ले महत्त्वका सन्दर्भहरू उठान गरेको छ । नेपाली साहित्यले त्यो युद्धको हिसाब गरिरहेको बेला पिटरहरू आत्मकथा लेखेर किन सहयोग गरिरहेछन् ? भावनामा बग्ने छुट नभएको स्वीकार गर्दै किन रविन्सन क्रुसो बन्न खोजिरहेछन् ? प्रकाश सपूतजन्य पीर का भाकामा हल्लिने माओवादीको अस्तित्व दस्ता पार्टीको नैतिकता नै धूलिसात बनाउँदै चिच्याएर लेखिएको बकपत्र बारे किन चुइक्कसम्म बोल्दैनन् ? अतितको आफ्नै आन्दोलनलाई भनिदिनुपर्ने अन्तिम वाक्य पनि पिटरले भनिदिएका छन्, क्रान्ति, जसलाई चेतनाले नेतृत्व गरेको हुँदैन, त्यो आतंकवादमा फेरिन्छ ।सम्हालिँदै, जोगिँदै लेखिएको किताब होइन बकपत्र । छताछुल्ल पोखिएको छ किताब । युद्ध मैदानका रुमानी साँझतिर निर्माण भएका सांस्कृतिक विचलन भनिने कमरेडका यौनकाण्डदेखि योद्धाको नाममा काटिएका चेकमा भएका झिटाझम्टीका प्रसंगहरू बकपत्र मै ओकलिएका छन् । पिटरले साँझतिर रक्सीभट्टीमा गुन्गुनाउने विद्रोही गीतका लप्का र मित्राणीका सुदूर सम्झनाहरू निर्धक्क लेखिदिएका छन् । आदिविद्रोहीको पदचाप पछ्याउँदै देशाटनमा देखेको देश लेखेका छन् । किसान विद्रोहको विस्फोटस्थल शृङ्गादेखि बर्दियाका सोह्र हजार बिघा जग्गाका मालिक महामना हरिहर गौतम उपाध्यायको जीवन औचित्यमाथि प्रश्न उठाएका छन् । पिटरले जिन्दगीभरको खोज किताबमा लगाएका छन् । युद्धको सामना नगरेको, प्रेमको पीडा नसहेको, जेल नभोगेको र बेखर्ची भएर नभौंतारिएको मान्छेले जीवनलाई न समुचित भोग्न सक्छ, न खुसी र पीडाको मर्म अनुभूत नै गर्न सक्छ, जीवनको मूल्यबोध सापेक्षित हुन्छ । के बुद्ध, के हिटलर ? के राजा, के रैती ? दुःखको चरम सीमा र सुखानन्दको किनाराको मापन आआफ्नै तराजु, आआफ्नै ढकमा निर्भर हुन्छ । मानव जीवनको सीमाहीन चरित्र किताबमा कैद छ । आत्मकथाको लेखन ढाँचा सीमाहीन छ, शैलीविहीन छ । कतै दर्शनशास्त्र पढेजस्तो, कतै संस्मरण, कतै यात्रावृत्तान्त र कतै चिट्ठीजस्तो । कतै राजनीतिक दस्ताबेज त कतै अन्तर्वार्ताजस्तो पाठकलाई लाग्न सक्छ । विचारोत्तेजक दर्शनको गहनता र भावनाले भिजेका वाक्यले किताब बुनिएको छ ।आत्मकथा भनेको आत्मप्रशंसा होइन । आत्मप्रचार र विज्ञापन पनि होइन । आफैंले आफैंलाई कठोर मूल्यांकनको कोलमा पेलेर निकालिने आत्मानुभूतिको फेहरिस्त हो । वस्त्रविहीन कायाको रूप हो, जहाँ गलत गल्लीहरूमा गुज्रेका अँध्यारा रातका कथाहरू लेखिन्छन्, वैधअवैध प्रेमका लालपुर्जाहरू छापिन्छन् । स्वाभिमानको सल च्यातिएर असली औकात उदाङ्गिन सक्छ । यस्तो गर्ने हिम्मत नभएकाहरू दाँत बाँधेर कलम चलाउँछन् । तर, पिटरको किताब पढेपछि आफन्त नबोल्न सक्छन्, अतितका दुस्मनहरू ब्युँझिएर खोजि गर्न सक्छन् पिटरको । आफ्नै पार्टीपंक्तिका सहोदर कमरेडले लल्कार्न सक्छन् । कठोर जीवन दर्शन, कहालीलाग्दो संघर्षको शब्दानुवाद, आततायी अतितको निर्मम समीक्षा, विघटित राजनीति अस्तित्वमाथि प्रहार नै प्रहार ! र, एउटा वाम क्रान्तिकारीको आत्मावमूल्यन, विनिर्माण र विसर्जन नै बकपत्र हो । यो किताब कुनै जोगीको आत्मानुभूति हो । एउटा विरक्त कविको हरफ हो । एक आदर्शवादीको जीवन व्याख्या हो । अलेक्जेन्डर महान्को विजय हुंकार हो । क्रिस्टोफ कोलम्बसको गोप्य पथदर्शक कागज हो । र, हो एउटा नकटी प्रेमीको लाजमर्दो प्रेमपत्र, छोडपत्र र बिछोडपत्र । उनी वर्तमान एकान्तमा छन्, तर वैचारिक अहम् त्यागेका छैनन् ।अढाई सय पेजको बकपत्र मा छापिएका पिटरको आत्मकथाभित्र ज्यां जाक रुसोको प्रतिच्छाया देख्छु । मेरो सीमान्त ज्ञानले मलाई भ्रमित बनाएको होइन । यो कुनै अनुपातमा आधारित तुलनात्मक विश्लेषण नहोला र मिल्दैन पनि । अठारौं सदीमा फेन्च राज्यक्रान्तिको जन्मदिने विचारक रुसोसँग नेपाली कम्युनिस्ट आन्दोलनका एक थकित पात्र पिटरलाई एउटै हलमा नार्न हुँदैन । तर, तीन सय वर्षपछि दुई मानिसले जीवन बाँच्ने भाकाहरू मिल्न पुग्ने रहेछन् । एउटा मान्छेलाई भाग परेको एक कचौरा समयमा भोग्नलाई केकेसम्म पर्न सक्छ ? गीता पढेर युद्ध नलडिएजस्तो तौलेर, नापेर, जोखेर आयुको भुक्तान गरिँदैन । माटोको भाँडो कतिबेला खसेर प्याट्ट फुट्छ, कसलाई अड्कल हुन्छ ? च्यातिएर जाने एकबारको बोरा जिन्दगीमा नौमुरी तीलजति घटनाहरू अटाउन सक्छ । नीलो ग्रहको यो भूतलले जिउँदा होमो सेपियन्सको संख्या आठ अरब उछिनेको छ । आउनेजानेहरूको मेलामय संसारमा कति कथा घटित भए होलान् ! तर, सबैको कथा आत्मकथा बन्दैनन् । जे भए पनि इलेक्ट्रोकार्डियोग्रामका रेखाहरू जस्तो हुनुपर्ने रहेछ, जीवनको डगर । यत्ति हो, नरेन्द्रजंग पिटरले बाँचेजस्तो जीवन अब कसैले बाँच्नु नपरोस् ।"
नर्मल डेलिभरी कि सीसेक्सन ?,(लेखकहरू यौन तथा प्रजनन स्वास्थ्य र अधिकारका विषयमा बहस गर्ने पडकास्ट गुलाबी संवाद का निर्माता तथा प्रस्तोता हुन् ।)
"गृहिणी होइन, गृह व्यवस्थापक","केही काम गर्दिनँ, मात्रै गृहिणी हो, के काम गर्दै छौ भन्ने मेरो सोधाइमा ४० हाराहारीकी साथी मीनाले जवाफ फकाई, मैले त पढेर पनि केही गर्न सकिनँ । खाली बसेरै जीवन बिताएँ । पढाइ खेर गो । मीना मेरी स्कुले साथी, जो २०५४ को एसएलसीपछि बटौली मेलामा पहिलो पटक भेटिएकी थिई । त्यो खुसीको माहोलमा मैले किन कामबारे सोधें हुँला ? असहज महसुस गरेँ । भनें, घर सम्हाल्ने जति ठूलो काम के हुन्छ र ? तिमीले घर सम्हालेकै कारण घरपरिवारलाई कति सहज भएको छ होला ! उसले मेरो मुख नियाली र धेरैबेरमा अनिश्चित जवाफ फर्काई, खोई होला! गृहिणी अर्थात् घर सम्हाल्ने मान्छे ! सोझो अर्थमा गृह व्यवस्थापक ! घरपरिवार, भान्सामा चाहिने सबै सामानको जोहो र व्यवस्थापन गर्ने मान्छे ! खाना पकाएर खुवाउने र भान्सा सम्हाल्ने मान्छे ! घरपरिवारमा सबैभन्दा धेरै समय काम गर्ने गृहिणी हुन् । सबैको चित्त बुझाउनुपर्ने पनि उनैले हो । कोही तातो खाने भए अर्कोले चिसो खाने भन्छ । कसैले पीरो मागे अर्कोले गुलियो खान खोज्छ । तर, गृहिणीको कामको गणना हुँदैन । घर बस्ने न हो, अरू काम छैन भनेर दिनहुँजसो टिप्पणी गरिन्छ । यसले जीवनभर घर सम्हालेर बसेका महिलाले आत्मग्लानि महसुस गरेका छन् । घर सम्हाल्ने पुरुष पनि हुन सक्छन् । तर, हाम्रो समाजमा महिला धेरै छन् । घरजस्तै विद्यालय, कार्यालय, उद्योग प्रतिष्ठान सम्हाल्ने पनि व्यवस्थापक हुन्छन् । व्यवस्थापकको ओहोदा अरूभन्दा माथि हुन्छ । उनीहरूको खटनपटन र निर्देशन चल्छ । कसैले पदीय दायित्व सोधे, उनीहरू गौरवसाथ भन्छन्, म व्यवस्थापक । तर, घर सम्हाल्ने गृहिणीले कहिल्यै गौरव गर्दैनन् । बरु म गृहिणी मात्रै हो भनेर आफूलाई बेकामे ठानिरहेका छन्् । सधैं घरपरिवारको सेवासुसारमा खटिने गृहिणीको काम किन देखिँदैन ? सोझो जवाफ छ अन्य व्यवस्थापकले काम गरेको पारिश्रमिक पाउँछन् । नगद आर्जन गर्छन् । तर, गृह व्यवस्थापक अर्थात् गृहिणीले जति नै काम गरे पनि पारिश्रमिक पाउँदैनन् । नगद नकमाउनेलाई हाम्रो समाजमा काम गरेको मानिँदैन ।सामान्य गृहिणीको दिनचर्या हेरौं । बिहान ५ देखि साढे ५ बजेभित्र उठिसक्नुपर्छ । त्यसपछि घरको सरसफाइ, नुहाइधुवाइ, मन्दिरको सरसफाइ र पूजाआजा ! बच्चाबच्चीलाई दूध वा लिटो र ठूलालाई चियापानीको प्रबन्ध ! स्कुले छोराछोरीलाई ९ बजेभित्रै खानाको जोहो र सिंगारपटार ! श्रीमान् तथा परिवारको अफिस तयारी र खानपिन गृहिणीकै जिम्मा ! भाँडावर्तन माझ्ने, लुगाफाटो धुने गरेर फुर्सद नहुँदै फेरि स्कुलबाट फर्कने बच्चाबच्ची र पाका पुस्ताको खाजाको जोहो ! साना छोराछोरी छन् भने गृहकार्य गराउने जिम्मा गृहिणीकै ! गाउँ हो भने मेलापात र पशु स्याहारको काम ! बजार हो भने पनि घरयासी सामग्री किनमेल ! साझको खाना र त्यसपछिको व्यवस्थापन ! यति सक्दा रातिको १० बजिसक्छ । कम्तीमा पनि गृहिणी दैनिक १६ देखि १८ घण्टा काममा घोटिन्छन् । बिडम्वना, उनीहरूको कामलाई काम गनिँदैन ।अन्तर्राष्ट्रिय श्रम ऐन भन्छ, ८ घण्टा काम, ८ घण्टा मनोरञ्जन र ८ घण्टा आराम । तर, दैनिक १८ घण्टासम्म काममै घोटिएका गृहिणीले यस्तो सुविधा कहिल्यै पाउँदैनन् । बाहिर काम गर्नेका लागि साप्ताहिक बिदा हुन्छ । चाडपर्व बिदा हुन्छ । तर, हाम्रा गृहिणीहरूको कहिल्यै बिदा हुँदैन । अरूको बिदा हुँदा अझ बढी काममा घोटिनुपर्छ । चाडपर्वमा झनै धेरै खटिनुपर्छ । जीवनैभर काम गर्ने बिनातलबका श्रमिक हुन् गृहिणी । आफू नखाएर पनि परिवारलाई खुवाउने, आफूले दुःख खेपेर पनि परिवारलाई सुख दिने व्यक्ति हुन् गृहिणी । यो अनवरत खटाइको मूल्यांकन कसैले गरेको छैन । काम दुई प्रकारका हुन्छन् सेवामूलक र आयमूलक । पितृसत्तात्मक समाजले सेवामूलक धेरै काम महिलालाई सुम्पेको छ । उस्तै होस्, रकम आउने काम भए पुरुषले गर्छन् । तर, सेवा मात्रै भए महिलाले ! केही उदाहरण हेरौं मन्दिरमा पूजा गर्दा पैसा आउँछ, त्यो पुरुषले गर्छन् । घरमा पैसा आउँदैन, महिलाले पूजा गर्नुपर्छ । ठूलाठूला होटलरेस्टुराँमा खाना बनाउने भान्से पुरुष हुन्छन् । तर, घरमा महिलाले पकाउनुपर्छ । पैसा पाइने भएपछि लक्का जवान केटाहरू पनि होटलमा हाँस्दै खाना पस्कन र जुठा भाँडा उठाउन आउँछन् । तर, तिनैले घरमा त्यस्ता काम गर्दैनन् । कार्यालयमा सहयोगी पुरुष हुन्छन् । उनीहरू कत्ति पनि असजिलो नमानी कार्यालय सरसफाइ गर्छन् । तर, तिनै पुरुष घरमा सरसफाइको काम गर्दैनन्, गृहिणीलाई लगाउँछन् । हेपिएका र च्यापिएका छन्, गृहिणी । महिलालाई भान्सामा लगाउन उत्साहित गर्ने यौटा उखान छ, खाना त चुरा बजेकै मिठो ! बेसवाल हाम्रा आमा, दिदी भाउजू यही उखानमा मक्ख परेर घर सम्हाले र गौरव महसुस गरे । अहिले महिला पढालेखा भए । आयआर्जन हुने बाहिरका काम पनि गर्न सक्ने भए । त्यसैले जीवनभर सेवामूलक घरयासी काममा अल्झाएर तिम्रो काम छैन भन्ने वचन सुनाउने समाजबाट गृहिणी दिक्क छन् ।पुरुषको स्थायी काम हो वीर्य उत्पादन र महिलाको स्थायी काम गर्भवती हुनु, सुत्केरी हुनु, स्तनपान गराउनु । अरू सबै काम बाँड्न सकिन्छ । त्यसैले घरको काममा पुरुषले पनि सघाउने गरौं । महिलापुरुष मिलेरै भान्सा सम्हालौं । मिलेर घर बाहिरको काम गरौं । महिला चाहन्छन् खुरुखुरु कमाएर ल्याउनेभन्दा तिमीलाई सन्चो छछैन ? खायौखाएनौ ? सोधिदिने श्रीमान् । महिलाले परिवार सम्हालेकै कारण पुरुषलाई कति सहज भएको छ ? त्यसको लेखाजोखा गरौं । घर सम्हाल्ने महिलालाई बेकामे र बेरोजगार नभनौं । अब गृहिणी होइन, गृह व्यवस्थापक भनौं !"
'आर्ट फिल्ममा बलिउडभन्दा अघि नेपाल,"अन्तर्राष्ट्रिय बजार पुग्ने फिल्महरुमा यस वर्ष मीन भाम निर्देशित शाम्बाला ले इतिहास रच्यो । विश्वकै शीर्ष तीनमध्ये बर्लिन फिल्म फेस्टिभलको प्रमुख प्रतिस्पर्धामा हस्तक्षेप जमाउन सफल यो नै पहिलो नेपाली फिल्म हो । डोल्पाको ४२ सयदेखि ६ हजार मिटर उचाइमा खिचिएको शाम्बाला अन्तर्राष्ट्रिय विधामा छनोट भएसँगै फेस्टिभलकै उच्च अवार्ड गोल्डेन वेयरका लागि यसले प्रतिस्पर्धा गर्दै छ । भामले यसअघि लघुफिल्म बाँसुल्ली लाई नेपालबाट पहिलो पटक भेनिस पुर्याएका थिए । उनकै अर्को फिल्म कालोपोथी ले भेनिसमा अवार्डै जितेको थियो । दोस्रो फिचरफिल्म शाम्बाला ले विश्व बजारमै तरंग ल्याएको छ । निर्देशक भामसँग दीपक सापकोटा र रीना मोक्तानको वार्ता ःविसं २०५२ मा नवीन सुब्बा निर्देशित ॅखाङ्ग्री पहिलो पटक अन्तर्राष्ट्रिय बजार पुग्यो । त्यसपछि मात्रै नेपाली फिल्मले अन्तर्राष्ट्रिय बजारमा आफ्नो पकड जमाउन थाल्यो, तीन दशकको यो फिल्मयात्रालाई कसरी हेर्नुहुन्छ ?हो, खाङ्ग्री को थालनी गज्जब थियो, त्यो ठूलो प्रेरणा थियो । मेरो पुस्ता, मेरा समकालीनका लागि नवीन सुब्बा र छिरिङ रितार शेर्पा ठूलो प्रेरणा बन्नुभयो । नुमाफुङ, उजेली हेर्दै हुर्कंदा दृश्यभाषा, नेपाली फिल्मको स्वाद तिनै फिल्मले हामीलाई चखाए । ती फिल्म हेर्दै हुर्कन पाउनु सौभाग्य बन्यो । त्यो बेला लाग्थ्यो, फिल्म भनेकै यही रहेछ । अहिलेको अन्तर्राष्ट्रिय बजारको फड्को, यो राज्यले आर्ट हाउस फिल्मलाई गरेको उपेक्षाको प्रतिफल हो । इरानमा मूलधारे भनेकै यस्ता आर्ट हाउस फिल्म हुन्छन् । हाम्रो देशकै नजिक छ बलिउड । त्यो ठूलो भीडमा हाम्रो उपस्थिति गौण भइदिनुको प्रतिफल पनि हो यो । जब मान्छेको आवाज सुनिँदैन, ऊ आफ्नो आवाज लिएर कहीं न कहीं प्रस्फुटित हुन खोज्छ । त्यसकै स्वरूप हो यो । ॅचिसो वर्ष लाई परिवर्तन गरी फिल्मको नामै ॅशाम्बाला राख्नुभयो । ॅशाम्बाला को अर्थ के हुन्छ ? चिसो वर्ष कै कथा छ शाम्बाला मा । तर, यार्सागुम्बु टिप्ने समय र सुटिङ गर्दाको समय नमिलेपछि त्यो नाम फेर्यौं । कथा उही हो । तीन सहायक निर्देशक छिरिङ, निपिल, किरणसँग स्क्रिप्टको अन्तिम दोस्रो ड्राफ्टमा काम गरिरहँदा चिसो वर्ष ले फिल्मको कथा बोकेन भन्ने लाग्यो । अन्तर्राष्ट्रिय बजार र ल्याबमा त्यही नाम थियो । तर, कथासँग फिल्मको नाम जोडिएन भन्ने छटपटी भयो । फेरि कथा हेरें, शाम्बालाको यात्रा अध्यात्मतिर छ । यसले पुनर्जन्मलाई छुन्छ । झट्ट पढ्दा फिल्मको कथा हराएको पति खोज्दै हिँडेकी गर्भवती महिलाको जस्तो छ, तर, त्यही यात्रामा आफैंलाई ती महिलाले खोजेको कथा पनि हो यो । यो आध्यात्मिक पक्ष मुख्य हो भन्ने लागेपछि फिल्मको नाम शाम्बाला राखें । शाम्बाला बौद्ध र हिन्दु धर्मसँग जोडिने शब्द रहेछ । संस्कृत शब्द शाम्भल हो । हिन्दु धर्मशास्त्रअनुसार, कल्कीको अन्तिम अवतार हुने ठाउँ शाम्बाला हो, जुन रामराज्य हो । बौद्ध धर्मअनुसार अन्तिम बुद्ध जन्मिने ठाउँ पनि शाम्बाला हो, त्यसपछि कलियुग सकिन्छ भन्ने विश्वास छ । शाम्बाला पुगिसकेपछि आत्मज्ञान पाइन्छ भन्ने मिथक छ । बौद्धधर्मका विद्वान् भन्छन् यो ठाउँ अफगानिस्तान नजिक छ । हिन्दुहरू शाम्बाला कुरुक्षेत्र नजिक छ भन्छन् । धेरै विद्वान्ले भनेका छन्, अफगानिस्तान नजिक यस्तो ठाउँ छ, जहाँ शाम्बालाको जन्म हुन्छ । अन्तर्राष्ट्रिय बजारमा पुग्दा नेपाली फिल्महरू अन्य विधामै खुम्चिनुपर्थ्यो । बर्लिनको प्रतिस्पर्धात्मक मुख्य विधातर्फको यात्राकथा कस्तो छ ? खास मेरो इच्छा शाम्बाला छनोट नहोस् भन्ने थियो । फिल्म सकेपछि पनि त्यो थकान मेटिएकै थिएन । बर्लिन पुग्यो भने आराम गर्न पाउँदिनँ भन्ने लागेको थियो, त्यसैले । त्यसबीच रातारात काम गरियो । २ महिना छुट्टी लिने सोचेको थिएँ, तर बर्लिनमा फिल्म छानियो । फिल्मको वानकट मै बर्लिन, कान, भेनिसको मुख्य प्रतिस्पर्धामै गइन्छ भन्नेमा ढुक्कै थिएँ । अचम्म, योपालि पहिलेझैं फेस्टिभलको हुटहुटीलोभ भएन । फेस्टिभलमा गइएन भने हलमा चलाउँछु भन्ने लागेको थियो । सायद जुन विषयमा हामीले फिल्म बनायौं, शाम्बाला ले मलाई पनि कतै प्रबुद्ध बनायो । यही फिल्मले भेजेटेरियन बनायो, नामुद जँड्याहा म, जाँडै खान छोडें । दिनमा ४५ डब्बा चुरोट खाने मान्छे, त्यो पनि छोडें । सुटिङमै पनि म कोहीसँग बोल्दिनथें । ध्यान अभ्यास गर्न थालें । त्यस्तो हिमालको सुटिङमा पनि एक छाक मात्रै खान्थें । मेरो जिउने र सोच्ने शैली परिवर्तन भयो । टिमका साथीहरूको अपेक्षा थियो, फेस्टिभलमा छनोट हुन्छ । त्यसैले मनको कुनै कुनाले त्यतातिर सोच्नुपर्थ्यो होला । तर, मसँग आशक्ति नै थिएन । आवेदन खुलेको समय पनि फिल्मकै काममा थिएँ । आवेदनको अन्तिमतिर फिल्मको ध्वस्त भर्सन पठाएँ । मलाई बर्लिनले लिएन भने आरामले काम गरौंला भन्ने थियो । फिल्मकर्मीका लागि फुटबलको मैदानमा खेल्नु ठूलो हो, गोल हान्नु महत्त्वपूर्ण होइन । अब विश्व बजारमा पुग्ने फिल्मले मुख्य प्रतिस्पर्धाका लागि के विषयमा जोड दिनुपर्छ ? नेपाली फिल्म रचनात्मक हुन नसक्नुका कारण के रहेछन् ?मुख्य प्रतिस्पर्धा महत्त्वपूर्ण विषय हो । लघु फिल्मतर्फ हामी मुख्य प्रतिस्पर्धामै छौं बाँसुल्ली, दद्या, लोरी त्यसका उदाहरण हुन् । हाम्रो रैथाने स्वाद, कथ्यवाचन शैली र प्राविधिक पक्षमा हामी बलिउडभन्दा १० कदम अघि छौं । अरू पनि लघु फिल्म पुगे भने मुख्य प्रतिस्पर्धामै पुग्छन्, लघुको अन्य विधा हुँदैन । तर, फिचरको विधा थुप्रै हुन्छन् । फिचरको मुख्य विधामा संसारैभर त्यो वर्ष बनेका १० हजार फिल्मले आवेदन दिन्छन् । त्यसैबाट प्रतिस्पर्धामा २० वटा छानिन्छ । कालोपोथी तिर फर्किहेर्दा लाग्छ, हामी फिल्म कम, रेडियो नाटक धेरै बनाउँछौं । फिल्म त श्रव्यदृश्यको माध्यम हो । हामी हेर्ने होइन, सुन्ने फिल्म बनाउँदा रहेछौं । दृश्य भाषा निर्माण गर्न र आफ्नो आवाज सुनाउन हामी चुक्यौं के भयो भने त्यो हाम्रो आवाज हुन्छ ? त्यो भन्न सकेनौं । युरोपियन फिल्मकर्मीहरू फिल्ममा ओपेरा, क्लासिक संगीत मिसाउँछन् । चरित्र चित्रणदेखि संरचनामा त्यो घुसाउँछन् । नेपाली फिल्मको भाष्य कस्तो हुनुपर्छ ? लोरी एक उदाहरण हो । खासमा कम्फर्टजोन नभएरै हामी यहाँ आइपुग्यौं । बलिउडको जस्तो मार्केट भएको भए हामीकहाँ यस्तो फिल्म बन्दैनथ्यो होला । हामी आर्ट हाउसको फिल्ममा बलिउडभन्दा अगाडि पुगिसक्यौं । बर्लिनको ट्यालेन्टमा बलिउडबाट ५ सयदेखि हजारले आवेदन दिए, तर तीन जना छानिए । हामीकहाँ ट्यालेन्टबाट २०३० जनाले आवेदन दिँदा यो वर्ष ५ छानिए र दुई फिल्म छानियो । हामीले सजिलै लगानीकर्ता पाएका थियौं वा ८१० करोड रुपैयाँ नै पाएको भए पनि यो बजारतर्फ लाग्ने थिएनौं होला । दृश्यभाषाकै कुरा गरौं न ! तपाईंको फिल्ममा थुप्रै लामालामा सटको प्रयोग छन् । ती सटका मौलिक भाष्य के हुन्छन् ? हिमालको जीवन पद्धति धीमा गतिमा चल्छ । मान्छेहरू जुन घरमा जन्मिन्छन्, त्यही घरमा मर्छन् । अहिले हाम्रो मरण कहाँ हुने हो ? कहाँ कर्म गर्छौं ? कहाँ ठोक्किन्छौं ? पत्तो छैन । हाम्रो आयतन फैलिसक्यो । हाम्रो जीवन छिटो गतिमा चलिरहेको छ । सहरको जीवन त रेलको गति हो । मैले फिल्ममा सहरको कथा भनेको भए फास्ट सट लिन्थें । तर, हिमालमा त बाह्रै महिना त्यही घर, त्यही खेत, त्यही ओछ्यान ! उसको आमाबुवाले जहाँ मृत्युवरण गरे, त्यहीं उसको पनि मृत्यु हुन्छ । खाना पनि, खाए सात्तुनखाए पनि सात्तु ! उसको जीवनमा छनोट हुँदैन । त्यस्तो जीवन देखाउन हामीले किन क्लोजअप र कटको छनोट गर्ने ? त्यहीमाथि हिमाल आफैंमा फराकिला हुन्छन् । डोल्पा नेपालको सबैभन्दा ठूलो जिल्ला, कर्णाली भूभागले ठूलो । त्यसैलाई देखाउन वाइडसट राखें । त्यसमाथि यो शाम्बाला र अध्यात्मको कथा हो, अध्यात्मकले कहिल्यै ब्रेक गर्दैन । यो फिल्म बनाउन ८ वर्ष लाग्यो । म चाहन्छु, मेरा सबै पुराना काम बिर्सेर दर्शकले यो फिल्म हेरून् । मेरा पुराना अठोटरहरकाम त जग हुन्, तर यो नयाँ घरनयाँ माटोनयाँ परिदृश्य हो । म ती कामको ब्याज खाएर नयाँ घर ठड्याउन चाहन्न, नयाँ माटोमा, नयाँ शैलीमै नयाँ घर बनाउन चाहन्छु । सायद हामीमध्ये धेरै पुरानो विरासतमा हरायौं । त्यसपछि आफ्नो भ्वाइस हरायो । म सपनामा धेरै रमाउँदो रहेछु । सिनेम्याटिक भिज्वल एक्सिपेरिमेन्ट मेरो नै भ्वाइस रहेछ । फिल्मको शैली नदोहोरिए पनि भ्वाइस दोहोरिँदैन । मेरा पात्रले अरूलाई नराम्रोसँग प्रहार नगर्दा रहेछन् । त्यो मेरै चरित्रको रिफ्लेक्सन होला ! मेरो पात्रले सधैं अरूलाई उपहार दिन्छन् र ती उपहार पानीमा बगाउँछन् । र, हराएका मान्छे खोजी गर्छन् । झट्ट हेर्दा मेरा जिन्दगीभर बन्ने फिल्मका विषय यिनै हुन् । पात्र र परिवेश परिवर्तन होलान् । बाँसुल्ली मा घर छाडेर जाने र खोज्ने विषय छ । कालोपोथी मा पनि खोज्ने यात्रा नै छ । म आफैं पनि आफैंभित्र आफैंलाई खोजिरहेको रहेछु । मको हुँ भन्ने प्रश्नकै खोजीमा कुदिरहेछु । कहिले गुम्बा धाउँछु, कहिले हिमाल चहार्छु ! यो जीवनप्रतिको मेरो खोजै हो । जीवनबाट हराएका, उछिट्टिएका मेरा आफन्तजन खोज्दै छु । आमाबुवा गुमाएँ, उहाँहरूको स्मृतिको खोजीमा छु । मेरा फिल्ममा पनि ती आउँदा रहेछन् । कालोपोथी लाई फर्केर हेर्दा थुप्रै विषयमा चित्त नबुझ्ला, तर सोच्छु, त्यसमा मेरो भ्वाइस आएको छ । नाक पुछिरहने स्वभाव भएको मान्छेले, पाँचतारे होटलमा पनि नाक पुछिरहेकै भेटिनु उसको मौलिकपन हो । यस्तो दृश्यभाषा निर्माणका चुनौती केके छन् ? शाम्बाला को मूल उद्देश्य नै दृश्यको सौन्दर्य कसरी नदेखाउने भन्ने थियो । जता क्यामेरा राख्यो, डोल्पा त्यतै राम्रो देखिन्छ । सुन्दर दृश्य देखाउँदा त्यसको सन्तुलन हाम्रो कथासारसँग मिल्दैनथ्यो । तर, लङ सट पनि नेस्नल जियोग्राफी हेरेझैं नहोस् भन्ने थियो । हाम्रो फिल्म हेरिरहँदा दर्शक धेरै भावुक पनि नहुन् भन्ने पनि थियो । बाँसुल्ली, कालोपोथी देखि नै मैले सुन्दर दृश्य र भावना कम देखाएँ । भावनात्मक यात्रामा मान्छेलाई अड्काइदिएर सम्मोहित गर्नु मेरो ध्येय होइन । मलाई शाम्बाला को कथा लार्जर पिक्चरमा भन्नु छ । कोही पात्रको समस्याले ल्याएको पीडामा दर्शकलाई लामो समय लैजान चाहन्न । म त्यो भावना त्यहीं ब्रेक गर्न अर्को रमाइलो दृश्य प्रयोग गरिसक्छु । यो वास्तविक होइन भनेर पनि त्यस्ता दृश्य राख्छु । नवीन सुब्बाबारे भनिन्छ उहाँलाई एउटै फिल्म बनाउन पनि १० औं वर्ष लाग्छ । तपाईंले पनि ॅशाम्बाला मा ८ वर्ष लगाउनुभयो । लेखनमै लामो समय लगाउनुको अर्थ ॅफन्ड को लोभ त होइन ?यस्ता तर्कको म वास्तै गर्दिनँ । समय लाग्ने भन्ने पनि ठूलो कुरा हो र ? सबैले आफ्नो मानो खाने हो, आफ्नो बाटो हिँड्ने हो । सबैको गन्तव्य फरक छ । एउटै यात्रामा भइदिएको भए पो तुलना हुन्छ । यो तर्क त कस्तो भने, एउटाले २५ मा बिहे गर्यो, तैंले किन ३० मा गरिस् ? भनेजस्तो । यस्तो कुरा गर्नेहरूप्रति मेरो करुणाभाव छ । शाम्बाला को ४० ड्राफ्ट एक्लै लेख्दा ६ वर्ष लाग्यो । त्यति समय लाग्नुको कारण हो फिल्मको प्रमुख पात्र महिला थिइन् । उसको आध्यात्मिक यात्रा एन्थ्रोपोलोजिकल हिसाबले गलत नहोस् भन्ने थियो । फेरि मैले डोल्पाको भाषा पनि सिक्नुथियो । त्यहीबीच म एन्थ्रोपोलोजी पढ्दै थिएँ । त्यो फन्डिङको विषय होइन, ४१४२ ड्राफ्ट अविनाशविक्रम शाहसँग बसेर लेखें । ४३ ड्राफ्ट सहायक निर्देशकसँग लेखें, अनि ४५ डोल्पामा एक्लै बसेर लेखें । महिला पात्र भएकैले तपाईंलाई फिल्म लेख्न निकै लामो समय लागेछ । तर, यहाँ ॅमहिलाको कथालाई पुरुषले शतप्रतिशत न्याय गर्न सक्दैन भनिन्छ । तपाईंले कथामा न्याय गर्नुभयो त ? पहिलो कुरा, महिलाले नै बनाएको फिल्मले पनि महिलामाथि न्याय गर्छन् भन्ने के ग्यारेन्टी ? हामीले गल्ती गरेका हौंला । तर, हामीले जे कथा भन्न खोज्यौं, त्यसमै खुसी छौं । अर्को त म महिला भएको महसुस गर्न सक्थें, महिला नै बन्न त सक्दिनथें ! मेरो प्रयास सगरमाथा चढ्नु हो, तर कसैले सगरमाथा नै बोकेर ल्याऊ भन्न मिल्दैन, त्यो सकिँदैन पनि । महिलाको दृष्टिकोणभित्र जतिसक्दो गहिराइमा पसौं भन्ने अभ्यास थियो मेरो । सायद फिल्ममार्फत मैले मभित्रको फेमिनिन इनर्जी खोजेको छु, त्यसैले फिल्ममा भयानक मज्जा आयो । हामीले कस्तो फिल्मलाई मौलिक मान्ने ?हामीकहाँ गाउँको सेटिङमा फिल्म खिचे त्यो मौलिक हुन्छ, भनिन्छ । गाउँकै लुगा लगाउँदा र त्यही भाषा बोल्दा त्यसलाई मौलिक फिल्म भनिन्छ । नेपालमा थ्रीडी फिल्म पनि मौलिक हुन सक्छ । देखिने कुराको मौलिकपना पछाडि धेरै दौडियो भने बिग्रिन्छ । हामी देखिने विषयलाई नै मौलिकपना भन्दै बहस मोड्दै छौं । तर, नदेखिने कुरा पो मौलिक हुन्छ त ! हामी आफू सम्पन्न भए पनि अरूको कुरा काट्न छोड्दैनौं, त्यसलाई कुरा काटेको रूपमा मात्रै नहेरौं । सामाजिक संयन्त्र चरित्र चित्रणमा यसरी देखिन्छ । हामी अरूसँग नजोडी, अरूको कुरा नगरी अपुरो हुन्छौं । म एक्लै बाँच्छु भन्ने समाज होइन हाम्रो । मेरो घर छ, सम्पन्नता छ र पनि छिमेकीको घरमा कसको व्रतबन्ध हुँदै छ भन्ने चासो राख्नैपर्छ । नेपालीको मौलिकपन त यो हो ! हामीकहाँ भोको बस्नु नपरोस् भन्नु, एकअर्कासँग बाँडचुँड गर्नुपर्छ भन्नु मौलिकपन हो । म कहिल्यै एक्लै खाना खान सक्दिनँ, हाम्रो माटोको मौलिकपन त त्यो हो । दृश्यभाषामा मौलिकपनलाई यसरी पनि मिसाउन सकिन्छ । खासमा मौलिक भन्दा पनि रैथाने शब्दले यसको वजन बोक्न सक्छ ।"
'मासिन्या का २ सय ३० वर्ष,"च्याङबाको आस्याङले ज्यार्दी (ब्राह्मण) शोभाकान्तको घरबाट बूढो गाई पाल्न ल्याउँछन् । केही दिनपछि चर्ने क्रममा गाई भीरबाट लडेर मर्छ । गाउँलेहरूले आफ्नो सांस्कृतिक चलनअनुसार गाईको मासु खान्छन् । प्रहरी चौकीमा तामाङहरूले गाई मारेर खाएको आरोपमा उजुरी पर्छ । तामाङ लवजमा गाई मर्यो र खायो अर्थात् गाई मार्यो र खायो स्वीकार गरेपछि च्याङ्बा जेल जान्छ । त्यसपछि सुरु हुन्छ राजधानी मास्तिरको तामाङ बस्ती गाङनाम्सा माथिको राज्य आतंक । गाउँलेहरूले च्याङ्बालाई जेलबाट छुटाउन महिलाहरूले लगाएका गरगहनामात्र होइन लालपुर्जा, नागरिकतासमेत ज्यार्दीलाई बन्धकी राख्न बाध्य हुन्छन् । राज्यसँग सम्बन्ध सेतु स्थापित गर्ने अधिकार पाएका धर्माधिकारी ले राज्य स्रोतका लागि मात्र होइन, व्यक्तिगत सम्पत्तिका लागि समेत तामाङहरूको सम्पत्ति हत्याउन गाईको प्रयोग गर्छन् । देशमा जनयुद्ध हुन्छ । जनयुद्ध ले तामाङहरूको मुक्ति र पहिचानका नाममा तामाङहरूकै दुरुपयोग गर्छ । अन्त्यमा गाउँबाट गोबध होइन, तामाङ नै विस्थापित हुन्छन् । यो संक्षिप्त कथानक माघ ११ देखि काठमाडौं थापागाउँस्थित मण्डला थिएटरमा मञ्चन भइरहेको नाटक मासिन्या को हो । कलाकारको सिर्जनालाई कलाका रूपमा मात्रै हेर्ने २० औं शताब्दीका ख्यात नाम संरचनावादी दार्शनिक तथा कला आलोचक रोल्यान्ड बार्थेजले सर्जक मृत छ भन्दै सिर्जनाको अस्तित्व सर्जकबाट स्वतन्त्र हुने कुरामा जोड दिए । हाल मासिन्या सँग जोडिएर आएका समीक्षा वा सामाजिक सञ्जालका टिप्पणीहरू मूलतः बार्थेजको दृष्टिकोणसँग नजिक रहेर आएका छन् । यसको अर्थ यस्तो दृष्टिकोणले तामाङहरूमाथिको ऐतिहासिक राज्य दमनको मुख्य कारकका रूपमा रहेको गो शासन लाई बेवास्ता गर्छ । तामाङ प्रतिरोध र उनीहरूको सौन्दर्यबोधलाई बेवास्ता गर्छ । फलस्वरूप तामाङहरूमाथिको दमनलाई १९१० को मुलुकी ऐनले मात्रै स्थापित गरेको भन्ने भाष्य निर्माण गर्छ, जुन अर्धसत्य हो । त्यसो त च्याङ्बा जेल पर्नुअघि नै सिंगो गाङनाम्सा बस्ती आफैंमा जेलजस्तै थियो । नाटकमा उल्लेख गरिएको गाङनाम्सा डाँडागाउँ बन्दासम्मको घटनाक्रमले कम्तीमा तीन सय वर्ष पार गरेको छ । यो बस्तीमा सुरुमा करिब २८० वर्षअघि पृथ्वीनारायण शाहको राज्य विस्तार अभियान अन्तर्गत नुवाकोटभित्र गोर्खा साम्राज्य छिर्छ । विसं १८२९ तिर तामाङहरूको ऐतिहासिक भूमि तिमाल माथि गोर्खाली सेनाले दमन गर्छन् । त्यसपछि तामाङ समुदायमाथि सरकारभन्दा बढी गाईको शासन चल्छ । विसं १८४३ मा रणबहादुर शाहले गो शासन लाई अझै कठोर बनाउँछन् । विसं १८६३ मा कानुनी बन्दोबस्त को २२ औं सवालले गोवध गर्नेलाई मृत्युदण्ड र त्यस गाउँका सबै गाउँले समेतलाई दण्डको व्यवस्था गर्छ । रणबहादुर शाहको पालाको अत्याचार र गो शासन विरुद्ध विसं १८५० तिर तामाङहरूले विद्रोह गर्छन् । र, विद्रोहमा एक हजार तामाङ राज्यद्वारा काटिन्छन् । त्यसपछि विसं १८७९ को उजिर सिंहको जंगी तथा निजामती स्थिति बन्देजले पनि गोवधमा रोक लगाउनुका साथै जातअनुसार मार्ने, यौनाङ्ग काटेर फालिदिनेसम्मका सजाय तोक्छ ।गाङनाम्सा माथिको राज्य आतंक यत्तिमै रोकिँदैन । जंगबहादुरको पालामा विसं १९१० को मुलुकी ऐनमार्फत तामाङहरूलाई कुनै पनि अपराधको कसुरमा सजाय स्वरूप काट्न मिल्ने अर्थात् मास्न मिल्ने जातिका रूपमा मासिन्या वर्गमा स्तरीकरण गर्छ । यो क्रम पञ्चायतकालसम्म यथावत् रहन्छ । त्यसपछि तामाङ बस्तीमा संरक्षणको नाममा निकुञ्ज छिर्छ । यस्तो दमनलाई विसं २०४७ को संविधानले हिन्दु राजनीति को प्रतीक गाईको सर्वोच्चतालाई संवैधानिक मान्यता दिएर निरन्तरता दिन्छ । नेपालको संविधान, २०७२ ले राष्ट्रिय गान इत्यादि अन्तर्गत राष्ट्रिय जनावरका रूपमा स्वीकार गर्छ । यता मुलुकी अपराध(संहिता) को धारा (१५१) ले राष्ट्रिय गानको अपमान वा क्षतिलाई राष्ट्रिय तथा सार्वजनिक सम्पदाविरुद्धको कसुरका रूपमा तीन वर्षसम्म कैद वा तीस हजार रुपैयाँसम्म जरिवाना वा दुवै सजाय तोक्छ । मासिन्या संवैधानिक रूपमा स्थापित तामाङ समुदायमाथिको अपराधीकरण योजनाको एउटा खुला दस्ताबेज हो । इतिहास आफैंमा जटिल र गहन विषय हो, यसका अनेक मोडबारे गम्भीर समीक्षा जरुरी हुन्छ नै । नेपालको सन्दर्भमा जात व्यवस्था र त्यसले सिर्जना गरेको पितृसत्तात्मक चरित्रतिर ध्यान दिनु जरुरी हुन्छ ताकि जातसँगै जोडिएको पितृसत्ताले कस्तो ज्ञान सिर्जना गरिरहेको छ ? नेपालमा सत्ता, ज्ञान र शिक्षाको इतिहासमा नलेखिएका तामाङ समुदायको कला क्षेत्रमा गौरवपूर्ण सहभागितालाई मासिन्या ले अर्को उचाइमा पुर्याएको छ । साहित्यमा नयाँ ऐतिहासिकतावादी धारले कलालाई इतिहास, सन्दर्भ र सर्जकबाट छुट्याएर हेर्न नमिल्ने मान्यता राख्छ । त्यसो त यो धारले उत्पीडक सर्जकको सिर्जनालाई बहिष्कार गर्नुपर्ने मान्यता राख्छ । नेपालीकला विज्ञहरूले कलालाई कलाकै रूपमा मात्र स्वीकार गरिरहे । फलस्वरूप जीवनभर सारङ्गी बजाउने गन्धर्वहरू अपहेलित भइरहे र कुनै गैरदलित सारङ्गीविज्ञ भयो । महिला, दलित र तामाङ वा अन्य कुनै उत्पीडित राष्ट्रियता भएका समुदायमाथि अन्य समुदायका लेखकहरूले निर्माण गरिदिएको ज्ञानले उनीहरूको मुक्ति होइन, अपराधीकरण गरिरह्यो । तर, हामीले त्यसविरुद्ध प्रतिरोध गर्न सकेनौं । मासिन्या सीमान्तकृत समुदायको आँखाबाट आफ्नै संसारलाई हेर्ने सौन्दर्य दृष्टिकोण हो । स्थापित कला ज्ञानविरुद्ध प्रतिरोध हो । मासिन्या ले तामाङ समुदायमाथिको ऐतिहासिक दमनको सन्दर्भमात्रै उठाएको छैन । यसले आधुनिकता र विकासको नाममा तामाङ जातिको परम्परागत संस्थाहरू ताम्बा, बोन्बो र लामा संस्कृतिमाथिको खसआर्य अतिक्रमणको शृंखलाले तामाङ समाजलाई युगौंदेखि जागरुक र एकीकृत बनाउँदै आएको तामाङ सभ्यता र पितृसत्ताविरोधी तामाङ चेतना पनि उजागर गरेको छ । लेखक स्वयंले गरेको एक अध्ययन अनुसार २०६८ देखि २०७४ सम्म जिल्ला, पुनरावेदन र सर्वोच्च अदालतमा गोवधसम्बन्धी मात्र ७ सय २७ मुद्दाहरूको लगत रहेको देखिन्छ । त्यस्तै गरी २०७५ देखि २०७९ सम्म १७२ मुद्दाहरूको लगत देखिन्छ । यद्यपि, यो क्रम २०८० को पहिलो १० महिनासम्ममा २१५ पुगेको छ । २०६८ देखि २०७४ सम्म गोवधका घटनामा वार्षिक अधिकतम ७५ प्रतिशतसम्म वृद्धि भएको देखिन्छ । तर, त्यसपछिका घटनाको वृद्धिदर डरलाग्दो छ । आर्थिक वर्ष २०७३७४ मा मात्र सर्वोच्च अदालतमा लगत रहेका गोवधसम्बन्धी मुद्दाको संख्या ३४ देखिन्छ भने प्रतिवादी संख्या ४३ छ । प्रतिवादीमध्ये सबैभन्दा धेरै दलित ५१, तामाङ १६, मगर १६, मुसलमान सात, राई सात र क्षत्री तीन प्रतिशत छन् । मासिन्याको अर्को सन्दर्भ गणतान्त्रिक नेपालमा बढ्दै गइरहेको गोवधका नाममा निश्चित समुदायको अपराधीकरणविरुद्ध प्रतिरोधको उद्घोष पनि हो । गोवधको विषय नेपाली रंगमञ्चमा सम्भवतः पहिलो पटक मासिन्याले जबर्जस्त उठाएको छ । मासिन्यालाई पनि यसका लेखक, सर्जक र यसको ऐतिहासिक सन्दर्भबाट छुट्याएर हेर्न मिल्दैन । यसको परिकल्पना गर्ने नाटककार राजु स्याङ्तान हुन् वा पछि उनको यो परिकल्पनासँग सहकार्य गर्न आउने नाटककार लक्ष्मी रुम्बा र रावत हुन्, उनीहरू सबै तामाङ समुदायका छन् । नाटकका अधिकांश कलाकार, निर्देशक बुद्धि तामाङ र सोनाम लामासमेत तामाङ समुदायबाटै छन् । समग्रमा यो नाटक तामाङ समुदायद्वारा, तामाङ पहिचान र मुक्तिका लागि तामाङ समुदायले निर्माण गरेको ऐतिहासिक दस्ताबेज हो, जहाँ तामाङहरू गोवधको नाममा आफ्नै भूमिबाट विस्थापित हुनुको मूल्य खोजिरहेका छन् । त्यसविरुद्ध संगठित संघर्षको आह्वान गरिरहेका छन् । तामाङ गणराज्यको सपना बुनिरहेका छन् । सन् २०१४ मा भारतमा मोदीको उदयसँगै भारतमा बढ्दो हिन्दुत्वको राजनीति र यसै वर्ष कथित अयोध्यामा राममन्दिरको निर्माणसँगै भारतमा दक्षिणतिरबाट हिन्दुत्वको हुरी चलिरहेको छ । नेपालभित्रै पनि गोवधलाई अपराधीकरण गर्दै सीमान्तकृत समुदायमाथिको दमनमा स्थानीय सरकारहरूसमेत अग्रसर भइरहेका छन् । पछिल्लो समय धरान, जनकपुर, सर्लाही र नेपालगन्ज क्षेत्रमा धार्मिक द्वन्द्वका लक्षणहरू देखापरेका छन् । केही समयअघि बाँकेको नरैनापर गाउँपालिकाले समेत गोवधको सूचना दिनेलाई १५ हजार पुरस्कारको व्यवस्था गरेको थियो । त्यस्तै धर्मनिरपेक्षताको विरुद्धमा आवाजहरू उठ्न थालेका छन् । यस्तो सन्दर्भमा यो नाटकले नेपालमा सीमान्त अधिकार र न्यायका लागि गणतन्त्र र धर्मनिरपेक्षताको महत्त्वलाई अझै बलियोसँग उठाएको छ । यो नाटकलाई तामाङ प्रतिरोधको इतिहास, सन्दर्भ र यसका सर्जकको व्यक्तिगत तथा सामूहिक अनुभवका आधारमा समीक्षा गरिनुपर्छ । यसले ज्यार्दीहरूले स्थापित गरेको जात व्यवस्था र पितृसत्ताद्वारा संरक्षित राज्य आतंकविरुद्ध प्रतिरोध नै तामाङ कला र साहित्यको सौन्दर्य हो भन्ने तथ्यलाई अझ बलियोसँग स्थापित गरेको छ । त्यसैले मासिन्या विगत दुई सय तीस वर्षदेखि खोसिएको तामाङ इतिहासको खास इतिहास हो ।"

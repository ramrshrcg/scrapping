शीर्षक,विवरण
सरकारबाट निर्णय गराउने ढुक्क भएर २०७३ मै भएको थियो तमसुक,"यसरी २०२१ मा भूमिसूधार ऐन लागू हुँदा कुनै पनि व्यक्ति वा परिवारले तराईमा १० बिघा, काठमाडौं उपत्यकामा २५ रोपनी र पहाडमा ७० रोपनी जग्गा मात्र राख्न पाउने र सो हदभन्दा माथिको जग्गा स्वतः सरकारको हुने व्यवस्था गरिएको थियो । तर कुनै कम्पनी, फर्म, प्रतिष्ठान वा उद्योग खोल्न आवश्यक जग्गा भने राख्न सकिने व्यवस्थाका आधारमा झापा बिर्तामोडको गिरीबन्धु टिइस्टेटको जग्गा राज्यले खोसेको थिएन । तर, पूर्वपश्चिम राजमार्गसँग जोडिएको तीन सय ४३ बिघा जग्गाको अहिलको बजार मूल्य करिब ४० अर्ब पुग्ने भएपछि टिइस्टेट मासेर जग्गा प्लटिङ गरी बिक्री गर्ने र कुनै अनकन्टार ठाउंँमा सट्टाभर्ना गर्ने उद्देश्यले यो ऐनमै समेत खेल भएको तत्कालीन अधिकारीहरूकै भनाइ छ । ऐन संशोधन भएपछि नियमावली पनि संशोधन हुनुपर्ने भएकाले सरकारले यसको तयारी पनि गरेको थियो । तर, यतिन्जेल गौतम सरुवा भएर न्यौपाने आएका थिए । नियमावलीमा पनि सचिवकै हस्ताक्षर चाहिन्छ, तर मौलिक रूपमै यो प्रक्रिया त्रुटिपूर्ण छ । भोलि अख्तियार वा अदालतबाट यो प्रक्रिया खारेज हुन्छ । निर्णय गर्ने अधिकारी पनि कारबाहीमा पर्छ । त्यसैले यो काम गर्न मिल्दैन भनेर मैले मन्त्रिपरिषद्को प्रशासन समितिमा मत राखें । सबैले मुखामुख गरे, बैठक बिनानिर्णय टुंगियो । यो बैठकमा विभागीय मन्त्री पद्मा अर्यालसहित मन्त्रीहरू शिवमाया तुम्बाहाम्फे र युवराज खतिवडा तथा अर्थ सचिव र कानुन सचिव पनि सहभागी रहेको उनको भनाइ छ । यो बैठकलगत्तै न्यौपानेलाई प्रधानमन्त्री तथा मन्त्रिपरिषद् कार्यालयमा जगेडाका रूपमा तानिएको थियो । सरुवा भएर आएका टेकनारायणले सघाएपछि नियमावली बन्यो र २०७८ वैशाख १३ मा ओली सरकारले गिरीबन्धुको जग्गा पनि साटफेर गर्न दिने निर्णय गर्यो । तर, उद्योग नचल्ने अवस्थामा जग्गा स्वतः सरकारको नाममा आउनुपर्नेमा निहित स्वार्थसिद्ध हुने गरी जग्गा साटफेर गर्ने निर्णय नै नीतिगत भ्रष्टाचार भएको भन्दै बदर गराउन अधिवक्ता ओमप्रकाश अर्यालले २०७८ साउनमा सर्वोच्चमा रिट दायर गरे । त्यसमाथि अन्तिम सुनुवाइ गर्दै प्रधानन्यायाधीश विश्वम्भरप्रसाद श्रेष्ठसहितको संवैधानिक इजलासले बुधबार ओली सरकारको निर्णय बदर हुने फैसला दिएको हो । शक्तिमा भएकालाई प्रभावमा पारेपछि र पैसा खर्च गरेपछि जे पनि गर्न सकिन्छ भन्ने ठानेर यो प्रकरणमा स्वार्थ समूहले अर्बौं रकम खर्च गरेका थिए, वरिष्ठ अधिवक्ता न्यौपाने भन्छन्, तर, सर्वोच्च अदालतले कानुनसम्मत निर्णय गरेर विधिको शासन मरिसकेको छैन भन्ने सन्देश दिएको छ, यो एकदम राम्रो काम भयो । २०२१ मा भूमिसूधार ऐन लागू हुँदा कुनै पनि व्यक्ति वा परिवारले तराईमा २८ बिघा, काठमाडौं उपत्यकामा ५८ रोपनी र पहाडमा ९६ रोपनी जग्गा मात्र राख्न पाउने र सो हदभन्दा माथिको जग्गा स्वतः सरकारको हुने व्यवस्था गरिएको थियो । तर कुनै कम्पनी, फर्म, प्रतिष्ठान वा उद्योग खोल्न आवश्यक जग्गा भने राख्न सकिने व्यवस्थाका आधारमा झापा बिर्तामोडको गिरीबन्धु टिइस्टेटको जग्गा राज्यले खोसेको थिएन । तर, पूर्वपश्चिम राजमार्गसँग जोडिएको तीन सय ४३ बिघा जग्गाको अहिलको बजार मूल्य करिब ४० अर्ब पुग्ने भएपछि टिइस्टेट मासेर जग्गा प्लटिङ गरी बिक्री गर्ने र कुनै अनकन्टार ठाउँमा सट्टाभर्ना गर्ने उद्देश्यले यो ऐनमै समेत खेल भएको दाबी अधिवक्ताहरूको छ । यता संसद्ले ऐन र नियमावली बनाउनुअघि नै गिरीबन्धु टिइस्टेटको जग्गा खरिदबिक्री हुने पक्का ठानी योजनाकारहरूले लेनदेनको कागज गरिसकेका थिए । जग्गा किनबेचका लागि टिइस्टेटका अध्यक्ष छत्रबहादुर गिरी, सञ्चालकद्वय भरतलाल गिरी, राजेश गिरी तथा झापाका राजेन्द्रकुमार थापा, टंकप्रसाद उप्रेती र मणिकुमार प्रसार्इंबीच २०७३ पुस २७ मा नै करारनामा भएको थियो । मालपोत कार्यालय भद्रपुर झापामा दर्ता स्रेस्ता कायम रहेको बिघा ३३९१९० जग्गा प्रथम पक्षले सट्टापट्टाका लागि नेपाल सरकारसमक्ष कारबाही चलाइरहेकोमा उक्त कार्य प्रक्रियामा रहेको अवस्था छ, करारनामामा लेखिएको छ, माथि सर्त नं १ मा उल्लिखित जग्गा सट्टापट्टाको स्वीकृति पाएपछि उक्त जग्गामध्ये महेन्द्र राजमार्ग उत्तरतर्फको सम्पूर्ण २५२०० (दुई सय बाउन्न बिघा जग्गा प्रथम पक्षले बिक्री गर्ने र दोस्रो पक्षले खरिद गर्ने सम्बन्धमा दुई पक्षबीच मिति २०७३।९।२८ मा सहमतिपत्र भएको कुरा दुवै पक्षले स्वीकार गर्दछौं ।यसरी, ऐन कानुन नबन्दै भएको कारारनामामा क्रेता पक्षले विक्रेता पक्ष गिरीबन्धु टिइस्टेट प्रालिको एसबीआई बैंक बिर्तामोड शाखाको खाता नं १८२२५२४९०००१८१ मा रु३७,५०,००,००० (अक्षरुपि सैतीस करोड पचास लाख) रुपैयाँ दोस्रो पक्षले जम्मा गर्नुपर्नेछ भनी अर्को सर्त पनि राखिएको छ । गिरीबन्धुको जग्गा सट्टापट्टा गर्न प्रक्रिया सुरु गरिएपछि झापाका भक्तराज भारतीले २०७५ माघ १४ मा सर्वोच्चमा रिट दायर गरेका थिए । उक्त रिटमाथि सुनुवाइ गर्दै मीरा खड्का र हरिकृष्ण कार्कीको संयुक्त इजलासले भूमिसम्बन्धी ऐन २०२१ विपरीत भएको ठहर गर्दै २०७५ फागुन ६ मा अन्तरिम आदेश जारी गरेको थियो । त्यसपछि सरकारले ऐन संशोधन प्रक्रिया अगाडि बढाएको हो । खरिदबिक्रीको सम्झौता भएको ५ वर्षपछि अन्ततः मन्त्रिपरिषद्बाट जग्गा सट्टापट्टा गर्ने निर्णय गराउन यो समूह सफल भयो । तर, निर्णयलगत्तै ओली सरकार विघटन भयो र नयाँ सरकारले आकार लिउन्जेल अदालतमा मुद्दा दायर भएपछि जग्गा हत्याउने काम भने हुन सकेको थिएन । नेपाल सरकार (मन्त्रिपरिषद्) को मिति २०७८११३ को प्रत्यार्थी गिरीबन्धु टिइस्टेट प्रालिलाई ३४३१९१२ बिघा जग्गा सट्टापट्टा गर्न स्वीकृति दिने विवादित निर्णय भूमिसम्बन्धी ऐन, २०२१ को दफा १२ ग लगायतका कानुनी प्रावधान अनुकूल नदेखिएको र अपरिपक्व प्रकृतिको देखिएको हुँदा सर्वोच्चले बुधबार जारी गरेको संक्षिप्त आदेशमा उल्लेख छ, उत्प्रेषणको आदेशले उक्त निर्णय र सोबमोजिम भएगरिएका कामकारबाहीसमेत बदर हुने ठहर्छ । मन्त्रिपरिषद्सम्मै पहुँच पुर्याएर गिरीबन्धु टिइस्टेटको जग्गा प्लटिङ गर्ने प्रयोजनका लागि सट्टापट्टा गर्न मिल्ने निर्णय गराएको समूहले सर्वसाधारणबाट पनि करोडौं रुपैयाँ संकलन गरेको छ । झापा बिर्तामोडमा पूर्वपश्चिम राजमार्ग छेउको जग्गा लिन बैना रकम बुझाएका करिब पाँच सय व्यक्तिहरूले अब रकम फिर्ता गराउन अर्को महाभारत गर्नुपर्ने अवस्था छ । झापादेखि काठमाडौंसम्मका सर्वसाधारणले अर्बभन्दा बढी बैना गरिसकेका थिए । जग्गा व्यवस्थापनमा जोडिएका स्थानीय व्यवसायी विष्णुबहादुर राईले पनि जग्गा बिक्री गरेको स्विकारे । सबै जग्गा त बिक्री भइसकेको थिएन, जति बिकेको थियो त्यसको पैसा पनि फिर्ता गर्नुपर्ने बाध्यता आइलाग्यो । जग्गा खरिदमा जजसले जे जति रकम लगानी गरेका छन्, सबैको रकम फिर्ता गर्छौं, उनले भने । तर जग्गा किन्ने सर्वसाधारण भने आश्वस्त हुन सकेका छैनन् । घरनजिकैका छिमेकी विष्णु राईले भनेपछि जिन्दगीभरिको कमाइ एक कट्ठा जमिनमा खन्याएको थिएँ, बिर्तामोडका एक सर्वसाधारणले भने, आज अदालतले खारेज गरेको सुनियो । अब पैसा कसरी फिर्ता हुने चिन्ता लागेको छ । बिर्तामोडको शिवम् हाउजिङका प्रबन्धक मनोज प्रसाईं पनि एक हुन् । हदबन्दीभन्दा बढीको जग्गा यसरी सट्टापट्टा गर्न नमिल्ने भनेर सर्वोच्चको आदेश आएपछि उनले कान्तिपुरसँग भने, हाम्रो मात्रै होइन, बिर्तामोड वरिपरिकै मान्छे मात्रै दुईतीन सय छन्, १० लाखदेखि करोडसम्म लगानी गरेका छन् । हाम्रो त धेरै छैन । पूर्वपश्चिम राजमार्गको बिर्तामोडचारआली खण्ड वारपार देखिने गिरीबन्धु टिइस्टेटमा हदबन्दीको प्रबन्ध खुला भएको र जग्गा सट्टाभर्ना र बिक्रीवितरण गरिने भनिएपछि धेरैको ध्यान तानिएको थियो । चलनचल्तीको बजारभाउमा प्रतिधुर ५ देखि १० लाख रुपैयाँ (प्रतिकट्ठा १ देखि २ करोड रुपैयाँ) सम्म पर्ने बिर्तामोड आसपासको जमिन खरिद गर्न स्थानीय हाउजिङ व्यवसायी, व्यापारी, बोर्डिङ सञ्चालकदेखि केही राजनीतिकर्मी र ठूला डिलरवालाले बैना बुझाइसकेका थिए । गिरीबन्धुको जग्गा सट्टापट्टा गर्ने निर्णयको विरोध गर्दै आएका कोशी प्रदेशका पूर्वअर्थमन्त्री इन्द्र आङ्बोले सर्वोच्चको निर्णयले सरकारको नाममा आउनुपर्ने जग्गा प्लटिङ हुनबाट जोगिएको बताए । गिरीबन्धुलाई नजिर बनाएर मुलुकभरिका १६९ कम्पनीका यस्ता जग्गामा भूमाफियाको आँखा परेको थियो । सर्वोच्चको आदेशले यो सबैको जग्गा सट्टापट्टा सदाका लागि बन्द भएको छ । यो स्वागतयोग्य विषय हो, उनले भने ।"
गाजा युद्धले मध्यपूर्वमा फैलिँदो तनाव र विपत्ति,"(काठमाडौं)प्यालेस्टिनी विद्रोही समूह हमासले गत अक्टोबर ७ मा इजरायलमा अप्रत्याशित आक्रमण गर्यो । इजरायलविरुद्ध इतिहासकै भयानक आक्रमणमा १ हजार २ सय जनाको तत्काल मृत्यु भयो । घाइते भएका १ सय जनाभन्दा बढीले आक्रमणको केही दिनमा ज्यान गुमाए । त्यतिमात्र नभई आक्रमणपछि हमासले २ सय ५० जनाभन्दा बढीलाई इजरायली क्षेत्रबाट बन्धक बनाएर लगेको थियो । त्यसलगत्तै क्रुद्ध इजरायलले हमासविरुद्ध अन्धाधुन्ध आक्रमण सुरु गर्यो । जवाफी आक्रमणका क्रममा इजरायलले गाजा क्षेत्रका सर्वसाधारणका भवन तथा संरचनामा बम प्रहारमात्र गरेन, गाजामाथि नाकाबन्दीसमेत लगायो ।इजरायलको जवाफी आक्रमणमा हालसम्म २७ हजार २ सय ५० भन्दा बढी प्यालेस्टिनीको ज्यान गइसकेको छ । कम्तीमा ६६ हजार घाइते भएको जनाइएको छ । इजरायलतर्फ भने मृत्यु हुनेको संख्या १ हजार १ सय ३३ पुगेको छ । इस्लामिक चरमपन्थी संगठन हमासले २००७ यता गाजा स्ट्रिपमा शासन गर्दै आएको छ । २३ लाख मानिसको बसोबास रहेको गाजा स्ट्रिप इजरायल, इजिप्ट र भूमध्यसागरबीचको ४१ किलोमिटर लामो र ६ देखि १२ किलोमिटर चौडा क्षेत्र हो ।गाजाको आकाश (हवाई क्षेत्र) र समुद्री तटमाथि भने इजरायलको नियन्त्रण छ । आफूसँग जोडिएको सीमा भएर आउजाउ तथा सामान ओसारपसार इजरायलको नियन्त्रणमा छ । त्यस्तै, इजिप्टले पनि आफूसँग जोडिएको नाकामा नियन्त्रण गर्छ । इजरायललाई विनाश गर्ने शपथ लिएको हमासले त्यसयता कैयौं पटक इजरायलसँग लडाइँ गरिसकेको छ । इजरायलले इजिप्टसँग मिलेर २००७ यता गाजा स्ट्रिपमाथि नाकाबन्दी गर्दै आएको छ ।सन् १९८७ को आन्दोलनका क्रममा शेख अहमद यासिनले गठन गरेको हमास प्यालेस्टाइनबाट इजरायललाई हटाउन चाहन्छ । इजरायललाई देशका रूपमा मान्यता नदिने हमासले प्यालेस्टाइनमा स्वतन्त्र इस्लामिक राज्य स्थापनाको लक्ष्य लिएको छ । हमासले १९८८ मा जारी गरेको बडापत्रमा यहुदी समुदाय र इजरायललाई पूर्ण रूपमा नष्ट गरे मात्रै हमासको मृत्यु हुने उल्लेख गरिएको थियो ।इजरायली सेनाको तुलनामा कमजोर ठानिए पनि हमास मोर्टार, ड्रोन र रकेट आक्रमणसँग सम्बन्धित प्रविधि विकसित गरिरहेको छ । गाजा क्षेत्रमा ठूलो मात्रामा हतियार कारखाना सञ्चालन गर्ने हमासले इरानबाट अत्याधुनिक हतियार बनाउने प्रविधिसमेत भित्र्याएको मानिन्छ । इजरायल, अमेरिका, यूके, युरोपेली संघलगायतले भने हमासलाई आतंकवादी समूह ठान्छन् । उनीहरूले हमासलाई सन् १९९७ मा आतंकवादी संगठन घोषणा गरेका थिए । तर, उक्त समूहलाई सघाउँदै आएको इरानले आर्थिक सहायतासँगै हतियार र प्रशिक्षण दिँदै आएको छ । पछिल्लो समयमा उत्कर्षमा पुगेको भए पनि इजरायल र प्यालेस्टाइनबीच लामो समयदेखि द्वन्द्व जारी छ । भूमध्यसागर र जोर्डन नदीबीच रहेको प्यालेस्टाइनलाई १५१६ मा अटोमन साम्राज्यले कब्जा गरेको थियो । तर, पहिलो विश्वयुद्धमा अटोमन साम्राज्यको हार भएपछि बेलायतले प्यालेस्टाइनलाई नियन्त्रणमा लियो । दोस्रो विश्वयुद्धपछि यहुदीहरूका लागि छुट्टै देशको माग उठेको थियो ।सन् १९४७ नोभेम्बर २९ मा राष्ट्रसंघीय महासभाले प्यालेस्टाइनमा यहुदी र मुसलमानका लागि दुई राज्य बनाउने निर्णय गर्यो । दुवै पक्षले दाबी गरेको जेरुसेलम र वरपरको क्षेत्रलाई अन्तर्राष्ट्रियकरण गर्ने निर्णय गरियो । १९४८ जुन १४ मा बेलायती सत्ता समाप्त भएपछि प्यालेस्टाइनको केही भाग समेटेर यहुदी राज्य इजरायल बनेको थियो । पहिलेदेखि त्यहाँ बसेका मात्र नभई विश्वको कुनै पनि भागका यहुदीले इजरायलमा बस्न पाउने व्यवस्था गरियो । तर, प्यालेस्टाइनका छिमेकी राष्ट्रहरू इजरायल देश बनाउने निर्णयमा असहमत भए । फलस्वरूप प्यालेस्टाइनका मुसलमान, इजिप्ट, सिरिया, जोर्डनलगायतका देशले इजरायलमाथि आक्रमण गरे । १० महिनासम्म चलेको युद्धमा इजरायल विजयी मात्र भएन, प्यालेस्टाइनीका लागि छुट्याइएको ठूलो भूभाग पनि कब्जा गर्यो । तर, इजरायललाई मान्यता नदिने राष्ट्रहरू जोर्डन, इजिप्ट, सिरिया, साउदी अरब, कुवेत, इराकले १९६७ मा पुनः इजरायलमाथि आक्रमण गरे । त्यसयता इजरायलको प्यालेस्टाइनसँग मात्र नभई वरपरका मुस्लिम देशहरूबीच पनि तनाव जारी छ । तर, हमासले अक्टोबर ७ मा गरेको आक्रमणले प्यालेस्टाइनइजरायल द्वन्द्वको बाटो मात्रै परिवर्तन गरेको छैन, मध्यपूर्वको समग्र राजनीति र सुरक्षा अवस्थामा पनि व्यापक फेरबदल ल्याइदिएको छ । उक्त आक्रमण र त्यसपछि सिर्जित घटनाले अमेरिका आक्रामक रूपमा प्रस्तुत भएको छ भने चीन र रुसलाई त्यस क्षेत्रमा प्रत्यक्ष रूपमा संलग्न हुन ढोका खुलेको छ । त्यसको अर्थ, इरान र अरब देशका लागि आगामी दिन थप कठिन हुने अवस्था सिर्जना भएको छ ।जो बाइडेनले राष्ट्रपतिको पद सम्हालेयता अमेरिकी प्रशासनले मध्यपूर्वमा आफ्नो संलग्नता सीमित पार्ने कोसिस गरिरहेको थियो भने चीनतर्फ केन्द्रित थियो । त्यसका लागि अमेरिकी प्रशासनले साउदी अरब र इजरायलबीच सम्बन्ध सुधारका लागि पहलमात्र गरेको थिएन, इरानविरुद्धको आक्रामक रबैयामा समेत परिवर्तन ल्याइरहेको थियो । उक्त क्षेत्रमा भारतीय प्रभाव बढाएर चीनलाई चुनौती दिने रणनीति अनुसार अमेरिकाले भारत, मध्यपूर्व र युरोप जोड्ने आर्थिक करिडोर स्थापनामा जुटेको थियो । उक्त रणनीतिअनुसार दुई वटा आर्थिक करिडोर प्रस्तावित थिए । पहिलो, अरबखाडी देशलाई भारतसँग जोड्ने पूर्वी करिडोर । दोस्रो, खाडी देशलाई जोर्डन र इजरायल हुँदै युरोपसँग जोड्ने उत्तरी करिडोर । यस परियोजनालाई चीनको बेल्ट एन्ड रोड इनिसिएटिभ (बीआरआई) को अमेरिकी जवाफका रूपमा समेत हेरिएको थियो । तर, हमासको आक्रमणले साउदी अरब र इजरायलबीच सामान्य बन्दै गएको सम्बन्ध चिसिएसँगै अमेरिकी योजना भताभुंग देखिएको छ । त्यसमाथि अरब क्षेत्रमा आफ्नो सैन्य उपस्थिति निकै सीमित पारेको अमेरिकी प्रशासन आफ्नो नीति उल्टाउन बाध्य बनेको छ ।अमेरिकी रक्षा मन्त्रालयले पूर्वी भूमध्यसागर र खाडी क्षेत्रमा दुई एयरक्राफ्ट क्यारिअर परिचालन गरेको छ । हमासको अक्टोबर ७ को आक्रमणयता अमेरिकी विदेशमन्त्री एन्टोनी ब्लिंकन पाँचौं भ्रमणका क्रममा मध्यपूर्व पुगेका छन् । गाजा क्षेत्रमा युद्धविराम गरी मानवीय सहायता उपलब्ध गराउनका लागि इजिप्ट र कतारका नेताहरूसँग भेटवार्ता गरेका छन् । हमास आक्रमणले इरानसँग तनाव कम गर्ने अमेरिकी प्रयास पनि अन्त्य भएको ठानिएको छ । केही महिनाअघि दुई देशबीच बन्दी साटासाट गर्ने र ६ खर्ब डलर बराबरको इरानी सम्पत्ति फुकुवा गर्ने सहमति भएको थियो । उक्त सम्झौतापछि इरानले सिरिया र इराकस्थित विद्रोहीले अमेरिकी फौजविरुद्ध आक्रमण रोक्ने ठानिएको थियो । तर, त्यसविपरीत पछिल्लो समय अमेरिकी सेनालक्षित आक्रमणमा वृद्धि भएको थियो । जोर्डन र सिरियाली सीमा क्षेत्रनजिकै रहेको अमेरिकी शिविरमा एक साताअघि विद्रोहीले गरेको आक्रमणमा तीन अमेरिकी सैनिकको ज्यान गयो । कम्तीमा ३४ सैनिक घाइते भए । हमासले अक्टोबर ७ मा इजरायलमा आक्रमण गरेयता उक्त क्षेत्रमा अमेरिकी सैनिक मारिएको त्यो पहिलो घटना हो ।घटनापछि आक्रोशित अमेरिकी राष्ट्रपति जो बाइडेनले आक्रमणको बदला लिने चेतावनी दिएका थिए । अमेरिकी शिविरमा आक्रमण गर्नेहरूलाई अमेरिकाले चाहेको समयमा जवाफ दिनेछ, बाइडेनले भनेका थिए । उक्त आक्रमणको जिम्मा लिने इस्लामिक रेजिस्टेन्स इन इराक नामक समूह इराननिकट इराकमा सक्रिय सिया मुस्लिम लडाकु समूहहरूको छाता संगठन हो । समूहले यसअघि पनि अमेरिकी सैनिकलाई लक्षित गरी कम्तीमा तीन आक्रमण गरेको थियो । यद्यपि, इस्लामिक रेजिस्टेन्स इन इराक लाई समर्थन गरेको अमेरिकाको दाबी इरानले अस्वीकार गर्दै आएको छ ।अमेरिका र यूकेले शुक्रबारयता इराक, सिरिया र यमनस्थित विद्रोही समूहहरूविरुद्धको आक्रमण समेत तीव्र पारेका छन् । जोर्डनस्थित अमेरिकी सैन्य आधार शिविरमा भएका ड्रोन आक्रमणको बदलामा अमेरिकी नेतृत्वमा इराक र सिरियामा इरानसँग निकट सम्बन्ध भएका विद्रोहीलाई लक्षित गर्दै ८५ स्थानमा हवाई आक्रमण गरेका थिए ।शनिबार दुवै देशले यमनका हुथी विद्रोहीलाई लक्षित गरी १३ स्थानका ३६ हुथी निसानामा आक्रमण गरेका छन् । इरानी समर्थन प्राप्त हुथी विद्रोहीहरूले गत नोभेम्बरयता लाल सागरमा चल्ने व्यावसायिक पानीजहाजलाई लक्षित गरी आक्रमण गरेपछि विश्वव्यापी आपूर्ति प्रणाली प्रभावित भएको छ । समुद्री मार्गबाट हुने विश्वको झन्डै १५ प्रतिशत व्यापार लाल सागरमार्फत हुन्छ । त्यसयता पानीजहाज कम्पनीहरूले लालसागरको सट्टा दक्षिण अफ्रिकी बाटो प्रयोग गर्दै आएका छन् । तर, उक्त मार्ग प्रयोग गर्दा बढ्ने ६ हजार किलोमिटर दूरी पार गर्न ९ दिन लाग्छ । प्यालेस्टाइनप्रति ऐक्यबद्धता जनाउन इजरायलसँग सम्बन्धित पानीजहाजलाई लक्षित गरेको हुथीको भनाइ छ । तर, आक्रमणमा परेका कैयौं पानीजहाजको इजरायलसँग कुनै आइनो साइनो नभएको बीबीसीले उल्लेख गरेको छ । अमेरिका र यूकेले रेड सीमा पानीजहाजमाथि जारी हुथी आक्रमणको जवाफमा यमनमा कारबाही गरिएको जनाएका छन् । विश्व व्यापारमा अवरोध पुर्याउने हुथी विद्रोहीको क्षमता कमजोर पार्ने उद्देश्यले कारबाही सुरु गरेको उनीहरूको दाबी छ ।अमेरिका र यूकेसहित गठबन्धन देशले संयुक्त विज्ञप्ति जारी गर्दै हुथी निसानामा रहेका भूमिगत हतियार भण्डार, क्षेप्यास्त्र लन्चर र हवाई प्रतिरक्षा प्रणालीमा प्रहार गरको जनाएका छन् । हुथीविरुद्धको आक्रमणमा अमेरिका र यूकेलाई अस्ट्रेलिया, क्यानडा, डेनमार्क, नेदरल्यान्ड्स, न्युजिल्यान्ड र बहराइनले सघाइरहेका छन् । बेलायती विदेशमन्त्री डेभिड क्यामरुनले हुथी विद्रोहीले अन्तर्राष्ट्रिय पानीजहाजमाथिको आक्रमण तत्काल रोक्नुपर्ने बताएका छन् । हुथीको लापरबाहपूर्ण आक्रमणले आवतजावत गर्न पाउने स्वतन्त्रता हनन भएको र उक्त क्षेत्रलाई नै अस्थिर बनाएको छ, क्यामरुनले भनेका छन् । यसअघि बेलायती प्रधानमन्त्री ऋषि सुनकले पनि हुथीको गतिविधि खतरनाक र अस्थिरता फैलाउने भएको बताएका थिए । इरानले भने यमनस्थित हुथीविरुद्ध अमेरिका र यूकेले गरेको आक्रमण मध्यपूर्वको द्वन्द्व अन्त्य गर्ने उनीहरूको चाहनासँग विरोधाभासपूर्ण भएको बताएको छ । इरानी विदेश मन्त्रालयका प्रवक्ता नासेर कनानीले एक विज्ञप्ति जारी गर्दै यस्ता आक्रमणले अन्तर्राष्ट्रिय शान्ति र सुरक्षामाथि नै गम्भीर खतरा उत्पन्न हुने जनाएका छन् । इजरायललाई समर्थन गरेर अमेरिका र यूकेले अराजकता, असुरक्षा र अस्थिरताको आगो बालिरहेको उनको दाबी छ ।यमनको उत्तरपश्चिमी भेगमा सिया मुस्लिमअन्तर्गतको अल्पसंख्यक जैदी सम्प्रदाय छ । १९९० को दशकमा हुसैन अलहुथीले अन्सर अल्लाह को स्थापना गरेका हुन् । यो यमनको सशस्त्र राजनीतिक तथा विद्रोही समूह हो । हुसैनको नेतृत्वमा २००० को दशकमा संस्थापकको नेतृत्वमा यमनी शासकविरुद्ध युद्ध लडेका थिए । हुसैन २००४ मा मारिएपछि जैदी समुदायले आफ्नो नाम हुथी राखेका हुन् । उनका भाइ अब्दुल मलिक अलहुथी हाल यसको नेता छन् ।इरानको समर्थन प्राप्त हुथीले इजरायललाई दुश्मन ठान्छन् । उनीहरू आफूलाई इरान नेतृत्वको एक्सिस अफ रेसिस्टेन्स को महत्त्वपूर्ण अंग बताउने गर्छन् । इजरायल र पश्चिमा राजनीतिक र सैन्य गठबन्धन विरोध एक्सिस अफ रेसिस्टेन्समा सिरिया, लेबनानी सिया विद्रोही समूह हेजबोल्लाह र विभिन्न प्यालेस्टिनी विद्रोही समूह छन् । हुथी विद्रोहीले उत्तरी यमनस्थित आफ्नो क्षेत्रको स्वतन्त्रताका लागि २००० को सुरुदेखि यमनी राष्ट्रपति अलि अब्दुल्लाह सलेहविरुद्ध युद्ध छेडेका थिए । २०११ को अरब विद्रोहका कारण सलेहले उपराष्ट्रपति आबेद मन्सुर हादीलाई सत्ता सुम्पन बाध्य भएका थिए । तर, देशमा जारी विभिन्न समस्यासँग हादी सरकार जुध्न सकेन । जसका कारण हुथीले सलेह र उनीप्रति बफादार सुरक्षा फौजसँगको गठबन्धनले उत्तरी प्रान्त साद र यमनको राजधानी साना नियन्त्रणमा लिए । २०१५ मा देशका अधिकांश क्षेत्र नियन्त्रणमा लिएपछि हादी देश छाडेर भागे । हुथीले पूर्ण नियन्त्रण कायम गरेको खण्डमा यमन आफ्नो प्रतिस्पर्धी इरानको स्याटेलाइट स्टेट हुने त्रासका कारण साउदी अरबले अरब देशहरूबीच गठबन्धन निर्माण गरी अतिक्रमण सुरु गर्यो । साउदी नेतृत्वको वर्षौं लामो हवाई तथा जमिन आक्रमणपछि आफूले नियन्त्रणमा लिएका अधिकांश स्थानबाट हुथी पछि हट्न बाध्य भयो । तर, पछिल्लो समय भने सायदी हुथीसँग शान्ति सम्झौता गर्ने कोसिसमा छ ।हाल यमनको राजधानी साना र उत्तरपश्चिमी भूभाग हुथीको नियन्त्रणमा छन् । अन्तर्राष्ट्रिय मान्यता प्राप्त यमनी सरकार भने दक्षिणी बन्दगाह सहर अदेनमा छ । २०२२ मा हादीले सत्ता हस्तान्तरण गरेयता ८ सदस्यीय राष्ट्रपतीय नेतृत्व परिषद्ले सरकारको नेतृत्व गर्दै आएको छ । हुथीविरुद्धको आक्रमणपछि भने नचाहँदा नचाहँदै पनि अमेरिका फेरि मध्यपूर्वको द्वन्द्वको केन्द्रमा पुगेको छ । अझ, हमासको आक्रमणपछि त मध्यपूर्व र अरब क्षेत्रका देशहरूसमेत अप्ठ्यारो अवस्थामा पुगेका छन् । अमेरिकाले अरब क्षेत्रका सहयोगीहरूलाई इजरायलसँग सम्बन्ध सामान्यीकरण गर्न र हमासको निन्दा गर्न दबाब दिँदै छ । तर, ती देशभित्र भने इजरायलको अन्धाधुन्ध आक्रमणमा निर्दोष प्यालेस्टिनीको ज्यान गएको भन्दै प्यालेस्टाइनसँग ऐक्यबद्धता गर्नुपर्ने आवाज दिनानुदिन बढ्दै गएको छ । त्यस्तै, पछिल्लो समय मध्यपूर्वमा इरान पनि अप्ठ्यारो अवस्थामा पुगेको छ । अक्टोबरको आक्रमणमा आफ्नो कुनै संलग्नता नरहेको बताए पनि इरानले हमासको प्रशंसा गरेको थियो । तेहरानले हमासलाई समर्थन जनाए पनि इजरायल वा उसको मुख्य सहयोगी अमेरिकासँग प्रत्यक्ष मुठभेड नगर्नेमा भने सतर्क देखिन्छ ।सन् २०११ मा गृहयुद्ध सुरु भएयता राष्ट्रपति बसर अलअसदको शासनलाई सहयोग गर्न इरानको प्रमुख सैन्य, राजनीतिक र आर्थिक फौजका वरिष्ठ अधिकारीहरू सिरियामा उछन् । गृहयुद्धका क्रममा इजरायलले सिरियामा सयौं हवाई आक्रमण गरेको छ । त्यस्ता आक्रमण खासगरी इरान समर्थित सुरक्षा अधिकारी तथा सिरियाली सेना लक्षित छन् । इजरायलले पछिल्ला वर्षमा सिरियास्थित इरानी समर्थन प्राप्त विद्रोहीका अखडाहरूमा आक्रमण गर्दै आइरहेको छ । गाजा क्षेत्रमा युद्ध चर्किएसँगै इजरायल थप आक्रामक बनेको हो । दुई साताअघि इजरायलले सिरियामा गरेको आक्रमणमा इरानी रेभुलुसनरी गार्ड कर्प्स्का चार वरिष्ठ अधिकारीहरू मारिएका थिए । त्यसको जवाफमा इरान समर्थित विद्रोहीले सोमबार सिरियास्थित अमेरिकी सैन्य आधार शिविरमा आक्रमण गरेको छ । सिरियन डमोक्रेटिक फोर्सले मानवरहित हवाई यानले गरेको आक्रमणमा कुर्दिस नेतृत्वको फौजका कम्तीमा ६ जनाको ज्यान गएको जनाएको छ ।इजरायलले हमासलाई पूर्ण रूपमा ध्वस्त नपारेसम्म युद्ध नरोकिने बताउँदै आएको छ । यदि, त्यसो भएको खण्डमा इरानले मध्यपूर्वको आफ्नो महत्त्वपूर्ण सहयोगी गुमाउनेछ । त्यसका साथै, लेबनानी शिया मुस्लिम समूह हेजबुल्लाहलाई इजरायल र अमेरिकाले चेतावनी दिइसकेका छन् । इजरालमाथि आक्रमण गरेको खण्डमा गम्भीर परिणाम बेहोर्नुपर्ने उनीहरूको भनाइ छ । इजरायल भने अमेरिकाको पूर्ण समर्थनमा हेजबुल्लाहमाथि आक्रमण गर्ने अवसरको पर्खाइमा छ । यदि त्यसो भएको खण्डमा इरानको इच्छाविपरीत लेबनानमा अस्थिरता आउने निश्चित छ । अर्कोतर्फ, मध्यपूर्वमा अमेरिकी संलग्नताले भने यस क्षेत्रमा चीन र रुसको स्वार्थ बढाइदिएको छ । गएका दुई दशकमा अमेरिकाले मध्यपूर्वमा गरेको रक्तपातपूर्ण हस्तक्षेपको दुवै देशले फाइदा पनि उठाएका छन् । खासगरी अमेरिकी नेतृत्वको आतंकवादविरुद्धको युद्ध का कारण मुस्लिम देशमा चीन र रुसप्रतिको सोच सकारात्मक बनेको छ । त्यतिमात्र नभई अमेरिका मध्यपूर्वमा व्यस्त रहेका बेला दुवै देशलाई आफ्ना छिमेकीसँगको सम्बन्धमा जोड दिने मौका मिलेको छ ।(एजेन्सीहरूको सहयोगमा)"
सुदूरको सौन्दर्य चिनाइरहेका युवक,"(अछाम)एक दशकअघि एसएलसी पास गरपछि दार्चुलाको महाकाली नगरपालिका३ का हिमालय भट्ट हेल्थ असिस्टेन्ट (एचए) पढ्न महेन्द्रनगर पुगे । एचएको पढाइ सकेर २०७४ मा उनी लोक सेवाको तयारीका लागि काठमाडौं हिँडे । हिउँद याममा साथीहरूले दोलखाको कालिञ्चोकमा हिउँ खेल्न जाने तयारी गरेका थिए । हिमाली जिल्लामा जन्मे हुर्केका उनलाई हिउँ नौलो हुने कुरै भएन । तर, कालिञ्चोकमा उनको अनुभव भने बिल्कुल फरक थियो । खासमा हिउँ हेर्न पुगेकाको भीड देखेपछि उनी अचम्ममा परे । लोक सेवा परीक्षाको तयारी कक्षा लिइरहेका उनले त्यसपछि भने आफ्नो बाटो मोडे । हिमालयले मनमनै सुदूरपश्चिमको प्राकृतिक सुन्दरता पस्कने योजना बनाउन थाले । हाम्रो ठाउँमा बाह्रै महिना हिउँ परिरहेको हुन्छ, सुदूरपश्चिममा यताका भन्दा धेरै राम्रा ठाउँ छन् । तर ती ठाउँको चर्चा किन हुँदैन भन्ने लाग्यो, उनले भने, अब लोक सेवा तयारी छाडेर सुदूरपश्चिमका ठाउँ घुम्दै फोटो देखाएर प्रचार गर्ने योजना बनाएर बिदाको समयमा घर फर्किएँ । त्यसयता २६ वर्षीय भट्ट अहिले सुदूरपश्चिमका धार्मिक तथा प्राकृतिक पर्यटकीय क्षेत्र चिनाइरहेका छन् । ६ वर्षयता उनी कहिले अछामको रामरोशन पुग्छन्, कहिले बाजुराको बडिमालिका, कहिले खप्तडमा पुग्छन् । कैयौं पटक अपी र सैपाल हिमालको काखमा पुगिसकेका उनले अहिले घुमफिर गरेरै जीविकोपार्जन गरिरहेका छन् । सुदूरपश्चिमका विभिन्न ठाउँलाई सामाजिक सञ्जालदेखि देशविदेशसम्म देखाइरहेका भट्टले घुमेरै जीवन चलाउन सक्छु भनेर प्रमाणित गर्नका लागि भने धेरै संघर्ष गर्नुपरेको बताए । काठमाडौंबाट फर्केपछि उनी कहाँ कसरी घुम्ने भन्ने विषयमा केही पनि योजना नबनाई घरबाट बजार जान भनेर निस्किन्थे । दार्चुलाभित्र प्रचार नभएर ओझेलमा परेका ठाउँ खोज्दै हिँड्न थाले । घरमा कुनै जानकारी नदिएर फोनको स्विच्ड अफ गरेर उनी गाउँगाउँ डुल्न थाले । एचए पढाएर लोक सेवा तयारीका लागि काठमाडौं पठाएको छोरो रित्तो हात फर्केर बेसुरले डुल्न थालेपछि बुबाआमाको गाली मात्रै पाएनन्, गाउँले र आफन्तले फेरुवा भन्न थाले । बिनाकाम जथाभावी घुम्ने, फिर्ने व्यक्तिलाई सुदूरपश्चिममा फेरुवा भन्छन् । आमाबुबाको सपना एकातिर, मेरो रहर अर्कोतिर भयो । म नयाँनयाँ ठाउँ खोजेर हिँड्न थालेपछि बुबाआमालाई छोरो बिग्रेछ भन्ने लाग्यो । मसँग संगत गर्ने गाउँका साथीभाइका बुबाआमाले फेरुवासँग संगत गरेको भन्दै गालीसम्म गर्न थाले, उनले भने, बिस्तारै साथीभाइहरू टाढिए, परिवारबाट गाली पाएँ । तर पनि म आफ्नो उद्देश्य पूरा गर्छु भनेर लागिरहेँ । सुदूरपश्चिमका अन्य जिल्ला घुम्नुअघि तीन वर्ष आफ्नै जिल्लामा घुमें । गतिलो क्यामरा नभएकाले उनी मोबाइलबाटै फोटो खिचेर भिजिट दार्चुला नामको फेसबुक पेजबाट प्रचार सुरु गरे । दार्चुलाभित्रका धेरै ठाउँमा घुमे तर मसँग राम्रो फोटो खिच्ने क्यामेरा थिएन । मोबाइलबाट सोचेजस्तो फोटो आउँदैन थियो । म घुम्न जान्छु क्यामेरा किन्ने पैसा दिनुस् भनेर घरमा भन्न सक्ने अवस्था थिएन, उनले सुनाए । आफूसँग फोटो खिच्ने क्यामेरा नभएपछि चार वर्षअघि एक दिन उनले फेसबुकमा स्टाटस लेखे । सुदूरपश्चिम चिनाउने चाहना छ । राम्रा तस्बिर खिच्न सकिरहेको छैन । अहिलेसम्म मोबाइलबाटै खिचिरहेको छु । राम्रो क्यामेरा भएको भए म धेरै राम्रो फोटो खिच्न सक्थें र सुदूरपश्चिमलाई चिनाउन सक्थें । फेसबुकमा स्टाटस लेखेको ४ दिनमै उनलाई क्यामेरा किन्नका लागि १ लाख ३५ हजार रुपैयाँभन्दा बढी सहयोग जुट्यो । उनले अन्य ठाउँबाट पनि सहयोग जुटाएर केही समयमै क्यानन ९० डी क्यामेरा किने । त्यसपछि उनलाई घुम्न अझै सहज भयो । नजिकै भए पनि दार्चुलाको सिद्धटोपीबारे धेरैलाई थाहा थिएन । जब हिमालय सिद्धटोपी पुगे, त्यताको फोटो भिडियो खिचे र त्यो ठाउँका बारेमा जानकारी दिए तब दार्चुलाको ठाउँ भन्दै गलत प्रचार गर्ने भन्दै गाली पनि पाए । दार्चुलामा पनि यस्तो ठाउँ छ र भन्दै अचम्म मान्थे । अहिले धेरैजसो घुम्नका लागि जाने गरेका छन्, उनले भने ।अहिले हिमालयसँग ड्रोन क्यामेरा छ, घुम्न जानलाई तीन जनाको टिम छ र पहिलेभन्दा धेरै सहज भएको छ । मैले खिचेका तस्बिरको चर्चा हुने मात्र होइन, मिडियामा नाम आउन थालेपछि अहिले त बुबाआमा पनि खुसी हुनुहुन्छ । श्रीमती र बुबाको जागिर छ । अहिले त घुम्न जान्छु भन्दा परिवारबाट पनि आर्थिक जोहो हुने गरेको छ, उनले भने । उनी अहिलेसम्म अपी बेस क्याम्पमा ९ पटक, बाजुरामा पर्ने बडिमालिकामा ४, अछाम रामारोशनमा ६, सैपाल, सुर्मासरोवर, अपी, खप्तडलगायतका सुदूरपश्चिमका पर्यटकीय क्षेत्रमा धेरै पटक पुगिसकेका छन् । एकै ठाउँमा फरकफरक सिजनमा जाँदा त्यताको सुन्दरतालाई फरकफरक तरिकाबाट देखाउन सकिन्छ, जति सुन्दरताको प्रचार भयो त्यति नै पर्यटक भित्रिन्छन् भन्ने लाग्छ र म घुमिरहन्छु, उनले भने, अहिले धेरै पर्यटकीय क्षेत्रमा जानुअघि त्यता पुग्नेले एक न एक पटक त मलाई सम्पर्क गरेकै हुन्छन् । आफूले खिचेका तस्बिरलाई रुटिन अफ नेपाल बन्दले आफ्नो फेसबुक पेजमा हाल्न थालेपछि तस्बिरहरू पनि बेचिन थालेको उनले बताए । अहिले तस्बिर किन्नेहरू पनि धेरै छन् । तस्बिर बेचेर नै आम्दानी भइरहेको छ, उनले भने ।सरकारी निकायले पर्यटकीय क्षेत्रमा लगानी नै नगरिरहेको उनले बुझाइ छ । कुनै ठाउँका बारेमा २०२५ मिनेटको भिडियो डकुमेन्ट्री बनायो । प्रचारप्रसार भइहाल्छ भन्ने बुझाइ छ । धेरै बजेट खर्च गर्ने उपलब्धि देखिँदैन, उनले भने, स्थानीय तहका जनप्रतिनिधिहरूलाई पनि पर्यटकीय क्षेत्रका बारेमा ज्ञान र बुझाइ नै छैन । पर्यटकीय क्षेत्रमा पूर्वाधार विकासका नाममा डोजर चलाउने परम्परालाई रोक्नुपर्ने उनी बताउँछन् ।"
दुर्गमको अस्पताल सुधार्न कस्सिएकी समिता,"(धनगढी)जिल्ला अस्पताल बाजुरामा निमित्त मेडिकल सुपरिन्टेन्डेन्ट छिन् डा समिता पुन । गत भदौ २६ गते यहाँ हाजिर भएकी उनी अहिले अस्पतालको अवस्था सुधार्न कस्सिएर लागेकी छन् । बाजुरामा कार्यरत एकमात्र स्थायी दरबन्दीकी डाक्टर पनि हुन् उनी ।राजनीतीकरण र बेथितिको आहलमा डुबेको सदरमुकाम मार्तडीस्थित जिल्ला अस्पतालमा प्रमुख भएर आएपछि उनले थिति बसाल्ने प्रयत्न गरिरहेकी छन् । माघ १० गते उनले आफ्नै स्वास्थ्य जाँच गर्न सर्वसाधारण बिरामीसरह २० रुपैयाँको ओपीडी पुर्जा काटिन् । भिडियो एक्सरेसहित विभिन्न परीक्षण गराउनुपर्ने भएकाले अस्पतालको नियमअनुसार ११ सय ६० रुपैयाँ शुल्क पनि तिरिन् । कार्यालय प्रमुखकै त्यो ब्यवहार देखेर अस्पतालका अन्य कर्मचारी छक्क परे । अस्पतालमा आर्थिक बेथिति रोक्न आफूले यो उपाय जुराएको उनको भनाइ छ ।बागलुङ घर भएकी समिताले मेडिकल अधिकृत स्थायीमा नाम निकालेपछि पहिलो पोस्टिङ नै मानव विकास सूचकांकमा सबैभन्दा पुछारमा रहेको बाजुरा अस्पताल रोजेकी हुन् । बाजुराको जिल्ला अस्पतालमा प्रमुख हुने उनी पहिलो महिला पनि हुन् । अस्पताल सुधारका आफ्ना योजना सफल पार्न उनले अन्य कर्मचारीलाई निर्देशन गर्नेभन्दा पनि आफैंबाट काम सुरु गरेको बताइन् । विभिन्न काममा पहुँचवालाबाट हुने भनसुन एवं सिफारिस गर्ने गराउने परम्परालाई पूर्ण रूपमा बेवास्ता गर्नेछु, उनले भनिन्, अस्पतालका कुनै पनि कर्मचारीले त्यसो गरे गराए मलाई त्यो सह्य हुने छैन । अस्पतालका सबै कर्मचारीलाई समय पालनामा उनले कडाइ गरेकी छन् । आफूसहित तोकिएको चिकित्सकीय सेवामा सबै कर्मचारीको खटनपटनका लागि समान रूपमा कार्यविभाजन गरेकी छन् । उहाँ आफू साढे ९ बजे अस्पताल पुग्नु हुन्छ । जसका कारण अन्य कर्मचारीले ढिलो कार्यालय आउने आँट गरेका छैनन्, अस्पतालको बिलिङ फाँटका कम्प्युटर अपरेटर मानबहादुर हमालले भने । समिताले अस्पतालमा कार्यरत कुनै पनि कर्मचारीले लापरबाही गर्न नपाउने बताउँछिन् । हामी सबैले आआफ्नो कर्तव्य इमानदारीपूर्वक निर्वाह गर्ने हो भने अस्पताल सुधार नहुने कुरै छैन, उनले भनिन् । भनसुनलाई पूर्ण रूपमा बेवास्ता गर्दा अप्रत्यक्ष धम्की र दबाबको भने सामना गर्नु परिरहेको उनको भनाइ छ । समिताले माघको पहिलो साता प्रदेश सरकारको अनुदान रकमबाट करार सेवामा नौ जना नर्सिङ स्टाफ भर्नाको आह्वान गरेकी थिइन् । भर्ना प्रक्रियामा उनले पहुँचवालाको भनसुन र सिफारिसको दबाब सामना गर्नुपर्यो । तर पनि उनी डगमगाइनन् । अस्पतालकी स्टाफ नर्स निशा रोकायाले भनिन्, भर्ना प्रक्रियाको निष्पक्षतामा कसैले प्रभाव पार्न सकेन । चार जनाको छनोट समिति चयन गरी आफ्नैसामु प्रश्नपत्र तयार गर्न लगाइन् र परीक्षा लिन लगाइन् । लिखित परीक्षाको नतिजा प्रकाशित गरेर अन्तर्वार्तासमेत त्यसै दिन गर्न लगाइन् । भनसुन र सिफारिस गर्ने गराउनेहरू सबै हेरेको हेर्यै भए, योग्य उम्मेदवार उत्तीर्ण भए, अस्पतालका एक कर्मचारीले भने ।आर्थिक मितव्ययिता कायम गर्न पनि उनले आफैंबाट यसको सुरुआत गरेकी छन् । कार्यालय प्रमुखका हैसियतमा प्राप्त हुने सेवासुविधाप्रति उनको कुनै मोह नभएको कर्मचारीहरू बताउँछन् । यतिसम्म कि कार्यालय प्रमुखका लागि अस्पतालमा एउटा गाडी छ । तर उहाँ त्यो गाडी पनि जथाभावी चढ्नु हुन्न, ती कर्मचारीले भने, सदरमुकाम वा जिल्लाबाहिर जानुपर्दा सार्वजनिक यातायातको टिकट लिएर यात्रा गर्नुहुन्छ । समिताका अनुसार ९० जना कर्मचारी कार्यरत जिल्ला अस्पताल बाजुरामा उनीसहित सात जना डाक्टर कार्यरत छन् । तीमध्ये दुई जना मेडिकल अधिकृत निक साइमन इन्स्टिच्युटको सहयोगमा, एक जना मेडिकल अधिकृत संघीय मन्त्रालयबाट छात्रवृत्ति करार र तीन जना प्रदेश सरकारको अनुदान रकमबाट नियुक्त भएका हुन् । सात जनामध्ये समिता मात्रै स्थायी दरबन्दीकी डाक्टर हुन् । प्रदेश सरकारबाट नियुक्त भएका मध्ये एक जना अर्थोपेडिक्स सर्जन, एक जना मेडिकल अधिकृत र एक जना डेन्टल सर्जन छन् ।बाजुराका ग्रामीण क्षेत्रमा बच्चा धेरै जन्माउने प्रचलन अझै नघटेको समिताले सुनाइन् । त्यसै कारण यहाँ प्रजनन स्वास्थ्यका समस्या धेरै रहेको उनको तर्क छ । अस्पतालमा एक जना स्त्रीरोग र बालरोग विशेषज्ञ उपलब्ध भइदिए धेरै सजिलो हुने थियो, उनले भनिन्, एक जना अर्थोपेडिक्स सर्जन उपलब्ध भएकाले हाडजोर्नीका बिरामीलाई सुविधा पुगेको छ । दुई जना मेडिकल अधिकृतले एसबीए एडभान्स तालिम लिएकाले प्रसूति समस्या समाधानमा मद्दत पुगिरहेको उनको भनाइ छ । महिनामा पाँच जनासम्म सीएस केस हुने गरेका छन्, उनले भनिन्, यस अस्पतालमा एक महिनामा सुत्केरी सेवा लिनेको संख्या औसतमा २५ जना हुन्छ ।"
संसद्मा चर्कियो सहकारी ठगी प्रकरण,"(काठमाडौं)देशका विभिन्न सहरमा रहेका सहकारीका हजारौं बचतकर्ताको अर्बौं रकम हिनामिना प्रकरण संसद्मा प्रवेश गरेको छ । प्रतिनिधिसभाको बुधबारको बैठकमा सत्ता तथा प्रतिपक्षका नेताहरूले सहकारीको रकम हिनामिना गर्नेलाई कारबाही र बचतकर्ताको रकम फिर्ता गर्नुपर्ने माग गरेका हुन् । कांग्रेस महामन्त्री गगन थापाले सहकारीको रकम हिनामिना गर्नेहरू जतिसुकै बलियो भए पनि कारबाही हुनुपर्ने माग गरे । जुनसुकै तागत भएको होस्, आम नागरिकहरूले निक्षेप संकलन गरेर जम्मा गरेको सहकारीमा ठगीको धन्दा चलाउँछ, ठगीको धन्दाको मतियार हुन्छ भने कानुनी कारबाहीको दायरामा आउन पर्दैन ? कानुनले कारबाही गर्नु पर्दैन ?, उनले भने । थापाले विधिको शासन स्थापना भएको कुरा स्पष्ट पार्नुपर्ने बताए । सुशासनको मन्त्र भनेको कानुनको शासन, विधिको शासन, चाहे जग्गा मिच्ने होस्, जग्गा हडप्ने होस्, चाहे नागरिकताको किर्ते गर्ने होस्, चाहे सहकारीमा ठग्ने होस्, यताको होस्, उताको होस्, जुनसुकै दलको होस्, दलभन्दा बाहिरको होस्, जतिसुकै शक्तिशाली होस्, कसैले पनि उन्मुक्ति पाउनु हुन्न । एउटा सर्वसाधारण नागरिकले एउटा नेपाली नागरिकले जे गर्दा दण्ड पाउँछ, शक्तिशालीलाई पनि त्यो कानुन लागू हुनुपर्छ, थापाले भने ।प्रमुख प्रतिपक्षी एमालेका प्रमुख सचेतक पदम गिरीले बालबालिकाको शिक्षा र विवाहलगायतका लागि बचत गरेको रकम हिनामिना गर्नेहरूलाई सरकारले कारबाही गर्नुपर्ने माग गरे । सहकारीको रकम जथाभावी लगानी गरेर डुबाउनेहरूलाई कानुनी दायरामा ल्याउनुपर्ने र बचतकर्ताहरूको रकम फिर्ता गर्नुपर्ने उनको माग थियो । सहकारी चलाउने कसैले जग्गामा लगानी गर्ने, कसैले हाउजिङमा लगानी गर्ने, कसैले मिडियामा लगानी गर्ने, कसैले गाडी किन्ने, कसैले के किन्ने, अनेक गर्ने अनि जनताको बचत हिनामिना गरी अपचलन गरेर ती बचतकर्ताहरू रुँदैरुँदै सडकमा आउनुपर्ने अवस्था आएको छ, उनले भने, छिटोभन्दा छिटो बचतकर्ताको बचत फिर्ता गर्ने, पैसा अपचलन गर्नेहरूको सम्पत्ति जफत गराएर उनीहरूलाई कानुनको दायरामा ल्याएर ती बचतकर्ताहरूको बचत फिर्ता गर्ने काम सरकारले तदारुकताका साथ गर्नुपर्ने हो कि होइन ? सरकार के हेरेर बसिराख्या छ ?राष्ट्रिय स्वतन्त्र पार्टीका सभापति रवि लामिछानेले सहकारी समस्या समाधानका लागि सर्वदलीय बैठक बस्नुपर्ने प्रस्ताव राखेका थिए । सहकारी र लघुवित्त संस्थाहरूको कडा नियमन र पीडितहरूको रकम फिर्ता गर्न सम्पत्ति रोक्का र जफत प्रक्रिया तुरुन्तै सुरु गर्न, कानुनी र प्रशासकीय तदारुकता देखाउन सक्छौं कि सक्दैनौं, त्यही बैठकबाट पारित गरौं र सदनमा लिएर आऔं, सर्वदलीय त्यस्तो बैठक गरौं, उनको प्रस्ताव थियो । लामिछानेले आफूमाथि लागेको सहकारीको रकम हिनामिनामा संलग्नताको आरोपबारे पनि संसद्मा धारणा राखेका थिए । उनले सहकारीको समस्या समाधान गर्न रास्वपाले प्रतिवेदन नै तयार पारेको र प्रधानमन्त्रीलाई बुझाउन लागेको जानकारी दिए । योजनासहितको यो प्रतिवेदन आजै यही सदनमा प्रधानमन्त्रीलाई हस्तान्तरण गर्ने योजनासहित आएको थिएँ । प्रधानमन्त्री उपस्थित हुनुभएको छैन । यसबाट पीडितहरूलाई राहत दिलाउनका निम्ति के गर्न सकिन्छ भन्ने योजना गर्न सक्ने सम्पूर्ण कुराहरू राखिएको छ, पार्टी उपाध्यक्ष स्वर्णिम वाग्ले समूहले तयार पारेको प्रतिवेदन रोस्ट्रमबाट देखाउँदै लामिछानेले भने । सहकारी समस्या समाधानका लागि रास्वपा नै मद्दत गर्न तयार रहेको लामिछानेको भनाइ थियो । कांग्रेस महामन्त्री थापाको सम्बोधनमा आएको सहकारी रकम ठगीको मतियार भन्ने शब्द आफूप्रति लक्षित ठानेर लामिछानेले जवाफ दिएका थिए । पुराना दलहरूले आफूभित्र चियाएर हेर्ने हो कि, जहाँ अदालतले फैसला गरेका नेताहरू अझै पनि पदाधिकारीका रूपमा रहन्छन्, त्यहाँ एक पटक हेर्ने हो कि, लामिछानेले कटाक्ष गरेका थिए ।सरकारको नेतृत्व गरिरहेको माओवादी केन्द्रका उपमहासचिव जनार्दन शर्माले भने सुशासनका पक्षमा चालेका कदमलाई राजनीतिक रङ नदिन आग्रह गरेका थिए । अहिले सरकारले सुशासन, समृद्धि र सामाजिक न्यायको पक्षमा जुन पहल अगाडि बढाइरहेको छ, त्यो पहललाई तीव्र बनाउनका लागि संसद्को खबरदारी, सहयोग र साथ आवश्यक भएको मैले ठानेको छु । यसलाई हामीले कुनै राजनीतिक रङ दिएर होइन, सुशासनको, भ्रष्टाचारको राजनीतिक रङ नभएर सुशासन स्थापना गर्नका लागि हामी सबैले आआफ्नो ठाउँबाट मद्दत पुर्याउन जरुरी छ, उनले भने । सुशासनलगायतका क्षेत्रमा सरकारले गरेका वाचा पूरा गर्ने गरी काम भइरहेको शर्माको भनाइ थियो ।"
निजामती र प्रहरी ऐन चैतभित्रै पास गर्ने प्रधानमन्त्रीको प्रतिबद्धता,"(काठमाडौं)प्रशासनिक संघीयता कार्यान्वयनका लागि महत्त्वपूर्ण मानिएको संघीय निजामती र प्रहरी समायोजन विधेयक संसद्बाट चैतभित्रै पारित गर्न प्रधानमन्त्री पुष्पकमल दाहालले प्रतिबद्धता जनाएका छन् । संघीयतालाई बलियो बनाउने कानुन निर्माणमा आफूले कुनै पनि कसर बाँकी नराख्ने उनले बताए । बुधबार प्रधानमन्त्री तथा मन्त्रिपरिषद्को कार्यालयमा भएको राष्ट्रिय समन्वय परिषद्को दोस्रो बैठकलाई सम्बोधन गर्दै उनले आगामी चैतभित्र संघीय निजामती, प्रहरी, विद्युत् ऐन जारी गरी प्रदेशलाई अधिकार दिलाएरै छाड्ने प्रतिबद्धता जनाए । संघले साझा अधिकारअन्तर्गतका कानुन नबनाएका कारण आफूहरू अधिकारविहीनजस्तै भएको मुख्यमन्त्रीहरूले बताउँदै आएका थिए । संघ, प्रदेश र स्थानीय तह समन्वय तथा अन्तरसम्बन्ध ऐन, २०७७ को दफा १६ मा संघ, प्रदेश र स्थानीय तहको समन्वय तथा अन्तरसम्बन्ध व्यवस्थित गर्न प्रधानमन्त्रीको अध्यक्षतामा २१ सदस्यीय राष्ट्रिय समन्वय परिषद् रहने व्यवस्था छ । सोही व्यवस्थाअनुसार बसेको बैठकमा दाहालले संघीयता बलियो बनाउन संविधान पक्षधर दलहरू एकै ठाउँमा उभिन जरुरी रहेको बताए । कानुन निर्माणका लागि मुख्यमन्त्रीको चर्को दबाब बढ्दै गएकाले प्रधानमन्त्री दाहालले कार्यविस्तृतीकरणको मस्यौदालाई अन्तिम रूप दिन छिट्टै सर्वदलीय बैठक बोलाउने तयारी गरेका छन् । २०७५ माघमा संसद् सचिवालयमा पहिलो पटक दर्ता भएको संघीय निजामती विधेयक संसद्को दोस्रो निर्वाचन हुँदासमेत निर्णय प्रक्रियामा पुग्न सकेको छैन । २०७९ को निर्वाचनबाट चुनिएको संसद्मा उक्त विधेयक दर्तासमेत भएको छैन । संघले प्रहरी, निजामती, वन, विद्युत्लगायतका क्षेत्रसँग सम्बन्धित ऐन जारी नगरेका कारण प्रदेशका मुख्यमन्त्रीहरूले असन्तुष्टि जाहेर गर्दै आएका छन् । बैठकमा प्रधानमन्त्री दाहालले संघीय निजामती र प्रहरी समायोजनका लागि उपप्रधान तथा गृहमन्त्रीलाई जिम्मेवारी नै तोकेर काम थालिएको जानकारी दिए । मुख्यमन्त्रीहरूले संघ सरकारले कानुन नबनाउँदा अधिकारको प्रयोग गर्न नपाएको गुनासो गरेका थिए । उनीहरूले गत असारमा भएको समन्वय परिषद्को बैठकले गरेको निर्णय कार्यान्वयनको अवस्थाका बारेमा जानकारी मागेका थिए । प्रधानमन्त्री कार्यालयका सचिव तथा समन्वय परिषद्का सदस्यसचिव अर्जुन पोखरेलले असारमा परिषद् बैठकले गरेको निर्णय कार्यान्वयन अवस्थाबारे जानकारी गराए । परिषद्को तेस्रो बैठक बस्ने समयसम्म प्रदेशलाई अधिकार दिएरै छाड्ने प्रतिबद्धता प्रधानमन्त्री दाहालले जनाएको बैठकका सहभागी कोशी प्रदेशका मुख्यमन्त्री केदार कार्कीले बताए । दाहाललाई उद्धृत गर्दै मुख्यमन्त्री कार्कीले भने, फागुनसम्म कार्यविस्तृतीकरणलाई अन्तिम रूप दिन सुझाव दिने र चैतमा परिषद्को तेस्रो बैठक बस्ने निर्णय भएको छ । गत १४ गते प्रधानमन्त्रीको अध्यक्षतमा सिंहदरबारमा बसेको कार्य विस्तृतीकरणको बैठकको निर्णय आफूहरूले १२ घण्टाअघि मात्र पाएको गुनासो गरेपछि सुझावका लागि समयावधि तोकिएको कार्कीले बताए । दाहालले त्यतिबेला दलका नेता, संघीय संसद्का विषयगत समितिका सभापति र विज्ञसँग छलफल गरेका थिए । छलफलमा विज्ञ समूहबाट अध्ययन प्रतिवेदन प्रस्तुत गरिएको थियो । कार्यविस्तृतीकरणका बारेमा संघ, प्रदेश र स्थानीय तहको अधिकार व्यवस्था गरे पनि त्यसलाई अझ प्रस्ट र विस्तृत गर्नुपर्ने आवश्यकता महसुस गरेर मुख्यमन्त्रीहरूकै मागअनुसार समय थप गरिएको छ । प्रदेश र स्थानीय तहबाट थप सुझाव लिन आगामी फागुन १५ गतेसम्मका लागि समयावधि तोकिएको छ । परिषद्सम्बन्धी कानुन २०७६ सालमा बनेको थियो । प्रधानमन्त्री दाहालले कानुन निर्माणपछि पहिलो बैठक आफूले राखेको स्मरण गराउँदै ६ महिनाको अवधिमा दुई पटक बैठक बसेको बताए । २०७३ सालमा तत्कालीन सरकारले कार्यविस्तृतीकरण गरेर मसिनो व्याख्या गरेको थियो । त्यसका आधारमा संघ, प्रदेश र स्थानीय कानुनहरू बनेका थिए । कामका सिलसिलामा आएका अप्ठ्यारा र समन्वयका विषय आवश्यक परेकाले सहजीकरणका लागि पुनः कार्यविस्तृतीकरण गर्न लागिएको हो । बैठकमा कार्यविस्तृतीकरण परिमार्जन गर्ने, एउटै प्रकृतिको दोहोरो संरचना खारेज, एकीकृत तथ्यांक प्रणाली स्थापना र सञ्चालन, दोहोरो अनुदान हटाउने, साझा सूचीमा रहेको अधिकारको कानुन तर्जुमा गर्ने, दोहोरो करको अन्त्यलगायत विषयमा मुख्यमन्त्रीहरूले धारणा राखेका थिए ।"
चलचित्रमाथि २० अंकुश,"चलचित्र जाँचसम्बन्धी कार्यविधि२०८० (मस्यौदा)प्रदर्शन इजाजत नहुने प्रावधानहरू१ नेपालको शान्ति, सुरक्षा र व्यवस्थामा खलल पुर्याएमा२ मित्रराष्ट्रसागको सुसम्बन्धमा नकारात्मक असर पारेमा३ कानुनको गलत व्याख्या गरी वा अदालतको अवहेलना र मानमर्दन गरेमा४ जाति, धर्म, वर्ग, लिंग, वर्ण, समुदायसम्प्रदायबीच नकारात्मक असर पारेमा, धार्मिक, सांस्कृतिक, सामाजिक विचलन ल्याएमा५ राष्ट्रिय हितविपरीतका दृश्य र संवाद भएमा६ व्यक्ति विशेष, पेसा, व्यवसायी, संस्थाप्रति मानमर्दन भएमा७ अपराध गर्न दुरुत्साहन गरेमा८ बालहिंसा, जघन्य अत्याचार, निर्दयी व्यवहार झल्केमा९ पशुपन्छीमाथि निर्दयीपूर्ण जघन्य हिंसा गरिएको दृश्य भएमा१० शारीरिक, मानसिक अशक्तता भएकालाई होच्याउने, खिसी गर्ने, हिंसा गरिएको निर्दयीपूर्ण व्यवहार झल्काएमा११ लागू पदार्थ तथा मद्यपानका लागि उत्साहित वा प्रेरित गरेमा१२ मानवीय संवेदना गुम्ने किसिमका नग्नता, बलात्कार, सम्भोगका दृश्य, व्यवहार तथा नैतिकता प्रतिकूल हुने गरी प्रस्तुत गरेमा१३ द्विअर्थी शब्द, दृश्य तथा संवाद भएमा१४ लैंगिक भेदभाव, महिलालाई होच्याइएका, आलोचना गरिएका दृश्य, संवाद भएमा१५ खोज आविस्कारलाई हतोत्साही गर्ने, अवैज्ञानिक विषयवस्तुलाई प्रोत्साहित गर्ने, राष्ट्रिय स्वार्थविपरीतको सोच, व्यवहार प्रोत्साहित गरेमा१६ शान्ति, सुव्यवस्था र अमनचैनमा नकारात्मक असर पारेमा१७ मौलिक परम्परा, रीतिरिवाज, चालचलन, मूल्यमान्यतामा ह्रास आउने तथा सोको दुरुपयोग गरिएका दृश्य तथा संवाद समावेश भएमा१८ यौन उत्तेजना बढाउने गरी ५ सेकेन्डभन्दा बढी गरिएको भद्दा चुम्बन, यौनजन्य अस्वाभाविक क्रियाकलाप एवं व्यवहार तथा पुरुष वा स्त्री जनेन्द्रीय प्रत्यक्ष वा पारदर्शी पोसाकबाट देखिने र त्यसलाई प्रयोग गरी यौन उत्तेजना बढाएमा १९ मानवअधिकार उल्लंघन हुने गरी असह्य यातना देखाइएको पाइएमा२० राष्ट्रिय गान, चिह्न, अलंकारको दुरुपयोग तथा इतिहास, भूगोल, राष्ट्रिय विभूति, सहिदहरूप्रति गलत व्याख्या गरिएमा"
अर्थतन्त्रलाई रेमिट्यान्सको आड,"रेमिट्यान्स आप्रवाह केही महिनायता कीर्तिमानी अंकमा बढिरहेको छ । यसबाट विदेशी मुद्रा सञ्चिति पनि बलियो भएको छ । कोरोना महामारीपछि मुलुकको अर्थतन्त्र संकटमा पर्छ कि भन्ने चिन्तालाई रेमिट्यान्सले सम्बोधन गर्दै आएको छ । खाडी, मलेसिया, कोरिया, युरोप र अमेरिकासम्म पुगेर श्रम गरिरहेका नेपालीले मुलुकको अर्थतन्त्रलाई अहिले भरथेग गरिरहेका छन् । निर्यात, पर्यटन, विदेशी सहयोग, अनुदान, ऋणजस्ता अर्थतन्त्रका अन्य स्रोत शिथिल बनेर रेमिट्यान्समाथि यस्तो परनिर्भरता बढ्दै जानु भने चिन्ताको विषय छ । गएको आर्थिक वर्षमा १२ खर्ब २० अर्ब रुपैयाँ रेमिट्यान्स भित्रिएको थियो, जुन त्यस बेलासम्मकै सर्वाधिक हो । यो वर्ष रेमिट्यान्स आप्रवाह अझ बढी हुने देखिएको छ । आर्थिक वर्षको पहिलो ६ महिनामै ७ खर्ब ३३ अर्ब रुपैयाँ बराबरको रेमिट्यान्स भित्रिसकेको छ । रेमिट्यान्स वृद्धिले विदेशी विनिमय (मुद्रा) सञ्चिति पनि कीर्तिमानी रूपमा १८ खर्ब १६ अर्ब रुपैयाँ पुगेको छ । सरकारले चालु आर्थिक वर्षमा कम्तीमा ७ महिनाका लागि वस्तु तथा सेवा आयात गर्न पुग्ने विदेशी मुद्रा सञ्चितिको लक्ष्य राखेकामा पुससम्मको सञ्चितिले १२१ महिनाका लागि आयात धान्न पुग्ने भएको छ । समग्रमा अर्थतन्त्रको बाह्य सूचक दबाबमुक्त बनेको छ, जुन सखद पक्ष हो । कोरोना महामारीपछि वैदेशिक रोजगारीमा जाने नेपालीको संख्या ह्वात्तै बढ्दा त्यसको प्रभाव रेमिट्यान्स आप्रवाहमा परेको हो । वैदेशिक रोजगारीमा अहिले करिब २० लाख नेपाली छन् । आकर्षक कमाइ हुने दक्षिण कोरियामा यति बेला हालसम्मकै बढी करिब ५० हजार नेपाली श्रमिक छन् । सन् २०२२ मा करिब १४ हजार र सन् २०२३ मा करिब २० हजार नेपाली वैदेशिक रोजगार अनुमति प्रणाली (ईपीएस) मार्फत कोरिया पुगेका छन् । यस्तै, मलेसियामा करिब चार लाख नेपाली छन्, जसमध्ये २ लाख १९ हजार गत आर्थिक वर्षमा मात्र पुगेका हुन् । पछिल्लो समय काम खोज्दै युरोपेली मुलुक जाने क्रम पनि बढिरहेको छ । त्यसका अलावा बैंकिङ प्रणाली छलेर घरपरिवारमा रकम पठाउने क्रम घटेकाले पनि रेमिट्यान्स आप्रवाहको अंक बढी देखिएको अनुमान छ । सीपयुक्त जनशक्ति तयार गरेर पठाउन, वैदेशिक रोजगार प्रणालीलाई व्यवस्थित गर्न र कामदारको सामाजिक सुरक्षा मजबुत बनाउन सके रेमिट्यान्स आप्रवाह अझै बढ्ने सम्भावना छ । तर रेमिट्यान्स अर्थतन्त्रको दिगो र भरपर्दो खम्बा होइन । गन्तव्य मुलुकहरूसँग जुनसुकै बेला श्रम सम्झौता टुट्न सक्छ, श्रमिक कटौती गरिन सक्छ । आर्टिफिसियल इन्टेलिजेन्स (एआई) बाट रोजगारी खोसिन सक्ने चिन्ता सुरु भइसकेको छ । त्यसैले सरकार रेमिट्यान्सको तथ्यांकमा रमाइरहनेभन्दा निर्यात वृद्धि, पर्यटन प्रवर्द्धन, वैदेशिक लगानी एवं सहायताबाट आर्थिक गतिविधि बढाउने विषयमा केन्द्रित हुनुपर्छ । वैदेशिक रोजगारीका कारण परिवारको आर्थिकसामाजिक स्तर उकासिएको छ । गाउँगाउँमा आर्थिक गतिविधि बढाउन टेवा पुगेको छ । अभिभावक विदेश भए पनि छोराछोरीले तुलनात्मक रूपमा राम्रो शिक्षादीक्षा पाएका छन् । तर, यसको अर्को पाटो पनि छ, वैदेशिक रोजगारीका नाममा ठगीधन्दा अर्को समस्या छ । रेमिट्यान्सको टेकोमा अर्थतन्त्र उभ्याएको राज्यले उनीहरूका लागि पर्याप्त ध्यान दिनु आवश्यक छ भने विदेशबाट फर्केका युवाको सीप सदुपयोग गर्ने प्रभावकारी नीति बनाउन पनि ढिलाइ भइरहेको छ । रेमिट्यान्सले उपभोगमा आधारित अर्थतन्त्रको दायरा बढाउँदा व्यापार घाटा निरन्तर उकालो लागिरहेको छ । रेमिट्यान्सले नेपाली परिवारमा बढाएको क्रयशक्तिलाई सदुपयोग गर्न नसक्नु राज्यको कमजोरी हो । सरकारले उद्योगीव्यवसायीलाई उत्पादनमूलक उद्योग स्थापना एवं विस्तारमा प्रोत्साहन गर्न ढिला भइरहेको छ । बैंक तथा वित्तीय संस्थामा कर्जा प्रवाहयोग्य रकम थुप्रिँदै गएको छ तर उद्योगीहरूले कर्जा लिएर उद्योग स्थापना तथा विस्तारमा लागिहाल्ने आँट गर्न सकिरहेका छैनन् । यसले मुलुककै अर्थतन्त्रमा असर परिरहेको छ । त्यसैले कानुन संशोधन वा नयाँ कानुन निर्माण गर्दै सरकारले अनुकूल वातावरण तयार गरिदिएर उद्योगीव्यवसायीलाई प्रोत्साहन गर्नुपर्छ । उत्पादनमूलक उद्योगधन्दाको बढोत्तरी तथा विकास निर्माणको तीव्रताले आर्थिक गतिविधि बढाउँछ, यहीँ रोजगारीका अवसरहरू खुल्छन् । उत्पादन वृद्धिले व्यापार घाटा न्यूनीकरण हुन्छ । रेमिट्यान्सको आप्रवाह सुस्ताइहाल्दा पनि मुलुकको अर्थतन्त्र धरमराउँदैन । रेमिट्यान्सको अंक हेरेर सन्तोष मान्ने समय होइन यो, बरु यसबाट सिर्जित अवसर सदुपयोग गरेर अर्थतन्त्र बलियो बनाउनेतिर चुनौती स्वीकार गर्नु नै विवेकसम्मत हुनेछ ।"
पार्किङ सशुल्क कि निःशुल्क ?,"नेपालमा अन्धाधुन्ध तरिकाले सवारीसाधन आयात भइरहेको छ । काठमाडौंलगायत मुलुकका सहरबजारमा पार्किङको सुविधा नहुँदा समस्या छ । घना बस्ती भएका ठाउँमा जताततै सवारीसाधन रोकेको देखिन्छ । पछिल्लो समय मानिसको व्यस्तता बढेसँगै एउटै परिवारभित्र व्यक्तिपिच्छे सवारीसाधन राख्ने प्रचलन बढिरहेको छ । खासगरी मानिसको चाप थामिनसक्ने गरी बढेको काठमाडौं महानगरपालिकालाई पार्किङको व्यवस्था मिलाउनु फलामको चिउरा चपाउनुसरह बनेको छ । यसैबीच महानगरले जनतालाई विशेष सुविधा दिने उद्देश्य राखेर राजधानीका संवेदनशील स्थानहरूमा निःशुल्क पार्किङको व्यवस्था गरी प्रशंसा बटुल्न खोज्दा आलोचना गर्नेहरू पनि उत्तिकै छन् । एकातिर ठाउँ ओगट्न खोज्ने कतिपय व्यक्तिले गाडी, मोटरसाइकल एक ठाउँमा थन्क्याएर अनावश्यक काममा अल्मलिने, घाम तापेर सुत्ने, घण्टौंसम्म साथीभाइसँग गफ गरेर समय बिताउने गर्छन् भने अर्कातर्फ अत्यावश्यक काम लिएर हिँडेकाहरूले पार्किङ गर्न नपाएपछि अन्यत्र भौंतारिनुपरेको देखिन्छ । निःशुल्क पार्किङसँग जोडिएका अन्य समस्या पनि छन् निगरानी गर्ने व्यक्ति नभएपछि सवारीसाधनको सुरक्षा नहुने, ढल्ने, कुच्चिने, चोरी हुने सम्भावना हुँदा ढुक्क भएर बस्न सकिँदैन । अधिकांश मुलुकमा सडक प्रयोग गर्न वा पार्किङ सुविधा दिएबापत् शुल्क लिएर स्तरीय भौतिक संरचना निर्माण गरेको देखिन्छ । नेपालमा पनि सडक शुल्क असुलेर मर्मत कार्य सम्पन्न गरिएको यथार्थबाट हामी अनभिज्ञ छैनौं । फेरि नेपालमा सवारीसाधन हुनेहरू मध्यम र उच्च वर्गमा पर्ने भएकाले उनीहरूबाट शुल्क असुल्नु गरिबमारा काम पनि होइन । दक्षिण भारतस्थित तिरुपति बाबाको मन्दिरमा प्राप्त दानदक्षिणाबाट उठेको रकम नेपालको अर्थतन्त्रभन्दा ठूलो छ, प्राणप्रतिष्ठापछि अयोध्यामा पनि ठूलो रकम उठिरहेको छ । यी जनताको योगदानका उल्लेख्य सन्दर्भ हुन् । काठमाडौं महानगरपालिकाले पनि पार्किङको सानो शुल्कबाट ठूलो रकम जम्मा गर्न सक्छ । पार्किङको व्यवस्थापन गरी सुरक्षा प्रबन्ध मिलाउने, सवारीधनीहरूलाई सक्रिय र चलायमान बनाउने हिसाबले उचित पार्किङ शुल्क निर्धारण गरेर अर्थतन्त्रमा टेवा पुग्ने नयाँ खुड्किला थप्न महानगर अघि सर्नुपर्छ । भुवनेश्वर शर्मा, चन्द्रागिरि२, काठमाडौं"
पैसा कमाउँदैमा सम्मान पाइन्छ ?,"अथाह पैसा कमाउदैमा वा धनी बन्दैमा समाजले सम्मान दिन्छ र ? धन सम्पत्ति र सम्मान भनेको एउटै हो र ? समाजले दिने सम्मान र पैसा नितान्त अलग कुरा हुन । व्यक्तिले पैसा कसरी कमाएको छ ? सहज तरिकाले राजस्व तिरेर वा कालो धनलाई सेतो बनाएर वा अनियमित तरिकाले कमाएको छ ? त्यो पनि हेर्छ समाजले । अनि कमाएको सम्पत्ति यही समाजको उत्थान र हितमा कति खर्च गरेको छ ? समाजले त्यो पनि मूल्यांकन गर्छ । समाजबाट सम्मान पाउन र जनताको मन जित्न सहज र कानुनी बाटो अपनाएर पैसा कमाएको प्रमाणित हुनुपर्छ । यस मामिलामा हाम्रा उद्योगपतिहरू कहाँ छन् ? उनीहरू स्वयंले आत्मसमीक्षा गर्नुपर्छ । आत्मसमीक्षा गर्न गारो परे छिमेकी मुलुकका खर्बपति उद्यमीबाट र त्यो नभए अलि टाढाको उद्योगपतिलाई हेर्न सक्नुपर्छ ।भारतमा धनको मामिलामा मुकेश अम्बानी र गौतम अडानी रतन टाटाभन्दा निकै अगाडि छन् । तर सम्मान र जनताले माया गर्ने मामिलामा अम्बानी र अडानीभन्दा रतन टाटा निकै माथि छन् । आफ्नै श्रमिकको तलब सुविधा बढोस् भन्ने माग उनी आफै आफ्नो सीईओ र सञ्चालक समितिसँग राख्छन् । श्रमिकसँग भुइँमा बसेर उनीहरूको हितमा कुरा गर्छन् । आफ्नो कमाइको आधा सम्पत्ति उनले समाजको हितमा लगाइदिए, मुम्बईमा भारतकै सर्वाधिक सुविधा सम्पन्न क्यान्सर अस्पताल खोलिदिए । आज रतन टाटा भारतीय जनताको मनमनमा बसेका छन् । उता कुनै बेला विश्वकै धनी बिल गेट्सले समाजको हितका आफ्नो कमाइको ठूलो हिस्सा दान दिए । भन्दा अप्रिय लाग्ला तर यथार्थ हो, आज नेपालका अधिकांश उद्यमीव्यापारीलाई समाजले राम्रो रूपमा हेर्दैन । कहिले भ्याट छल्यो भन्छन्, त कहिले सिन्डिकेट चलायो भन्छन् । सरकारी जग्गा नै आफ्नो बनाएको आरोप पनि लाग्छ । ललिता निवास जग्गा प्रकरणमा भाटभटेनीका मीनबहादुर गुरुङ, बाँसबारी छालाजुत्तामा चौधरी ग्रुप, बालमन्दिर जग्गा प्रकरणमा विशाल ग्रुप मुछिए । पैसाको मामलामा जो अगाडि छ, उसलाई भन्दा अरूलाई नै समाजले सम्मानका रूपमा हेर्नुको कारण मनन गर्नुपर्छ । आफ्नो कमाइको ५ प्रतिशत मात्र पनि यो समाज उत्थानका लागि खर्च गरिदिए हाम्रा उद्यमीहरूले रतन टाटाको झै सम्मान पाउनेछन् । गोपाल देवकोटा, गौरीनगर, काठमाडौं"
सहकारी विभागको दायित्व,"बिभिन्न सहकारीका संचालकले बचतकर्ताले बचत गरेको रकम हिनामिना गरेको घटना दैनिकजसो सुनिरहेका छौं । सहकारी बिभागमा बचतकर्ताहरूको उजुरीको संख्या बढ्दो छ । यसले गर्दा सहकारी क्षेत्र प्रति बिश्वास घट्दो छ । बचतकर्ताले पनि सहकारी संस्थामा बचत गरेको रकम निकालेर बैंकमा राख्न थालेका छन् । यस स्थितीमा सहकारी बिभागले पिडित बचतकर्ताका लागी अभिभावकको भूमिका निर्वाह गर्नॅपर्छ । सहकारी बिभागले अनिवार्य नगद अनुपात मापदण्ड लागु गरेर सहकारी संस्थाले कुल निक्षेपको केहि प्रतिशत सहकारी बिभागमा अनिवार्य मौज्दात वापत राख्नु पर्ने व्यवस्था गर्ने बारे सोच्नुपर्छ । यसो गर्नाले बचतकर्तामा सहकारी प्रती बिश्वास बढ्छ, बचतकर्तालाई बचत रकम उपलब्ध गराउन पनि सकिन्छ । रोशम दाहाल, सिरुटार, भक्तपुर"
थरीथरीका राजा,"देशका नेता छैनन् आज गुटका नेता मात्र भएएउटा राजा विदा हुदा धेरै मान्छे राजा भएदाहाल, देउवा, पौडेल वा सिटौला यी सबै राजाओली, नेपाल, झलनाथ वा इश्वर पोखरेल यसै राजारबि, लिङ्देन उस्तै राजा बाबुराम छन् राजै जस्ताजनताको नजरमा कोही भएनन नेता जस्ताउ बेलाका राजाहरू लोभ र पापको भाँडो भएअहिलेका यी नयाँ राजा देशका लागि घाँडो भए कृष्ण कुम्पुरे, आदमटार, धादिङ"
पर्खनुपर्ने हो कति पुस्तासम्म ?,"ढाँट्नेले लगातार ढाँटिरहने भयोभ्रष्टाचार गर्न आँटिरहने भयोसत्ताको मिलेमतो भइरहने भयोसुशासनको सपना रहिरहने भयो विदेशी स्वार्थ बढिरहने भयोऋणको अङ्क चढिरहने भयोखानेले लगातार खाइरहने भयोसबै कुरा बाहिरबाट आइरहने भयोहाम्रो चाहनाको कुनै भाउ छैनसम्झ्यो, चित्त बुझ्ने कुनै ठाउ छैनतन्त्र प्रयोगमा बाकी कुनै रहेनयिनीहरूको विकल्प हुदै भएन सगैका अरू देश कति तगडा हाम्रोमा पद र सुविधाको झगडाहेर्दाहेर्दै देश कठै कस्तो भयो सधैं रोगाएको रूखजस्तो भयोहोला निरोगी कुनै दिन अवश्यपर्खनुपर्ने हो कति पुस्तासम्म ? अनिमेष पाठक, सिद्धिचरण मार्ग, ओखलढुंगा"
दक्षिणी मनसुनको बाछिटा थाप्ने प्रतिस्पर्धा,"भीडमाथि सपना भारतमा इतिहासको पुनर्खोज, पुनर्लेखनजस्ता गतिविधिहरू चलेका छन् । त्यहाँ क्षेत्रीय (भारतकै विभिन्न भूगोलबीच) मिथ, प्रतीक, गाथाका माध्यमबाट तालमेल गर्न खोजिएको देखिन्छ । गणतान्त्रिक नेपालमा आदिवासी जनजातिलाई न्यायपूर्ण निकास दिन अहिलेका शक्तिहरूमाथि ठूलो दबाब छ । यस्तोमा हिन्दुत्वको राजनीतिले कस्तो रबैया अपनाउला, त्यो हेर्नै बाँकी छ ।कतिपय हिन्दुत्ववादीको बुझाइमा, मधेश आन्दोलनले पहाड र मधेशका बासिन्दाबीच दूरी बढायो तर हिन्दुत्व अवधारणाले जोड्ने काम गरिरहेको छ । यस्तो दृष्टिकोणमा असहमत हुनेहरूको बुझाइमा, हिन्दुत्वको राजनीतिले जनजातिहरू टाढिँदै गएका छन् । यहाँ भीड छ जसले केवल छिमेकीको देखासिकी गर्छ । त्यहाँ एउटा व्यूह रचनाले भीड निर्माण गरिएको छ, यता आफैं निर्माण हुँदै आएको भीडमाथि राजनीतिक रोटी सेक्ने सपना बुनिएको छ ।"
नेपालमा शिक्षा : आर्थिक वृद्धि कि वर्गीय विभेद,"अबको बाटो जस्तोसुकै विभेदले पनि द्वन्द्व निम्त्याउन सक्छ । बुद्धिमानी भनेको द्वन्द निम्तिनुपूर्व नै सजगता अपनाउनु हो । यसर्थ, यो लेखमार्फत केहि सम्भावित बाटाहरू पहिल्याएको छु । पहिलो, विद्यार्थी र निजको आर्थिक अवस्थाको तथ्यांक लिन वा अन्य निकायमार्फत जोडेर भए पनि तथ्यांक विश्लेषणको काम सुरु गर्नॅपर्छ । यसो गर्न सकिए वर्गीय विभेदको अवस्था थाहा हुन्छ । दोस्रो, सामाजिक न्यायको सिद्धान्तमा रही विद्यार्थीको आवश्यकता पहिचान गर्ने र सोहीअनुसारको कार्यक्रम ल्याउनुपर्छ । समतामा आधारित यस्ता कार्यक्रम सुरु भइसकेका पनि होलान् तर कार्यान्वयन गर्दा विद्यार्थीमाझ विविध सर्त राख्नु हुँदैन । सर्त राख्नु भनेको सो कार्यक्रम विद्यार्थी र अभिभावकमाझ बोझ बन्नु हो । तेस्रो, शिक्षामा थप लगानीको बाटो खोज्नुपर्छ । भएको जनसंख्या, विद्यालय आउन सक्ने विद्यार्थीको आकलन, विद्यालयको समग्र स्थितिको तथ्यांकलाई अघि राखेर कति लगानी आवश्यक पर्छ भनेर निकाल्न सकिन्छ । अहिलेको अवस्थामा विद्यार्थी संख्या थपिँदै जानु तर कुल गार्हस्थ्य उत्पादनमा शिक्षाको हिस्सा नबढ्नु भनेको थप विद्यार्थीको अनुपातमा कि विद्यालयमा लगानी पुगेको छैन कि त भएको लगानी पनि आवश्यकता र समतामूलक रुपमा बाँडफाँट भएको छैन । आधारभूत तहको कक्षा ६ देखि ८ मा सोहि तहको कक्षा १ देखि ५ का लागि नियुक्त भएका शिक्षकले पठनपाठन गराउनुपर्ने अवस्था यसैको ज्वलन्त उदाहरण हो । अन्तमा, संघीयतापश्चात् स्थानीय तहहरूले पनि शिक्षामा लगानी गरेका छन् । कतै थोरै गरेका होलान्, कतै धेरै गरेका होलान् । दुर्भाग्य, ती लगानीले कस्तो प्रतिफल दिए वा दिन सकेनन् भन्ने जानकारी अन्य स्थानीय तहलाई दिने माध्यम नै बनेको छैन । बनाइएको पनि छैन । यो नबन्नु भनेको सिकाइको आदानप्रदान नहुनु हो । यसर्थ, नगरपालिकागाउँपालिका महासंघले यो कार्यको थालनी गर्नॅपर्छ र शिक्षामा प्रयोग मात्र गरिराख्ने परिपाटीलाई कम गर्नॅपर्छ । संघ र प्रदेशले पनि हातेमालो गर्नुपर्छ । राम्रो नतिजा देखिएको कार्यक्रमलाई बृहत् बनाउनुपर्छ । राम्रो नतिजा दिन सकेको छैन भने विकल्प खोज्नुपर्छ । यति गर्न सके शिक्षा र अर्थको अन्योन्याश्रित सम्बन्ध कायम हुन्छ । गर्न नसक्दा कार्ल मार्क्सले भने जस्तो वर्गीय विभेदले देश ग्रस्त हुन्छ ।"
"कमाऔं, सिकौं, स्वदेश फर्कौं","वैदेशिक रोजगारी विपन्न र बेरोजगार युवाका लागि रहर मात्र होइन, बाध्यता नै हो । जनगणना२०७८ अनुसार नेपालका १५ लाख ५५ हजार ९६१ घरपरिवारका व्यक्ति विदेश छन् । विदेश बस्नेको जनसंख्या २१ लाख ९० हजार ५९२ छ । सबैभन्दा धेरै वैदेशिक रोजगारीमा जाने प्रदेश लुम्बिनी हो । यहाँका ३ लाख ८ हजार ७३ घरपरिवारका ४ लाख २० हजार ९०६ जना विदेशमा छन् । यस हिसाबमा लुम्बिनी प्रदेशका १९ प्रतिशत नागरिक विदेशमा छन् । वैदेशिक रोजगारी केही सिक्न, केही कमाउन र त्यसपछि फर्केर स्वदेशमै स्वरोजगार वा आत्मनिर्भर बन्नका लागि हो । तर, पछिल्लो समय पढ्ने बहानामा विदेश जाने र उतै बस्ने परिपाटी बढेको छ । कमाउने मात्रै प्रयोजनमा विदेश जाने पनि युवावस्था छँदासम्म बसिरहने प्रचलन छ, जुन गलत हो । तरिका जाने युवावस्थाभर वैदेशिक रोजगारीमा गइरहनुपर्दैन । राज्यले विदेशको कमाइ उपयोग गर्न सिकाउने हो भने युवावस्थाभर वैदेशिक राजगारीमा जाने वा उतै बस्ने परिपाटी रोक्न सकिन्छ । तर, सिकाउने कसले ? यही अन्योल छ । स्थानीय सरकार सञ्चालन ऐन२०७४ ले वैदेशिक रोजगारीमा गएका व्यक्तिको तथ्यांक संकलन र सीप विकासको जिम्मा स्थानीय तहलाई दिएको छ । विदेशमा सिकेको सीप तथा पुँजी परिचालनको जिम्मा पनि उसैलाई छ । यसअनुसार हरेक स्थानीय तहले अदक्ष युवालाई सीप सिकाएर मात्रै विदेश पठाउनुपर्छ । वैदेशिक रोजगारीमा जान चाहनेलाई वैदेशिक रोजगारी, रेमिट्यान्स सदुपयोग र बचतबारे सिकाउनुपर्छ । रेमिट्यान्स उत्पादनशील क्षेत्रमा लगाउन सघाउनुपर्छ । प्रदेश र संघीय सरकारसँगको समन्वयमा विदेशबाट फर्केका व्यक्तिलाई पुनःस्थापना गर्न सीप परीक्षण गर्ने, रोजगारी दिने र सहुलियत ऋण दिनेसम्मका कार्यक्रम ल्याउनुपर्छ । पारिवारिक, सामाजिक पुनर्मिलन र अन्तरघुलनमा सघाउनुपर्छ । तर, धेरै स्थानीय तहले यस्तो काम थालेकै छैनन् ।वैदेशिक रोजगार बोर्डको तथ्यांकअनुसार आर्थिक वर्ष २०७९८० सम्म स्वीकृति लिएर वैदेशिक रोजगारीमा जानेको संख्या ७१ लाख २२ हजार १० छ । गत वर्ष मात्रै वैदेशिक रोजगारीबाट १२ खर्ब २० अर्ब ५६ करोड रुपैयाँ रेमिट्यान्स आएको छ । त्यो देशका ५६ प्रतिशतभन्दा बढी घरपरिवारमा पुगेको छ । यति धेरै रकम उत्पादनशील क्षेत्रमा लगाउन सके देश विकासमा ठूलो टेवा पुग्छ । वैदेशिक रोजगारीमा जानेको परिवार समृद्ध बन्छ । तर, वैदेशिक रोजगारीबाट आर्जित रकमको सदुपयोगमा राज्यको स्पष्ट नीति छैन । धेरै रेमिट्यान्स फजुल र अनुत्पादक क्षेत्रमा खर्च भइरहेको छ । कमाइ जोगाउन नसक्दा एक पटक वैदेशिक रोजगारीमा गएका युवा श्रम गर्न सक्दाको उमेरसम्म विदेशै गइरहेका छन् । कतिपय कमाएको रकम सदुपयोग नहुने र सुविधा नपाउने डरले उतै घरजम गरेर बसेका छन् । यसलाई राज्यले रोक्नुपर्छ । सीपयुक्त व्यक्ति मात्रै वैदेशिक रोजगारीमा पठाउने हो भने अहिले आउने रेमिट्यान्स दोब्बर बढाउन सकिन्छ । वैदेशिक रोजगारीमा जाने धेरै युवासित सपना हुन्छ, सीप हुँदैन । वैदेशिक रोजगार विभागको तथ्यांकअनुसार आर्थिक वर्ष २०७९८० मा श्रम स्वीकृति लिएका ७ लाख ७१ हजार ३२७ जनामध्ये उच्च सीप भएका ००१ प्रतिशत मात्रै छन् । प्रोफेसनल ०१, मध्यमस्तरको ८६ अर्थात् केही सीप भएको ४६३२ र सीप नै नभएका ४४९२ प्रतिशत छन् । हुन त सुरक्षित वैदेशिक रोजगारीमा सघाउन विभिन्न गैरसरकारी संस्था पनि छन्, अभिमुखीकरण, तालिम दिने संघसंस्था र बिमा कम्पनी खुलेका छन्, तर विपन्न वर्गका युवाले तिनबाट अवसर लिन पाएका छैनन् । गाउँमा विदेशमा काम लाग्ने खालको सीप सिक्ने व्यवस्था छैन । सहरमा बसेर सीप सिक्न उनीहरूको आर्थिक स्रोतले भ्याउँदैन । यही कारण धेरै युवा गाउँबाटै दलालको पन्जामा पर्छन् । त्यस्ता युवा ठगिने, सोचेको कमाउन नसक्ने र जोखिमपूर्ण काम गर्नुपर्ने बाध्यतामा छन् । सुरक्षित आप्रवासनका लागि वैदेशिक रोजगारीमा जानेलाई परामर्श दिन, आप्रवासीका परिवारलाई सघाउन र फर्केकालाई पुनःस्थापित गर्न भन्दै सरकारसँगको सहकार्यमा ३८ जिल्लाका १५६ स्थानीय तहमा सामी कार्यक्रम कार्यान्वयनमा छ । यसले संघ, प्रदेश हुँदै स्थानीय तहसँगको सहकार्यमा वैदेशिक रोजगारीमा जाने र फर्केर आएकाको सुविधा र चुनौतीबारे सूचना दिन्छ । अन्यायमा परेकालाई न्याय दिलाउन, सीप विकास तालिम र मनोसामाजिक परामर्श दिन एवं वित्तीय साक्षरता प्रदान गर्छ । तर, यत्तिले मात्रै वैदेशिक रोजगारीमा जाने, फर्केका व्यक्ति र तिनका परिवारको सुरक्षा हुने हुँदैन । यसर्थ वैदेशिक रोजगारीलाई सुरक्षित बनाउन सबै स्थानीय तहमा परामर्श र सचेतनाका कार्यक्रम चलाउनुपर्छ । राज्यले वैदेशिक रोजगार नीतिलाई खुकुलो तर सुरक्षित बनाउनुपर्छ । विदेशमा आर्जित सीप, क्षमता र रकमको सदुपयोग गराउने छुट्टै संयन्त्र बनाउनुपर्छ । विदेश जाने युवालाई सीप र परामर्श दिएर मात्रै पठाउनुपर्छ । फर्केकालाई क्षमता र योगदानका आधारमा पुनःस्थापित गर्नुपर्छ । कस्ता श्रमिक विदेश पठाउने, ल्याएको रकम, सिकेको सीप र क्षमता केमा लगाउने, फर्केका युवालाई रोजगारीमा कसरी जोड्ने, कस्तो सहुलियत दिने भन्ने राज्यको नीति हुनुपर्छ । व्यक्ति आफूले वैदेशिक रोजगारीमा जाँदा लाग्ने खर्च, त्यो समयमा स्वदेशमै गर्न सकिने आम्दानी र पारिवारिक सहयोग जोड्दा धेरै नाफा भए मात्रै विदेश जानुपर्छ । आफू जाने देशको भाषा र संस्कृति पहिले नै बुझ्नुपर्छ । यसले मात्रै वैदेशिक रोजगार र श्रमिकलाई सुरक्षित बनाउनेछ । युवाहरू विदेश पलायन हुने छैनन् । केही वर्ष कमाएर र सिकेर स्वदेशमै फर्केर पुनःस्थापित हुनेछन् । किनकि वैदेशिक रोजगारी विदेशमै बस्न होइन, केही कमाउन, सिक्न र त्यसबाट देशको विकास गर्न हो ।"
गैंडा मुद्दाका अभियुक्त धमाधम पक्राउ,"(चितवन)२० वर्षअघि चितवन राष्ट्रिय निकुञ्जको टोलीले नन्दन ताल क्षेत्रमा खाग काटेर लगेको मृत गैंडा फेला पार्यो । २०६० माघ २० को उक्त घटनामा चार जना संलग्न भएको अनुसन्धानबाट खुलेको थियो । घटनामा संलग्न भएको आरोप लागेका चम्का जेठा र मुक्तिबहादुर भनिने मुक्तालाल पुन फरार थिए । निकुञ्जले फरार रहेका पुनलाई ०६७ जेठ २० मा १५ वर्ष कैद र १ लाख रुपैयाँ जरिवाना सुनायो । घटनाको झन्डै दुई दशकपछि र सजाय सुनाएको साढे १३ वर्षपछि निकुञ्ज र त्यहाँ तैनाथ सेनाको टोलीले उनलाई गत पुस २४ मा राप्ती नगरपालिकाको सिमलटाँडीबाट समायो । त्यसै दिन माइला तामाङ भनिने सोनामसिंह वाइबा पनि पक्राउ परे । उनले ०६३ साउन २८ मा गैंडा मारेपछि लुक्दै हिँडेको निकुञ्जको आरोप छ । पुस २१ मा निकुञ्जले फुर्के भनिने गणेश कुमाललाई समातेको थियो । उनले ०७७ कात्तिक २० मा गैंडा मारेको निकुञ्जको आरोप छ । तीन वर्ष, १७ वर्ष या २० वर्षदेखि फरार भएका यी तीन मात्रै हैन, निकुञ्जले २५ वर्षअघि भएको घटनामा २३ वर्षअघि सजाय सुनाएका अन्य चार जनालाई पनि यस वर्ष पक्राउ गरेको छ । यीमध्ये तीन जनालाई १० वर्ष र एकलाई सात वर्ष कैद र जरिवाना भएको थियो । निकुञ्जले गत असोज ६ गते विष्णु कार्की, काले भनिने गोगनबहादुर क्षेत्री कार्की, यमबहादुर कार्की र हरि कार्कीलाई समाएको थियो । उनीहरूले ०५५ कात्तिक २८ मा निकुञ्जको पन्ना खोलामा गैंडा मारेर खाग बेचेको मुद्दा चल्यो । उक्त मुद्दामा उनीहरूलाई ०५७ माघ २५ मा निकुञ्जले सजाय सुनाएको थियो । अरूलाई १० वर्ष कैद, १ लाख जरिवाना र हरिलाई सात वर्ष कैद र ५० हजार रुपैयाँ जरिवाना तोकियो । सजाय तोकेको भन्दा हरिले तेब्बर र अरूले दोब्बर समय फरार रहेरै बिताए । चितवन राष्ट्रिय निकुञ्जका सूचना अधिकारी रहेका संरक्षण अधिकृत गणेशप्रसाद तिवारीका अनुसार यो आर्थिक वर्षमा गैंडा मुद्दामा १९ जना समातिएका छन् । जसमा नयाँ घटनाका ९ जना मात्रै छन् । लोपोन्मुख वन्यजन्तु गैंडा मारेमा, अंगको कारोबार र ओसारपसार गरेमा १५ वर्षसम्म कैद र १० लाख रुपैयाँसम्म जरिवाना हुने व्यवस्था छ । पछिल्लो गणनाअनुसार देशभर ७ सय ५२ गैंडा छन् । जसमध्ये सबैभन्दा धेरै ६ सय ९४ चितवन निकुञ्ज र आसपासका क्षेत्रमा छन् । गैंडाको नाकमाथि हुने सिङजस्तो वस्तु खागका लागि तस्करले गैंडा मार्छन् । निकुञ्जमा यस्ता संरक्षित जीवको चोरीसिकार नहोस् भनेर काम गर्न एन्टी पोचिङ युनिट छ, निकुञ्जका सूचना अधिकारी तिवारीले भने, संरक्षण अधिकृतको नेतृत्वमा रहने यो युनिटले घटना भएमा अपराधी खोजी गरी कारबाही गर्छ । पछिल्लो समय यही युनिटको सक्रियतामा फरार भएकाहरू समातिएका हुन् । प्रहरीको केन्द्रीय अनुसन्धान ब्युरो (सीआईबी) ले पनि फरारहरूको निरन्तर निगरानी गर्ने उनले बताए । २१ वटा गैंडा मारेको अभियोगमा निकुञ्जले १९ वटा मुद्दा लगाए पनि फरार रहेका राजकुमार चेपाङलाई निकुञ्जले रेडकर्नर नोटिस जारी गरेर ०७१ माघमा मलेसियाबाट नेपाल ल्याएको थियो । यीबाहेक गैंडा मुद्दाका फरार प्रतिवादी प्रायः घरगाउँमै आएका बेलामा समातिएका छन् । कुनै बेला फरार खोज्दै भारतसम्म पनि जाने चलन थियो । म भारततिर यस्तै फरारहरूको सूचना लिन गएका बेलामा निकुञ्जको हिरासतमा ०६३ सालमा एक जना आरोपितको मृत्यु भयो । त्यसपछि हामी नै हिरासत र थुनामा गयौं, सहायक संरक्षण अधिकृत हुँदा चितवन निकुञ्जमा एन्टी पोचिङ युनिटको नेतृत्व गरेका र पछि प्रमुख संरक्षण अधिकृत भएर अवकाशमा रहेका कमलजंग कुँवरले भने । २०५८ सालपछि चितवन निकुञ्जमा चोरीसिकारीले ३८ वटासम्म गैंडा मारेका थिए । फरार रहेकाहरूको विवरण व्यवस्थित बनाउने र निरन्तर निगरानी राख्ने गर्दा ढिलोचाँडो अपराधी समातिने उनले बताए ।चितवन निकुञ्जका सूचना अधिकारी गणेशप्रसाद तिवारीले वन्यजन्तु अपराधमा गैंडा मुद्दाका ८३ जना फरार रहेको बताए । पछिल्लो पाँच वर्षको अवधिमा हामीले गैंडा मुद्दाका ७५ जनालाई समाएका छौं । जसमा २५ वर्षदेखि फरार रहेका समेत छन् । अझै पनि ०५५ सालदेखि फरार व्यक्ति छन्, तिवारीले भने । पहिला यस्ता अपराधमा निकुञ्जमै मुद्दा दायर र निकुञ्ज प्रमुखले सजाय तोक्ने नियम थियो । अहिले जिल्ला अदालतमा मुद्दा दायर हुने गरेको छ ।"
शान्ति मिसनमा धेरै सैनिक पठाउने सूचीमा नेपाल पहिलो,"(काठमाडौं)संयुक्त राष्ट्रसंघको शान्ति मिसनमा सहभागी हुन थालेको साढे ६ दशकपछि नेपाल उक्त मिसनमा सैनिक पठाउने मुलुकको वरीयतामा एक नम्बरमा पुगेको छ । यूएन पिसकिपिङ वेबसाइटको पछिल्लो अपडेटअनुसार नेपाल सन् २०२३ को नोभेम्बर ३० बाट शान्ति मिसनमा सबैभन्दा बढी सैनिक पठाउने मुलुक बनेको हो । नेपालबाट अहिले ६ हजार २ सय ४७ जना शान्ति सैनिक विभिन्न मुलुकमा शान्ति स्थापनार्थ खटिएका छन् । १ सय २० भन्दा बढी मुलुकले शान्ति मिसनमा सुरक्षाकर्मी पठाउँदै आएका छन् । नेपालपछि बंगलादेश ६ हजार १ सय ९७ शान्ति सैनिक खटाउँदै दोस्रो नम्बरमा परेको छ । भारत ६ हजार ७३ शान्ति सैनिक पठाएर तेस्रो नम्बरमा छ । यस्तै, चौथोमा रुवान्डा, पाँचौंमा पाकिस्तान, छैटौंमा इन्डोनेसिया, सातौंमा घाना, आठौंमा पाकिस्तान, नवौंमा इजिप्ट र दसौं नम्बरमा मोरक्को छन् । यूएनले सन् २००१ देखि उक्त वरीयता निकाल्न थालेको हो । नेपाल शान्ति सैनिक पठाउने सूचीमा २०११ को अन्त्यसम्म नवौं नम्बरमा थियो । सन् २०२१ मे ३१ मा नेपाल ५ हजार ५ सय ७१ सुरक्षा फौज खटाएर दोस्रो वरीयतामा पुगेको थियो । नेपाल सन् १९५५ मा यूएनको सदस्य बनेको थियो भने १९५८ मा लेबनानमा ५ जना सैन्य पर्यवेक्षक खटाएर शान्ति स्थापनाको यात्रा थालेको थियो । त्यसपछि इजिप्टमा पहिलो पटक पुरानो गोर्खा बटालियनको टोलीलाई शान्ति सैनिकका रूपमा खटाइएको थियो । नेपाली सेनाका अनुसार हालसम्म ४४ वटा मिसनहरूमा १ लाख ४९ हजार ८ सय ९० जना सैनिक खटाइसकेको छ । सेनाले इन्जिनियर, मेडिकल टोली र स्पेसल फोर्स टोलीसमेत पठाएको छ । नेपालले सिरिया, लिबिया, इराक, कंगो, हाइटी, लेबनान, सुडान, दक्षिण सुडान, इजरायल, कंगो, मालीलगायत द्वन्द्वग्रत मुलुकहरूमा शान्ति स्थापनाका लागि काम गरेको छ । सैनिक प्रवक्ता सहायक रथी कृष्णप्रसाद भण्डारीले नेपाली सेना, सशस्त्र प्रहरी बल र नेपाल प्रहरीले लामो समयदेखि विश्व शान्तिका लागि योगदान गर्दै आएको बताए । नेपालको पञ्चशीलको सिद्धान्त र असंलग्न परराष्ट्र नीतिअनुरूप नेपाली सुरक्षाकर्मीले आफूले पाएको भूमिकालाई निर्वाह गर्दै आएको छ, पक्कै पनि नेपाल र नेपालीका लागि यो गौरवको कुरा हो, उनले भने । भूराजनीतिक जानकार तथा अवकाश प्राप्त उपरथी विनोज बस्न्यात शान्ति स्थापनार्थ नेपाल पहिलो वरीयतामा पुग्नुले अन्तर्राष्ट्रिय रूपमा पक्कै पनि अर्थ राख्ने मान्छन् । शान्ति स्थापनार्थ नेपालले निर्वाह गरेको भूमिकाले विश्वभर राम्रो सन्देश जान्छ । यसले नेपाली सेनाले मात्र होइन, नेपालको परराष्ट्र नीतिले विश्वमा शान्ति स्थापनाका लागि खेल्ने भूमिकालाई पनि प्रतिविम्बित गर्छ, उनले भने, यूएनले नेपालप्रति विश्वास र सम्मान दिएको छ ।अवकाश प्राप्त प्रधानसेनापति राजेन्द्र क्षत्रीले नेपालको परराष्ट्र नीतिले राष्ट्रसंघको बडापत्रलाई अनुमोदन गरेअनुसार विश्वमा शान्ति र मानवीय क्षेत्रमा नेपाली सेनाले सधैं जिम्मेवारी पूरा गरिरहने बताए । नेपाल भरपर्दो र विश्वासिलो शान्ति सेना दिने मुलुकमा पर्छ । त्यो एक्सपोजर, अनुभव र अन्तर्राष्ट्रिय वातावरणमा काम गर्न पाउनु पनि नेपाली सेनाका लागि राम्रो कुरा हो । यसबाट धेरै कुरा सिकिन्छ । विभिन्न देशसँग काम गरिन्छ । साथमा योगदान गरेबापत सैनिकहरूलाई व्यक्तिगत रूपमा आर्थिक लाभ पनि हुन्छ, उनले भने । शान्ति सेनामा सहभागी सैनिकहरूले प्राप्त गरेको भत्ताको केही प्रतिशत कटाएर सेनाले १ करोड २४ लाख रुपैयाँ जम्मा गर्दै २०३२ सालमा सैनिक कल्याणकारी कोष स्थापना गरेको थियो । उक्त कोषमा अहिले ७० अर्ब रुपैयाँभन्दा बढी भइसकेको छ । क्षत्रीकै कार्यकालमा नेपालले करिब १० हजार शान्ति सैनिक एक वर्षमा पठाउने प्रस्ताव सैनिक मुख्यालयबाट गरेको थियो, जसलाई सरकारले स्वीकृति दिएको थियो । कुल सैनिक संख्याको १० प्रतिशत शान्ति मिसनमा जान पाउँछन् । त्यसको मतलब करिब ९६ हजार नेपाली सेनाको अब १० प्रतिशत अर्थात् ९ हजार ६ सय जना सैनिक एक वर्षमा शान्ति स्थापना मिसनमा जान पाउनेछन् । हाल नेपाली सेनाले विश्वभरका विभिन्न १२ मिसनमा काम गरिरहेको छ । जसमा नेपाली सेनाबाट ६ सय ३२ महिलासहित ५ हजार ८ सय ८५ जना, सशस्त्र प्रहरी बल (एपीएफ) बाट करिब २ सय र बाँकी नेपाल प्रहरीका छन् । यूएन मिसनमा जानका लागि पूर्वतयारी गर्न नेपाली सेना वीरेन्द्र शान्ति कार्य तालिम केन्द्र सन् १९८६ मा काभ्रेको पाँचखालमा स्थापना भएको थियो । आफ्नो जिम्मेवारी पूरा गर्ने क्रममा सेनाका ७३ जनाको ज्यान गएको छ भने ६८ जना घाइते भएका छन् ।"
'सहकारीकै रकमले घरजग्गा किनेको हुँ : मेयर नेपाली,"(बागलुङ)इमेज बचत तथा ऋण सहकारी संस्थाका संस्थापक अध्यक्ष तथा ढोरपाटन नगरपालिकाका प्रमुख देवकुमार नेपालीले सहकारीको रकमले घरजग्गा किनेको स्विकारेका छन् । मंगलबार विज्ञप्ति जारी गर्दै आफू र पत्नी छेलाका नाममा रहेको जग्गा तथा घरमा सहकारीको रकम लगानी गरेको उल्लेख गरेका हुन् । जनताको बचतको रकम, बैंकको ऋण समेतबाट किनेको जग्गा र घरको कित्ता र क्षेत्रफल उनले सार्वजनिक गरेका छन् । हामी जनताको बचत फिर्ता गर्न घर जग्गा बेच्न पनि तयार छौं, उनले भनेका छन्, प्रहरीको रेडकर्नर नोटिस, अदालतमा परेको मुद्दा र संघर्ष समितिमार्फत आक्रोशित जनताका कारण त्यो बिक्री गर्ने वातावरण बनेको छैन । राज्यका निकायले वातावरण बनाइदिएमा आफू घरजग्गा बेचेर रकम फिर्ता गर्न तयार रहेको पनि उनले उल्लेख गरेका छन् । गत मंसिर ५ गते फेसबुक लाइभमा आएका उनी त्यसपछि सम्पर्कमा थिएनन् । सहकारी पीडित बचतकर्ताले उनको घरजग्गाको कित्तासमेत उल्लेख गरेर लिलाम बिक्रीको प्रयास थालेको साता दिनपछि नेपालीको विज्ञप्ति आएको हो । दुई साताअघि सहकारीका बहुमत सेयर सदस्य मिलेर विशेष साधारणसभा समेत गरेका थिए । साधारणसभाले पनि बैंकमा धितोमा रहेका घरजग्गा बेचेर भए पनि बचतकर्ताको रकम फिर्ता गर्ने निर्णय गरेको थियो । नेपालीले राष्ट्रिय सहकारी बैंक, गरिमा बिकास बैंक र ग्लोबल आईएमई बैंक समेतमा ३५ करोड रुपैयाँ ऋण लिएको देखिएको छ । त्यसबाहेक सहकारीको १ अर्ब ५४ करोड रकम हिनामिना गरेको देखिएको छ । रकम हिनामिना गरेको आरोप लगाउँदै नेपालीसहित सहकारीका तत्कालीन व्यवस्थापकविरुद्ध १ हजार ५ सय ४८ जना बचतकर्ताले सहकारी ठगी मुद्दा दिएका थिए । मुद्दाअनुसार सहकारीका कोषाध्यक्षसहितका पदाधिकारी र सदस्य पक्राउ परेका छन् । गत वैशाख ६ गतेदेखि तरलता अभाव देखाएर सहकारी बन्द छ । जेठ ५ गतेदेखि नेपाली दम्पती फरार छन् । उनीविरुद्ध नेपाल प्रहरीको इन्टरपोलले रेडकर्नर नोटिससमेत जारी गरिसकेको छ । ढोरपाटनमा पहिरोपीडितका नाममा चार वर्षअघि संकलन भएको नगद राहत रकमसमेत उनले तत्कालीन नगर उपप्रमुखसहित अन्यको नाममा चेक बनाएर झिकेको भेटिएको छ । पीडितका नाममा संकलन भएको ३ करोड रुपैयाँ नगरपालिकाको खातामा नभेटिएपछि गत असारमा नीति तथा कार्यक्रम र बजेट निर्माणको बेला यो कुरा बाहिर आएको थियो ।"
सहकारीमा २५ लाख बचतको सीमा रहेन,"त्यस्तै, सम्पत्ति शुद्धीकरण (मनी लाउन्डरिङ) निवारण ऐन २०६४, पारस्परिक कानुनी सहायता ऐन २०७०, संगठित अपराध निवारण ऐन २०७०, विद्युत् नियमन आयोग ऐन २०७४, सहकारी ऐन २०७४, विदेशी लगानी तथा प्रविधि हस्तान्तरण ऐन २०७५ र बिमा ऐन २०७९ मा संशोधन गर्न लागिएको छ । मुलुकी अपराध संहिता २०७४ र मुलुकी फौजदारी कार्यविधि संहिता २०७४ मा पनि विधेयकमार्फत संशोधन गरिएको छ ।सम्पत्ति शुद्धीकरण र वित्तीय अपराध नियन्त्रणका लागि सम्पत्ति शुद्धीकरण मामिलामा निगरानी राख्ने अन्तर्राष्ट्रिय संस्था फाइनान्सियल एक्सन टास्क फोर्स (एफएटीएफ) ले तोकेका मापदण्डमध्ये नेपालले आधाभन्दा कम (करिब ४५) प्रतिशत मात्र पूरा गरेको छ । गत भदौमा सार्वजनिक भएको एफएटीएफअन्तर्गतको एसिया प्रशान्त समूह (एपीजी) को पारस्परिक मूल्यांकनसम्बन्धी प्रतिवेदनले यस्तो देखाएको हो । अत्यावश्यक कानुन निर्माण नहुनु र अनुसन्धान तथा कारबाहीमा शून्यप्रायः उपलब्धि हुँदा नेपाल नकारात्मक सूची (ग्रे लिस्ट) मा पर्ने जोखिम उच्च रहेको प्रतिवेदनले औंल्याएको छ । प्रतिवेदनअनुसार नेपाललगायत राष्ट्रले पालना गर्नुपर्ने मापदण्डलाई कानुन कार्यान्वयन तथा अनुसन्धान पक्ष (इफेक्टिभ रेटिङ) र कानुन निर्माण तथा संस्थागत पक्ष (टेक्निकल कम्प्लायन्स रेटिङ) गरी दुई भागमा विभाजन गरिएको छ । यसअनुसार टेक्निकल कम्प्लायन्स रेटिङ का ४० वटा मापदण्ड छन् । यस समूहमा रहेका मापदण्ड पालनाको अवस्थालाई कम्प्लायन्स (पूर्ण पालना), हाइली कम्प्लायन्स (पालना), पार्सियल्ली कम्प्लायन्स (आंशिक पालना) र नन कम्प्लायन्स (पालना नभएको) गरी चार प्रकारले मूल्यांकन गरिन्छ । ती मापदण्डमध्ये नेपालको अवस्था ५ वटामा कम्प्लायन्स, १६ वटामा हाइली कम्प्लायन्स, १६ वटामा पार्सियल्ली कम्प्लायन्स र ३ वटामा नन कम्प्लायन्स छ ।कुनै पनि राष्ट्र ग्रे लिस्ट बाट जोगिन यो समूहमा रहेको ४० मध्ये कम्तीमा २१ वटा मापदण्डमा कम्प्लायन्स वा हाइली कम्प्लायन्स पूरा गर्नुपर्छ, जुन नेपालले पूरा गरेको छ । बुधबार प्रतिनिधिसभाबाट पारित भएसँगै यो समूहअन्तर्गतकै कम्तीमा ३६ मापदण्ड पूरा हुने अधिकारीहरू बताउँछन् । यसको अर्थ यो सूचकमा रहेका मापदण्ड पूरा नभएकै कारण नेपाल ग्रे लिस्टमा पर्नेछैन ।तर अहिलेको जोखिम कानुन कार्यान्वयन तथा अनुसन्धान पक्ष (इफेक्टिभ रेटिङ) अन्तर्गतका मापदण्ड पूरा गर्न नसकेकाले ग्रेलिस्टको जोखिम उच्च छ । यो समूहअन्तर्गत ११ वटा मापदण्ड तोकिएको छ । यी मापदण्डलाई पनि हाइली कम्प्लायन्स (पूर्ण पालना), सब्स्टेन्सियल कम्प्लायन्स (पर्याप्त पालना), मोडरेट (मध्यम) र लो (न्यून) गरी चार प्रकारले मूल्यांकन गरिन्छ । ग्रे लिस्ट बाट जोगिन नेपाल जस्ता राष्ट्रले यो समूहमा रहेका ११ मापदण्डमध्ये कम्तीमा ३ वटामा हाइली कम्प्लायन्स वा सब्स्टेन्सियल कम्प्लायन्स प्राप्त गर्नुपर्छ । तर हाल नेपालले ११ मध्ये ४ वटामा मध्यम र ७ वटामा न्यून मूल्यांकन पाएको छ । कानुन कार्यान्वयन तथा अनुसन्धान पक्षअन्तर्गत जोखिम नीति र समन्वय, अन्तर्राष्ट्रिय समन्वय, फाइनान्सियल इन्टेलिजेन्स र अनुसन्धान तथा अभियोजनमा मध्यम मूल्यांकन पाएको छ । बाँकी सुपरभिजन, नियन्त्रणका उपाय, कानुनी व्यक्ति र व्यवस्थापन, जफतलगायत मापदण्डमा न्यून मूल्यांकन पाएको प्रतिवेदनले औंल्याएको छ । यो समूहका मापदण्ड पूर्ण रूपले अनुसन्धान र कार्यान्वयन पक्षसँग जोडिएकाले राज्यले प्रभावकारी पालना नभए एफएटीएफको नकारात्मक जोखिममा पर्ने निश्चित जस्तै भएको स्रोतले बताएको छ । अहिले एफएटीएफले नेपाललाई निगरानी सूचीमा राखेको छ ।"
बिचौलियामार्फत माछाका भुरा लिन्छन् किसान,"गुणस्तरीय भुरा अभावमा माछापालकले सिजन सुरु भइसक्दासमेत पोखरीमा माछा हाल्न पाएका छैनन् । भुरा हाल्न एउटा पोखरी तयार गरिसकेको छु । चारैतिर बुझिसकें । राम्रो भुरा यहाँ पाइन्छ भनेर कहीँबाट कुरा आएको छैन, सुवेदीले भने ।झापामा ५ सयभन्दा बढी किसानले व्यावसायिक माछापालन गर्दै आएका छन् । यस वर्ष माछाले भाउ राम्रो पाएको छ । पोखरीमै २ सय ६० रुपैयाँ प्रतिकिलोका दरले माछा बिक्री भइरहेको छ । भाउ राम्रो पाएकाले हौसिएका किसान गुणस्तरीय भुरा नपाउँदा भने निराश बनेको किसान हरि मैनालीले बताए । सिजनको सुरुमै भुरा हाल्न पाउँदा उत्पादन पनि चाँडै लिन पाइन्छ, मैनालीले भने, तर, गुणस्तरीय भुरा नपाएर हैरान छौं । भुरा छ भनेको ठाउँमा गएर हेर्यो भने गुणस्तर छैन । गुणस्तरहीन भुरा हालेर के गर्नु ? लगानी आधा पनि उठ्दैन ।भुराको अभाव झेलिरहेका किसानले भेटेनरी अस्पताल तथा पशु सेवा विज्ञ केन्द्र झापाको ध्यानाकर्षण गराएका छन् । विज्ञ केन्द्रका प्राविधिक तथा प्रमुखमार्फत जिल्लामा माछाको गुणस्तरीय भुरा उत्पादन गर्ने ह्याचरी निर्माण गर्न उनीहरूले आग्रहसमेत गरेका छन् । माछा किसानप्रति तीनै तहका सरकार जिम्मेवार भएनन् । सरकार जवाफदेही हुने हो भने किसानले भुराको अभाव झेल्नुपर्ने अवस्था हुँदैन बाह्रदशी गाउँस्तरीय माछापालक कृषक समूहका अध्यक्ष रुद्रबहादुर विष्टले कटाक्ष गरे, विडम्बना, सरकारले माछापालक किसानको विकास र प्रवर्द्धनभन्दा सामुदायिक कुकुरको बन्ध्याकरणका लागि बढी बजेट विनियोजन गरेको छ । बाह्रदशी गाउँपालिकाले चालु वर्षमा पालिकाभरका माछापालकका लागि साढे ३ लाख रुपैयाँ मात्र बजेट विनियोजन गरेको उनको गुनासो छ । तर गाउँपालिकाले भुस्याहा कुकुरको बन्ध्याकरणका लागि ५ लाख रुपैयाँ बजेट विनियोजन गरेको छ, उनको आक्रोश छ, यस्ता सरकारबाट के अपेक्षा गर्नु ? गाउँपालिकामा माछापालन गर्ने ७७ जना किसान छन् । जिल्लामा सरकारीस्तरमा ह्याचरी नहुँदा प्रायः किसान अवैध रूपमा भारतबाट ल्याइएका गुणस्तरहीन माछाका भुरा खरिद गर्न बाध्य छन् । बिचौलियासँग भुरा खरिद गर्नुपर्दा बर्सेनि ठूलो संख्यामा किसान घाटामा पर्ने गरेको उनीहरूको भनाइ छ । प्रत्येक सिजनमा माछाको भुरा अभाव हुने गरे पनि उचित निकास निकाल्न नसकिरहेको विज्ञ केन्द्र झापाका प्रमुख शीतल भट्टराईले बताइन् । अवैध रूपमा भारतबाट ल्याइएका भुराभन्दा नेपाली कृषकले नै उत्पादन गर्ने भुरामा विश्वास बढाउन उनको आग्रह छ । जिल्लाको शिवसताक्षी नगरपालिकास्थित चन्द्रडाँगी बीउबिजन फार्ममा ह्याचरी निर्माणको प्रक्रिया अघि बढेको उनले जनाइन् ।"
बाँकी मूल्यांकन १ महिनाभित्र सक्ने,"(पर्सा) अधिग्रहण प्रक्रियामा रहेको वीरगन्ज महानगरपालिका२५ स्थित सिर्सिया सुक्खा बन्दरगाह र एकीकृत सुरक्षा जाँच चौकी बीचमा रहेको सिर्सिया खल्वाटोला गाउँको खेतको मुआब्जा वितरण सकिने चरणमा रहेको छ । सुक्खा बन्दरगाह भन्सार कार्यालयका प्रमुख भन्सार अधिकृत रामप्रसाद मैनालीका अनुसार हालसम्म स्थानीय जग्गाधनीले करिब ४ अर्ब ८० करोड रुपैयाँ मुआब्जा रकम बुझिसकेका छन् । मुद्दामामिला तथा प्राविधिक जटिलता रहेका केही जग्गाधनीबाहेक अधिकांशले आफ्नो खेतको मुआब्जा बुझिसकेका छन्, उनले भने, अब बाँकी घरघडेरी, पोखरी, बानीनाली र रूखको मूल्यांकन गर्ने काम सुरु गरिएको छ । यसका लागि विभिन्न उपसमितिहरूले काम सुरु गरी सकेको उनले बताए । प्राविधिकहरू सम्मिलित उपसमितिहरू १ महिनाभित्र सक्ने लक्ष्यका साथ काम भइरहेको उनले बताए । उनले भने, के कति रकम मुआब्जा आवश्यक पर्छ त्यो उल्लेख गरी अर्थ मन्त्रालयसँग माग्नेछौं । संघीय सरकारले सिर्सिया सुक्खा बन्दरगाह र एकीकृत सुरक्षा जाँच चौकीको बीचमा पर्ने ६२ बिघा जग्गाको ९ सय २० कित्ता अधिग्रहण प्रक्रिया ७ वर्षअघि सुरु गरेको थियो । सरकारी मापदण्डअनुसार यहाँ मुआब्जा रकम सबैभन्दा बढी प्रतिकट्ठा ६७ लाख ७० हजार र कम प्रतिकट्ठा २४ लाख ६० हजार रुपैयाँ छ । २ दशकदेखि सञ्चालनमा रहेको बन्दरगाह र ६ वर्षदेखि सञ्चालित एकीकृत सुरक्षा जाँच चौकीको बीचमा खल्वाटोला गाउँ र स्थानीयको खेत पर्छ । यी दुई ठूला संरचनाबीच रहेको यो टोललाई अधिग्रहण गरेर मानवबस्ती पूर्ण रूपले हटाइएपछि दुवै संरचना एकअर्कासँग जोडिनेछन् । मुलुकको आर्थिक गतिविधिमा ठूलो भूमिका खेल्ने यी दुवै भन्सारबिन्दुलाई जोडेर निर्बाध रूपमा सञ्चालन गर्न सरकारले यी भन्सारबीचको जग्गा अधिग्रहण गर्न लागेको हो ।"
बीउ नपाउँदा प्रशोधनयोग्य आलु खेती प्रभावित,"(गोरखा)बीउ अभावले प्रशोधनयोग्य आलु उत्पादन कार्यक्रम प्रभावित बनेको छ । कृषि ज्ञान केन्द्र, गोरखामार्फत कार्यान्वयन हुने उक्त कार्यक्रमका लागि चालु आर्थिक वर्षमा एक करोड ४० लाख रुपैयाँ विनियोजन भएको थियो । आयआर्जन वृद्धिका लागि ५० हेक्टर क्षेत्रफलमा आलु खेतीका लागि छुट्याइएको उक्त रकम चालु आर्थिक वर्ष बीउ अभावले खर्च गर्न नसकिने भएको कृषि ज्ञान केन्द्र गोरखाका प्रमुख नीलकण्ठ पोखरेलले बताए । मंसिर १५ अगावै आलु रोपिसक्नुपर्ने थियो, भदौदेखि बीउ खरिदका लागि प्रक्रिया अघि बढाएका थियौं, कतै बीउ नपाएपछि कार्यक्रम रोकिएको छ, उनले भने । आलु रोप्ने सिजनमा बीउ नपाएपछि कार्यक्रम अघि नबढेको ज्ञान केन्द्रले जनाएको छ । एक करोड ४० लाख मध्ये ५२ लाख रुपैयाँको बीउ खरिद गर्ने कार्यालयले तयारी गरेको थियो । ५० हेक्टर क्षेत्रफलमा आलु खेतीका लािग ६७ टन (६७ हजार केजी) बीउ चाहिन्छ, उनले भने, किसानसँग आलु खेतीका लागि असोज मसान्तअघि नै एकखाले छलफल पनि चलाइसकेका थियौं, पछि बीउ नपाएपछि यो कार्यक्रमलाई निरन्तरता दिन सकेनौँ । आलु खेतीका लागि गोरखा नगरपालिका र सिरानचोक गाउँपालिका क्षेत्र छनोट गरिएको थियो । रूपन्देहीको चिप्स बनाउने उद्योगसँगको सम्झौतापछि गोरखासहित ६ जिल्लामा उक्त कार्यक्रम लागू गर्ने गरी बजेट विनियोजन भएको थियो । गण्डकी प्रदेशको कृषि तथा भूमि व्यवस्था मन्त्रालयबाट प्रशोधनयोग्य आलु खेतीका लागि गोरखासहित स्याङ्जा, नवलपरासी, तनहुँ, लमजुङ र कास्की जिल्ला छानिएका थिए । ६ जिल्लामा चार सय हेक्टर क्षेत्रफलमा आलु खेती गर्ने गरी सम्झौता भएको थियो । रूपन्देहीमा रहेको चिप्स उत्पादन गर्ने फस्ट च्वाइस कम्पनीसँग उत्पादित आलु खरिद गर्ने गरी कार्यक्रम अघि बढाएको थियो । प्रशोधनयोग्य आलु उत्पादनको छुट्टै कार्यविधि पनि बनेको छ । उक्त उद्योगमा चिप्स बनाउन खुमल उज्जल, खुमल विकास र खुमल उपहार जातको आलु कृषि अनुसन्धान परिषद्को सिफारिस छ । तिनै प्रजातिको बीउ अभावमा कार्यक्रम प्रभावित बनेको हो । तीन रोपनीभन्दा बढी क्षेत्रफल भएका किसानलाई लक्ष्य गरी कार्यक्रम लागु गर्ने कार्यालयको तयारी थियो । कार्यक्रम लागू भएको भए किसानले प्रतिकिलो दुई रुपैयाँ उत्पादन प्रोत्साहन पाउँथे । ७५ प्रतिशत बीउमा अनुदान उपलब्ध गराउने गरी बजेट विनियोजन भएको थियो । सिँचाइ, विषादी, तालिमलगायत छुट्टाछुट्टै शीर्षक राखेर रकम खर्च गर्ने गरी तयारी गरिएको थियो । उत्पादित आलु तीन महिनामा उठाउने गरी किसानसँग सम्झौता भएको छ, पोखरेलले भने, यस वर्ष पर्याप्त आलुको बीउ नपाएपछि यही कार्यक्रमअन्तर्गत केही बीउ भने उत्पादनको तयारीमा छौं । आलुबारी विकास केन्द्र निगाले फर्म सिन्धुपाल्चोकबाट १ हजार किलो र खुमलटारबाट ८५० किलो बीउ ल्याएर यो वर्ष बीउ उत्पादनमा जोड गरेको पोखरेलले जानकारी दिए । यो वर्ष बीउ उत्पादन गर्छौं, बीउ उत्पादन ढुवानी र विषादीमा केही रकम यही कार्यक्रमअन्तर्गत खर्च हुन्छ, अरू बजेट खर्च हुन नसक्ने निश्चित बनेको छ, उनले भने, सुरुको वर्ष बीउ उत्पादन कार्यक्रम राखेको भए बीउ नपाउने समस्या पर्थेन, ठूलो मात्रामा बीउ पाउन पनि गाह्रो पर्यो । कार्यक्रमले निरन्तरता पाएको भए दुई हजार टन आलु उत्पादन हुने कार्यालयको अनुमान थियो ।"
सिद्धबाबा सुरुङ निर्माण २ वर्षमा १२ प्रतिशत मात्रै,"(काठमाडौं) सिद्धार्थ राजमार्गअन्तर्गत पाल्पाको सिद्धबाबा सुरुङ मार्गको ठेक्का सम्झौता भएको दुई वर्ष बित्न लाग्दा पनि निर्माणको कामले गति लिन सकेको छैन । पाँच वर्षभित्र निर्माण सक्ने गरी २०७८ फागुनमा ठेक्का सम्झौता भएकोमा अहिलेसम्म भौतिक प्रगति १२ प्रतिशत मात्र छ । बल्ल उत्तर र दक्षिणतर्फ सुरुङको पोर्टल (मुख) बनाउन थालिए पनि सुरुङ खन्ने काम भने सुरु नै हुन सकेको छैन । यो सडक खण्डमा बारम्बार पहिरो खसेर दुर्घटना बढ्न थालेपछि विकल्पका रूपमा सुरुङ बनाउन थालिएको हो । सुरुङको उत्तरतर्फको पोर्टल बनाउने काम पूरा भइसकेको छैन । सडक विभागअन्तर्गत गुणस्तर अनुसन्धान तथा विकास केन्द्रका निर्देशक नरेशमान शाक्यले दक्षिणतर्फको पोर्टल निर्माणका लागि भने काम भइरहेको बताए । डिजाइनअनुसार साइट क्षेत्रमा चट्टानको अवस्था बुझ्न सुरुङ खनेर हेर्ने काम भइरहेको छ, जसअनुसार मेसिनको प्रयोग गरेर २० मिटर सुरुङ खनिसकिएको छ, उनले भने, अबको दुई हप्ताभित्र विस्फोटक पदार्थ प्रयोग गरेर खन्ने भएकाले कामको गति बढ्नेछ । शाक्यका अनुसार केही समय रूख कटान र डिजाइनले गर्दा निर्माणमा ढिलाइ भएको हो । अब कुनै समस्या आइनपरे तोकिएकै समयभित्र काम सकिन्छ, उनले भने । सुरुङको ठेक्का लिएको चाइना स्टेट कन्स्ट्रक्सन इन्जिनियरिङ कम्पनी विभिन्न साइटका ठेक्का लिएर काम ढिला गर्नेमा बदनाम छ । नारायणगढबुटवल सडक विस्तार र काठमाडौंतराई मधेश द्रुतमार्ग (फास्ट ट्र्याक) मा सुरुङ निर्माणको जिम्मा पनि यही कम्पनीले लिएको हो । १ सय १३ किमि नारायणगढबुटवल सडक खण्ड विस्तारको प्रगति सन्तोषजनक छैन । २०७९ साउन २२ मा नै सक्ने गरी २०७५ पुस ५ मा ठेक्का लिएको चाइना स्टेटले काम नसकेपछि दोस्रो पटक २०८१ असारसम्मको म्याद पाएको छ । जबकि यो ५ वर्षमा ४३ प्रतिशत मात्रै काम भएको छ । एसियाली विकास बैंक (एडीबी) को ऋण सहयोगमा स्तरोन्नतिको यो ठेक्काको थप गरिएको म्याद पनि पाँच महिनामा सकिँदैछ । निर्माण कम्पनी पुनः म्याद थपका लागि अघि सरेको छ । सोही निर्माण कम्पनी चाइना कन्स्ट्रक्सनले सिद्धबाबा सुरुङ निर्माणको काममा पनि ढिलाइ गरिरहेको हो । ७ अर्ब ३४ करोड २१ लाख रुपैयाँमा ठेक्का सम्झौता लिएको यो कम्पनीले ११२६ किमिको मुख्य सुरुङसहित ३ सय मिटर लामो आपत्कालीन सुरुङ बनाउनुपर्नेछ । यसको ठेक्का ईपीसी (इन्जिनियरिङ प्रोक्युरमेन्ट एन्ड कन्स्ट्रक्सन) मोडलमा भएको हो । जसअनुसार निर्माण व्यवसायीले नै प्राविधिकमार्फत डिजाइन गरेर सडक विभागको स्वीकृतपछि काम थाल्नुपर्ने हुन्छ । नागढुंगासिस्नेखोला सुरुङमा भन्दा यहाँ चट्टान नरम भएकाले एक चरणमा दुई मिटरका दरले चट्टान काट्न मिल्नेछ, निर्देशक शाक्यले भने, जसले गर्दा निर्माणको गति बढ्ने अपेक्षा छ । निर्माण उपकरण पर्याप्त रूपमा ल्याएर कामको रफ्तार बढाउन निर्माण व्यवसायीले प्रतिबद्धता जनाएको उनको भनाइ छ । दुवै खण्डमा पहुँच सडकमा पर्ने पहाड काट्ने काम भइरहेको छ, उनले भने, अहिलेसम्म विस्फोट गराएर निर्माण नथालिएकाले पनि प्रगति कम देखिएको हो, अब सुरुङ खन्ने कामले गति लिनेछ । समयमै काम नसक्ने कम्पनीका रूपमा चिनिएको चाइना स्टेटले फास्ट ट्र्याकमा पनि सुरुङ निर्माणको ठेक्का लिएर ढिलाइ गरेपछि निलम्बनमा परेको थियो । उक्त कम्पनीले छोक्रेडाँडादेखि धेद्रेसम्म सुरुङ निर्माणको ठेक्का लिएको हो । ठेक्का तीन वर्षभित्र सक्ने गरी २०७८ वैशाख ३१ मा सम्झौता भएको थियो । तर गुणस्तरीय काम नगरेको र समयसीमाभित्रै काम नसकेको भन्दै उक्त कम्पनीलाई २०७९ जेठ ९ मा निलम्बन गरिएको थियो । तर पछि सोही कम्पनीबाट काम गराइयो । उक्त कम्पनीले २१ अर्ब ६१ करोड रुपैयाँमा सुरुङ निर्माणको ठेक्का पाएको हो । छोक्रेडाँडादेखि धेद्रेसम्म ३३५५ किमि छ । सिद्धबाबा जस्तै अन्य ७ वटा सुरुङको सम्भाव्यता अध्ययन सकिए पनि निर्माणको काम सुरु हुन सकेको छैन ।"
अर्थ संक्षेप,"एनआईबीएल स्टेबल फन्डका इकाई बाँडफाँट सम्पन्नकाठमाडौं (कास) एनआईएमबी एस क्यापिटलको योजना व्यवस्थापन तथा नेपाल इन्भेस्टमेन्ट मेगा बैंकको कोष प्रवर्द्धनमा रहेको एनआईबीएल म्युचुअल फन्डअन्तर्गत एनआईबीएल स्टेबल फन्ड का इकाई बाँडफाँट भएको छ । बुधबार बिहान निष्कासन तथा बिक्री प्रबन्धक एनआईएमबी एस क्यापिटल लिमिटेडले इकाई बाँडफाँट गरेको हो । बीउ पुँजीसहित योजनाको आकार १ अर्ब १३ करोड रुपैयाँ कायम गरेको छ । अंकित मूल्य १० रुपैयाँका दरले १० करोड इकाईहरू बाँडफाँट गरिएको हो । एनआईबीएल स्टेबल फन्ड माघ २ देखि १६ सम्म सार्वजनिक निष्कासन तथा बिक्री खुल्ला गरिएको थियो । उक्त अवधिभर ३९ हजार २ सय ७१ जना आवेदकले ९ करोड ५८ लाख ४९ हजार १६० इकाईका लागि रीतपूर्वक आवेदन दिएका थिए । उद्योग परिसंघ र जर्मन व्यावसायिक संघबीच समझदारीकाठमाडौं (कास) नेपाल उद्योग परिसंघ र साना तथा मझौला जर्मन व्यावसायिक संघबीच द्विपक्षीय व्यावसायिक सम्बन्ध एवं सहकार्यका लागि समझदारी भएको छ । समझदारी पत्रमा परिसंघका अध्यक्ष राजेशकुमार अग्रवाल र संघका नेपाल प्रतिनिधि शुभाशिष थपलियाले हस्ताक्षर गरेका हुन् । यो सहकार्यले नवप्रवर्तन, उद्यमशीलता प्रवर्द्धन र विकासका लागि नयाँ बाटो खोल्ने विश्वास गरिएको छ । सहकार्यले नेपाल र जर्मनका साना तथा मझौला उद्योगहरूबीचको सम्बन्धलाई बलियो बनाउन सहयोग गर्ने परिसंघका अध्यक्ष अग्रवालले बताए । हस्ताक्षर कार्यक्रममा नेपालका लागि जर्मन राजदूत थोमस प्रिन्जले यस सहकार्यले व्यावसायिक तथा लगानी अवसरलाई सहजीकरण गर्न भूमिका खेल्ने बताए । थपलियाले व्यावसायिक सम्बन्ध अभिवृद्धि गर्ने, लगानी आकर्षित गर्ने र दुवै देशका लागि हित हुने संयुक्त उद्यमका अवसरहरू खोज्ने सम्झौताको उद्देश्य रहेको बताए । उद्योग वाणिज्य महासंघ र जर्मन व्यावसायिक संघबीच समझदारीकाठमाडौं (कास) जर्मन कम्पनीले नेपालमा लगानी गर्ने वा नेपाली व्यवसायसँग सहकार्य गर्ने सम्भावना खोज्न नेपाल उद्योग वाणिज्य महासंघले साना तथा मझौला जर्मन व्यावसायिक संघ जर्मनीसँग सम्झौता गरेको छ । बुधबार समझदारी पत्रमा महासंघका अध्यक्ष चन्द्रप्रसाद ढकाल र संघका कार्यकारी अध्यक्ष क्रिस्टोफ अहलहसले हस्ताक्षर गरेका हुन् । हस्ताक्षरपछि अध्यक्ष ढकालले नेपालले युरोपमा निर्यातमा भन्सारमुक्त पहुँच गुमाउने भएकाले नेपाल विकासोन्मुख मुलुकमा परिणत भएपछि सबैभन्दा बढी असर साना तथा मझौला उद्योगमा पर्ने बताए । सम्झौतापश्चात् दुवै पक्षले लगानी नीति, नियम, विनियम, कार्यविधि, प्रोत्साहन र अवसरका बारेमा जानकारीको नियमित आदानप्रदान गर्ने जनाइएको छ । सम्झौताअनुसार दुवै संस्थाले व्यापार प्रतिनिधिमण्डल वा लगानी मिसनको आदानप्रदानका लागि प्रोत्साहन र सहयोग उपलब्ध गराउन पहल गर्ने उल्लेख छ । कोकाकोला नेपाल ५१ औं वर्षमाकाठमाडौं (कास) कोकाकोला नेपालले ५० औं वार्षिकोत्सवका अवसरमा कोकाकोला फिफ्टी इयर्स क्विज टाइम डिजिटल क्विज प्रतियोगिता सञ्चालन गर्ने भएको छ । सही जवाफ दिने ग्राहकलाई लक्की ड्रमार्फत आकर्षक उपहारहरू दिइने कोकाकोलाले जनाएको छ । खल्ती एपमार्फत क्विजमा सहभागी हुन सकिने कम्पनीले जनाएको छ । कोकाकोला नेपाल सन् १९७३ देखि नेपालमा सञ्चालित कोकाकोलाका काठमाडौं र चितवन गरी दुईवटा उत्पादन कारखाना छन् । देशभर १ लाखभन्दा बढी रिटेलर आउटलेटहरू भएको कोकाकोलाले १ हजारभन्दा बढी कामदारलाई प्रत्यक्षअप्रत्यक्ष रूपमा रोजगारी दिएको छ । लजिस्टिक र संस्थागत संरचना पूर्ण रूपमा विकास नभएकाले ५० वर्षअघि नेपालमा पहिलो अमेरिकी कम्पनी भित्र्याउनु नै एक चुनौती थियो, बोटलर्स नेपाल लिमिटेडका अध्यक्ष एनएन सिंहले भने । लोकप्रिय ब्रान्डहरूप्रति नेपालीले देखाएको मायाले अत्यन्तै प्रभावित भएको कोकाकोला नेपाल र भुटानकी हेड चन्द्रिका कालियाले बताइन् । कोकाकोला नेपालले भूकम्पको समयमा फेरि उठ्ने छ नेपाल तथा कोभिड महामारीमा स्टप द स्प्रेड जस्ता प्रभावकारी अभियानहरू सञ्चालन गरेको थियो । साथै, कम्पनीले महिलाहरूलाई उद्यमशीलतासम्बन्धी शिक्षा र तालिम दिने सक्षम कार्यक्रम पनि चलाएको थियो ।"
कोशी सरकार र पहिचानवादीबीच आज वार्ता,"(विराटनगर)पहिचानसहित कोशी प्रदेशको पुनः नामांकन गरिनुपर्नेलगायतका माग गर्दै आन्दोलनरत प्रदेश १ पुनः नामांकन संयुक्त संघर्ष समिति ले बुधबार ११ सदस्यीय वार्ता समिति गठन गरेको छ । यसअघि कोशी प्रदेश सरकारले आन्दोलनरत पक्षधर पहिचानवादीसँग वार्ताका लागि भौतिक पूर्वाधार विकासमन्त्री कमलप्रसाद जबेगुको नेतृत्वमा तीन सदस्यीय समिति गठन गरेको थियो । प्रदेश सरकार र आन्दोलनरत पक्षबीच बिहीबार वार्ता हुने भएको छ ।संघर्ष समितिको बुधबारको बैठकले पहिचानसहितको प्रदेश १ पुनः नामांकन अभियान समितिका अध्यक्ष डकेन्द्रसिंह थेगिम, किरात याक्थुङ चुम्लुङका उपाध्यक्ष गोविन्दबहादुर आङबुहाङ, किरात राई यायोखाका उपाध्यक्ष युवराज राई, नेपाल आदिवासी जनजाति महासंघका महासचिव दिवस राई, नेपाल शेर्पा संघका महासचिव लाक्पा शेर्पा, संघीय लोकतान्त्रिक राष्ट्रिय मञ्चसंघीय लिम्बुवान प्रान्तीय मञ्चका अध्यक्ष कुमार लिङ्देन मिराक, लिम्बू संघ समाजवादीका उपाध्यक्ष पदम लिम्बू, माओवादी सम्बद्ध किरात राष्ट्रिय मुक्ति मोर्चाका महासचिव अर्जुन जम्नेली राई, जसपालिम्बुवान राष्ट्रिय समितिका अध्यक्ष जेन्टल लावती, राष्ट्रिय जनमुक्ति पार्टीका महासचिव पदम जबेगु र नागरिक उन्मुक्ति पार्टीका केन्द्रीय सचिव चन्द्रकुमार चौधरीलाई वार्तामा पठाउने तय गरेको हो । समितिसँग वार्ता गर्न प्रदेश सरकारले बिहीबार समय तोकेको समितिका सदस्य जम्नेलीले बताए । वार्तामा कोशी प्रदेश नाम खारेज गरी पहिचानसहितको पुनः नामांकन गर्नुपर्ने, आन्दोलनका क्रममा पक्राउ परेर थुनामा रहेका आशिष लिम्बूको रिहाइ, प्रहरीको गोली लागेर घाइते भएका इलाम चुलाचुलीका गजेन्द्र फागुलगायतको उपचार र झूटा आरोपमा मुद्दा चलाइएका झापा संयुक्त संघर्ष समितिका संयोजक पाण्डलाल चौधरी र इलामका बुलेट किरातीलगायतको मुद्दा फिर्ता लिनुपर्ने विषय समितिले वार्तामा मुख्य एजेन्डाका रूपमा उठाउने जम्नेलीको भनाइ छ । गत फागुन १७ को प्रदेशसभा बैठकले प्रदेशको नाम कोशी पारित गरेपछि पहिचान पक्ष पुनः नामकरणको माग गर्दै आन्दोलनमा छ । त्यस क्रममा पहिचान पक्षका पदम लिम्बूको मृत्यु भएपछि आन्दोलन झन् सशक्त बनेको थियो । उनीहरूले संघीय र प्रदेशका मन्त्री तथा सांसदलाई आफ्नो निर्वाचन क्षेत्रमा आउजाउसमेत ठप्प गर्दै आएका छन् । यसअघि गत असार ४ मा मुख्यमन्त्री हिक्मत कार्की नेतृत्वको सरकारसँग आन्दोलनरत पक्षले गरेको वार्ता निष्कर्षविहीन बनेको थियो । त्यसपछि असार १३ मा सरकारले पुनः वार्तामा बोलाए पनि पहिचान पक्षधर वार्ता अस्वीकार गर्दै आन्दोलनमा उत्रिएको थियो ।"
मोन्टी र पुबुदुको परिचित मित्रता अब मैदानमा,"नयाँ खेलाडीलाई मौकानेपाली टोलीमा करण केसी, दीपेन्द्रसिंह ऐरीजस्ता अनुभवी खेलाडी छैनन् । यू१९ टोलीबाट फकिएका गुलशन झालाई पनि आराम दिइएको छ । नेपाली टोलीमा रहेका हेमन्त धामी, आकाश चन्द, रिजन ढकाल, सूर्य तामाङले एकदिवसीय अन्तर्राष्ट्रियमा डेब्यु गर्न बाँकी छ । त्यसैले यी चारमध्ये कम्तीमा दुई खेलाडीले डेब्यु गर्ने सम्भावना बलियो छ । सूर्यले ३० विकेट लिँदै प्रधानमन्त्री कप राष्ट्रिय क्रिकेटमा प्लेयर अफ द सिरिज चुनिएका थिए । क्यानडासँग बिहीबार हुने खेल उनका लागि राष्ट्रिय टोलीको जर्सीमा पहिलो बन्न सक्छ । दक्षिण अफ्रिकामा यू१९ विश्वकपमा नेपालको कप्तानी गरेका देव खनाल पनि राष्ट्रिय टोलीबाट मैदानमा फर्किने दाउमा छन् । कप्तान रोहित मान्छन् क्यानडासँगको शृंखला नयाँ खेलाडीका लागि ठूलो अवसर हुनेछ । प्रधानमन्त्री कपका कारण दुई दिनदेखि प्रशिक्षण सुरु गरेको भए पनि टिम राम्रो लयमा भएको रोहितले बताए । मोन्टीले पनि प्रधानमन्त्री कपमा देखिएका नयाँ प्रतिभालाई छनोट गरेर खेलाउन लाग्दा आफूहरू उत्साहित रहेको बताए ।"
दुर्लभ टाइब्रेकरमा एनआरटीको भाग्य,"(मकवानपुर)सम्भवतः नेपाली फुटबलमै दुलर्भ मानिएको पेनाल्टी शुटआउटमा सफलता पाउँदै एनआरटी छैटौं सहिद स्मृति स्थानीय तह फुटबल प्रतियोगिताको फाइनलमा पुगेको छ । एनआरटीले धनकुटाको राजारानी क्लबलाई पेनाल्टीमा १७१६ गोलले हराएको हो । हेटौंडा६ स्थित गौरीटार रंगशालामा बुधबार पहिलो सेमिफाइनल खेलको निर्धारित समय गोलरहित बराबरीमा टुंगिएको थियो । त्यसपछि सुरुआती पेनाल्टी शुटआउट पनि ५५ गोल भएर बराबरी भयो । त्यसपछि खेल सडनडेथमा जाँदापेनाल्टी प्रहार बराबरी हुँदै गयो । दुवै टिमका ११११ खेलाडीको प्रहारमा १०१० गोल भएपछि पुनः दोहोर्याएर पेनाल्टी प्रहार गरिएको थियो । त्यसपछिको राजारानीका पिटर सेगुनको पहिलो पेनाल्टी प्रहार एनआरटीका गोलरक्षक प्रिसोले रोकेका थिए । एनआरटीका नरेन्द्र चौधरीको प्रहार बारमा लागेर फर्कियो ।दोस्रो पेनाल्टी एनआरटीका प्रवेश दनुवारले गरे । उनको प्रहार बाहिरिँदा राजारानीका शिशिर लेखीको प्रहारलाई प्रिसोले रोकेका थिए । एनआरटीका माइकल गर्बुजाको प्रहारलाई राजारानीका गोलरक्षक दीप कार्कीले रोकेका थिए । अन्तिममा मोहित गुरुङको प्रहार गोल भएसँगै एनआरटीले अन्तिम दुईमा स्थान पक्का गरेको हो । सुरुआती पेनाल्टी प्रहारमा एनआरटीका प्रिसो, सरोज तामाङ, जय गुरुङ, विवेक गुरुङ र अभिषेक गुरुङले गोल गरेका थिए । धनकुटाको तर्फबाट रुपेश केसी, विशाल घलान, उमेश कार्की, अशोक खवास र दीप कार्कीले गोल गरेका थिए । कुल ३८ पेनाल्टी प्रहार प्रहार भएको थियो ।खेलको निर्धारित समयमा दुवै टोलीले केही राम्रो मुभ बनाए पनि गोल हुन सकेन । ६७ औं मिनेटमा एनआरटीको सशक्त प्रहार राजारानीका गोलरक्षक दीप कार्कीले बचाए । धनकुटाका रुपेश केसी ७६ औं मिनेटमा खाली पोस्टमा गोल गर्न चुकेका थिए । एनआरटीका गोलरक्षक प्रिसो अघि बढेको मौकामा उनले बक्स नजिकैबाट प्रहार गरेको बलले पोस्टको दिशा लिन सकेन । अतिरिक्त समयमा एनआरटीका मोहित गुरुङले दुई डिफेन्डर बिट गर्दै गरेको प्रहार गोलरक्षक दीपले बचाए । दीपले एनआरटीका ग्लोरीले २१ औं मिनेटमा प्रहार गरेको बल पनि विफल पारेका थिए ।एनआरटीले उपाधि लागि वाग्मती युवा क्लब सर्लाही र एपीएफ क्लबबीच बिहीबार हुने दोस्रो सेमिफाइनल विजेताविरुद्ध खेल्नेछ । एनआरटीका प्रशिक्षक जीवन सिन्केमानले आफ्नो खेलजीवनकै स्मरणीय टाइब्रेकर हेटौंडामा भएको बताए । उनले जितमा खुसी व्यक्त गर्दै खेलअवधिमै पाएको केही राम्रो मौका सदुपयोग गर्न नसकेको सुनाए । उनले उपाधि लागि फिनिसिङमा ध्यान दिनुपर्ने आवश्यकता औंल्याए । एनआरटी इलाम गोल्डकप च्याम्पियन हो । राजारानीका प्रशिक्षक सविन अधिकारीले आफ्ना खेलाडीले सोचेजस्तो खेल्न नसकेको बताए । फिजिकली रूपमा टफ रहेको आर्मीलाई हराएकाले हामी उच्च मनोबलमा थियौं । तर एनआरटीसँग सोचेजति राम्रो खेल्न सकेनौं, उनले भने । उनले टाइब्रेकरमा एनआरटीलाई भाग्यले साथ दिएको सुनाए ।"
भरतपुर मेयर्स कप भोलिदेखि,चितवन (कास) भरतपुरमा शुक्रबारदेखि मेयर्स कप ट्वान्टी२० अन्तर विद्यालय क्रिकेट प्रतियोगिता हुने भएको छ । प्रतियोगितामा भरतपुर महानगरपालिकाभित्रका १० सामुदायिक र १० संस्थागत गरी २० विद्यालयले भाग लिनेछन् । रामपुरमा निर्माण हुन लागेको क्रिकेट रंगशालाको नमुना खेल मैदानमा हुने प्रतियोगितामा फागुन ४ देखि दोस्रो चरणका खेल हुनेछ । बुधबार भरतपुरमा आयोजित पत्रकार सम्मेलनमा दिइएको जानकारीअनुसार नकआउट चरण पार गरेका आउने १० टिमलाई गोलाप्रथाबाट दुई समूहमा विभाजन गरिने छ । ५५ टोली रहने दुई समूहलाई राउन्ड रोबिन लिग खेलाइने छ । भरतपुर महानगरपालिकाले आयोजना गर्ने प्रतियोगिताको सहआयोजकमा चितवन जिल्ला क्रिकेट संघ छ । एक्सपर्ट एजुकेसन एन्ड भिजा सर्भिसेज प्रतियोगिताको मुख्य प्रायोजक हो । प्रतियोगितामा विजयी हुने क्रिकेट टिमले रनिङ ट्रफी जित्नेछ । दुवै समूहका शीर्ष दुई टोलीले सेमिफाइनल खेल्दै उपाधि भिडन्तमा जानेछन् । फाइनल मिति घोषणा भइसकेको छैन । विजेताले रनिङ ट्रफी पाउनुका साथै प्रतियोगिताको मुख्य प्रायोजक एक्सपर्टले विजेतालाई ६० हजार र उपविजेतालाई ३० हजार रुपैयाँबराबरको खेल सामग्री प्रदान गर्नेछ । एक्सपर्टले प्रतियोगितामा सामेल सामुदायिक विद्यालयका सबै १० टिमलाई खेलकुद सामग्री पनि दिएको छ । लिग खेल्ने १० टिमलाई जर्सी पनि दिनेछ ।प्रतियोगिताको रनिङ ट्रफी भरतपुर महानगरपालिकाका मेयर रेनु दाहालले बुधबार अनावरण गरेकी छन् । मेयर दाहालले भरतपुर क्रिकेट हबको रूपमा उदाउने भएका कारण विद्यालय तहबाटै खेललाई प्रवर्द्धन गर्न सुरु गरेको बताइन् । ग्रासरुट क्रिकेटलाई विकास गर्ने अभियानमा महानगर लागेको र यसले भविष्यमा राम्रा खेलाडी उत्पादनमा टेवा पुग्ने मेयर दाहालको भनाइ छ ।
मनमोहन स्मृति कप क्रिकेट पोखरामा,"काठमाडौं (कास) मनमोहन स्मृति यू१६ राष्ट्रिय क्रिकेट प्रतियोगिताको तेस्रो संस्करण माघ २८ देखि फागुन ७ सम्म पोखरा रंगशालामा हुने भएको छ । मनमोहन मेमोरियल क्रिकेट सेन्टरको आयोजना र नेपाल क्रिकेट संघ (क्यान) ले वार्षिक क्यालेन्डरमा समावेश उक्त प्रतियोगितामा सात प्रदेश र आयोजक मनमोहन११ गरी ८ टोलीले प्रतिस्पर्धा गर्नेछन् ।समूह ए मा कोशी, वाग्मती, गण्डकी र कर्णाली प्रदेश छन् भने समूह बी मा मधेश, लुम्बिनी र सुदूरपश्चिम प्रदेशसहित आायोजक टिम रहेको छ । प्रत्येक समूहका शीर्ष दुई टोली सेमिफाइनल पुग्नेछन् । उद्घाटन दिन गण्डकी र कर्णाली तथा वाग्मती र कोशीबीच खेल हुनेछ । प्रत्येक खेल २५ ओभरको हुनेछ । २०७४ र २०७५ सालमा प्रतियोगिताको पहिलो दुई संस्करण आयोजना भए पनि कोभिड१९ र त्यसपछि संसदीय चुनावका कारण तेस्रो संस्करण आयोजना गर्न समय लागेको मनमोहन मेमोरियल क्रिकेट सेन्टरका अध्यक्ष एवं सांसद ठाकुर गैरेले बताए । उनले ४० देखि ४५ लाख अनुमानित बजेट रहेको प्रतियोगिता गर्न काठमाडौं महानगरपालिका र राष्ट्रिय खेलकुद परिषद्बाट सहयोग पाइने आशामा छलफल अगाडि बढिरहेको जनाए । भविष्यका लागि खेलाडी छनोट गर्दा यस प्रतियोगितालाई पनि आधार मान्न सकिने नेपाल क्रिकेट संघका सदस्य सुदीप शर्माले बताए । नेपाली यू१९ का प्रशिक्षक जगत टमाटाले युवा खेलाडीका लागि यो प्रतियोगिता उत्कृष्ट प्लेटफर्म भएको सुनाए । सहभागी टोलीलाई खानेबस्ने व्यवस्था गरिएको आयोजकले जनाएको छ । टिम तयारीका लागि प्रत्येक प्रदेशलाई ५० हजार उपलब्ध गराइएको अध्यक्ष गैरेले बताए ।"
छोटकरी,"सुमित र लक्ष्मी सर्वोत्कृष्टनेपालगन्ज (कास) सेन्ट जेभियर्स र नेपालगन्ज मोडेल एकेडेमी बुधबार मेयर कप अन्तरविद्यालय छात्रछात्रा फुटबल प्रतियोगितामा च्याम्पियन बनेको छ । फाइनलमा नेपालगन्ज सेन्ट जेभियर्सले नेपालगन्ज मोडेल एकेडेमीलाई २० ले हरायो । म्यान अफ द म्याच सुमित थापाले ६० र ६७ औं मिनेटमा गोल गरे । छात्रातर्फ फाइनलमा मोडेल एकेडेमीले मनकामना मावि खजुरालाई २० ले हरायो । तिलसरा बुढा र चमेली चौधरीले गोल गरे । सेन्ट जेभियर्सका सुमित थापा र मनकामनाकी लक्ष्मी बिक सर्वोत्कृष्ट खेलाडी भए । नेपालय विजयीकाठमाडौं (कास) अन्तर विद्यालय सशस्त्र प्रहरी महानिरीक्षक रनिङ ट्रफी फुटबल प्रतियोगितामा बुधबार नेपालय पब्लिक स्कुल जोरपाटी विजयी भएको छ । नेपाललयले हारती शिक्षा मन्दिरलाई ५० ले पराजित गर्यो । विजेताका सन्देश गौडेल, रणवीर तामाङले समान २ गोल गरे भने एक गोल आत्मघाती गोल थियो । ग्रिन भिलेज एजुकेसन फाउन्डेसन कीर्तिपुर र जेम्स स्कुल धापाखेलबीचको खेल ११ गोलले बराबरीमा टुंगियो । ग्रिनका प्रत्युष हमाल र जेम्सका जोयल लामाले गोल गरेका थिए । बुधबार नेपालयका चेङ्गा लामा र जेम्सका आशिष पाण्डे प्लेयर अफ द म्याच चुनिए । सक्षम र आरभको जोडी विजयीकाठमाडौं (कास) नेपालका सक्षमविक्रम शाह र आरभसम्राट हाडाको जोडी जे ६० काठमाडौं जुनियर वर्ल्ड र्याङकिङ टेनिस प्रतियोगिताको सर्किट२ मा सेमिफाइनल पुगेको छ । सातदोबाटोस्थित टेनिस कोर्टमा ब्वाइज डबल्समा उक्त जोडीले थाइल्यान्डका पेन चारुसोर्न र हङकङका सिन हाङ तामको जोडीलाई २६, ६१, १०७ को सेटमा पराजित गरेको थियो । सोही स्पर्धामा चीनका जियनफेङ र जुन जी हे तथा भारतका भ्रज गोहिल र समर्थ सहिताको जोडी सेमिफाइनलमा पुगेका छन् ।कीर्तिपुरमा यू१६ बास्केटबल हुनेकाठमाडौं (कास) कीर्तिपुर नगरपालिकाको आयोजनामा दोस्रो राष्ट्रव्यापी अन्तर स्थानीय तह यू१८ मेयर कप बास्केटबल प्रतियोगिता फागुन ६ देखि हुने भएको छ । प्रतियोगितामा १६ पुरुष टिम सहभागी हुने प्रतियोगिता संयोजक विजयप्रकाश महर्जनले जनाएका छन् । विजेताले १ लाख र उपविजेताले ५० हजार रुपैयाँ पुरस्कार पाउने छन् । मोस्ट भ्यालुएबल प्लेयरलाई १० हजार रुपैयाँले पुरस्कृत गरिने छ ।रग्बीलाई त्रिपक्षीय सम्झौताकाठमाडौं (कास) नेपालमा रग्बी विकासका लागि नेपाल विद्यालय खेलकुद महासंघ, इन्टरनेसनल स्कुल स्पोर्टस फेडेरेसन (आईएसएफ), नेपाल रग्बी संघबीच विद्यालयका रग्बीको प्रवर्द्धन गर्न त्रिपक्षीय सम्झौता भएको छ । बुधबार सम्झौता पत्रमा महासंघबाट अध्यक्ष विनोद श्रेष्ठ, रग्बी संघका दीपक देवकोटा, आईएसएफका सदस्य राजकुमार कार्कीले हस्ताक्षर गरेका छन् । यसले देशभरका विद्यार्थीलाई रग्बी तालिम, कोचिङ र प्रतिस्पर्धात्मक खेलका लागि पहुँच पुग्ने उद्देश्य राखिएको छ ।"

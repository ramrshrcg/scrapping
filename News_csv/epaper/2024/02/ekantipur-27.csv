शीर्षक,विवरण
तीन वर्षअघि शिलान्यास भएका ६५५ आधारभूत अस्पतालमध्ये अधिकांश अलपत्र,"बल्ल जग्गा खोज्दै स्थानीय सरकारलुम्बिनी प्रदेशका लागि संघीय सरकारले ०७७ मंसिर १७ मा शिलान्यास गरेका ६३ मध्ये २५ वटा अस्पताल भवनको काम अझै सुरु हुन सकेको छैन । निर्माणाधीन २९ भवन पनि रकम अभावले अलपत्र छन् भने २३ वटा प्रक्रियामै छन् । ५ वटाको भवन बनिसके पनि प्रयोगविहीन छन् । गाउँपालिका राष्ट्रिय महासंघ लुम्बिनी प्रदेश अध्यक्ष विष्णुकुमार गिरीका अनुसार निर्माण घोषणा गरिएका ८२ मध्ये ५७ वटालाई अर्थ मन्त्रालयले स्रोत सुनिश्चित गरेको थियो ।१५ शय्याको एक अस्पताल सञ्चालनका लागि मासिक कम्तीमा २ करोड आवश्यक पर्नेमा त्यो खर्च स्थानीय सरकारले व्यवस्थापन गर्न सम्भव नभएको उनले बताए । सरकारले ५ शय्याका अस्पताल भवन निर्माणका लागि ५ करोड १२ लाख, १० शय्याका लागि १० करोड ८३ लाख र १५ शय्याका लागि १८ करोड ६ लाख रकम उपलब्ध गराउने गरी स्रोत सुनिश्चित गरेको थियो । आवश्यक प्रक्रिया नै पूरा नगरी शिलान्यास मात्र गरिएका भवन अहिलेसम्म पनि डीपीआर बन्न नसकेको हो । धेरै भवनका शिलान्यास गरिएका जग्गा मापदण्डअनुसारको नभएको भन्दै अहिलेका स्थानीय तहले बल्ल जग्गा खोज्न थालेका छन् ।संघीय सरकारले अर्घाखाँचीका ६ मध्ये ५ स्थानीय तहमा १५ शय्याका अस्पताल निर्माण सुरु गर्ने घोषणा गर्दै शिलान्यास गरिएको थियो । जिल्ला समन्वय समिति अर्घाखाँचीका प्रमुख जीवनारायण कोइरालाका अनुसार २ वटा भवनको अहिलेसम्म पनि काम सुरु भएको छैन । दुई भवन सम्पन्न हुने चरणमा र पाणिनि गाउँपालिकाको भवन निर्माणाधीन छन् । गुल्मीमा १२ मध्ये ११ स्थानीय तहमा १५ बेडका अस्पताल शिलान्यास गरिएको थियो । तीमध्ये चार पालिकामा अहिलेसम्म भवन कहाँ निर्माण गर्ने भन्ने टुंगो नै छैन । धुर्कोट, इस्मा, मालिका र छत्रकोट गाउँपालिकाले बल्ल जग्गा खोज्दै छन् । सत्यवती, कालीगण्डकी, चन्द्रकोट गाउँपालिकाका भवन निर्माणाधीन छन् । तर, बजेट अभावले काम रोकिएको छ । गुल्मी दरबार गाउँपालिकाले मात्र १२ करोड ९५ लाख रुपैयाँको भवन निर्माण गरेको छ । बाँकेको बैजनाथ गाउँपालिकामा १० शय्याको अस्पताल भवन अलपत्र छ । रकम अभावमा निर्माण व्यवसायीले काम रोकेपछि काम हुन नसकेको अध्यक्ष प्रकाशबहादुर शाहीले बताए । बाँकेका ८ स्थानीय तहमध्ये डुडुवा, जानकी, नरेनापुर र राप्ती सोनारी गाउँपालिकामा भवन निर्माण भइरहेका छन् । रूपन्देहीका १६ मध्ये १० स्थानीय तहमा अस्पताल शिलान्यास गरिएको थियो । तीमध्ये ५ वटामा निर्माण भइरहेको र अन्यमा प्रक्रियामै रहेको जिसस प्रमुख उमाकान्त चपाईंले बताए । कपिलवस्तुमा ७ वटा अस्पताल भवन बनिरहेका छन् । तर, तिनीहरूको कुनै विवरण नरहेको र बुझ्नका लागि पनि कुनै समन्वय नभएको जिसस प्रमुख बाबुराम आचार्यले बताए । संघीय सरकारले सुरु गरेको भनेपछि हामीले अहिलेसम्म के कस्तो अवस्थामा छन् भन्नेबुझ्ने प्रयास पनि गरेनौं, उनले भने, त्यो काम जनस्वास्थ्य कार्यालयले गर्छ होला भन्ने भयो । जिल्ला जनस्वास्थ्य कार्यालय प्रमुख डम्बरबहादुर कुँवरले भने कार्यालयको समन्वयकारी भूमिका मात्र भएको र तालिम, गोष्ठी र अनुगमनका लागि मात्र बजेट आउने गरेकाले भवनहरूको विषयमा कुनै जानकारी नराखिएको बताए । सुदूरपश्चिममा एकसाथ शिलान्यास गरिएका ५३ आधारभूत अस्पतालमध्ये एउटा बनिसकेको छैन । डोटीको सायल गाउँपालिकास्थित डौड स्वास्थ्य चौकी भवनको निर्माण प्रक्रियासमेत सुरु हुन नसकेको प्रदेश स्वास्थ्य निर्देशनालयका जनस्वास्थ्य निरीक्षक धर्मराज उपाध्यायले बताए । सायल गाउँपालिकाका अध्यक्ष धर्मराज जोशीका अनुसार निर्माण कम्पनीले काम नै सुरु नगरेको बताए । टीडीआर कन्स्ट्रक्सन प्रालिका सञ्चालक गोकर्ण शाहले स्वास्थ्य चौकीमा १० शय्या आधारभूत अस्पताल निर्माणको सम्झौताअनुसार ८४ लाख पेस्कीसमेत लिए पनि काम सुरु गरेका छैनन्, अध्यक्ष जोशीले भने, जति फोन गरे पनि कुरै सुन्दैनन् । ताकेता गर्दै अन्तिम पटक भनेर गाउँपालिकाकातर्फबाट पत्राचारसमेत गरिएको छ । गाउँपालिकाले फिल्ड क्लियर नगरेकाले निर्माण कार्यमा ढिलाइ भएको ठेकेदार कम्पनीका सञ्चालक शाहले बताए । बैतडीस्थित पुर्चौडी नगरपालिकाको न्वादेउ स्वास्थ्य चौकी निर्माणको ठेक्का लिएको जगदम्बा बिल्डर्स प्रालिले गत वर्ष काम नै नगरेकाले बजेट फ्रिजमा गएको नगरपालिकाका प्रमुख प्रशासकीय अधिकृत विनोदसिंह कुँवरले बताए । जिल्लामा १० शय्याका ३१ र १५ शय्याका २२ अस्पताल निर्माण गरिने योजना थियो । ९ वटा प्राथमिक स्वास्थ्य केन्द्रमा र ४४ स्वास्थ्य चौकीअन्तर्गत भवन बन्न लागेका हुन् । सुदूरपश्चिमका ८८ स्थानीय तहमध्ये ५३ वटा उक्त कार्यक्रमअन्तर्गत समेटिएका छन् । मधेश प्रदेशको रौतहटमा १८ स्थानीय तहमध्ये गरुडा, ईशनाथ, फतुवा विजयपुर, बृन्दावन नगरपालिका र दुर्गाभगवती, यमुनामाई गाउँपालिकाले जग्गा र बजेट अभावका कारण निर्माणको काम अघि बढ्न नसकेको जनाएको छ । फतुवा विजयपुरका तत्कालीन नगर प्रमुख गोपालराय यादव नदी उत्खननको ठेक्काको राजस्व हिनामिनाको आरोपमा अख्तियारले निलम्बन गरेको छ । यही कारण अस्पताल निर्माणको काम अघि बढ्न नसकेको प्रमुख प्रशासकीय अधिकृत सुरेन्द्र प्रधानले बताए । उपप्रमुख अमबेय खातुनसित जनप्रतिनिधिहरूको कुरा नमिल्दा नगरपालिकाको कामकाज अस्तव्यस्त छ । अस्पतालका लागि शिक्षा मन्त्रालयका पूर्वसचिव तथा स्थानीय रामस्वरूप सिन्हाले १२ कट्ठा निःशुल्क जग्गा उपलब्ध गराएका छन् । तर अर्थ मन्त्रालयले बजेट सुनिश्चित गर्न नसकेपछि डीपीआर बनेर पनि टेन्डर हुन नसकेको प्रमुख प्रशासकीय अधिकृत भूदेव झाले बताए ।यमुनामाई गाउँपालिकामा पनि जमिन खरिद प्रक्रियामा रहेकाले काम सुरु हुन नसकेको अध्यक्ष मोहम्मद साउदले बताए । दुर्गाभगवती गाउँपालिकामा टेन्डर प्रक्रिया अघि बढे पनि जग्गा विवादले काम रोकिएको इन्जिनियर लक्ष्मण साहले जानकारी दिए ।गरुडा नगरपालिकामा ३ पटक टेन्डर आह्वान भए पनि पटकपटक रोकिँदै आएको छ । तत्कालीन नगरप्रमुख ईनुराय यादवकै पालामा टेन्डरको प्रक्रिया अघि बढे पनि कसैले सकार गर्न नपाएको प्रमुख प्रशासकीय अधिकृत मोहम्मद मुस्ताक आलमले बताए । अहिले न रकम आएको छ, न टेन्डर आह्वान गर्न पाएका छौं, उनले भने, रकम अभावकै कारण काम अघि बढेको छैन । बृन्दावन नगरपालिकामा अहिलेसम्म अस्पताल बन्ने सुरसार छैन । परोहा, देबाहीगोनाही, माधवनारायण, राजदेवी, कटहरिया, बौधीमाई, गढीमाई, राजपुर नगरपालिकामा अस्पताल निर्माणको काम धमाधम भइरहेको नगर प्रमुखहरूले जानकारी दिएका छन् । दुई वर्षभित्र निर्माणको काम सक्ने गरी निर्माणको काम भइरहेको जनायो । दुई वर्षमा निर्माण सक्ने भनिए पनि यहाँको ६ वटा पालिकामा आधारभूत अस्पताल निर्माणको काम नै सुरु भएको छैन । झापामा मेचीनगरसहित १२ पालिकामा पनि एकसाथ अस्पताल शिलान्यास भएका थिए । तर, शिलान्यास भएको २६ महिनादेखि काम अलपत्र छ । सल्यानमा अस्पताल निर्माणको काम सुरु गरेका आठमध्ये चार पालिकामा कामै अलपत्र छ भने चारमा पनि निर्माण सुस्त छ । पर्याप्त बजेट उपलब्ध गराउन नसक्दा काम अलपत्र परेको र ढिलासुस्ती भएको हो । सुरु गरेका मध्ये दार्मा, कालीमाटी, सिद्धकुमाख गाउँपालिका र बन्गाड कुपिण्डे नगरपालिकामा काम रोकिएको छ भने कुमाख, छत्रेश्वरी, कपुरकोट गाउँपालिकामा ढिलासुस्ती भइरहेको छ । कपुरकोट गाउँपालिकामा सञ्चालित भवनको काम पहिला रोकिए पनि अहिले सुचारु भएको अध्यक्ष दुर्गाबहादुर पुनले बताए । सरकारले बहुवर्षीय योजनामा राखेर थोरै बजेट पठाउँदा कामले निरन्तरता पाउन नसकेको छत्रेश्वरी गाउँपालिका५ लेखपोखरामा निर्माणको काम गर्दै आएका विशाल निर्माण सेवाका ठेकेदार प्रमोद श्रेष्ठले बताए ।स्वरूप आचार्य (काठमाडौं), घनश्याम गौतम (बुटवल), अर्जुन शाह (धनगढी), शिव पुरी (रौतहट), पर्वत पोर्तेल (झापा) र विप्लव महर्जन (सल्यान)"
किसानलाई दूधको भुक्तानी दिलाउन प्रधानमन्त्रीको निर्देशन,"काठमाडौं (कास) प्रधानमन्त्री पुष्पकमल दाहालले दुग्ध विकास संस्थान (डीडीसी) ले दूध खरिद गरेबापत किसानलाई दिनुपर्ने भुक्तानी तुरुन्त दिन निर्देशन दिएका छन् । प्रधानमन्त्रीले सोमबार अर्थमन्त्री प्रकाशशरण महत, कृषिमन्त्री बेदुराम भुसाल र मुख्यसचिव बैकुण्ठ अर्याललाई दूध भुक्तानी तुरुन्तै दिने व्यवस्था गर्न निर्देशन दिएका हुन् । निजी क्षेत्रबाट किसानले पाउनुपर्ने भुक्तानी असुली गर्न र नदिए कारबाही प्रक्रिया अगाडि बढाउन पनि निर्देशन दिएको प्रधानमन्त्रीको सचिवालयले जनाएको छ । किसानले महिनौंसम्म दूधको भुक्तानी नपाउनुको कारण के हो ? यसलाई गम्भीरतापूर्वक लिनुस् । निजी क्षेत्रबाट किसानलाई भुक्तानी दिनुपर्ने रकमका लागि तत्काल सहजीकरण गर्नुस्, प्रधानमन्त्री दाहालको निर्देशन थियो । डेरी उद्योग संघ र डेरी एसोसिएसनको करिब ६ अर्ब तथा सरकारी स्वामित्वको डीडीसीको ९० करोड गरी झन्डै ७ अर्ब रुपैयाँ भुक्तानी किसानले पाउन सकेका छैनन् । चार महिनायताको करिब ७ अर्ब रकम पाउन नसक्दा देशभरका दूध उत्पादक किसान बिचल्लीमा छन् । सरकारी स्वामित्वको दुग्ध विकास संस्थान, निजी क्षेत्रका नेपाल डेरी उद्योग संघ र नेपाल डेरी एसोसिएसनले किसानलाई भुक्तानी गरेका छैनन् । देशभर गाईभैंसीबाट दिनको औसत ७० लाख लिटर दूध उत्पादन हुन्छ । यसमध्ये ५० लाख घरेलु प्रयोजनका लागि प्रयोग हुन्छ । बाँकी ५० प्रतिशतमध्ये १७ प्रतिशत औपचारिक र ३२ प्रतिशत अनौपचारिक रूपमा बिक्री हुन्छ । किसानले दूधको भुक्तानी पाउनुपर्ने सवालमा सरकार गम्भीर नभएको भन्दै नेपाल किसान महासंघ, राष्ट्रिय किसान सञ्जाल, अखिल नेपाल किसान महासंघ, राष्ट्रिय प्रजातान्त्रिक किसान संगठन, केन्द्रीय दुग्ध सहकारी संघ नेपाल, नेपाल दुग्ध व्यवसायी संघ, दुग्ध उत्पादक किसान संघ नेपाललगायत १५ वटा संगठनले संयुक्त रूपमा आन्दोलन गर्ने चेतावनी दिएका छन् ।"
"'बुबा डरको बिम्ब, आमा मायाको","गाईको असाध्यै आराधना गर्थिन् बेचनीदेवी । भन्थिन्, बौवा, वैतरिणी नदी पार गर्न गाई चाहिन्छ नि । वैतरिणी नदीका कथा आमाकै मुखबाट सुने उनले । भन्छन्, म सपनामा आमाले भनेझैं वैतरिणी पार गरिरहेको देख्थें, तर त्यो नदी कहाँ छ, थाहा छैन मलाई । बेचनीदेवी घरका भित्ता लिपपोत गर्थिन्, नयाँनयाँ चित्र बनाउँथिन् । ती चित्रमा हुन्थे अनेक चराचुरुंगी र जनावरका बुट्टा । सधैं खुइलिएको एउटै साडी लगाएर नयाँ धानबाट चिउरा बनाउनुहुन्थ्यो ढिकीले कुटेर, जसको बास्ना अझै नाकमा झुन्डेकै छ, सीके सम्झन्छन् ।सीकेको मस्तिष्कमा आमाको अर्को पनि तस्बिर छ उनी गीत गाउँथिन्, जाटजाटिन (राति जुन लागेको बेला नाचिने नाच) नाच्थिन् । नाचमा शिवजीको पक्ष जाट हुन्थ्यो, पार्वती पक्ष जाटिन । त्यो नाच दोहोरी खेलेजस्तै नाचिन्छ । नाचमा प्रश्न गरिन्छ किन पानी नपारेको इन्द्र देउता ? जाटजाटिन नाचेपछि पानी पर्थ्यो पनि । गाउँमा हरेक अवसरमा फरक गीत गाइन्छ, धान रोप्दा अर्कै, विवाहका बेला अर्कै, सीके सम्झन्छन्, आमा सबै गीतमा पोख्त । सीकेको विचारमा बुबा डरको बिम्ब हो, आमा मायाको । उनी राजनीतिमा आउँदा चिन्तित भइन्, बेचनीदेवी । भन्थिन्, तँ किन अम्रिकाबाट फर्किस् बौवा ? अहिले खुसी हुनुहुन्छ, सीके भन्छन्, मप्रति आमाको सपना ठूलो थिएनन् पैसा कमाओस्, घर धानोस् भन्ने सोच्नुहुन्थ्यो । त्यो विनम्रताभाव नै हो, जुन उनले आमाबाट सधैं सिके । बेलाबेला आमा भन्थिन् पछि मेरो सेवा गर्लास् त बौवा ? तर, सीके त अहिले आमाबाट भौतिक रूपमा टाढा छन् आमा गाउँ, उनी काठमाडौं । संयुक्त परिवारमा बस्छिन् आमा । उनलाई सीकेकी भाउजू र दिदीले स्याहार्छिन् । भर्खरै गाउँ पुग्दा आफ्नो गोडा ढोगिरहेका सीकेलाई आमाले भनिन्, पापधर्मको ख्याल गर्नू पाप गरिस् भने यमराजले तातो तेलको कराइमा डुबाउँछन् बेचनीदेवीलाई धर्म गरे मृत्युपछि गोलोक गइन्छ मा भव्य विश्वास छ । अन्धकार रातका ठिहीमा श्रीमद्भगवद्गीता वाचन गरिरहेकी आमाको अनुहार याद गर्छन् सीके । ती दिनमा आँखा चिम्लेर आमाले सुनाएका गीता का केही श्लोक सम्झन्छन्, जसले उनलाई सधैं जीवनमा मार्गनिर्देश गरे, जस्तो के गएको छ र तिमी रुन्छौ ? के लिएर आएका थियौ र तिमीले हरायौ ?, भूतकालको पश्चाताप नगर, भविष्यको चिन्ता नगर । वर्तमान त चलिरहेकै छ ।"
मन्त्री संस्कृति : सधैं गैरजिम्मेवार अभिव्यक्ति,"(काठमाडौं)संस्कृति, नागरिक उड्डयन तथा पर्यटनमन्त्री सुदन किराती कहिले आफ्नै कार्यकक्षमा पोछा लगाएको तस्बिर सार्वजनिक गरेर भारइल हुन्छन्, कहिले जथाभावी बोलेर विवादमा आउँछन् । पछिल्लो समय उनी आपत्तिजनक अभिव्यक्तिका कारण विवादमा छन् ।आइतबार प्रतिनिधिसभा बैठकमा कांग्रेस सांसद रामहरि खतिवडाले मन्त्री किरातीको आलोचना गरे । खतिवडाले लुम्बिनी क्षेत्र विकास कोष जस्तो पवित्र थलोमा बैंकको लकरमा गोली लुकाउने ल्हारक्याल लामाको नियुक्ति लाई जोड्दै मन्त्री किरातीको इमानमाथि प्रश्न उठाएका थिए । त्यस्तै आइतबार प्रतिनिधिसभाको बैठकमा सांसद खतिवडाले पर्यटनमन्त्री किरातीलाई नेपाल वायुसेवा निगमले खरिद गर्न लागेका तीन साना जहाजको १८ करोड कमिसनसँग पनि जोडेका थिए । यो भिडियो सोसल मिडियामा भाइरल थियो ।उनको भिडियो क्लिपसँगै मन्त्री किरातीको काउन्टर जवाफ पनि सामाजिक सञ्जालमा भाइरल भयो । सोमबार बिहान एक अनलाइनको युट्युब च्यानलमा मन्त्री किरातीले ७ वर्षअघि लाजिम्पाटस्थित पाँचतारे होटल र्याडिसनको फिटनेस क्लबबाट एक व्यवसायीको हराएको रोलेक्स घडीको घटनासँग जोड्दै खतिवडालाई कायर र लाछी भने । पर्यटनमन्त्री किरातीले बैंकको लकरमा गोली राखेको विवादमा मुछिएका लुम्बिनी विकास कोषका उपाध्यक्ष लामाको तारिफ गर्दै भिडियो क्लिपमा भनेका छन्, बहादुरले गोली लुकाउँछ । कायर र लाछीले चैं घडी लुकाउँछ । ती घडी लुकाउने मान्छे आज बोलेछन् । तीप्रति मेरो दया जागेर आएछ । बैंकको लकरमा बन्दुक राख्ने कृत्य आपराधिक हो, तर त्यसलाई पनि बहादुरीका रूपमा व्याख्या गर्ने व्यक्ति अरू कोही नभएर देशका संस्कृतिमन्त्री हुन् । मन्त्रीको यो भनाइपछि सोमबार संसद्मा फेरि किरातीको राजीनामा माग्दै एमाले सांसद गोकुल बाँस्कोटा र राष्ट्रिय स्वतन्त्र पार्टीका अध्यक्ष रवि लामिछानेले सरकारको आलोचना गरे, सभामुखको ध्यानाकर्षण गराए । विवादित मन्त्रीबारे प्रधानमन्त्रीले आजै जवाफ दिनुपर्छ । कि उनीहरूले राजीनामा दिनुपर्छ । कि बर्खास्त गर्ने आँट गर्नुपर्यो, प्रतिपक्षीले केहीबेर संसद् अवरुद्ध गर्नुअघि एमाले सांसद बाँस्कोटाले भने । उनीपछि संसद्मा बोलेका रास्वपा अध्यक्ष लामिछानेले सरकारका मन्त्रीबारे संसद्मा गम्भीर आरोप लागेपछि उनीहरू मिडियामा गएर ओठे जवाफ दिनु अलोकतान्त्रिक भएको टिप्पणी गरे । मन्त्रीहरूलाई गम्भीर विषयमा जवाफ दिन केले रोकेको छ ?, लामिछानेले भने, यदि निराधार आरोप हुन् भने संसद्मा भन्न मन्त्रीहरूलाई केले रोकेको छ ? मिडियामा गएर ओठे जवाफ फर्काउने ?आइतबार प्रतिनिधिसभाको बैठकमा सांसद खतिवडाले पर्यटनमन्त्री किरातीलाई नेपाल वायुसेवा निगमले खरिद गर्न लागेका तीन साना जहाजको १८ करोड कमिसनसँग पनि जोडेका थिए । संसद्को राज्यव्यवस्था समितिका सभापतिसमेत रहेका सांसद खतिवडाले लुम्बिनी विकास कोषको उपाध्यक्षमा नियुक्त ल्हारक्यालको विषयमा प्रश्न उठाउँदै भनेका थिए, यसरी मुलुक कहाँ जाने हो ? सस्तो लोकप्रियताका लागि आफ्नो मन्त्रालयको कार्यकक्ष सफा गर्न टीभी लिएर पुगेर भिडियो हालिदिएपछि सबैभन्दा क्रान्तिकारी र राम्रो मन्त्री हुने हो भने मुलुक कसरी विकास हुन्छ ? उनले अगाडि भनेका थिए, सरकारले सुशासनका नाममा ल्हारक्याल लामा जस्ता मानिसलाई नियुक्ति गरेको छ । लुम्बिनी विकास कोषमा शान्तिका दूत गौतम बुद्धको ठाउँमा लकरमा गोली राख्ने मानिसलाई नियुक्त गरेपछि देशको हालत के होला सभामुख महोदय, सरकारको ध्यान आकर्षित होस् ? मन्त्री किराती अभिव्यक्तिका कारण विवादमा तानिएको यो पहिलो घटना होइन । यसअघि जेठमा भारत भ्रमणमा गएका प्रधानमन्त्री पुष्पकमल दाहाल र समकक्षी नरेन्द्र मोदीबीच भएको भेटपछि मन्त्री किरातीले दिएको अभिव्यक्ति पनि विवादमा तानिएको थियो । दुई देशबीच उपलब्धिजनक सम्झौता नहुने भएकै कारण आफू भारत भ्रमणमा नगएको भनेपछि उनको कुर्सी नै धरापमा परेको थियो । प्रधानमन्त्रीले किरातीलाई झन्डै बर्खास्त गरिसकेका थिए, एक मन्त्रीले भने, तर, एउटा ठूलो समूहले उक्त निर्णयले प्रधानमन्त्री र माओवादी केन्द्रलाई असर पार्ने बताएपछि प्रधानमन्त्री उक्त निर्णयबाट पछि हटेका थिए । पूर्वपर्यटनमन्त्री तथा एमाले सांसद योगेश भट्टराईले माओवादी सांसद तथा मन्त्रीहरूलाई व्यंग्य गर्दै भनेका थिए, केपी प्रधानमन्त्री भएको मन्त्रिपरिषद्का कुनै सदस्यले त्यस्तो अभिव्यक्ति दिएको भए १ सेकेन्ड पनि कुर्सीमा बस्न पाउँदैनथे । तपाईंहरूका अध्यक्ष भने लचिला रहेछन् । किरातीलाई सम्झाउनुहोस् है ।मन्त्री किराती धर्मबारे अभिव्यक्ति दिँदा पनि विवादमा तानिए । दुई महिनाअघि एउटा धार्मिक समूहको कार्यक्रममा मन्त्री किरातीले इसाई धर्म र संविधानबारे चर्चा गर्दै नेपालमा क्रिश्चियनलाई मान्दिनँ भन्नु संविधान मान्दिनँ भन्नु हो । संविधान मान्दिनँ भन्ने देशद्रोही हुन् । यदि कसैले देशद्रोह गर्छ भने त्यसलाई हत्कडी लगाउने जेल हाल्ने हो, भनेका थिए । उनको यो अभिव्यक्तिपछि सामाजिक सञ्जाल र सडकमा उनको विरोध भएको थियो । यो विवाद साम्य नहुँदै माओवादी केन्द्रको राजधानीमा आयोजित विधान अधिवेशनमा पनि उनी पार्टीभित्रैबाट आलोचित भएका थिए । एक केन्द्रीय सदस्यका अनुसार, कार्यकर्ताहरूले संस्कृति, पर्यटन तथा नागरिक उड्डयनमन्त्री माओवादीका तर्फबाट हुने तर त्यस मन्त्रालयले नियुक्त गर्ने व्यक्तिहरू भन आर्थिक स्वार्थका कारण मात्र नियुक्त हुने गरेको भन्दै आलोचना गरेका थिए । मन्त्री किरातीले एक टेलिभिजन अन्तर्वार्तामा आफूलाई केही करोड रुपैयाँ घूस अफर आएको दाबी पनि गरेका थिए । तर, कसले कहाँ के नियुक्तिमा घूस अफर गरेको हो, सार्वजनिक गरेनन् । क्याबिनेटमा पनि किरातीले करोड घूस अफरबारे बोलेका थिए । पुष्टि हुने विषय नभएको र त्यो विषय रेकर्डमा रहने भएकाले पछि फिर्ता लिन लगाइएको थियो, एक मन्त्रीले भने । किराती धेरैजसो सार्वजनिक कार्यक्रममा आम मानिसहरूलाई सरसफाइ तथा मुस्कानसहितको अतिथि सत्कार भाषण दोहोर्याइरहन्छन् । ०७९ माघ ४ गते ४० औं पर्यटनमन्त्री भई उनी मन्त्रालय छिरेकै दिन मातहतका सबै कार्यालयका शौचालय अनिवार्य र नियमित सफाइ गर्न निर्देशन दिए । सार्वजनिक सम्पदा सफाइ अभियान चलाए । तर, सोमबार उनले प्रतिनिधिसभामा आफूमाथि उठेको संसदीय प्रश्नमाथि असंसदीय शैलीमा जवाफ फर्काएका छन् । सांसद खतिवडाले मन्त्री किरातीसँग व्यक्तिगत मनमुटाब नभएको आफूले प्रमाणका आधारमा प्रणालीको विरोध गरेको बताउँदै भने, फोहोरमा ढुंगा हानेजस्तो भयो, उनको भनाइमा मलाई दया जागेको छ । तर मन्त्री किरातीले सांसद खतिवडाले बिना आधार आरोप लगाएको बताए । लोकतन्त्रमा एउटा संस्थाले गल्ती गर्दा अर्को संस्थाले सच्याउँछ । लेखा समितिले सच्याउनु भनेपछि त्यो कुरालाई पालना गर्दै खारेज भइसकेपछि पनि यो कुरा संसद्मा उठाइराख्नुपर्ने म त्यति जरुरी देख्दिनँ, उनले भने ।"
'हामीलाई संसदीय समितिमा बोलाएर डन्डा लगाए हुन्छ,ल्हारक्याल लामालाई लुम्बिनीमा उपाध्यक्ष नियुक्ति दिएबापत ईभी गाडी उपहार लिनुभएको हो ?बेकारको कुरा । नचाहिने कुरा । प्रमाणित गरे भैगो नि त । मेरो केन्द्रीय समितिको सदस्यलाई माग्ने नै भए ईभी गाडी माग्थें हुँला ? पत्याउने कुरा गर्नुपर्छ । इजरायलमा निगमको न्यारोबडी महिनौंदेखि किन रोकियो नि ?यी प्राविधिक कुरा मलाई थाहा छैन । म एकदुई दिनमा बोलाएर सोध्छु । प्राविधिक कुरा मलाई व्याख्या गर्न आउँदैन । निगमले खरिद गर्न खोजेका तीन साना जहाज उपलब्ध गराउने कम्पनीको प्राविधिक मूल्यांकनबाट फेल भए । निगमका कार्यकारी अध्यक्षले लटरपटर गरेर टार्न खोजेको हो ?त्यो रामजाने । मैले यो देशको आवश्यकता अनुसार जहाज चाहियो भनेको छु । त्यो कुरा मैले तपाईंको पत्रिका हेरेर थाहा पाएँ । मलाई परिणाम चाहिन्छ । म बजारको हल्लामा लाग्दिनँ । मलाई राज्यले पत्याएर मन्त्री बनाएको छ । नेपालमा धेरै हल्ला हुन्छन् । आज कालीकोटमा विमानस्थल उद्घाटनमा हजारौं जनता जहाज हेर्न उर्लेर आएका थिए । म ती जनता देखेर आँसु झारेर काठमाडौं फर्किएको छु ।
संसद् भवन परिसरभित्रै लघुवित्त र मिटरब्याजपीडितको प्रदर्शन,"(काठमाडौं)लघुवित्त तथा मिटरब्याजपीडित समूहले आफ्ना माग सम्बोधन नभएको भन्दै संघीय संसद् भवन परिसरमै छिरेर प्रदर्शन गरेका छन् । संसद् भवन सुरक्षार्थ तैनाथ प्रहरीलाई छक्याउँदै प्रदर्शनकारीले सोमबार नयाँ बानेश्वर पानीट्यांकीतर्फको गेटबाट भित्र छिरेर नाराजुलुस गरेका हुन् । विभिन्न असन्तुष्ट समूहले काठमाडौंका मुख्य स्थान केन्द्रित धर्ना, जुलुसलगायत विरोधका कार्यक्रम बढाएपछि जिल्ला प्रशासनले माइतीघर, बानेश्वर, तीनकुने, सिंहदरबार बाहिरी क्षेत्र, शीतलनिवास, बालुवाटारलगायत अति विशिष्ट व्यक्तिका कार्यालय एवं निवास तथा आउजाउ हुने संवेदनशील ठाउँलाई निषेधित क्षेत्र घोषणा गरेको थियो । पुस ४ मा काठमाडौं प्रशासनले निषेधित क्षेत्र तोक्दा संसद् भवन बाहिरको भागलाई पनि समेटेको थियो । त्यसपछि यी स्थान तथा वरपर बाक्लो रूपमा प्रहरी र सशस्त्र प्रहरीलाई तैनाथ गराइएको थियो ।तर, अति संवेदनशील एवं सरकारबाटै निषेधित क्षेत्र तोकिएको स्थान हुँदै ठूलो समूहले प्रहरीलाई झुक्याई संघीय संसद् भवन छिरेर प्रदर्शन गरेको हो । यो घटनाले सुरक्षा कमजोरीलाई सतहमा ल्याएको छ । अर्कातर्फ यो घटनाले प्रदर्शनकारीहरू कसरी आफ्ना माग पूरा गर्न जस्तोसुकै जोखिम मोलेर पनि निषेध गरिएको ठाउँमा पुग्छन् भन्ने पक्ष उजागर गरिदिएको छ ।केही दिनयता उपत्यका बाहिरबाट आएका सुदखोरलघुबित्त पीडितहरू सरकारविरुद्ध आन्दोलनमा छन् । त्यही क्रममा सोमबार सानोसानो समूह बनाएर बानेश्वर पुगेका थिए । त्यही मौकामा पानीट्यांकीतर्फको गेटबाट प्रहरीलाई ठेलेर भित्र छिरेका थिए । त्यसपछि नाराजुलुसमा उत्रिएका प्रदर्शनकारीमध्येका ४८ महिला र १ जना पुरुष पक्राउ परेका छन् । काठमाडौं उपत्यका प्रहरी कार्यालय प्रमुख एआईजी दीपक थापाका अनुसार विभिन्न ठाउँबाट सोमबार दिउँसो ५६ जना भेला भएर बानेश्वरको पानीट्यांकी नजिक गएको देखिन्छ । आज कार्यक्रम छैन, यसो घुम्न आएको भन्दै संसद् भवनको ३ नम्बर गेटअघि भेला हुने क्रम बढ्यो । उनीहरू अलिअलि गर्दै त्यस क्षेत्रमा आइपुगेर छरिएर गेटको वरिपरि बसेका थिए, थापाले भने, पानीट्यांकी नजिकै प्रहरीको सीआरभी भ्यान पनि बस्छ । प्रहरीको अरू टोली पनि बाहिर बस्छ । तर त्यहाँ को आइरहेको छ र के गर्न चाहिरहेको छ भन्ने प्रहरीले भेउ नै पाएन ।थापाका अनुसार पानीट्यांकीतर्फको गेटमाथि दुई जना सेन्ट्री बसेका थिए । गेटमा दुई जना तैनाथ थिए । त्यही बेला एक जना प्रहरी काम विशेषले संसद् परिसरभित्र छिरेका बेला गेटको सुरक्षामा एक जना मात्र प्रहरी हुन पुगे । त्यही बेलामा यताउता छरिएर रहेका मानिसहरू एकत्रित भई गेटबाट सुरक्षाकर्मीलाई धकेलेर प्रवेश गरे । उनीहरू संसद्को मुख्य भवन बाहिरको खुला स्थानमा नाराबाजीसहित प्रदर्शन गरे ।संसद् भवन परिसरको सम्पूर्ण सुरक्षा कमान्ड नेपाल प्रहरीको हुन्छ । संसद्को हलभित्र सांसदको सुरक्षा भने संसद् सचिवालयमातहत रहने मर्यादापालकले गर्छन् । संसद् परिसर क्षेत्रको सुरक्षाका लागि त्यहाँ इन्स्पेक्टरको नेतृत्वमा विशेष कार्यदलको एउटा टुकडी नै तैनाथ छ । त्यसलाई समेत छलेर प्रदर्शनकारी भित्र प्रवेश गर्नुले सुरक्षा अवस्था नाजुक देखाएको छ । संसद् भवनभित्र आन्दोलनकारी प्रवेश गरेको घटना गम्भीर भएको भन्दै सभामुख देवराज घिमिरेले लघुवित्त ऋणीहरूको समूह हूलहुज्जतसहित प्रवेश गरेको र नाराबाजी गरेको विषयमा प्रहरी महानिरीक्षक वसन्तबहादुर कुँवरसँग जानकारी लिएका छन् । यसैगरी काठमाडौं उपत्यका प्रहरी कार्यालयले एसएसपी दिनेश मैनालीको नेतृत्वमा एसपी नवराज अधिकारी र डीएसपी दिनेश घिमिरे रहेको समिति गठन गरेको छ । प्रहरी प्रवक्ता डीआईजी भीमप्रसाद ढकालले संसद् भवन परिसरमा भएको घटनाबारे छानबिन समितिको प्रतिवेदन आएपछि के कसो गर्नुपर्ने हो, आवश्यक निर्णय लिइने बताए । सोमबार साँझ नै गृहमन्त्री नारायणकाजी श्रेष्ठले सुरक्षा निकायका प्रमुखलाई मन्त्रालयमा बोलाएर संसद् भवनमा भएको घटनाबारे जानकारी लिएका थिए । संवेदनशील क्षेत्रमै यसरी प्रदर्शनकारी छिरेको घटना गम्भीर रहेको भन्दै गृहमन्त्री श्रेष्ठले असन्तुष्टि जनाएका थिए । आगामी दिनमा यस्ता घटना दोहोरिन नदिन आवश्यक सुरक्षा सावधानी अपनाउन पनि मन्त्री श्रेष्ठले निर्देशन दिएका छन् । काठमाडौं उपत्यका प्रहरी कार्यालयले संसद् भवनको बाहिरी सुरक्षामा तैनाथ प्रहरीको टोलीलाई तानेर सोमबारै अर्को टोली खटाएको छ ।"
दूध किसानले सडकमा दूध पोख्नुपर्ने किन ?,"मुलुकभरका लाखौं दुग्ध उत्पादक किसान यति बेला बेचैन छन् । उत्पादित दूध बिक्री भइरहेको छैन, बिक्री भइहाले पनि त्यसबापतको भुक्तानी हात परिरहेको छैन । लम्पी स्किन रोगबाट गाईभैंसी गुमाउँदाको पीडा मत्थर भइसकेको छैन । बेचेको दूधको भुक्तानी र बजार व्यवस्थापनको माग गर्दै किसानले दूध पोखेर प्रदर्शन गर्न थालिसकेका छन् । दुग्ध किसानको समस्या मिडिया र संसद्मा समेत उठेपछि प्रधानमन्त्री पुष्पकमल दाहालको ध्यानाकर्षण भएको छ । उनले तत्काल दुग्ध किसानको भुक्तानी गर्न सरोकारवालालाई निर्देशन दिएका छन् । तर, यसको कार्यान्वयन कसरी हुन्छ र किसानको सरोकार दीर्घकालीन रूपमा कसरी सम्बोधन हुन्छ भन्ने गम्भीर चासो जीवितै छ । किसानले आफूले बेचेको दूधको पैसा नपाएको तीनचार महिना भएको छ । दुग्ध विकास संस्थान, नेपाल डेरी उद्योग संघ र नेपाल डेरी एसोसिएसनले किसानलाई भुक्तानी दिन बाँकी सात अर्ब रुपैयाँ हाराहारी पुगिसकेको छ । राष्ट्रिय दुग्ध विकास बोर्डका अनुसार दुग्ध क्षेत्रमा प्रत्यक्षअप्रत्यक्ष रूपमा करिब ३० लाख परिवार संलग्न छन् । सरकारी स्वामित्वको संस्थानले मात्रै भुक्तानी ढिला गर्दा करिब दुई लाख किसान प्रभावित छन् । केही महिनाअघि मात्रै लम्पी स्किन रोगको महामारी देशव्यापी फैलँदा किसानले तीन अर्ब रुपैयाँभन्दा बढीको पशुधन गुमाएका थिए । पीडित किसानलाई सरकारले क्षतिपूर्ति पनि दिएन । महामारीबाट जसोतसो जोगिएका गाईभैंसीबाट उत्पादित दूधको बजार सहज बनाउन पनि सरकारले ध्यान दिएको छैन । आफ्नो बुताभन्दा बाहिरको परिस्थितिमा पनि राज्यबाट कुनै भरथेग पाउन नसकेपछि किसानमा निराशा चुलिएको छ । हिउँद दूध बढी उत्पादन हुने तर दुग्धजन्य पदार्थ खपत कम हुने याम हो । हिउँदमा दही, आइसक्रिम, मिठाईजस्ता सामग्रीको बिक्री कम हुन्छ । यो याममा दूधलाई धूलोमा परिणत गरेर भण्डारण गरिन्छ र त्यसलाई अधिक माग हुने बर्खायाममा बेचिन्छ । अहिले सरकारी स्वामित्वको संस्थान र निजी डेरीले पर्याप्त मौज्दात भइसकेको भन्दै दूध खरिद घटाएका छन्, कतिपय क्षेत्रमा बन्द गरिएको छ । संस्थान मात्रै धूलो दूध ८२० टन र बटर ६८० टन मौज्दात रहेको बताउँछ । यस्तै, डेरी उद्योग संघको पनि ५ हजार टन धूलो दूध र ८ हजार टन बटर स्टक रहेको भनाइ छ । एसोसिएसनले करिब २ अर्बको बटर र धूलो दूध मौज्दात रहेको जनाएको छ । यस्तो दाबी संशयरहित भने छैन । तिनै संस्थान र निजी डेरीले गएको बर्खायाममा बजारमा दूध अभाव रहेको भन्दै भारतबाट दूध भित्र्याउन लबिइङ गरेका थिए । यति बेला जानाजान पर्याप्त मौज्दात नराखी बर्खायाममा अभाव देखाएर भारतबाट दूध आयात गर्ने प्रपञ्च रचिएको हो भने अनुसन्धान र कारबाहीको विषय बस्नुपर्छ । भारतबाट अवैध रूपमा सस्तो मूल्यमा दूध भित्रिँदा पनि यहाँका किसानले उत्पादन गरेको दूधको बजार प्रभावित भएको छ । प्रदेशअनुसार लिटरमा ५ देखि १५ रुपैयाँ सस्तो दूध तस्करीबाट भित्रिने गरेको छ । दूधको यस्तो अवैध धन्दालाई सरकारले तत्काल नियन्त्रण गर्नुपर्छ । सरकारले दूध उत्पादन बढाउने नीति तथा कार्यक्रम भने ल्याइरहेकै छ । २०७८ सालमा ल्याइएको राष्ट्रिय दुग्ध विकास नीतिमा प्रतिव्यक्ति प्रतिवर्ष दूधको उपलब्धता आगामी दुई वर्षभित्र ९१ केजी र २१०० सालसम्म दुई गुणा वृद्धि गर्ने लक्ष्य छ । त्यसमा दूध व्यवसायलाई नाफामूलक र दिगो पेसाका रूपमा विकास गर्ने पनि भनिएको छ । दूध उत्पादन बढाउन विभिन्न स्थानीय तह र प्रदेश सरकारले अनुदानको व्यवस्था पनि गरेका छन् । तर तीनै तहका सरकारले दूध बिक्री नहुने र बिक्री भए बेलैमा भुक्तानी नपाउने किसानको समस्यालाई अनदेखा गर्दै आएका छन् । यो समस्या यसैपालि देखिएको पनि होइन, वर्षौंदेखिको हो । किसानबाट दूध खरिद नगर्ने गरी मिल्क होलिडे समेत बेलाबेला हुँदै आएका छन् । मुलुकभरका लाखौं किसान प्रभावित हुँदै आएको यस समस्याको दीर्घकालीन समाधानको खोजीमा उदासीनता देखाइनु विडम्बनापूर्ण छ । बजारमा माग घट्ने समय (असोजफागुन) मा पर्याप्त धूलो दूध उत्पादन गरेर माग बढी हुने समय (चैतभदौ) मा बजार पठाउने प्रणाली मात्र व्यवस्थित गर्न सके किसानले दूध बेच्न नपाउने र भुक्तानी ढिलो हुने समस्या धेरै हदसम्म हट्न सक्छ । त्यसबाहेक अन्तर्राष्ट्रिय बजारको खोजी गर्नुपर्छ, जुन किसानको सामर्थ्यले भ्याउँदैन, यसमा सरकारले अग्रसरता लिनुपर्छ, इच्छुक व्यवसायीका लागि सहजीकरण गरिदिनुपर्छ । भारत, चीन, बंगलादेश, श्रीलंका, पाकिस्तानलगायत मुलुक सम्भावित बजार हुन् । निर्यात सम्भावना भएका दुग्धजन्य पदार्थ पहिल्याएर त्यसको उत्पादनलाई प्रवर्द्धन गर्नुपर्छ । जस्तो छुर्पी निर्यातमा बलियो सम्भावना देखिएको छ । गएको आर्थिक वर्षमा मात्र नेपालबाट साढे तीन अर्ब रुपैयाँको छुर्पी निर्यात भएको तथ्यांक छ । अन्तर्राष्ट्रिय बजार सुनिश्चित भयो र गुणस्तरीय उत्पादन निर्यात गर्न सकियो भने किसानले यथोचित मूल्य पनि पाउन सक्छन् । त्यसैले दुग्ध किसानले भोग्दै आएको समस्याको दीर्घकालीन समाधान बजार व्यवस्थापनबाटै खोज्नुपर्छ, त्यसमा सरकार तत्काल जुट्नुपर्छ ।"
सक्षम छन् महिला,"महिलाको काँधमा काभ्रेका ८ सरकारी कार्यालय रहेको भन्ने आइतबार प्रकाशित समाचार प्रेरणादायी छ । समाज आज पनि विभाजित छ । महिला आज पनि सामाजिक रूपमा प्रताडित छन् । महिलाले गर्न सक्दिनन्, महिलामा हिम्मत हुँदैन, महिला बहकिन्छन् र महिला अझै पनि मानसिक र शारीरिक रूपमा कमजोर छन् जस्ता धारणाले समाजलाई गाँजेको छ । जबसम्म महिलाहरू सामाजिक र राजनीतिक रूपमा सशक्त हुँदैनन् तबसम्म समाज समानान्तर रूपमा अघि बढ्न सक्दैन । यही सोचसहित संविधानले समानताको अधिकार व्यवस्था मात्र गरेन, विशेष आरक्षणसमेत व्यवस्था गरेर महिला सशक्तीकरणका पक्षमा राज्यलाई तयार बनाएको छ । तर पितृ सत्तात्मक सोच र शैली अनि हाम्रा धार्मिक र पौराणिक मान्यता अनि परम्पराका नाममा महिलामाथि थिचोमिचो र अपहेलना कायमै छ । महिलाले गर्न सक्दिनन् भन्ने साझा धारणाको विकास यत्रतत्र भएको छ ।देशको राष्ट्रपति, प्रधानन्याधीशजस्तो गरिमामय पदमा महिलाले उत्कृष्ट ढंगबाट जिम्मेवारी निर्वाह गरिसकेको स्थिति छ । पछिल्लो समय प्रहरी र सेनामा महिलाको बढ्दो उपस्थितिले ती सेवालाई गरिमामय बनाइरहेको छ । यस सन्दर्भमा सरकारी कार्यालयमा महिला प्रमुख भएको समाचार अर्थहीन हुनुपर्ने थियो । तर हाम्रा पुरातन मान्यता अनि सोचले महिलाप्रतिको विश्वासको खाडल पुरिएको अवस्था रहेन । धर्म, संस्कार, सांस्कृतिक मान्यता अनि परम्पराले महिलाको अस्तित्वलाई आज पनि स्विकार्न सकेको छैन । महिला सशक्तीकरणका लागि महिलामाथि भएका लगानीमा अझै पनि गिद्धेदृष्टि कायमै छ, महिलाले गरेको उन्नति र प्रगतिलाई शंकाको दृष्टिले हेर्ने परम्परा यथावत् छ । सरकारी कार्यालयमा महिला प्रमुख भएका समाचार र उनीहरूले निर्वाह गरेका सशक्त भूमिकाले समग्र महिलाको आत्मबल थोरै भए पनि बढेको अनुभूति मिलेको छ । महिला आवाजलाई अतिरञ्जित रूपमा प्रस्तुत गर्नुभन्दा पनि सफलताका कथाहरू र महिलाले समाजमा निर्वाह गर्नुपर्ने र गरिरहेको भूमिकालाई धरातलमा ल्याइदिने हो भने मात्र पनि महिलाप्रति न्याय भएको मान्न सकिन्छ । बदलिँदो परिस्थिति र सामाजिक परिवेशलाई चिर्दै अघि बढ्न अबका महिला सक्षम छन् । रविना पौडेल, गोकर्णेश्वर, काठमाडौं"
रुसयुक्रेन युद्ध र मानवता,"रुसले युक्रेनलाई आक्रमण गरेको फागुन ११ मा दुई वर्ष पूरा भएको छ । यस युद्धबाट कसले जित्ने र को हार्नेभन्दा पनि विश्व समुदाय र मानवताले हारेको छ । आफ्नो देशको क्षणिक स्वार्थ र शक्तिका भरमा कमजोर देशलाई हेप्ने, पेल्ने त विश्वका हरेक ठूला देशको नियत र हेपाहापनको पराकाष्ठा हो । शक्तिको दुरुपयोग हो । युद्धले कसैलाई पनि फाइदा हुँदैन । युद्धमा सबै पराजित हुन्छन् । कसैको जित हुँदैन । युद्ध भनेको यस्तो अवस्था हो, त्यो जो केहीले होस् भन्ने चाहना राख्दैन । त्यसमाथि पनि युद्धले दिने पीडा यति निर्मम र बर्बरतापूर्ण हुन्छ कि कसैले कल्पनासम्म पनि गर्न सक्दैन । विश्वको जुनसुकै देशमा युद्ध किन नहोस्, त्यसको बाछिटाले संसारलाई र विश्वभर भएका सबैलाई प्रभाव पार्छ । विश्वका साना र गरिब देशमा नागरिकले दुई छाक राम्रोसँग खान पाएका छैनन् तर युद्धका नाममा हातहतियार खरिदमा मात्रै अर्बौं डलर खर्च भइरहेको छ । आखिर कहिलेसम्म मानवजातिले आफ्नो स्वार्थका लागि एकअर्को देशसँग लडेर मानवताको धज्जी उडाउँदै युद्ध लड्ने ? रुसयुक्रेन युद्धको मारमा ती दुई देशका नागरिकले मात्र दुःख भोग्नुपरेको छैन । शक्तिशाली देशहरूको लडाइँको चपेटामा आम नागरिकले कहिलेसम्म दुःख र कष्ट भोग्नुपर्ने हो ? भगवान पुडासैनी, जोरपाटी, काठमाडौं"
विद्वान्हरूको जमघटबाट मुलुकको प्रसिद्धि,"ध्यानमा संलग्न हुन आउने विदेशीहरू त्यहाँको कुव्यवस्था देखेर तत्कालै फर्कने गरेको यथार्थ जगजाहेर छ । लुम्बिनी क्षेत्रको इतिहास, पौराणिकता झल्काउने, बुद्धको जीवनी, बुद्धत्व एवं निर्वाणप्राप्तिसँग जोडिएका गतिविधि समेटेर एउटा बृहत्तर म्युजियम स्थापना गर्नुपर्ने आवश्यक देखिन्छ । दुःखको कुरा खुराफाती राजनीतिक गतिविधि, निर्वाचनको कुरामा हामी महिनौं अघिदेखि गफ, छलफल गरेर समय बिताउछौं तर पहिलोपटक नोबेल पुरस्कार विजेतादेखि विश्वचर्चित व्यक्तित्वसम्मको जमघटलाई नजरअन्दाज गरिरहेका छौं । वस्तुतः संघीय सरकारसमेतको संलग्नताबाट उक्त शिखर सम्मेलनलाई राष्ट्रिय गौरवको कार्यक्रम बनाएर प्रचारप्रसारलाई उचाइमा पुर्याउनुपर्छ, विद्वान्हरूको सल्लाह, सुझाव समेटेर लुम्बिनी क्षेत्रलाई अद्वितीय पर्यटकीय गन्तव्य बनाउनुपर्छ । भुवनेश्वर शर्मा, चन्द्रागिरि२, काठमाडौं"
आवधिक योजना आफू बन्न कि मुलुक बनाउन ?,"योजना निर्माणमा फड्को मार्न जरुरी छ ?अर्थशास्त्री हेनरी डगलस डिकेन्सन भन्छन्, आर्थिक योजनामार्फत सरकारले मुख्य आर्थिक निर्णय लिन्छ । यस्ता निर्णय मुलुकभित्र रहेको सम्भावित स्रोतसाधनको भरपर्दो सोध र सर्वेक्षणवाट प्राप्त आधिकारिक सूचना तथा आममानिसको वस्तुगत आवश्यकताबारे गम्भीर मीमांसापछि निर्णय लिइन्छ । यो परिभाषासँग मेल खाने गरी नेपालमा योजना निर्माण हुन्छन् त ? आजसम्मका उपलब्धिलाई हेरेर ग्यारेन्टीसाथ भन्न सकिन्छ गरिन्न । ८० प्रतिशतभन्दा बढी वार्षिक र आवधिक योजना समेटिने प्रोजेक्ट सम्भावना वा कल्पनाका आधार लादिन्छन् । जस्तो पन्ध्रौं पञ्चवर्षीय योजनामा वार्षिक कृषिमा ५५ प्रतिशत, उद्योगमा १३ प्रतिशत र सेवामा १०९ प्रतिशत गरी सरदर १०५ प्रतिशत आर्थिक वृद्धि हुने अनुमान गरिएको थियो, जुन हावादारी साबित हुन पुग्यो । यसपटक योजना आयोगले प्रस्तुत गरेको सोह्रौं योजनाको अवधारणापत्रका अमूर्त प्रस्तावना हेर्दा उही कपीपेस्ट दोहोरिने सम्भावना देखिन्छ । खासगरी संघीय गणतन्त्रात्मक संविधानको स्प्रिटविपरीत । योजना सफल बनाउन ठोस प्रस्तावको आवश्यकता हुन्छ । सबैभन्दा पहिले लगानी कहाँबाट जुटाउने ? जनशक्ति कसरी तयार पार्ने ? कच्चापदार्थ र अन्य सामग्री खासगरी क्यापिटल गुड्स उत्पादनसँग कसरी जोड्ने ? भूमि र पर्यावरण तथा प्रोजेक्ट सफल बनाउन आवश्यक पूर्वाधार कसरी व्यवस्था गर्ने ? नाफा आर्जन र वितरणलाई सामाजिक न्याययुक्त कसरी बनाउने ? हरेक आर्थिक योजनाले यी विषय माग गर्छन् । दोस्रो, उक्त परियोजना वार्षिक कार्यक्रमसँग कसरी जोडिएको छ ? बजेटमा विनियोजन कुन प्राथमिकताका आधारमा गरिएको छ ? अरू योजना तथा वित्तीय प्रबन्ध कसरी गरिएको छ ? अरू योजना तथा वित्तीय प्रबन्ध कसरी गरिएको छ र त्यस योजनाले अल्पकालीन, मध्यकालीन र दीर्घकालीन समयसम्म कति उपयोगी सिद्ध हुन सक्छ भनेर खोजी गर्छ । एसियाका नवऔद्योगिक मुलुकले गरेका विगतका प्रयत्न हेरौं या स्क्यान्डिभियन समाजवादीले गरेका अभ्यास, भारतको केरला राज्यले गरेको प्रगति या ब्राजिलको लुला प्रशासनका योजना । ती सबैले आफ्ना नागरिकलाई पहिलो प्राथमिकतामा राखेका छन् । किनभने उनीहरूले मौद्रिक पुँजीलाई मात्र होइन मानवीय पुँजीलाई उत्तिकै प्राथमिकतामा राख्ने गरेका छन् । किनभने आममान्छेको सक्रिय सहभागिता र आत्मविश्वास बेगर कुनै पनि मुलुकले विकासमा छलाङ हान्न सम्भव नै हुन्न । विकेन्द्रीकृत योजनाको विकासले मात्र त्यस्तो सहभागिताको अवसर जुटाउँछ । विकेन्द्रित योजनाले मात्र सम्भ्रान्तलाई योजना प्रक्रियामा भित्र्याउँदैन सम्पूर्ण समाजका लागि पुँजी निर्माणको अवसर उपलब्ध गराउँछ । त्यस्तो पुँजी निर्माण मात्र स्थानीय गाउँ वा नगरमा पुनर्लगानी गरिने हुन्छ । वर्तमान शासक वर्गले आफ्नो निर्वाचन क्षेत्र वा पकड भएका एरियामा योजना पुर्याउने गरेका छन् । कृषि उत्पादन बढाउन र उद्योगधन्दामा लगानी गर्नेभन्दा व्यापार तथा कालो बजारीलाई प्रश्रय दिने गरेका छन् । यस्तो अभ्यासले क्षेत्रीय तथा प्रादेशिक विभेद मात्र निम्त्याउने गरेको छैन, मानिसलाई गाउँ र सहर छोडेर बसाइँ सर्न बाध्य बनाएको छ । नगद डलरमा साटेर विदेशमा अपचलन गर्न सहयोग पुगेको छ । आम नागरिकलाई रोजगारी विदेशमा मात्र प्राप्त हुन्छ भन्ने सिकाएको छ । देशभित्रै बसेर केही गर्न सकिन्छ भन्ने आम मानिसको आत्मविश्वासमा धमिरा लगाएको छ । यस्तो विभेदपूर्ण अभ्यास प्रदेश र स्थानीय तहमा समेत झांगिएको छ । त्यसैले यस्तो विषमता त्याग्न जरुरी छ । यदि विकेन्द्रीकृत सहभागितामूलक योजना अगाडि सार्ने हो र वास्तविक जनप्रतिनिधिहरू निर्णायक ठाउँमा सचेततापूर्व खडा हुने हो भने त्यसले आवश्यकता र न्यायपूर्ण वितरणको आधारमा विकासको नयाँ प्रक्रिया सुरु हुन सक्छ । यसले आफन्तवाद र नीतिगत भ्रष्टाचारलाई दुरुत्साहित गर्छ । शासक वर्गले अर्थतन्त्रमा न्यून आर्थिक वृद्धि किन भयो ? उत्पादनभन्दा सेवा क्षेत्र किन विस्तार भयो ? पुँजीगत खर्च गर्ने क्षमता किन घट्यो ? राष्ट्रिय बचत र लगानी किन घट्यो ? व्यापार घाटा किन चुलियो ? मुद्रास्फीति किन घट्यो ? संसार न्यून उत्पादकत्वबाट उच्च उत्पादकत्व भएको नलेज इकनोमीमा फड्को मारिरहँदा हामी किन पछि पर्यौं भनेर आफैं जनतामा दुखेसो पोख्ने होइन, विद्यमान आर्थिक ढाँचामा नै परिवर्तन खोज्ने हो । पञ्चायतकालमा राजा र तिनका भारदारले नबुझ्दा पहिलो जनआन्दोलनले त्यो व्यवस्था फालेको थियो । संवैधानिक राजतन्त्रात्मक संसदीय प्रणाली माओवादी जनयुद्धले मात्र होइन अविकासले पनि समाप्त भएको थियो । हाल राजनीतिक कोर्स नै बदल्ने (पाराडाइम सिफ्ट) हुने गरी जनअसन्तुष्टि चुलिँदै गएको छ । यस्तो अवस्थाको सँघारमै आइपुग्दा पनि अधिकारीहरू आवधिक योजना वा बजेट कपीपेस्ट गर्न तल्लीन छन् । उनीहरू आफ्नै कमजोरीका कारण खडा हुन पुगेका समस्याबारे अनभिज्ञ रहेको बहाना गरिरहन्छन् । सत्ता नेतृत्वमा रहेका नेता या सफेदपोष कर्मचारीले योजना निर्माण गर्नुअघि विकासका कस्ता चुनौती छन् भन्ने बुझ्न आवश्यक छ । तर पदस्थ पदाधिकारीहरू परिवर्तनको प्रकृतिलाई बुझेर काम गर्नभन्दा क्षणिक सस्तो लोकप्रियता आर्जन गर्न चाहन्छन् । भनिन्छ, व्यक्तिगत हिसाबमा दशा बाजा बजाएर आउँदैन । राज्यको कुरा अलग हो । भरपर्दो शक्तिले परिवर्तनको दियो बाल्न नसके पनि अराजकता अकस्मात् देखापर्ने आँधी र चट्याङले बज्रपात गिराउन सक्छ । सन् २०११ को अरब विश्वलाई नियाल्यो भने थाहा हुन्छ राजनीतिक संकट टाढा छैन, जसले व्यक्तिको के कुरा मुलुकको अस्तित्वमाथि प्रश्न खडा हुन सक्छ । त्यसैले आफ्नो होइन मुलुकका लागि आवधिक योजनामा लाग्नु हितकर हुनेछ ।"
चीनको आर्थिक विकास सूत्र,"चिनियाँ कम्युनिस्ट पार्टी (सीपीसी) को २० औं राष्ट्रिय महाधिवेशनको भावनाको पूर्ण कार्यान्वयनको थालनी र कोभिड१९ महामारी नियन्त्रणपछि आर्थिक पुनरुत्थान र विकास वर्षका रूपमा सन् २०२३ सुरु भएको थियो । एक वर्षयता चीनको अर्थतन्त्रले दबाबको सामना गर्दै आधुनिक समाजवादी देश निर्माणमा ठोस कदम चालेको छ । चीनको उच्च गुणस्तरीय विकासले विश्व अर्थतन्त्रको पुनरुत्थानमा थप जोस दिएको छ भने विश्वासको प्रक्षेपणलाई दृढतापूर्वक अगाडि बढाएको छ ।चीनको अर्थतन्त्र विश्व अर्थतन्त्रको महत्त्वपूर्ण संवाहक शक्ति हो । विश्व उथलपुथल र परिवर्तनको नयाँ अवधिमा प्रवेश गरिरहेको छ । विश्वव्यापी आर्थिक वृद्धिको गतिमा कमी आएको पृष्ठभूमिमा २०२३ मा चीनको आर्थिक विकासले स्थिर, प्रगतिशील र राम्रो विशेषता बोकेको थियो । वार्षिक कुल गार्हस्थ्य उत्पादन १२६ ट्रिलियन युआनभन्दा बढी थियो, जुन ५२ प्रतिशतको वृद्धि हो । विश्वका प्रमुख अर्थतन्त्रसँग तेर्सो वा अघिल्लो वर्षको तुलनामा ठाडो रूपमा विश्लेषण गर्दा प्रभावशाली र कडा मिहिनेतबाट चीनले सफलता प्रदर्शन गरेको छ । २०२३ मा चीनको आर्थिक वृद्धि ६ ट्रिलियन युआनभन्दा बढी थियो, जुन एक वर्षमा कुनै मध्यमस्तरको देशको कुल आर्थिक उत्पादन बराबर हो । अन्तर्राष्ट्रिय मुद्रा कोषले गरेको अध्ययनले चीनको आर्थिक वृद्धिले बाँकी विश्वमा सकारात्मक प्रभाव पार्ने र चिनियाँ अर्थतन्त्रको प्रत्येक १ प्रतिशतको वृद्धिले अन्य अर्थतन्त्रको उत्पादनको स्तर औसत ०३ प्रतिशत अंकले बढाएको देखाएको छ । अन्तर्राष्ट्रिय मुद्रा कोषका प्रबन्ध निर्देशक जर्जिएभाका अनुसार चिनियाँ अर्थतन्त्रका मुख्य अपेक्षित लक्ष्य सफल हुनु चीन, एसिया र विश्वका लागि राम्रो समाचार हो ।चीनको अर्थतन्त्रले विश्व अर्थतन्त्रमा दुर्लभ स्थिरता ल्याउँछ । विश्वको दोस्रो ठूलो अर्थतन्त्र भएकाले चीनको अर्थतन्त्रले दीर्घकालीन सकारात्मक आधार विकास गरेको छ । चीन संयुक्त राष्ट्रको औद्योगिक वर्गीकरणमा सबै औद्योगिक वर्ग भएको एक मात्र देश हो, जसले विश्वको कुल उत्पादनको मूल्य अभिवृद्धि लेखा ३० प्रतिशतले छोएको छ । लगातार १४ वर्षदेखि विश्वमा पहिलो स्थानमा छ र दुई सयभन्दा बढी परिपक्व औद्योगिक क्लस्टर गठन भएका छन् । चीनको जनसांख्यिक लाभांश प्रतिभाशाली लाभांश मा बढ्दै छ । मानव संशाधनको कुल मात्रा, वैज्ञानिक र प्राविधिक मानव संशाधन र अनुसन्धान र विकास कर्मचारीको कुल संख्या विश्वमा पहिलो स्थानमा छ । अनुसन्धान र विकासमा चीनको लगानी र उच्चप्रविधि उद्योगमा लगानीले लगातार धेरै वर्षसम्म दोहोरो अंकको वृद्धि कायम राखेको छ । उदीयमान प्रविधिहरूको प्रयोग तीव्र हुँदै गइरहेको छ । उत्पादन र व्यापारका नयाँ रूप निरन्तर देखापरिरहेका छन् । यसले चीनको विकासका लागि नयाँ ऊर्जाको निर्माण र वृद्धिलाई गति दिनेछ । पाकिस्तान अब्जर्भरमा लेखिएको छ, चीनको स्थिर आर्थिक वृद्धि गतिले दिगो विकासका लागि लचिलोपन र क्षमतालाई जोड दिन्छ, जसले चीनलाई विश्वव्यापी आर्थिक पुनरुत्थानको मार्गलाई आकार दिने प्रमुख खेलाडी बनाएको छ । चीनको अर्थतन्त्रले विश्वव्यापी सुधारमा बलियो विश्वास जगाएको छ । चीनको अर्थतन्त्र फराकिलो हुँदै गइरहेको छ । सन् २०२३ मा चीनमा उपभोग्य वस्तुको कुल खुद्रा बिक्री ४७ ट्रिलियन युआनभन्दा बढी थियो । आर्थिक वृद्धिमा चीनको अन्तिम उपभोग खर्चको योगदान दर ८२५ प्रतिशत थियो । चीनको अर्थतन्त्रले उच्च गुणस्तरीय विकासका लागि ऊर्जा संकलन गरिरहेको छ । चीनको मध्यम आय समूह हाल ४० करोडभन्दा बढी छ । आगामी दशक वा सोभन्दा बढीमा ८० करोड पुग्नेछ । अधिक सामान र सेवाहरूको माग उपलब्ध छ कि छैन बाट तिनीहरू राम्रो छन् कि छैनन् मा परिवर्तन भएको छ । उपभोग स्तरवृद्धिको गति बलियो छ । अस्ट्रेलियाका पूर्वप्रधानमन्त्री केभिन रुडले चिनियाँ उपभोक्ताले भविष्यमा विश्वस्त रहेसम्म चीनको अर्थतन्त्र राम्रोसँग बढ्ने बताएका छन् । विद्युतीय सवारीसाधन, लिथियम आयन ब्याट्री र सोलार सेलले कुल १०६ ट्रिलियन युआनको निर्यात गरेको छ । पहिलो पटक ट्रिलियन युआन अंक नाघेको छ । वार्षिक रूपमा २९९ प्रतिशतले वृद्धि भएको छ । चीनको वैदेशिक व्यापार नयाँ तीन प्रकारका उत्पादन को निर्यातले धेरैको ध्यान आकर्षित गरेको छ । दीर्घकालीन दृष्टिकोण भएकाहरूका लागि उत्पादन र प्राविधिक नवप्रवर्तनमा चीनको बढ्दो लगानी देशको अनुकूल दीर्घकालीन आर्थिक सम्भावनाहरूमा विश्वासको स्रोत हुनुपर्छ, विदेशी मिडियाले टिप्पणी गरेका छन् ।चीनले अन्य देशसँग विकासका नयाँ अवसर साझा गरिरहनेछ । विश्व अर्थतन्त्रमा जोखिमको संकलन र संरक्षणवादी प्रतिक्रियाको पृष्ठभूमिमा चीनले जति धेरै विकास गर्छ, उति नै खुला हुँदै जाने कुरामा जोड दिँदै आएको छ । सक्रिय रूपमा बजार उन्मुख, कानुननियम उन्मुख र अन्तर्राष्ट्रियकरण भएको पहिलो श्रेणीको व्यापारिक वातावरण सक्रिय रूपमा सिर्जना गरेको छ । गत वर्ष अक्टोबरमा चीनले उत्पादन क्षेत्रमा विदेशी लगानीमा लगाइएका सबै प्रतिबन्ध हटाउने घोषणा गर्यो, जसले विश्वव्यापी लगानीकर्तालाई चीनमा उत्पादनका अवसर खोल्दै जानेछ । विगत पाँच वर्षमा चीनमा भएको प्रत्यक्ष वैदेशिक लगानीको प्रतिफलको दर करिब ९ प्रतिशत रहेको छ, जुन अन्तर्राष्ट्रिय स्तरमा उच्च छ । म्याकिन्से चाइनाका अध्यक्ष एली न्गाइले भनेझैं बजारको आकार, खर्च गर्ने शक्ति र नवप्रवर्तनका हिसाबले विश्वको कुनै पनि क्षेत्रले चिनियाँ बजारलाई प्रतिस्थापन गर्न सक्दैन । बहुराष्ट्रिय कम्पनीहरूका लागि चिनियाँ बजार नवप्रवर्तनको आधार मात्र होइन, उपभोक्ता क्षेत्रमा प्रेरणाको स्रोत पनि हो । बहुराष्ट्रिय कम्पनीहरूले चीनमा लगानी गरिरहनुपर्छ, उनले भनेका छन् ।चीनले स्थायित्वको बीचमा प्रगति खोज्ने, प्रगतिको माध्यमबाट स्थायित्व प्रवर्द्धन गर्ने र नयाँ आधार तोड्नुअघि स्थापना गर्ने सिद्धान्तलाई पालना गरेको छ । यसरी उच्च गुणस्तरीय विकाससहित चिनियाँ शैलीको आधुनिकीकरणलाई प्रवर्द्धन गरिरहेको छ । प्रभावकारी गुणात्मक स्तरोन्नति र उचित मात्रात्मक वृद्धि हासिल गर्न अझ बढी जोस र व्यावहारिक उपाय अवलम्बन गर्दै अर्थतन्त्रलाई धक्का दिन जारी राख्नेछ । विश्वका लागि थप लाभ ल्याउन, विश्वव्यापी विकासमा प्रोत्साहन प्रदान गर्न र आर्थिक उथलपुथलको अनुकूल गतिलाई सुदृढ बनाउन चीन लागिरहनेछ । छन नेपालका लागि चिनियाँ राजदूत हुन् ।"
जलवायु परिवर्तनको मारमा महिला,"विश्वव्यापी रूपमा तापमान र मौसमको स्वरूपमा आउने परिवर्तन जलवायु परिवर्तन हो । यसले भविष्यलाई संकटग्रस्त मात्र बनाएको छैन, वर्तमानलाई नै खतरामा धकेलेको छ । जलवायु परिवर्तनले वर्षाको समय, ऋतुजन्य मौसमको ढाँचा र प्राकृतिक विपत् बढाएको छ । प्राकृतिक स्रोतका भरमा घरपरिवार र पशुको हेरचाह गर्नुपर्ने, खाना र इन्धनको जोहो गर्नुपर्ने कारण महिलाहरू धेरै नै जलवायु परिवर्तनको मारमा छन् । यसमा सामाजिक, आर्थिक र सांस्कृतिक कारण जिम्मेवार छन् । जलवायु परिवर्तनले महिलाले सम्हालेको भान्सा, परिवारको हेरचाह, कृषि व्यवसायदेखि स्वास्थ्यसम्म प्रत्यक्ष असर गरेको छ । तर महिला कति जोखिममा छन् ? अनुसन्धान छैन । लैंगिकताका आधारमा भएको जोखिमको विषयमा राज्य असंवेदनशील छ । यद्यपि फरकफरक विषयगत तथ्यले जलवायु परिवर्तनले महिलामा पारेको असरलाई पुष्टि गर्न सकिन्छ । तथ्यांक विभागका अनुसार कृषि पेसामा ५२ प्रतिशत महिला आबद्ध छन् । महिलाले बागवानी, कुखुरा पालन र साना पशुपालन सम्हालिरहेका छन् । कृषि पेसामा पुरुष ६३ लाख ४७ हजार ९ सय ३६ रहँदा महिला ६८ लाख ६३ हजार ४ सय १२ छन् । जलवायु परिवर्तनले कृषि उत्पादन घटिरहेको छ । त्यसले महिलाको काम र खाद्य असुरक्षा बढाएको छ । कृषिमा आश्रित जनसंख्या मात्र होइन थोरै भूमि हुने महिला अझ मारमा छन् ।जलवायु परिवर्तनले प्राकृतिक प्रकोपका घटना बढिरहेका छन् । प्रकोपका बेला पहाडका महिला पहिरो र मधेसका महिला बाढीको बढी जोखिममा पर्छन् । घरपरिवार र स्रोत नजिक हुने हुँदा प्राकृतिक प्रकोपसँग अग्रपंक्तिमा जुध्ने महिला हुन्छन् । त्यसको क्षति पनि उनीहरूलाई हुन्छ । प्रकोपका कारण विस्थापित हुने र महिला तथा बालबालिकामा हिंसा हुने दर बढेको छ । संयुक्त राष्ट्रसंघ भन्छ, जलवायु परिवर्तनका कारण विस्थापित हुनेमध्ये ८० प्रतिशत महिला छन् । जलवायु परिवर्तनले हरेक वर्ष नयाँ किसिमका रोग उत्पन्न भएका छन् । त्यस्ता रोग र स्वास्थ्य समस्याले प्रताडित पनि धेरै महिला छन् । जलवायु परिवर्तन र विपत्तिबाट सुगमभन्दा दुर्गम र विपन्न महिला धेरै प्रताडित छन् । जानकारी अभाव, स्रोतसाधनको कमी र अनुकूलन व्यवहार नहुँदा यस्तो भएको हो । अधिकार, स्रोतसाधन र शक्तिको असमान वितरणले धेरै विपन्न महिला जलवायु परिवर्तनको मारमा छन् । वनजंगल मासिँदा पानीका स्रोत सुकेका छन् । पानी र घाँसदाउरा ल्याउने ठाउँ टाढा भएका छन् । यसले निर्धारित समयमा काम हुन सकेको छैन । समयमा काम नहुँदा पारिवारिक किचलो बढाएको छ । घाँसदाउरा, पानी जुटाउँदा बालबालिकाको पढाइ छुटेको छ । प्राकृतिक स्रोतबाट आय घट्दा गरिबी बढाएको छ । बालबालिका नियमित विद्यालय नजाने र पढाइ छोड्ने दर बढाएको छ । अरु त के, पानी नहुँदा महिनावारीको समयमा बालिका विद्यालय नजाने समस्या पनि छ ।जलवायु परिवर्तनका कारण जंगली जनावरको वासस्थान र व्यवहार फेरिएको छ । उनीहरू आक्रामक र हिंस्रक बनेका छन् । बीच जंगल छोडेर किनारामा बस्न र गाउँबस्तीमा पस्न थालेका छन् । जंगल छेउका सीमान्तकृत समुदाय धेरै छन् । पुरुषको तुलनामा धेरै महिलाहरू दिनहुँ जंगल जान्छन् । यसर्थ वन्यजन्तुको आक्रमणमा पनि धेरै महिला पर्छन् । नेपालमा जलवायु अनुकूलनमा सघाउन वर्षाको पानी संकलन र व्यवस्थापन, बीउ बैंक, खेतीपाती गर्ने समयमा हेरफेर, भूसंरक्षण, प्लास्टिक टनेल, कृषिमा अनुदान, गोबरग्यास, विद्युतीय चुलोलगायतका कार्यक्रम सञ्चालनमा छन् । यिनले महिलाको आयस्रोत र जीविकोपार्जनमा केही सघाएका छन् । तर, स्रोत साधनमा महिलाको समान पहुँचको सुनिश्चित गरिएको छैन । प्रविधिलाई महिलामैत्री बनाइएको छैन । यसैले नेपालमा अवलम्बन भएका जलवायु अनुकूलनका उपाय दिगो र भरपर्दा छैनन् । जलवायु परिवर्तनको भार कम गर्न राज्यले लैंगिकताका आधारमा भएको जोखिमको विषयमा अध्ययन गर्नुपर्छ । जलवायु परिवर्तनको अनुकूलन, न्यूनीकरण र समाधानमा महिलालाई नेतृत्वदायी भूमिकामा पुर्याउनुपर्छ । त्यसका लागि जलवायु अनुकुलनका योजना बनाउन सिकाउनुपर्छ । आवश्यकताअनुसार क्षमता अभिवृद्धि तालिम चलाउनुपर्छ । तीन तहकै सरकारले महिलाका लागि विशेष कोष बनाउनुपर्छ । स्थानीय तहमा महिलाका सञ्जाल बलियो बनाउने र जलवायु अनुकूलनका काम सिकाउने गर्नुपर्छ । जसको सवाल उसको नेतृत्व हुनुपर्छ । यसले मात्रै महिलाले जलवायु परिवर्तनका असर कम गर्ने काममा निर्णय लिन सक्नेछन् । प्रभाव घटाउन सक्नेछन् ।"
शेर्पाको आत्मवृत्तान्त 'हिम्बु,"काठमाडौं पर्यटन तथा हवाई उद्यमी एवं पर्वतारोही ल्हाक्पा सोनाम शेर्पाको आत्मवृत्तान्त हिम्बु सार्वजनिक भएको छ । यती समूहका अध्यक्षसमेत रहेका शेर्पाको पुस्तक आइतबार ठमेलस्थित छाया सेन्टरमा सार्वजनिक गरिएको हो । सन् १९५३ मा भएको पहिलो सफल सगरमाथा आरोहण दलका एक मात्र जीवित सदस्य कान्छा शेर्पा, राष्ट्रिय सभाका सदस्य सोनाम ग्याल्जेन शेर्पा, वरिष्ठ पर्यटन व्यवसायी योगेन्द्र शाक्य, अमेरिकाका लागि नेपालका पूर्वराजदूत अर्जुन कार्की, नेपाल शेर्पा संघका अध्यक्ष गेल्जे लामा शेर्पा, विश्वका ८ हजार मिटर अग्ला १४ हिमाल आरोहण गर्ने पहिलो दक्षिण एसियाली आरोही मिङ्मा शेर्पा, एसियाकै पहिलो महिला अन्तर्राष्ट्रिय माउन्टेन गाइड दावा याङ्जुङ शेर्पालगायतले पुस्तक लोकार्पण गरे । सातवटै महादेशका सर्वोच्च ७ हिमाल आरोहण गरेका ल्हाक्पा सोनाम निम्नस्तरबाट पर्यटन क्षेत्रमा प्रवेश गरेर ५ दशकदेखि क्रियाशील छन् । २०१६ जनवरीमा उनले अफ्रिकाको तान्जानियास्थित माउन्ट किलिमन्जरो, अगस्टमा युरोपको माउन्ट अलब्रुस, नोभेम्बरमा इन्डोनेसिया र अस्ट्रेलियामा पर्ने माउन्ट कास्टन पारामिट आरोहण गरेका थिए । २०१७ जुलाईमा उत्तर अमेरिकाको माउन्ट डेनाली र डिसेम्बरमा अन्टार्कटिकाको माउन्ट भिन्सन आरोहण गरेका उनले २०२२ जनवरीमा दक्षिण अमेरिकाको माउन्ट अङ्ककगोवा र २०२३ मेमा विश्वकै अग्लो शिखर सगरमाथा गरी ७ महादेशका ७ वटा उच्च शिखर आरोहण गरेका थिए ।सोलुखुम्बुको पाङ्गोम गाउँबाट ५ दशकअघि काठमाडौं आएदेखि पञ्चायत, प्रजातन्त्र र गणतान्त्रिक व्यवस्थासम्मका आरोहअवरोहलाई उनले पुस्तकमा समेटेका छन् । होटल, रिसोर्ट, एयरलाइन्सलगायत कम्पनी सञ्चालनमा भोगेका अनुभव, यती र तारा एयरलाइन्सको स्थापना, पर्यटन क्षेत्रका कठिनाइलगायत विषय पुस्तकमा उल्लेख छन् । सास ट्रस्टले प्रकाशन गरेको पुस्तकमा ल्हाक्पा सोनामले उनकी पत्नी तथा पहिलो आरोही पासाङ ल्हामुको सगरमाथा यात्रा र मदन भण्डारीसँगको सम्बन्धबारे खुलाएका छन् ।"
विद्युत् निर्यातलाई छैनन् उच्च क्षमताका प्रसारण पूर्वाधार,"(काठमाडौं)नेपाल र भारतबीच आगामी १० वर्षमा १० हजार मेगावाट विद्युत् निर्यातका लागि दीर्घकालीन विद्युत् व्यापार सम्झौता भए पनि दुई देशबीच उच्च क्षमताका प्रसारण पूर्वाधारको अभाव देखिएको छ । नेपाल र भारतबीच केन्द्रीय ग्रिडमार्फत विद्युत् व्यापारका लागि ढल्केबरमुजफ्फरपुर ४०० किलोभोल्ट (केभी) डबल सर्किट पहिलो अन्तरदेशीय प्रसारण लाइन मात्र सञ्चालनमा छ । भारतको बिहार, उत्तरप्रदेश र उत्तराखण्ड राज्यहरूसँग जोडिन १३२ केभी, ३३ केभी र ११ केभीका प्रसारण लाइन छन् । ४०० केभी, १३२ केभी, ३३ केभी र ११ केभीबाट भारततर्फ १ हजार ५ सय मेगावाट बिजुली निर्यात हुँदै आएको छ । कोशीबाट इनरुवापूर्णिया र सुदूरपश्चिमबाट नयाँ लम्की (दोधारा)बरेली ४०० केभीका दुई प्रसारण लाइन निर्माणको प्रस्ताव गरिएको छ । तर उक्त प्रसारण लाइन निर्माणको लगानी ढाँचामा दुई देशबीच सहमति जुट्न सकेको छैन । ढल्केबरमुजफ्फरपुर प्रसारण लाइनको क्षमता करिब १ हजार २ सय मेगावाट विद्युत् प्रवाह गर्ने रहे पनि भारतीय मापदण्डअनुरूप एउटा सर्किट जगेडामा राख्नुपर्ने (एनमाइनस वान) भएपछि ८ सय मेगावाट मात्र विद्युत् प्रवाह हुँदै आएको छ । यद्यपि गत पुसमा चितवनमा सम्पन्न नेपालभारत ऊर्जा सचिवस्तरीय संयुक्त निर्देशक समितिको ११औं बैठकले ढल्केबरमुजफ्फरपुर प्रसारण लाइनबाट हुने विद्युत् आयातनिर्यातको परिमाण ८ सय मेगावाटभन्दा बढी पुर्याउने विषयलाई संयुक्त प्राविधिक समूहले टुंग्याउने निर्णय गरेको थियो । बैठकमा सहभागी अधिकारीहरूका अनुसार उक्त लाइनबाट विद्युत् आयातनिर्यातको परिमाण एक हजार मेगावाट पुर्याउने विषयमा अनौपचारिक सहमति भएको थियो । तर उक्त लाइनबाट एक हजार मेगावाट विद्युत् आयातनिर्यात गर्न नेपालभित्रका आन्तरिक प्रसारण लाइनको क्षमताले धान्दैन । यसका लागि हेटौंडाढल्केबरइनरुवा ४०० केभीको प्रसारण लाइन तयार हुनुपर्छ । ठाउँठाउँमा भइरहेको अवरोधका कारण उक्त प्रसारण लाइन निर्माण कहिले सकिन्छ भन्ने पनि अनिश्चित छ । यो प्रसारणलाइनको भौतिक प्रगति ९० प्रतिशत सकिएको नेपालभारत विद्युत् प्रसारण तथा व्यापार आयोजनाले जनाएको छ । सन् २०२४ को अन्त्यसम्म प्रसारण लाइनका काम सक्ने लक्ष्यसहित अघि बढेको आयोजना प्रमुख श्यामकुमार यादव बताउँछन् । स्थानीय तथा राइट अफ वेका समस्या थिए, समाधानसँगै काम पनि भइरहेको छ, उनले भने । प्राधिकरणले सोही लाइनको ढल्केबरइनरुवा खण्ड र ढल्केबरबाट निजगढसम्मको खण्ड चालु आर्थिक वर्षमा सम्पन्न गर्ने गरी निर्माण गरिरहेको छ । प्राधिकरणको हाल सञ्चालनमा रहेको पहिलो अन्तरदेशीय प्रसारण लाइनभन्दा डबल क्षमताको नयाँ बुटवलगोरखपुर ४०० केभी दोस्रो अन्तरदेशीय प्रसारण लाइन निर्माण अगाडि बढाइएको छ । प्रसारण लाइनको लगानी मोडालिटी टुंग्याएर भारततर्फ पर्ने खण्ड निर्माणका लागि नेपाल विद्युत् प्राधिकरण र र भारत सरकारको स्वामित्वको पावर ग्रिड कर्पोरेसन अफ इन्डियाको ५०५० प्रतिशत सेयर स्वामित्व (इक्विटी) रहने गरी संयुक्त कम्पनी स्थापना भइसकेको छ । नेपालतर्फको प्रसारण लाइन भने प्राधिकरण आफैंले गर्नेछ । भारतर्फको खण्ड निर्माण सुरु भइसकेको छ । नेपालतर्फको खण्ड निर्माणका लागि अमेरिकी सहायता परियोजना मिलेनियम च्यालेन्ज कर्पोरेसन (एमसीसी) मार्फत प्राप्त हुने अनुदान कार्यान्वयन गर्न स्थापना भएको मिलेनियम एकाउन्ट, नेपाल (एमसीए) बाट निर्माण अगाडि बढाउने निर्णय गरिएको थियो । यसका लागि एमसीएले बोलपत्र पनि आह्वान गरेको थियो । तर अनुमानित लागतभन्दा बढी कबोल भएपछि अहिले ठेक्का प्रक्रिया नै रद्द गरिएको छ । नयाँ टेन्डर गरिएको छैन, जसले गर्दा नेपाल खण्डको निर्माण अन्योलमा परेको छ । उक्त लाइन निर्माणका लागि छिटो टेन्डर गर्न एमसीएका पदाधिकारीहरूसँग छलफल भइरहेको प्राधिकरणका अधिकारी बताउँछन् । एमसीएअन्तर्गत निर्माण गर्ने नयाँ बुटवलदेखि भारतसम्मको १८ किलोमिटर पनि छिट्टै फेरि नयाँ टेन्डर हुने प्राधिकरणका उपकार्यकारी निर्देशक दीर्घायु श्रेष्ठले जनाए । नेपाल र भारतबीच सञ्चालनमा रहेका अन्तरदेशीय प्रसारलाइनबाट विद्युत् आयातनिर्यातको परिमाण अधिकतम ८ सय मेगावाट मात्रै बिजुली प्रवाह भइरहेको छ । नेपाल र भारतबीचका १३२ किलोभोल्ट क्षमताका विभिन्न प्रसारणलाइन निर्माणाधीन र सञ्चालनमा छन् । चालु आर्थिक वर्षको पुससम्म निर्माणाधीन कटैयाकुशाहा १३२ केभी दोस्रो सर्किटको भौतिक प्रगति ८७५६ र वित्तीय प्रगति ५२७० प्रतिश रहेको प्राधिकरणले जनाएको छ । दोस्रो सर्किटको निर्माण सम्पन्न भई लाइन चार्ज भएको प्राधिकरणले बताएको छ । प्राधिकरणका अनुसार रक्सौलपरवानीपुर १३२ केभी दोस्रो सर्किट निर्माणको पनि भौतिक प्रगति ९२५१ प्रतिशत छ । पहिलो सर्किटबाट विद्युत् आयात भइरहेको प्राधिकरणको भनाइ छ । दोस्रो सर्किटको निर्माण सम्पन्न भई बीएवाई निर्माण कार्य ८० प्रतिशत सकिएको छ । राइट फर वे (आरओडब्लू) क्षतिपूर्तिको काम भइरहेको छ । यी दुई निर्माणाधीन प्रसारण लाइनसहित ढल्केबरमुजफ्फरपुर ४०० केभी डबल सर्किट, रामनगरगण्डक १३२ केभी, टनकपुरमहेन्द्रनगर १३२ केभी प्रसारण लाइन सञ्चालनमा छन् । गत पुस २० मा बसेको नेपालभारत ऊर्जा सचिवस्तरीय संयुक्त निर्देशक समितिको बैठकमा पहिलो अन्तरदेशीय ढल्केबरमुजफ्फरपुर ४०० किलोभोल्ट प्रसारण लाइनबाट विद्युत् आयातनिर्यातको परिमाण ८०० मेगावाटबाट १००० मेगावाट पुर्याउने सम्बन्धमा ज्वाइन्ट टेक्निकल टिम मार्फत अध्ययन गराउने पनि निर्णय भएको छ । गत पुसमा काठमाडौंमा सम्पन्न नेपालभारत परराष्ट्रमन्त्री स्तरीय बैठकका क्रममा परराष्ट्रमन्त्री एनपी साउद र भारतीय समकक्षी जयशंकरले मैनहिया (नेपाल)सम्पत्तिया (न्यु नौतनवा, भारत) १३२ केभी प्रसारण लाइन, कुसाहा (नेपाल)कटैया (भारत) १३२ केभी दोस्रो सर्किट प्रसारण लाइन र परवानीपुर (नेपाल)रक्सौल (भारत) १३२ केभी दोस्रो सर्किट प्रसारण लाइनको उद्घाटन गरेका थिए । तर मैनहियासम्पत्तिया १३२ केभी प्रसारण लाइन निर्माण सकिए पनि सञ्चालनमा आउन सकेको छैन । मैनहियासम्पत्तिया १३२ केभीको क्षतिपूर्ति र मुआब्जाको काम भइरहेको प्राधिकरणले जनाएको छ । रक्सौलपरवानीपुर, कुसाहाकटैया प्रसारण लाइनका एकएक वटा सर्किटलाई डबल सर्किट बनाइएको हो । सखुवासभाढल्केबरसीतामढी ४०० किलोभोल्ट क्षमताका प्रसारण लाइन निर्माणाधीन छन् । अरुण तेस्रोको विद्युत् लैजानकै लागि सो जलविद्युत् आयोजनाले यो प्रसारण लाइन निमाण गरिरहेको छ । प्राधिकरणका अनुसार अब नयाँ बुटवलगोरखपुर ४०० केभी र नेपालगन्जनानपारा १३२ केभी हुनेछ । नेपालभारत ऊर्जा सचिवस्तरीय संयुक्त निर्देशक समितिको बैठकले ४०० केभी क्षमताका दुई वटा प्रसारणलाइन निर्माणका लागि लगानीको मोडालिटी टुंग्याउन ज्वाइन्ट वर्किङ ग्रुप लाई निर्देशन दिएको थियो । नेपालभारतबीच इनरवापुर्निया सन् २०२७२८ र न्यु लुम्की (दोदोधरा)बरेली ४०० किलोभोल्ट क्षमताका अन्तरदेशीय प्रसारण लाइन २०२८२९ सम्ममा सम्पन्न गर्नर् ेलक्ष्य लिएको छ । नेपाल र भारतबीच विद्युत् आयातनिर्यात गर्न आवश्यक थप उच्च भोल्टेजस्तरका प्रसारण लाइनहरूको अध्ययन गर्ने पनि सहमति भएको थियो । अन्य ३३ केभी क्षमताका प्रसारण लाइन पनि सञ्चालनमा रहेको प्राधिकरणले जनाएको छ । नेपाल र भारतसँग मात्र नभएर चीनसँगको अन्तरदेशीय प्रसारण लाइन पनि निर्माणाधीन रहेको प्राधिकरणको भनाइ छ । नुवाकोटको रातमाटेबाट केरुङसम्म ४०० केभी प्रस्ताव गरिएकामा प्रधानमन्त्री पुष्पकमल दाहालको चीन भ्रमणका क्रममा नयाँ स्थान रसुवाको चिलिमे हब सबस्टेसन तय गरिएको थियो । साथै प्रसारण लाइनको क्षमता पनि २२० केभी निर्धारण गरी समझदारीपत्रमा हस्ताक्षर भएको प्राधिकरणले जनाएको छ । प्राधिकरणका अनुसार रातेमाटे रसुवागढी केरुङ ४०० केभी प्रसारण लाइनको भौतिक प्रगति २९६२ प्रतिशत छ । अप्टिमाइज्ड रुटको विस्तृत सर्भेका कार्य सम्पन्न भइसकेको प्राधिकरणले बताएको छ । नेपालभारत अन्तरदेशीय प्रसारण लाइनका लागि पनि प्रारम्भिक रूपमा छलफल भइरहेको प्राधिकरणको भनाइ छ । नयाँ अनारमनी सबस्टेसन झापाबाट बंगलादेश जोड्न ४०० केभीको डेडिकेटेड प्रसारण लाइन निर्माणका लागि छलफल भइरहेको जनाइएको छ । बिजुली निर्यातका लागि अन्तरदेशीय प्रसारण लाइनसँगै आन्तरिक संरचनामा पनि सुधार गर्नुपर्ने प्राधिकरणका उपकार्यकारी निर्देशक दीर्घायु श्रेष्ठले बताए । १० वर्षभित्र १० हजार मेगावाट निर्यात गर्न थप प्रसारण लाइन पनि निर्माण गर्ने योजना छ । दुई वटा प्रसारण लाइनको लगानी मोडालिटी पनि नेपालभारतको टेक्निकल टिमले तयार गर्दै छ, उनले भने, बिजुली निर्यातका लागि अन्तरदेशीय मात्र नभएर आन्तरिक प्रसारण लाइन पनि सुधार गर्नुपर्छ । हेटौंडाढल्केबरइनरुवानिजगढका विभिन्न खण्डमा काम भइरहेको समेत श्रेष्ठले जनाए । अन्तरदेशीय प्रसारण लाइनसँगै आन्तरिक प्रसारण लाइनको पनि सुधारको काम गरिरहेको प्राधिकरणको भनाइ छ । ऊर्जा मन्त्रालयको ऊर्जा विकास मार्गचित्र तथा कार्ययोजना ०८० अनुसार हालको ५ हजार ७ सय ४२ किमि प्रसारण प्रणालीलाई पनि १७ हजार ४ सय ४६ सर्किट किमि पुर्याउने लक्ष्य छ । हाल ६ सय ३२ मेगावाट मात्रै बिजुली निर्यात भइरहेको भन्दै ऊर्जा मन्त्रालयले सन् २०३५ सम्म १५ हजार मेगावाट बिजुली निर्यात गर्ने लक्ष्य लिएको छ ।"
नेपालका बैंक डुब्ने अवस्थामा छैनन् : गभर्नर,"काठमाडौं (कास) अहिलेको अवस्थामा नेपालका कुनै पनि बैंक डुब्ने स्थितिमा नरहेको नेपाल राष्ट्र बैंकका गभर्नर महाप्रसाद अधिकारीले दाबी गरेका छन् । सहकारीमा आएको समस्याका कारण बैंक तथा वित्तीय संस्था केही प्रभावित भए पनि डुब्ने अवस्थामा नरहेको उनले बताए । सहकारी क्षेत्रमा समस्या आएपछि नेपालका आर्थिक गतिविधि प्रभावित भएका हुन्, त्यसो हुँदा कर्जाको माग बढेको छैन, वित्तीय क्षेत्रको वर्तमान अवस्था र आगामी कार्यदिशाबारे सोमबार नेपाल बैंकर्स संघले आयोजना गरेको अन्तर्क्रिया कार्यक्रममा गभर्नर अधिकारीले भने, तर राष्ट्र बैंकले नियमित रूपमा सूक्ष्म तरिकाबाट नियमन गरिरहेको छ । डुब्ने अवस्थामा कुनै पनि संस्था छैनन् । पछिल्ला त्रैमासमा बैंकहरूको खराब कर्जा बढेको देखिएकोतर्फ लक्ष्य गर्दै उनले थपे, बैंकहरूको खराब कर्जा अहिले मात्र बढेको होइन, यो नै वास्तविक अवस्था हो । विगतमा केही बैंकहरूले खराब कर्जालाई असल बनाउने काम गरेका थिए । चालु पुँजी कर्जासम्बन्धी मागदर्शन जारी गरेपछि बैंकहरूले साँवाब्याज तिर्नकै लागि पुनः कर्जा दिएर असल बनाउन पाएका छैनन् । ऋणीको क्षमताका आधारमा मात्र कर्जा प्रवाह गर्नुपर्ने भएको छ । यसकारण खराब कर्जा केही बढेको देखिएको हो । अर्थतन्त्रको बाह्य र वित्तीय स्थिति ठीक हुँदाहुँदै पनि समाजको आत्मविश्वास बढ्न नसक्दा अर्थतन्त्रमा सुधार आउन नसकेको गभर्नर अधिकारीको भनाइ छ । अहिले १२१ महिनालाई धान्ने वस्तु तथा सेवा आयात गर्न पुग्ने विदेशी विनिमय सञ्चिति छ । यसले सरकारले चाहेको अवस्थामा जहाँ जति पनि खर्च गर्न सक्ने अवसर आएको छ, उनले भने, यसलाई उपयोग गर्न भने सकिएको छैन । विगतका ऋणको क्षमताभन्दा बढी ऋण प्रवाह भएकोतर्फ यकिन गर्दै गभर्नर अधिकारीले ऋणीले पनि क्षमताभन्दा बढी ऋण लिन नहुनेमा जोड दिए । बैंकले पनि आक्रामक रूपमा कर्जा प्रवाह गर्न हुन्थेन र राष्ट्र बैंकले पनि हेर्नुपथ्यो, उनले भने । अहिले उद्योगहरू ४० प्रतिशत क्षमतामा चलिरहेका छन् । यही कारण उद्योगी व्यवसायीले कर्जा माग गर्न नसकेको उनले बताए । हामीसँग अहिले करिब १९ लाखभन्दा कम मात्र ऋण खाता छन् । तर बजारमा उद्योगी व्यवसायीको संख्या तीभन्दा धेरै छन् । बाँकी उद्योगी व्यवसायीको वित्तीय स्रोत भनेकै सहकारी थियो । सहकारी हुँदै विस्तारै बैंक तथा वित्तीय संस्थामा आउँथे, गभर्नर अधिकारीले थपे, अहिले सहकारीमा समस्या आउँदा बैंकको असुलीमा समस्या भएको छ । समस्या समाधानका लागि पहिले सहकारीका समस्या निर्क्योल गर्नैपर्ने भएकाले तत्काल दोस्रो तहको नियामक निकाय गठन गर्नुपर्ने अधिकारीको सुझाव छ ।"
होसियार हुँदै जितमा ढुक्क,"सावित्राबारे अन्योलसबै राम्रो भइरहँदा सावित्रा भण्डारीलाई लिएर एउटा अन्योलता छ । उनी मज्जाले सेमिफाइनलसम्म नेपाली टिमका लागि उपलब्ध हुनेछिन् । त्यसपछि के त ? नेपाल फाइनल पुग्यो भने सम्भवतः उनी हुने छैनन् । उनलाई फ्रान्स फर्किनु छ, एन एभान्ट ग्वेङगाम्पका लागि खेल्न । नेपाली टिम काठमाडौंमै छँदा भनिएको थियो, सावित्रा सिधै फ्रान्सबाट साउदी अरेबिया आउने छन्, सेमिफाइलनसम्म खेल्नेछिन्, फेरि फ्रान्स फर्कने छिन् । जतिबेला नेपाल सेमिफाइनल साँच्चै सेमिफाइनल पुगेको छ । प्रश्न तेर्सिएको छ, सावित्रा फाइनल पुग्यो भने नेपाली टिमका लागि उपलब्ध भइनन् भने ? त्यसैले टिममा दुविधा छाएको छ । सावित्रा आफैं अन्योलमा हुन सक्छिन्, आफ्नो देशका लागि खेल्ने कि एउटा सच्चा व्यावसायिक खेलाडीका रूपमा क्लबले तोकेको समयमा फर्कने ? सम्भवतः यहाँनिर चाहिने भनेको कूटनीतिक प्रयास नै हो । के नेपाली फुटबल यसका लागि सक्षम छ त ?"
नेपाली क्रिकेटरको मासिक तलब एक लाख,"(काठमाडौं)नेपाली पुरुष राष्ट्रिय क्रिकेट खेलाडी मासिक तलब १ लाख रुपैयाँ पाउने भएका छन् । नेपाल क्रिकेट संघ (क्यान) को फागुन १२ र १४ गते बसेको केन्द्रीय समिति बैठकले यस्तो निर्णय गरेको हो । तर शीर्ष महिला राष्ट्रिय खेलाडीले त्यसको आधा ५० हजारमात्र मासिक तलब पाउनेछन् ।यसअघि शीर्ष श्रेणी अन्तर्गत ए श्रेणीमा रहेका खेलाडीले ६० हजार मासिक तलब पाइरहेका थिए । क्यानले सन् २०२४ का लागि गरेको केन्द्रीय सम्झौतामा पुरुष खेलाडीको शीर्ष श्रेणीको तलब ४० हजारले बढाएको हो । पाँच श्रेणी बनाई पुरुषतर्फ ३० र महिलातर्फ १९ खेलाडीलाई केन्द्रीय सम्झौतामा राखिएको छ । यसअघि पुरुष खेलाडीलाई तीन श्रेणीमा वर्गीकरण गरिएको थियो । उनीहरूले क्रमशः ६०, ५० र ४० हजार तलब पाएका थिए । ए श्रेणीमा रहेका कप्तान रोहित पौडेल, सोमपाल कामी, करण केसी, दीपेन्द्रसिंह ऐरी, आसिफ शेख र कुशल भुर्तेलले मासिक १ लाख पाउनेछन् । बी श्रेणीमा कुशल मल्ल, गुलशन झा, भीम सार्की, ललितनारायण राजवंशी, आरिफ शेख र अविनाश बोहरा छन् । उनीहरूले मासिक ७० हजार पाउनेछन् ।श्रेणी सी मा विनोद भण्डारी, अर्जुन साउद, सन्दीप जोरा र प्रतिस जिसी तथा श्रेणी डी मा पवन सर्राफ, सागर ढकाल, अनिल शाह, विवेक यादव, आकाश चन्द, बसिर अहमद र सूर्य तामाङ छन । सी ले ५५ हजार र डी मा रहनेले मासिक ३५ हजार पाउनेछन् । क्यानले पहिलो पटक इमर्जिङ श्रेणी बनाएको छ, त्यसमा सातै प्रदेशका ११ खेलाडी राखिएको छ । जसअनुसार कोशीबाट दीपेश कँडेल, मधेशबाट रुपेश सिंह, वाग्मतीबाट रिजन ढकाल, गण्डकीबाट विपिन खत्री, लुम्बिनीबाट देव खनाल, कर्णालीबाट अर्जुन खत्री र सुदूरपश्चिमबाट हेमन्त धामी छन् । उनीहरूको मासिक तलब २५ हजार रहेको छ । महिलातर्फ शीर्ष श्रेणी ए मा रहेका खेलाडीले पुरुषको सी श्रेणीमा रहेकाले पाउने बराबरको तलब पाउनेछन् । महिलातर्फ यसअघि ३ श्रेणीमा खेलाडीको वर्गीकरण गरिएको थियो । उनीहरूले क्रमशः २१, १८ र १५ हजार मासिक तलब पाएका थिए । यसपालि ५० हजार तलब पाउने ए श्रेणीका महिला खेलाडीमा कप्तान इन्दु बर्मा, पूर्वकप्तान रुबिना क्षेत्री र सीता रानामगर छन् । बी श्रेणीमा रहेकी कविता कुँवरले ३५ हजार तथा सी श्रेणीमा रहेकी पूजा महतो, अस्मिना कर्माचार्यले ३० हजार मासिक तलब पाउनेछन् । अप्सरी बेगम, कविता जोशी, संगीता राई, काजोल श्रेष्ठ र विन्दु रावल डी श्रेणीमा छन् । उनीहरूले २५ हजार तलब पाउनेछन् । इमर्जिङ श्रेणीमा सोनी पाख्रिन, खुशी डंगोल, ज्योत्सनिका मरासिनी, कञ्चन श्रेष्ठ, रुबि पोदार, सृष्टि जैसी, सम्झनाकुमारी खड्का र सना प्रविनले मासिक २० हजार पाउनेछन् । क्यानको बैठकले ज्ञानेन्द्र मल्ल र कलाम अलीलाई नेपाल ए तथा महेश रिजाललाई यू१९ महिला राष्ट्रिय टोलीको प्रशिक्षकमा नियुक्त गरेको छ । सन् २०२७ मा क्यानले बंगलादेशसँग मिलेर आयोजना गर्न लागेको यू१९ महिला विश्वकप क्रिकेट प्रतियोगिताको तयारीस्वरुप मिसन २०२७ अन्तर्गत यू१६ महिला अन्तरस्कुल क्रिकेट ट्यालेन्ट हन्ट एवं प्रशिक्षण कार्यक्रम ७ वटै प्रदेशमा सञ्चालन गर्नेछ ।क्यान बैठकले दिवाकर घलेलाई प्रतियोगिता समितिको संयोजक, विक्रम विष्टलाई प्राविधिक समिति संयोजक, धिरेन्द्र साउदलाई विकास समिति संयोजक र प्रदिप मजगैयालाई महिला क्रिकेट विकास समिति संयोजकमा चयन गरेको छ ।"
केपी ओली कपमा मानेभञ्ज्याङ विजयी,काठमाडौं (कास) भारतको मानेभञ्ज्याङ एफसीले सोमबार केपी ओली कप फुटबलको सेमिफाइनल यात्रा तय गरेको छ । टोलीले मंगलबार भारतकै दिल्ली एफसीमाथि पुनरागमन जित रचेको छ । सातदोबाटोस्थित एन्फा कम्प्लेक्स मैदानमा एक गोलले पछाडि रहेको स्थिति उल्टाएर मानेभञ्ज्याङले ३१ को जित निकालेको हो । दार्जर्लिङको स्थानीय प्रतियोगिता खेल्ने मानेभञ्ज्याङका लागि तीनै गोल विदेशी खेलाडीले गरे । त्यसमध्ये दुई खेलाडीले काठमाडौंमा केही समयअघि सम्पन्न नेपाल सुपर लिग खेलेको थियो । टिमको जित तिनै विदेशी खेलाडीमा टिकेको थियो । खेलको २७ औं मिनेटमा आर्यन अमलाको गोलमा दिल्लीले अग्रता लिएको थियो । यो लामो समय भने टिकेन । त्यसको ८ मिनेटपछि मानेभञ्ज्याङका तर्फबाट जिन एनिसेटले बराबरी गोल फर्काए । उनले यसका लागि बक्सबाहिरबाट शक्तिशाली प्रहार गरे । पहिलो हाफ समाप्त हुँदासम्म मानेभञ्ज्याङ २१ ले अगाडि रह्यो । टोलीका लागि ४० औं मिनेटमा सोखरुखले गोल गरे । यस्तोमा टिम पहिलो पटक अगाडि रह्यो । खेलको ७५ औं मिनेटमा साभिली एब्रामोभले तेस्रो गोल गर्दै टिमको जित निश्चित गरे । उनले प्रहार गरेको फ्रिकिक आकर्षक गोलमा परिणत भयो । हारले दिल्लीको चुनौती समाप्त भएको छ । आईलिग क्लब दिल्लीले यो खेलमा ४ नेपाली खेलाडी उतारेको थियो । टिमका लागि उनीहरू अधिकांशको प्रदर्शन राम्रो रहन सकेन । अन्तिम चारमा मानेभञ्ज्याङको प्रतिद्वन्द्वी डिफेन्डिङ च्याम्पियन मछिन्द्र र पुलिसबीचको खेलले गर्नेछ । मंगलबार दुई खेल हुनेछ । पहिलो खेलमा आयोजक केपी ओली एफसी र जावलाखेल युथ भिड्ने छ । त्यसपछि मछिन्द्र र पुलिसबीच खेल हुनेछ ।

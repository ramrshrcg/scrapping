शीर्षक,विवरण
संसद् बन्द गरेर अध्यादेशतर्फ सरकारको ध्यान,"माओवादी संसदीय दलका प्रमुख सचेतक हितराज पाण्डे सभामुखले २ गते संसद्को बैठक राखेकाले त्यसअघि संसद् अधिवेशन अन्त्य गर्ने र अध्यादेशका बारेमा छलफल गर्ने कुरा नभएको दाबी गर्छन् । सदन भइरहेका बेलामा अध्यादेशका बारेमा छलफल हुने कुरा भएन । हिउँदे र वर्षे अधिवेशनको बीचमा ग्याप हुनुपर्ने भएकाले अब सदन चाँडै नै अन्त्य गर्नुपर्ने बाध्यता छ । सदन नभएका बेलामा सरकारले अत्यावश्यक ठानेमा मात्रै अध्यादेशको कुरा आउला, पाण्डेले भने ।संविधानको धारा ११४ अनुसार संसद्को दुवै सदनको अधिवेशन चलिरहेको अवस्थामा बाहेक तत्काल केही गर्न आवश्यक परेमा मन्त्रिपरिषद्को सिफारिसमा अध्यादेश जारी गर्न सकिने व्यवस्था छ । त्यसरी जारी अध्यादेश संसद् बैठक सुरु भएको साठी दिनभित्र संसद्ले स्वीकार गर्नुपर्ने हुन्छ । नत्र स्वतः निष्क्रिय हुन्छ । विगतदेखि नै राजनीतिक दलहरूले संसद् गतिरोधको बहानामा यही संवैधानिक व्यवस्थाको दुरुपयोग गर्दै आइरहेका छन् । यस पटक पनि सरकारको ध्यान संसद्को गतिरोध फुकाउनेतिर भन्दा अध्यादेशबाट कानुन ल्याउने दिशामा केन्द्रित हुन थालेको छ । हिउँदे अधिवेशनले विधेयक अधिवेशनका रूपमा लिने भए पनि यस पटक संसद्ले दुई वटाभन्दा बढी विधेयक पारित गर्न सकेको छैन । ०७९ माघ २७ गते दर्ता भएको सम्पत्ति शुद्धीकरण (मनी लाउन्डरिङ) निवारण तथा व्यावसायिक वातावरण प्रवर्द्धनसम्बन्धी केही ऐनलाई संशोधन गर्न बनेको विधेयक र ०७७ फागुन २८ गते राष्ट्रिय सभामा दर्ता भएको अनुगमन तथा मूल्यांकन विधेयक मात्रै यस पटक पारित भएका छन् ।कानुनमन्त्री गिरीका अनुसार सरकारले यसै पटकको हिउँदे अधिवेशनमा करिब ४६ वटा विधेयक अघि बढाउने लक्ष्य निर्धारण गरेको छ । यस अतिरिक्त संसद्मा दर्ता भएका विधेयक १३ वटा छन् । अघिल्लो वर्षे अधिवेशन ६ महिना चलेर पनि बजेटसँग सम्बन्धितबाहेक एउटा विधेयक मात्रै पारित गरेर अन्त्य भएको थियो । सडक र सार्वजनिक वृत्तको दबाबपछि मिटरब्याजपीडितसम्बन्धी एउटा विधेयक पारित गर्नेबाहेक अघिल्लो अधिवेशनले काम गर्न नसकेका काम यस पटक पनि हुने संकेत छैनन् ।माघ २२ गतेबाट चालु हिउँदे अधिवेशनमा सरकारको उच्च प्राथमिकतामा रहेको संघीयता कार्यान्वयन र शान्ति प्रक्रियालाई निष्कर्षमा पुर्याउन सम्बन्धित विधेयकहरूसमेत संसद्मा छलफल हुन सकेका छैनन् । उपप्रधान तथा गृहमन्त्री रवि लामिछानेले राजनीतिक दलसम्बन्धी विधेयक प्रस्तुत गर्न खोज्दा कांग्रेसको अवरोधले रोकिएको थियो । शान्ति प्रक्रियासँग जोडिएको बहुप्रतीक्षित टीआरसी विधेयक प्रतिनिधिसभाअन्तर्गतको कानुन न्याय तथा सुशासन समितिको अन्तिम चरणमा पुगेर पनि रोकिएको छ । नयाँ सत्ता समीकरण बदलिएसँगै टीआरसी विधेयक यसै अधिवेशनबाट पारित हुने सम्भावना अब कम छ । टीआरसी विधेयक पारित गर्न दुई महिनाअघि निरन्तर संवादमा जुटेका प्रधानमन्त्री दाहाल समीकरण बदलिएपछि सुस्ताएका छन् । प्रमुख प्रतिपक्ष कांग्रेसले टीआरसी विधेयकलाई सत्ता समीकरणको अस्त्र बनाउन मात्रै प्रयोग गरिएको आरोप लगाउँदै आएको छ ।"
'महिलालाई एकतिहाइ सहभागिता पूर्ण उपलब्धि होइन,"जसका आधारमा पितृसत्तात्मक समाजले युगौंदेखि महिलाहरूलाई दोस्रो दर्जाको नागरिकका रूपमा व्यवहार गर्दै आएकाले यसको विरोधमा पनि विश्वभरि नै अनेकन विद्रोह र आन्दोलन भइरहेका छन्, उनले भनिन् ।लैंगिक समानताका लागि गरिने यस प्रकारका अभियान र आन्दोलनहरू आज पनि जारी रहेको उनले जनाइन् । सात दशक लामो अवधिमा नेपालको राजनीतिक, सामाजिक र आर्थिक प्रणालीमा आएका धेरै ठूला परिवर्तनहरू देख्न भोग्न पाएको उनको बुझाइ छ । पछिल्लो समय शिक्षा, स्वास्थ्य, रोजगारी, सम्पत्तिमा स्वामित्व, श्रम सहभागितालगायतका सूचकमा वृद्धि भई नेपालको समग्र लैंगिक विकास सूचकांकमा समेत सुधार भएको भण्डारीले बताइन् । समाजमा विद्यमान पुरातन पितृसत्तात्मक सोच, गरिबी, अशिक्षा, अन्धविश्वास र कतिपय कुप्रथाका कारण संविधान र कानुनद्वारा प्रदत्त अधिकारहरूको व्यावहारिक कार्यान्वयनमा अझै चुनौतीहरू बाँकी रहेको उनले सुनाइन् ।बालविवाह, बहुविवाह, दाइजो तथा तिलक प्रथा, छाउपडी, बोक्सीको आरोपजस्ता महिलाद्वेषी कुपरम्पराहरू अझै कायम रहेको उनको भनाइ छ । महिला सशक्तीकरण, प्रतिनिधित्व र सहभागितालाई लैंगिक समानता हासिल गर्ने प्रमुख माध्यमका रूपमा लिइने उनले बताए । लैंगिक समानताको अभिप्राय समान अधिकारका साथै परिवार, समाज र राष्ट्रप्रतिको जिम्मेवारीलाई महिला र पुरुष दुवैमा बराबर वितरण हुने परिवेशको निर्माण गर्नॅ पनि रहेको उनको भनाइ छ । लैंगिक समानताका लागि व्यवस्था गरिएका संवैधानिक तथा कानुनी प्रावधानहरूको व्यावहारिक कार्यान्वयनका लागि महिला र पुरुष दुवैमा यस विषयमा समान अवधारणा र बुझाइ बन्नु आवश्यक रहेको उनको भनाइ छ । महिला अधिकार तथा लैंगिक समानताका लागि सचेतना तथा सशक्तीकरण अभियान सञ्चालन गर्दा महिला र पुरुष दुवैलाई लक्षित गरिनुपर्ने उनले दाबी गरिन् । महिला, बालबालिका, ज्येष्ठ नागरिकका साथै समाजका सीमान्तीकृत समुदायको हित र कल्याणका लागि सामाजिक सुरक्षाको क्षेत्रमा राज्यले ठूलो मात्रामा लगानी बढाउनु आवश्यक रहेको उनको भनाइ छ । सबल र सुदृढ राष्ट्रिय अर्थतन्त्र नभई राज्यले यस क्षेत्रमा लगानी बढाउन नसक्ने उनको भनाइ छ । मुलुकमा उपलब्ध प्राकृतिक स्रोत तथा सांस्कृतिक सम्पदाहरूको दिगो उपयोग एवं युवा जनशक्तिको परिचालनमार्फत स्वदेशी उत्पादन र उत्पादकत्वमा वृद्धि गर्दै स्वावलम्बी राष्ट्रिय अर्थतन्त्र विकास गर्न अहिलेको मुख्य चुनौती रहेको उनले बताइन् । जलवायु परिवर्तन, आन्तरिक तथा बाह्य बसाइँसराइ र वैदेशिक रोजगारीजस्ता वैश्विक परिघटनाहरूका कारण पनि मुलुकको विकास प्रयासहरूमा चुनौतीहरू थपिएको उनले जानकारी दिइन् । यस्ता परिघटनाबाट समेत महिलाहरू नै बढी मात्रामा प्रभावित हुने गरेको उनको भनाइ छ ।"
"नेतृत्वमा महिला : आरक्षण मात्र होइन, गुणात्मक सुधारको खाँचो","(काठमाडौं)संविधानको मर्मअनुरूप राज्यका सबै निकायमा महिलालाई समानुपातिक समावेशी सिद्धान्तका आधारमा सहभागी गराउन एवं नेतृत्व प्रदान गर्न सबैभन्दा पहिले क्षमता प्रदर्शन गर्ने अवसर प्रदान गर्नुपर्ने सरोकारवालाहरूले बताएका छन् । निर्भीक नारी कार्यक्रमको पहिलो सत्र नेतृत्वमा नारी ः परम्परालाई भारी ? सत्रमा बोल्ने अधिकांश वक्ताले यस्तो अभिव्यक्ति दिएका हुन् ।महिलालाई नेतृत्वमा ल्याउन र निर्भीकता प्रस्फुटित हुने सबैभन्दा उपयुक्त र प्रभावकारी माध्यम निर्वाचन नै भएकाले कानुनी छिद्रको अन्त्य गर्दै अवसर सिर्जना गर्नुपर्ने निर्वाचन आयोगका प्रमुख आयुक्त दिनेशकुमार थपलियाले बताए । अब संघर्ष होइन, सुधारको कुरा गर्नुपर्छ, उनले भने, अबको पुस्ताले संघर्ष शब्द डिलिट गरे हुन्थ्यो, गुणात्मक सुधारको पाटो मुख्य हो ।२०७९ को निर्वाचनबाट स्थानीय तहमा ४२ प्रतिशत, प्रदेशमा ३५ र संघीयमा ३४ प्रतिशत महिलाको प्रतिनिधित्व छ । निर्वाचनको दृष्टिकोणबाट हेर्दा सुधारोन्मुख महिला सहभागिता र नेतृत्व खराब किसिमको चिन्तन, व्यवहार, मूल्यमान्यताका लागि मात्रै भारी हुने भएकाले नेतृत्व दिन अवसर दिनुपर्नेमा थपलियाको जोड थियो । संविधान र कानुनले बाध्यकारी भनेर तोकेका पदमा तानतुन गरेर पुर्याइएको प्रतिशतले महिलाको नेतृत्व स्थापित हुन सक्दैन, उनको तर्क थियो, देशमा कुल जनसंख्याभन्दा महिलाको संख्या चार लाखभन्दा बढी भए पनि मतदातामा महिलाको संख्या पुरुषको भन्दा कम छ ।महिला क्रिकेट टिमकी पूर्वकप्तान रुविना क्षेत्री बेलवासेले चुनौतीलाई चिर्दै परिवर्तन आफैंबाट सुरुवात गर्नुपर्ने बताइन् । १२ वर्ष महिला क्रिकेट टिमको नेतृत्व गरिरहँदा क्रिकेट खेलेर जीविका चल्ने स्थिति थिएन । त्यतिबेला कति त यो क्षेत्रमा भविष्य छैन भन्ने सोचले पलायन पनि भए, आफैंले केही परिवर्तन ल्याउँछु भनेर लाग्नुको विकल्प थिएन, उनले भनिन्, पहिला त म महिला हुँ भनेर सोच्दै नसोच्नुस्, म एक व्यक्ति हुँ र मेरो मिहिनेत र लगनशीलताले एउटा राम्रो प्लेटफर्म सिर्जना गर्न सक्छ भनेर सोच्नुपर्यो । यसमा उनले आफ्नै उदाहरण दिइन् । उनले क्रिकेट खेल्दै गर्दा पुरुषको दबदबा धेरै थियो । उनका बुबा नभए पनि आमाको साथ पाइन् । आमाबाटै नेतृत्वको सीप विकास गरेको उनले बताइन् । यद्यपि खेलबाट अन्तर्राष्ट्रियस्तरमा देशलाई चिनाउँदै गए पनि सरकारले त्यहीअनुसार खेलाडीमा गर्नुपर्ने लगानी नगरेको उनको गुनासो थियो ।काठमाडौं महानगरपालिकाकी उपमेयर सुनीता डंगोलले नेतृत्व लैंगिकतासँग नभई व्यक्तिको क्षमता र सिद्धान्तमा भर पर्ने बताइन् । संविधानले नै स्थानीय तहको प्रमुख र उपप्रमुखको जिम्मेवारी, अधिकार छुट्याएको र महिलामा नेतृत्व क्षमता हुँदाहुँदै पनि कार्यकारी अधिकार भने मेयरलाई मात्रै प्रदान गरिएको उनले गुनासो गरिन् । संविधानले अधिकार र जिम्मेवारी तोकेको छ । यद्यपि, मेयर र उपमेयर दुवै जनताले भोट दिएर नै निर्वाचित भएर आउने हो, उनले भनिन्, उपप्रमुखलाई कार्यकारी अधिकार नहुनु भनेको चुनौती पनि हो ।पछिल्लो समय चुनाव महँगो हुँदै गएको र महिलालाई पुरुषसँग स्वतन्त्र रूपले प्रतिस्पर्धा गर्न चुनौती थपिएको वाग्मती प्रदेशसभा सदस्य एवं राष्ट्रिय प्रजातन्त्र पार्टीकी केन्द्रीय सदस्य लक्ष्मी घिमिरेले बताइन् । आर्थिक रूपले महिलालाई पुरुषहरूसँग प्रतिस्पर्धा गर्न चुनौती छ, उनले भनिन्, यस कारणले गर्दा महिलामहिलाबीच प्रतिस्पर्धा गर्न आवश्यक छ । महिलालाई नेतृत्वमा पुर्याउन आर्थिक सशक्तीकरण र उच्च शिक्षामा जोड दिनुपर्ने उनले बताइन् । महिलालाई नेतृत्व तहमा पुर्याउने मुख्य पक्ष भनेकै आर्थिक र शिक्षा हो, उनले भनिन्, यसो गर्न सक्यौं भने मात्रै धेरै महिला नेतृत्वमा आउन सक्छन् । यस सत्रको सहजीकरण नारी मासिककी लक्ष्मी भण्डारीले गरेकी थिइन् । ॅबच्चा करले होइन, रहरले जन्माऔंनिर्भीक नारीको दोस्रो सत्र मातृत्व मन्थन का अधिकांश वक्ताले महिलाले बच्चा आफ्नो रहरले भन्दा पनि अरूको कर र दबाबले जन्माउन बाध्य भएको बताएका छन् । इन्फर्टिलिटी स्पेसलिस्ट वात्सल्यकी डा आकृति भारती, पुण्यजन फाउन्डेसनकी निर्देशक कुमुदिनी कोइराला, त्रिवि शिक्षण अस्पतालका उपप्राध्यापक एवं मानसिक रोग विशेषज्ञ डा सगुन बल्लभ पन्त र कलाकार गौरी मल्लले यस सत्रको छलफलमा भाग लिएका थिए । बच्चा जन्माउने विषयमा नेपालमा गलत धारणा रहेको कलाकार गौरी मल्लले बताइन् । महिलाहरूले बच्चा अरूका लागि जन्माउन बाध्य भएको उनले सुनाइन् । नारी स्वच्छाले आमा बन्न चाहेको छ छैन भन्ने कुरा महत्त्वपूर्ण हो, बच्चा अरूका लागि होइन, आफ्ना लागि जन्माउने हो, उनले भनिन्, मानसिक र आर्थिक रूपमा बच्चा जन्माउन सक्छौं कि सक्दैनौं भनेर पनि थाहा हुनु जरुरी छ ।विवाहपश्चात् पारिवारिक र मानसिक रूपमा बच्चा जन्माउन महिलाले ज्यादै दबाब थेग्नुपर्ने अवस्था आएको पुण्यजन फाउन्डेसनकी निर्देशक कुमुदिनी कोइरालाले बताइन् । बच्चा जन्माउन नसक्दा पुरुषले भन्दा पनि महिलाले बढी लाञ्छना भोग्नुपरेको छ, उनले भनिन्, सामाजिक सोच र पितृसत्तात्मक सोचले यसमा महिलालाई नै दोषी देखाइरहेको छ । उनले ३० वर्षअगाडि टेस्टट्युबबेबीबाट बच्चा जन्माएको अनुभव सुनाइन् । महिलालाई दबाबमा होइन, पारिवारिक सपोर्ट र सहयोगमा बच्चा जन्माउने वातावरण हुनुपर्ने उनको भनाइ थियो ।महिलाले रहरले भन्दा पनि करले बच्चा जन्माउँदा मानसिक समस्या बढ्दै गइरहेको मानसिक रोग विशेषज्ञ डा सगुनबल्लभ पन्तले बताए । बच्चा जन्माउनु पितृसत्तात्मक सोचको उपज हो, उनले भने, यसले महिलामा मानसिक समस्या बढ्दै गएको छ । बच्चा नहुँदा परिवारमा उसका स्टाटस, श्रीमान्सँगको सम्बन्ध र भविष्यसँगको उसका अपेक्षासमेत परिवर्तन हुन थालेको उनले बताए । महिलाहरू मानसिक र शारीरिक रूपमा बच्चा जन्माउन तयार नरही दबाबमा जन्माइरहेका छन्, उनले भने, जसले गर्दा बच्चा भएका महिलाले चिकित्सकसम्म आइपुग्दा निराश, खिन्नता, दिक्क र आत्महत्या प्रयास गरिरहेका हुन्छन् ।बच्चा जन्माइसकेपछि १० जनामध्ये ७ जनामा पोस्टपार्टम ब्लुज हुने उनले जानकारी दिए । उनका अनुसार बच्चा पाएको दुईतीन दिनपछि नै करिब ६० प्रतिशत आमामा निराशा, व्याकुलता, उदासीनताको अनुभव हुन थाल्छ । महिलाले गर्ने यो अनुभवलाई चिकित्सकीय भाषामा पोस्टपार्टम ब्लुज वा बेबी ब्लुज भनिन्छ । संसारमा १० जनामध्ये एक जनालाई पोस्टपार्टम डिप्रेसन हुने अध्ययनले देखाएको समेत उनले बताए । नेपालमा भएका ससाना अध्ययनले ३ जनामध्ये १ जनामा पोस्टपार्टम डिप्रेसन हुने गरेको उनको भनाइ थियो । नेपालमा १५ देखि ४५ वर्षको उमेरमा महिलाको मृत्यु हुनुको मुख्य कारण आत्महत्या भएको र पोस्टपार्टम डिप्रेसनको उपचार नगर्दा यो समस्या निम्तिएको उनले बताए ।काठमाडौं जस्ता सहरमा भने अझै पनि महिलालाई बच्चा नजन्माउँदा उनीहरूलाई हेर्ने दृष्टिकोण नै फरक रहेको डा आकृति भारतीले बताइन् । बच्चा नहुँदा पुरुषहरूले दोस्रो विवाह गरिदिने विभेद रहेको उनले बताइन् । स्वाभाविक ढंगले बच्चा नभएपछि महिलाले स्वस्थ बच्चा जन्माउन पछिल्लो समय कृत्रिम गर्भाधान गर्ने बढेको उनले जानकारी दिइन् । कतिपय महिला करिअर, पढाइ, आर्थिक वा स्वास्थ्यका कारण बच्चा जन्माउन तयार हुँदैनन्, उनले भनिन्, त्यस्ता महिलाका लागि एग फ्रिज गर्नु उपयुक्त हुन्छ । महिलाले २० वर्षको उमेरमा एग फ्रिज गरेको छ भने उसले ४५ वर्षसम्म बच्चा जन्माउन सक्ने उनले बताइन् । यस सत्रको सहजीकरण सञ्चारकर्मी स्नेहा झाले गरेकी थिइन् । नेतृत्वमा महिला सहभागिता नगण्यसूचना प्रविधि क्षेत्र फस्टाए पनि महिला सहभागिता न्यून रहेको निर्भीक नारीको तेस्रो सत्र सूचना प्रविधिका सारथि छलफल कार्यक्रमका सहभागीले बताएका छन् । प्रभु बैंककी चिफ बिजनेस अफिसर रश्मी पन्तले बैंकिङ क्षेत्रमा ४५ प्रतिशत महिला सहभागिता रहे पनि समग्र प्रविधि क्षेत्रमा शून्य दशमलव ७ प्रतिशत मात्रै रहेको बताइन् । समग्र बैंकिङ क्षेत्रमा महिला सहभागिता ४५ प्रतिशत रहे पनि नेतृत्व तहमा भने औंलामा गन्न सकिने अवस्था रहेको उनले बताइन् ।बैंकिङ क्षेत्रमा ५५ प्रतिशत पुरुष छन्, बैंकको शाखा तहमा ११ प्रतिशत मात्रै महिला छन्, उनले भनिन्, कार्यकारीमा आउँदा औंलामा गन्न सकिन्छ । आईटी विषय पढ्न १५ देखि २० लाख रुपैयाँ लगानी गर्नुपर्ने भएकाले पनि यसतर्फ महिलाको आकर्षण नबढेको उनले जनाइन् । बैंकिङ क्षेत्रमा लैगिक विभेद हुँदैन भन्ने सोच रहे पनि हरेक क्षेत्रमा जस्तै यस क्षेत्रमा पनि उस्तै समस्या रहेको उनले बताइन् ।सूचना प्रविधिको विश्व बजारमा नेपाली युवाहरूको संलग्नता फैलिँदै गएको शोधकर्ता डा अमृता शर्माले बताइन् । सूचना प्रविधिको क्षेत्रमा दक्ष जनशक्तिको प्रवर्द्धन र संरक्षणमा सरकारले समयसापेक्ष कानुन बनाई आफ्नो भूमिका निर्वाह गर्नुपर्ने उनले बताइन् । हाम्रा ६६ हजार युवाचाहिँ स्वतन्त्र रूपमा सूचना प्रविधिको विश्व बजारमा काम गरिरहेका छन्, उनले भनिन्, कामको कुरा जहिले पनि अर्थसँग जोडिएको हुन्छ, प्लस टु मात्रै पास गरेर इन्ट्री लेभलमा काम गर्नेले मात्रै औसतमा ५० हजार कमाइरहेका छन् ।कार्यक्रममा कोफाउन्डर एन्ड सीटीओ अफ एलोई ग्लोबलकी सोनिका मानन्धरले कुनै पनि नयाँ आइडिया अभ्यास गर्न डराउन नहुनेमा जोड दिइन् । नयाँ आइडियामा अभ्यास गरिहाल्न डराउनु हुँदैन, अझ कसैले कपी गर्ला कि भनेर त झन् डराउनै हुँदैन, उनले भनिन्, कसैले कपी गरिहाल्न सजिलो छ भने मान्नोस् त्यो खास आइडिया थिएन ।पछिल्लो समय दैनिक प्रविधिको प्रयोग गरिरहेको भन्दै उनले ग्रामीण भेगका महिलालाई लक्षित गरी एप बनाइएको समेत जानकारी दिइन् । प्रविधिले उहाँहरूलाई सहज बनाउनुपर्नेमा झन् गाह्रो बनाइरहेका कारण प्रविधि सबैको पहुँचमा हुनुपर्छ भनेर टेक्नोलोजीको विकास गरेका हौं । जुन हरेक महिला उद्यमीहरूले चलाउन सक्छन्, उनले भनिन्, प्रविधि बनाउँदा प्रयोगकर्तामैत्री हुनुपर्छ ।एनसेलकी एक्टिङ चिफ टेक्निकल अफिसर लेनाकेशरी कंसाकारले प्रविधिको क्षेत्रमा महिलाहरूलाई अवसरै अवसर रहेको बताइन् । पछिल्लो समय आईटीदेखि इन्जिनियरिङ कलेजहरूमा अध्ययन गर्न सहज र राम्रो आम्दानी भएकाले पनि सूचना प्रविधि क्षेत्रमा अवसर र भविष्य राम्रो रहेको उनको भनाइ छ । आईटी क्षेत्रमा महिला सहभागिता बढाउन नीतिगत व्यवस्थासँगै महिलाहरू आफैं पनि जागरुक हुनुपर्ने उनले जानकारी दिइन् ।तेस्रो सत्रका मुख्य वक्ता अमेरिकी दूतावासका प्रेस तथा सांस्कृतिक शाखा प्रमुख ग्यारेट ई विल्करसनले अर्थोपार्जनमा नेपाली महिलाको योगदान उदाहरणीय रहेको बताए । गएको ७७ वर्षमा अमेरिकाले नेपाल सरकार, नागरिक, निजी क्षेत्रहरूसँग सहकार्य गरेर नेपाली महिलाका लागि अवसर सिर्जना गरेको उनले बताए । नेपाल सरकारसँगको सहकार्यमा हामीले १० लाखजति नेपाली महिलाको सशक्तीकरणमा काम गरिसकेका छौं, उनले भने, नेपाली महिलाको शिक्षा, व्यापार, व्यवसाय, नेतृत्व क्षमता विकास र प्रविधि विकासमा हामीले सहकार्य गर्दर् ैआएका छौं । अर्थोपार्जनमा अगाडि रहेका नेपाली महिलाबाट अन्य देशका महिलाले पनि सिक्नुपर्ने ग्यारेटको भनाइ थियो । यस सत्रको सहजीकरण फिन्टेक अलायन्स नेपालका अध्यक्ष सञ्जीव सुब्बाले गरेका थिए । फेरिँदै छ सौन्दर्यको मापनपछिल्लो समय सौन्दर्यको परिभाषा बदलिंदै गएको चौथो सत्र सौन्दर्य मापन छलफल कार्यक्रमका अधिकांश वक्ताको थियो । कार्यक्रममा कलाकार तथा मोडल प्रशान्त ताम्राकार, मिस युनिभर्स नेपाल २०२३ की जेन दीपिका ग्यारेट, कलाकार दयाहाङ राई, समाजशास्त्री निर्मला ढकाल, मिस नेपाल अर्थ २०२२ की डा सरिशा श्रेष्ठ सहभागी थिए ।पछिल्लो समय सौन्दर्यको मापदण्डको परिभाषा फराकिलो हुँदै गएको छ, मोडल तथा कलाकार ताम्राकारले भने, पहिला सौन्दर्यको स्ट्यान्डर्डभित्र परेमा सुन्दर हुन्थ्यो भन्ने आमबुझाइ थियो । उनका अनुसार त्यसमा उचाइ, मोटाइ, वर्ण, शरीरको संरचनाको मापदण्ड थियो भने अहिले सुन्दरता भनेको मुस्कान, आँखा, शरीर र मनमा पनि हुने रहेछ । सुन्दरताले समाज, देश, संस्कृति र युवालाई पनि प्रतिनिधित्व गर्ने उनले बताए ।समाजशास्त्री निर्मला ढकालले समाजको चित्त बुझाएर आफ्नो जीवन बाँच्ने कुरालाई सम्झौता गर्न नमिल्ने बताइन् । सामाजिक संरचना र समाजले हेर्ने दृष्टिकोणभन्दा फरक व्यक्तित्व भएर बाँच्ने क्रममा असम्बन्धित कुरालाई बेवास्ता गर्न सक्नुपर्छ, उनले भनिन्, ठाउँ र समयअनुसार सौन्दर्यको मापन पनि फेरिँदै गएको छ । सामाजिक संरचना, हिमाली, पहाडी, तराई क्षेत्रअनुसार सौन्दर्यको मापन फरक भएको र आमपाठकले पढ्ने साझा किताब, कथा, उपन्यासले सिकाउने लजालु स्वभावलगायतको अनेक सौन्दर्यका मापन फेरिँदै गएको उनको भनाइ थियो ।मिस युनिभर्स नेपाल २०२३ जेन दीपिका ग्यारेट सौन्दर्य मापदण्डको गलत धारणा शिक्षाको माध्यमबाट हटाउन सकिने बताइन् । हरेक व्यक्ति फरक छ, उनीहरू फरक देखिन्छन् । मलाई थाहा छैन, हाम्रो समाजमा सौन्दर्यको मापदण्ड कसरी रहन गयो, जहाँ कुनै मानिस निश्चित ढंगको देखिनुपर्छ । यो त विषाक्त धारणा हो, यस्तो सोचले नै मानिसहरू सर्जरी गर्छन् । आफूलाई परिवर्तन गर्न खोज्छन् । आफूले सौन्दर्य मापदण्डमाथिको गलत बुझाइबारे सामाजिक सञ्जालमार्फत सन्देश दिइरहेको पनि ग्यारेटले बताइन् । सामाजिक सञ्जालबाटै हर कोही जो फरक छन्, पृथक् देखिन्छन्, उनले भनिन्, उनीहरू सुन्दर छन् र उनीहरूलाई स्विकार्नुपर्छ ।ब्युटी प्याजेन्टलाई सौन्दर्य मापनका रूपमा मात्र हेरिन नहुने मिस नेपाल अर्थ २०२२ की डा सरिशा श्रेष्ठले बताइन् । ब्युटी प्याजेन्ट सौन्दर्यमापन मात्र नभई धेरै कुरा सिक्ने अवसरका रूपमा हेर्नुपर्छ, उनले भनिन्, ब्युटी प्याजेन्ट एउटा प्रतिस्पर्धा हो, जहाँ डान्स, म्युजिकदेखि हरेक कुराको प्रतिस्पर्धा हुन्छ, जसले गर्दा सहभागीहरूको व्यक्तित्व विकासमा सहयोग पुग्छ । कलाकार दयाहाङ राईले नेपाली फिल्म उद्योगका केही सिनियर प्रोड्युसरले आफूलाई अभिनयमा नआउन सुझाएको बताए । सुरुसुरुमा तिमी अभिनयका लागि ठीक छैनौसमेत भने, उनले भने । पछिल्लो समय नेपाली फिल्म उद्योगमा सुपरहिट बनिरहेका कलाकार दयाहाङले अहिले पनि कतिपयले त्यस्तै प्रश्न गर्ने गरेको बताए । आफूलाई मन परेको कुरा गर्छु भनेर अगाडि बढेकाले म यहाँसम्म आइपुगेको हुँ, उनले भने, मैले फिल्मी करिअर सुरु गर्दा फ्रेममा एक प्रकारको मान्छे चाहिन्छ है भन्ने सोच थियो । भ्लगर लेक्स लिम्बूले यस सत्रको सहजीकरणको भूमिका निर्वाह गरेका थिए ।"
सर्वोच्चको आदेशविपरीत गण्डकीमा फुटाइयो मन्त्रालय,"(पोखरा)सर्वोच्च अदालतले दीर्घकालीन महत्त्वको काम नगर्न आदेश दिए पनि गण्डकी सरकारले मन्त्रालय फुटाएर ७ बाट ९ वटा पुर्याएको छ । गण्डकी प्रदेश सरकारका प्रवक्ता एवं बिनाविभागीय मन्त्री हरिबहादुर चुमानले मंगलबारको मन्त्रिपरिषद् बैठकले मन्त्रालय फुटाउने निर्णय गरेको बताए । उनका अनुसार प्रदेश सरकारले सामाजिक विकास तथा स्वास्थ्य मन्त्रालय र मुख्यमन्त्रीसँग रहेको आन्तरिक मामिला मन्त्रालय फुटाउने निर्णय गरेको हो ।गत वर्ष पुस २५ मा पहिलोपल्ट गण्डकी प्रदेशको मुख्यमन्त्री हुँदा खगराज अधिकारीले मन्त्रालयको संख्या १२ बाट घटाएर ७ पुर्याएका थिए । मुख्यमन्त्री नियुक्त भएपछि उनले भनेका थिए, प्रदेश सरकारप्रति जनताको बढ्दो निराशा कम गर्न चालु खर्च घटाउँछु । सरकार छरितो बनाउँछु । दोस्रोपल्ट मुख्यमन्त्री हुँदा भने अधिकारीले आफ्नै वचन तोडेका छन् । मुख्यमन्त्री अधिकारीले मन्त्रालय विभाजन गर्नुमा सत्ता टिकाउने प्रपञ्च रहेको बुझिएको छ । विश्वासको मत लिने अवधिसम्म सत्ताबाहिर रहेको राप्रपाका दुई सांसदलाई मनाउने र आवश्यक परे दुवै सांसदलाई मन्त्री पद दिनलाई मन्त्रालय फुटाइएको सत्तापक्षकै एक सांसदले बताए ।एमाले संसदीय दलका नेता अधिकारी माओवादी र स्वतन्त्र सांसदको समर्थनमा गत आइतबार मुख्यमन्त्री नियुक्त भएका हुन् । ६० सदस्यीय प्रदेशसभामा एमालेका २२, सभामुखसहित माओवादीका ८ र एक स्वतन्त्र सांसदसहितको हस्ताक्षर उनले गण्डकी प्रदेश प्रमुख डिल्लीराज भट्टसमक्ष पेस गरेका थिए ।भट्टले संविधानको धारा १६८ को उपधारा (२) को व्यवस्थाबमोजिम मुख्यमन्त्री नियुक्त गरेका हुन् । अधिकारीले माओवादीका हरिबहादुर चुमान र स्वतन्त्र सांसद दीपक मनाङेलाई बिनाविभागीय मन्त्री नियुक्त गरेका छन् । मनाङे पाँचौंपल्ट मन्त्री बनेका हुन् । संवैधानिक र राजनीतिक जटिलता निम्ताउने गरी नौ महिनाअघि कोशी सरकार निर्माण भएजस्तै गरी नयाँ गठबन्धनले गण्डकीमा सरकार बनाएको हो । यो कदम सर्वोच्च अदालतले स्थापित गरेको नजिरविपरीत पनि हो । कोशी प्रदेशका एमाले संसदीय दलका नेता हिक्मतकुमार कार्कीले दिएको रिटमा सर्वोच्चले साउन ११ मा सभामुखको पदमा बहाल रहेको व्यक्तिले प्रदेशसभा सदस्यको पनि हैसियत रहेको भनी छुट्टै थप वा दोहोरो भूमिकाको दाबी गर्न मिल्दैन भन्ने सिद्धान्त स्थापित गर्दै मुख्यमन्त्री उद्धव थापा नेतृत्वको तत्कालीन कोशी सरकार विघटन गरेको थियो । कोशीमा सभामुखसमेतको नाम र हस्ताक्षरबाट सरकार बनाउने काम भएको थियो भने गण्डकीमा दलीय सिट संख्याका आधारलाई टेकिएको छ ।सर्वोच्चको नजिरविपरीत एमालेमाओवादी गठबन्धनले बलमिच्चाइँ गरेको भन्दै कांग्रेसका प्रदेश संसदीय दलका नेता सुरेन्द्रराज पाण्डे सोमबार अदालत पुगे । सभामुखसमेतको मतका आधारमा नयाँ मुख्यमन्त्री नियुक्ति गर्ने काम असंवैधानिक भन्दै प्रदेश प्रमुख भट्टविरुद्ध पाण्डेले सोमबार सर्वोच्चमा रिट दायर गरेका हुन् । मुख्यमन्त्री अधिकारीले सभामुखको नाम र हस्ताक्षर नभएकाले कोशी प्रदेशकै रूपमा गण्डकीको सरकार निर्माणलाई हेर्न नमिल्ने बताउँदै आएका छन् । कानुनविद्ले पनि यसमा फरक धारणा राख्दै आएका छन् । केहीले यसलाई अदालतको अवहेलना भनेका छन् भने केहीले विश्वासको मत दिँदा सभामुखको उपस्थिति भएमा मात्रै अदालतको अवहेलना हुने बताएका छन् । सभामुखसमेतको समर्थनमा दाबी पेस हुनासाथ कांग्रेस संसदीय दलका नेता पाण्डेले प्रदेश प्रमुख भट्टलाई लिखित रूपमै सर्वोच्चको नजिरबारे ध्यानाकर्षण गराएका थिए । माओवादीबाट निर्वाचित कृष्णप्रसाद धिताल सभामुख भएपछि दलसँग आबद्धता त्याग गरेको र संविधानको धारा १८६ अनुसार बराबर मत भए मात्र सभामुखले निर्णायक मत दिन सक्ने प्रस्ट व्यवस्थाको उल्लंघन गर्दै धितालको मतलाई समेत मुख्यमन्त्री नियुक्तिमा गणना गरिएको भन्दै पाण्डेले अन्तरिम आदेशका लागि सर्वोच्चमा बुझाएको निवेदनमा जिकिर गरेका छन् ।सर्वोच्चले गण्डकीमा नवगठित सरकारविरुद्ध बुधबार अन्तरिम आदेश जारी गर्दै मुद्दाको टुंगो नलागेसम्म दीर्घकालीन महत्त्वको काम नगर्न भनेको छ । उक्त आदेशमा मुख्यमन्त्री अधिकारीको नियुक्तिमा संवैधानिक प्रश्न आएकाले अन्तरिम आदेश जारी गर्न परेको उल्लेख छ । तर सरकार शून्यताको अवस्था सिर्जना हुन दिनसमेत नमिल्ने हुँदा विनोद शर्माको इजलासद्वारा जारी आदेशमा भनिएको छ, प्रदेश सरकारका नियमित कार्य सञ्चालनबाहेक प्रत्यर्थी खगराज अधिकारीको नेतृत्वमा गठित प्रदेश सरकारबाट प्रस्तुत निवेदनपत्र टुंगो नलाग्दासम्म दीर्घकालीन असर पर्ने प्रकृतिका निर्णय नगर्नूनगराउनू ।यसका अतिरिक्त सर्वोच्चले निवेदकको मागबमोजिम गण्डकी सरकार बदर गर्न नपर्ने कारण भए वैशाख ७ गते ३ बजेभित्र लिखित रूपमा जवाफ पेस गर्न प्रदेश प्रमुख भट्ट, सभामुख धिताल र मुख्यमन्त्री अधिकारीका नाममा कारण देखाऊ आदेश पनि जारी गरेको छ । सर्वोच्चले अधिकारीलाई मुख्यमन्त्री पदमा गरिएको नियुक्ति र तत्सम्बन्धी कागजातको सक्कलै फाइल लिखित जवाफका साथमै पेस गर्न पनि भनेको छ । मंगलबारको मन्त्रिपरिषद् बैठकले नै प्रदेश महान्यायाधिवक्तामा कृष्ण अधिकारीलाई नियुक्त गरेको छ ।"
लुम्बिनीमा आज विश्वासको मत,"बुटवल (कास) लुम्बिनीका मुख्यमन्त्री जोखबहादुर महराले शुक्रबार (आज) विश्वासको मत लिने भएका छन् । उनी यही चैत २३ मा मुख्यमन्त्री नियुक्त भएका थिए । प्रदेशसभामा ११ सदस्य रहेको माओवादी केन्द्रबाट मुख्यमन्त्री बनेका उनलाई एमाले, जसपा, एकीकृत समाजवादी र नागरिक उन्मुक्ति पार्टीको समर्थन छ । महरालाई एमालेका २९, नागरिक उन्मुक्तिका ४, जनता समाजवादी पार्टी (जसपा) ३, एकीकृत समाजवादी १ र स्वतन्त्र सांसद १ जनाले समर्थन गरेका थिए । मुख्यमन्त्रीमा समर्थन गर्ने बेलामै ७ बुँदे सहमति गर्दै मन्त्रालयको भागबण्डा गरिएको थियो । एमालेले ५, माओवादीले २, जसपाले २ मन्त्रालय पाउने र एकीकृत समाजवादी तथा स्वतन्त्रलाई पनि सरकारमा सहभागी गराउने सहमति छ ।"
लाराको ४०० रन,सन् २००४ मा आजकै दिन (अप्रिल १२) मा क्रिकेटर ब्रायन लाराले एउटै पारीमा ४ सय रन बनाएका थिए । टेस्ट क्रिकेटको एकै खेलमा लाराले बनाएको रेकर्ड हालसम्म पनि कायम छ । वेस्ट इन्डिजका ब्याट्सम्यान लाराले इंग्ल्यान्डविरुद्धको टेस्टमा अविजित ४ सय रन जोडेका थिए । त्यसका लागि उनले ५ सय ८२ बल खर्चेका थिए । ७ सय ७३ मिनेट क्रिजमा रहेका लाराले ४३ चौका र ४ छक्का प्रहार गरेका थिए । १९६९ मे २ मा ट्रिनिडाड एन्ड टोबागोको सान्टा क्रुजमा जन्मिएका लारा अन्तर्राष्ट्रिय क्रिकेटका सर्वकालीन महान् ब्याट्सम्यान हुन् । उनले वेस्ट इन्डिजका लागि उनले १९९० देखि २००७ सम्म क्रिकेट खेलेका थिए । लाराले १९९० नोभेम्बर ९ देखि अन्तर्राष्ट्रिय एकदिवसीय र डिसेम्बर ६ देखि टेस्ट क्रिकेटमा डेब्यु गरेका थिए । क्रिकेट जीवनमा उनले १३१ टेस्ट र २९९ एकदिवसीय म्याच खेलेका थिए । त्यसक्रममा उनले टेस्टमा ११ हजार ९ सय ५३ र एकदिवसीयमा १० हजार ४ सय ५ रन जोडेका छन् ।
'वान चाय प्लिज,"(काठमाडौं) इन्टरनेटको दुनियाँमा कुनै पनि व्यक्ति रातारात भाइरल हुन्छ, विश्वभर चर्चामा पनि आउँछ । त्यसैमध्येका हुन् डोली चायवाला । करिब डेढ महिनाअघि माइक्रोसफ्टका माइक्रोसोफ्टका सहसंस्थापक बिल गेट्सका कारण भाइरल भएका डोली फेरि चर्चामा आएका छन् । त्यसको कारण हो, प्रविधि कम्पनी माइक्रोसफ्टले निकाल्न लागेको विन्डोज१२ । के डोली साँच्चिकै विन्डोज१२ को एम्बेसडर हुन् त ? अहिले धेरैले यही प्रश्न गरिरहेका छन् । प्रश्न सोध्नेले तुरुन्तै अर्को प्रश्न पनि गर्ने गर्छन्, यो डोली चायवाला हुन् चाहिँ को ? पछिल्लो समय सामाजिक सञ्जालतिर भाइरल भएका पात्र हुन्, डोली चायवाला । अर्थात्, चिया व्यापारी । महाराष्ट्रको नागपुरमा यिनको चिया पसल छ । पछिल्लो पटक पूरा भारतमा हल्ला छ भन्दा पनि हुन्छ यिनको । र, यसको कारण हो, विन्डोज१२ को ब्रान्ड एम्बेसडर चयन भएको र त्यसबारे गरिएको घोषणा ।कतिपयले पत्याइरहेका पनि छन् । हुन पनि माइक्रोसफ्टले आफ्नो अपरेटिङ सिस्टम विन्डोज१२ चाँडै बाहिर ल्याउन लागेको छ । यही पृष्ठभूमिमा विश्व बजारमा भइरहेको परिवर्तन र अन्वेषणबारे बुझ्न तथा भारतीय धनाढ्य मुकेश अम्बानीको छोरोको बिहे अगाडिको समारोहमा भाग लिन भारत आएका थिए गेट्स । त्यसक्रममा गेट्सले एउटा भिडियो सेयर गरे । त्यसको शीर्षक नै रहेको छ, वान चाय प्लिज । त्यसमा उनी डोली चायवालाको चिया खाएर खुसी देखिन्छन् । अब भनिरहनु पर्दैन, यी डोली चायवाला आफैं सामाजिक सञ्जालतिर नामी छन्, सबैले चिन्ने । उनको इन्स्टाग्राममा एउटा अकाउन्ट पनि छ र त्यसको नाम रहेको छ, डोली कि टपरी नागपुर । उनको चिया बनाउने शैली पनि आफैंमा फरक मात्र छैन, त्यो उत्तिकै आकर्षित पनि छ । अनि उनको लुक्स पनि फरक । आँखामा पहेंलो चस्मा, घाँटीमा सुनको सिक्री र कानमा वायरलेस इयरफोन । त्यसकै मद्दतले उनी एकपछि अर्को कन्टेन्ट क्रिएट गरिरहेका हुन्छन् र यी सबै सामाजिक सञ्जालमा उत्तिकै लोकप्रिय सावित पनि हुने गर्छन् । त्यसै कारण उनी खुबै लोकप्रिय छन् र इन्स्टाग्राम चलाउन अभ्यस्त हुनेका लािग उनी ठ्याक्कै नयाँ पनि होइनन् ।विन्डोज१२ सँग उनको सम्बन्धको कुरा भने सटायर सामग्री मात्र राख्ने बिन्दु टाइम्सको एउटा समाचारबाट सुरु हुन्छ । जसमा भनिएको छ, यी डोली चायवाला विन्डोज१२ का ब्रान्ड एम्बेसडर भएका छन् । यो सामग्री सामाजिक सञ्जालमा आएको मात्रै थियो, निकै भाइरल भयो । विशेषतः इन्स्ट्राग्राममा धमाधम सेयर हुन थाल्यो । तर सबैले के बिर्से भने यो त साँच्चै सटायर सामग्री मात्रै हो । यसलाई गम्भीर रूपमा लिने होइन । पढ्ने अनि मज्जा लिने मात्रै हो ।त्यसको अर्थ के भने न त माइक्रोसफ्ट न त गेट्सले यसबारे केही भनेका छन् । तिनै गेट्सले सेयर गरेको त्यही भिडियो क्लिप हेर्नेले विन्दु टाइम्सको समाचार पनि पत्याइहाले । यो समाचार किन लेखियो र केका लागि लेखियो ? त्यसलाई बुझ्न आवश्यक नै ठानिएन । अनि यी डोली चायवाला साँच्चै भए, विन्डोज१२ का एम्बेसडर । गेट्सले त्यस भिडियोमा भनेका छन्, फेरि भारत आउन पाएकोमा खुसी छु । यो राम्रा अन्वेषकको देश हो । यिनीहरूले हाम्रो जीवन सुधार्न नयाँनयाँ काम सुरु गरिरहन्छन् ।अनि अन्त्यमा थपेका छन्, त्यसमा एक कप चिया बनाउने पनि पर्छ । गेट्सको यो भनाइ सुनेपछि कसलाई मात्र आवश्यकता पर्यो र, विन्दु टाइम्सको सामग्री खालि रमाइलाकै लागि मात्रै हो भनेर । यति हल्ला भइसकेपछि भारतीय मिडिया तिनै डोली चायवालासम्म त पुग्ने नै भयो । तिनको अन्तर्वार्ता पनि भए, एकपछि अर्को । खासमा यिनले गेट्सलाई चिन्दा पनि रहेनछन् । खालि उनलाई आफ्नो चिया खुवाए । बढी नै हल्ला हुन थालेपछि मात्रै उनले गेट्स को हुन् भनेर बुझे ।उनले भनेका छन्, मलाई गेट्स को हुन् भनेर थाहा पनि थिएन । मलाई लागेको थियो, उनी कोही विदेशी हुन्, त्यसैले मैले उनलाई चिया खुवाएँ । त्यसको भोलिपल्ट मात्रै उनी को हुन् भनेर थाहा पाएँ । कुरा यत्तिकैमा सकिन्न । त्यो अन्तर्वार्तामा उनले थपेका छन्, मेरो त कुनै दिन भारतीय प्रधानमन्त्री नरेन्द्र मोदीलाई पनि चिया खुवाउने इच्छा छ । उनको उद्देश्य नै रहेछ, आफ्नो पूरा जीवन सबैलाई खुसीखुसी हाँसेर चिया खुवाउने, त्यसमा मोदी पनि परेछन् ।"
उत्साही दर्पणमा बढ्दो निराशा,"(वीरेन्द्रनगर)पञ्चपुरी नगरपालिका९ विद्यापुर सुर्खेतका २२ वर्षीय दर्पण खराल स्यो क्षेत्रमा बेलाबेलामा चर्चामा आइराख्ने नाम हो । स्कुले जीवनमै उनले पानी तताउने डिभाइस, रिमोट कन्ट्रोलबाट चल्ने कार, रातमा बल्ने र दिउँसो आफैं निभ्ने स्वचालित बत्ती जस्ता ससाना उपकरण आफैंले बनाएर सबैलाई चकित पार्थे । स्कुलमा हुने विज्ञान मेला जस्ता प्रतियोगितामा जिज्ञासु खराल सधैं प्रथम भइराख्थे । कक्षा ९ पढ्दै गर्दा उनले युट्युब हेरेर एक महिना लगाएर बग्गी कार बनाएका थिए । उनलाई सम्झना छ, त्यतिबेला उनले दुईसिटे कार बनाउन मोटरसाइकलका इन्जिन, पुराना टायर, फलामका सामग्रीहरू प्रयोग गरेका थिए । जसको खर्च ५ लाख रुपैयाँ पुगेको थियो । उनले बनाएको बग्गी कारलाई कर्णाली प्रदेशका तत्कालीन उद्योग, पर्यटन, वन तथा वातावरणमन्त्री नन्दसिंह बुढाले उद्घाटन गरेका थिए । मन्त्री बुढाले उक्त कार बनेको लागतमा प्रदेश सरकारले खरिद गरी संग्रहालयमा राख्ने पनि बताएका थिए । तर पछि सरकारले वास्ता नगरेपछि उनले त्यो कार कवाडीको मूल्यमा बेच्न बाध्य भए । ५ लाख लगानीमा बनेको कार उनले केही महत्त्वपूर्ण सामान निकालेर ८ हजारमा कवाडीमा बेचे । कवाडीमा बेच्नुअघि कारबाट निकालेका सामान प्रयोग गरेर उनले कृषि विज्ञानतर्फको स्नातक पढ्दै गरेका झलकराज जोशीसँग मिलेर घाँस काट्ने मेसिन बनाए । बिजुलीबाट चल्ने यो मेसिनबाट घाँस, पराल काट्ने काम भइरहेको छ । दर्पणको केही गर्ने हुटहुटी यत्तिमै सकिएन । उनले गाउँमा तारजाली बुन्ने हाते मेसिनहरू देखेका थिए । जसको मुख्य ४ देखि ५ लाख पर्ने थाहा पाएपछि योभन्दा राम्रो मेसिन अझै कम मूल्यमा आफैंले बनाउन सकिन्छ कि भन्ने हुटहुटीले उनलाई सतायो । अनेक सामान अनेकतिरबाट जोरजाम गरेर उनले तारजाली बुन्ने मेसिन तयार पारे । सुरुमा म्यानुअल मेसिन बनाएका उनले पछि यसलाई स्तरोन्नति गरेर सेमी अटोमेटिक मेसिन बनाए । उनले भने, सुरुमा ८० हजार लागतमा बनेको यो मेसिनमा अहिलेसम्म ३ लाख बराबर खर्च भइसक्यो । यो मेसिन बनाउँदा आवश्यक सरसामान जोड्न उनले निकै दौडधुप गर्नुपर्यो । उनले भारतबाट अनलाइन कारोबार गर्ने कम्पनी अमेजनमार्फत भारतीय ब्रोकरमार्फत सामान झिकाए । यसरी सामान किन्दा उनलाई मूल्य महँगो पर्न गयो । मेसिन बनाएपछि उनले सुरुआतमा दुई सय क्विन्टल जाली बुनेर पनि बेचे । तर अहिले भने जालीको कुनै अर्डर नआएर उनी खाली बसेका छन् । नयाँनयाँ उपकरणहरू बनाउने हुटहुटी भएका दर्पण हिजोआज भने निराश छन् । उनी आफ्नो कामको मूल्यांकन नभएको र नवप्रवर्तनलाई नेपालमा उत्साहजनक अवस्था नभएकोमा दिक्क छन् । उनले भने, यहाँ यसरी व्यक्तिले बनाएको मेसिनहरूको आधिकारिकता पनि छैन । बेच्न पनि पाइँदैन । अर्को कुरा पहिले सरकारले किन्छु भनेर बग्गी काम पनि कवाडीको मूल्यमा बिक्री गर्नुपर्ने अवस्था आयो । सधैं घरबाट लगानी गर्ने कुरा पनि आएन । त्यसैले अब विदेश जाने योजना बनाएको हुँ ।"
चिकित्सा शिक्षा प्रतिवेदन कार्यान्वयनको पालो,"चिकित्सा शिक्षा क्षेत्रमा भएका अनियमिततामा संलग्न अधिकारीको नाम किटानसहित कारबाहीका लागि सिफारिस गरिएको प्रतिवेदन ६ वर्षपछि सार्वजनिक भएको छ । सरकार आफैंले गठन गरेको चिकित्सा शिक्षासम्बन्धी जाँचबुझ आयोग को प्रतिवेदन लामो समयसम्म शिक्षा, विज्ञान तथा प्रविधि मन्त्रालयमा गोप्य राखिएको थियो । एक महिनाअघि नियुक्त शिक्षामन्त्री सुमना श्रेष्ठले बुधबार प्रतिवेदन सार्वजनिक गरेकी हुन् । प्रतिवेदनले विभिन्न अनियमितता उजागर गर्नुका साथै त्यसमा कुन पदाधिकारीको कस्तो संलग्नता थियो भन्ने पनि खुलाएको छ, जसमा राजनीतिक पहुँच भएका अधिकारीहरूसमेत छन् । प्रतिवेदन सार्वजनिक नगरी यतिन्जेत गुपचुप राख्नुको मनसाय ती व्यक्तिलाई उन्मुक्ति दिने प्रयास नै थियो भन्ने बुझ्न कठिन छैन । चिकित्सा शिक्षाअन्तर्गत सम्बन्धन, प्रवेश परीक्षा, भर्ना, शुल्क र गुणस्तरका विषयमा भएका अनियमितता जाँचबुझ गर्न सरकारले २०७४ वैशाख ४ मा आयोग गठन गरेको थियो । आयोगमा विशेष अदालतका पूर्वअध्यक्ष गौरीबहादुर कार्की अध्यक्ष तथा उपेन्द्र देवकोटा सदस्य र सूर्यप्रसाद गौतम सदस्यसचिव थिए । आयोगलाई त्रिभुवन विश्वविद्यालय, काठमाडौं विश्वविद्यालय र नेपाल मेडिकल काउन्सिलका पदाधिकारीका साथै बीपी कोइराला स्वास्थ्य विज्ञान प्रतिष्ठानअन्तर्गत चिकित्सा शिक्षाका परीक्षा र विद्यार्थी भर्नामा भएका विवादित विषय जाँचबुझ गर्ने क्षेत्राधिकार तोकिएको थियो । आयोगले आठ महिना लगाएर तयार पारेको प्रतिवेदन बुझ्नसमेत त्यति बेला सरकारले आनाकानी गरेको थियो । त्यसले नै सरकार चिकित्सा शिक्षाको बेथिति अन्त्यमा दृढ रहेको नभई दबाबका कारण मात्र आयोग गठन गर्न बाध्य भएको भन्ने देखिन्थ्यो । प्रतिवेदन बुझेपछि पनि सार्वजनिक नगरी सरकारले त्यसलाई झन् पुष्टि गर्यो । प्रतिवेदनले अनियमिततामा संलग्न भनी उल्लेख गरेका व्यक्तिमाथि थप अनुसन्धान र कारबाहीमा पनि सरकारले चासो दिएन । आयोगले ४२ जनालाई कारबाही सिफारिस गरेको छ, जसमा अख्तियार दुरुपयोग अनुसन्धान आयोगका तत्कालीन प्रमुख लोकमानसिंह कार्कीसमेत छन् । कार्कीले काठमाडौं विश्वविद्यालयमा प्रवेश परीक्षाको प्रश्नपत्र चुहावट भएको भनी आफूअनुकूलका विज्ञ खटाएर विश्वविद्यालयको स्वायत्ततामाथि हस्तक्षेप गरेको आयोगको ठहर छ । त्रिविका तत्कालीन उपकुलपति तीर्थराज खनियाँ, रेक्टर सुधा त्रिपाठी, रजिस्ट्रार डिल्ली उप्रेतीले सम्बन्धन वितरणका क्रममा कानुनविपरीत कार्य गरेको आयोगको निष्कर्ष छ । कानुन उल्लंघन गरी सम्बन्धन दिएको भन्दै आयोगले त्रिविका पूर्वउपकुलपति हीराबहादुर महर्जनलाई कारबाही सिफारिस गरेको छ । यस्तै, सर्वोच्च अदालतको अवहेलनाको फैसलालाई गलत रूपमा व्याख्या गरी सम्बन्धन दिनदिलाउन त्रिवि कार्यकारी परिषद्का पदाधिकारी संलग्न भएको पनि आयोगको प्रतिवेदनमा उल्लेख छ । त्रिवि र नेपाल मेडिकल काउन्सिलबाट निरीक्षणमा गएका अधिकारीहरूलाई पनि कारबाही गर्नुपर्ने आयोगको सिफारिस छ । विज्ञहरूले निरीक्षणका क्रममा गलत प्रतिवेदन तयार गरेको आयोगको निचोड छ । काउन्सिलका पूर्वअध्यक्ष दामोदरप्रसाद गजुरेल र मेडिकल काउन्सिलका पूर्वरजिस्ट्रार नीलमणि उपाध्यायले क्षेत्राधिकार नभएको अख्तियारलाई प्रवेश गराएको भन्दै कारबाही गर्न भनिएको छ । काठमाडौं विश्वविद्यालयका तत्कालीन उपकुलपति रामकण्ठ माकाजुलाई भने विश्वविद्यालयको प्राज्ञिक स्वतन्त्रताका सम्बन्धमा सचेत गराउन भनिएको छ । प्राज्ञिक निकायका जिम्मेवार अधिकारीहरू नै यसरी अनियमिततामा संलग्न देखिनु लज्जास्पद छ । नियमनअनुगमन गर्ने निकायका पदाधिकारी तथा कलेजको मिलेमतोका कारण चिकित्सा शिक्षा क्षेत्रमा बेथिति मौलाएको व्यापक गुनासोपछि सरकारले जाँचबुझ आयोग गठन गरेको थियो । त्यति बेला मेडिकल कलेजको सम्बन्धन, भर्ना, शुल्कका विषयमा बेथिति चरम अवस्थामा पुगेको थियो । गलत प्रतिवेदनका आधारमा पूर्वाधार नपुर्याएका कलेजलाई सम्बन्धन वितरण र विद्यार्थी कोटा निर्धारण हुने गरेको प्रतिवेदनले नै औंल्याइसकेको छ । त्यति बेला मेडिकल कलेजहरूले उत्पादन गरेका जनशक्तिकै दक्षतामा प्रश्न उठ्न थालेको थियो । सरकारले जाँचबुझ आयोग बनाउँदा चिकित्सा शिक्षाजस्तो संवेदनशील क्षेत्रमा सुधार आउने र विगतमा जजसले लापरबाही गरे, ती कारबाहीको दायरामा आउने अपेक्षा गरिएको थियो । तत्कालीन पदाधिकारीमाथि अनुसन्धान र कारबाही नभए पनि चिकित्सा शिक्षाका क्षेत्रमा यस बीचमा केही सुधार भने भएको छ । चिकित्सा शिक्षालाई व्यवस्थित गर्न छुट्टै कानुन बनेको छ । मेडिकल कलेजको जथाभाबी सम्बन्धन रोकिएको छ । एकीकृत प्रवेश परीक्षा लागू भएपछि जथाभाबी विद्यार्थी भर्ना रोकिएको छ । शुल्क पनि सरकारले निर्धारण गरिदिएको छ । यस बीचमा भएका यी प्रयास सकारात्मक छन् तर पर्याप्त छैनन् । त्यसैले चिकित्सा शिक्षालाई थप व्यवस्थित र मर्यादित बनाउन आयोगको प्रतिवेदन कार्यान्वयनमा सरकारले दृढता देखाउनुपर्छ । आयोग गठन, प्रतिवेदन निर्माणको औचित्य त्यसका सुझाव तथा सिफारिस कार्यान्वयनबाट मात्र साबित हुन्छ । उन्मुक्तिले बेथितिलाई प्रश्रय दिने हुनाले दोषी किटान गरिएका व्यक्तिमाथि थप अनुसन्धान एवं कानुनी कारबाही तत्काल अघि बढाउनुपर्छ ।"
२०८० : आशा र निराशाको मिश्रित वर्ष,"२०८० साल बिदा हुने क्रम छ । यस सालका कतिपय कुरा स्मरणयोग्य छन् भने केही निराशाजनक पनि छन् । उपलब्धिमूलक विषयको कुरा गर्दा काण्ड, अपराधमा संलग्न नेता, पदाधिकारी, व्यवसायीलाई कानुनको कठघरामा पुर्याइनु उज्यालो पक्ष मान्नुपर्छ । एकै वर्षमा मुलुकभरिका माफिया, तस्कर, भ्रष्टाचारीलई ठेगान लगाउने साहस यसअघिका प्रधानमन्त्रीले देखाएका पनि थिएनन् । अर्को महत्त्वपूर्ण, ऐतिहासिक उपलब्धि भारतसँग भएको १० हजार मेगावाटको विद्युत् व्यापार सम्झौतालाई लिनुपर्छ, यसको कार्यान्वयन हुन सके नेपालको अर्थतन्त्रले फड्को मार्ने निश्चित छ । उखु किसानले भुक्तानी पाएको विषय स्वागतयोग्य बन्दा ललिता निवासको जग्गा एवं चौधरी ग्रुपले कौडीको भाउमा हडपेको बाँसबारी छाला जुत्ता कारखानाको १० रोपनी जमिन सरकारको स्वामित्वमा ल्याइयो । यसले सरकार दह्रो हुने हो भने काण्ड, भ्रष्टाचारका नाइकेलाई कठोर कारबाही गर्न सम्भव रहेछ भन्ने कुरा स्थापित भएको छ । तथापि २०४७ सालपछिका जघन्य अपराधसम्बन्धी अनगिन्ती फाइल प्रधानमन्त्री पुष्पकमल दाहालले खोल्न भ्याएका छैनन् । त्यस्तै नक्कली भुटानी शरणार्थी, ललिता निवासको जग्गा प्रकरण, सुन तस्करीमा आरोप लागेका ठूला नेतादेखि पूर्वउपराष्ट्रपतिका परिवारजनमाथि कारबाही अघि बढाइएको छैन । पर्यटन दशक लागू भएको डेढ दशक पुग्न लाग्दा सो विषय कागजमा सीमित हुनु, नवनिर्मित अन्तर्राष्ट्रिय विमानस्थलहरूले बिजिनेस नपाउनु, कृषिको परनिर्भरता उचाइमा पुग्नु, देशभित्र रोजगारी सिर्जना नहुनु, विदेश पलायन हुने विद्यार्थी एवं सर्वसाधारणको भीड थामिनसक्नु खेदजनक सन्दर्भ हुन् । लाखौंको संख्यामा मिटरब्याज, सहकारी प्रकरणबाट पीडितको रुवाबासीले मुलुकभर हाहाकार मच्चिनु, त्रिभुवन विश्वविद्यालयको बेथितिले लाखौं विद्यार्थी, अभिभावक प्रताडित बन्नु, त्यहाँको जग्गा ठगीले सीमा नाघ्नु, मुलुक सुहाउँदो शिक्षा प्रणाली लागू नहुनुले मुलुकलाई कुशासनतर्फ धकेलिरहेको छ । यसैबीच वर्षको अन्तमा वाइडबडी विमान खरिद प्रकरणमा नेतादेखि अन्य जिम्मेवार पदाधिकारीलाई मुद्दा चलाउने कामलाई उल्लेख्य नभनिरहन सकिँदैन । २०८१ सालमा प्रधानमन्त्रीले मुलुकको बहुआयामिक पक्षमाथि ध्यान दिँदै अपराधीमाथि कठोर कारबाही गर्ने कामलाई निरन्तरता दिने, सम्बन्धित मन्त्रीसँग विकास कार्यबारे दिनहुँ समीक्षा गर्ने कार्यलाई आत्मसात् गर्ने हो भने मुलुक रूपान्तरित हुने आशा राख्न सकिन्छ । भुवनेश्वर शर्मा, चन्द्रागिरि२, काठमाडौं"
अरू आयोगको प्रतिवेदन कहिले ?,"विशेष अदालतका पूर्वअध्यक्ष गौरीबहादुर कार्कीको संयोजकत्वमा गठित ३ सदस्यीय चिकित्सा शिक्षा जाँचबुझ आयोगले दिएको प्रतिवेदन ढिलै भए पनि सार्वजनिक भएको छ । प्रतिवेदन सार्वजनिक गरेकामा शिक्षामन्त्री सुमना श्रेष्ठलाई सलाम छ । अन्य आयोगका प्रतिवेदनहरू पनि यसैगरी सार्वजनिक गर्नुपर्छ । यसबाट राष्ट्र निर्माणमा ककसले कुन रूपमा अवरोध गरेका रहेछन्, कसले राम्रो र कसले नराम्रो गरेका रहेछन् भन्ने जनताले थाहा पाउँछन् । सबैभन्दा धेरै आयोग बनाउने र प्रतिवेदन बुझ्ने काम गृह मन्त्रालयले गर्छ । त्यहाँ प्रतिवेदनको चाङ छ । गृहमन्त्री रवि लामिछानेले पनि यसैगरी सुन काण्ड लगायतका प्रतिवेदन सार्वजनिक गर्नुपर्छ । भन्न त गृहमन्त्रीले प्रतिवेदनहरू सार्वजनिक गर्छु भनेका छन् तर कहिले गर्ने हुन् वा नगर्ने हुन् ? हेर्न बाँकी नै छ । ३३ किलो सुन काण्डका बेला गठित जाँचबुझ आयोगका अध्यक्षले हालै एक अन्तर्वार्तामा प्रतिवेदन सरकारले तत्काल लागू गरेको भए अरू ठूला काण्ड नै हुँदैनथ्यो भनेका थिए । त्यो जाँचबुझ समिति गठन हुँदा र रिपोर्ट बुझ्दा केपी शर्मा ओलीको नेतृत्वमा सरकार थियो । त्यो प्रतिवेदन किन सार्वजनिक भएन । सुन तस्करीसम्बन्धी पछिल्लो आयोगको प्रतिवेदन प्रचण्ड सरकारलाई बुझाइएको छ । यस्ता प्रतिवेदन हात्तीको देखाउने दाँत मात्र हो कि लागू गर्ने पनि हो सरकार ? गोपाल देवकोटा, गोकर्णेश्वर, काठमाडौं"
सम्पत्ति छानबिनको निरर्थक बहस,"०४७ यताको सम्पत्ति छानबिन गर्ने भन्ने विषय हास्यास्पद छ । यो दुनियाँको नजरमा साँचिलो बन्ने खेल मात्र हो । सांसदहरू साँच्चै असल विचारका हुन् भने ०४७ यता के कति समिति र आयोग बने, तिनले पेस गरेका प्रतिवेदन कति कार्यान्वयन भयो वा भएन, त्यसको फेहरिस्त सरकारसँग माग गर्न सक्नुपर्छ । कुन सरकारको पालामा बनेका समिति र आयोगका प्रतिवेदन तत्तत् सरकारले किन कार्यान्वयन गरेन भनेर औंला ठड्याउन सकेको खोइ ? नीतिगत निर्णयको आवरणमा सरकार प्रमुख दोषबाट उम्कन पाउँदैन भनेर आवश्यक कानुन निर्माणमा तदारुकता देखाउन सकेको खै ? १२ कक्षाको विद्यार्थीको पढाइ कमजोर भयो भनेर नर्सरीदेखि फेरि पढाउनुपर्यो भन्ने जस्ता तर्कको औचित्य छैन । महेशप्रसाद ढुंगाना, नयाँ बानेश्वर, काठमाडौं"
'न्यु इयर रिजोलुसन र तन्नेरी पुस्ता,"पुराना पात झरेर नयाँ पालुवा पलाएका छन् । रंगीबिरंगी फूलपातले प्रकृति सिँगारिएको छ । चराचुरुंगीले नयाँ गुँड बनाएका छन् । कोइलीको कुहुकुहुले रनवन ढाकेको छ । भ्रमरको भुनभुनले अनौठो संगीत गुन्जायमान छ । यही मनमोहक वसन्त ऋतुको आनन्द, उल्लास र उमंगसँगै हामी नयाँ वर्षको आगमनलाई स्वागत गरिरहेका छौं । तपाईंको नयाँ वर्ष सुखद अनि मंगलमय होस्, मेरो शुभकामना !हामी विक्रम संवत् २०८१ मा प्रवेश गर्दै छौं । यसको अर्थ विक्रम संवत् चलेको २०८० वर्ष पूरा भयो । यो सौर्य पात्रो हो । तर यसको साइनो चन्द्र पात्रोसँग पनि छ । सूर्य मीन राशिबाट मेष राशिमा प्रवेश गर्ने दिन यस पात्रोको नयाँ संवत्सर थालनी हुन्छ ।नयाँ वर्षसँगै घरको भित्तामा पात्रोमात्र फेरिँदैन, यसले आफूसँगै नयाँनयाँ आशा, विश्वास र सम्भावनासमेत लिएर आएको हुन्छ । हामी केटाकेटी छँदा अहिले जस्तो नयाँ वर्षको रौनक हुँदैनथ्यो । शुभकामना आदानप्रदान गरेको पनि मलाई याद छैन । नयाँ वर्ष मनाउने मामिलामा म अहिलेको पुस्तालाई निकै अगाडि देख्छु । उनीहरूले आपसमा शुभकामना साटासाट, भेटघाट, खानपिन, घुमफिर र रमाइलो गरेर उत्साहका साथ नयाँ वर्षको भव्य स्वागत गर्छन् । मलाई लाग्छ, नयाँ वर्षले बोकिल्याउने नवीनताको रङलाई पर्गेल्न अहिलेको पुस्ता उम्दा छ । युवापुस्ताले नयाँ वर्षलाई गहन चिन्तनमनन र समीक्षा गर्ने अवसरका रूपमा समेत लिएको पाउँछु । न्यु इयर रिजोलुसन, रिफ्लेक्सन जस्ता अंग्रेजी शब्दको प्रयोग गर्दै तन्नेरीहरू वर्षभरिमा केके गरेँ, गरेको काममा के कति सफलता पाएँ, ककस्ता चुनौती आइलागे र ती चुनौती पार गर्न के कस्ता पहल गरेँ, थप सफलताका लागि केके गर्नुपर्छ आदि कुरामा घोत्लिन्छन् । तन्नेरीहरूको यो तरिका मलाई खास लाग्छ । अहिले तन्नेरी पुस्तामाथि सोसल मिडियाको चर्को प्रभाव छ । करिअर राम्रो बनाउनुपर्ने मानसिक दबाब त छ नै, आर्थिक अनिश्चितताले लेखेट्ने समय पनि यही हो । त्यसैले यो पुस्ता अलि अधैर्यजस्तो पनि लाग्छ । उनीहरूलाई तुरुन्तातुरुन्तै परिणाम चाहिएको छ । आफूले सोचेजस्तो नभए चाँडो डिप्रेस्ड पनि हुन्छ यो पुस्ता । हुन त हरेक उमेर समूहका मानिसलाई उस्तै तनावले घेरिरहेकै छ ।विश्व स्वास्थ्य संगठनले मानसिक समस्या महामारीको रूप नै लिने अवस्थामा रहेको बताएको छ । नेपालमा गएको दशकमा आत्महत्या गर्नेहरूको संख्या ७२ प्रतिशतले वृद्धि भएको छ । हरेक दिन १९ नेपालीले आफ्नो ज्यान आफैं लिइरहेका छन् । यो निकै डरलाग्दो तथ्यांक हो । यसको रोकथामका लागि राज्यको ध्यानाकर्षण हुनु आवश्यक छ । साथै व्यक्तिले पनि आफ्नो चाहनालाई व्यवस्थित गर्नु जरुरी छ । खासगरी युवापुस्ताले आफ्नो महत्त्वाकांक्षालाई व्यवस्थित गर्नुको विकल्प छैन ।आफू प्रधानमन्त्री भएका बेला मैले एउटा नारा अगाडि सारेको थिएँ हरेक दिन एक कदम अगाडि । लक्ष्य ठूलो राख्ने तर सानोसानो खुड्किलो पार गर्दै निरन्तर लागिरहे मात्र लक्ष्यमा पुग्न सकिन्छ । अहिले पनि म युवापुस्तालाई एउटा मात्र शब्द थपेर भन्न चाहन्छु, ब्रो, हरेक दिन एक कदम अगाडि । जतिसुकै लामो यात्रा पनि एकएक कदम गरेरै पूरा गर्ने हो ।तन्नेरी पुस्तालाई म पौरखी पुस्ता भन्न रुचाउँछु । यही पुस्ताका कारण देशभित्र नयाँनयाँ प्रविधि, सोच र अवसर जन्मिएका छन् । सहर घुम्ने फुर्सद त म पाउँदिनँ । तर यसो कतै जाँदा आउँदा, काठमाडौंमा कफी संस्कृति ह्वात्तै बढेको देख्छु । केही दिनअघि एउटा भिडियो हेरेको थिएँ नेपालमा कफीको थर्ड वेभ सुरु हुँदै रहेछ । नेपालको कफीमा असीम सम्भावना छ । कुनै दिन मौका मिलाएर उद्यमीहरूसँग कफीको सम्भावनाबारे कुरा गर्ने इच्छा छ ।केही महिनाअघि मैले पश्चिमको झुलाघाटदेखि पूर्वको चिवाभन्ज्याङसम्म लगातार १८ दिनको यात्रा गरेँ । दसौं लाख मानिसको भावनालाई नजिकैबाट छाम्ने मौका पाएँ । नागरिकको न्यानो आत्मीयता पाएँ । यसबाट ममा बेग्लै ऊर्जा सञ्चार भयो । यात्राका क्रममा मैले के पनि अनुभव गरेँ भने, हाम्रो देशका गाउँगाउँमा समृद्धि टुसाइरहेको छ । कैयौं स्थानीय सरकारले आफ्नो गाउँठाउँलाई जुरुक्कै उचाल्ने प्रयत्न गरेका छन् । विशेष गरी स्वास्थ्य र शिक्षा क्षेत्रमा स्थानीय सरकारले लिइरहेको पहल निकै सराहनीय छ । स्याङ्जा जिल्लाको कालीगण्डकी गाउँपालिकाले देशमै पहिलो पटक आफ्नो पालिकाभित्रका सबै नागरिकको स्वास्थ्य बिमा गर्ने प्रबन्ध मिलाएको रहेछ । पालिकाभित्र रहेका करिब २८ हजार नागरिकको स्वास्थ्य बिमा भएको छ । हरेक शिशु जन्मनेबित्तिकै बिमित हुन थालेका छन् । यसले विपन्न नागरिकले उपचार नपाएर ज्यान गुमाउनुपर्ने अवस्थाको अन्त्य गर्छ नै । कालीगण्डकी गाउँपालिकाले १५ शय्याको आफ्नै अस्पतालसमेत बनाएको रहेछ । उक्त अस्पतालमा हुने कुनै पनि उपचारमा नागरिकले शुल्क तिर्नु नपर्ने रहेछ । कोभिड महामारीका बेला नेपालको स्वास्थ्य क्षेत्रमा बेहाल देखेको थिएँ मैले । त्यसपछि हरेक स्थानीय सरकारमा एक अस्पतालको अवधारणा ल्याएँ । र, ३९६ वटा स्थानीय तहमा एकै पटक अस्पताल शिलान्यास गरेको थिएँ । अहिले स्थानीय तहहरूले यस अभियानलाई अगाडि बढाएको देख्दा औधि खुसी लागेको छ । मलाई स्थानीय सरकारहरूले प्राप्त गरिरहेको उपलब्धि अझै जान्न मन छ । स्थानीय सरकारमा रहेर काम गरिरहेका साथीहरूबाट आफूले हासिल गरेको प्रगतिअनुभव सुन्न आतुर छु । गएको वर्ष देशको अर्थतन्त्र राम्रो रहेन । त्यसका विभिन्न कारण छन् पहिलो, सरकारले अर्थतन्त्रको समस्या बेलैमा बुझ्न नसक्नु । दोस्रो, नेपाल राष्ट्र बैंक, अर्थ मन्त्रालय, योजना आयोग र उद्योग मन्त्रालयबीच आवश्यक समन्वय नहुनु । तेस्रो, कर प्रणाली ध्वस्त बनाइनु । चौथो, निजी क्षेत्रको मनोबल गिराउनु । घर, जग्गा र सेयर बजारमा अस्वाभाविक कारोबार हुँदा अहिलेको समस्या देखापरेको भन्ने कतिपयको भनाइ रहँदै आएको छ । तर, मेरो नजरमा यी सबै सहायक समस्या हुन् । मुख्य समस्याचाहिँ सरकारले म कहाँ जाँदै छु भन्ने गन्तव्य थाहा नपाउनु हो । अन्तरसरकारी निकाय समन्वय नहुने रोग त मेरै पालामा पनि थियो । तापनि हामीले त्यतिबेला धेरै काम गर्न सकेका थियौं । सरकारको प्राथमिकताका आधारमा हुलाकी लोकमार्ग, मदन भण्डारी लोकमार्ग बन्यो, पुष्पलाल लोकमार्ग छिट्छिटो बन्न थाल्यो । पूर्वपश्चिम राजमार्ग पनि चौडा बन्न थाल्यो, एयरपोर्टहरू स्तरोन्नति भए । त्यत्रो पुनर्निर्माणका काम भए । सुनकोशी मरिण डाइभर्सनको काम सुरु भयो । तुइन विस्थापित भएर झोलुंगे पुल बने । यी सबै काम किन हुनसके भने हामीले एउटा गन्तव्य स्पष्ट गरेका थियौं समृद्ध नेपाल सुखी नेपाली । त्यस गन्तव्यमा पुग्ने गरी कृषि, उद्योग, शिक्षा, खेलकुद, व्यापार, सेवा, पूर्वाधार निर्माण, यातायात लगायतका सबै क्षेत्रलाई एकैपटक परिचालन गरेका थियौं । र, सुखद परिणाम निकालेका थियौं । गन्तव्य स्पष्ट पारेर नीति, कार्यक्रम, योजना तय गरेर हरेक दिन एक पाइला अगाडि बढ्ने संकल्प गरेका थियौं । त्यसरी काम गर्दा, ७ प्रतिशतभन्दा माथिको आर्थिक वृद्धि गरेका थियौं । कामका लागि प्रतिबद्धता चाहिन्छ । गएको वर्ष सरकारले गन्तव्य नै त्याग गर्यो । त्यहाँसम्म पुग्ने नीति र कार्यक्रम नै भत्काइदियो । त्यसैले मैले संसद्मा भनेको थिएँ भत्काइदेऊ धरहरा, पुरिदेऊ रानीपोखरीभत्काइदेऊ पुलहरू, ओली याद आउने सबै कुराहरू । काम गर्नै नखोजेपछि अर्थतन्त्र कसरी अघि बढ्छ ? अहिले सिर्जना भएका सबै समस्या सरकारले आफ्नो गन्तव्य थाहा नपाउँदाको परिणाम हो । त्यसमाथि निजी क्षेत्रलाई दुर्व्यवहार नै गरियो, जसले गर्दा उसको मनोबल गिरेको छ । राज्यको ध्यान जहिले पनि कसरी उद्योगधन्दाको संरक्षण गर्ने भन्नेमा केन्द्रित हुनुपर्छ । उद्यमी कसरी सफल हुन्छन् भन्ने कुरामा सरकारले विशेष ध्यान दिनुपर्छ । बैंकहरूले पनि उद्योगीव्यवसायीलाई कसरी सहयोग गर्न सकिन्छ भनेर विवेकपूर्ण ढंगले सोच्नुपर्छ । अहिले नियमनकारी निकायहरू आफैं भ्रष्ट भएका छन् । त्यहाँका व्यक्तिहरू आफू बन्न खोज्छन्, आफू बन्न पाएनन् भने अरूलाई बिगार्न खोज्छन् । अहिले सुनियतले भन्दा बढी कुनियतले मुद्दा चलिरहेका छन् । त्यसले अर्थतन्त्रलाई बिगार्नेबाहेक अरू केही गर्दैन । म प्रधानमन्त्री भएका बेला अर्थतन्त्र किन अघि बढ्यो भने हामी निजी क्षेत्रलाई कसरी सहयोग गर्न सकिन्छ र सबै क्षेत्रको सन्तुलन मिलाएर कसरी अघि बढ्न सकिन्छ भन्ने कुरामा केन्द्रित थियौं । त्यसैले अब हामीले स्पष्ट गन्तव्य तय गर्नुपर्ने भएको छ । यो कुरा मैले अहिले सरकारमा सामेल सबै राजनीतिक दललाई भनेको छु । त्यसैले सरकारमा भएका सबै दल समृद्ध नेपाल, सुखी नेपाली लाई गन्तव्य बनाउन तयार छन् । अब यही तोकिएको गन्तव्यअनुसार सरकारको नीति र कार्यक्रम आउनुपर्छ । र, त्यसमा समायोचित बजेट व्यवस्था गरेर नयाँ वर्षलाई अझ पल्लवित, पुष्पित र सुफलित तुल्याउन लाग्नुपर्छ ।"
जनप्रतिनिधिका पद जोडेर कार्यक्रम,"शाब्दिक अर्थमा लोक भनेको नागरिक र तन्त्र भनेको शासन अर्थात् विधि हो । लोकतन्त्र भनेको नागरिकको शासन हो । जनप्रतिनिधि भनेको जनताले चुनेका प्रतिनिधि हुन् । तर उनीहरूले आफूहरूलाई शासकका रूपमा लिएको देखिन्छ । त्यसैले हुनुपर्छ, राजारानीका पालामा जस्तै चुरे संरक्षण कार्यक्रममा राष्ट्रपतिको नाम जोडेर राष्ट्रपति चुरे संरक्षण कार्यक्रम राखिएको छ । स्वरोजगार कार्यक्रममा प्रधानमन्त्री नाम थपेर प्रधानमन्त्री स्वरोजगार कार्यक्रम राखिएको छ । यही सिको गरेका छन्, प्रदेश सरकार र स्थानीय सरकारले पनि । मुख्यमन्त्री, मन्त्री, नगरप्रमुख, नगर उपप्रमुख हुँदै वडाध्यक्षसम्मका पद जोडेर कार्यक्रम ल्याइएका छन् । जनप्रतिनिधिले निजी सम्पत्ति लगानी गरेसरह ती कार्यक्रमको व्याख्या गर्छन् । जनप्रतिनिधि पनि त्यस्ता कार्यक्रमको शिलान्यास र उद्घाटनमा व्यस्त हुन्छन् । रूपन्देहीको देवदह नगरपालिकामा वडाध्यक्ष कप नकआउट खुला फुटबल प्रतियोगिता हुन्छ । बुटवल उपमहानगरले ज्येष्ठ नागरिक एवं फरक क्षमता भएका व्यक्तिहरूको घरदैलोमै पुगेर स्वास्थ्य परीक्षण गर्छ र निःशुल्क औषधि दिन्छ । उक्त कार्यक्रमको नाम भने नगरप्रमुख खेलराज पाण्डेयले बाआमासँग नगरप्रमुख निःशुल्क स्वास्थ्य परीक्षण र उपचार राखेका छन् । अघिल्लो वर्षदेखि सञ्चालित कार्यक्रममा यस वर्ष नगरप्रमुख थपिएको हो । बुटवल उपमहानगरले यस वर्षदेखि नवजात शिशु र आमाको स्वास्थ्य तथा पोषणमा सुधार ल्याउन भन्दै जनही २ हजार रुपैयाँ प्रदान गर्न थालेको छ । त्यसको नाम नगरप्रमुख स्वास्थ्य शिशु सुत्केरी पोषण कार्यक्रम राखिएको छ । त्यसमा १ करोड रुपैयाँ विनियोजन गरिएको छ । स्थानीय तहको पहिलो कार्यकालमा गुमादेवी आचार्य उपप्रमुख हुँदा गर्भवती भेट्ने र पोषण वितरण गर्ने यस कार्यक्रमको नाम उपप्रमुख गर्भवती तथा सुत्केरी भेट कार्यक्रम राखिएको थियो । नगरप्रमुखमा पाण्डेय आएपछि कार्यक्रमका नाममा उपप्रमुखको सट्टा नगरप्रमुख राखिएको हो । गृहिणीलाई रोजगार र स्वरोजगार बनाउँदै उत्पादन तथा बिक्रीसँग जोड्न भन्दै ३ करोड बजेट छुट्याइएको छ, जसको नाम नगरप्रमुख गृहिणी महिला रोजगार कार्यक्रम राखिएको छ । युवालाई सीप सिकाउन, स्वरोजगार बनाउन र वैदेशिक रोजगारबाट फर्किएका श्रमिकहरूको सीप पहिचान गरी स्वरोजगारमूलक कार्यक्रममा सहभागी गराउन मेयर युवा इलम कार्यक्रम कार्यान्वयनमा छ । बुटवल उपमहानगरको बजेट र कार्यक्रममा नगरप्रमुख (मेयर) जोडिएका यी केही प्रतिनिधि उदाहरण मात्रै हुन् । नगरका विद्यालयहरूबीच गराइने फुटबल प्रतियोगिताका अगाडि समेत मेयर कप थपिएको छ । बुटवल उपमहानगर प्रमुख पाण्डेय भने त्यो व्यक्तिगत रूपमा नामको लोभ नभएर पदको गरिमाका लागि राखेको बताउँछन् । उपप्रमुखका नाममा चाहिँ स्तनपान गराउने आमाका लागि दुग्धबर्धक जडीबुटी वितरण कार्यक्रमको नाम राखिएको छ । पोषण वितरण कार्यक्रममा उपप्रमुखको सट्टा प्रमुखको कार्यक्रम राखेपछि यस कार्यक्रममा उपप्रमुख थपिएको हो ।देवदह नगरपालिकामा नगरप्रमुखसँग उद्यमी रोजगार कार्यक्रम छ । चालु आर्थिक वर्षमा यो कार्यक्रमका लागि ५० लाख बजेट विनियोजन भएको छ । अरू खेलकुद कार्यक्रममा पनि कुनै न कुनै तरिकाबाट नगरप्रमुख र उपप्रमुख जोडिएको छ । जस्तो कि, मेयर कप फुटबल प्रतियोगिता र उपमेयर कप छात्रा भलिबल प्रतियोगिता छन् । देवदहमै महिलाका क्षेत्रमा काम गर्न उपप्रमुखको नाम जोडेर ३५ लाख विनियोजन गरिएको छ । त्यसमा महिलालाई आत्मनिर्भर बनाउन, लैंगिक हिंसाको न्यूनीकरण गर्न, नेतृत्व विकास गर्न एवं समग्र महिलाका लागि कल्याणकारी कार्यक्रमलाई व्यवस्थित गर्नका लागि उपप्रमुखसँग महिला कार्यक्रम राखिएको छ । कार्यक्रममा जुन पद जोडिएको छ, त्यसको खर्च पनि सम्बन्धित पदाधिकारीकै तजबिजीमा हुन्छ । तिलोत्तमा नगरपालिकामा लैंगिक समानता तथा सामाजिक समावेशीकरण कार्यक्रमअन्तर्गत नगरप्रमुख नवप्रवर्द्धन कार्यक्रम तथा नगरप्रमुख उद्यमशीलता कार्यक्रम राखिएको छ । नगरप्रमुख नवप्रवर्द्धन कार्यक्रममा चालु आर्थिक वर्षमा १० लाख छुट्याइएको छ । १० लाख बजेटकै नगरप्रमुख किसान कार्यक्रम छ । यस्तै २० लाख छुट्याइएको गर्भवती तथा सुत्केरीसँग उपमेयर पोषण कार्यक्रम छ । नगरप्रमुख रनिङ सिल्ड प्रतियोगिता का लागि ५ लाख छुट्याएको छ । नगर उपप्रमुख नाम राखेर खुला महिला रनिङ सिल्ड प्रतियोगितामा पनि ५ लाख विनियोजन गरिएको छ । महिलासँग उपप्रमुख कार्यक्रम मा ३० लाख बजेट छ । नगर उप्रमुख दायित्व निर्माण ग्रामीण महिला द्रुतीकरण कार्यक्रम मा १० लाख बजेट छुट्याइएको छ । यस्तै जनतासँग मेयर र उपमेयर कार्यक्रम एवं नगरप्रमुख र नगर उपप्रमुखसँग विद्यार्थी कार्यक्रमसमेत राखिएका छन् । नगरप्रमुख रामकृष्ण खाँण जनतासँग जनप्रतिनिधि जोडिन त्यस्तो नाम राखिए पनि खर्च विधिमा नगरपालिकाकै नियम र खर्च मापदण्ड लागू हुने दाबी गर्छन् ।बजेट तथा कार्यक्रममा जनप्रतिनिधिको नाम र पदप्रतिको लोलुप स्थानीय तहमा मात्र होइन, प्रदेश सरकारमा पनि छ । लुम्बिनी प्रदेशमा निवर्तमान मुख्यमन्त्री डिल्लीबहादुर चौधरीले मुख्यमन्त्रीका नामबाट १ अर्बको नवप्रवर्द्धन साझेदारी कार्यक्रम र १२ करोडको आर्थिक विकास कार्यक्रम राखेका छन् । पहिलो मुख्यमन्त्री शंकर पोखरेलका पालादेखि नै मुख्यमन्त्रीका नामबाट विभिन्न कार्यक्रम राखिएका छन् । उनीपछिका मुख्यमन्त्री कुलप्रसाद केसीले पनि आफ्नो पद राखेर कार्यक्रम ल्याएका थिए । जनप्रतिनिधिले जस्तो व्याख्या गरे पनि यसरी मुख्य व्यक्तिका पद जोडेर कार्यक्रम ल्याउनु सही होइन । जनप्रतिनिधि भनेका नागरिकले केही समयका लागि काम गर्न चुनेर पठाएका प्रतिनिधि हुन् । कार्यक्रममा आफ्नो पद जोडेर आफ्नो निजी सम्पत्ति जसरी बजेट खर्च गर्नु झन् गलत हो । यसर्थ सरकारी बजेटमा जनप्रतिनिधिका पद राखिनु, व्यक्तिगत लगानी जस्तै प्रचार गरिनु हुँदैन । अहिले तीन तहकै सरकारले आगामी वर्षका लागि बजेट बनाउँदैछन् । आउँदो बजेटमा संघदेखि प्रदेश हुँदै स्थानीय तहमा जनप्रतिनिधिका पद राखिएका कार्यक्रमलाई निरुत्साहित गरिनुपर्छ ।"
लोकतान्त्रिक सभ्यता पुनःस्थापनाको अभिभारा,"केही समयपछि संवत् फेरिँदै छ । हामी सधैं नयाँ संवत्सँगै नयाँपन अपेक्षा गर्छौं । हाम्रो चाहना राज्य व्यवस्थामा नयाँपन, सुधार र जनताको जीवनस्तरमा गुणात्मक परिवर्तन हो तर आजसम्म सुधार र परिवर्तनको कुनै लक्षण देखिएको छैन । अब त होला कि, अबचैं पक्कै होला भन्दाभन्दै नेपालको झन्डै आठ दशक समय अनुत्पादक रूपमा व्यतीत भइसकेको छ । यसको सिधा अर्थ आजसम्म हामीले समयको महत्त्व र आफ्नो कर्तव्यलाई बुझ्न सक्ने गतिलो नेतृत्व पाएका छैनौं । अब पनि परम्परागत रूपमै चल्ने हो भने नयाँ वर्ष पनि विगतझैं व्यतीत हुने निश्चितै छ । हामी अर्थात् मानव सभ्यतालाई पुर्खाको बलिदानपूर्ण योगदान र पृष्ठपोषण छ । सामान्य जीवन बाँच्नका लागि मात्र त सायद अब मानव जातिले ठूलो महाभारत रच्नु पर्दैन । तर कसरी बाँच्ने ? प्रतिष्ठापूर्ण, गुणस्तरीय वा जसोतसो ? यसका चुनौतीहरू अलगअलग छन् । हाम्रा आर्थिक, सामाजिक र राजनीतिक संरचनाले मानव जीवनमा विभिन्न थरीका जटिलता पैदा गरेका छन् । प्राचीनकालदेखि हामीले धेरै उतारचढाव झेल्नुपरेको छ । तथापि संसारमा विकसित सभ्यताको जगमा नै आजको उन्नति सम्भव भएको हो र प्रगतिका कारक र आधारस्तम्भ तिनै सभ्यता हुन् । हामी रातारात वर्तमान अवस्थामा आइपुगेका होइनौं । यसको लामो संघर्षपूर्ण यात्रा र पृष्ठभूमि छ, ठूलो त्याग र बलिदानको लामो इतिहास छ । प्राचीन मानव सभ्यताको राजपथ हुँदै हामी आजसम्म दगुर्न सफल भएका छौं । तर अब अगाडि जाने कसरी ? हाम्रो सन्दर्भमा यत्रो ठूलो राजनीतिक परिवर्तनलाई संस्थागत गरिसकेपछि पनि अगाडिको बाटो कुन भन्ने विषयमा कहिलेकाहीं हामी अनावश्यक विवादमा फस्ने गर्छौं । व्यक्तिगत, पारिवारिक वा संस्थागत जिम्मेवारीमा रहेको पात्र वा संस्थाले सामान्यतया आफूलाई अनुत्पादक बहसमा होम्दैन । ठूलठूला डिङ हाँकेर बारम्बार जनतालाई उल्लु बनाउँदैन । तत्काल हासिल गर्न नसकिने समृद्धिको नारा पनि दिँदैन । समृद्धि दीर्घकालमा प्राप्त गरिने दुर्लभ किसिमको चरम प्रगति हो, जसलाई २४ वर्षभित्र ल्याउन सकिँदैन । जिम्मेवार नेतृत्वको अर्जुनदृष्टि आफ्नो लक्ष्य, दायित्व र कर्तव्यप्रति केन्द्रित रहन्छ । तर विडम्बना यही छ कि नेपालका राजनीतिक दलहरूलाई प्रायः अनुत्पादक बहस नैं रमाइलो लाग्छ । किनभने उनीहरूसँग राष्ट्र निर्माणको स्पष्ट कार्यसूची छैन । मूलतः जिम्मेवारी बोधको नितान्त अभाव छ । हाम्रा राजनीतिक दलहरू आफ्नो विगतको सिंहावलोकन र समीक्षा गर्दैनन् । वर्तमान राजनीतिप्रति नयाँ पुस्ताको दृष्टिकोण कस्तो छ भन्ने होस पनि नेतृत्वलाई छैन । कहिलेकाहीं हामी देख्छौं, जनभावना एकातिर र हाम्रा क्रियाकलाप अर्कातिर हुँदै छन् । यस्तो किन हुन्छ ? यो प्रवृत्ति देश र जनताको राजनीतिक र आर्थिक भविष्यका निम्ति हानिकारक र निकै चिन्ताजनक छ । विभिन्न वाद, विचारधारा र चिन्तन बीचको अस्वस्थ प्रतिस्पर्धाले देशको प्रगति कति सम्भव छ ? के दुनियाँले हासिल गरेको समृद्धि र भएका अनेकन प्रगतिका कारक राजनीतिक विचारधारा वा वादहरू मात्र हुन् त ? कि कुशल नेतृत्व पनि हो । दुनियाँमा प्रगति र विकास सिद्धान्त र वादभन्दा पनि नेतृत्वको अठोट र इमानदारीले सम्भव भएको देखिन्छ । पार्क चुङ हि, महाथीर, ली क्वान यू, देङ स्याओ पेङ यसका प्रखर उदाहरण हुन् । यसको गहिरो र सूक्ष्म अध्ययन आवश्यक छ । किनभने कहिलेकाहीं नेपाली राजनीतिमा यस्ता बहस बिनाप्रसंग वा सन्दर्भ पनि आउने गरेका छन् । सत्तारूढ हुँदा वा प्रतिपक्षमा रहँदा नेपालका कम्युनिस्ट नेताहरू यस्ता बहस निकाल्छन् । २०७४ सालमा एमालेमाओवादी गठबन्धनको बहुमत आउँदा यस्तो बहस उत्कर्षमा पुग्यो । त्यतिबेला माओवादी अध्यक्ष प्रचण्डले त निकै हौसिएर भन्दिए, अब हामी ५० वर्ष शासन गर्छौं र संसारलाई देखाइदिन्छौं, कम्युनिस्टहरूले कसरी शासन गर्छन् भन्ने कुरा र नेपाललाई अन्तर्राष्ट्रिय कम्युनिस्ट आन्दोलनको केन्द्र बनाउछौं । ०६४ पछि ०७४ मा प्रचण्ड निकै हौसिएका थिए र अहिले फेरि हौसिएका छन् । अघिल्ला दुवै घटनामा प्रचण्ड नराम्ररी थेचारिए । सामान्यतया राज्य सञ्चालनको जिम्मेवारीमा पुगेको राजनीतिक दल र नेता अलि गम्भीर स्वभावको हुनुपर्छ, असामान्य चञ्चलताले समाजलाई गति दिँदैन । कांग्रेस र एमालेलाई पनि लागेको बानी सुधार्न निकै गाह्रो छ । कहिले कांग्रेस सभापति शेरबहादुर देउवा र माओवादी अध्यक्ष प्रचण्ड, कहिले प्रचण्ड र एमाले अध्यक्ष केपी शर्मा ओलीको राजनीतिक जुगलबन्दीले नेपाली समाजलाई सकारात्मक मोड दिन सकेको छैन । नेपाली राजनीतिमा थपिएका नयाँ पात्रहरूको भूमिका पनि सहायक बन्ने लक्षण छैन । आजको बहस राजनीतिक दलहरू आफूले अंगीकार गरेको सिद्धान्तमा कति प्रतिबद्ध र निष्ठावान छन् भन्ने होइन । राजनीतिक सिद्धान्त त दलहरूको देखाउने दाँत मात्र भएको छ । सबैको चासो भनेको त दलहरूबीच कहिलेकाहीं हुने गरेको सैद्धान्तिक बहस कति सान्दर्भिक छ भन्ने मात्र हो । अब कोरा सैद्धान्तिक बहस मात्रको औचित्य छैन । आजका हाम्रा प्राथमिकता के के हुन्, जनता र देशको अवस्था कस्तो छ, संसार कहाँ छ, हामीलाई प्राप्त राज्य सञ्चालनको अवसर कति सदुपयोग भयो, अरू देश कहाँ पुगे, हामी कहाँ छौं र नयाँ पुस्ता के गर्छ भन्ने हो । अरूभन्दा हामी कति फरक छौं र अरूले भन्दा हामीले राम्रो केके गर्यौं र थप के गर्नेवाला छौं ? राज्य सञ्चालनको अवसर पाउँदा हाम्रो भूमिका कस्तो रह्यो ? अब के गर्ने योजना छ ? यसै सन्दर्भमा नेपाली जनतामा नयाँ वर्ष पनि पुरानोझैं तनावपूर्ण र अशान्त भएर नै बित्ने त होइन भन्ने गहिरो चिन्ता छ । नयाँ संविधान जारी भएपछि रचनात्मक रूपमा समय व्यतीत भएको भए हाम्रो देशले सुशासनको बाटो समातिसकेको हुन्थ्यो या कम्तीमा सुशासनको जग बसिसकेको हुन्थ्यो । यसले समाजमा आशाको किरण जगाउँथ्यो र नेपाली जनताको पीडा मत्थर हुँदै जान्थ्यो । तर त्यसो हुन सकेन । यसमा मुख्यतः वर्तमान संविधानले प्रबन्ध गरेको निर्वाचन प्रणालीअनुरूप नै बहुमत ल्याएको तत्कालीन नेकपा जिम्मेवार छ । संविधान जारीपछि पनि भ्रष्टाचार, बेथिति ज्युँका त्युँ रहनु, शक्ति र पहुँचका बलमा चल्ने सत्ताको दादागिरी बढ्नु जस्ता विकृति कायमै रहे । अझ हाम्रा दलहरू यही प्रवृत्ति प्रोत्साहन गर्न लागे । युगान्तकारी राजनीतिक परिवर्तनपश्चातको जनअपेक्षामाथि यो ठूलो वज्रपात थियो । राजनीतिक संसारका आधुनिक विचारक मानिने मेकियाबेली नेपालका राजनीतिक दलहरूका आदर्श जस्ता लाग्छन् भन्दा सायद फरक पर्दैन । मेकियाबेली भन्छन्, राम्रोसँग शासन गर्ने हरेक शासकलाई सदैव आफ्नो प्रतिष्ठाको चिन्ता हुनुपर्छ र आवश्यक पर्दा बेइमानी अपनाएर भए पनि नतिजा निकाल्न पनि तत्पर हुनुपर्छ । यस्ता थोरबहुत अभ्यास नेपालको पछिल्लो कालखण्डमा समेत भएका छन् । सिद्धान्तमा मार्क्सवादी, लेनिनवादी वा माओवादी जे देखिए पनि नेपालका कम्युनिस्ट पार्टीहरू यस कलामा अग्रणी देखिए । राजा सहितको प्रजातान्त्रिक व्यवस्थालाई समाप्त पारेर संघीय लोकतान्त्रिक गणतन्त्र स्थापनाको दौरानमा गिरिजाप्रसाद कोइरालालाई धोका दिएर रामराजाप्रसाद सिंहलाई राष्ट्रपति बनाउन खोज्नु प्रमुख ऐतिहासिक दृष्टान्त हो । त्यसयता बलपूर्वक नेपाली सेनाको नेतृत्व बदल्न खोज्नु, कम्युनिस्ट प्रभावको संविधान जारी गर्न खोज्नु, दुई पटक संसद् विघटन गर्नु र बलपूर्वक तानाशाही अभ्यासमा जान खोज्नु मुख्य घटना हुन् । बृहत् शान्ति सम्झौता र प्रचलित संविधानको मर्मविपरीत लोकतान्त्रिक शासन प्रणालीविपरीत जान खोज्नुसमेत ठूलो राजनीतिक बेइमानी र अर्को गलत अभ्यास थियो । यो जनसमक्ष प्रस्तुत शान्तिपूर्ण लोकतान्त्रिक रूपान्तरणको प्रतिबद्धता विरुद्धको मेकियाबेली दर्शनको अनुसरण पनि हो । सच्चा लोकतान्त्रिक राजनीतिमा धोका, छलछाम र बेइमानीको स्थान हुँदैन । यस मामिलामा शासन सञ्चालनमा जतिसुकै आलोच्य भए पनि कांग्रेस सभापति तुलनात्मक रूपमा बचनका पक्का नै देखिन्छन् । के यसैगरी नयाँ वर्षलाई पनि बिताउने हो त ? के हामी सुध्रिनै नसक्ने गरी बिग्रिएका हौं ? विश्वविख्यात कूटनीतिज्ञ, राजनीतिज्ञ र विचारक चाणक्य भन्छन्, संस्था वा व्यक्ति जोबाट पनि गल्ती हुन सक्छ । तर हामीले विगतको गल्ती सम्झिएर अपराधबोधले आत्मग्लानिपूर्वक झोक्राएर बस्नु हुँदैन । त्यसलाई पाठका रूपमा ग्रहण गर्दै लक्ष्यमा अघि बढ्नुपर्छ । अहिले हामी त्यस्तो ऐतिहासिक मोडमा छौं, जहाँबाट नयाँ यात्रा प्रारम्भ गर्न सक्छौं । विगतको गैरजिम्मेवारी र गल्तीका लागि जनसमक्ष क्षमायाचना गरेर अघि बढ्न सक्छौं । जनताले राखेको थान्कोमा आफूलाई राखेर संविधानसभाको मर्म तथा भावना मुताविक देश र जनताको सेवा गर्न सक्छौं । समयको आवश्यकताअनुसार संविधान संशोधन गर्न सक्छौं । पार्टीगत, गुटगत वा वैयक्तिक स्वार्थभन्दा माथि उठेर काम गर्न सक्छौं । हामीले लोकतान्त्रिक शासन प्रणालीलाई सुदृढ पार्नु छ । नयाँ पुस्ताको भविष्य सुरक्षित गर्नु छ । देशको सार्वभौमसत्ता अक्षुण्ण राख्दै अन्तर्राष्ट्रिय प्रतिष्ठा बढाउनु छ । नेपाल र नेपालीको आत्मसम्मान र स्वाभिमान बढाउनु छ । तीव्र गतिमा देशको भौतिक विकास गरेर संसारको प्रगतिलाई भेटाउनु छ । यो नै आजको मुख्य अभिभारा हो । हामी सबै मिलेर नयाँ वर्षलाई प्रस्थानबिन्दु बनाऔं । सबैलाई शुभकामना !"
मध्य भोटेकोशीको सुरुङबाट चुहियो पानी,"(काठमाडौं)चार वर्षमा पूरा गर्ने लक्ष्यअनुरूप २०६८ कात्तिकमा विद्युत् खरिद सम्झौता गरेको सिन्धुपाल्चोकमा निर्माणाधीन १०२ मेगावाटको मध्य भोटेकोशी जलविद्युत् आयोजनाले ११ वर्ष बिताइसकेको छ । निर्माणमा ढिलाइले सुरुको लागत १२ अर्ब २८ बाट वृद्धि हुँदै झन्डै २० अर्ब पुगेको छ । चिलिमे जलविद्युत् कम्पनी मुख्य प्रवर्द्धक रहेको आयोजनाले यस अवधिमा ब्याज मात्र ५ अर्ब तिरिसकेको छ ।लामो प्रयासपछि निर्माण सकेर विद्युत् उत्पादनका लागि वेट टेस्टिङ का क्रममा सुरुङ फुटेर पानी चुहिएपछि आयोजनाको संरचनाको निर्माण नै गुणस्तरहीन कि डिजाइनमै कमजोरी हो भन्ने प्रश्न उठेको छ । विद्युत् प्राधिकरणले बाह्रबिसे नगरपालिकामा सबस्टेसन निर्माण सुरु गरेको सात वर्ष बिते पनि पूरा हुने सम्भावना देखिएको छैन । स्थानीयले ट्रान्समिसन लाइन तान्न अवरोध गरेको ९ महिना बिते पनि समाधान हुन सकेको छैन । विद्युत् उत्पादन हुनुको साटो आयोजनामाथि नयाँ नयाँ समस्या थपिँदै गएका छन् । दिनको ४० देखि ५० लाख अर्थात् मासिक झन्डै १५ करोड ब्याज मात्र तिरिरहेको आयोजनाको समस्या समाधान गर्ने भरपर्दो प्रयास भएको छैन । समस्यै समस्याले घेरिएको आयोजनाको विद्युत् उत्पादनको समय अनिश्चित बन्दै गएको छ ।सुरुङमा पानी चुहिएका कारण काम रोकिएको डेढ महिना बिते पनि निर्माण कार्यमा संलग्न चिनियाँ ठेकेदारले अब गर्ने कामको प्रस्ताव तयार गरिसकेको छैन । सुरुङ फुटेर पानी जमिनबाहिर निस्केको घटनाले विगतमा उठ्दै आएको गुणस्तरको प्रश्न ब्युँतिएको मात्र छैन, कतै डिजाइनमा समेत कमजोरी थियो कि भन्ने बहस सुरु भएको छ । सुरुङ निर्माण गर्दागर्दै ०७७ मंसिरमा आयोजनाका प्राविधिक कर्मचारी र ठेकेदाबीचको मिलेमतोमा कामको गुणस्तर घटाउने सर्तमा २ करोड घूस प्रस्तावको अडियो टेप सार्वजनिक भएको थियो । आयोजनाको पुरानै नेतृत्वले कमजोरी गर्यो कि अहिलेको व्यवस्थापनले भन्ने प्रश्न पनि उठेको छ । सुरुङबाट पानी निस्केको विषयमा प्राविधिक विशेषज्ञले अध्ययन गरेर निर्माणमा संलग्न चिनियाँ ठेकेदार कम्पनीलाई अगाडि बढ्ने प्रस्ताव तयार गर्न निर्देशन दिएको जलविद्युत् कम्पनीका प्रमुख कार्यकारी अधिकृत (सीईओ) रामगोपाल शिवाकोटीले बताए । समस्या पहिचानका लागि नै वेट टेस्टिङ गरिएको हो, उनले भने । समस्या यकिन गरेर काम सुरु गरेपछि बढीमा दुईतीन महिनामा काम सकिने शिवाकोटीले जनाए ।आयोजनाका प्राविधिकहरूका अनुसार ७ किमि सुरुङमध्ये ४ देखि ५ किमि क्षेत्रको स्थानीय बोर्डरल्यान्ड नजिकैको भूभागबाट पानी बाहिर निस्केको हो । उक्त स्थानमा आयोजना बनाउनुअघि ढुंगा निकाल्ने खानी रहेको स्थानीयको भनाइ छ । सुरुङको झन्डै ८ सयदेखि ९ सय मिटर क्षेत्रमा पानी निस्केको छ । गत पुस अन्तिम साता वेट टेस्टिङका क्रममा बाँधको संरचना सकेर सुरुङमा माघको तेस्रो साता पानी पठाइएको थियो । त्यसको केही दिनमा सुरुङबाट पानी चुहिन सुरु गरेको हो । सुरुङभित्र विशेष प्रकारको प्लास्टर मात्र गर्ने कि ढलान (तल्लो तहको बेडलाइनिङ) गर्ने यकिन नभएको एक प्राविधिक बताउँछन् । चुहिएको स्थानबाट सुरुङको अहिलेको स्थान छल्न सकिने अवस्था भए पनि लापरबाही गरिएको स्रोतको भनाइ छ । परामर्शदाता र आयोजनाका प्राविधिकको लापरबाहीका कारण सुरुङको सुपरभिजनमा कमजोरी भएको स्रोतको दाबी छ । आयोजना निर्माण गरिरहेको ठेकेदार कम्पनी ग्वान्सिङ हाइड्रो इलेक्ट्रिक कन्स्ट्रक्सन ब्युरोका प्रतिनिधि गोविन्द पौडेलले तत्कालीन सीईओ मणिकुमार काफ्लेलाई आफूले भनेअनुसार काम गरे २ करोडसम्म घुस दिने प्रस्ताव गरेको अडियो रेकर्ड सार्वजनिक भएको थियो । स्थानीय सरोकार समितिले आयोजना प्रमुख सुनिल लामाको उपस्थितिमा ०७७ मंसिरमा आयोजना स्थल बाह्रबिसेमा अडियो सार्वजनिक गरेको थियो । मुख्यतः आयोजना निर्माणका क्रममा सञ्चालक, परामर्शदाता र ठेकेदार कम्पनी संलग्न हुन्छन् ।"
जसलाई घाँसले दिँदै छ परिचय र पैसा,"खाडी मुलुकमा गएर कमाएर नेपालमै युवाहरूलाई प्रेरणा मिलोस् भनेर घाँस खेती र बाख्रापालनमा ५६ लाख लगानी गरेँ । तर अहिले सरकारको प्रोत्साहनका कार्यक्रम नहुँदा एकदमै निराश छु, उनी भन्छन्, मेरोमा १५२० लाखको घाँसका बिरुवा छन् । बाहिरी जिल्लाबाट घाँस किन्न यहाँ आउने कमी छैन । पाँच वर्षअघि विदेशबाट फर्केर पन्थले ४५ रोपनी जग्गामा घाँस लगाएको जनाए । त्यसपछि आफ्नो घाँस बिक्री नभएको अवस्थामा सदुपयोग गर्नका लागि बाख्रा पाले । सुन्तलाका बोट रोपे । सुरुमा निकै उत्साहका साथ आफूसँग भएको रकम र ऋणले संरचना तयार गरे पनि उत्पादन बिक्री हुने बेला उल्टो अवस्था आएकाले निराश हुनुपरेको उनी बताउँछन् । अनुदान मागिएन, लगानी आफैं गरें, तालिम आफ्नै खर्चले लिएँ, कम से कम अहिले उत्पादन बिक्री गरिदिने वातावरण उहाँहरूले गरिदिनुस् भनेको हो तर वास्तै छैन, उनी भन्छन्, उन्नत जातको बाख्राको स्रोत केन्द्र बनाउँछु, एकदुई वटा ब्याडे बोका चाहियो भनेर आग्रह गर्दा कार्यक्रम नै छैन भन्नुहुन्छ, अब त उत्साह बढ्ने होइन, उल्टो घट्न थाल्यो ।घाँस बिक्री भए पनि भनेजस्तो मूल्य भने नपाएको रुरुक्षेत्र४ की किसान शान्ता ज्ञवालीको भनाइ छ । ८ रोपनी जग्गामा टियोसेन्टी जातको घाँस लगाएर गाउँपालिकालाई बिक्री गरिरहेकी ज्ञवाली कागती, सुन्तला, मौसम, आरु, आँप, अमलालगायतका फलफूल पनि बिक्री गर्छिन् । हामीले उत्पादन त गर्ने हो तर अरुले नै तोकेको मूल्यमा बेच्नुपर्छ, उनी भन्छिन्, मिहिनेतअनुसारको भाउ पनि पाउन पाए राम्रो हुन्थ्यो ।अहिले घाँस स्रोत केन्द्रलगायत किसानलाई दिने सहयोगका कार्यक्रमको धेरै अधिकार स्थानीय तहमा रहेको भेटेरिनरी अस्पताल तथा पशु सेवा विज्ञ केन्द्र गुल्मीका निमित्त प्रमुख हुमाकान्त पाण्डेले जनाए । अहिले घाँस खेतीका लागि प्रदेशबाट आएको बजेट सिधै स्थानीय तहमा जान्छ, हामीले ठूला १२ वटा फर्मका लागि हेरेका छौं, उनले भने । घाँसका बिरुवा खरिदका लागि ४० जिल्लाबाट गुल्मी आइरहेको घाँस खेती गर्ने किसानको तथ्यांक छ । घाँसबाट हुने आम्दानीको जिल्लामा एकीकृत तथ्यांक नभए पनि व्यावसायिक किसानले ७० लाखभन्दा बढी आम्दानी गर्ने गरेको देखिन्छ । व्यावसायिक पशुपालन गर्ने किसानले सोही मूल्य बराबरको घाँस आफ्नै बारीमा उत्पादन गरेर रकम बचत गरेको सरकारी अधिकारी बताउँछन् । स्थानीय तहहरूले दिएको जानकारीअनुसार व्यावसायिक रूपमा घाँस खेती गरेर बिक्री गर्ने किसान जिल्लामा ६७ जना मात्र छन् । तर, आफ्नो पशुपालन फर्मका लागि चाहिने घाँस आफैं उत्पादन गरेर आत्मनिर्भर बनेका किसान अरू पनि छन् । व्यक्तिगत र सामूहिक रूपमा घाँस नर्सरी स्थापना गरेर समूहले बिरुवा बाँड्ने स्रोत केन्द्रहरू पनि छन् । उन्नत घाँस खेती गरेर आत्मनिर्भर हुने किसानहरू सत्यवती र रुरुक्षेत्र गाउँपालिका एवं रेसुंगा नगरपालिकामा धेरै छन् । हाम्रो पालिककामा व्यावसायिक पशुपालन गर्ने किसान लगभग उन्नत जातको घाँसमा आत्मनिर्भर छन्, यो पनि किसानका लागि राम्रो कुरा हो, सत्यवतीको पशु सेवा शाखा प्रमुख नारायण खनालले भने, हामीले वार्षिक १३ क्विन्टल जै घाँस पालिकाभित्रकै किसानबाट किनेर वितरण गर्छौं । रुरुक्षेत्रमा २ सय जना र रेसुंगामा १५ जना किसान आफैं घाँस खेती गर्छन् ।"
आर्थिक वृद्धि ३६ प्रतिशत हुने एडीबीको प्रक्षेपण,"विश्व अर्थतन्त्रमा देखा पर्न सक्ने शिथिलताले नेपालको पर्यटन र रेमिट्यान्स आप्रवाहमा प्रभाव पर्न सक्ने भएकाले यस वर्ष आर्थिक परिदृश्यमा ह्रास आउने जोखिम रहेको एडीबीका प्रमुख अर्थशास्त्री इयान हासिनले बताए । गहिरिँदो भूराजनीतिक हलचलले आपूर्ति शृंखलामा हुन सक्ने अवरोधले विश्वव्यापी मुद्रास्फीति र वित्तीय अवस्थामा कडाइ सिर्जना गर्न सक्छ, उनी भन्छन्, यसले आन्तरिक मौद्रिक नीति कसिलो बनाउन प्रेरित गर्नुका साथै लगानी र उपभोगमा ह्रास आई आर्थिक वृद्धिलाई तल धकेल्न सक्छ ।गरिबी निवारणमा आफ्नो पहललाई कायम राख्दै समृद्ध, समावेशी, उत्थानशील र दिगो एसियाप्रशान्त क्षेत्र हासिल गर्न आफू प्रतिबद्ध रहेको पनि एडीबीले जनाएको छ । चालु आर्थिक वर्षको दोस्रो त्रैमासमा नेपालको आर्थिक वृद्धि ४ प्रतिशत हुने प्रारम्भिक अनुमान राष्ट्रिय तथ्यांक कार्यालयले गरेको छ । गत साता सार्वजनिक गरेको दोस्रो त्रैमासिक कुल गार्हस्थ्य उत्पादन प्रतिवेदनले यस्तो देखाएको हो । पहिलो त्रैमासमा ३२ प्रतिशतको आर्थिक वृद्धि हुने अनुमान कार्यालयले गरेको थियो । अर्थतन्त्रका १८ वटा औद्योगिक वर्गीकरणमध्ये गत आर्थिक वर्षको दोस्रो त्रैमासको तुलनामा चालु आर्थिक वर्षको सोही अवधिमा १७ वटाको मूल्य अभिवृद्धि सकारात्मक रहेको कार्यालयले जनाएको छ । यसमध्ये आवास तथा भोजन सेवासँग सम्बन्धित क्रियाकलापको वृद्धिदर सबैभन्दा धेरै २९३ प्रतिशत र विद्युत् तथा ग्यास क्षेत्रको वृद्धिदर १७१ रहेको प्रतिवेदनमा उल्लेख छ । यी औद्योगिक क्षेत्रलाई पछ्याउँदै यातायात तथा भण्डारण क्षेत्रले १४३ प्रतिशत वृद्धिदर कायम गरेको छ । गत वर्षको तुलनामा यस वर्षको दोस्रो त्रैमासमा औद्योगिक वस्तु उत्पादन क्षेत्रको वृद्धिदर ०४ प्रतिशतले ऋणात्मक रहेको राष्ट्रिय तथ्यांक कार्यालयले बताएको छ ।"
विदेशी लगानीकर्तालाई सहजीकरण गर्न सरकार तयार छ : प्रधानमन्त्री,"काठमाडौं (कास) प्रधानमन्त्री पुष्पकमल दाहालले नेपालमा लगानी गर्न इच्छुक विदेशी लगानीकर्तालाई सहजीकरण गर्न सरकार तयार रहेको बताएका छन् । भारतीय उद्योग परिसंघका प्रेसिडेन्ट देजिग्नेट सञ्जीव पुरी र भारतीय प्रतिनिधिमण्डलसागको भेटमा उनले यस्तो बताएका हुन् ।सीआईआईको प्रतिनिधिमण्डलले बुधबार प्रधानमन्त्री दाहाल, अर्थमन्त्री वर्षमान पुन र उद्योग, वाणिज्य तथा आपूर्तिमन्त्री दामोदर भण्डारीसाग भेटवार्ता गरेको थियो । भेटमा नेपाल उद्योग वाणिज्य महासंघका अध्यक्ष चन्ऽप्रसाद ढकाललगायत महासंघका पधादिकारी र कार्यकारी सदस्यको समेत उपस्थिति थियो । भेटमा प्रधानमन्त्री दाहालले विदेशी लगानीकर्तालाई सहज बनाउन सरकार नीतिगत सुधार गर्न इच्छुक रहेको पनि बताए । विदेशी लगानीकर्तालाई सरकारले लजिस्टिक पनि सहयोग गर्ने उनको प्रतिबद्धता छ । सीआईआई प्रतिनिधिमण्डललाई नेपालमा लगानी गर्न उनले आग्रहसमेत गरे ।यसैबीच अर्थमन्त्री पुनले नेपालको अर्थतन्त्रमा पनि भारतीय अर्थतन्त्रको ठूलो भूमिका रहेको बताए । नेपाल र भारतबीचको व्यापार र लगानी प्रवर्द्धनका लागि आफूले आफ्नो क्षमताले सक्दो प्रयास गर्ने सीआईआई प्रतिनिधिमण्डललाई उनले आश्वासन दिए । नेपालमा विदेशी लगानीकर्ताले स्थापना गर्ने उद्योगलाई सहजीकरण गर्न आवश्यक सबै सहयोग गर्ने उद्योगमन्त्री भण्डारीले बताए । नेपाल उद्योग वाणिज्य महासंघको ५८आौ वार्षिक साधारणसभामा सहभागी हुन पुरीको नेतृत्वको सीआईआई टोली काठमाडौं आएको छ । पुरी वार्षिक साधारणसभामा मुख्य वक्ता छन् । प्रतिनिधिमण्डलमा भारतका ६ वटा ठूला उद्योगका प्रमुख कार्यकारी अधिकृत समेत छन् । भेटका क्रममा पुरीले सुधारका लागि सरकार प्रतिबद्ध भएको देखेर आफू खुसी भएको बताए । भारतीय लगानीकर्ता नेपालमा लगानी गर्न तयार रहेको र नेपाल सरकारसाग सहजीकरणको उनले माग गरे । महासंघमा रहेको एफडीआई हेल्प डेस्कमार्फत महासंघले आवश्यक सबै सहयोग उपलब्ध गराउने महासंघका अध्यक्ष ढकालले बताए ।"
बर्दिया निकुञ्जभित्र पर्यटकको रोजाइ ;क्याम्पिङ,"(बर्दिया)बर्दिया निकुञ्जअन्तर्गत कर्णाली चिसापानी नजिकै लालमाटी क्षेत्र १० वर्षअघिसम्म टाइगर टप्स कर्णाली लजको टेन्टेड क्याम्पस्थल थियो । उक्त लजले पर्यटकलाई क्याम्पिङ सुविधा प्रदान गर्न लालमाटीमा सफारीका लागि दुई वटा हात्ती र तीन गाडी राख्ने गरेको थियो । आफ्नो लजमा आउने पर्यटकलाई निकुञ्जभित्र आवासीय सुविधा दिन २९ जना कर्मचारी खटिने गर्थे । प्रत्येक वर्ष टाइगर टप्सले टेन्ट जडान गरेर पर्यटक बसाउने गरेकाले उक्त स्थानको नाम अहिलेसम्म टेन्टेड क्याम्प छ ।सन् २०१४ पछि टाइगर टप्सको टेन्टेड क्याम्प चल्नेनचल्ने धरमर अवस्था बन्यो, तत्कालीन समयमा उक्त टेन्टेड क्याम्पका कर्मचारी रहेका पर्यटनकर्मी राजन चौधरीले भने, टाइगर टप्समा आएका सबै पाहुना क्याम्पिङ गर्न निकुञ्जभित्र जान्थे, कर्णालीको ढिकमा रहेको क्याम्पस्थलमा स्तरीय सेवा दिने गरिएको थियो । सरकारले निकुञ्जभित्र सञ्चालन हुँदै आएका होटलरिसोर्ट नवीकरण नगर्ने निर्णय गरेपछि क्याम्पिङ बन्द भएको चौधरीले बताए । यहाँको प्रमुख आकर्षणका रूपमा रहेको क्याम्पिङ सेवा लामो समय ठप्प भएको उनको भनाइ छ । बाह्र वर्षपछि खोला फर्किन्छ भन्ने आहानझैं अहिले लालमाटी क्षेत्रमा पुनः पर्यटकले रात बिताउन थालेका छन् । निकुञ्ज कार्यालयले पर्यटकको संख्या बढाउन निकुञ्ज पश्चिम किनारमा रहेको लालमाटी र उत्तरपूर्वमा रहेको बबई भ्यालीको गुठीमा क्याम्पिङ गर्न पाउने व्यवस्था गरेको छ । यस वर्ष इन्साइट हिमालय ट्रेक कम्पनीले गत साता लालमाटीमा क्याम्पिङ सञ्चालन गरेको थियो । क्याम्पिङका लागि ११ जना विदेशी आएका थिए । त्यसभन्दा अगाडि १६ जना आएका थिए । उक्त कम्पनीले कोरोना महामारीभन्दा अगाडिदेखि बर्दियामा क्याम्पिङ गर्न थालेको जनायो । पहिले बबई भ्यालीमा क्याम्पिङ गर्दै आएको कम्पनीका स्थानीय समन्वयकर्ता तथा होटल गैंडा क्याम्पका सञ्चालक रामजीबाबु थापाले बताए । त्यहाँ आउजाउ गर्ने सडक सहज नभएकाले दुई वर्षदेखि लालमाटीमा क्याम्पिङ चलाइरहेको उनको भनाइ छ । यस वर्ष तीन पटक क्याम्पिङ चलायौं, उनले भने, भीआईपी पर्यटकका लागि यसको सुरुवात गरेका हौं ।पर्यटकलाई निकुञ्जभित्र न्यूनतम तीन रात चार दिन राख्ने गरिएको छ । त्यस क्रममा जिप सफारी, पैदल घुमाउने गरिएको छ । पर्यटक आफैंले गाडी चलाएर पनि घुम्छन् । जंगलको अनुभवका लागि आउने गरेका छन्, थापाले भने, छेउछाउमा बाघ कराउँछन् । साँझबिहान वन्यजन्तुको मुभमेन्ट देखिन्छ । गत होलीको दिन क्याम्पबाटै पाँच पटक बाघ देख्यौं । एउटा क्याम्पिङमा पर्यटकको संख्या हेरेर कर्मचारी खटिने गर्छन् । निकुञ्जबाट समग्र गतिविधि निगरानीका लागि एक जना कर्मचारी खटिन्छन् । आवश्यकताअनुसार नेचर गाइड ल्याउने गरिएको छ । यस वर्ष इन्साइट हिमालयले सञ्चालन गरेको दोस्रो क्याम्पिङका बेला बेलायतका पूर्वमन्त्री र वर्तमान सांसद आएका थिए । औपचारिक भ्रमण भएकाले उनको नाम खुलाउन कम्पनीले मानेन । गत वर्ष एक महिना चलेको क्याम्पिङमा बर्गिङ्घम प्यालेसका पाहुना आएको इन्साइट हिमालयका क्याम्प म्यानेजर पन्नु लकसनले बताए । पहिले चितवन निकुञ्जमा क्याम्पिङ गर्थ्यौं, उनले भने, अहिले बर्दिया डाइभर्ट भएका छौं, विदेशी यहाँ आउन रुचाउँछन् । पहिले टाइगर टप्सले यहाँ क्याम्पिङ सञ्चालन गर्दै आएकाले बर्दियामा पर्यटक वृद्धि भइरहेको उनले जनाए । क्याम्पिङस्थलमा कर्मचारी र पर्यटकका लागि भिन्नाभिन्नै टेन्ट स्थापना गरिन्छ । पर्यटकको संख्याअनुसार घरजस्तै सुरक्षित टेन्ट जडान गरिन्छ । टेन्टभित्र खाट हुन्छ । आवश्यकताअनुसार टेबल र कुर्सी राखिएका हुन्छन् । टेन्टको बाहिर कुर्सी र टेबल व्यवस्था गरिएको हुन्छ । नजिकै शौचालय कपडाकै शौचालय बनाइएको हुन्छ । कपडा, डोरी, काठ र रूखको मद्दतले नुहाउन सावर तयार गरिन्छ । हातमुख धुन तामाको गाग्री र ताउलाको बेसइन बनाइन्छ । टेन्टभित्र डाइनिङ हल निर्माण गरिन्छ । अलग्गै भान्सा हुन्छ । बत्ती बाल्न र ग्याजेट चार्ज गर्न सोलार प्यानल व्यवस्था गरिन्छ । टेन्ट वरिपरि वन्यजन्तु नआऊन् भनेर राति लहरै लालटिन बाल्ने गरिएको क्याम्प सञ्चालकले बताए । हेर्दा क्याम्प भए पनि स्तरीय रिसोर्टको सुविधा हुन्छ ।क्याम्पिङका लागि निकुञ्ज विश्वभर प्रसिद्ध रहेको होटल एसोसिएसन नेपाल बर्दियाका अध्यक्ष मोहन चौधरीको भनाइ छ । निकुञ्जभित्र तोकिएको स्थानमा क्याम्पिङको सम्भाव्यता अध्ययनका लागि विश्व बैंक र एसियन डेभलपमेन्ट बैंकले समेत चासो देखाएको उनले जनाए । स्थानीयको सेयर रहने गरी यसलाई व्यवस्थित ढंगले सञ्चालन गरेर जान सकिन्छ, उनले भने, यसले पर्यटक बढ्ने निश्चित छ । निकुञ्जभित्र सबै स्थानमा सम्भव नहुने भएकाले थप अध्ययन गरेर क्याम्पिङ स्थल तोक्नुपर्ने उनले बताए । अहिले सूचना प्रविधिको पहुँचले क्याम्पिङलाई सहज बनाएको छ, उनले भने, यस्तो बेला निकुञ्जले सेना र गेम स्काउटको नजिक क्याम्पिङ गर भन्नु व्यावहारिक हुँदैन, निगरानीका लागि कर्मचारी पनि खटाउने र अविश्वास पनि गर्ने कुरा राम्रो होइन । पर्यटकका लागि क्याम्पिङ एकदमै थ्रिलिङ कार्यक्रम भएकाले यसलाई व्यवस्थित गरेर लैजानुपर्नेमा उनको जोड छ । क्याम्पिङका लागि युरोपबाट भीआईपी पर्यटक आउने गरेका छन्, उनले भने, यसले निकुञ्जको प्रचार पनि हुन्छ ।क्याम्पिङका लागि विदेशी आउन थालेपछि पर्यटन व्यवसायी उत्साहित भएको निकुञ्जका प्रमुख संरक्षण अधिकृत डा अशोक रामले जनाए । चालु वर्ष लालमाटीमा २६ र बबई भ्यालीमा १८ समूहले क्याम्पिङ गरेका छन् । क्याम्पिङका लागि स्तरीय पर्यटक आउने गरेको उनको भनाइ छ । यसले निकुञ्जको राजस्व वृद्धि हुन्छ, उनले भने, व्यवस्थापनका लागि धेरै जनशक्ति चाहिने भएकाले स्थानीयले रोजगारी पाइरहेका छन् ।निकुञ्जभित्र रात बिताउने भएकाले पर्यटकले बर्दिया निकुञ्जको प्राकृतिक वातावरण महसुस गर्न पाउँछन् । वन्यजन्तु नजिकै आउने भएकाले आनीबानी अवलोकन गर्न पाउँदा रोमाञ्चित हुने उनले बताए । निकुञ्जभित्र माघ, फागुन र चैतमा क्याम्पिङका लागि विदेशी आउने गरेको रामले बताए । निकुञ्जका अनुसार क्याम्पिङका लागि स्वदेशीले पाँच सय, सार्क मुलुककाले एक हजार पाँच सय र तेस्रो मुलुकका व्यक्तिले तीन हजार रुपैयाँ प्रतिव्यक्ति प्रतिदिनका हिसाबले राजस्व तिर्नुपर्छ ।"
अर्थ संक्षेप,"नेपाल चेम्बर अफ कमर्सको अध्यक्षमा अग्रवाल काठमाडौं (कास) नेपाल चेम्बर अफ कमर्सको अध्यक्षमा कमलेश अग्रवाल निर्विरोध निर्वाचित भएका छन् । काठमाडौंको जमलस्थित चेम्बर भवनमा भएको ७३ औं वार्षिक साधारणसभाबाट अग्रवाल अध्यक्षमा निर्विरोध निर्वाचित भएका हुन् । अग्रवाल यसअघि चेम्बरका वरिष्ठ उपाध्यक्ष थिए । दुई दशकदेखि चेम्बरमा आबद्ध अग्रवालसँग उद्योग वाणिज्य क्षेत्रमा ४० वर्ष लामो व्यावसायिक अनुभव छ । निवर्तमान अध्यक्ष राजेन्द्र मल्लले नवनिर्वाचित अध्यक्ष अग्रवाललाई कार्यभार हस्तान्तरण एवं शुभकामना व्यक्त गरे । चेम्बरको नयाँ कार्यसमितिको वरिष्ठ उपाध्यक्षमा दीपककुमार मल्होत्रा निर्विरोध निर्वाचित भएका छन् । वाणिज्यतर्फको उपाध्यक्षमा उर्मिला श्रेष्ठ, उद्योगतर्फ दीपक श्रेष्ठ, वस्तुगत संघतर्फ सुरेन्द्रकुमार श्रेष्ठ, द्विराष्ट्रियमा नीलकण्ठ चौलागार्इं र जिल्लातर्फको उपाध्यक्षमा सन्तोषकुमार पाण्डे निर्विरोध निर्वाचित भएका हुन् । साधारणसभाले अर्जुनप्रसाद शर्मालाई मानार्थ उपाध्यक्ष चुनेको छ । ७६ सदस्यीय चेम्बरको कार्यसमितिमा मनोनीतबाहेक ५५ जना केन्द्रीय सदस्य निर्विरोध निर्वाचित भएका छन् । केन्टको नयाँ वर्ष अफरकाठमाडौं (कास) केन्ट उत्पादनका लागि आधिकारिक विक्रेता सीजी इलेक्ट्रोनिक्सअन्तर्गतको ईओएल प्रालिले नयाँ वर्षलाई लक्षित गरी ग्राहक योजना ल्याएको छ । केन्ट आरओले नयाँ वर्ष नयाँ सन्तुष्टिको साथ नारासहित केन्टका जुनसुकै आरओ मोडलको खरिदमा इलेक्ट्रिक केटल पाउने सुविधा ल्याएको हो । यो ग्राहक योजना देशभर सञ्चालन भइरहेको छ । केन्ट आरओबाट प्रशोधित पानी परिवारको स्वस्थ जीवन र कल्याणका लागि महत्त्वपूर्ण आवश्यकता रहेको कम्पनीको दाबी छ । केन्ट ब्रान्डका अन्य वाटर प्युरिफायर, एयर प्युरिफायर, भ्याकुम क्लिनर, कीटाणुनाशक उपकरणडिसइन्फेक्टेन्टहरू र स्मार्ट किचन उपकरण बजारमा उपलब्ध छन् । ब्ल्याक डेकरको सामान किन्दा हरेक साता उपहारकाठमाडौं (कास) घरायसी उपकरणको ब्रान्ड ब्ल्याक डेकरले नयाँ वर्ष ०८१ लाई लक्ष्य गर्दै न्यु जोय, न्यु सेलिब्रेसन योजना ल्याएको छ । योजनाअन्तर्गत ब्ल्याक डेकरका साना घरायसी उपकरण खरिद गर्दा हरेक साता उपहार जित्न सकिनेछ । ब्ल्याक डेकरका कुनै पनि उपकरण किन्दा हरेक साता एक जना भाग्यशाली विजेताले ब्ल्याक डेकरको उच्च गुणस्तरीय फुड स्टिमर जित्न सक्नेछन् । यो योजनामा सहभागी हुन ग्राहकले विज्ञापनमा दिइएको क्यूआर कोड स्क्यान गरी फर्ममा आफ्नो विवरण र खरिद गरेको उपकरणको वारेन्टी कार्ड नम्बर भर्नुपर्नेछ । ब्ल्याक डेकरका उपकरणको ३० हजारभन्दा माथिको खरिदमा शून्य प्रतिशत ब्याजदरमा ईएमआई र ब्ल्याक डेकर लोयल्टी क्लब रिवार्ड प्रोग्राम पनि उपलब्ध छ । यो योजना चैत २७ देखि देशझर सञ्चालनमा छ । ब्ल्याक डेकर ब्रान्डको आधिकारिक वित्रेता चौधरी ग्रुपअन्तर्गत सिजी इलेक्ट्रोनिक्स हो । राष्ट्रिय वाणिज्य बैंकको नायव सीईओमा खनाल काठमाडौं (कास) राष्ट्रिय वाणिज्य बैंक लिमिटेडका प्रमुख कार्यकारी अधिकृत (सीईओ) किरणकुमार श्रेष्ठ सेवानिवृत्त भएका छन् । आफ्नो आठवर्षे कार्यकाल पूरा गरी चैत २८ देखि उनी सेवानिवृत्त भएका हुन् । यसैबीच बैंकको रिक्त सीईओमा बैंकका नायब प्रमुख कार्यकारी अधिकृत देवेन्द्ररमण खनाललाई कायम मुकायमको जिम्मेवारी तोकिएको बैंकले जारी गरेको विज्ञप्तिमा जनाइएको छ । बैंक व्यवस्थापनका तर्फबाट बुधबार एक समारोहबीच प्रमुख कार्यकारी अधिकृत श्रेष्ठलाई बैंक सेवाबाट बिदाइ गरिएको छ ।"
हावाहुरीले खेल स्थगित,(बारा)सिमरा रंगशालामा भइरहेको जगदम्बा स्ट्रिल १४औं जीतपुरसिमरा गोल्डकप फुटबलको बिहीबार क्वाटरफाइनल खेल तीव्र हावाहुरीका कारण स्थगित भएको छ । एपीएफ र फ्रेन्ड्स क्लबबीच खेल चलिरहेका बेला तीव्र गतिमा हावाहुरी चलेपछि आयोजक र अफिसियलले खेल स्थगित गर्ने निर्णय लिएको थियो । फ्लडलाइटमा खेल चलिरहँदा एक्कासि हावाहुरी चलेपछि दोस्रो हाफको १३ औं मिनेटपछि रेफ्री उमेश बिडारीले खेल रोकेका थिए । रंगशालामा राखिएको होडिङ बोर्ड उडेर एक दर्शकको लाग्दा चोट लागेको छ । ५८ औं मिनेटपछि स्थगित खेल शुक्रबार बिहान ८ः३० बजेपछि सुरु हुने आयोजक नवजनजागृति युवा क्लबका अध्यक्ष रामचन्द्र लामाले बताए । स्थगित हुनुअघिको खेल निकै प्रतिस्पर्धात्मक थियो । मकवानपुर ११ हेटौंडालाई पराजित गर्दै क्वाटर फाइनलमा स्थान बनाएको एपीएफ र सिधैं क्वाटरफाइनल खेलेको फ्रेन्ड्सले थुप्रै अवसर सिर्जना गरे पनि गोल हुन सकेको थिएन ।खेलको ११ औं मिनटमा एपीएफले अग्रता लिने अवसर गुमाएको थियो । शरण बस्नेतले पेनाल्टी बक्सभित्र दिएको पासलाई बुद्धिमान राईले सदुपयोग गर्न सकेनन् । उनको फितलो प्रहार फ्रेन्ड्सका गोलरक्षक अभिषेक बरालले सहजै बचाए । १३ औं मिनटमा फ्रेन्ड्सका साइमन लिम्बूले वान भर्सेस वानको स्थिति सदुपयोग गर्न सकेनन् । पेनाल्टी बक्सबाहिर पाएको बललाई अघि बढाए पनि साइमनले पोस्टको दिशा दिन नसक्दा एपीएफका सुमन श्रेष्ठले क्लियर गरे । १५ औं मिनटमा फ्रेन्ड्सले अर्को राम्रो मौका गुमायो । कुशल देउवाले पेनाल्टी एरियामा निकालेको पासमा एन्जल महर्जनको प्रहार क्रसबार माथि गएपछि मौका गुमाए । १८ औं मिनटमा एपीएफका अनिश महर्जनले बक्सभित्रै पाएको अवसर खेर फाले । प्रदीप लामाको क्रसमा अनिशको प्रहार फ्रेन्ड्सका गोलरक्षकले जोगाए । २६ औं मिनटमा एपीएफको अर्को सशक्त प्रहार फ्रेन्ड्सका गोलरक्षक अभिषेकले बचाए । फ्रेन्ड्सका एन्जल महर्जनको प्रहार क्रसबारबाट रिबाउन्ड भयो । साइमन लिम्बुको कर्नर बलमा प्रशान्त अवस्थीको हेडिङलाई एन्जलले प्रहार गरेका थिए । रिबाउन्ड बलमा दीपेश घलेको अर्को प्रहार बारमाथि बाहिरियो ।
गर्ल्समा आइन्स्टिना अगाडि,"काठमाडौं (कास) सद्भाव आचार्य, सिद्धान्त सापकोटा र आइन्स्टिना टन्डनले फाल्डो जुनियर टुर नेपाल च्याम्पियनसिपको दोस्रो दिन बिहीबार आफ्नो उमेर समूहमा अग्रता बनाएका छन् ।रोयल नेपाल गल्फ क्लबमा भइरहेको स्पर्धाको पुरुष १७२१ वर्ष उमेर समूहमा सद्भावले ५ ओभर ७३ को स्कोर बनाए । उनले समग्रमा इभनपार १ सय ३६ सहित ३६ होलको समाप्तिमा संसार बिकेलाई १७ स्ट्रोकले पछि पारेका छन् । सद्भावले उपाधि जित्दै फाल्डो सिरिज एसिया फाइनलमा छनोट हुने सम्भावना बलियो बनाएका छन् ।पहिलो दिनको तुलनामा सद्भावले बिहीबार खेल बिगारे । पहिलो होलमा नै डबल बोगी सामना गरे । चौथो होलमा एक शट बचाए भने सातौं होलको बोगीले फ्रन्टनाइन २ ओभर ३६ मा सके । दोस्रो स्थानका संसारले ९ ओभर ७७ मा खेल सक्दा समग्रमा १७ ओभर १ सय ५३ को स्कोर बनाए । २३ ओभर १ सय ५९ सहित स्वप्निल भट्टराई तेस्रो स्थानमा छन् । १२१६ वर्ष उमेर समूहमा सिद्धान्त सापकोटा समग्रमा २२ ओभर १ सय ५९ सहित शीर्षस्थानमा उक्लिए । उनले बिहीबार १७ ओभर ८५ मा सके । यो स्कोरमा उनले सोहम अग्रवाललाई ६ स्ट्रोकले पछि पारे । सोहमले २० ओभर ८८ खेल्दा समग्रमा ४१ ओभर १ सय ७७ स्कोर बनाए । सुरुआती अग्रता लिएका इदान्तसिंह साउद समग्रमा ४३ ओभर १ सय ७९ सहित तेस्रो स्थानमा झरे । गर्ल्सतर्फ आइन्स्टिना टण्डन समग्रमा ३३ ओभर १ सय ७५ सहित शीर्षस्थानमा उक्लिएकी छन् । उनले अवानी राईलाई ७ स्ट्रोकले पछि पारिन् ।"
राष्ट्रपति रनिङ सिल्डको महत्त्व बढाउन परिषद् तयार छ,"(काठमाडौं)१४ औं केन्द्रस्तरीय राष्ट्रपति रनिङ सिल्ड खेलकुदमा सातै प्रदेशका गरी ६ सय ८६ खेलाडीले प्रतिस्पर्धा गर्ने भएका छन् । वैशाख ४ देखि ६ सम्म हुने प्रतियोगितामा ६ खेलमा त्यति संख्याका खेलाडीले भाग लिने राष्ट्रिय खेलकुद परिषद् (राखेप) ले जनाएको छ । ६ खेलमा ६६ स्वर्णका लागि प्रतिस्पर्धा हुनेछ ।युवा तथा खेलकुद मन्त्रालयको तत्वावधानमा हुने प्रतियोगितामा एथलेटिक्स, भलिबल, कबड्डी, कराते, तेक्वान्दो र उसुको प्रतिस्पर्धा हुनेछ । एथलेटिक्स त्रिपुरेश्वरस्थित दशरथ रंगशाला, भलिबल राखेप कभर्डहल, कबड्डी लैनचौरस्थित राष्ट्रिय टेबलटेनिस प्रशिक्षण केन्द्र, कराते सातदोबाटोस्थित कराते हल, तेक्वान्दो सातदोबाटोस्थित तेक्वान्दो हल र उसु राखेपको सेमी कभर्डहलमा हुनेछ ।एथलेटिक्सको छात्रछात्रामा १३१३, कराते, तेक्वान्दो र उसुको छात्रछात्रामा समान ६६ स्वर्ण तथा भलिबल र कबड्डीको छात्रछात्रमा समान ११ स्वर्णका लागि प्रतिस्पर्धा हुनेछ । प्रतियोगिताको राष्ट्रपति रामचन्द्र पौडेलले दशरथ रंगशालामा वैशाख ४ मा उद्घाटन गर्ने कार्यक्रम छ । प्रतियोगिताको कुल नगद पुरस्कार राशि ११ लाख ५२ हजार रुपैयाँ रहेको छ । हरेक स्पर्धामा शीर्ष तीन स्थान हात पार्ने खेलाडीले नगद पुरस्कार प्राप्त गर्नेछन् । समग्रमा टिम च्याम्पियनको उपाधि हात पार्ने टोलीलाई नगदसहित नयाँ रनिङ सिल्ड प्रदान गरिनेछ । लुम्बिनी प्रदेशले लगातार तीन संस्करण जित्दै रनिङ सिल्ड आफ्नै बनाइसकेकाले यसपल्ट नयाँ रनिङ सिल्ड तयार गरिएको छ । नेपाली हस्तकला प्रयोग गरी बनाइएको नयाँ रनिङ सिल्डको राखेपका सदस्यसचिव टंकलाल घिसिङले सार्वजनिक गरेका थिए ।समग्रमा उपविजेता र तेस्रो हुने टिमलाई पनि पुरस्कारसहित ट्रफी प्रदान गरिने छ । जुनियर राष्ट्रिय कीर्तिमानका लागि १५ हजार पुरस्कारको व्यवस्था गरिएको छ ।सरकारले प्रतियोगिताका लागि १ करोड ५० लाख रुपैयाँ विनियोजन गरेको छ । राखेपअन्तर्गत खेलकुद प्रतियोगिता तथा योजना विभागका प्रमुख मीनकुमार शर्माले गत वर्षभन्दा बजेट ३५ लाख रुपैयाँ बढी भएको बताए ।सदस्यसचिव घिसिङले स्थानीय तह, ७७ जिल्ला र सातै प्रदेशमा छनोट प्रतियोगिता सम्पन्न भएर हुन लागेको केन्द्रस्तरीय प्रतियोगिता जुनियरस्तरको सबैभन्दा ठूलो प्रतियोगिता रहेको बताए । उनले खेलाडी उत्पादन हुने प्रतियोगिताको रूपमा राष्ट्रपति रनिङ सिल्डको महत्त्व र गरिमालाई अझै बढाएर लैजान परिषद् क्रियाशील गरेको बताए ।"
वाग्मतीलाई ९ स्वर्ण,"चितवन (कास) अन्तरप्रदेश खेलुकदअन्तर्गत बक्सिङमा आयोजक वागमती प्रदेशले सर्वाधिक ९ स्वर्ण जितेका छ । लुम्बिनीले ५, कर्णालीले ४, सुदूरपश्चिमले ३ र कोशीले २ स्वर्ण पदक जितेका छन् । पुरुषमा १३ र महिलामा १० स्पर्धामा प्रतिस्पर्धा भएको थियो । पुरुष ४८ केजीमा वाग्मतीका रविन थापा, ५१ केजीमा वाग्मतीका लालप्रसाद उप्रेती, ५४ केजीमा वाग्मतीका मदनकृष्ण डंगोल, ५७ केजीमा वाग्मतीका नीराजन मोक्तान, ६० केजीमा गण्डकीका निश्चल गुरुङ, ६३५ केजीमा सुदूरपश्चिमका महेन्द्र चन्द, ६७ केजीमा कर्णालीका प्रसाङ सुब्बा, ७१ केजीमा वाग्मतीका अश्विन धिरन श्रेष्ठ, ७५ केजीमा गण्डकीका टार्जन घर्तीमगर, ८० केजीमा सुदूरपश्चिमका बालाजी रावल, ८६ केजीमा गण्डकीका किरण विक, ९२ केजीमा गण्डकीका सुनिल श्रेष्ठ र ९२ केजीमाथि वाग्मतीका करण तामाङले स्वर्ण जिते ।महिला ४८ केजीमा वाग्मतीकी सुष्मा तामाङ, ५० केजीमा वाग्मतीकी रमिशा श्रेष्ठ, ५२ केजीमा गण्डकीकी सोनिया बडुवाल, ५४ केजीमा कर्णालीकी अञ्जनी तेली, ५७ केजीमा कोशीकी नारिका राई, ६० केजीमा कोशीकी जोनु लिम्बू, ६३ केजीमा वाग्मतीकी तनुजा नेपाली, ६६ केजीमा सुदूरपश्चिमकी प्रतीक्षा रोकाया, ७० केजीमा कर्णालीकी कोसडोमा शेर्पा र ७५ केजीमा कर्णालीकी शिला महर्जनले स्वर्ण पदक जितेका थिए ।"
छोटकरी,"गोपीलाई दुगड ग्रुपको एक लाखकाठमाडौं (कास) लन्डन म्याराथनमा भाग लिन जाने धावक गोपीचन्द्र पार्कीलाई केएल दुगडले १ लाख रुपैयाँ उपलब्ध गराउने भएको छ । नेपाल ओलम्पिक कमिटी (एनओसी) मा बिहीबार भएको बिदाइमा केएल दुगडका प्रबन्ध निर्देशक कुमुद दुगडले उनको तयारीका लागि १ लाख रुपैयाँ प्रदान गर्ने घोषणा गरे । प्रबन्ध निर्देशक दुगड, एनओसीका जीवनराम श्रेष्ठ, ओलम्पियन संघका अध्यक्ष दीपक विष्ट, लिनिङको आधिकारिक बिक्रेता चाइना ट्रेड लिंकका कार्यकारी अध्यक्ष राजेन महर्जनले बिदाइ गरे । गोपी शुक्रबार त्यसतर्फ जानेछन् । वैशाख ९ मा लन्डन म्याराथनमा हुनेछ । नेपालगन्ज म्याराथनका विजेता भएर उनी लन्डन म्याराथनलाई छनोट भएका थिए । गोपीचन्द्रले लन्डन म्याराथनका लागि ६ महिनायता तयारी गरिरहेको र उत्कृष्ट नतिजाका लागि प्रयास गर्ने बताए ।ॅसी लिगमा दुवै खेल बराबरीकाठमाडौं (कास) सहिद स्मारक सी डिभिजन लिग फुटबलको बिहीबार दुवै खेल बराबरीमा टुंगिएको छ । एन्फा कम्प्लेक्स सातदोबाटोमा भएको पहिलो खेलमा खालीबारी र महावीरले गोलरहित बराबरी खेले । खालीबारीले अंकको खाता खोलेको छ । टोलीको २ खेलबाट १ अंक भएको छ । महावीरको भने यो लगातार दोस्रो बराबरी हो । अर्को खेलमा सामाजिक र सानेपाले ११ को बराबरी खेले । दुवै टिमले दोस्रो चरणमा आएर आआफ्नो पहिलो अंक जिते । सानेपाले नवौं मिनेटमा सम्भ्रान्तसिंह डंगोलले अग्रता लिएको थियो । खेलको ४४ औं मिनेटमा सामाजिकले बराबरी गोल फर्कायो । युगेश श्रेष्ठले पेनाल्टीबाट गोल गरे । त्यसपछि थप गोल भएन । आफ्नो पहिलो खेल गुमाएको सामाजिक र सानेपा दुवैको १ अंक भएको छ । शुक्रबार दुई खेल हुनेछ । त्यसमध्ये पहिलो खेलमा सोसियल वेलफेयर र रानीबारी तथा दोस्रो खेलमा स्वयम्भू र पुल्चोक भिड्नेछन् ।सागरद्वारा कीर्तिमान सुधारकाठमाडौं (कास) नेपाली भारोत्तोलक सागर भण्डारीले थाइल्यान्डको फुकेटमा भएको आईडब्लूएफ वर्ल्डकप भारोत्तोलन च्याम्पियनसिपमा तीन राष्ट्रिय कीर्तिमान बनाएका छन् । पुरुष १०९ केजीमाथि तौल समूहमा सागरले राष्ट्रिय कीर्तिमान स्थापित गरेका हुन् । उनले स्न्याचमा १३४ केजी, क्लिन एन्ड जर्कमा १७२ केजी र कुलमा ३०६ केजी भार वहन गर्दै आफ्नै नामको तीनै राष्ट्रिय कीर्तिमानमा सुधार गरेका हुन् । सागरको नाममा स्न्याच १३३ केजी, क्लिन एन्ड जर्कमा १७१ केजी र कुलमा ३०३ केजीको राष्ट्रिय कीर्तिमान थियो । स्न्याच र कुलमा सागरले १९ औं एसियाली खेलकुदमा राष्ट्रिय कीर्तिमान बनाएका थिए । क्लिन एन्ड जर्कको राष्ट्रिय कीर्तिमान सागरले उज्वेकिस्तानमा भएको एसियाली भारोत्तोलन च्याम्पियनसिपमा बनाएको नेपाल भारोत्तोलन संघका अध्यक्ष राम श्रेष्ठले जनाएका छन् । न्यु होराइजन विजयीतिलोत्तमा (कास) ड्रिम युनिक रूपन्देही सुपर लिगमा बिहीबार न्यु होराइजन क्रिकेट क्लबले मेलबर्न क्रिकेट क्लबलाई १६ रनले हराएको हो । टस जितेको होराइजनले निर्धारित ५० ओभरमा अलआउट हुँदै २ सय १४ रन स्कोर बनायो । अमर मिश्राले ८९, निश्चल ज्ञवालीले २९, महेश भारले २४ र बाबुराम क्षेत्रीले २२ रन बनाए । मेलबर्नका रमेश कुर्मी, विष्णु कटरिया, सागर गैरे र इकलाख अहमदले २२ र रोशनलाल गुप्ताले १ विकेट लिए । २ सय १५ रनको लक्ष्य पछ्याएको मेलबर्नले ४६५ ओभरमा अलआउट हुँदा १९८ रनमात्र बनायो । मेलबर्नका इकलाख अहमदले ६०, समीर अलीले ४१ र अजय रसाइलीले २३ रन बनाए । होराइजनका सुमित पराजुलीले ४, अमर मिश्राले ३, प्रिन्स पालले २ र विप्रसन केसीले १ विकेट लिए । प्लेयर अफ द म्याच अमर मिश्रा चुनिए । गण्डकी दोहोरो उपाधि नजिक चितवन (कास) अन्तरप्रदेश खेलकुदको भलिबलमा गण्डकी प्रदेशको महिला र पुरुष दुवै टोली फाइनलमा पुगेको छ । बिहीबार महिलातर्फ सेमिफाइनलमा गण्डकी प्रदेशले लुम्बिनी प्रदेशलाई ३१ सेटले हरायो । गण्डकीले २६२४, २५२०, ११२५, २५१४ ले विजयी भयो । दोस्रो सेमिफाइनलमा वाग्मतीले कर्णाली प्रदेशलाई २५१०, २५९, २५१७ को सोझो सेटमा हरायो । पुरुषको सेमिफाइनलमा कोशीले कर्णाली प्रदेशलाई २१२५, २५१९, २५१६, २५२० ले र गण्डकीले सुदूरपश्चिम प्रदेशलाई २२२५, २५१७, २५१९, २५२० को सेटमा हरायो । दुवै फाइनल शुक्रबार हुनेछ ।"

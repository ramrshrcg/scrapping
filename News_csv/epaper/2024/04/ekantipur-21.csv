शीर्षक,विवरण
'टिचिङ' को १५ सय शय्याको अस्पताल बनाउन छुट्याइएको जग्गामा सुमो पार्क,"(काठमाडौं)त्रिभुवन विश्वविद्यालय शिक्षण अस्पताल महाराजगन्जको सेवा विस्तार गर्न बल्खुमा अतिविशिष्ट सेवा अस्पताल बनाउने तयारी छ । १२ रोपनीको यो क्षेत्रभित्र ३ रोपनीमा अनधिकृत रूपमा टाटा सुमो पार्क चलिरहेकाले प्रस्तावित अस्पतालको पर्खाल लगाउनसमेत अवरोध भएको छ । जिल्ला र उच्च अदालतको आदेशपछि पनि जग्गा खाली गराउन प्रहरीले असहयोग गरेको छ । १५ सय शय्याको अस्पताल बनाउन त्रिभुवन विश्वविद्यालयले १२ रोपनी जग्गा त्रिवि शिक्षण अस्पताल (टिचिङ) लाई दिएको हो । त्यसमध्ये ३ रोपनी जग्गा त्रिवि प्राध्यापक संघले भोगचलन गर्दै आएको थियो । यो जग्गामा आफ्नो कार्यालय, पुस्तकालय वा अन्य कुनै अनुसन्धान केन्द्र बनाउनुको सट्टा प्राध्यापक संघले पार्किङ बनाउन भाडामा लगाएको थियो । संघका अध्यक्ष बसन्त ढकालले ०७७ भदौमा मासिक २ लाख १० हजारमा जग्गा मोहन बस्नेतलाई दिएका थिए, मोहनले भतिजी प्रशंसाको नामबाट सम्झौता गरेका थिए । प्राध्यापक संघलाई कार्यालय चलाउन दिएको जग्गा व्यापारिक समूहलाई भाडामा दिएको भन्दै आलोचना भएपछि त्रिवि कार्यकारी परिषद्ले सम्झौता रद्द गर्न निर्देशन पनि दिएको थियो । ०७७ पुस २९ मा संघले सम्झौता रद्द गरेको थियो । त्यस अघिसम्मको भाडाबापत बस्नेतले संघलाई १४ लाख रुपैयाँ बुझाए पनि त्यसपछि भाडा दिएका छैनन् । तर, पार्किङ अहिले पनि चलाइरहेका छन् । प्राध्यापक संघले सम्झौता रद्द गरेपछि बस्नेत पक्ष अदालत गएको थियो । जिल्ला अदालतले सम्झौता रद्द गर्दै जग्गा खाली गराउन आदेश दिएको थियो । अदालतले त्रिविको स्वामित्वमा रहेको जग्गा प्राध्यापक संघले भाडामा दिन नमिल्ने ठहर गरेको थियो । जिल्लाको आदेशविरुद्ध बस्नेत समूह उच्च अदालत गएको थियो तर उच्चले पनि ०७९ कात्तिक २३ मा जिल्लाकै आदेश सदर हुने फैसला सुनाएको थियो । तर जग्गा पनि खाली नगरेको र भाडाबापतको १ करोड २६ लाख रुपैयाँसमेत बस्नेतले भुक्तानी नगरेको त्रिवि रजिस्ट्रार कार्यालयको सामान्य प्रशासन महाशाखाका प्रमुख राजुकुमार श्रेष्ठको भनाइ छ । महाशाखाले गत मंसिर ५ मा जग्गा खाली गराइदिन जिल्ला प्रशासन कार्यालय काठमाडौंमा निवेदन दिएको थियो । प्रशासनले मंसिर ७ मा काठमाडौं प्रहरीलाई जग्गा खाली गराउन निर्देशन दिएको थियो । काठमाडौं प्रहरी परिसरले निर्देशन कार्यान्वयन गर्न प्रहरी वृत्त कालीमाटीलाई भनेको थियो । तर कालीमाटी प्रहरीको असहयोगका कारण जग्गा फिर्ता लिन नसकिएको गुनासो श्रेष्ठले गरे । हामी जग्गा खाली गर्न जाँदा ०७९ चैत ७ मा मान्छे लगाएर लखेटियो । प्रहरीले सहयोग गर्दैन । हटाउने त तपाईंहरूले नै हो भन्दै प्रहरी पन्छिएको छ, उनले भने, विश्वविद्यालयको जग्गा गैरकानुनी रूपमा भोगचलन गर्दा पनि टुलुटुल हेर्दै बस्नुपरेको छ ।त्रिविले जग्गा खाली गर्न सार्वजनिक सूचना प्रकाशन गर्नुका साथै काठमाडौं१० की प्रशंसा बस्नेतको नाममा पटकपटक पत्राचार गरेको छ । महाशाखाले ०८० भदौ ७ मा जग्गा खाली गराई सहयोग गरिदिन काठमाडौं१४ को कार्यालयलाई समेत पत्राचार गरेको थियो । तर प्रहरीबाट सहयोग पाएको छैन । काठमाडौं प्रहरी प्रमुख एसएसपी भूपेन्द्र खत्रीले त्रिविको जग्गा फिर्ता ल्याउन विगतदेखि प्रयास गरे पनि केही कानुनी जटिलता देखिएकाले सफल हुन नसकेको बताए । पछिल्लो अपडेट लिएर खाली गराउँछौं, उनले भने । अस्पताल बनाउनुपर्ने ठाउँमा कब्जामा लिएर बस्नेतको समूहले बल्खुहेटौंडा चल्ने सुमोको पार्किङस्थल बनाएको हो । छाड्छु भनेर केही टहराहरू त भत्काएको पनि छ तर मौखिक रूपमा तत्काल छाड्न सक्दिनँ पनि भनेको छ, महाशाखा प्रमुख श्रेष्ठले भने, पार्किङ नहट्दा प्रस्तावित अस्पताल निर्माण अघि बढ्न सकेको छैन । पार्किङ चलाउँदा जनप्रशासन क्याम्पसको जगमा समेत क्षति पुर्याएको उनले बताए ।अस्पताल क्षेत्रको कम्पाउन्डवाल बनाउन ५ करोड लागतमा काम सुरु भए पनि पार्किङले अवरोध भइरहेको रजिस्ट्रार कार्यालयले जनाएको छ । रजिस्ट्रार केदार रिजालले बल्खुको सुमो पार्किङलगायत कब्जा गरिएको जग्गाजमिन कसरी फिर्ता लिन सकिन्छ भन्नेबारे आफूहरू गम्भीर रहेको बताए । यही शैलीमा त्रिविको १ हजारभन्दा बढी रोपनी जग्गा विभिन्न व्यक्ति, समूह र संस्थाले हडपेर भोगचलन गर्दै आएको तथ्यांक छ ।"
डोल्पामा १ सय २० हिउँचितुवा,"(मुगु)दुर्लभ मानिने हिउँचितुवा हिमाली जिल्ला डोल्पामा १२० वटा पाइएको तथ्यांक सार्वजनिक गरिएको छ । वन्यजन्तु सप्ताह पारेर शुक्रबार डिभिजन वन कार्यालयले सार्वजनिक गरेको तथ्यांकमा शेफोक्सुन्डो राष्ट्रिय निकुञ्ज क्षेत्रमा ९० र डोल्पोबुद्ध र छार्काताङसोङका सामुदायिक वन क्षेत्रमा ३० गरी १२० हिउँचितुवा भेटिएको हो । डिभिजन वन अधिकृत मुनबहादुर रावतका अनुसार २०८० वैशाखदेखि वन क्षेत्रमा सुरु गरिएको हिउँचितुवा गणनामा ३० वटा भेटिएका हुन् । त्यसैगरी राष्ट्रिय निकुञ्ज तथा वन्यजन्तु संरक्षण विभागले विश्व सिमसार दिवसको अवसर पारेर गत फेब्रुअरी २ मा निकुञ्ज क्षेत्रमा ९० वटा दुर्लभ हिउँचितुवाको संख्या भेटिएको तथ्यांक सार्वजनिक गरेको थियो । एसियाका १२ देशमा पाइने हिउँचितुवाको संख्या ४ हजारदेखि ६ हजार ५ सयको संख्यामा रहेको अधिकृतको भनाइ छ । डिभिजन अधिकृत रावतले जनघनत्वको हिसाबले हिमाली जिल्ला डोल्पामा हिउँचितुवाको यो संख्या उच्च मानिएको बताए । शेफोक्सुन्डो राष्ट्रिय निकुञ्ज कार्यालयका वरिष्ठ संरक्षण अधिकृत विश्वबाबु श्रेष्ठका अनुसार उच्च पहाडी पर्यावरणमा पाइने लोपोन्मुख र संरक्षित वन्यजन्तु हिउँचितुवा शेफोक्सुन्डो, ढोरपाटन सिकार आरक्ष र अन्नपूर्ण संरक्षण क्षेत्रमा पाइन्छ । सन् २०१९ मा हिउँचितुवा गणनाका लागि निकुञ्ज र मध्यवर्ती क्षेत्रमा ३१९ वटा स्वचालित क्यामरा जडान गरिएको थियो । हिउँचितुवा गणनाका लागि निकुञ्जको ८० लाख र सामुदायिक वन क्षेत्रमा ४८ लाख खर्च भएको विश्व वन्यजन्तु कोषका अनुसन्धान फिल्ड कार्यक्रम अधिकृत चन्द्रजंग हमालले जानकारी दिए । उक्त आर्थिक सहयोग विश्व वन्यजन्तु कोषको रहेको उनको भनाइ छ । नेपाल सरकार र विश्व वन्यजन्तु कोषले प्रथम पटक २००९ मा साइन सर्भे अर्थात् हिउँचितुवाको पाइला दिसापिसाब प्रविधिबाट गणना गर्दा १ सय १० देखि १ सय ३० को संख्या रहेको तथ्यांकमा उल्लेख गरिएको निकुञ्जले जनाएको छ । हिउँचितुवाको मुख्य आहारा झारल, घोरल, नाउर रहेको र तिनको संख्या पनि निकुञ्जमा ४ हजार भन्दा बढी रहेको जनाइएको छ । निकुञ्जमा जडान गरिएको ३ सय १९ क्यामराको ८८ किलोमिटर र ४ हजार ८ सय कभरेज क्षेत्र रहेको छ । जडान गरिएका उक्त क्यामराको प्राप्त नतिजाले १ सय वर्गकिलोमिटरको क्षेत्रमा दुईदुई वटा हिउँचितुवा भेटिने गरेको निकुञ्जले जनाएको छ । २०४० सालमा स्थापना भएको शेफोक्सुन्डो राष्ट्रिय निकुञ्जसहित डोल्पाको वन क्षेत्र हिउँचितुवाको प्रख्यात क्षेत्र रहेको विश्व वन्यजन्तु कोषका अनुसन्धान फिल्ड कार्यक्रम अधिकृत हमालले जानकारी गराए । उनका अनुसार निकुञ्ज क्षेत्रको करिब ३ हजारदेखि ४५ सय मिटर उचाइमा हिउँचितुवा भेटिने गरेको छ । ३ हजार ५ सय ५५ वर्गकिमि क्षेत्रफल निकुञ्जले ओगटेको छ । यो निकुञ्जभित्र मुगुको मुगुम् कार्मारोङ गाउँपालिकासहित डोल्पाका तीन गरी ४ स्थानीय तह पर्छन् । शेगुम्बाको नामकरण गरिएको शेफोक्सुन्डो राष्ट्रिय निकुञ्जमा भ्रमण गर्ने पर्यटकको वार्षिक दर ४ हजार रहेको छ । विशेष गरी ट्रकिङका लागि उपयुक्त मानिएको शेफोक्सुन्डो राष्ट्रिय निकुञ्जको वार्षिक निकुञ्जको वार्षिक दर १ करोड ५० लाख रहेको छ ।"
वाम एकता र समाजवादी ध्रुवीकरण खारेज,"पार्टीमा अवसरवाद र अराजकताएमाले महासचिव शंकर पोखरेलले दक्षिणपन्थी अवसरवाद र संगठनात्मक अराजकताका विरुद्ध पार्टीको वैचारिक र संगठनात्मक संघर्ष अघि बढिरहेको उल्लेख गर्दै पार्टी संगठनमा अपेक्षित रूपमा सुधार हुन नसकेको सांगठनिक प्रतिवेदनमा उल्लेख गरेका छन् । अहिले पनि दक्षिणपन्थी अवसरवाद र संगठनात्मक अराजकता कुनै न कुनै ढंगले हाम्रो आन्दोलनको चुनौतीका रूपमा रहिरहेकै छ, उनले भनेका छन्, पछिल्लो समयमा पार्टीले व्यवस्थित प्रशिक्षण र विधिसम्मत संगठन प्रणालीका माध्यमबाट त्यसमाथि विजय हासिल गर्ने प्रयास गरिरहेको छ ।ओलीले प्रतिवेदनमा जनआधारित पार्टी निर्माणका लागि ६ बुँदे आधार पेस गरेका छन् । पार्टी सदस्यता वितरण, नवीकरण र परीक्षण, प्रतिनिधि छनोट, अधिवेशन र नेतृत्व चयन, कमिटी सञ्चालन, चेनअफकमान्ड र कार्यकर्ताको मूल्यांकन, कार्यशैली, जीवनशैली र कार्यकर्ताको आचरण, आर्थिकसामाजिक रूपान्तरण र जनचासोका विषय सम्बोधन र निर्वाचनमार्फत निर्णायक शक्ति निर्माणमा जोड दिएका छन् । महासचिव पोखरेलले पार्टी नेता तथा कार्यकर्तामा अध्ययन र प्रशिक्षणको कमी, पार्टी सदस्यताको मापदण्डको पालनामा समस्या, ठूला आकारका कमिटीहरूको सञ्चालनमा समस्या, वैधानिक व्यवस्था अनुसार अधिवेशनको आयोजना र व्यवस्थापनको समस्या, दक्षिणपन्थी अवसरवाद, संगठनात्मक अराजकता र गुटबन्दी र गैरभौगोलिक क्षेत्रका कामको संयोजनको समस्या औंल्याएका छन् । त्यस्तै उनले पार्टी काम र कार्यकर्ताको मूल्यांकन, पहिचानका मुद्दामा केन्द्रित हुने समस्या, पार्टी कामको दोहोरोपना, काठमाडौं उपत्यकामा पार्टी कामको व्यवस्थापनको समस्या, परिभाषित काम र परिणामुखी कार्यविभाजनको समस्या, जनसंगठनको प्रभावकारी परिचालन र आदर्श र व्यवहारबीच तालमेल गरी १३ बुँदे समस्या देखाएका छन् । पोखरेलको प्रतिवेदनमा उल्लेख भएअनुसार एमालेमा हाल २ लाख ७७ हजार ४ सय संगठित पार्टी सदस्य छन् । त्यस्तै परिषद्को बैठकमा अनुशासन, लेखा, निर्वाचन विभागका प्रतिवेदनमा पनि प्रस्तुत भएका छन् । प्रचार विभाग प्रमुख राजेन्द्र गौतमले ६ समूह विभाजन गरी प्रतिवेदनमा छलफल हुने बताए । एमालेले प्रतिनिधिहरूलाई पार्टीको डिजिटल एप्लिकेसनमा सुझाव राख्ने व्यवस्था पनि गरेको छ । बैठकले विधान महाधिवेशन र दसौं महाधिवेशनको समग्र कामको समीक्षा गर्दै केन्द्रीय कमिटीलाई आवश्यक निर्देशन गर्नेछ, गौतमले भने ।"
टु ह्विलरका आधा दर्जन ब्रान्डको एसेम्ब्लिङ नेपालमै,"(काठमाडौं)मुलुकका सडकमा आयातितसँगै स्वदेशमै उत्पादित सवारीसाधन पनि गुड्न थालेका छन् । आधा दशकदेखि आयातित सवारीसाधनसँगै स्वदेशमै उत्पादित सवारीसाधन बजारमा गुड्न थालेका हुन् । पछिल्लो समय नेपाल सवारीसाधन आयातमा मात्रै सीमित नभई उत्पादनतर्फ पनि अघि बढेको छ । सरकारले स्वदेशमै एसेम्बल गर्न उद्योगहरूलाई छुट सुविधा दिन थालेसँगै उद्योगीहरू यसतर्फ आकर्षित हुन थालेका हुन् ।सरकारले अन्तःशुल्क, भन्सारलगायतमा छुट सुविधा दिएसँगै स्वदेशमै एसेम्बल गर्ने उद्योगको संख्या अहिले बढ्दो छ । सरकारको उक्त नीतिकै कारण पछिल्लो एक दशकमा एसेम्बल उद्योगमा उद्योगीव्यवसायीको आकर्षण बढेको हो । सरकारको सहुलियतसँगै मुलुकमा खपत हुने वस्तुको मुलुकमै उत्पादन र भ्यालु एडिसन हुनुपर्छ भन्दै उद्योगीहरूले सवारीसाधन एसेम्बल गर्न थालेको बताउँछन् ।बजारमा चलेका बजाज, टीभीएस, यामाहा, सुजुकी, हिरो, होन्डा, रोयल इनफिल्डलगायत ब्रान्डका दुईपांग्रे सवारीसाधनको एसेम्बल सुरु भइसकेको छ । यी सबै ब्रान्डका सवारीसाधन कम्प्लिट्ली नक्ड डाउन (सीकेडी) अर्थात् पार्टपुर्जा आयात गरी निर्माण (एसेम्बल) गरिएको छ । नेपालको हकमा दुईपांग्रे सवारीसाधनमा सबैभन्दा पहिले बजाज ब्रान्डका मोटरसाइकल एसेम्बल गर्न थालिएको हो । बजारमा पल्सर बाइकको बिक्री ह्वात्तै बढेपछि गोल्छा ग्रुपको हंसराज हुलासचन्द एन्ड कम्पनीअन्तर्गत हुलास अटोक्राफ्ट ले एसेम्बल सुरु गरेको छ । २०७१ असोजमा उद्योग विभागमा दर्ता भए पनि २०७५ देखि व्यावसायिक उत्पादन सुरु भएको गोल्छा ग्रुपले जनाएको छ ।बजाजको मोटरसाइकल स्वदेशमै एसेम्बल गर्न २४ करोड रुपैयाँ लगानीमा दर्ता भएको अटोक्राफ्टमा हालसम्म १ अर्बभन्दा बढी लगानी भइसकेको हुलास अटोक्राफ्टका सञ्चालक शेखर गोल्छाले बताए । दुईपांग्रे सवारीसाधनको माग अहिले घटेको छ, त्यसकारण उत्पादन पनि घट्दो छ, उनले भने, दैनिक ३ सय मोटरसाइकल उत्पादन गर्ने क्षमता भए पनि सय वटाको हाराहारीमा मात्रै अहिले उत्पादन भइरहेको छ । मुलुकमै भ्यालु एडिसन गर्नुपर्ने भन्दै बजाजले पहिलो पटक दुईपांग्रे सवारीसाधनको एसेम्बल गर्न सुरु गरेको गोल्छाले प्रस्ट्याए । बजाजको एसेम्बल उद्योगमा मात्रै २ सय जनाभन्दा बढीले रोजगारी पाइरहेको कम्पनीले जनाएको छ । दुईपांग्रे सवारीसाधन एसेम्बल गर्नेमा हुलास अटो क्राफ्ट पहिलो भए पनि एसेम्बल उद्योगमा नेपाल इलेक्ट्रिक भेहिकल इन्डस्ट्री कम्पनी २०५३ मा दर्ता भएको थियो । शंकर समूहअन्तर्गतको जगदम्बा मोटर्सले २०७६ अन्तिमदेखि टीभीएस ब्रान्डका मोटरसाइकल, स्कुटर र तीन पांग्रे टेम्पो उत्पादन गरिरहेको छ । २०७५ मंसिरमा २४ करोड ५५ लाख रुपैयाँ लगानीमा जगदम्बा अटो ग्रुप उद्योग दर्ता गरेको थियो । उद्योग दर्ताको १ वर्षपछि मात्रै व्यावसायिक उत्पादन गर्न थालिएको शंकर समूहका प्रबन्ध निर्देशक साहिल अग्रवालले बताए ।बाराको सिमरामा रहेको उद्योगबाट वार्षिक दुईपांग्रे सवारीसाधन (मोटरसाइकल र स्कुटर) १ लाख युनिट र तीन पांग्रे टेम्पो १० हजार युनिट उत्पादन क्षमता छ । मागमा कमी आएपछि वार्षिक २५ हजार मोटरसाइकल र स्कुटर उत्पादन गरिरहेको अग्रवालले बताए । वार्षिक १० हजार तीन पांग्रे सवारीसाधन उत्पादन क्षमता रहे पनि ५ सय वटा मात्रै उत्पादन गरिरहेको छ । हालसम्म कम्पनीको कुल लागत ८० करोड पुगिसकेको अग्रवालले बताए ।विशाल समूहअन्तर्गतको भिजी अटोमोबाइल्सले फागुनमा सुजुकीका मोटरसाइकल तथा स्कुटर एसेम्बल गर्न २०७८ माघमा ग्लोबल अटोमोबाइल्स उद्योग दर्ता गरेको थियो । विशाल समूहले ४६ करोड ४५ लाख रुपैयाँ लगानीमा पर्साको विन्ध्यवासिनी गाउँपालिकामा सुजुकीको एसेम्बल प्लान्ट स्थापना गरेको हो । गत फागुनदेखि सुजुकीले परीक्षण उत्पादन गरिरहेको छ । सुजुकी मोटरसाइकल तथा स्कुटरका सबै मोडल स्वदेशमै उत्पादन गर्ने कम्पनीले जनाएको छ । यामाहाको आधिकारिक वितरक मोरङ अटो वर्क्स (एमएडब्लू) इन्टरप्राइजेजले एसेम्बलकै लागि २०७८ असोजमा उद्योग दर्ता गरेको छ । उद्योग विभागका अनुसार १ अर्ब ५१ करोड ५० लाख रुपैयाँ लगानी गर्ने गरी एमएडब्लू अटो प्रालि उद्योग दर्ता गरिएको छ । विभागका अनुसार कम्पनीले उक्त प्लान्टबाट वार्षिक ३१ हजार युनिट मोटरसाइकल र १९ हजार युनिट स्कुटर उत्पादन गर्ने योजना बनाएको छ । उक्त उद्योगमा १ सय ४४ जना दक्ष जनशक्तिले रोजगारी पाउने उल्लेख छ । यामाहाका एफजेड सिरिज, एमटी १५, आर १५ जस्ता मोटरसाइकल चल्तीका मोडल हुन् भने फसिनो र रेजेडआर स्कुटर पनि छन् । पछिल्लो समय हिमाल मोटोले १ अर्ब ५० करोड रुपैयाँ लगानीमा भैरहवामा होन्डाको एसेम्बल प्लान्ट स्थापना गरेको छ । वार्षिक १ लाख युनिट मोटरसाइकल र स्कुटर उत्पादन गर्ने यसको क्षमता छ । यामाहा र होन्डाको एसेम्बल प्लान्ट सञ्चालनमा आइसके पनि पूर्ण क्षमतामा सञ्चालनमा आएको छैन । चौधरी समूहअन्तर्गतको सीजी मोटर आधिकारिक विक्रेता नियुक्त भएसँगै नेपालमै हिरोका मोटरसाइकल तथा स्कुटर एसेम्बल गरेर औपचारिक रूपमा बिक्री सुरु गर्न लागेको छ । सीजी मोटरले हिरोका चार मोडल नेपालमा एसेम्बल गर्न थालेको हो । सय र ११० सीसी सुपर स्प्लेन्डर, एक्सपल्स मोटरसाइकल र जुम स्कुटर एसेम्बल गरेर बिक्रीमा ल्याउन लागेको छ । २०७९ भदौमा ३३ करोड लगानीमा हिरो मोटरसाइकलको एसेम्बल गर्न एनजीएम इन्जिनियरिङ एन्ड सेल्स कम्पनी दर्ता भएको थियो । रोयल इन्फिल्डले गत जेठदेखि नेपालमा नै मोटरसाइकल पूर्ण एसेम्बल गर्न थालेको छ । त्रिवेणी समूहसँगको सहकार्यमा रोयल इन्फिल्डले वीरगन्जमा स्थापना गरेको प्लान्टबाट वार्षिक २० हजार युनिट मोटरसाइकल उत्पादन गर्न सकिनेछ । प्लान्टमा हाल मध्यम आकारको (२५० सीसी७५० सीसी) का मोटरसाइकल एसेम्बल हुने गरेको कम्पनीले जनाएको छ । पछिल्लो समय नाम चलेका सबै ब्रान्डका सवारीसाधनको एसेम्बल प्लान्ट नेपालमा स्थापना भइसकेको छ । केही पूर्ण क्षमतामा सञ्चालन छन् भने केही आंशिक क्षमतामा छन् । केही परीक्षण चरणमै छन् । तर आजको दिनमा शिथिल अर्थतन्त्रका कारण समग्र सवारीसाधनको माग घटेको व्यवसायीहरू बताउँछन् । समग्रमा दुईपांग्रे सवारीसाधनको माग ७० प्रतिशतले घटेको उनीहरूको भनाइ छ । बजार चलायमान बनाउन सरकारले विभिन्न काम गर्नुपर्ने व्यवसायीहरू बताउँछन् ।अटोमोबाइल उद्योगको समग्र इकोसिस्टम बनाउन पहिलो चरणमा एसेम्बल प्लान्ट स्थापना भएपछि त्यसका पार्ट्सका निम्ति अन्य उद्योग पनि सञ्चालनमा आउन थालेका छन् । हाल मुलुकमै टायर र ब्याट्री बन्न थालिसकेको व्यवसायीहरू बताउँछन् । एसेम्बल प्लान्ट फस्टाएसँगै अन्य उद्योगहरूसमेत क्रमिक रूपमा सञ्चालनमा आउने हुलास अटोक्राफ्टका सञ्चालक गोल्छा बताउँछन् । एसेम्बल प्लान्ट सञ्चालनमा आएपछि सवारीसाधनलाई आवश्यक पर्ने पार्ट्सका उद्योगहरू पनि आउँछन्, उनले भने, टायर, ब्याट्री नेपालमै बन्न थालिसके, अन्य उद्योग पनि आउने क्रममा छन् । समग्रमा आयातितबाट उत्पादनतर्फ जाने भनेकै सुरुमा एसेम्बलबाटै हो । एसेम्बल प्लान्टपछि अन्य पार्ट्सका उद्योगहरू सञ्चालनमा आउँछन् । लगत्तै मुलुकमै सवारीसाधन निर्माण गर्न सकिने उनको तर्क छ । एसेम्बल उद्योगका लागि सरकारले स्थिर नीतिसँगै दीर्घकालीन सोच लिएर अघि बढेको खण्डमा अटोमोबाइल्स उद्योगको इकोसिस्टम बन्ने गोल्छाको भनाइ छ । यहाँ एसेम्बल हुन थालेपछि मुलुककै भ्यालु एडिसन हुने उनको भनाइ छ । मुलुकमै एसेम्बल हुन थालेपछि आयातित सवारीसाधनको तुलनामा मूल्यमै १५२० हजार कम परिरहेको र रोजगारीसमेत सिर्जना भइरहेको व्यवसायीहरू बताउँछन् । समग्र एसेम्बल उद्योगमा दुई हजारभन्दा बढी दक्ष जनशक्तिले प्रत्यक्ष तथा अप्रत्यक्ष रूपमा रोजगारी पाइरहेका छन् । बजार सानो भए पनि मुलुकमा चल्ने हरेक ब्रान्डको एसेम्बल प्लान्ट आइसकेकाले नेपाल बिस्तारै आयातबाट उत्पादनतर्फ अगाडि बढेको साहिल अग्रवालले बताए । अधिकांश ब्रान्डको एसेम्बल उद्योग मुलुकमा दर्ता भइसक्यो, ठूलो रिभोल्युसन भइसक्यो, उनले भने, सरकारले यसलाई प्रोत्साहन गरिरहनुपर्यो । सानो बजार भएकाले एसेम्बल उद्योगलाई ग्रोथ गर्न गाह्रो भइरहेको उनको भनाइ छ । एसेम्बल तथा अनएसेम्बल सबै प्रकारका सवारीसाधन आयात गर्दा भन्सारमै सडक निर्माण दस्तुर लिइन्छ । अनएसेम्बल सामान ल्याई ग्राहकसम्म पुर्याउँदा २ देखि ३ महिना लाग्ने हुँदा बजारमा गइसकेपछि सडक निर्माण दस्तुर लगाउनुपर्ने अग्रवाल बताउँछन् । सुरुमै सडक निर्माण दस्तुर तिर्नुपर्दा मूल्यांकनमा भार पर्ने उनको भनाइ छ । मुलुकको अर्थतन्त्रमा अटोमोबाइल क्षेत्रले ठूलो योगदान दिए पनि सरकारले यसको बजार बढाउन ध्यान नदिएको व्यवसायीहरू बताउँछन् । सरकारले विगतदेखि एसेम्बल उद्योगका लागि आयात गर्ने सवारीसाधनका स्पेयर पाटर््स आयातमा छुट दिँदै आएको छ । अनएसेम्बल अवस्थाका दुईपांग्रे सवारीसाधन पैठारी गर्दा लाग्ने अन्तःशुल्क र त्यस्ता उद्योगले उत्पादन गरेको तयारी सवारीसाधन बिक्री गर्दा लाग्ने अन्तःशुल्कमा २५ प्रतिशत छुट दिने भएको छ । सरकारले एसेम्बल प्लान्ट लगाउँदा उत्पादन सुरु गरेको ५ वर्षसम्म अन्तशुल्कमा ५० प्रतिशत छुट दिने व्यवस्था चालु आर्थिक वर्षको बजेटमा उल्लेख गरेको छ । बजाज र टीभीएसले व्यावसायिक उत्पादन सुरु गरेको ५ वर्ष पुग्दैछ । आर्थिक ऐन, २०७८ मा अनएसेम्बल अवस्थाका दुईपांग्रे तथा चार पांग्रे सवारीसाधन पैठारी गर्दा लाग्ने अन्तःशुल्क र त्यस्ता उद्योगले उत्पादन गरेको तयारी साधन बिक्री गर्दा लाग्ने अन्तःशुल्कमा ५० प्रतिशत छुट हुने व्यवस्था छ । विद्युतीय र पेट्रोलियम गरी दुईपांग्रे सवारीसाधन एसेम्बल गर्न एक दर्जनभन्दा बढी उद्योग स्थापना भइसकेका छन् । यद्यपि, सबै उद्योग सञ्चालनमा आउन सकेका छैनन् । पछिल्लो समय एसेम्बल उद्योगले गति लिन थालेको नाडा अटोमोबाइल्स एसोसिएसन अफ नेपालका पूर्वअध्यक्ष ध्रुव थापा बताउँछन् । सरकारले अघिल्लो आर्थिक वर्षदेखि थप सुविधा दिन थालेसँगै एसेम्बल उद्योगमा आकर्षण बढेको उनको भनाइ छ । विगत ५७ वर्षदेखि अन्तःशुल्कमा ५० प्रतिशत छुट दिन थालेको थियो तर पनि एसेम्बल उद्योग बढ्न सकेका थिएनन्, उनले भने, अघिल्लो आर्थिक वर्षदेखि अन्तःशुल्कसँगै अनएसेम्बलका लागि आयात हुने स्पेयर पार्ट्स आयातमा २५ प्रतिशत छुट दिन थालियो । त्यसैले एसेम्बल उद्योग आउन थाले । भन्सार विभागको तथ्यांक हेर्ने हो भने तयारी र एसेम्बलका लागि ल्याइने सवारीसाधनको संख्यामा केही मात्रै अन्तर देखिएको छ । चालु आर्थिक वर्षको साउनफागुनसम्म ४४ हजार ४ सय २७ युनिट अनएसेम्बल बाइक तथा स्कुटरका स्पेयर पाटर््स आयात भएका छन् । तयारी स्कुटर तथा बाइक ३७ हजार २ सय ८३ युनिट आयात गरिएको विभागको तथ्यांक छ । गत आर्थिक वर्षमा ६९ हजार ४ सय ४४ युनिट तयारी बाइक तथा स्कुटर आयात हुँदा ४१ हजार ८ सय ९१ युनिट अनएसेम्बल बाइक तथा स्कुटर आयात भएको थियो । मुलुकमा सबै ब्रान्डका सवारीसाधन एसेम्बल प्लान्ट स्थापना भए पनि केही मोडलहरूको मात्र एसेम्बल भइरहेका छन् । त्यसैले पनि अनएसेम्बलका तुलनामा तयारी सवारीसाधन नै धेरै आयात हुने गरेको छ । आर्थिक वर्ष २०७८७९ मा १ लाख ८४ हजार ४ सय ६६ युनिट तयारी बाइक तथा स्कुटर आयात भएका थिए । सोही अवधिमा १ लाख ४ हजार ३४ युनिट अनएसेम्बल बाइक तथा स्कुटर आयात भएको विभागले जनाएको छ । आर्थिक वर्ष २०७७७८ मा ३ लाख ५५ हजार ५ सय ८० युनिट बाइक तथा स्कुटर आयात गरिएकामा ३ सय ११ युनिट मात्रै अनएसेम्बल बाइक तथा स्कुटर आयात गरिएका छन् । सरकारले छुट सुविधा दिएकै कारण एसेम्बल उद्योगमा लगानी बढ्न थाले पनि त्यसको लाभ उपभोक्ताले लिन नसकेको सर्वत्र गुनासो छ । सवारीसाधन बिक्री गर्ने कम्पनीले सरकारी छुट सुविधा लिई स्वदेशमै एसेम्बल गरे पनि त्यसको लाभ अर्थतन्त्र र उपभोक्ताले पाउन नसकेको भन्दै महालेखा परीक्षकको ५८ औं प्रतिवेदनले प्रश्न उठाइसकेको छ । बजाजका मोटरसाइकल कम्प्लिटली नक्ड डाउन (सीकेडी) अवस्थाका उल्लेख गरी ५ अर्ब २८ करोड २५ लाख ८ हजार मूल्यको पैठारी गर्दा भन्सार जाँचपासका क्रममा ७६ करोड ७० लाख ४७ हजार राजस्व छुट लिएको देखिन्छ, प्रतिवेदनमा भनिएको छ, सरकारले दिएको राजस्व छुट बराबरको पनि मूल्य अभिवृद्धि नहुँदा राजस्व छुटको लाभ पैठारीकर्ताले मात्रै प्राप्त गरेको पाइयो । त्यसबाट अर्थतन्त्र एवं उपभोक्तालाई योगदान पुगेको देखिँदैन ।सरकारले छुट नदिएको भए बजारमा बिक्री वितरण भइरहेको सवारीसाधनको मूल्यमा थप १० प्रतिशत मूल्य वृद्धि हुने व्यवसायीहरू बताउँछन् । बजारमा पाइने सवारीसाधनमा अहिलेको मूल्यमा थप २० देखि २५ हजार रुपैयाँ बढी पर्ने उनीहरू बताउँछन् । सरकारले छुट नदिएको भए सवारीसाधन अझै महँगिने हुलास अटोक्राफ्टका सञ्चालक गोल्छाले बताए । एसेम्बल उद्योगले मूल्य अभिवृद्धि र रोजगारीसमेत दिइरहेको उनको भनाइ छ । सरकारले छुट दिएकै कारण यो मूल्यमा सवारीसाधन बिक्री भइरहेका हुन्, उनले भने, सरकारले छुट नदिएको भए थप १० प्रतिशत मूल्यवृद्धि हुन्थ्यो ।"
भागबन्डा मिलाउन लुम्बिनी र सुदूरपश्चिममा मन्त्रालय फुटाउने तयारी,"(बुटवल) (धनगढी)सत्ता गठबन्धनभित्रका साना दलहरूले मन्त्री नपाए फरक गठबन्धन बनाउने धम्की दिएपछि भागबन्डा मिलाउनकै लागि लुम्बिनी प्रदेशमा मन्त्रालय थप्ने तयारी भएको छ । उता सुदूरपश्चिममा पनि भागबन्डा मिलाउन सत्तारूढ दलहरू मन्त्रालयको संख्या थप्न सहमत भए पनि आकर्षक मन्त्रालय र संख्याको दाबीले मुख्यमन्त्री दीर्घबहादुर सोडारीलाई उस्तै सकस परिरहेको छ । तत्काल सरकारमा नजाने एमालेको घोषणाले विश्वासको मत लिएर ढुक्क हुने उनको योजना नै धकेलिएको छ । लुम्बिनीको १० सदस्यीय मन्त्रीमण्डलमा मुख्यमन्त्री जोखबहादुर महराले ६ जनालाई बिनाविभागीय र ३ लाई मन्त्रालयको जिम्मेवारी तोकेका छन् । मुख्यमन्त्री महराले ७ मन्त्रालय आफैंसँग राखेका छन् । सत्ता जोगाउने खेलमा प्रदेशसभाका एकएक स्वतन्त्र सदस्य पनि मन्त्री बन्न पाएका छन् भने एक सांसद रहेको एकीकृत समाजवादीले पनि मन्त्रीमा दाबी गरिरहेको छ । तीन सांसद रहेको जनता समाजवादी पार्टी र चार सांसदको नागरिक उन्मुक्ति पार्टीले पनि एकएक मन्त्री पाएका छन् । २९ सांसद रहेको एमालेले ५ र ११ सांसद रहेको माओवादीले मुख्यमन्त्रीसहित २ मन्त्रालय लिएको छ । सरकारमा माओवादीबाट मुख्यमन्त्रीमा महरा र स्वास्थ्यमन्त्रीमा दीपेन्द्रकुमार पुन छन् । एमालेबाट संसदीय दलका उपनेता चेतनारायण आचार्य आर्थिक मामिला तथा योजनामन्त्री बनेका छन् । अन्य ४ जना बिनाविभागीय मन्त्री छन् । त्यस्तै जसपाका भण्डारीलाल अहिर कृषि तथा भूमि व्यवस्थामन्त्री बनेका छन् भने नागरिक उन्मुक्तिका धर्मबहादुर चौधरी, एमालेका दिनेश पन्थी, अर्जुनकुमार केसी, भूमीश्वर ढकाल र रत्नबहादुर खत्री तथा स्वतन्त्र सांसद खड्ग बस्नेत बिनाविभागीय मन्त्री छन् । जसपा र नागरिक उन्मुक्तिले थप एकएक मन्त्रालय माग गर्दै दबाब बढाइरहेका छन् । त्यस्तै एकीकृत समाजवादीले मन्त्री नपाएपछि फरक गठबन्धन बनाउने चेतावनी दिइरहेको छ । उसको चेतावनीमा जसपा र नागरिक उन्मुक्तिले पनि साथ दिइरहेका छन् । माओवादीभित्र पनि थप एक मन्त्रालय नपाएपछि विवाद बढ्दै गएको छ । लुम्बिनी मुख्यमन्त्री महरा एकीकृत समाजवादीलाई एक मन्त्रालय दिने र माओवादीबाट पनि थप एक मन्त्री थप्ने प्रयासमा छन् । त्यसो गर्दा लुम्बिनीमा मन्त्रालयको संख्या १२ पुग्नेछ । एमालेले भने १० मन्त्रालयभन्दा बढी पुर्याउँदा आलोचना बढ्ने भन्दै असहमति जाहेर गर्दै आएको छ । सरकारका प्रवक्तासमेत रहेका स्वास्थ्यमन्त्री पुनले साना दल सरकारमा भएको र सरकारको संरचना पनि फरक भएको अवस्थामा एकदुई मन्त्रालय थप्दा त्यसलाई सरकारको आर्थिक भारसँग जोड्न नमिल्ने बताए । मन्त्रालय थप्ने भन्नेमा सामान्य तयारी हो, तर निष्कर्षमा पुगेको छैन, उनले भने, एकदुई मन्त्रालय थपिँदैमा ठूलो असर केही पर्दैन, बरु काम गर्न सजिलो नै हुन्छ । सरकारमा सहभागी सबै दलको समर्थन र सहमतिमा नै मन्त्रालय थप्ने निर्णय लिइने उनले बताए । एमालेका प्रमुख सचेतक तुलसीप्रसाद चौधरीले भने प्रदेश संरचनाकै विषयमा आलोचना बढिरहेको अवस्थामा मन्त्री बनाउनकै लागि भनेर मन्त्रालय बढाउने अवस्था आउन नहुने बताउँछन् । नागरिक आर्थिक मन्दीको मारमा पिल्सिएको अवस्था छ, विकासको गति शून्य छ, उनले भने, यस्तो अवस्थामा भाग पुर्याउन मन्त्रालयको संख्या बढाउनु उपयुक्त हुनै सक्दैन, एमालेले त्यसको सशक्त प्रतिरोध गर्छ । सरकारमा सहभागी एमालेका मन्त्रीले मन्त्रालय बढाउने निर्णयमा हस्ताक्षर नगर्ने उनले दाबी गरे । गठबन्धनले लुम्बिनी प्रदेशसभामा रहेका ६ विषयगत समिति र एक विशेषाधिकार समितिको नेतृत्व पनि टुंगो लगाएको छ । विषयगत समितिमा पनि साना दललाई नसमेटिएपछि उनीहरू थप रुष्ट बनेका छन् । नागरिक उन्मुक्तिका प्रमुख सचेतक राजकुमार चौधरीले समिति गठनमा सरकारले कुनै छलफल नगरेको टिप्पणी गरे । सरकारले पूर्व सहमतिअनुसार मन्त्री पनि दिएन, विषयगत समितिको नेतृत्व चयन गर्दा पनि कुनै छलफल गरेन, उनले भने, हामी अहिले पर्ख र हेरको अवस्थामा छौं, विश्वासको मत फिर्ता लिन पनि सक्छौं । चैत २३ मा मुख्यमन्त्रीमा नियुक्त भएका माओवादीका संसदीय दलका नेता महरालाई एमाले (२९), माओवादी (१०), नागरिक उन्मुक्ति (४), जसपा (३), एकीकृत समाजवादी (१) र एक स्वतन्त्र गरी ४८ जनाले विश्वासको मत दिएका थिए । ८७ सदस्यीय प्रदेशसभामा ४ सदस्य रहेको राप्रपाका एक सदस्य निलम्बनमा परेपछि ८६ संख्या कायम छ । २७ सदस्य रहेको कांग्रेस, ३३ सदस्य रहेका लोसपा, जनमत, राप्रपा र एक सदस्य रहेको राष्ट्रिय जनमोर्चा प्रतिपक्षमा छन् । प्रदेशसभामा प्रतिनिधित्व गर्ने दलहरूबीचको माथापच्छी र उतारचढावकै बीच सुदूरपश्चिमको बिहीबार मुख्यमन्त्री नियुक्त एकीकृत समाजवादीका सोडारीलाई यतिबेला मन्त्रिपरिषद् विस्तारको सकस परिरहेको छ । उनलाई सहयोगी दलहरूमा मन्त्रालय भागबन्डा मिलाउन कठिन परिरहेको हो । सोडारी सरकारलाई एमाले, माओवादी, नागरिक उन्मुक्ति (रञ्जिता श्रेष्ठ समूह) र स्वतन्त्र सांसदको समर्थन छ । समर्थक दलका आकर्षक मन्त्रालय र संख्यामा भइरहेको आआफ्नै दाबीले पनि मुख्यमन्त्री सोडारीलाई अप्ठेरो पारिरहेको छ । अर्कोतिर दाबी पेस गर्ने बेला नै समर्थन गरे पनि तत्काल सरकारमा नजाने एमालेको घोषणाले पनि अन्योल खडा गरिदिएको छ । शुक्रबार भागबन्डा केन्द्रित छलफलमा सहभागी भए पनि एमालेले तत्काल सरकारमा नजाने संकेत गरेको छ । भागबन्डा मिलाउन केन्द्रित मुख्यमन्त्री सोडारीलाई एमालेले सहयोग नगर्ने आन्तरिक रणनीतिमा रहेको बुझिएको छ । त्यसैको कारण हो, बझाङमा हुन लागेको उपनिर्वाचन । सोडारीलाई मुख्यमन्त्रीमा समर्थन गरेको दलका एक सांसदका अनुसार एमालेले तत्काल विश्वासको मत दियो र मन्त्रिपरिषद्मा पनि सहभागी भयो भने मुख्यमन्त्रीले बझाङ १ (१) को उपनिर्वाचनमा खेल्न सक्ने सम्भावनाको लेखाजोखा गरेको छ । त्यसैले बझाङको निर्वाचन सम्पन्न नहुँदासम्म एकीकृत समाजवादी र मुख्यमन्त्रीलाई दबाबमा राखिराख्ने रणनीतिमा एमाले देखिएको छ, ती सांसदले भने, विश्वासको मत प्राप्त गरिसकेपछि र सरकारमा सहभागी भइसकेपछि स्वभाविक रूपमा मुख्यमन्त्रीले निर्वाचनमा पनि अप्रत्यक्ष रूपमा मुभ गर्ने अवस्था हुन्छ नै । तर एमाले सांसदहरू भने यसबारेमा कुनै टिप्पणी गर्न चाहेका छैनन् । एमाले सांसदहरू राष्ट्रिय प्रतिनिधि परिषद् बैठकका लागि शनिबार नै काठमाडौंतर्फ हिँडिसकेका छन् । संसदीय दलका नेता राजेन्द्रसिंह रावलले पार्टीको निर्देशन आएपछि मात्र सरकारमा सहभागी हुने यसअघि नै बताएका थिए ।सत्तारूढ दलहरू भागबन्डा मिलाउन मन्त्रालय फुटाउन लगभग सहमत भइसकेका छन् । उनीहरू बीच शुक्रबार प्रारम्भिक छलफल सुरु भएको छ । सरकार समर्थक एक सांसदका अनुसार मन्त्रालय फुटाउन लगभग सबै दल सहमत छन् । कुन मन्त्रालय फुटाउने र कसले कति मन्त्री पाउने भन्नेमा छलफल चलिरहेको छ, ती सांसदले भने । उनका अनुसार भौतिक पूर्वाधार विकास र सामाजिक विकास मन्त्रालय फुटाउने छलफल चलिरहेको छ । हाल सुदूरपश्चिम प्रदेशमा मुख्यमन्त्री तथा मन्त्रिपरिषद्को कार्यालयसहित सात मन्त्रालय छन् । प्रदेश सरकारमा अधिकतम १० जना मन्त्री बनाउन सकिने संवैधानिक व्यवस्था छ । हाल कायम रहेका ६ वटा मन्त्रालय बढाएर कम्तीमा आठ वटा पुर्याउने गृहकार्य भइरहेको छ । ६ मन्त्रालय मात्र भएको र सबै दललाई भागबन्डा पुर्याउनुपर्ने बाध्यता मुख्यमन्त्री सोडारीलाई छ । मुख्यमन्त्रीले शपथ लिएको दिन नागरिक उन्मुक्तिका दुई सांसद कैलाश चौधरी र टीका थापालाई बिनाविभागीय मन्त्रीमा शपथ गराउन खोजेका थिए । तर उनीहरूले तत्काल मन्त्रालयसहितको अडान लिएपछि चौधरीलाई मात्र भौतिक पूर्वाधार विकास मन्त्रालय दिइएपछि थापा भने असन्तुष्ट छिन् । उनले शुक्रबार सामाजिक सञ्जालमार्फत आफू अब मन्त्री पनि नहुने र सोडारीलाई समर्थनसमेत नगर्ने उल्लेख गरेकी छन् । सांसदहरूका अनुसार समर्थक मुख्य दलहरू एमाले र माओवादी केन्द्रले आर्थिक मामिला मन्त्रालयमा आँखा गाडेका छन् । एमाले आर्थिक मामिलासहित तीन मन्त्रालय आफूले पाउनुपर्ने अडानमा छ, माओवादीका एक सांसदले भने, हाम्रो पार्टीको दाबी पनि आर्थिक मामिलासहित कम्तीमा दुई महत्त्वपूर्ण मन्त्रालयमा छ ।"
गण्डकी प्रदेशसभा बैठक अनिश्चित,"(पोखरा)गण्डकीमा शुक्रबार प्रदेशसभा बैठक सुरु भएर अनिश्चितकालका लागि स्थगित भएको छ । कांग्रेस र राप्रपाका सांसद अनुपस्थित भएपछि ६ मिनेट मात्रै बैठक सञ्चालन भयो । सभामुखले संसद् अधिवेशन सुरु भएको जानकारी गराउँदै अर्को सूचना नआउँदासम्मका लागि बैठक स्थगित गरे । कामचलाउ सरकारले सर्वोच्च अदालतको आदेशविपरीत बैठक आह्वान गरेको भन्दै कांग्रेसले संसद् बैठक बहिस्कार गरेको हो । संसद् बैठकमा सहभागी नहुने कांग्रेस संसदीय दलको बैठकले शुक्रबार बिहान निर्णय गरेको थियो । राप्रपाका सांसद पनि बैठकमा उपस्थित भएनन् । ६० सदस्यीय प्रदेशसभामा कांग्रेसका २७, एमालेका २२, माओवादी केन्द्रका सभामुखसहित ८, राप्रपाका २ र एक स्वतन्त्र सांसद राजीव गुरुङ (दीपक मनाङे) छन् । शुक्रबार सभामुखले प्रदेश प्रमुखको अधिवेशन आह्वानसम्बन्धी पत्रको व्यहोरा पढेर सुनाउने र मन्त्री हरिबहादुर चुमानले जीवनाशक विषादि व्यवस्थापनसम्बन्धमा व्यवस्था गर्न बनेको विधेयक प्रदेशसभामा प्रस्तुत गर्ने कार्यसूची थियो । कांग्रेस र राप्रपाका सांसद उपस्थित नभएपछि सभामुखले प्रदेश प्रमुखको पत्र मात्रै वाचन गरेर सुनाए । प्रतिपक्ष दलले बैठक नै बहिस्कार गरेपछि अनिश्चितकालसम्मका लागि बैठक स्थगित गरिएको सभामुख कृष्णप्रसाद धितालले जानकारी गराएका थिए ।यसअघि कांग्रेस संसदीय दलका नेता सुरेन्द्रराज पाण्डेले संसद् अधिवेशन सुरु नगर्न सभामुखलाई ध्यानाकर्षण पत्र बुझाएका थिए । सभामुखलाई समेत जोडेर बहुमत दाबी गर्दै मुख्यमन्त्री नियुक्ति गरेको विषय सर्वोच्चमा विचाराधीन रहेको र दीर्घकालीन निर्णय नगर्न आदेश दिएको अवस्थामा बैठक बोलाइएकाले कांग्रेस सहभागी नभएको प्रमुख सचेतक नन्दप्रसाद न्यौपानेले बताए । सरकार रिक्तताको अवस्था नहोस् भनेर सर्वोच्चले कामचलाउ बनाएको र वैशाख १० मा पेसी तोकेको अवस्थामा त्यस अगावै संसद् अधिवेशन सुरु गर्ने संसदीय अभ्यास कतै नभएको उनको दाबी छ । मुख्यमन्त्री खगराज अधिकारीले भने बैठक बहिस्कार गरेर प्रतिपक्षीले अदालतलाई प्रभावित पार्न खोजेको आरोप लगाए । सरकारले सिद्धान्त र प्राथमिकता, नीति तथा कार्यक्रम र बजेट ल्याउने समय भएकोले बैठक आह्वान गरेका थियौं, उनले भने, बैठक स्थगित गरेर हामीले प्रतिपक्षीको सम्मान गरेका हौं ।मुख्यमन्त्री अधिकारीले बिनाविभागीय मन्त्री रहेका माओवादी केन्द्रका सांसद हरिबहादुर चुमानलाई आर्थिक मामिला मन्त्रालय र दीपक मनाङेलाई भौतिक पूर्वाधार तथा यातायात व्यवस्था मन्त्रालयको जिम्मा दिएका छन् । शनिबार मन्त्रिपरिषद्को बैठकले उक्त निर्णय गरेको हो । हाल गण्डकीमा सरकार गठन गर्दा दलीय सिट संख्याका आधारलाई टेकिए पनि विश्वासको मत लिँदा भने बहुमत सांसदको हस्ताक्षर हुनै पर्छ । त्यसो हुँदा गण्डकीका सभामुखले मत दिन मिल्दैन । बहुमत प्राप्त गर्न ३१ जनाको हस्ताक्षर आवश्यक पर्नेमा सभामुखले हस्ताक्षर नगर्दा सत्ता गठबन्धनसँग ३० मत मात्रै हुने छ । राप्रपाका दुई सांसद वर्तमान सत्ता गठबन्धनलाई सहयोग गर्न चाहे पनि केन्द्रीय समितिको निर्णय पर्खेर बसेका छन् । मन्त्री चुमानले भने, राप्रपाको तल (प्रदेशसभामा) समस्या छैन, माथि (केन्द्रीय समिति) को निर्णय नआएको हो । विश्वासको मत लिँदासम्म एउटा निर्णय गर्ला । विश्वासको मत लिँदा राप्रपाका सांसद उपस्थित नहुने सम्भावना पनि उत्तिकै छ । त्यसो हुँदा ५८ सदस्यको उपस्थितिमा बहुमत पुर्याउन ३० जनाको मात्रै हस्ताक्षर भए पुग्छ । राप्रपा उपस्थित भएर विपक्षमा मत दिए सरकार अप्ठेरोमा पर्ने देखिन्छ । सरकारले बहुमत जुटाउन नसके ठूलो दलको हैसियतमा कांग्रेसले सरकार चलाउने सम्भावना पनि उत्तिकै छ । कांग्रेस नेतृत्वमा सरकार बने पुनः एक महिनाभित्रमा विश्वासको मत लिनुपर्ने हुन्छ ।"
मागपत्र प्रमाणीकरणको अधिकार फेरि दूतावासलाई,"(काठमाडौं)श्रम, रोजगार तथा सामाजिक सुरक्षा मन्त्रालयले वैदेशिक रोजगारीका लागि कामदार लैजाने रोजगारदाताको मागपत्र आधिकारिकता हेर्ने अधिकार फेरि नेपाली दूतावासलाई नै फिर्ता गरेको छ । दूतावासले मागपत्रको आधिकारिता हेरेर प्रमाणीकरण गरेपछि मात्रै वैदेशिक रोजगार विभागले कामदार छनोट गर्न वैदेशिक रोजगार व्यवसायी (म्यानपावर) लाई पूर्वस्वीकृति दिइनेछ ।वैदेशिक रोजगारीलाई सुरक्षित र व्यवस्थित बनाउने भन्दै श्रममन्त्री डोलप्रसाद अर्यालले वैशाख ६ मा वैदेशिक रोजगारसम्बन्धी मागपत्र जाँचबुझ र स्वीकृत गर्ने कार्यविधि, २०८० खारेज गरेर मागपत्र आधिकारिकताको सबै अधिकार दूतावासलाई नै फिर्ता गरेका हुन् । उनले तत्कालीन श्रममन्त्री गोकर्ण बिष्टले जारी गरेको वैदेशिक रोजगारसम्बन्धी मागपत्र जाँचबुझ निर्देशिका, २०७५ अनुसार नै मागपत्र प्रमाणीकरण गर्ने व्यवस्थालाई निरन्तरता दिएका छन् । २०७५ को निर्देशिकामा रोजगारदाता कम्पनीमा नेपाली कामदार भए उनीहरूको अवस्था, न्यूनतम पारिश्रमिक एवं सेवासुविधा र तीन महिनाको पारिश्रमिक वितरणको अवस्था, कामदारको कार्यस्थल, आवास, स्वास्थ्य र सुरक्षासम्बन्धी अवस्था, रोजगारदाता कालोसूचीमा परेनपरेको र वैधानिकता लगायत पक्ष हेरी दूतावासलाई १० दिनभित्र मागपत्र प्रमाणीकरण गर्ने अधिकार दिइएको छ । निवर्तमान श्रममन्त्री शरतसिंह भण्डारीले उक्त निर्देशिकाको साटो मागपत्र जाँचबुझ र स्वीकृत गर्ने कार्यविधि२०८० ल्याएका थिए । युरोप, दक्षिण कोरिया र जापानस्थित नेपाली दूतावासले स्थलगत अनुगमन गर्न नसकेको भन्दै मागपत्र प्रमाणीकरण नगर्दा रोजगारीको अवसर गुमेको र ठगीमा परेकाले नयाँ कार्यविधि ल्याउनुपरेको जनाइएको थियो । कार्यविधिअनुसार दूतावासमा पेस भएको मागपत्र १५ दिनभित्र सिफारिस नभएमा श्रम मन्त्रालयका सहसचिवको नेतृत्वमा गठित उच्चस्तरीय समितिले हेर्ने व्यवस्था थियो । समितिको सदस्यमा परराष्ट्र मन्त्रालयका उपसचिव, वैदेशिक रोजगार विभागका उपसचिव, श्रम मन्त्रालयको कानुन तथा फैसला कार्यान्वयन शाखाका उपसचिव र श्रमकै रोजगार समन्वय तथा सूचना शाखाका उपसचिव सदस्य सचिव छन् । तर, यो कार्यविधिमा परराष्ट्र मन्त्रालयले असहमति जनाउँदै प्रतिनिधि पठाएको थिएन । परराष्ट्रले वैदेशिक रोजगारीमा श्रमिक पठाउने विषय मागपत्र प्रमाणीकरणमा मात्र सीमित नभएर कामदारका हितका विविध पक्षलाई प्रस्ट रूपमा सम्बोधन गर्नुमा केन्द्रित हुनुपर्नेमा अडान राख्दै आएको छ । मागपत्र प्रमाणीकरणका दौरान मूलतः कामदारको २४ घण्टे बिमा हुने ग्यारेन्टीका प्रमाणित कागजात, नेपाली कामदारले समान कामका लागि अन्य मुलुकका नागरिकसरह समान न्यूनतम पारिश्रमिक अतिरिक्त समय काम गरेको पारिश्रमिक, मानवीय मापदण्डको वातानुकूलित निःशुल्क आवास वा घरभाडा, पानी, बिजुली, भिसा शुल्क हेर्नुपर्छ, परराष्ट्रले श्रमलाई दिइएको रायमा भनिएको छ, सरकारले उपयुक्त खालको नीति निर्देशिका बनाई पारदर्शी एवं वैदेशिक रोजगारीमा जानेहरू शोषणमा नपर्ने गरी नियमन गरेर मात्र पठाउन उचित हुने देखिन्छ । संस्थागत रूपमा कामदार पठाउन नसक्दा व्यक्ति आफ्नै जोखिममा युरोप गइरहेका छन् । गत वर्ष युरोप क्षेत्रमा हालसम्मकै उच्च ३८ हजार नेपाली श्रम स्वीकृति लिएर गएका छन् । वैदेशिक रोजगार विभागका अनुसार संस्थागत मागपत्रअनुसार कामदार पठाउनेभन्दा व्यक्तिगत रूपमा जानेहरू बढ्न थालेका छन् । नेपाल वैदेशिक रोजगार व्यवसायी संघका अनुसार युरोप क्षेत्रमा एक वर्षदेखि मागपत्र प्रमाणीकरण रोकिएको छ । संघका अध्यक्ष राजेन्द्र भण्डारी मागपत्र प्रमाणीकरण रोक्दा भिजिट भिसा र शैक्षिक परामर्शबाट कामदार पठाइरहेको बताउँछन् । श्रमले मागपत्र प्रमाणीकरणसम्बन्धी सबै काम परराष्ट्रलाई जिम्मा लगाउने भए सबै माग पत्र प्रमाणीकरण गरिदिओस् । होइन भने दूतावास नभएको देशबाट व्यवसायीहरूले ल्याएको माग पत्र प्रमाणीकरण श्रम मन्त्रालयले नै गरिदिनुपर्छ । भिजिट भिसा र शैक्षिक परामर्शबाट कामदार जाने काम बन्द गराउनुपर्छ, उनले भने ।"
तालाबन्दीले पाटन र अस्कल क्याम्पसमा पढाइ प्रभावित,"(काठमाडौं)सत्तारूढ माओवादी, एकीकृत समाजवादी र कांग्रेससम्बद्ध विद्यार्थी संगठनले पाटन संयुक्त क्याम्पसमा ३५ दिनदेखि तालाबन्दी गरेका छन् । एमालेनिकट अनेरास्ववियुले पनि अस्कल (अमृत) क्याम्पस लैनचौरमा तालाबन्दी गरेको १३ दिन पुगेको छ । तालाबन्दीले दुवै क्याम्पसको शैक्षिक कार्यक्रम प्रभावित बनेको छ ।पाटन क्याम्पसमा नेविसंघ, अखिल क्रान्तिकारी र अनेरास्ववियु (समाजवादी) ले क्याम्पस प्रमुख लक्ष्मण सिंह कुँवरलाई प्रवेशमा समेत रोक लगाएका छन् । विद्यार्थी संगठनले कम्प्युटर उपलब्ध गराउन, पुस्तकालयमा पुस्तक, चमेना गृह र खानेपानीको व्यवस्था गर्न माग राख्दै संयुक्त रूपमा तालाबन्दी गरेका हुन् । परीक्षा सञ्चालनको समयमा तालाबन्दी हुँदा असहज भएको क्याम्पसहरूले जनाएका छन् ।पाटन क्याम्पस प्राध्यापक संघले तालाबन्दीको कारण नेपाली, अंग्रेजी, भूगोल, राजनीतिकशास्त्र, इतिहास, बौद्ध अध्ययन, नेपाल भाषा र गृह विज्ञान विभागको शैक्षिक प्रशासनको काम हुन नसकेको बताएको छ । संघका सभापति रामबहादुर केसीले विभागीय प्रमुखहरू आफ्नो कार्यकक्षमा समेत जान नपाएको बताए । संघले आइतबारसम्म पनि असहज रहे प्राध्यापकहरू पनि ३ दिनसम्म कक्षा सञ्चालनमा सहभागी नहुने चेतावनी दिएको छ ।पाटन क्याम्पसका एक अध्यापकले बाहिरी रूपमा शैक्षिक माग राखे पनि भित्री रूपमा करारका कर्मचारी नियुक्तिमा भाग खोज्दै विद्यार्थी संगठनले तालाबन्दी गरेको बताए । कम्प्युटरका लागि टेन्डर भइसकेको छ । क्यान्टिन सञ्चालन गर्न पत्रिकामा सूचना निस्केको छ । पुस्तकालयमा पुस्तक पनि आएका छन् । खानेपानीको प्रबन्ध हुँदै छ, उनले भने, करार कर्मचारी नियुक्तिका लागि विज्ञापन निस्केपछि अनावश्यक माग राखेर तालाबन्दी गरेका हुन् ।गैरशैक्षिक माग राखेर तालाबन्दी भएपछि पाटन क्याम्पसका विद्यार्थी संगठनहरू विभाजित बनेका छन् । नेविसंघका अध्यक्ष तारा शर्मा, अखिल क्रान्तिकारीका अध्यक्ष वीरेन्द्र मगर र अनेरास्ववियु समाजवादीका अध्यक्ष प्रेम बुढाले तालाबन्दी गरेका हुन् । एमालेनिकट अनेरास्ववियुलगायत ४ विद्यार्थी संठगनले भने तालाबन्दी खोलेर छलफलबाट समस्या समाधान गर्न माग राखेका छन् ।क्याम्पस प्रमुख कुँवरले तालाबन्दीका कारण १० दिनदेखि क्याम्पस छिर्नसमेत नपाएको बताए । वार्तामा बस्दा पनि टुंगो लागेको छैन । विद्यार्थीको माग पूरा गरिसकिएको छ । तर पनि ताला खुलेको छैन । किन खुलेन मैले पनि बुझ्न सकेको छैन, उनले भने । नियमित विद्यार्थीभन्दा पनि पुराना विद्यार्थीले माग राखेर तालाबन्दी गरेको कुँवरले जनाए । अस्कल क्याम्पसमा अनेरास्ववियुले चैत २५ देखि तालाबन्दी गरेको छ । क्याम्पस प्रमुख लोकबहादुर बरालले विद्यार्थीलाई वार्तामा आउन आग्रह गर्दै अपिल जारी गरेका छन् । गैरशैक्षिक माग राखी तालाबन्दी गरेको भन्दै अस्कलका विद्यार्थी पनि विभाजित भएका छन् । स्ववियु सभापति प्रेम जैसीले गैरशैक्षिक माग राखी तालाबन्दी गरेकाले खोल्नुपर्ने बताए । अखिल क्रान्तिकारी र नेविसंघ अस्कल पनि तालाबन्दीको विपक्षमा छन् । विद्यार्थीमाथि आक्रमण गरेको आरोपमा पक्राउ परेका गैरविद्यार्थीलाई भर्ना गर्न दबाब दिँदै तालाबन्दी गरेको क्याम्पसले जनाएको छ । प्रहरीले क्याम्पस हाताभित्रै कुटपिटमा संलग्न गणेश शाहीलाई प्रक्राउ गरी हिरासतमा राखेको छ । एक अध्यापकका अनुसार अनेरास्ववियुले उनलाई भर्ना गर्नुपर्ने दबाब दिएको छ भने क्याम्पस प्रशासनले नगर्ने अडान लिएको छ । क्याम्पस प्रशासन, आर्थिक, परीक्षा शाखा र सहायक क्याम्पस प्रमुखको कार्यकक्षमा तालाबन्दी हुँदा शैक्षिक र प्रशासनिक काममा बाधा पुगेको प्रमुख बरालले बताए । अनेरास्ववियुका केन्द्रीय सदस्य रुद्रहरि पोखरेलले भर्ना हुन चाहेका विद्यार्थीलाई भर्ना नगरेका कारण बाध्य भएर तालाबन्दी गरेको बताए । अनेरास्ववियु केन्द्रले क्याम्पसमा तालाबन्दी नगर्न निर्देशन दिएको छ तर क्याम्पस प्रमुखले वार्ता नचाहेकाले ताला लगाएका हौं, उनले भने ।"
अर्थतन्त्र सुधारमा उदासीनता कहिलेसम्म ?,"चौथो, वैदेशिक लगानीः सधैंको राजनीतिक उथलपुथल, साना दलले ठूला दललाई प्रभावमा पारेर सत्ता हाँक्ने प्रवृत्ति र उद्यमी व्यापारीलाई अपराधी जसरी व्यवहार गरेर वैदेशिक लगानी आउने कल्पना गर्न सकिन्न । सरकार सञ्चालनको नेतृत्व संघ र प्रदेश सबैतिर जनमतको आधारमा ठूला दलले गर्ने हो र साना दलले सहयोग गर्ने हो । लगातारको संसद् अवरोध, पुराना अद्यावधिक नभएका कानुन तथा सरकार र उद्यमीबीच शंका भएको स्थितिमा विदेशी लगानीका कुरा गर्नु बेकार हो । चाहे एनसेल होस् वा बाँसबारी छाला जुत्ता, चाहे बैंकरहरूलाई थुन्ने प्रक्रिया होस् वा सफ्टवेयर कम्पनीको कर निर्धारण, कहीं न कहीं त्रुटि भएकै छ । यस्तोमा विदेशी लगानीकर्तालाई कसरी विश्वस्त तुल्याउने ? यस्तो अवस्थामा स्वदेशी पुँजीको संरक्षण नै चुनौतीपूर्ण हुन सक्छ भने विदेशी पुँजी त सपना मात्रै हो । पाँचौं, वित्तीय क्षेत्रः नेपालमा सबल नियमनकारी निकाय, दक्ष कर्मचारी भएको वित्तीय क्षेत्र हालका दिनमा समस्यामा छ भने लाखौं साना बचतकर्ताको बचत परिचालन गर्ने सहकारी क्षेत्र भद्रगोल छ । बैंकहरूमा कोभिड महामारीका बेला गरिएका हिसाब मिलानको असर अहिले देखिएको छ । अरू आर्थिक क्षेत्र चलायमान नहुँदा बैंक चलायमान हुन सक्ने भएन । तर पनि अरूभन्दा यो क्षेत्र तुलनात्मक रूपमा सुरक्षित देखिन्छ । बैंकका लगानीकर्ताले केही वर्ष प्रतिफल नआउँदा धैर्य भने गर्नुपर्ने हुन्छ । अब अर्को चरणको सुधारमार्फत बैंकको ब्याजदरलाई कर्जाको निश्चित अवधिसम्म स्थिर बनाउनै पर्छ । यसले बैंक र व्यवसायी दुवैलाई फाइदा हुन्छ । सहकारी क्षेत्र भद्रगोल छ । स्वनियमनको बहानामा केही सीमित व्यक्तिले सहकारी क्षेत्रलाई र अझ विशेष गरी बचत ऋण सहकारीलाई ध्वस्त बनाएका छन् । यहाँ आर्थिक अपराध भएको छ र उनीहरू राजनीतिक संरक्षणमा छन् । सहकारी क्षेत्रको सबैभन्दा ठूलो समस्या नै चरम राजनीतीकरण हो । राजनीतिबाट वित्तीय क्षेत्र बाहिर हुनैपर्छ । यो वा त्यो नभनी सहकारीको पैसा हिनामिना गर्नेलाई कानुनी दायरामा ल्याउने र प्रभावकारी नियमनकारी निकायको गठन आजको प्रमुख र तत्कालीन आवश्यकता हो । राजनीतिक गफमा मात्र यसलाई सीमित राख्ने हो भने साना बचतकर्ताको झन्डै २ खर्ब रुपैयाँ डुब्ने निश्चित छ । पाँच करोड रुपैयाँभन्दा बढीको कारोबार गर्ने सहकारीलाई अविलम्ब नेपाल राष्ट्र बैंकको नियमनमा ल्याउन केले रोक्छ ? छैटौं, पर्यटनः नेपालको पर्यटन क्षेत्र चलायमान छ र बढ्ने क्रममा छ । हाम्रा हिमाल र पहाडका चुचुरा, ताल र जंगल, धार्मिक आस्थाका केन्द्रहरूले वर्षमा लाखौं नभई करोडौं पर्यटक आकर्षित गर्न सक्छन् । अझ आन्तरिक पर्यटनको सम्भावना त असीमित छ । यस क्षेत्रमा लागेकाहरूलाई प्रोत्साहन गरौं, विमानस्थलहरूलाई प्रभावकारी रूपमा सञ्चालन गरौं र सडकको मर्मत सुधार गरौं । बाँकी काम व्यवसायीले आफैं गर्छन् । अन्त्यमा,सरकारी ढुकुटीमा पैसा थुप्रिनु अर्थतन्त्र सबल हुनु होइन, राजस्व र खर्चको तालमेल हुनु नै सबल अर्थतन्त्रको सूचक हो । चालु आर्थिक वर्षको ९ महिनाको तथ्यांक हेर्दा यो वर्ष पनि हामीले आर्थिक रूपमा खेर फाल्यौं भन्न हिच्किचाउनु पर्दैन । राजनीतिक खिचातानीका नाममा यो अवस्था कहिलेसम्म ? के अझै नसोच्ने ? देशका लागि केही नगर्ने ? आफू पनि नगर्ने र गर्छु भन्नेलाई गर्न पनि नदिने ?"
छाउगोठबाट त्रिपाल र ओढारमा सर्न बाध्य महिला,"छाउ अर्थात् महिनावारी वा सुत्केरी हुनु सामान्य जैविक एवं प्राकृतिक प्रक्रिया हो । तर यही छाउ सुदूरपश्चिम र कर्णाली प्रदेशका ग्रामीण क्षेत्रका महिलाका लागि अभिशापजस्तै छ । छाउ भएका बेला घरबाट अलग्गै असुरक्षित रूपमा बस्न उनीहरू बाध्य छन् । छाउगोठमा महिलाको मृत्यु भएको, यौन दुर्व्यवहार भएको जस्ता घटना सार्वजनिक भइरहेका हुन्छन् । महिलामाथि यस्तो छुवाछूत र हिंसा गर्नुलाई कानुनले दण्डनीय भनेको छ । छाउपडी प्रथा उन्मूलन गर्न भन्दै छाउगोठ नै भत्काउने, छाउपडी मुक्त गाउँ घोषणा गर्ने अभियान बेलाबेला चलिरहेकै छ । तर छाउपडी समाजबाट हटेको छैन । समाजलाई सचेत नबनाउँदै छाउगोठहरू भत्काइँदा महिलाकिशोरी झन् बढी असुरक्षित बनेका छन् । छाउपडी प्रथा उन्मूलन अत्यावश्यक छ तर त्यसका लागि कार्यक्रमअभियानमा सुधार जरुरी छ । छाउगोठमा बसेका महिलाको सर्पले डसेर, निसासिएर वा अन्य कारणले मृत्यु वा बलात्कार भएको घटना सार्वजनिकपछि राज्यको ध्यान तानिने गर्छ । त्यसपछि छाउगोठ भत्काउने अभियानले व्यापकता पाउँछ । बिस्तारै राज्यको चासो हराउँदै जान्छ । चार वर्षअघि अछाममा यस्तै भयो । साँफेबगर३, सिद्धेश्वरकी २० वर्षीया महिलाको छाउगोठमा मृत्यु भएपछि गृह मन्त्रालयको निर्देशनमा जिल्लाका १० हजारभन्दा बढी छाउगोठ भत्काइए । तर फेरि छाउगोठ ठडिन थाले । जसले छाउगोठ बनाएनन्, त्यहाँका महिला ओडारमा वा त्रिपाल टाँगेर बस्न बाध्य भए । महिलाकिशोरी झन् असुरक्षित भए । बझाङको साइपाल गाउँपालिकाले ०७५ जेठमा छाउगोठ मुक्त गाउँपालिका अभियान चलाउने क्रममा ६ वटा छाउगोठ भत्काइदिएको थियो । तर पछि स्थानीय महिलाको समूहले नै दुईतले गोठ बनाएर छाउपडी प्रथालाई निरन्तरता दिए । अरूले भत्काइदिने, फेरि स्थानीयले बनाउँदै जाने हुनाले पछिल्लो समय छाउगोठ भत्काउने क्रम नै घटेको छ । अर्थात् छाउपडी प्रथाले निर्बाध निरन्तरता पाइरहेको छ । छाउपडी प्रथा उन्मूलन गर्ने भन्दै विभिन्न सरकारी र गैरसरकारी संस्थाले जनचेतना अभियान पनि चलाएका हुन् । यस्तो अभियान चलाउने संस्थाहरू केही वर्षअघिसम्म दर्जनौं थिए । तिनीहरूले गरेको खर्च अथाह छ । महिला तथा बालबालिका विभागको २०६६६७ देखि २०७४७५ सम्मका वार्षिक प्रतिवेदनअनुसार कर्णाली र सुदूरपश्चिमका तत्कालीन जिल्ला विकास समिति, गाविस, हालका पालिकाले छाउपडीका नाममा गरेको खर्च १ अर्ब रुपैयाँभन्दा बढी छ । तैपनि छाउपडी प्रथा कायमै रहनु भनेको त्यतिबेला सञ्चालित कार्यक्रमको प्रभावकारितामा प्रश्न हो । पछिल्लो समय भने छाउपडी प्रथा उन्मूलन अभियान नै सुस्ताएको देखिन्छ । मुलुकी अपराध संहिता, २०७४ ले छाउपडी प्रथालाई आपराधिक कसुर मानेको छ । संहिताको दफा १६८ (३) मा महिलाको रजस्वला वा सुत्केरीको अवस्थामा छाउपडीमा राख्न वा त्यस्तै अन्य कुनै किसिमको भेदभाव, छुवाछूत वा अमानवीय व्यवहार गर्नुगराउनु हुँदैन भनेको छ । यस्तो कसुर गर्नेलाई तीन महिना कैद र ३ हजार रुपैयाँ जरिवाना वा दुवै सजाय हुने कानुनी व्यवस्था छ । राष्ट्रसेवकले यो कसुर गरेको भए थप तीन महिना कैद हुन्छ । तर पीडित महिलाकिशोरी आफ्नै परिवारजनविरुद्ध उजुरी गर्न हिम्मत गर्दैनन्, उजुरी गरिहाले उनीहरू आफैँले थप समस्या झेल्नुपर्ने जोखिम छ । छाउगोठमा मृत्यु हुँदासमेत उजुरी नदिइएका दृष्टान्त छन् । छाउपडी प्रथा समाजकै कलंक हो । मानिसको चेतनामै परिवर्तन नगरेसम्म यो प्रथा उन्मूलन कठिन छ । समाज सचेत नभएसम्म कुनै गैरसरकारी संस्था वा सरकारकै कुनै निकाय आएर छाउगोठ भत्काउने, फेरि ठडिने वा अर्को रूपमा कुरीतिले निरन्तरता पाउने क्रम चलिरहन्छ । त्यसैले हरेक घर, हरेक व्यक्तिलाई लक्ष्य गरेर जनचेतना अभियान चलाइनुपर्छ । यसमा स्थानीय सरकारले प्रभावकारी पहलकदमी लिन सक्छ । स्थानीय पाठ्यक्रममा यससम्बन्धी सचेतना जगाउने पाठ राखेर हरेक विद्यार्थीलाई सचेत पार्न सकिन्छ । कानुनी कारबाहीले पनि समाजलाई सतर्क बनाउँछ । समाज सचेत भयो भने अरूले छाउगोठ भत्काइदिनै पर्दैन, आफैं भत्काउँछन् ।"
प्रदेशमा जग हँसाइ,"यतिबेला कुनै देशको राजनीति यति अस्थिर छ भने त्यो हाम्रै देश नेपालको हो । नेपालको राजनीतिलाई यति अस्थिर बनाउने मुख्य पात्र हुन् पुष्पकमल दाहाल प्रचण्ड । प्रचण्ड भनेका सत्ताका पर्याय हुन् । उनको दिमागमा सत्ता प्राप्तिका लागि कसरी उथलपुथल गर्न सकिन्छ भन्ने सोचाइभन्दा अरू केही उब्जिएको पाइँदैन । देशमा एउटै दलको हालीमुहाली हुँदैन । एउटा दलले देशको अवस्था बिगारे उसलाई अरूले रोक्न सक्नुपर्थ्यो तर यहाँको अवस्था फरक भयो । जसले अस्थिरता निम्त्याइरहेको छ, उसैको पछि लागेर अरू राजनीतिक दलले समेत आफ्नो भूमिका बिर्सिए । नेपालका पुराना र स्थापित मुख्य राजनीतिक दलको हैसियतमा रहेका कांग्रेस र एमाले माओवादीकै पिछलग्गु भएर हिँडिदिँदा देशको राजनीति मात्रै होइन, सम्पूर्ण क्षेत्र झन् झन् बिग्रँदै गएको छ । माओवादीलाई ठाउँमा ल्याउन कांग्रेस र एमाले मिल्नुको विकल्प देखिँदैन । तर यी दुवै दलले एकपछि अर्को गर्दै माओवादीलाई नै काँध थापिरहँदा प्रचण्डले झन् सानका साथ राज्यलाई राजनीति रंगशालाका रूपमा उपयोग गर्ने अवसर पाइरहेका छन् । पुरातनदेखि नयाँ भनिएका सबै दलले सत्तालाई नै राजनीतिको केन्द्रबिन्दु ठान्ने गरेका छन् र राजनीतिलाई व्यक्तिगत स्वार्थका निम्ति प्रयोग गर्ने माध्यम बनाइएको छ । यसैको उपज हो अहिलेको राजनीतिको यो दुःखद अवस्था । अहिले प्रदेशहरूमा जुन भद्रगोल अवस्था देखिएको छ, यो निकै लज्जास्पद छ । केन्द्रको राजनीतिक बाछिटाले जहिलेसम्म प्रदेशमा हानिरहन्छ त्यतिबेलासम्म यस्तो खराब अवस्थाको अन्त्य हुँदैन । गएको फागुन २१ मा केन्द्रमा परिवर्तन भएको राजनीतिक परिस्थितिपछि आजसम्म कुनै पनि प्रदेश सरकारले स्थायित्व प्राप्त गर्न सकेको छैन । कुनै प्रदेशमा जसोतसो मुख्यमन्त्री हुन सफल भए पनि लामो समयसम्म सरकार बन्न सकेको छैन । कुनै प्रदेशसभा विघटनउन्मुख छन् र त्यस्ता प्रदेशमा मध्यावधि निर्वाचनसम्मको सम्भावना देखिएको छ । कुनै प्रदेशमा सर्वोच्च अदालतको नजिरलाई नै पैतालामुनि राखेर सभामुखको दुरुपयोग गरी सरकार गठन गरिएको छ । यस्तो अवस्थामा सातवटा प्रदेशमा सातवटै परिस्थिति सिर्जना भएको छ । सुजन देवकोटा, पालुङ्टार४ गोरखासंघ र प्रदेशमा सरकार बनाउने र गिराउने खेल अति धेरै भइरहेको छ । नेताहरूले अब यस्तो खेल बन्द गर्नुपर्छ । देशलाई राजनीतिक स्थायित्व दिनुपर्छ । प्रदेशको संरचना देश विकासका लागि हो कि नेता विकासका लागि हो ? केन्द्रमा ठाउँ नपाएका आफ्ना नेतालाई प्रदेशमा स्थान दिएर खुसी पार्ने गरेका दलहरूले एकपटक गम्भीर भएर सोच्नुपर्छ । प्रेदशको राजनीति देश र जनताका लागि हितकर देखिएन ।संविधानको व्याख्या, अदालतको आदेशसमेत कतिपय मुख्यमन्त्रीले अवज्ञा गरेको पाइएको छ । मुख्यामन्त्री पद जोगाउन जस्तोसुकै सम्झौता गर्न पछि नपरेको देखियो । नेताहरूले प्रदेश केका लागि बनाइयो भन्नेसमेत ख्याल राख्न सकेनन् । केन्द्रमा भद्रगोल, प्रदेशमा भद्रगोल, कहिले आउने देशमा राजनीतिक स्थायित्व ? कम्तीमा मुख्यमन्त्री पाँच वर्ष टिक्ने गरी कुनै प्रबन्ध गरौं न । पुरुषोत्तम घिमिरे, जोरपाटी, काठमाडौं"
दिमागबाटै हट्नुपर्छ छाउ प्रथा,"पटकपटक छाउगोठमा हुने भयावह मृत्युले हाम्रो सामाजिक चेतनाको स्तर प्रस्ट्याएको छ । यो कहालीलाग्दो समस्याको उपचारका लागि सघन कार्यक्रम सञ्चालन गर्न तत्काल आवश्यक छ । डरलाग्दो अवस्था त अझ कहाँ देखिन्छ भने छाउपडी गोठ मुक्त भनिएकै ठाउँमा घटना दोहोरिएका छन् अनि त्यस अभियानका नेतृत्वकर्ताहरू नै फेरि छाउगोठमा फर्किएका छन् । यस्तो किसिमको कुसंस्कार अन्त्यका लागि भौतिक हिसाबले छाउगोठ भत्कनु भत्काउनु पनि एउटा उपाय त होला, त्यो भन्दा अझ ती मानिसको चेतना, ज्ञान वा मनमा छाउगोठ भत्काइनु आवश्यक छ । यसो नभएसम्म यो संस्कार उखेलिँदैन । परम्परादेखिका कतिपय यस्ता चलनको जरा बढो गहिरो र दर्विलो हुने गर्छ । उन्मूलनका लागि देशमा कानुन बनेको छ त भनिन्छ तर त्यो बनेर मात्र भएन, कडाइका साथ लागू गर्ने तत्परता राज्यसँग हुनैपर्छ । महिनावारी हुनु भनेको गर्भाधानका लागि तयार वस्तु गर्भाधान नभएर बाहिर फ्याँकिएको मात्र हो । मानव संसार भनौं वा हामीले भन्ने गरेको जीवन सृष्टिको निरन्तरताका लागि महिलामा हुने महिनावारीलाई सबैभन्दा ठूलो वरदान मानिन्छ । यस्ता विषयलाई औपचारिक र अनौपचारिक शिक्षामा गम्भीरतापूर्वक समेट्नैपर्छ । कृष्ण कुम्पुरे, आदमटार, धादिङ"
संसदीय छानबिनको सान्दर्भिकता,"सहकारी ठगीका विषय दिनहुँजसो आइरहेका छन् । यसमा मुलुककै गृहमन्त्री पनि जोडिएका छन् । तर सरकार यो छानबिनको विषय नै होइन जस्तो गरी चुपचाप बसिरहेको छ, जुन शोभनीय होइन । दीपेश पुनको बयान पनि उस्तै अपत्यारिलो छ । यसले प्रतिपक्ष दलले संसदीय छानबिनका लागि राखेको माग झन्झन् सान्दर्भिक हुँदै गएको छ । कुनै छानबिनको कसीमा सफा उत्रिएर आफ्नो राजनीतिक छविलाई गाढा बनाउनपट्टि नलागेर एकोहोरो आफू निर्दोष रहेको जिकिर गर्नुले कुनै अर्थ राख्दैन । प्रधानमन्त्री पुष्पकमल दाहाललाई पनि ठगी प्रकरणमा जोडिएका व्यक्तिलाई सरकारमा सामेल गराएर गठबन्धनको सरकार चलाइरहँदा अप्ठेरो लाग्नुपर्ने हो । महेशप्रसाद ढुंगाना, नयाँ बानेश्वर, काठमाडौं"
'बच्चा कोरल्न म्यानमारदेखि अस्ट्रेलियासम्मका चरा नेपालमा' समाचारमा  बाट लिइएका केही टिप्पणीः,"चराचुरुंगीले गुँड लगाउने र अरू जनावरलाई हानि पुर्याउने गरी नेपाली भने वनमा आगो लगाएर वातावरण प्रदूषण गर्नमा व्यस्त छन्, आफूबाहेक अरू प्राणी पनि छन् भन्ने नसोचीकन । भोजेन्द्र गुरुङमानवलगायत, वनस्पति, चराचुरुंगी, जीवजन्तु एवं कीटपतंग सबै यस प्रकृतिका अंग हुन् । यो संसार सबैको हो । मानिस पो अर्कै देशका हुन्, पासपोर्ट र भिसाको खोजी गरिन्छ । श्याम गोश्वामीनेपाल त कोरल्ने न ठाउँ भयो, चाहे मानिस हो या चरा । परिपक्वता आएपछि उडेर जान्छन् उतै कतै । घनश्याम उप्रेतीनेपाली युवाहरू सबै विदेशमा, विदेशी चरा नेपालमा ! विनेशराम डंगोलअरू देशका चरा बच्चा कोरल्न नेपाल आउँछ्न्, नेपालका मानिस बच्चा पाउन अरू देश जान्छन् । निर्दोष गोविनअनि भविष्य कोरल्न नेपाली युवा खाडीदेखि अस्ट्रेलियासम्म । आर्यन कुमारयसमा पनि कर लिन मिल्ने भए लिन्थ्यो होला सरकारले । रमेश प्याकुरेलमान्छेभन्दा बढी बुद्धि चराको रैछ, नेपालको भ्यालु चरालाई पनि थाहा छ । सेवक राना"
'दलबीच समझदारी भएमा सहकारीको विषयमा छानबिन समिति बन्न सक्छ',"सांसद भएर आएपछि पृष्ठभूमि, व्यवसाय हुन्छन् । एक जना सांसदले सरकारी जग्गा हडपेको कुरा भर्खरै आएको छ । सांसदहरूका गतिविधि निगरानी गर्ने, जिम्मेवार बनाउने र विगतका पृष्ठभूमि हेर्ने भन्ने केही संयन्त्र हुन सक्छ कि सक्दैन ?अहिलेसम्म यस्तो संयन्त्र छैन । यस्तो बनाउनुपर्छ कि पर्दैन, सांसदको पृष्ठभूमि हेर्ने प्रभावकारी प्रणाली के हुन सक्छ भन्ने छलफल हुन सक्छ । तर अहिले त्यो तहबाट छलफल भएको छैन । सार्वजनिक पद धारण गरेको व्यक्तिको आचरण के हुनुपर्छ ? जनमत प्राप्त गर्नु एउटा कुरा हो, तर जनमत प्राप्त भएका मान्छेको विगत, वर्तमान र भविष्यसम्म कस्तो हुनुपर्छ भन्ने पक्ष ककसले सोच्ने र व्यवस्थित गर्ने, कानुनी, व्यावहारिक, राजनीतिक सांगठनिक के गर्नुपर्छ भन्ने सोच्नुपर्ने हुन्छ । संसद् १० दिन स्थगन गरेर तपाईं प्रमुख दलका प्रमुख सचेतकहरूलाई लिएर अन्तरव्यवस्थापित संघ (आईपीयू) को सम्मेलनमा जानुभयो । त्यसको आलोचना भयो । यहाँ हुँदा पनि सार्वजनिक कार्यक्रममा जाने तर कानुन निर्माण र संसदीय काममा समय नदिने भनेर तपाईंमाथि प्रश्न उठ्ने गरेका छन् नि ?सभामुखको भूमिका कहाँ हुन्छ भन्ने कुरा बुझेर हो कि नबुझेर हो यस्ता कुरा गर्ने ? सभामुख विदेश नगएर यहाँ बसिरहँदा भटाभट कानुन बन्छन् र ? सभामुख सार्वजनिक कार्यक्रममा नगएर, एकदम भित्रै बसिरह्यो भने कानुन बन्छन् र ? सभामुखको मोबिलिटीलाई कानुन नबनाएर भाषण गर्दै हिँड्यो भन्दा उसले कानुन बनाएर बसिरहन्छ र ? यसैले जे टिप्पणी तपाईंलाई लागेर भन्नुभए पनि, तपाईंले बुझेर भन्नुभए पनि या त्यही छ बाहिर भने पनि सभामुखले नबसेर, नलेखेर कानुन नबनेको होइन । सभामुखले ध्यान दिएन भन्ने कुरा होला । केके गरे ध्यान दिएको हुने हो ? समयमा सदन सञ्चालन गर्नका लागि सभामुखबाट अनेक प्रयत्न भइरहेको हुन्छ । त्यो भनेको ठूला दलका नेताहरूसँग कुराकानी हो । ठूला दलका प्रमुख सचेतकहरूसँग कुराकानी भइरहेको हुन्छ । बारम्बार कार्यव्यवस्था परामर्श समितिका लामालामा मिटिङ चलाएर सरसल्लाह र सुझाव लिने काम चलिरहेको हुन्छ । संसद्लाई प्रभावकारी ढंगबाट अगाडि लानुपर्छ भनेर अनेक कुरामा सहमति गराएर, विरोधमा बोल्न दिने, अनन्त भए पनि बोल्न दिने, पाँच मिनेट भए पनि बोल्न दिने, सबै दललाई बोल्न दिने, स्वतन्त्रलाई पनि बोल्न दिने तर बोलेपछि विषय त जानुपर्यो नि ! कार्यसूची बनाएर लान यत्रो कोसिस गरिएको छ । अवरोध आइरहेका छन्, क्यालेन्डरअनुसार नगइसकेपछि परेका प्रभावले कैयौं कानुन प्रभावित भए । संसद्प्रति सरकारको जवाफदेहिता देखाउन प्रत्येक महिनाको पहिलो साताभित्रमा प्रधानमन्त्रीलाई प्रश्नोत्तरमा अनिवार्य उपस्थित गराउने वातावरण बनाइएको छ । अनेक विरोधका बाबजुद पनि उठेका प्रश्नहरूलाई मन्त्रीहरूले जवाफ दिने वातावरण बनाइएको छ । तर विभिन्न कारणले यी धेरै प्रभावकारी हुन सकिरहेको छैन । यी सबै कुरामा गरिएका प्रयत्न नदेखिने, अब बाहिर हिँड्यो भन्ने ? आईपीयूमा त जानैपर्थ्यो । त्यसमा डाह, ईर्श्याले विरोधका लागि विरोध भयो होला, त्योभन्दा पर्तिर केही छैन । संसदीय समितिमा विधेयक अड्किएका छन् । विधेयक कहाँ किन अड्किएका छन् भनेर सम्बन्धित समिति सभापतिहरूलाई तपाईंले सहजीकरण गर्नुपर्ने अपेक्षा होला नि ?सायद मभन्दा अगाडि यति धेरै पहल हुँदैन थियो होला भन्ने मेरो अनुभूति छ । किनभने जति पनि अल्झेका विधेयकका बारेमा सबैभन्दा धेरै कोसिस मैले नै गरेको छु । तर, रिजल्ट तीन अधिवेशनमा चारवटा विधेयक पारित त हो नि ?रिजल्ट प्रयत्न नभएर नआएको होइन । प्रयत्नको बाबजुद पनि रिजल्ट नआएको भनेर बुझ्नुपर्यो । बजेट अधिवेशनको तयारी भइरहेको छ । राजनीतिक दलहरूबीच बजेट ल्याउने बेला अड्चन देखिएको छ । सत्ता गठबन्धनमा आएको परिवर्तनले अप्ठ्यारो हुने खालको स्थिति छ । यसपटक नीति तथा कार्यक्रम र बजेट आउँदाका सम्भावित परिदृश्य के आकलन गर्नुभएको छ ? अहिले नेपालको राजनीतिमा प्रदेश सरकारहरूको निर्माण र सञ्चालन, त्यसमा आइरहेका परिवर्तन र भइरहेका गतिविधिले यो प्रणाली र राजनीतिप्रति वितृष्णा बढाउन मद्दत गरेको छ । यो व्यवस्थाको विरोध गर्नेहरूलाई ठूलो मलजल पुगिरहेको छ । देशको अर्थतन्त्र पनि तुलनात्मक ढंगबाट असजिलो स्थितिमा छ । राजनीति स्थिर ढंगले अगाडि गइरहेको छैन । अलिकति विगतलाई फर्केर हेर्यौं भने मजबुत ढंगबाट बनेको सरकार पनि दलहरूमा आएको विभाजनका कारण अप्ठ्यारो ठाउँमा पुग्यो, संविधानमाथि नै प्रश्न खडा हुने र त्यो निराकरणका लागि सर्वोच्चबाट आदेश परमादेश जारी हुने स्थिति बन्यो, जुन समीक्षा र टिप्पणीको विषय बनेको छ । यो पृष्ठभूमिमा बजेटको मात्रै होइन, संसदीय गतिविधि, निर्णय र कारबाहीलाई प्रभावकारी ढंगबाट अगाडि लाँदै संसद्को गरिमा बढाउन राजनीतिक दल र नेताहरूले भूमिका निर्वाह गर्नुपर्छ, गर्नुहुन्छ । जसले गर्दा बजेट मात्रै होइन, सबै कामकारबाही समयभित्रै विधिसम्मत ढंगबाट, संसदीय गितिविधिबाटै सम्पन्न गरेर जाने वातावरण बन्छ, बनाउनुपर्छ । त्यो वातावरण बनाउन सभामुखको हैसियतले निर्वाह गर्नुपर्ने भूमिका गर्छु ।"
बारी बेचेर एल्बम निकालेका पंगेनी,"(पाल्पा)अढाई दशकदेखि लोकगीत गायनमा चर्चामा रहेको नाम हो, बद्री पंगेनी । पाल्पा रामपुर नगरपालिका७ रामपुर कठान गाउँमा जन्मेहुर्केका ४१ वर्षीय पंगेनी अहिले काठमाडौंको धापासीमा बस्छन् ।उनले बाल्यकाल बिताएको रामपुर क्षेत्र दुर्गम नै थियो । ट्र्याक्टर गुड्दा पनि रमाउने अवस्था भएको उनकै अनुभव छ । सानोमै मलाई गाउने र साथीभाइसँग रमाउने बानी थियो, उनले भने, स्टेजमा पुगेर १४ वर्षको उमेरमा पहिलो पटक गाएको हुँ । सानोमा विद्यालय, क्लब, चौतारी, मेलापर्वमा गाउन रुचाउने बद्रीले कक्षा ९ मा पढ्दै गर्दा रेडियो नेपालमा चौतारी र देउराली कार्यक्रममा गीत रेकर्ड गर्ने अवसर पाएका थिए । रामपुरकै मान्द्रे होटल मा धेरै जना बसेर गीत सुन्दाको क्षण सम्झँदा निकै आनन्द मान्छन् । रामपुरकै रामप्रसाद पोखरेल, खेम रानाको प्रेरणाले २०५५ सालमा पहिलो एल्बम तानसेन खस्यौली निकालेको उनले सुनाए । पाल्पा रामपुर फाँट, जाने भए मसँग गरिहाल आँट भन्ने उनको गीत त्यतिबेला निकै हिट भयो । पहिलो एल्बम निकाल्न त्यति सहज भने थिएन । मसँग पैसा हुने कुरै भएन, बुबाले दुई रोपनी बारी बेचेर पहिलो एल्बम निकाल्न २० हजार रुपैयाँ दिनुभएको हो, उनले भने, पहिलो एल्बम निकाल्दा १८ हजार खर्च भयो । त्यस एल्बमका १२ हजार क्यासेट बिक्री गरेर ६० हजार नगद पाएको उनले सुनाए । त्यसबेलाको त्यो रकम मेरा लागि निकै ठूलो कमाइ भयो, उनले भने, त्यसपछि गीतसंगीतमा रुचिसँगै अर्को एल्बम निकाल्ने हुटहुटी पनि चलिहाल्यो ।कालीगण्डकीपारिका भगवान भण्डारी लगायतले उनलाई गीत गाउन र एल्बम निकाल्न निकै हौस्याउँथे । त्यसपछि दोस्रो पीएन क्याम्पस एल्बम सार्वजनिक गरिहाले । त्यसबेलामा कभरमा गायकको हस्ताक्षर हुन्थ्यो । तेस्रो फोटो फिर्ता लेऊ, त्यसपछि ब्युटी नम्बर वान निकाले । ससुरालीमा एल्बमको ख्यालख्यालमै दिल बस्यो कान्छी सालीमा भन्ने गीतले भने उनको जीवन नै परिवर्तन गरायो । झन्डै ३ लाख प्रति एल्बम बजारमा बिक्री भयो, उनले भने, ससुरालीको कभरमा हस्ताक्षर गर्दा निकै आनन्द आयो । बजारमा रेकर्ड नै राख्यो भन्दा पनि हुन्छ । उनले त्यही गीतको एल्बम बिक्रीबाट काठमाडौंको कोटेश्वरमा घडेरी किन्न सफल भएको सुनाए । बद्रीले २०५८ मा रामपुरकै कल्पनासँग प्रेमविवाह गरे । बिहेको कुरा सम्झँदा हाँसो लाग्छ, उनले भने, प्रेमविवाह भएकाले ती दिनको सम्झना नआउने कुरै भएन । एउटै स्कुलमा पढ्ने कल्पना र बद्रीका बीचमा त्यसअघि चिनजान भने थिएन । सानोमै उनको गाउँमा आफन्तको घरमा गएका बेला कल्पनासँग सामान्य चिनजान भयो । अचम्म त के भने गाउँमा ट्र्याक्टर हेर्ने भीडमा कल्पनालाई देखेको उनी सम्झन्छन् । त्यहीं हाम्रो आँखा जुध्यो, हेराहेर भयो, उनले भने, त्यसपछि अर्को दिन विद्यालयमा नै बोलचाल भयो । कल्पना त्यतिबेला ५ कक्षामा पढ्थिन् भने बद्री ७ मा पढ्दै थिए । त्यसपछि कल्पनासँग बोलचाल बढ्यो । मन परेका कुरा चिठीमा आदानप्रदान हुन थाल्यो । त्यसपछि बिस्तारै प्रेमका कुरा गर्दै भागी विवाह गरे । कल्पनाले त्यतिबेला मलाई पठाएका प्रेमपत्र अहिले पनि सुरक्षित छन्, उनले भने । उनी सामाजिक सन्देश फैलाउने गीतलाई बढी प्राथमिकता दिने गर्छन् । पंगेनीको मन थिएन जोगी बन्नलाई, त्रिशूलीको किनारमा बालुवा चाल्नेहरू, मुस्ताङको स्याउ कुहियो, दुई पाइला, च्यानकुटी च्यानकुटी बोलका गीत निकै चर्चित बनेका छन् । पछिल्लो समयमा पैसा सापटी बोलको गीतले तहल्का नै पिटेको छ । खहरेको भेल जस्ता कलाकार मात्र होइन, नामै चलेकालाई पनि सम्झाउन पर्ने अवस्था आएको उनले बताए । साउनमा निकाल्नुपर्ने तीजका गीत फागुनमा गाउने प्रचलन गलत थियो, उनले भने, नाम चलेकै कलाकारलाई सम्झाउन पर्दा अझै पनि रिस, राग राखेको अनुभव पाएको छु । ६ दर्जनभन्दा बढी लोकप्रिय र मर्मस्पर्शी गीत गाइसकेका पंगेनीका गीतहरू युट्युब, सामाजिक सञ्जालमा प्रशस्त भेटिन्छन् । प्रविधिको विकाससँगै चुनौती थपिएको उनको अनुभव छ । मेला, महोत्सव, पर्वका कार्यक्रमले कलाकारलाई धेरथोर सहयोग पुगेको उनले सुनाए । बद्रीले गीत गाएरै देशविदेशको भ्रमण गरेका छन् । उनका गीतमा प्रेमसँगै सामाजिक सन्देश पनि रहेको हुन्छ । गायन संघर्षकै क्रममा उनले झन्डै ६ वर्ष दोहोरी साँझमा काम गरे । कहिलेकाहीं विवादमा पनि आए । काम गर्दै जाँदा कहिलेकाहीं यस्ता समस्या बेहोर्नुपर्ने उनी बताउँछन् । आम निर्वाचनका बेला सइ पनि एमाले, मै पनि एमाले चुनावी गीतले उनलाई चर्चासँगै विवादमा पनि तान्यो । बद्रीजी लौन मेरा, मेरा पार्टीका लागि गीत गाइदिन पर्यो भन्छन्, उनले भने, नेताहरूसँग नजिक भएकाले हामीसँग पनि सहयोग माग गरिन्छ । अनि चुनावमा नाइँ भन्नै सकिँदैन, मलाई पनि गुन लगाएका हुन्छन् । त्यसैले फलानो पार्टीको झोलेको आरोप पनि खेप्नुपरेको तीतो अनुभव उनीसँग छ । गीत धेरै चल्यो भने चर्चा, बहस, विवाद, आलोचना हुन्छ, उनले भने, मैले व्यक्तिगत स्वार्थका लागि कसैको दैलो चहारेर एक रुपैयाँ पनि मागेको छैन । त्यसैले औंला ठड्याएर बोल्ने हिम्मत राख्छु । लोकसंगीतले लामो फड्को मारे पनि स्रष्टाको आर्थिक अवस्था सुध्रन नसकेको उनको अनुभव छ । युवापिढीको विदेश पलायनलाई उनी लहर र रहर को संज्ञा दिन्छन् । गाउँ, टोल, समाज, सहरको विकासमा श्रमिक पाइँदैनन्, उनले भने, हामी पासपोर्ट बनाएर विदेश कुदेका छौं । सामाजिक सञ्जालमा केही पनि छैन भन्ने गरेको देख्दा दुःख पनि लाग्छ । मुलुकभित्र केही नभएको होइन, धेरै भएको छ भन्ने सन्देश गीतमार्फत पनि दिन जरुरी रहेको उनको भनाइ छ ।"
रंगमञ्चमा 'मनसरा' निर्देशकको कविता,"(पोखरा)जागिर नपाएर भौंतारिएका युवक थकित हुँदै घर फर्किन्छन् । आफ्ना शैक्षिक प्रमाणपत्रहरू ओल्टाइपल्टाइ गर्छन् । त्यतिबिघ्न पढेर हातमुख जोर्ने मेलोमेसो पनि नहुँदा थकथकी मान्छन् । प्रमाणपत्रमाथि रिस पोख्छन् । अर्का युवक पृष्ठभूमिमा कवि उपेन्द्र सुब्बाको कविता समान अन्तर वाचन गर्छन् ।बाउले नपढेर दुःख पाएमैले पढेर दुःख पाएँगाउँमाबाउ हलो जोतिराछन्म सहरमा टाउको जोतिराछु ।पोखरा थिएटरले रंगमञ्चमा काव्य को दोस्रो शृंखलामा शनिबार उपेन्द्र सुब्बाका कविता मञ्चन गरेको हो । थिएटरका कलाकारले उनको खोलाको गीत कविता संग्रहका पाँच कवितालाई नाटकीय रूप दिए । कलाकारले कविताको भावसँग मिल्दो कथामा अभिनय पस्किए । सुब्बाका कविता समान अन्तर, बाटो, सायद, जँड्याहाको तर्क र पात कविता मञ्चनमा समेटिएका थिए । सुन्दूर युवतीको प्रेममा परेका बेरोजगार युवकको कथा कविता मञ्चनमा प्रस्तुत थियो । फुपूको छोरा पल्टनबाट आएर युवतीलाई बिहे गरेपछि विरक्तिएर जँड्याहा र पछि भिक्षु बनेको कथा कविता मञ्चनमा देखाइएको थियो । नारायण न्यौपानेको परिकल्पना र निर्देशन रहेको कविता मञ्चनमा रमेशबाबु तिमिल्सिना, शैलताज कुँवर, धनकाजी श्रेष्ठ, रोशनी रामदाम, सुसन पौडेल र आनिरा अधिकारीको अभिनय थिथो । थिएटरमा उपेन्द्र सुब्बा आफ्ना कविता सुनाउन पनि उपस्थित भए । मञ्चमा पुग्नेबित्तिकै उनले कविता वाचन सुरु गर्न धक माने । म कविता वाचनबाट डराउँदैडराउँदै भाग्ने गरेको छु, उनले भने, मैले मञ्चमा कविता वाचन नगरी कविता प्रकाशन गरें । यति भनेर उनले ढुंगाको यात्रा बाट आफ्नो कविता वाचन सुरु गरे । कविता मञ्चनको उद्देश्य कविताको नाट्य रूपान्तरण मात्रै थिएन, चलचित्र मनसरा को प्रवर्द्धन पनि थियो । उनको लेखन र निर्देशनमा तयार भएको मनसरा वैशाख २१ बाट प्रदर्शनमा आउँदै छ । कविता मञ्चनमा उनीसहित कलाकार प्रवीण खतिवडा, मिरुना मगर, मेनुका प्रधान र कार्यकारी निर्माता सिजन दाहाल सहभागी भए । उनले कविता मञ्चनमा आएर आफ्नो चलचित्रको प्रवर्द्धन गर्नु पनि भ्रष्टाचार भएको भन्दै माफी माग्दा हल हाँसोले गुञ्जियो । आफू भड्किँदैभड्किँदै कविबाट फिल्म लेखक हुँदै निर्देशक बनेको स्विकारोक्ति उनको थियो । म के बन्छु भनेर उद्देश्य भएको मान्छे रहेनछु । जीवनमा एउटा उद्देश्य राखेर, एउटा विशेष विषय वा क्षेत्रमाथि दख्खल राखेको भए म यसरी भड्किएर हिँड्न पर्दैनथ्यो होला, उनले भने, जीवनभर कविता लेखेर, कविता साधनामा लागेर, कवितामा नै केही योगदान गरेर बिताउन पाएको भए मेरो जिन्दगीले एउटा अर्थ पाउँथ्यो होला । म निकै भड्किइसकेँ । कविता मञ्चनमा कलाकार प्रवीण खतिवडा र मेनुका प्रधानले उपेन्द्रका कविता वाचन गरे । कलाकार मिरुना मगरले आफ्नी आमा शशी थापा सुब्बाको कविता वाचन गरिन् । मुक्तक मञ्च नेपालसँगको सहकार्यमा पोखरा थिएटरले हरेक तीनतीन महिनामा गर्ने रंगमञ्चमा काव्य शृंखलामा यसअघि कवि राजु स्याङ्तान प्रस्तुत भएका थिए ।"
जेलमा आगलागी हुँदा ३ सय २० को मृत्यु,आजकै दिन (अप्रिल २१) सन् १९३० मा अमेरिकाको ओहायो राज्यको कोलम्बसस्थित एउटा जेलमा आगलागी हुँदा ३ सय २० जना कैदीको मृत्यु भएको थियो । यो आगलागीलाई अमेरिकाको जेलमा भएको सबैभन्दा भयानक दुर्घटना मानिन्छ । १५ सयको क्षमता भए पनि आगलागी हुँदा कारागारमा ४३ सय जना कैदी थिए । आगलागी हुँदा जेलको क्षमता विस्तारको काम भइरहेको थियो । त्यही विस्तारको काम चलिरहेकै भागमा अप्रिल २१ को राति सल्किएको आगोले पूरै कारागारलाई आफ्नो लपेटामा लिएको थियो ।सुरक्षाकर्मीले समयमै आगो नियन्त्रण र उद्धार नगरेपछि कैदीहरू तोडफोडमा उत्रिएका थिए । आगो नियन्यण हुँदासम्म ३ सय २० जनाको ज्यान गइसकेको थियो भने १ सय ३० जना गम्भीर घाइते भइसकेका थिए । सन् १८३४ मा बनेको यो जेल आगलागीअघि नै खराब व्यवस्थापनका लागि बदनाम थियो । सन् १८४९ मा कारागारभित्र हैजा फैलिँदा १ सय २१ जना कैदीको मृत्यु भएको थियो ।
"शिथिल अर्थतन्त्रको असर बैंकमा, नाफा निरन्तर घट्दो","(काठमाडौं)चालु आर्थिक वर्षको तेस्रो त्रैमाससम्ममा २० वटा वाणिज्य बैंकले कुल ४० अर्ब ६८ करोड रुपैयाँ कुल खुद नाफा आर्जन गरेका छन् । गत आर्थिक वर्षको सोही अवधिको तुलनामा यो करिब साढे १३ प्रतिशतले कम हो । गत आर्थिक वर्षको तेस्रो त्रैमाससम्ममा यी बैंकको खुद नाफा ४७ अर्ब १ करोड रुपैयाँ थियो । अर्थतन्त्रको शिथिलता लम्बिँदै गएको, ब्याजदर घट्दै गएको, अपेक्षाभन्दा न्यून मात्र कर्जा प्रवाह भएको, कर्जा असुली नहुँदा खराब कर्जा बढेकोलगायत कारण बैंकहरूको नाफा लगातार घटिरहेको जानकार बताउँछन् । गत आर्थिक वर्षको दोस्रो त्रैमासको तुलनामा यस वर्षको सोही अवधिमा पनि बैंकहरूको खुद नाफा करिब साढे ८ प्रतिशतले घटेको थियो । बैंकहरूको पैसा उठ्ने क्रम अझै नियमित भइसकेको छैन, खराब कर्जा बढिरहेको छ । यसको असर नाफामा देखिएको हो, नेपाल बैंकर्स संघका अध्यक्ष सुनिल केसी भन्छन्, गत वर्षको तेस्रो त्रैमासको तुलनामा यस वर्षको सोही अवधिमा बैंकहरूको कर्जा निक्षेपबीचको ब्याजअन्तर (स्प्रेड) घटेको छ । गत वर्ष मर्जरमा गएका बैंकहरूको स्प्रेड बढी थियो । निक्षेप संकलन बढेअनुसार कर्जा विस्तार हुन सकेको छैन । कर्जा विस्तार नहुँदा भएको लगानी पनि न्यून ब्याजदर आउने वित्तीय औजारहरूमा लगानी गर्नुपरेको केसीले बताए । गत वर्षको यही समयमा सरकारी ऋणपत्रहरूमा लगानी गर्दा धेरै ब्याज आउँथ्यो, यस वर्ष त्यो धेरैले घटेको छ, उनले थपे । समग्रमा आर्थिक गतिविधिमा आएको शिथिलता, घट्दो स्प्रेड, न्यून कर्जा प्रवाह, बढ्दो खराब कर्जालगायत कारणको असर बैंकहरूको नाफामा देखिएको उनको भनाइ छ । बैंकहरूले प्रकाशन गरेको अपरिष्कृत वित्तीय विवरणअनुसार चालु आर्थिक वर्षको तेस्रो त्रैमाससम्ममा १३ वटा बैंकको खुद नाफा घटेको छ भने बाँकी ७ वटाको बढेको छ । ४ अर्ब ६६ करोड रुपैयाँ खुद नाफा आर्जन गरेर नबिल सबैभन्दा धेरै नाफा कमाउने पहिलो बैंक बनेको छ । जब कि यो बैंकको गत चैतसम्मको नाफा गत वर्षको सोही अवधिको नाफाको तुलनामा करिब ९ प्रतिशतले कम हो । तेस्रो त्रैमाससम्म सबैभन्दा कम खुद नाफा कमाउनेमा नेपाल बैंक देखिएको छ । गत चैतसम्म यो बैंकको खुद नाफा १३ करोड रुपैयाँ मात्र छ । गत वर्षको यही अवधिमा यस्तो नाफा १ अर्ब ७८ करोड रुपैयाँ थियो । गत वर्षको तेस्रो त्रैमाससम्मको तुलनामा यस वर्षको तुलनामा बैंकहरूको ब्याज आय उल्लेख्य रूपमा घटेको छ भने खराब कर्जा बढेको छ । यसले एकातिर बैंकहरूको स्प्रेड घटेको र अर्कोतिर उठ्नुपर्ने कर्जा असुली नभएको देखाउँछन् । खासगरी अहिले बजारमा दुई थरी ऋण देखिएका छन् । एकथरी अर्थतन्त्रमा आएको समस्या (परिस्थितिजन्य कारण) ऋणीले साँवाब्याज भुक्तानी गर्न सकेका छैनन् भने अर्काथरीले क्षमता हुँदाहुँदै पनि भुक्तानी नगरेका हुन् । खासगरी वित्तीय प्रणालीप्रति समाजमा बढ्दै गएको नकारात्मक गतिविधिले पनि बैंकको कर्जा असुली प्रभावित भएको जानकार बताउँछन् । गत चैतसम्म २० वर्ष वाणिज्य बैंकहरूको औसत खराब कर्जा ३५९ प्रतिशत छ । ०७९ चैतसम्म यो २९५ प्रतिशत थियो । गत वर्षको तुलनामा यस वर्ष धेरैजसो बैंकको ब्याज अन्तर (स्प्रेड) नै घटेकाले ब्याज आय घटेको र यसले नाफा प्रभावित भएको जानकारको भनाइ छ । बैंकहरूको सञ्चालन नाफा बढ्न सकेको छैन । किनकि गत वर्षको तुलनामा यस वर्ष तुलनात्मक रूपमा बैंकहरूको ब्याज आय नै घटेको छ, नेपाल बैंकर्स संघका पूर्वअध्यक्ष भुवन दाहालले भने, धेरैजसो बैंकको निष्क्रिय कर्जा बढेको छ, यसले नोक्सानी व्यवस्था बढाएको छ ।हाल ५ करोड रुपैयाँसम्मको सबै र केही तोकिएका क्षेत्रमा पाँच करोडभन्दा बढी रकमको कर्जा पुनर्तालिकीकरण र पुनर्संरचना गर्न सकिने सुविधा राष्ट्र बैंकले बैंक तथा वित्तीय संस्थालाई दिएको छ । यही सुविधाका कारण पनि अहिले बैंक तथा वित्तीय संस्थाको खराब कर्जा धेरै कम देखिएको जानकार बताउँछन् । कर्जाको पुनर्तालिकीकरण र पुनर्संरचना सुविधा नभएको भए बैंकहरूको खराब कर्जा झन् माथि पुग्ने निश्चित थियो, एक वाणिज्य बैंकका प्रमुख कार्यकारी अधिकृतले भने, ब्याजदर घटिरहेको छ, सेयर बजारमा पनि सुधार देखिन्छ, घरजग्गा क्षेत्रमा पनि चहलपहल बढ्न थालेको छ । तर पनि कर्जा मागमा अपेक्षित सुधार भएको छैन । विद्यमान व्यवस्थाअनुसार बैंक तथा वित्तीय संस्थाले सबै क्षेत्रमा प्रवाह गरेको ५ करोड रुपैयाँसम्मको कर्जा र होटल तथा रेस्टुरेन्ट, पशुपन्छीपालन, निर्माण शिक्षा, स्वास्थ्य क्षेत्रसँग सम्बन्धित कर्जा तथा बाढीपहिरो, भूकम्प जस्ता प्राकृतिकदैवी प्रकोपबाट प्रभावित परियोजनामा लगानीमा रहेको कर्जामा ०८० पुससम्म पुनर्तालिकीकरण तथा पुनर्संरचना गर्न पाएका छन् ।यसअघि यस्तो सुविधा ०८० असारसम्मका लागि मात्र थियो । हाल बैंक तथा वित्तीय संस्थाले असल कर्जामा १२५ प्रतिशत मात्र कर्जा नोक्सानी व्यवस्था गरे पुग्ने भएको छ । यसअघि असल कर्जामा १३ प्रतिशत नोक्सानी व्यवस्था गर्नुपर्थ्यो । यो व्यवस्थाले पनि नोक्सानी व्यवस्था धेरै बढ्न नदिएको स्रोतको दाबी छ ।गत फागुनसम्म बैंक तथा वित्तीय संस्थामा ४ खर्ब ३५ अर्ब ८७ करोडले निक्षेप बढेको छ । यो ७६ प्रतिशतको वृद्धि हो । गत वर्षको सोही अवधिमा यस्तो निक्षेप २ खर्ब ८० अर्ब ५७ करोड (५५ प्रतिशत) ले बढेको थियो । वार्षिक बिन्दुगत आधारमा ०८० फागुन मसान्तमा बैंक तथा वित्तीय संस्थामा रहेको निक्षेप १४६ प्रतिशतले बढेको राष्ट्र बैंकले जनाएको छ । गत फागुनसम्म बैंक तथा वित्तीय संस्थाले एक खर्ब ९९ अर्ब ५० करोड रुपैयाँ मात्र कर्जा प्रवाह गरेका छन् । यो ४२ प्रतिशतको वृद्धि हो । गत वर्षको सोही अवधिमा यस्तो कर्जा १ खर्ब २८ अर्ब १८ करोड (२८ प्रतिशत) ले बढेको थियो । वार्षिक बिन्दुगत आधारमा ०८० फागुन मसान्तमा बैंक तथा वित्तीय संस्थाबाट निजी क्षेत्रतर्फ प्रवाहित कर्जा ५२ प्रतिशतले बढेको सरकारी तथ्यांक छ । चालु आर्थिक वर्षको राष्ट्र बैंकले साढे ११ प्रतिशतले कर्जा विस्तार गर्ने लक्ष्य तय गरेको थियो । जबकि आठ महिनासम्म ४२ प्रतिशतले मात्र कर्जा विस्तार भएको छ ।"
नेपाली चियामा पुनः भारतीय अवरोध,"(बिराटनगर)भारतले नेपाली चिया आयातमा पुनः अवरोध सिर्जना गरेको छ । गुणस्तर परीक्षणको बहानामा नेपाली कृषि उत्पादनलाई निरन्तर अवरोध गर्दै आएको भारतले नेपाली चियालाई लक्ष्य गरी फेरि आयातमा कडाइ गरेको चिया उद्योगीहरूले जनाएका छन् । पानीट्यांकी भन्सारले करिब महिनायता नेपाली चियामाथि अनावश्यक उल्झन लगाएको मेची भन्सार कार्यालयका प्रमुख रामप्रसाद रेग्मीले जनाए । आयात भएका सबै नेपाली चियाको गुणस्तर परीक्षणबिना नछाड्नु भन्ने आदेश आएको रहेछ, उनले भने । पश्चिम बंगाल सरकारअन्तर्गतको कृषि निर्देशनालयले उक्त आदेश जारी गरेको हो । भारतीय अवरोधका कारण सयौं टन चिया मेची भन्सार र भारतको पानीट्यांकी भन्सार परिसरमा थुप्रिएको चिया निकासी सहजीकरण गर्दै आएका भन्सार एजेन्ट रोशन अग्रवालले जनाए । विगतमा एक गाडीको रेन्डम जाँच हुन्थ्यो, अब प्रत्येक कन्साइन्टमेन्टको जाँच गर्नुपर्ने अवस्था आयो, उनले भने । भारतले नियतै राखेर चियामाथि अवरोध खडा गरेको चिया उद्योगी उदय चापागाईंको दाबी छ । खासगरी दार्जिलिङ चिया बोर्डले नेपाली चिया आयात नगर्न बंगाल सरकारलाई पटक पटक अनुरोध गर्दै आएको थियो । त्यही कारण गुणस्तर परीक्षणको बहानामा उसले चियालाई रोक्न लागेको प्रस्ट छ, उनले भने । बंगाल सरकारले विभिन्न सञ्चारमाध्यमको सहारा लिएर नेपाली चियाको गुणस्तरमाथि विगतबाटै प्रश्न उठाइरहेको चापागाईंले बताए । नेपाली चिया गुणस्तरहीन र अखाद्य छ भन्ने भ्रामक प्रचार भारतभरि भइरहेको छ, यो गम्भीर कुरा हो, चापागाईंले भने, चिया निकासी सहज गर्न सरकारले कूटनीतिक रूपमा पहल गर्नुको विकल्प छैन । सन् २०१९ मा पश्चिम बंगाल राज्यसभाकी तत्कालीन सांसद शान्ता क्षेत्रीले नेपाली चिया गुणस्तरहीन रहेको भन्दै तत्काल आयात रोक्न संसद्मै कुरा उठाएकी थिइन् । त्यसअघि सन् २०१७ ताका दार्जिलिङ टी एसोसिएसनले पनि तत्कालीन भारतीय राष्ट्रपति प्रणव मुखर्जीलाई भेटेरै नेपाली चियाको आयात रोक्न ज्ञापनपत्र बुझाएको थियो ।नेपाली चियाप्रति अनावश्यक भ्रम सिर्जना गरेर चियाको गुणस्तरमाथि नै बदनामी गर्न केही भारतीय व्यापारी उद्यत् रहेको नेपाल चिया उत्पादक संघ झापाका अध्यक्ष आदित्य पराजुलीले जनाए । नेपाली चिया भारतको केन्द्रीय खाद्य प्रयोगशालामा जाँच हुँदै आएको उनको भनाइ छ । हाम्रो चिया कुनै हालतमा अखाद्य छैन, बरु भारतकै चियामा विषादीको समस्या छ, पराजुलीले भने । केही भारतीय व्यापारीले नेपाली चियालाई दार्जिलिङ चियाको ब्रान्ड बनाएर तेस्रो देश निर्यात गर्दै आएका छन् । झापा र इलाममा उत्पादितमध्ये ८० प्रतिशत चियाको बजार भारत हो । २० प्रतिशत मात्रै आन्तरिक खपत हुन्छ । वार्षिक करिब ४ देखि ५ अर्बको चिया भारत निकासी हुँदै आएको मेची भन्सार कार्यालयले जनाएको छ ।"
अलैंची र चिया निर्यात घट्दो,"(विराटनगर) पूर्वी नाका हुँदै नेपाली कृषिजन्य उत्पादनको भारत निर्यात खस्कँदो पाइएको छ । अलैंची, चिया, अदुवा र अम्रिसो जस्ता कृषिजन्य उत्पादनको निर्यात क्रमशः गिर्दै गएको मेची भन्सार कार्यालय काँकडभिट्टाले जनाएको छ । भन्सारका अनुसार पूर्वी नाकाबाट निर्यात हुने पहिलो प्रमुख वस्तुको सूचीमा रहेको अलैंचीको निर्यातमा पनि पछिल्लो समय गिरावट आएको छ । आर्थिक वर्ष ०७९८० को चैतसम्म ६ अर्ब ३३ करोड ६८ लाख ६० हजार मूल्य बराबरको ७८ लाख २६ हजार ४ सय ३४ किलो अलैंची निर्यात भएको थियो । तर, चालु आर्थिक वर्षको चैतसम्मको तथ्यांक हेर्दा परिमाणमा ३६ लाख ५४ हजार र मूल्यमा करिब साढे ५ करोड कमी आएको छ । यसमा ६ अर्ब २८ करोड १२ लाख मूल्यको ४० लाख ७२ हजार किलो अलैंची कम निर्यात भएको हो । अम्रिसो (कुचो) को निर्यात पनि गिर्दो छ । ०७९८० मा ६२ करोड ९० लाख २० हजार मूल्य बराबरको १ करोड ३६ लाख ५ हजार किलो अम्रिसो निर्यात भएको थियो । चालु आर्थिक वर्षको चैतसम्ममा ९५ करोड ३० लाख ५४ हजार मूल्यको ९३ लाख १४ हजार किलो अम्रिसो निर्यात भएको छ । अम्रिसोको मूल्यमा करिब साढे २२ करोडले वृद्धि भए पनि परिमाण भने घटेको छ । यो वर्ष अघिल्लो वर्षका तुलनामा १३ लाख २० हजार किलो कम निर्यात भएको देखिन्छ । अदुवाको पनि अम्रिसोको झैं निर्यात मूल्य बढेपछि परिमाण भने घटेको छ । गत वर्ष ४१ करोड ६८ लाख ३५ हजार मूल्यको १ करोड ३० लाख २४ हजार किलो अदुवा निर्यात हुँदा यो वर्ष ६५ करोड ८५ लाख ६३ हजार मूल्यको ५० लाख ८२ हजार किलो अदुवा निर्यात भएको छ । यसमा २४ करोडभन्दा बढी मूल्य बढे पनि परिमाण ७९ लाख ४१ हजार किलो घटेको छ । चियाको उत्पादन सिजन भर्खर सुरु भएको छ । बीचमा उत्पादन सुरु भएपछि यस वर्षको अन्त्यतिर निर्यात बढ्ने प्रमुख भन्सार अधिकृत रामप्रसाद रेग्मीले जनाए । परिमाण घटे पनि मूल्यका कारण अदुवा र अम्रिसो कभर भएको छ, रेग्मीले भने, उत्पादन नभएर निर्यात भएन होला । यथार्थ मूल्य आएर मूल्य बढेको देखियो, कुलमा घटेकै छ ।"
"विदेशमा सीप, स्वदेशमा उद्यम","(कपिलवस्तु)भारतको लुधियानास्थित धागो कारखानामा २० वर्ष काम गरे । त्यहाँ उनी कपासबाट धागो बनाउने क्वालिटी कन्ट्रोलरको भूमिकामा थिए । मेसिनसँग नजिकिए । मेसिन मर्मतदेखि सेटिङसम्म आफैं गर्न थाले । मेसिन सञ्चालनको विज्ञ बने । मेसिनबारे भरपूर जानकारी भएपछि कम्पनीले उनलाई नयाँ प्लान्ट जडान गर्न अजरबैजानको राजधानी बाकु पठायो । त्यहाँ पनि झन्डै अढाई वर्ष काम गरे । राम्रो कमाइ थियो । तर, कति विदेशी भूमिमा पसिना बगाउने स्वदेशमै केही गर्नुपर्छ भन्ने लाग्यो । त्यसपछि आफूले जानेको सीप प्रयोग गर्दै अहिले बराह होजियारी मोजा उद्योग सञ्चालन गरेका छन् । परिवारकै ८ जनालाई रोजगारी दिँदै मुलुकका ७ प्रदेश र विदेशमा समेत मोजा निर्यात गर्दै आएका छन् । उनी हुन्, वाणगंगा नगरपालिका४ दरखास्तका ५३ वर्षे एकराज अधिकारी । उनले मोजा उद्योग चलाएर परिवारका ८ जनालाई रोजगारी दिएका छन् । एकराज आफू मेसिन हेर्छन् । भाइ खेमलाल मार्केटिङ र अर्का भाइ मोजा प्याकिङ गर्छन् । आमालाई पनि रोजगारी दिएका छन् । परिवारका ४ छोराछोरी पनि उद्योगमै काम गर्छन् । छरछिमेकका र अन्य थप १८ जनालाई पनि रोजगारी दिएका छन् । चीनबाट अत्याधुनिक निटिङ सक्स मेसिन आयात गरेर ७ वर्षदेखि उद्योग थालेका हुन् । अहिलेको सबैभन्दा चलेको कम्प्युटराइज्ड मेसिनबाट मोजा बनाउँछन् । सुरुमा तीनवटा मेसिन ल्याए । त्यसपछि ८ वटा र अहिले १६ बनाएका छन् । यी मेसिनबाट महिनाको ३ हजार ५ सय दर्जन मोजा उत्पादन गर्छन् । माग बढ्यो भने अझ बढाउन सकिने क्षमता मेसिनको छ । शिशु, सानादेखि ठूला, सेना, प्रहरी, विद्यार्थी र फुटबल खेलाडीले लगाउने बनाउँछन् । त्यस्तै बालिका र युवतीले लगाउने स्ल्याक्स (लामो मोजा), ट्र्याकिङ र स्पोटर््स मोजा पनि उत्पादन गर्छन् । उद्योगले ५२ देखि ५६ किसिमका मोजा उत्पादन गरेको छ । मेसिनले लामो मोजा एक मिनेटमा एक जोडा सिउँछ । सानो मोजा ५ मिनेटमा एक जोर सिउँछ । उनीहरूको आफ्नै ब्रान्ड छ । बीएचयू (बराह होजियारी उद्योग) ब्रान्डमा उत्पादन गर्छन् । पसलको अर्डरअनुसार जस्तोसुकै डिजाइनमा पनि मोजा उत्पादन गरेर दिने क्षमता भएको सञ्चालक खेमलालले बताए । डिजाइन देखाइदिए हुन्छ, उनले भने, हुबहु बनाएर दिन्छौं । त्यसबाहेक पनि अहिले चलेका डिजाइन इन्टरनेटमा हेरेर विश्व बजारमा पाइने डिजाइनमा उत्पादन गरिरहेका छौं । ग्राहकको रोजाइमा ध्यान दिएर सस्तोदेखि महँगा मोजा उत्पादन गरिरहेको सञ्चालक एकराजले बताए । सामान्यतया कटन ६० र पोलिस्टर ४० प्रतिशत धागो प्रयोग गरेर बनाइन्छ । मोजा उत्पादन भएपछि त्यसलाई नाइलनले सिलाइन्छ । सस्तोको माग भयो भने पोलिस्टर बढी प्रयोग गरिन्छ । लेग्रा स्पेन्डेक्स प्रयोग गरेर मोजा बनाउँदा खुट्टालाई च्याप्प समात्छ, स्ट्रेन्थ आउँछ । सुरुमा नसिलाएको मोजाको कपडा मेसिनले तयार गरेर फाल्छ । त्यसपछि नाइलनले सिलाएर मोजाको रूप दिइन्छ । त्यसपछि मोजालाई आइरन गरिन्छ । त्यसपछि ह्याङ्गर र क्लिप लगाएर ट्याग लगाइन्छ । अनि प्याकिङ गरेर बजार पठाउन तयार गरिन्छ । मोजालाई चाहिने ९० प्रतिशत कच्चापदार्थ भारत र चीनबाट आयात हुने गरेको छ । लेबल (ट्याग) बाहेक प्याकिङमा प्रयोग हुने पानी कागज, ह्यांगर र क्लिप सबै भारतबाट आउँछ । यी समानको भन्सार ६० प्रतिशत तिर्नुपर्छ । तयारी मोजाको आयात हुँदा ३० प्रतिशत भन्सार लाग्छ, उनले भने, प्याकिङ मेटरियलमा ६० प्रतिशत भन्सार छ । सरकारको नीति व्यावहारिक नहुँदा समस्या परेको छ । ०४८ मा भारत गएका एकराजले ०७१ सालमा फर्केर बजार अध्ययन गरे । ०७३ मा उद्योग दर्ता गरेर ०७४ बाट उत्पादन सुरु गरेका हुन् । कोरोना संक्रमणअघि २४ घण्टा उद्योग चल्ने राम्रो बजार रहेको उनले बताए । अहिले १२ घण्टा एक सिफ्ट मात्रै चल्छ । सुरुमा ३४ जना मेसिन चलाउने भारतीय कामदार थिए । अहिले सबै स्थानीय जनशक्ति तयार भएका छन् । मोजाको बजार भने ४० बढी जिल्ला बनाएका छन् । स्थानीय बजारमा भने आफ्नै गाडीबाट पुर्याउँछन् । अहिले उनले डेनमार्कमा पनि मोजा निर्यात गर्न थालेका छन् । यसअघि दुबई, कतार र साउदी पनि पठाएको एकराजको भनाइ छ । लुम्बिनी प्रदेशमै पहिलो अत्याधुनिक मेसिन ल्याएर उत्पादन थालेपछि अहिले बुटवल आसपास ४५ वटा उद्योग खुलेका छन् । प्रतिस्पर्धात्मक बजार भए पनि गुणस्तरीय उत्पादन र कसिलो सम्पर्क समन्वयले व्यापार राम्रै रहेको एकराजले जनाए । मुलुकभर रहेका मेसिन पूर्ण क्षमतामा चलाउन सके मोजा उत्पादनमा मुलुक आत्मनिर्भर हुने उनले बताए । सुरुमा दुई करोड ५० लाख लागतमा उद्योग स्थापना गरेका थिए । कमाउँदै लगानी बढाउँदै गर्दा अहिले साढे ३ करोड पुर्याएका छन् । बर्सेनि दुई करोड आसपास कारोबार हुने गरेको एकराजको भनाइ छ । डेढ करोड ऋणको मासिक ब्याज भुक्तानी गर्नुपर्ने र सबै खर्च कटाएर वर्षमा २०२२ लाख बचत भइरहेको एकराजले जनाए ।"
बिजुली अभावले चिस्यान केन्द्र प्रयोगविहीन,"(बागलुङ) ढोरपाटन नगरपालिका९ पाटनमा परम्परागत घरमा आलु भण्डारण गरिन्छ । त्यहाँभन्दा व्यवस्थित तरिकाले भण्डारण गर्न प्रधानमन्त्री कृषि आधुनिकीकरण परियोजनाले रुद्रताल कृषि समूहले प्रयोग गर्ने गरी नयाँ भण्डारण बनाउँदै छ । चालु वर्षभित्र निर्माण सकेर आगामी असार साउनमा बीउ आलु भण्डार गर्ने लक्ष्य छ । परियोजनाले १० लाख र ५ लाख रुपैयाँ बराबर स्थानीयको श्रमदान गरेर १५ लाख लागतमा भवन बन्न लागेको उक्त भवनमा स्थानीयले बीउका लागि १५ टन आलु भण्डारण गर्ने योजना बनाएको स्थानीय भद्रमणि विकले बताए । यो भण्डारणपछि ढोरपाटन क्षेत्रमा चाहिने बीउ सुरक्षित बनाउन सकिन्छ । खाने आलुका लागि भने यति सानो स्टोरले नपुग्ने भएकाले किसानले घरैमा राखेर मौका पर्दा बजार पठाउने गरेका छन् । ढोरपाटनको ३ हजार ५० हेक्टरमा गत वर्ष ५४ हजार ८ सय १० टन आलु उत्पादन भएको थियो । यस क्षेत्रमा आलु उत्पादन बढाएर किसानलाई व्यावसायिक बनाउने लक्ष्य राखिए पनि भण्डारण गृह छैनन् । चिसो मौसम भएकाले घरघरमा राखेर किसानले बजार पठाउने गर्छन् । ढोरपाटन क्षेत्रमा व्यवस्थित भण्डारणको सुविधा आवश्यक भए पनि बनाउन नसकिएको कावा नगरप्रमुख धनबहादुर कायतले जनाए । सानो लगानीले हुँदैन, ठूलो खोजी भइरहेको छ, उनले भने, सहजै बजारीकरणका लागि पनि सडक स्तरीय बनाउनुपर्नेछ । ढोरपाटन सालझण्डी सडक स्तरीय भएमा किसानले सजिलै बजारमा उत्पादन पठाउन सक्नेछन् । ठूलो स्टोरका लािग विद्युतीकरण चाहिन्छ । ढोरपाटनको बुर्तिवाङ बजारमा मात्रै विद्युत् सेवा छ । ढोरपाटन पुग्न थप ३० किमिभन्दा बढी लामो विद्युत् लाइन बनेपछि मात्रै ठूला स्टोरको सम्भावना देखिएको वडा नम्बर ९ का अध्यक्ष खिमबहादुर घर्तीको भनाइ छ । ताराखोला गाउँपालिका४ करिमेलामा पनि परियोजनाले १० टन क्षमताको बीउ भण्डारण गृह बनाएको छ । परियोजनाको २१ लाख र स्थानीयको ४ लाख गरी २५ लाख खर्चमा भवन सञ्चालनमा आएको हो । सुरक्षा र विद्युत् खर्च किसानहरूले दामासाहीमा तिरेर भण्डारण गृह पूरै बीउ राखेर प्रयोगमा ल्याएको स्थानीय किसान ओमप्रसाद कँडेलले बताए । साझेदारी र सरकारी लगानीमा बनेका कतिपय भवन तथा स्टोर सञ्चालनमा आएका छैनन् । धेरैजसोले विद्युत् अभाव खेपेका छन् । तमानखोलामा निर्माण भएको १ सय ३० टन क्षमताको कोल्डस्टोर भने विद्युत् अभावले सञ्चालनमा आउन सकेको छैन । गत आर्थिक वर्ष प्रदेश सरकारको ५० लाख, संघीय सरकारको सम्पूरक बजेटमा ४५ लाख र गाउँपालिकाको १५ लाखसमेत गरी १ करोड ५ लाख खर्च भएको गाउँपालिका अध्यक्ष जोकलाल बुढाले बताए । बिजुली नपुग्दा प्रयोगमा ल्याउन सकिएको छैन, बुढाले भने, एकवर्ष अघि बनेको घर त्यसै छ, अहिले पालिकाले विद्युतीकरणको तयारी गर्दै छौं । नेपाल विद्युत् प्राधिकरण बागलुङ वितरण केन्द्रले उक्त स्थानमा बिजुली लैजाने तयारी गरिरहेको छ । आलु प्रशस्त उत्पादन हुने भएकाले उक्त ठाउँ रोजेका किसान विद्युत् नपुग्दा प्रयोग गर्न नपाउने चिन्तामा छन् । राष्ट्रिय प्रसारण लाइन नपुगेको तमानखोला गाउँपालिकामा भर्खर विद्युतीकरण गर्ने योजना भइरहेको छ । तर यो स्टोर बनेको स्थान पालिका केन्द्रदेखि पनि २० किमि उत्तरपूर्वमा पर्छ । गत वर्ष प्रदेश सरकारको ११ लाख ७८ हजार लगानीमा निसीखोला गाउँपालिका२ देवीस्थान बहुउद्देश्यीय सहकारी संस्थामा १० टन क्षमताको २ वटा च्याम्बर रहेको कोल्डस्टोर पनि विद्युत् अभावले यो सञ्चालनमा आएको छैन । हाल बुर्तिवाङ बजारमा पुगेको विद्युत् विस्तार हुने आशमा किसान कुरेर बसेको कृषि ज्ञान केन्द्र बागलुङका सूचना अधिकारी कुमार पुनले जनाए । तत्कालीन कृषि विकास कार्यालयमार्फत बनेको जैमिनी नगरपालिका४ सर्कुवामा रहेको ५० टन क्षमताको सोलार भण्डार केन्द्र प्रयोगमा नआउँदै जीर्ण बनेको छ । मर्मतका लागि खर्च गर्नुभन्दा पायक पर्ने स्थानमा नयाँ बनाउन उचित हुने अवस्था रहेको जैमनी नगर कृषि शाखाका प्राविधिक सहायक मनोज रानाले बताए । जैमिनी३ मा आलु उत्पादन राम्रो हुने भएकाले आगामी वर्ष नगरपालिकाले खायन आलु प्रवर्द्धन कार्यक्रमअन्तर्गत भण्डारका लागि योजना बनाउन लागिएको उनको भनाइ छ । बागलुङ नगरपालिका८ को गणेश व्यावसायिक कृषि सहकारी संस्थामा २० टन क्षमताको कोल्ट रुम बनाइएको छ । गण्डकी प्रदेशको भूमि व्यवस्था, कृषि तथा सहकारी मन्त्रालयले तीन वर्षअघि २१ लाख लगानी गरेपछि स्थानीयले थप ४ लाखको श्रमदानमा कोल्ड स्टोर बनेको हो । यो स्टोरको पूर्ण क्षमतामा सुन्तला भण्डारण गरिन्छ । सहकारीले विद्युत् महसुल पनि नियमित तिरेको छ । सोही सहकारीका सदस्य टोपबहादुर खड्का र अनन्त खड्काले व्यक्तिगत लगानीमा घरघरमै दुइटा कोल्ड रुम बनाएका छन् । त्यहाँ २ सय क्विन्टल सुन्तला भण्डारण गर्न सकिन्छ । गलकोट नगरपालिका३ मा सिद्धभैरव २ करोड निजी लगानीमा तीन वर्षदेखि १ सय मेट्रिकटन क्षमताको स्टोर बनाएर सञ्चालनमा ल्याएको छ । यहाँ आलुसहित फलफूल पनि स्टोर हुने गरेको छ । सुक्खा मौसमका लागि फलफूल र वर्षात्मा आलु भण्डारण गरेर बजार पठाएको समूहका सदस्य महेन्द्र खत्रीले जनाए । यो भण्डारण केन्द्र पूर्ण क्षमतामा सञ्चालित छ । क्षमता कम हुँदा बजार पठाउने सामान बाहिरै राख्ने गरेको उनले सुनाए ।त्यसबाहेक प्रदेश सरकारको साझेदारीमा काठेखोला गाउँपालिका३ को धम्जामा ०७५ सालमा ५० टन क्षमताको भण्डारण केन्द्रमा आलु पनि राख्ने गरिएको छ । यो सामुदायिक भवनजस्तै गरी सामूहिक उपयोग गरिएको छ । काठेखोला६ बिहुँमा प्रदेश सरकारको ५० लाख सहयोग पाएपछि श्रमदान जुटाएर झन्डै ६० लाखमा बनाएको १ सय १० टन क्षमताको कोल्डस्टोरमा राखेका सुन्तला स्थानीयले फागुन र चैतसम्म किसानले बजार पठाउने गरेका छन् । यो पर्याप्त छैन, अत्याधुनिक पनि होइन, केही महिना राख्न मात्रै हो, स्थानीय युक्तप्रसाद कँडेलले भने, कम्तीमा ५ सय टन भण्डारण गर्ने आधुनिक स्टोर भए किसानले उचित मूल्य पाएर बेच्न सक्छन् । काठेखोला५ र ६ मा वर्षमा ३ करोडसम्मको सुन्तला किसानले बेच्ने गरेका छन् । मंसिरमै बेचेर सक्दा पाएको मूल्यभन्दा भण्डार गरेर गर्मी मौसममा बेच्न सके दोब्बर फाइदा हुने कँडेलको भनाइ छ । कोल्डस्टोरमा लाग्दा प्रयोग भएको विद्युत्को खर्च किसानले दामासाहीमा तिर्ने गरेका छन् । उल्लिखित स्टोर सञ्चालन गर्न कुनै पनि कर्मचारी छैनन् । किसानका समूहले उपयोग गर्दै आएका हुन् । बागलुङ बजारमा भने तरकारी र फलफूलका लागि कोल्डस्टोर छैन । वडा ३ स्थित गुठीमा फलफूल पसल सञ्चालन गरेको मिसन कृषि सहकारी संस्थाले प्रदेशको सहकारी मन्त्रालयबाट १० लाख अनुदान लिएर १० टनको कोल्ड रुम बनाएको छ । सहकारीको नाममा भए पनि एकल रूपमा तरकारी र फलफूल भण्डारण गर्न प्रयोग भएको छ । स्थानीय उत्पादन बढाएर कृषि फसल र फलफूलमा आत्मनिर्भर बनाउन तरकारी तथा फलफूलका पकेट, ब्लक र जोन क्षेत्रमा स्टोर बनाउनुपर्ने अगुवा किसान गंगाबहादुर थापाले बताए । स्टोर नभएर धेरै तरकारी र फलफूल कुहिएर जान्छ, चाहिएको बेला पाइँदैन, थापाले भने, साना अनुदानका कार्यक्रमभन्दा ठूला पूर्वाधार र उद्योगका लागि लगानी चाहिएको छ । दूध उत्पादन र भण्डारणका लागि पनि लगानी नभएको उनले जनाए । दूधमा आत्मनिर्भरजस्तै भएको बागलुङमा सुक्खा मौसममा आयात गरिन्छ । उचित स्टोर र उद्योगका लागि लगानी बढाउने हो भने दूध कहिले पनि अभाव हुँदैन, बागलुङ दुध सहकारी संस्थाका सदस्य युक्तप्रसाद कँडेलले भने, पशु खरिद र घाँस उत्पादनमा पनि अनुदान चाहिएको छ । उत्पादन गर्न खोज्ने किसानलाई प्रोत्साहन कम भएको उनको भनाइ छ ।"
बजारमा ६२० किमि रेन्ज दिने प्रिमियम ईभी एसयूझी,"काठमाडौं (कास) स्काइवेलको आधिकारिक वित्रेता जी मोटर्सले प्रिमियम लक्जरी ईभी एसयूभी सार्वजनिक गरेको छ । भक्तपुरको राधेराधेमा रहेको जी मोटर्सको स्काइवेल सोरुमको उद्घाटनका अवसरमा ६२० किमि रेन्ज दिने, ५ स्टार सेफ्टी रेटिङ प्राप्त रियल ईभी एसयूभी सार्वजनिक गरिएको हो । यसको बजार मूल्य १ करोड ९ लाख रुपैयाँ रहेको कम्पनीले जनाएको छ । नेपालस्थित चिनियाँ दूतावासका इकोनोमिक एन्ड कमर्सियल कन्सुलर सीयू, स्काइवेल न्यु इनर्जी भेहिकलका चिनियाँ प्रतिनिधि थोमस जू र जी मोटर्सका अध्यक्ष दुर्गाप्रसाद गेलालले सोरुमको उद्घाटन गरी गाडी सार्वजनिक गरे । गाडी सार्वजनिक गर्दै १ वर्षको निःशुल्क बिमा, सडक कर, एक्सचेन्ज सुविधामा आकर्षक बोनस र विशेष छुट सुविधा यो वैशाखमा रहेको कम्पनी प्रबन्ध निर्देशक कैलाशबाबु गेलालले बताए । विद्युतीय सवारीप्रति उपभोक्ताको बढ्दो चाहनालाई सम्बोधन गर्न प्रिमियम ब्रान्डको विद्युतीय एसयूभी ल्याएको कम्पनीले जनाएको छ ।"
आईटी उद्यमीलाई अन्तर्राष्ट्रिय विज्ञको सुझाव,"(काठमाडौं) नेपालका आईटी उद्यमी, स्टार्टअप वा व्यवसायीहरूले अन्तर्राष्ट्रिय बजारमा पहुँच पाउन वा व्यवसाय विस्तारका लागि के गर्नुपर्ला ? यस प्रश्नको जवाफमा अस्ट्रेलिया, मलेसिया, चीन र श्रीलंकाका डिजिटल अर्थतन्त्रका विज्ञहरूले लगभग उस्तै सुझाव दिएका छन् । त्यो हो आईटी क्षेत्रमा नेपालले आफ्नो विशिष्ट सीप पहिचान गर्ने, त्यसबारे प्रचार वा ब्रान्डिङ गर्ने, अन्तर्राष्ट्रिय डिजिटल बजार सञ्जालको सदस्य बन्ने, आपसमा सहकार्य गर्ने र बजारीकरणका लागि गतिलो साझेदार फेला पार्ने ।नेपाल एसोसिएसन फर सफ्टवेयर एन्ड आईटी सर्भिसेस कम्पनिज (नासआईटी) ले शनिबार आयोजना गरेको नेभिगेटिङ ग्रोथ ः स्ट्राटेजिज फर स्टार्टअप इकोसिस्टम्स एन्ड एसिया प्यासिफिक एक्सपान्सन कार्यक्रममा सहभागी अन्तर्राष्ट्रिय विज्ञहरूले नेपालका सूचना प्रविधि कम्पनीहरूको प्रगति प्रशंसनीय भएको बताए । आफूसँग भएको दक्षताबारे नेपालले विश्व बजारलाई जानकारी दिनुपर्ने अस्ट्रेलियाको मास्टरमाइन्ड ग्रुप का प्रमुख कार्यकारी अधिकृत फुल्भियो इन्सेराले जनाए । प्रविधि विकास गर्नु मात्रै सबैथोक होइन, अंग्रेजी भाषामा संवाद गर्न र आफ्ना वस्तु तथा सेवाबारे बुझाउन सक्नु पनि महत्त्वपूर्ण पक्ष हो, उनले भने, यो गुण नेपालीहरूमा छ, यसको सदुपयोग गर्नुपर्छ । नेपाली आईटी उद्यमीलाई चीन वा अन्य देशमा बजार विस्तार गर्न राम्रो साझेदार पहिल्याएर उहीमार्फत नेटवर्किङ र बजारीकरणमा अघि बढ्न सकिने चीनको नेसनल सेन्ट्रल युनिभर्सिटीका प्राध्यापक सीके फर्नले सुझाव दिए । प्रविधि विकासमा राम्रो गर्ने कम्पनी पनि मार्केटिङमा सिपालु नहुन सक्छ, उनले भने, मार्केटिङमा राम्रो पार्टनर भेटाए उसलाई अघि बढ्न मद्दत मिल्छ । नेपालले अन्तर्राष्ट्रिय बजारको इकोसिस्टममा आफूलाई उपस्थित गराउन राम्रो साझेदारको सहयोग लिनुपर्ने प्राध्यापक फर्नको भनाइ छ । सूचना प्रविधिसम्बन्धी कम्पनीहरूको अन्तर्राष्ट्रिय सञ्जाल (एपिक्टा) मा नेपाल सदस्य भइसकेकाले अब यही सञ्जालमार्फत अन्तर्राष्ट्रिय बजार विस्तारमा अघि बढ्न सक्ने श्रीलंकाको डिजिटल रूपान्तरणसम्बन्धी जानकार रुवान अमरासेकराले औंल्याए । सन् २०२४ मा ब्रुनईमा हुन लागेको एपिक्टा अवार्डमा भाग लिन र सकिन्छ भने पुरस्कारसमेत जितेर सबैको नजरमा पर्न उनले सुझाव दिए । केही नभए पनि व्यावसायिक साझेदार फेला पार्न त्यसले मद्दत गर्नेछ, उनले भने, आफूसँग भएका यस्ता अवसरहरूको उच्चतम प्रयोग गर्न सल्लाह दिन्छु ।मलेसियाली कम्पनी आइरनहर्स एसिया एसडीएन बीएचडीका संस्थापक स्टन सिंहले पनि विदेशी साझेदारमार्फत अघि बढ्न सुझाए । एक्लै गर्छु भनेर आँट्दा असफल भइने खतरा रहेको औंल्याउँदै उनले नेपालमा सफल भएको आईटी उद्यम विदेशमा पनि सफल नै हुन्छ ठानेर व्यवसाय डुप्लिकेट गर्नु जोखिमपूर्ण हुन सक्नेमा सतर्क गराए । अन्तर्राष्ट्रिय बजारको बहुआयामिक पक्ष बुझेर मात्रै व्यवसाय विस्तार गर्नुपर्छ, उनले भने, त्यसकारण बजार बुझ्नसमेत बिजनेस पार्टनर महत्त्वपूर्ण हुन्छन् ।वक्ताहरूले आआफ्नो देश र क्षेत्रका सूचना प्रविधि कम्पनी, स्टार्टअप र समग्र डिजिटल अर्थतन्त्रका सजिलाअप्ठ्याराहरूबारे पनि अनुभव सुनाए । सन् २०२२ मा देशको अर्थव्यवस्था टाट पल्टिएर असाध्यै ठूलो संकट आइपर्दासमेत श्रीलंकाको सूचना प्रविधि क्षेत्र भने निरन्तर विकसित भइरहेको अमरासेकराले जनाए । त्यो बेला हामी आईटी क्षेत्रका श्रीलंकाका चारवटै छाता संगठनले मिलेर काम गर्यौं, सरकारसँग लबिइङ पनि सँगै गर्यौं, पूर्वी युरोपली बजारमा पहुँच बढायौं, उनले भने, मार्केट रिसर्चमा हाम्रो विशिष्ट क्षमता छ भन्ने पहिचान गर्यौं । अहिले स्टोनियालगायत पूर्वी युरोपली देशमा श्रीलंकाका थुप्रै आईटी कम्पनीले शाखा कार्यालयसमेत खोलेका छन् । सरकार अस्थिर रहे पनि उद्योगहरूले स्थिर भएर आफ्नो कामलाई निरन्तरता दिनुपर्ने धारणा राखे ।हाल ६७ अर्ब रुपैयाँको नेपालको आईटी सेवा निर्यात क्षेत्रलाई आगामी १० वर्षमा ५ अर्ब डलर (साढे ६ खर्ब रुपैयाँ) बराबर निर्यात गर्ने क्षेत्र बनाउने लक्ष्य लिएको नासआईटीका अध्यक्ष रिचन श्रेष्ठले बताए । यो लक्ष्य पूरा गर्न हामीले सरकार र सरोकारवाला सबैसँग सहकार्य अघि बढाइसकेका छौं, उनले भने, यो क्षेत्रले अहिले १ लाखलाई रोजगारी दिएको छ, अबको १० वर्षमा यहाँ ५ लाखले रोजगारी र अन्य अवसर पाउन सक्छन् ।"
शुक्लाफाँटामा बाघको नामकरण,"(कञ्चनपुर) भर्खर आमाबाट छुट्टिएर आफ्नो बासस्थान बनाउन जंगल विचरण गरिरहेको करिब ४५ वर्षको भाले बाघको नाम अब युवराज भएको छ । उस्तै उमेर र अवस्थाको अर्को भालेको नाम राजकुमार राखिएको छ । राजकुमार र युवराज मात्रै होइन शुक्लाफाँटा राष्ट्रिय निकुञ्जमा रहेका सबै बाघको नामकरण गरिएको छ । उमेर, शारीरिक अवस्था, शरीरमा भएका फरक चिह्न र तिनको विचरणका आधारमा बाघको नाम राखिएको हो । निकुञ्ज कार्यालयले नियमित अनुगमन तथा गणनाका क्रममा बाघको पहिचान खुल्ने गरी नाम पनि राखेको हो । धेरै लामो दूरीसम्म विचरण गर्नेलाई घुमन्ते, अरूभन्दा बलियो देखिनेलाई महाराजा, साना धर्का भएकालाई लघुधर्केलगायतका नाम राखिएका छन् । बाघको पहिचान त विभिन्न तरिकाले गरिँदै आएको छ, तर हामीले पहिलो पटक नामकरण पनि गरेका छौं, राष्ट्रिय प्रकृति संरक्षण कोषको शुक्लाफाँटा संरक्षण कार्यक्रम प्रमुख लक्ष्मीराज जोशीले भने, समस्याग्रस्त वन्यजन्तुको नाम राख्ने चलन भने विगतदेखि नै हो, हामीले अहिले अनुगमनका क्रममा तिनले गर्ने विचरण, शरीरका चिह्न र शारीरिक अवस्थाका आधारमा नाम राखेका हौं । निकुञ्ज कार्यालयले राष्ट्रिय प्रकृति संरक्षण कोष, जुलोजिकल सोसाइटी अफ लन्डन, हिमाली नेचरलगायतका संस्थाको सहयोगमा गत वर्ष बाघ र गैंडाको अुनगमन तथा गणना गरेको हो । सोही गणनाका क्रममा तिनीहरूको नाम पनि राखेको हो । यसले बाघको अनुगमनसँगै आगामी दिनमा गणना गर्दा होस् वा निकुञ्जभन्दा बाहिर कुन बाघ रहेछ भनेर पहिचान गर्न सजिलो हुने बताइएको छ । गत वर्ष फागुन ५ देखि २२ गतेसम्म क्यामरा ट्र्यापिङ विधिबाट गरिएको गणनाअनुसार निकुञ्जमा बाघको संख्या २४ भाले, १७ पोथी र ३ विश्लेषणका आधारमा गरी ४४ पुगेको छ । सन् २०२२ मा गरिएको गणनाभन्दा यो संख्या ८ ले बढी हो । त्यतिबेला निकुञ्जमा बाघको संख्या झन्डै दोब्बरले वृद्धि भएर ३६ पुगेको थियो । बाघ गणनाको नतिजा शुक्रबार वन्यजन्तु सप्ताहको अवसर पारेर सार्वजनिक गरिएको हो । निकुञ्जका प्रमुख संरक्षण अधिकृत प्रमोद भट्टराईले विगतका वर्षझैं निरन्तर रूपमा बाघको संख्या वृद्धि भइरहेको बताए । यसले संरक्षणकर्मीलाई हौस्याएको बताए । उनले बाघको संख्या वृद्धिसँगै आहारा र बासस्थान व्यवस्थापनमा चुनौती बढ्दै गएको बताए । ३ सय ५ वर्गकिलोमिटर क्षेत्रफलमा रहेको निकुञ्जलाई २२ किलोमिटरका ९२ ग्रिड बनाएर हरेक ग्रिडमा एकएक जोडी क्यामरा जडान गरिएको थियो । १५ दिनसम्म राखिएका क्यामराको तस्बिर संकलन र विश्लेषण गरेर नतिजा निकालिएको हो । संख्या कम भएको र चोरीसिकार हुन सक्ने जोखिम भएको क्षेत्रमा नियमित रूपमा अनुगमन गर्नुपर्ने हुन्छ, निकुञ्जका वरिष्ठ संरक्षण अधिकृत प्रमोद भट्टराईले भने, राष्ट्रिय गणनासँगै हामीले नियमित रूपमा हरेक वर्ष पनि गणना र अनुगमन गर्दै आएका छौं । यस पटकको गणनामा निकुञ्जको सबै क्षेत्रमा बाघको विचरण देखिएको छ । दुई वर्षअघिको राष्ट्रिय गणनामा निकुञ्जको विस्तारित क्षेत्रमा बाघको विचरण देखिएको थिएन । यस पटक विस्तारित क्षेत्रमा पनि बाघको विचरण देखिएको छ । तत्कालीन वन्यजन्तु आरक्षको १ सय ५५ वर्गकिलोमिटर क्षेत्र विस्तार गरिएको हो । वन्यजन्तु आरक्षलाई २०७१ सालमा निकुञ्जमा स्तरोन्नति गरिएको हो ।"
अतिक्रमित जग्गा फिर्ता लिन गृहको सर्कुलर,"गृह मन्त्रालयले अतिक्रमित सार्वजनिक तथा सरकारी जग्गा साविककै अवस्थामा फिर्ता ल्याउने कामलाई तीव्र बनाउन शुक्रबार देशभरका स्थानीय प्रशासनलाई निर्देशन दिएको छ । उपप्रधान एवं गृहमन्त्री रवि लामिछानेले यसअघि ७७ वटै जिल्ला प्रशासन कार्यालयलाई सार्वजनिक र सरकारी जग्गा फिर्ता ल्याउन परिपत्र गरेका थिए । शुक्रबार स्थानीय प्रशासनलाई हालसम्म भएका कामको विवरण पठाउन र अबबाट दैनिक प्रगति रिपोर्टिङ गर्न निर्देशन दिएको गृहद्वारा जारी प्रेस नोटमा उल्लेख छ । सरकारी तथा सार्वजनिक र संघसंस्थाको नामको जग्गा कुनै किसिमले कब्जा, आवाद वा अतिक्रमण गर्न नहुने र अतिक्रमण वा कब्जा गरेमा त्यस्तो अपराध गर्ने व्यक्तिलाई कानुन बमोजिम जरिवाना र सजाय हुने तथा त्यसरी दर्ता वा नामसारी भइसकेको दर्तासमेत स्वतः बदर हुने कानुनी व्यवस्था रहेको सर्कुलरमा उल्लेख छ । प्रमुख जिल्ला अधिकारीले सार्वजनिक जग्गा, पार्टी, पौवा, सत्तल, पार्क, पोखरी, कुवा, गौचर आदिको लगत राख्ने, नेपाल सरकारको पूर्वस्वीकृति नलिई कसैलाई आवाद गर्न वा आवाद गर्न अनुमति नदिने, यदि कसैले त्यस्तो सरकारी वा सार्वजनिक सम्पत्ति दर्ता गराएको भएमा दर्ता बदर हुने र त्यसमा हदम्यादसमेत नलाग्ने व्यवस्थाको पनि स्मरण गराएको छ । मुलुकी अपराध संहिता, २०७४ र स्थानीय प्रशासन ऐन, २०२८ को कार्यान्वयन गरी सरकारी तथा सार्वजनिक जग्गा एवं सम्पत्तिको लगत संकलन गर्ने, अभिलेख राख्ने र त्यस्तो सरकारी वा सार्वजनिक जग्गा तथा सम्पत्ति अतिक्रमण भएको वा अनधिकृत रूपमा उपभोग गरेको पाइएमा साविककै अवस्थामा फर्काई दोषीउपर कानुनबमोजिम कारबाही गर्न र गराउन सम्बन्धित निकायसँग समन्वय गरी कार्य गर्न यसअघि नै पत्राचार गरिएको व्यहोरा पनि गृहले स्थानीय प्रशासनलाई अवगत गराएको छ । मन्त्रालयले व्यक्ति वा संस्थाले गैरकानुनी रूपमा दर्ता वा उपभोग गरेको (अतिक्रमण भएको) सरकारी तथा सार्वजनिक सम्पत्ति तथा जग्गा साविककै अवस्थामा ल्याउन गरिएका कामकारबाही थप प्रभावकारी बनाई अतिक्रमण भएको जग्गाको विवरण, अतिक्रमण गर्ने संस्था वा व्यक्तिको नाम, ठेगाना, त्यस्तो जग्गा वा सरकारी सम्पत्ति साविककै अवस्थामा फिर्ता ल्याउन गरिएका कामकारबाही र फिर्ता ल्याएको जग्गा तथा जुनसुकै प्रकारको सम्पत्तिको परिणामसहितको प्रतिवेदन दैनिक रूपमा पठाउन पनि जिल्ला प्रशासन कार्यालयहरूलाई निर्देशन दिएको छ । उपप्रधान एवं गृहमन्त्री लामिछानले पदभार ग्रहण गर्दा सार्वजनिक तथा सरकारी जग्गा फिर्ता ल्याउन मन्त्रालयले गरेको परिपत्रलाई कार्यान्वयनको निरन्तरतामा लैजाने निर्णय गरेका थिए । मन्त्री लामिछानेकै निर्देशनमा भाडा अवधि सकिए पनि निजी कम्पनीले भोगचलन गरिरहेको नेपाल स्काउटको लैनचौरस्थित जमिन र त्यसमा बनेका संरचनामा जिल्ला प्रशासन कार्यालय, काठमाडौंले बिहीबार सिल गरेको गृह मन्त्रालयले जनाएको छ । कांग्रेस सांसद दीपक खड्काले १५ वर्षदेखि कब्जामा लिएको स्काउटको जग्गा प्रशासनले सिल गर्दै आफ्नो नियन्त्रणमा लिएको हो ।"
"नेपाली ब्याटिङको दुर्गति, हङकङसँग पनि उस्तै",भुर्तेलको ह्याट्रिक डकनेपाली ओपनिङ ब्याटर कुशल भुर्तेलले नचाहेको कीर्तिमान बनाएका छन् । ठीक तीन वर्षअघि कीर्तिपुरस्थित त्रिवि क्रिकेट मैदानमा नेदरल्यान्ड्ससँग दुई र मलेसियासँगको एक खेलमा गरी लगातार तीन खेलमा अर्धशतक बनाउँदै कुशल भुर्तेल ट्वान्टी२० अन्तर्राष्ट्रियमा प्रवेश गरेका थिए ।शनिबार ठीक त्यसको उल्टो भयो । उनी हङकङसँगको खेलमा शून्यमा आउट भए । उनी लगातार तेस्रो खेलमा शून्यमा आउट भएका हुन् । यूएईविरुद्धको सेमिफाइनलमा पहिलो बलमा आउट भएका भुर्तेल साउदी अरेबियाविरुद्ध पनि खाता खोल्न सकेका थिएनन् ।उनी ट्वान्टी२० अन्तर्राष्ट्रियमा डकआउट भएको यो पाँचौं अवसर हो । योसँगै उनले नेपालबाट सर्वाधिक शून्यमा आउट हुने खराब कीर्तिमान बनाएका छन् । प्रदीप ऐरी यसअघि चार खेलमा शून्यमा आउट भएका थिए । भुर्तेल आफ्नो ३० औं खेलमा पहिलो पटक शून्यमा आउट भएका थिए । फेब्रुअरी २७ मा कीर्तिपुरमा नामिबियाविरुद्धको खेलमा उनलाई रुवेन ट्रम्पलमनले एलबीडब्लू आउट गरेका थिए । त्यही खेलमा ३३ बलमा १ सय रन पुरा गरेर जान निकोल लफ्टी इटनले ट्वान्टी२० अन्तर्राष्ट्रियमा सबैभन्दा कम बलमा शतक बनाउने कीर्तिमान बनाएका थिए । नामिबियासँगको खेलको भोलिपल्ट नेदरल्यान्ड्सविरुद्धको खेलमा पनि भुर्तेलले रन बनाउन सकेनन् । उनलाई शून्यमा भिभिएन किंग्माले आउट गरेका थिए । ओमानमा लगातार तीन पटक शून्यमा आउट हुनेक्रममा भुर्तेलले दुई पटक स्टम्पपछाडि क्याच दिन पुगे । उनले ४३ ट्वान्टी२० अन्तर्राष्ट्रिय खेलमा एक शतक र ८ अर्धशतकका साथ १ हजार ८१ रन बनाइसकेका छन् । नेपालबाट उनीसहित अन्य तीन खेलाडीले ट्वान्टी२० अन्तर्राष्ट्रियमा १ हजारभन्दा बढी रन बनाएका छन् ।
पलेशा र कविराज संघको उत्कृष्ट,"(काठमाडौं)नेपाल तेक्वान्दो संघले शनिबार पलेशा गोवर्धनलाई वर्ष २०८० को उत्कृष्ट खेलाडी घोषित गर्दै सम्मान गरेको छ । कविराज नेगी वर्षको उत्कृष्ट प्रशिक्षक रहे । पलेशा पेरिस पारा ओलम्पिकमा छनोट भएकी छन् । त्यस अवसरमा नेगी प्रशिक्षक रहेका थिए । संघले चितवन सौराहामा आयोजित आठौं साधारणसभाका अवसरमा उनीहरूलाई सम्मान गरेको हो । पलेशालाई ५० हजार र कविराजलाई १५ हजार रुपैयाँ प्रदान गरिएको थियो । पलेशाले चीनको हाङचाउमा आयोजित एसियाली पारा खेलकुदमा कांस्य पदक जितेकी थिइन् । नेगीले भने पछिल्लो १० वर्षदेखि पारा तेक्वान्दो प्रशिक्षकको जिम्मेवारी सम्हाल्दै आएका छन् । उनको प्रशिक्षणमा नेपालले अहिलेसम्म १० अन्तर्राष्ट्रिय पदक जितिसकेको छ । एनटीए सोसल अवार्ड बन्दी सहायता नेपालकी अध्यक्ष प्रतिनिधि सभाकी उपसभामुख इन्दिरा रानामगर र गोल्छा समूहका अध्यक्ष एवं प्रबन्ध निर्देशक शेखर गोल्छालाई २५२५ हजारसहित सम्मान गरियो । त्यस अवसरमा गोल्छाले आफ्नो संस्था तीन दशकदेखि नेपाली खेलकुदसँग आबद्ध रहेको बताउँदै खेलकुदले देशलाई जोड्ने पनि बताए । रोल्पाको जलजला तेक्वान्दो डोजाङका प्रशिक्षक हेमन्त खत्री बेस्ट तेक्वान्दो इन्स्ट्रक्टर अवार्डबाट सम्मानित भए । उनलाई १५ हजार रुपैयाँबाट सम्मानित गरिएको थियो । उत्कृष्ट जिल्ला चितवन र उत्कृष्ट प्रदेशमा वाग्मतीलाई २५ हजार रुपैयाँबाट सम्मान गरिएको थियो । एनटीए प्रेसिडेन्ट अवार्ड नेपाल तेक्वान्दो संघका उपाध्यक्ष भानबहादुर चन्द र केन्द्रीय सदस्य राम गिरीलाई प्रदान गरिएको थियो । संघका प्रवक्ता साम्राज्यविक्रम पाण्डे, तेक्वान्दो संघ वाग्मती प्रदेशका अध्यक्ष केशव पुरी र मधेश प्रदेश तेक्वान्दो संघ प्रसंशापत्रबाट सम्मानित भए ।"
पेमा एफसी सेमिफाइनलमा,विराटनगर (कास) विराटनगरको पेमा फुटबल क्लबले फियर फुटबल क्लब धरानलाई २० गोलले हराएर चौथो संस्करणको मिल्स गोल्डकप फुटबल प्रतियोगिताको सेमिफाइनलमा स्थान बनाएको छ ।विराटनगर जुट मिलको मैदनमा शनिबार पेमाका लागि दुवै गोल बिजु भुजेलले दोस्रो हाफमा गरे । उनी म्यान अफ द म्याच भए ।पेमा क्लबले फाइनल पुग्न अब कोशी प्रदेश प्रहरी कार्यालय रानी र गोलबजार स्पोर्टिङ क्लब सिरहाको विजेतासँग प्रतिस्पर्धा गर्नेछ । बिजुले ५५ औं मिनेटमा गोल गर्दै टिमलाई अग्रता दिलाए । उनले धरानका गोलरक्षक प्रभात राई पोस्टभन्दा अघि बढेको मौका छोप्दै ३० यार्डवाट दोस्रो बार च्यापेर गोल गरेका थिए । एक गोलको अग्रता लिएको सात मिनेट नबित्दै बिजुले दोस्रो गोल थपे । कमल खवासको कर्नर भलीमा उनले व्यक्तिगत र टिमका लागि दोस्रो गोल गरे । दुई गोलले पछि परेको धराने टिमले खेलको अन्तिम समयमा सुधारिएको खेल पस्के पनि फिनिसिङमा चुक्दा अवसर सदुपयोग गर्न सकेन । निर्मल लिम्बूले ६५ औं मिनेटमा गरेको लक्षित प्रहार बाहिरियो । धरानका कप्तान सुवास तामाङले बक्सभित्रबाट गरेको प्रहार विराटनगरका गोलकिपर प्रमोज गच्छदारले बचाए । निश्चल लिम्बूले ७० औं मिनेटमा ३० यार्डबाट गरेको प्रहार बाहिरिँदा गोल फर्काउने खेर गयो । आइतबार टीडब्लू विराटनगर र कन्काइ स्पोर्टिङ क्लबबीच प्रतिस्पर्धा हुनेछ ।
पौडी संघ अध्यक्षमा श्रेष्ठ,"काठमाडौं (कास) नेपाल पौडी संघको अध्यक्षमा जगतमान श्रेष्ठ निर्वाचित भएका छन् । राजधानीमा शनिबार सम्पन्न संघको पाँचौं राष्ट्रिय महाधिवेशनबाट यसअघि महासचिव रहेका श्रेष्ठ निर्विरोध निर्वाचित भएका हुन् । २५ सदस्यीय कार्यसमिति नै निर्विरोध निर्वाचित भएको हो । यसअघि अशोकरत्न वज्राचार्य पौडी संघको अध्यक्ष रहेका थिए । शनिबार अधिवेशनपछि उनको चार दशक पौडी संघको यात्रा टुंगिएको छ । लुम्बिनी खेलकुद परिषद्का सदस्यसचिव रहेका जयप्रकाश भट्टराई, सुदूरपश्चिमका चित्रराज भट्ट र जुनाकुमारी कठायत तथा कर्णालीका गंगालाल सिंगार उपाध्यक्षमा चुनिएका हुन् । महासचिवमा ईश्वर कार्की, सचिवमा रञ्जन भट्टराई र गंगालाल गोले, कोषाध्यक्षमा दिलीप वैद्य र सहकोषाध्यक्षमा योगेन्द्रमान श्रेष्ठ चुनिए ।सदस्यमा दीपकसागर सिंह, विकास शर्मा, टेकबहादुर थापा, कुमार गिरी, विसनप्रसाद न्यौपाने, भरत तामाङ, जनक थापा, पञ्चा सिंह, अनिश महर्जन, उमेश प्रधान, रुपेशमान सिंह, हरेन्द्र यादव, विष्णु खड्का, विजेनमान श्रेष्ठ र ओलम्पियन शिरीष गुरुङ निर्विरोध निर्वाचित भएको संघले जनाएको छ ।"
अप्रिल २१ दिनेश सुनार डे,काठमाडौं (कास) अमेरिकाको ओहायो राज्यको एक्रोन सहरले नेपाली पार्कर खेलाडी दिनेश सुनारको नाममा अप्रिल २१ लाई दिनेश सुनार डे भनेर मनाउने गरेको छ । हाल अमेरिकामा रहँदैं आएका दिनेशले पार्करमा १८ विश्व कीर्तिमान बनाइसकेका छन् ।सन् २०२२ को अप्रिल २१ मा दिनेशले एक्रोनमा आफ्नो पाँचौं विश्व कीर्तिमान बनाएपछि सहरका मेयर डेनियल हेरिगनले उनलाई सम्मान गर्दै हरेक वर्ष अप्रिल २१ मा दिनेश सुनार डे मनाउने घोषणा गरेका थिए । हाल न्युयोर्कमा रहेका दिनेशले नेपालमा ३ र अमेरिकामा १५ विश्व कीर्तिमान बनाएका हुन् । दिनेश सुनार डे आफ्नो जिन्दगीको स्मरणीय क्षण भएको जनाउँदै थप विश्व कीर्तिमानलाई तयारी गरिरहेको जनाए ।
सुदूरपश्चिमको पहिलो जित,"काठमाडौं (कास) सुदूरपश्चिम प्रदेशले वीर गणेशमान सिंह राष्ट्रिय पुरुष टी२० प्रतियोगितामा शनिबार गण्डकी प्रदेशलाई ९ विकेटले पराजित गरेको छ । दुई खेलमा सुदूरपश्चिमको पहिलो जित हो । मूलपानीको माथिल्लो मैदानमा टस हारेर ब्याटिङ गरेको गण्डकीले १८३ ओभरमा अलआउट हुनुअघि १ सय १७ रन बनायो । शीर्ष ३ मा ब्याटिङ गरेका अर्जुन कुमाल, ईश्वर क्षेत्री र दीपक डुम्रेलाई सस्तैमा गुमायो । कुनै समय गण्डकी १९३ को स्थितिमा पुगेको थियो । कप्तान विपिन खत्रीले अविजित १९ बलमा ३० रन र रोशन गौतमले २३ बलमा २८ रन बनाएर उकासे । करन पंगेनी र दिनेश बुढामगरले १५१५ रन बटुले । सुदुरपश्चिमका नरेन भट्टले १ रन खर्चिएर २ विकेट लिए । नारायण जोशी र शेर मल्लले पनि २२ विकेट हात पारे । जवाफमा १ सय १८ रनको लक्ष्य सुदूरपश्चिमले १९ ओभरमा १ विकेट गुमाएर पूरा गर्यो । सुदूरपश्चिमलाई सहज जित दिलाउन प्लेयर अफ द म्याच चुनिएका अभिषेक पालले ४९ रन बनाए । वसन्त कार्कीले ३७ र राजु रिजालले २९ रन जोडे । दुवै अविजित रहे ।अर्को खेलमा लुम्बिनीले कोशी प्रदेशलाई ५० रनले हरायो । कोशीको लगातार दोस्रो हार हो । लुम्बिनीले २० ओभरमा ८ विकेट गुमाई १ सय ३८ रन जोडेको थियो । लुम्बिनीका कप्तान देव खनालले २२ बलमा ४५ रन जोडे । दिलसाद अलीले १७ र कृष्ण कार्कीले अविजित १६ रन बनाए । कोशीका दिपेश कँडेलले २ विकेट लिए । फिर्दोश अन्सारी, ज्ञानेन्द्र श्रेष्ठ, श्रवण यादव, सौजन घिमिरे र अंकित सुवेलीले ११ विकेट लिए । प्रत्युत्तरमा १३९ रनको लक्ष्य पाएको कोशी एक समय ४०७ को अवस्थामा थियो । कोशीले १९४ ओभरमा पूरै विकेट गुमाएर ८८ रनमात्र जोड्यो । कोशीका लागि समीर कार्कीले २३ रन, सौजन घिमिरेले १६ र अंकित सुवेदीले ११ रन जोडे । कोशीलाई कम योगफलमा रोक्नेक्रममा लुम्बिनीका देव खनाल, नर सार्की र अभिषेक गौतमले २२ विकेट लिए । अलराउन्ड प्रदर्शन गरेका लुम्बिनीका कप्तान देव खनाल प्लेयर अफ द म्याच घोषित भए ।"
"आस्था, कल्पना र तिर्सना विजयी","(काठमाडौं)महिलाको स्वास्थ्य एवं तन्दुरुस्तीमा सचेतना जगाउने उद्देश्यले शनिबार राजधानीमा आयोजित काठमाडौं पिंक केयरएथनको १० किमि रेसमा आस्था राउत विजयी भएकी छन् । राष्ट्रिय प्रहरी प्रशिक्षण प्रतिष्ठान महाराजगन्जमा भएको रेसमा मनिता घतामी दोस्रो र संगीता तामाङ तेस्रो भए ।५ किमितर्फ कल्पना घिमिरे विजयी हुँदा सुशीला राना दोस्रो र ममिता धामी तेस्रो भए । ३ किमि दौडतर्फ तिर्सना कुमारी विजयी भइन् । सीमा बिँडारी दोस्रो र पार्वती चौधरी तेस्रो भए । पिंक केयरएथनमा २ वर्षदेखि ७० वर्षसम्म झन्डै दुई हजार महिला सहभागी थिए । लेजरपोर्ट नेपालले नेपाल प्रहरी श्रीमती संघसँगको सहकार्यमा पिंक केयरएथन आयोजना गरेको हो । सधैं घरायसी काम र दैनिकीमा व्यस्त रहने महिलालाई आफ्नो स्वास्थ्यका लागि समय निकाल्न प्रेरित गर्नु कार्यक्रमको मुख्य उद्देश्य रहेको आयोजक लेजरपोर्ट नेपालका अध्यक्ष नमराज जोशीले बताए । काठमाडौं महानगरपालिकाकी उपप्रमुख सुनीता डंगोलले महिलाको स्वास्थ्यसेवा र उपचारमा सहयोग गर्न महानगरले भर्खरै निःशुल्क क्यान्सर परीक्षण सुरुआत गरेको जानकारी गराइन् । विजेता खेलाडीलाई प्रहरी श्रीमती संघकी अध्यक्ष लक्ष्मी पराजुली कुँवर, भारतका टेलिभिजन प्रस्तोता एवं कलाकार जय भानुशालीलगायतले पुरस्कार प्रदान गरे । यसअघि काठमाडौं पिंकाथनको नाममा हुने यो कार्यक्रम यसपालि काठमाडौं पिंक केयरएथनमा गरिएको हो । सन् २०१९ सम्म तीन वर्ष लगातार आयोजित यो इभेन्ट कोरोना महामारीपछि पहिलो पटक भएको हो ।"

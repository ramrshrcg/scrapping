शीर्षक,विवरण
पश्चिम एसिया थप तनावमा,"गैरआवासीय नेपाली संघ इजरायलका संरक्षक गणेश गिरी इजरायलको सुरक्षा प्रणालीका कारण नेपालीहरू त्रसित नभएको बताउँछन् । यहाँ रहेका ९० प्रतिशतभन्दा बढी नेपाली घरभित्रै रहेर काम गर्ने हो । बाहिर निस्किरहनु पर्दैन । इजरायलको सुरक्षा प्रणाली र तयारी अवस्था देख्दा आत्तिहाल्नुपर्ने अवस्था छैन, उनी भन्छन्, तर, शक्तिशाली राष्ट्रबीच नै तनाव बढ्दा वा एकअर्काबीच आक्रमणको प्रतिक्रिया दिने अवस्था बढ्दा सहज अवस्था पक्कै देखिँदैन ।इजरायलमा रहेका अरू नेपाली पनि पछिल्लो आक्रमणबाट धेरै आत्तिएको देखिँदैनन् । मनमा केही डर त अवश्य पलाएको छ । तर आत्तिएका छैनौं । इजरायलको सुरक्षा प्रणालीमाथि विश्वास छ, तेलअभिममा कार्यरत रमेश जोशीले भने, यहाँ इजरायली नागरिकले जस्तो सुरक्षाको सुविधा पाइरहेका छन् । हामीले पनि त्यही पाउने हो । इरानको आक्रमणपछि इजरायलस्थित नेपाली दूतावासले त्यहाँको अवस्थालाई लिएर सूचना जारी गरेको छ । भनिएको छ, इजरायलमाथि इरानी हमला सुरु भएको सन्दर्भमा हालै इजरायली होम फ्रन्ट कमान्डद्वारा सर्वसाधारणका लागि नयाँ निर्देशनहरू जारी भएका छन् । सोमबार राति ११ बजेसम्म लागू हुने गरी शैक्षिक क्रियाकलाप बन्द गर्ने र ठूलो स्तरका सभाभेला नगर्न निर्देशन जारी भएको छ । दूतावासले त्यस सूचनालाई मध्यनजर गरी आवश्यक सुरक्षाका लागि नेपालीलाई स्थानीय सुरक्षा मापदण्ड पालना गर्न, आफ्नो क्षेत्रका लागि जारी गरिएका अद्यावधिक सूचना बारेमा जानकार रहन र आफ्नो सुरक्षातर्फ विशेष ध्यान दिन, अत्यावश्यक अवस्थामा बाहेक घरबाट बाहिर ननिस्कन तथा सुरक्षित आश्रयस्थल आसपास रहनसमेत अनुरोध गरेको छ । परराष्ट्र मन्त्रालयका प्रवक्ता अमृतकुमार राईले इरान र इजरायलबीचको द्वन्द्वलाई नेपाल सरकारले नजिकबाट हेरिरहेको उल्लेख गरे । उनले भने, इजरायली सरकारले त्यहाँ कसरी सुरक्षित रहने प्रोटोकल जारी गरेको छ । त्यही अनुरूपको सूचना दूतावासले पनि जारी गरिसकेको छ । तर वरिपरिका अन्य मुलुकमा रहेका नेपालीको सम्बन्धमा अहिले नै केही कदम चालिएको छैन । परिस्थिति हेरेर नेपाल सरकारले आवश्यक निर्णय लिन्छ । पश्चिम एसियामा इरान र इजरायलबीच सधैं शत्रुतापूर्ण सम्बन्ध छ । साढे ६ महिनाअघिको आक्रमणमा हमास विद्रोहीले प्रयोग गरेका ड्रोन, हातहतियार, तालिम र अन्य सबै सहयोग इरानले उपलब्ध गराएको इजरायलको आरोप छ । त्यसयता लेबनानमा रहेको हतियारधारी समूह हिजबुल्लाह र इजरायली सेनाबीच लगातार द्वन्द्व चलिरहेको छ । इरानले इजरायलमाथि आक्रमण गरेसँगै अमेरिका, अस्ट्रेलियालगायत पश्चिमा मुलुकहरूले इजरायलको पक्षमा वक्तव्य जारी गरेका छन् । पश्चिम एसियाको रणनीतिक शक्ति साउदी अरबले भने युद्धलाई रोकेर वार्तामार्फत समाधान रोज्ने प्रयास गर्नुपर्ने उल्लेख गरेको छ । पूर्वपरराष्ट्र सचिव मधुरमण आचार्य पश्चिम एसियामा थप युद्ध चर्किए नेपाललाई समस्या हुने प्रस्ट पारे । उनले भने, पश्चिम एसियामा भइरहेको संकट हामीले संवेदनशील भएर हेर्नुपर्छ । शान्तिको पक्षमा नेपाल सरकार पनि बोल्नुपर्छ । उनले भारतले पनि युद्ध रोकेर वार्ता गर्नुपर्छ भनिरहेको उल्लेख गर्दै नेपालले पनि आफ्नो धारणा प्रस्ट पार्नुपर्ने सुझाए । आचार्यले भने, पश्चिम एसियामा नेपालीहरू धेरै छन् । अमेरिका पनि युद्धमा जोडियो भने थप समस्या हुन्छ । इन्धनको भाउ थप बढ्न सक्छ । यो हाम्रा लागि चासोको विषय हो । उनले इरानले आफ्नो मकसद पूरा भएको भन्दै थप आक्रमण नगर्ने बताएको छ । तर, इजरायल चुप लागेर बस्छ वा बस्दैन महत्त्वपूर्ण पक्ष रहेको आचार्यको भनाइ छ । यो द्वन्द्वमा ठूलो शक्ति थपिए भने समस्या हुन्छ । केही न केही उपायनिकालेर समाधानको बाटोमा जान आवश्यकछ, उनको भनाइ छ ।भूराजनीतिक मामिला जानकार तथा अवकाश प्राप्त उपरथी विनोज बस्न्यात पश्चिम एसियाको युद्धले अब इन्धनको मूल्यमा थप वृद्धि हुने तथा त्यस क्षेत्रमा काम गरिरहेका नेपालीहरूलाई असर पर्न सक्ने बताउंछन् । भन्छन्, अहिलेको युद्धले नेपालीहरूको रोजगारीमा असर पर्न सक्छ । मुलुकभित्र रोजगारीको अवसर छैन, त्यहाँ रहेका नेपाली फर्कनुपर्यो भने थप समस्या हुन्छ ।"
सुप्रिम सहकारी ठगीमा जीबी राईसहित २८ प्रतिवादी,"सरकारी वकिल कार्यालयले आफ्नो राय थपघट गर्न प्रतिवेदनमाथि अध्ययन गरिरहेको छ राठौर ले भने । बुटवलमा मुख्य कार्यालय रहेकाले बचत हिनामिनाको इलाका प्रहरी कार्यालय बुटवलले अनुसन्धान गरेको थियो । उक्त सहकारीको बचत रकम हिनामिना आरोपमा ओखलढुंगा घर भएका गितेन्द्रबाबु (जीबी) राईसहित २८ जनालाई प्रतिवादी बनाउन प्रहरीले सरकारी वकिललाई राय दिएको छ । एसपी राठौरले प्रतिवादीबाट १ अर्ब २ करोड बिगो मागदाबी भराउनुपर्ने रायसहितको अनुसन्धान प्रतिवेदन बुझाइएको बताए । प्रहरीले अहिलेसम्म सुप्रिमको रकम हिनामिना प्रकरणमा उक्त सहकारी अध्यक्ष ओमप्रसाद गुरुङ, पूर्वउपराष्ट्रपति नन्दबहादुर पुनका छोरा एवं उक्त सहकारीका पूर्वकोषाध्यक्ष दीपेश पुन, भैरहवा शाखा व्यवस्थापक दुर्गा चापागाईं, दीपक न्यौपाने र नीता थापा मगर पक्राउ परेका छन् । उनीहरूमाथि प्रहरीले विज्ञ टोलीको सहायतामा अनुसन्धान गरेको थियो । सहकारी हिनामिनामा जोडिएका संस्थाका अध्यक्ष गुरुङसहित पदाधिकारीमाथि अनुसन्धानका लागि प्रहरी सहकारी र कम्पनी रजिस्ट्रार कार्यालयबाट विज्ञ र सीआईबीका अनुसन्धान अधिकृतको सहायता लिएको जनाएको छ । बचतकर्ताको रकम हिनामिना भएको भन्दै उजुरी परेपछि प्रहरीले गत फागुन ३ गते सुप्रिम सहकारीका अध्यक्ष गुरुङ र भैरहवा शाखा व्यवस्थापक चापागाईंलाई पक्राउ गरेको थियो । प्रहरीले पक्राउ परेका ५ जनाबाहेक अन्यलाई फरार प्रतिवादी कायम गरिएको प्रहरीले जनाएको छ । पूर्वउपराष्ट्रपतिका छोरा पुन गत चैत २ मा काठमाडौंबाट पक्राउ परेका थिए । उनलाई इलाका प्रहरी कार्यालय बुटवलको हिरासतमा राखेर अनुसन्धान गरिएको थियो । सुप्रिम सहकारीमा राखेको निक्षेप हिनामिना सार्वजनिक भएपछि प्रहरीले पीडितबाट जाहेरी माग गरेको थियो । अहिलेसम्म बचत हिनामिना भएको उल्लेख गरेर १ हजार ८ सय ३१ जनाले इलाका प्रहरी कार्यालय बुटवलमा जाहेरी दर्ता गराएका छन् । प्राप्त जाहेरीका आधारमा पीडितको ८६ करोड १८ लाख २३ हजार रकम हिनामिना भएको देखिएको छ । तर, सहकारीको कुल १ अर्ब २ करोड रकम हिनामिना भएको प्रहरीको अनुसन्धान निष्कर्ष छ ।"
सौन्दर्य प्रतियोगितादेखि लोक सेवा आयोगसम्म,"(काठमाडौं)अल्बर्ट आइन्सटाइन भन्ने गर्थे बाँच्नु भनेको साइकल चलाउनुजस्तै हो, अघि बढ्न पाइडल चलाइराख्नैपर्छ । पार्वती शर्मा काफ्लेलाई लाग्छ, जीवनको साइकल ठीक ढंगले चलाउनका लागि आइन्सटाइनले भनेझैं अलगअलग क्षेत्रको पाइडल सन्तुलित तवरले चलाउनुपर्छ । हालै आन्तरिक राजस्व कार्यालयको उपमहानिर्देशकको कार्यभार सम्हालेकी काफ्लेका विचारमा व्यक्तिगत, सामाजिक र पेसागत जीवनको सन्तुलनमा बाँच्नुको असली मजा छ । गुणात्मक जीवनमा यो सन्तुलनको निकै जरुरी छ, उनले भनिन्, परिवार, समाज, साथीभाइ र सहकर्मीसँगको साथसहयोग र उत्साह नै मेरो उपलब्धिको कारण हो ।सरकारले हालै गठन गरेको ६ सदस्यीय बजेट लेखन समितिकी सदस्य पार्वती अचेल आर्थिक वर्ष २०८०८१ मा कुन क्षेत्रलाई कति बजेट छुट्याउने भन्ने हिसाबकिताबको माथापच्छीमा व्यस्त छिन् । कुनै समय उनको परिचय कर्मचारी कम, मोडलको बढी थियो । सौन्दर्य प्रतियोगितामा फर्स्ट रनर अप भएर पनि पार्वतीले करिअर भने मोडलिङमा होइन, कर्मचारी प्रशासनमा अघि बढाइन् । दुई बीस नकट्दै सहसचिव भइसकेकी उनीसँग उद्योग मन्त्रालयदेखि अख्तियार दुरुपयोग अनुसन्धान आयोगसम्ममा काम गरेको फराकिलो अनुभव छ ।जागिर, परिवार, समाज र निजी सोखको अलगअलग क्षेत्रबीच बाँडिएको आफ्नो समयलाई व्यवस्थापन गर्दै अचेल उनी पूर्वीय दर्शन, इतिहास र अर्थशास्त्रका पुस्तक पढिरहेकी छन् । अध्यात्म र दर्शनको रुझानबिना जति ठूलो पद र जिम्मेवारी पाए पनि सदाचारिता कायम गर्न मुस्किल पर्छ भन्ने मान्यता भएकी पार्वतीको एक टपरका रूपमा २०६६ सालमा कर्मचारीतन्त्रमा अधिकृतका रूपमा प्रवेश भएको थियो । करिब २८ हजार प्रतिस्पर्धीबाट आफू एक नम्बरमा सिफारिस हुँदाको खुसी भन्न सक्ने उपयुक्त शब्द आफूसँग नभएको पार्वतीले बताइन् । सरकारी अधिकृत हुँदा जीवनमा निकै नै उथलपुथल भएजस्तो, के के नै भएँझैं ज्यादै खुसीको अनुभव भयो, उनले भनिन्, त्यो खुसी, ठूलो सफलता हासिल गरेको कुनै गौरवको खुसी बराबर थियो मेरा लागि ।उनको खुसीमा थप खुसी तब थपिन्छ, जब परिवार र समाजमा फलानोको छोरी र फलानोकी बुहारी अधिकृत भई रे भन्नेहरू बढे । टपर भएपछि उत्साह सगरमाथाझैं चुलिएका कारण प्रणाली नै सुधार गर्छु भन्ने आत्मविश्वास पलाएको थियो, उनले भनिन्, लोक सेवामा मात्र टपर हैन, सेवा प्रवाह गरिने व्यवहारमा पनि सदैव टपर हुनुपर्छ भन्ने भावनाको विकास भएको थियो मभित्र, जो अझै छ ।टपर भएर नि यति काम पनि नजान्ने भन्लान् भन्ने डरले उनलाई सुरुवाती दिनमा सताउने गर्थ्यो । सेवा प्रवाहमा पनि राम्रो गर्नुपर्छ भन्ने भावले उनलाई अनुशासित र मर्यादित रहन सधैं घचघच्याइरह्यो । त्यसको साइड इफेक्ट के भयो भने, कर्मचारीतन्त्रमा बेलाबखत उनी आफूलाई एक्लो छु भन्ने महसुस गर्ने बिन्दुमा पुग्न थालिन् । र पनि, उनी विवेकले गलत ठानेको काममा संलग्न हुनुभन्दा मनले रुचाएको काम गर्दा एक्लै पर्न परे पनि जाती भन्ने सूत्रको प्रयोग गर्दै अघि बढिरहेकी छन् । शाखा अधिकृतका रूपमा उनले सुरुमा परराष्ट्र मन्त्रालयमा काम गरिन् । पछि उद्योगमा सरिन् र श्रम मन्त्रालयमा पुगिन् । औद्योगिक लगानी प्रवर्द्धनसम्बन्धी कार्य र द्विपक्षीय लगानीसम्बन्धी सम्झौताको मस्यौदा उनी आफैंले तयार पारेकी थिइन् उद्योग मन्त्रालयमा हुँदा । कार्यक्रम बनाउने र बजेट तर्जुमा गर्ने काममा सधैं उनी संलग्न हुन्थिन् । यी प्रारम्भिक वर्षमा बटुलिएको अनुभवले आफूलाई थप प्रेरणा दिएको उनले सुनाइन् । मलाई अलगअलग क्षेत्रको जानकारी सक्दो राख्न मन लाग्छ, उनी भन्छिन्, यसले ज्ञानको दायरा फराकिलो पार्दो रहेछ । भूकम्प आएकै वर्ष २०७२ वैशाखमा उनी लोक सेवाको खुला प्रतिस्पर्धाबाट उपसचिव हुन पुगिन् । यस पटक उनी लेखा समूहमा पुगिन् र महालेखा नियन्त्रकको कार्यालयमा एसियाली विकास बैंकको सहयोगमा सञ्चालित आयोजना र उद्योग वाणिज्य तथा आपूर्ति मन्त्रालयमा २०७८ माघ महिनासम्म काम गरिन् ।महालेखा परीक्षकको कार्यालयमा हुँदा कर्मचारीतन्त्रमा बजेट कसरी कानुनविपरीत खर्च भइरहेको छ र बेरुजुको कुन हालत छ भन्ने वास्तविकताले उनलाई अत्यायो । त्यसबारे उनले आर्थिक अनुशासन बेरुजु फर्स्योट सम्परीक्षण आयोजना र लेखा तयारीजस्ता वित्तीय प्रतिवेदन तयार पार्ने काम गरेकी थिइन् ।एकातिर जागिर र अर्कोतिर लोक सेवाको पढाइलाई सधैं जारी राख्ने पार्वतीको परिचय नै भइसकेको थियो । उपसचिव भएको ६ वर्ष पनि नबित्दै उनले सहसचिवका लागि खुला प्रतिस्पर्धाबाटै लोक सेवाको जाँच दिइन् । संरक्षणमा भन्दा योग्यतामा विश्वास गर्ने उनलाई नाम निकाल्न मानौं बानी नै परिसकेको थियो । खुला प्रतिस्पर्धाबाट सहसचिव हुने २०७८ को ब्याचमा उनको नाम पनि सामेल थियो । यस पटक उनी प्रशासन सेवाका लागि सिफारिसमा परिन् र अख्तियार दुरुपयोग अनुसन्धान आयोगको पोखरास्थित गण्डकी प्रदेश कार्यालयको प्रमुखका रूपमा नियुक्त भइन् । त्यसपछि उनले आयोगको केन्द्रीय कार्यालयमा आई भ्रष्टाचारविरुद्धका ठूला फाइलहरूमा अनुसन्धान थालिन् । अख्तियारमा दुई वर्षभन्दा बढी बस्न नपाइने प्रावधान छ । आफ्नो दुईवर्षे अवधि सकेपछि काफ्ले हालै आन्तरिक राजस्व विभाग लाजिम्पाटमा उपमहानिर्देशकका रूपमा काम गर्दै छिन् । अन्तःशुल्क प्रशासन सम्हाल्नुका साथै नक्कली बिल बिजकको सूचना संकलन र विश्लेषण गर्ने उनको दैनन्दिनको काम हो । भन्ने नै हो भने कामले फिटिक्कै फुर्सद हुँदैन, पार्वती भन्छिन्, तर, व्यक्तिगत जीवन र पारिवारिक दायित्व पनि बिर्सन मिलेन, नत्र गुणात्मक जीवन सम्भव नै हुँदैन ।रामेछापको सालु गाउँमा जन्मेर मधेशको जनकपुरमा हुर्केकी पार्वतीको जीवनमा बाल्यकालदेखि नै विविधता थियो । जनकपुरको जानकी माविदेखि काठमाडौंका मीनभवन, पद्मकन्या, ल क्याम्पस, सेन्ट जेभियर्सलगायत कलेजबाट मानविकी, व्यवस्थापन र कानुनमा उच्च शिक्षा हासिल गरेकी पार्वतीसँग थाइल्यान्डदेखि जर्मनीसम्म पढेको पनि अनुभव छ । एक मध्यम वर्गीय शिक्षित र जागिरे परिवारको एक्ली छोरी उनले परिवारमा छोरी भएकामा विभेद होइन, ज्यादा माया पाएको अनुभव सम्हालेकी छन् । मेरा पिताजी र दाजु दुवै सरकारी कर्मचारी हुनुहुन्थ्यो र उहाँहरूबाट मैले सधैं हौसला र माया पाइरहें, उनी भन्छिन्, सायद त्यही प्रेरणाले होला, मलाई पनि सरकारी जागिर नै खान मन लाग्यो ।पहाड र मधेशको संस्कारको सम्मिश्रणले आफू एक सशक्त र मजबुत छोरी र बुहारी मात्रै होइन, सम्पूर्ण नारी हुन सहयोग पुगेको उनको अनुभव छ । विवाहपछि थपिएको पारिवारिक जिम्मेवारीले करिअरमा अघि बढ्न पाइनँ भन्ने धेरैको गुनासो हुन्छ । तर, पार्वतीसँग यस मामिलामा पनि सुखद अनुभव छ । माइतमा जस्तै घरमा पनि उनले जागिर र पढाइ दुवैमा मनग्य सहयोग पाइन् । जीवनको अमूल्य उपहार मेरा दुई छोरीलाई हुर्काउँदै मैले लोक सेवाको तयारी र जागिर सँगसँगै अघि बढाएँ, उनी भन्छिन्, ती दिनहरू साह्रै नै संघर्षपूर्ण थिए । तथापि श्रीमान्को निरन्तरको साथ र सहयोगले पढाइमा पूर्णविराम लगाउन कहिल्यै परेन । उनलाई लाग्छ, पेसागत जिम्मेवारीलाई पारिवारिक जीवन, व्यक्तिगत आकांक्षा र सामाजिक भूमिकामा सन्तुलित रूपले निर्वाह गर्नु आफैंमा एक कला हो । र, जागिरे जीवनको डेढ दशकभन्दा बढीको अनुभवले यो कलामा उनलाई निपुण पारिसकेको छ । एकपछि अर्को गर्दै मिलिरहेका सफलता र कामको चापले व्यस्त बनाएका बेला कहिलेकाहीँ उनी पुराना दिन सम्झेर अवाक् हुन्छिन् । स्नातक पढ्दाका दिनहरूमा अरू साथीहरू पाठ्यक्रमकै पुस्तकमा केन्द्रित थिए, उनको ध्यानचाहिँ आधाउधी लोक सेवाको तयारीमा थियो । यतिका मिहिनेतले दिएको लोक सेवाको जाँच पास गरिएन भने गर्ने के होला भन्ने प्रश्न बेलाबखत मनको अन्तरकुन्तरमा चिहाउँथ्यो । अनि उत्तर नपाएर उनी बिलखबन्दमा पर्थिन् । उनका दाजुले सरकारी जागिर खाइसकेका थिए र माथिल्लो तहका लागि लोक सेवाको तयारी गर्दै थिए घरमा । हामी सँगसँगै पढ्ने गर्थ्यौं, उनी भन्छिन्, कहिलेकाहीं दाजु र मबीच प्रतिस्पर्धा पनि हुने गर्थ्यो, तयारीका ती दिनहरू वास्तवमै स्वर्णिम थिए ।लोक सेवाका हरेक विषयका लागि समय निर्धारण गर्दा उनको भागमा निन्द्रा पहिलेभन्दा कम पर्नु स्वाभाविकै थियो । त्यसैले राति परिवारका सदस्य सबै सुतेपछि पनि पार्वती पुस्तकहरू पल्टाउँथिन् सुस्तरी र महत्त्वपूर्ण बुँदाहरू अमूल्य सम्पत्तिझैं नोट गरेर राख्थिन् । जाँगरलाई बरकरार राख्न उनी उत्प्रेरणात्मक पुस्तक पनि पढ्थिन् । जाँचमा राम्रो गर्न तथ्यतथ्यांक संकलन गर्ने छुट्टै टिप्पणी पुस्तिका तयार पार्थिन् । समय व्यवस्थापन भए नभएको यकिन गर्न पहिलो मास्टर आफैं हो भन्ने सोची सयौं पटक विगतका प्रश्नको उत्तर लेख्ने गर्थिन् र त्यसलाई आफैं जाँच्ने पनि गर्थिन् उनी । यतिले नपुगेर, तयारी गरिरहेका ३४ जनाको समूह बनाएर एकल अध्ययनमा सिके जानेका कुरा सामूहिक छलफलमा ल्याउँथिन् । रातका अलावा उनी साँझबिहान ३३ घण्टा पढाइमा लगाउँथिन् । समयलाई रोक्न सकिन्न तर समयको व्यवस्थापन त गर्न सकिन्छ भन्ने मन्त्रलाई जपिरहन्थिन् । अनि भान्सामा काम गर्दा होस् कि नानीहरूको हेरचाह गर्दा, मनलाई लोक सेवाको तयारीमा नै केन्द्रित पार्थिन् । यो परम्परालाई आजको मितिसम्म धानिरहेकी छन् उनले । ट्युसन सेन्टरमा प्रतिस्पर्धी साथीहरू हजारौं देख्दा र उनीहरूले गरेको सवालजवाफ सुन्दा ओहो पढ्ने विषय अझै रैछ र पास हुन निकै मिहिनेत गर्नुपर्छ भन्ने लाग्थ्यो, उनी भन्छिन्, अनि जे भए पनि आफूलाई चाहिएको एक सिट मात्र त हो नि भन्ने ठानेर पहिलेझैं पढाइमै मन फर्काउँथें ।अधिकृत हुनुभन्दा पहिले उनी महालेखा परीक्षकको कार्यालयमा लेखापरीक्षण अधिक्षक थिइन् । सहायक तहका परीक्षामा मिलेका सफलताको परिणाम थियो त्यो । हरेक तहको परीक्षामा सफलता हात पार्दै आएकी उनी अधिकृतमा टपर त थिइन् नै उपसचिवमा ६ वटा सेवा समूहमा एकै पटक नाम निकालेर कर्मचारी प्रशासनमा चर्चाको पात्र पनि बन्न पुगिन् । पटकपटक लोक सेवाको परीक्षा दिएकी पार्वतीको सम्झनामा त्यसको तयारीको चरण कुनै युद्ध मैदानमा भिडिरहेको सिपाहीको भन्दा कम थिएन । हजारौं प्रतिस्पर्धीमा पहिलो हुन पुगेपछि उनको हौसला मानौं अकासिएको थियो । तयारीका क्रममा आइलाग्ने चिन्ता र दबाबलाई उनी उन्नतिका लागि खुराक भनेर स्वीकार गर्थिन् । तयारीका बीच भावमा ताजापन ल्याउन परिवारसँग समय व्यतित गर्ने, चलचित्र हेर्ने र गीत गाउने मात्रै होइन, योग अनि ध्यानको सहायता पनि उनले लिइन् । ट्युसन सेन्टरले लिएको परीक्षामा कपी चेक गर्ने सरले भन्थे, टपर भएर तपाईंको नाम १ नम्बरमा निस्कन्छ । नभन्दै, हजारौंको बीचबाट आफ्नो नाम एक नम्बरमै निस्केको देख्दा उनको खुसीको सीमा थिएन । कैयौं पटक उनी परीक्षा केन्द्र पत्ता नलागेर परीक्षा हलमा समयमा पुग्न सकिनन्, परीक्षा बिग्रियो । कति पटक नानी बिरामी भएर अस्पताल बस्दा परीक्षा छुट्यो । र, कति पटक एमफिलको परीक्षाका कारण लोक सेवाको परीक्षा दिन नपाउँदा उनलाई हुनुसम्मको पीडा भयो । र पनि, यी सबै अवरोधलाई उनले पार लगाउँदै सहसचिवसम्मको यात्रा तय गरिन्, जो कम्ता भावपूर्ण छैन उनका लागि । लोक सेवाको परीक्षा पार लगाउने उनको आफ्नै मौलिक ढाँचाको अभ्यास थियो । त्यो के भने, ५ मिनेट प्रश्नको अध्ययन र विश्लेषणमा छुट्याउने, उत्तर लेख्दा तथ्यतथ्यांक र उदाहरण प्रस्तुत गर्ने, अन्तर्राष्ट्रिय अभ्यास उल्लेख गर्ने, प्रश्नले के मागेको छ पटकपटक हेर्ने अनि हरेक प्रश्नको उत्तरमा विषय प्रवेश र निष्कर्ष लेख्न नछुटाउने । अन्त्यमा, ५७ मिनेट आफूले लेखेको विषय एक पटक आफैंले जाँच गर्ने । लोक सेवाको तयारी गर्नेहरूलाई उनी यही ढाँचा अनुभवका रूपमा सुनाउँछिन् । सार्वजनिक सेवामा जोडिरहँदा म खुसी भएर काम गर्न सक्छु कि सक्दिनँ भनेर आफैंलाई प्रश्न गर्नुस्, उनले भनिन्, यदि सक्छु भन्ने लागे मात्रै लोक सेवामा अघि बढ्नुस् । यहाँसम्मको यात्रामा उनले अनेकौं चुनौतीको सामना गर्नुपर्यो । कार्यालय समयबाहेक अधिकांश समय तयारी र पढाइमै लागेकाले पारिवारिक जमघट, विवाह, व्रतबन्ध इत्यादिमा उनी सामेल हुन सकिनन् । कसैको नभाको पढाइ, बच्चा छाडेर खाली पढाइ पढाइ भनेको छ भन्नेहरूको कटु वचन अझै पनि उनको कानमा गुन्जिन्छन् । तर उनले यसलाई नराम्रो रूपमा लिइनन् । बरु, तीनै शब्द उनका लागि प्रेरणाका स्रोत बने । मेराबारेमा नराम्रो टिप्पणी गर्नेहरू मेरा आदर्शका पात्र हुन्, उनी भन्छिन्, तिनकै टिप्पणीले सदैव राम्रो काम गर्न हौसला दिइरहन्छ ।सार्वजनिक सेवा प्रवाहको काममा कर्मचारीले हरपल हर समय समस्या र चुनौतीको सामना गर्नुपर्छ भन्ने उनको अनुभवसिद्ध विश्लेषण छ । त्यसको समाधानका लागि नेतृत्व लिने र टिमलाई परिचालन गर्ने उनको बानी छ । जसको जुन विषयमा क्षमता छ, सोही अनुसारको जिम्मेवारी दिने र नियमित फलोअप गर्यो भने काम बन्छ, उनी भन्छिन्, सबभन्दा ठूलो साथ सत्यको हो, यसलाई रोज्दा एक्लो भए पनि बाधा पर्दैन । सार्वजनिक प्रशासनमा हुने भ्रष्टाचारलाई सामना गर्न यही सत्यको बाटो अख्तियार गरेको उनले बताइन् । आफू इमानदार हुने र संगठनका हरेक पात्र र प्रवृत्तिलाई इमानदार बनाउन प्रयत्न गर्ने उनको बानी छ । तथापि यो कार्य एकल प्रयासबाट सम्भव छैन, उनले भनिन्, संस्थालाई मजबुत बनाउने व्यक्ति हैन, प्रणालीलाई मुख्य बनाउन प्रयत्न गर्नुपर्छ, सम्पूर्ण सार्वजनिक संगठन इथिकल भए निर्णय प्रक्रिया पनि इथिकल अवश्य हुन्छ । प्रशासनतन्त्र भ्रष्ट छ र कर्मचारी सबै भ्रष्ट छन् भन्ने आमबुझाइ पार्वतीलाई चित्त बुझेको छैन । सरकारी कर्मचारीप्रति गलत भाष्य निर्माण गरिएको छ, जुन परिवर्तन गर्न समय लाग्ने देख्छु, उनको निचोड छ, कहीं पनि सबका सब भ्रष्ट हुँदैनन्, कर्मचारीतन्त्रमा योग्य र सदाचारी पनि धेरै छन्, तर केही थोरै बदनामहरूलाई हेरेर सबलाई एउटै भन्ने बुझाइ राम्रो होइन । समाजको परिवर्तनशील आवश्यकता र त्यसलाई प्रशासन संयन्त्रले हल गर्ने विधिको शासनअनुसार सरकारको नीति र कानुन कार्यान्वयन गर्नुपर्छ भन्ने उनी ठान्छिन् । सरकार परिवर्तन भए पनि कर्मचारीतन्त्र परिवर्तन हुन्न, उनी भन्छिन्, निरन्तर चलिरहने संस्थागत संरचना हुने हुनाले प्रशासन संयन्त्रका पात्र सरकारको विज्ञ सल्लाहकारका रूपमा रहन्छन् ।"
पूरक अक्सिजनबिना अस्ट्रेलियाली पर्वतारोही एली अन्नपूर्णमा,काठमाडौं (कास) आगामी दुई वर्षभित्र सगरमाथासहित विश्वका ८ हजार मिटर अग्ला १४ वटा हिमाल पूरक (बोतल) अक्सिजनबिना आरोहण गर्ने लक्ष्यका साथ नेपाल उत्रिएकी अस्ट्रेलियाली महिला आरोही ४८ वर्षीया एली पेपरले आइतबार अन्नपूर्ण (प्रथम) आरोहण गरेकी छन् । उनको आरोहण व्यवस्थापन गरिरहेको काठमाडौंस्थित सेभेन समिट ट्रेक्सका अनुसार एलीले बोतल अक्सिजनबिना विश्वको १० औं अग्लो हिमाल अन्नपूर्ण प्रथम (८ हजार ९१ मिटर) को चुचुरोमा आइतबार बिहान १२ः०७ मिनेटमा पुगेकी थिइन् । उनीसँगै उनका सहयोगी हाई अल्टिच्युट गाइड मिकेल र निमा शेर्पा पनि चुचुरोमा पुगेका थिए । अक्सिजनको सहायताबिना बादलमाथिका १४ वटा शिखरलाई सम्मान भन्ने नारा लिई ०८० असारबाट सुरु भएको एलीको द्रुत गतिमा सबै ८ हजार मिटरभन्दा बढी उचाइका १४ हिमाल आरोहण अभियान पाकिस्तानको ब्रोड पिक र त्यही वर्षको भदौमा उत्तरी गोरखाको मनास्लु हिमालको आरोहणबाट सुरु भएको थियो । यसै क्रममा उनले आफ्नो अभियानअन्तर्गत आइतबार तेस्रो हिमालका रूपमा अन्नपूर्ण (प्रथम) आरोहण गरेकी हुन् । अन्नपूर्ण आरोहणमा जानुअघि उनले काठमाडौंमा आयोजना गरेको पत्रकार सम्मेलनमा २०८२ साउनसम्म सबै १४ वटा हिमाल आरोहण सकिसक्ने बताएकी थिइन् । बिनाअक्सिजन ब्रोडपिक आरोहण गर्ने उनी पहिलो अस्ट्रेलियाली महिला आरोहीसमेत हुन् । उनले सबैभन्दा पहिलो ८ हजार मिटर अग्ला हिमाल सन् २००७ मा तिब्बतमा पर्ने चोओयु आरोहण गरेकी थिइन् । त्यसताका पूरक अक्सिजनको सहायताबिना ८ दिन लगाई त्यो हिमाल आरोहण गरेकी थिइन् । दुई दशक पर्वतारोहणको अनुभव लिइसकेकी पेपरले अन्नपूर्णको आरोहणपश्चात् यसै वसन्तकालीन याममा ताप्लेजुङमा पर्ने कञ्चनजंघा अनि संखुवासभामा पर्ने मकालु हिमाल आरोहण गर्दै छिन् । एलीको आरोहणका व्यवस्थापक सेभेन समिट ट्रेक्सका अध्यक्ष मिङ्मा शेर्पाले विश्वमा हालसम्म दुई जना आरोहीले मात्रै पूरक अक्सिजनबिना संसारका सबै १४ वटा अग्ला हिमाल बिनाअक्सिजन एक दशक बढी समय लगाई आरोहण गरेको बताउँदै महिला पर्वतारोहीले यसरी बिनाअक्सिजन विश्वका ८ हजार मिटर अग्ला १४ वटा हिमालहरूमध्ये ३ वटा हिमालको आरोहण गर्नु ज्यादै चुनौतीको विषय भएको बताए । अस्ट्रेलियाको सबैभन्दा ठूला पर्वतारोहण क्षेत्र ब्लु माउन्टेन क्षेत्रमा हुर्केबढेकी एलीलाई संसारभरका सबै १४ वटा ८ हजार मिटर अग्ला हिमाल आरोहणमा नेपाली शेर्पा गाइडहरूले सघाउँदै आएका छन् ।
ठमेल र दरबारमार्गमा उत्साह,"अमेरिकाबाट नेपाल घुम्न आएका एक पर्यटकलाई नयाँ वर्षको पहिलो दिन मैले ठमेलमा प्रश्न गरेको थिएँ, तपाईंलाई यो ठमेल र दरबारमार्ग चौबीसै घण्टा खोल्ने नेपाल सरकारको निर्णय कस्तो लागेको छ ? उनले तत्काल प्रतिक्रिया दिए, बल्ल नेपालमा नाइट लाइफ सुरु भयो । हामीलाई चाहिने नै यस्तो हो । रातको २ बजे चिया, कफी खान पाइयोस्, डुल्न पाइयोस् । सरकारको यो निर्णयबाट म खुसी छु ।ती पर्यटकले विकसित देशमा बजार चौबीसै घण्टा नै खुल्ने उल्लेख गर्दै नेपालमा रातको १० बजेपछि सबै बन्द हुने विडम्बनायुक्त वातावरणलाई पर्यटकले मन पराउँदैनन् पनि भन्न भ्याए । ती पर्यटकको कुरा मलाई शतप्रतिशत सही लाग्यो । रात भन्नासाथ खराब काम मात्र हुन्छ, यसर्थ राति पसल र होटल खोल्न दिँदा हाम्रो संस्कृति मासिन्छ, विकृति बढ्छ, युवा बिग्रन्छन् भन्ने सोच बनाउनु हुँदैन । हामीकहाँ आउने पर्यटक, हाम्रा युवापुस्ता के चाहन्छन् ? कस्तो दुनियाँ मन पराउँछन् ? संसारमा रात्रिकालीन पसलबजार खोल्नुलाई कुन रूपमा लिने गरिएको छ ? त्यसबारे पनि हामी नेपालीले ध्यान दिनुपर्छ । परम्पराका नाउँमा जे कुराको पनि विरोध गर्नु, आधुनिक सेवासुविधालाई बन्देज गर्नु हुँदैन । त्यसले पर्यटनमा मात्र होइन नेपालमै बसेर इलम गरौं भन्ने हाम्रै नयाँ पुस्तालाई पनि विकर्षण गर्छ । विदेशी पर्यटकहरू नेपाल घुम्न आएका हुन्, रमाइलो गर्न आएका हुन् । नेपाल आएर रातको १० बजे नै होटलको कोठामा कैद हुन उनीहरू आएका होइनन् । एकातिर हामी देशमा बीस लाख पर्यटक भित्र्याउने भन्छौं, आन्तरिक पर्यटक पनि बढुन् भन्छौं तर अर्कोतिर रातको १० बजे नै होटल, सडकबाट सबैलाई खेद्छौं । यस्तो तालले पनि पर्यटकहरूको मन जित्न सक्छौं त ? थाइल्यान्ड, हङकङ, सिंगापुर, फ्रान्स, जापान, अमेरिका सबैतिर नाइट लाइफ छ र त पर्यटक छन् । ती देशको कुल गार्हस्थ्य उत्पादन (जीडीपी) मा पर्यटन क्षेत्रको योगदान २५ प्रतिशतभन्दा बढी छ । लाखौं रोजगारी सिर्जना भएको छ । अनि नेपाल त्यही परम्परा र संस्कृतिका नाउँमा सधैं अँध्यारोमै बस्ने ? आधुनिक सोचलाई आत्मसातै नगर्ने ? यसैले ठमेल, दरबारमार्ग रातभरि खोल्ने सरकारको निर्णय उचित छ । यसका लागि गृहमन्त्री रवि लामिछानेलाई धन्यवाद दिनुपर्छ । उनले नेपालका अन्य ठूला सहरमा पनि चौबीसै घण्टा बजार खोल्ने वातावरण बनाइदिऊन् । सुरक्षा दिऊन् । माइतीघरदेखि बानेश्वरसम्म पहिलेको सरकारले लगाएको निषेधाज्ञा हटाउने निर्णय गृहमन्त्री लामिछानेले गरेर पनि लोकतन्त्रवादीको मन जितेका छन् । गोपाल देवकोटा, गोकर्णेश्वर, काठमाडौं"
गाइडको परिवारलाई राहत दिइयोस्,"चितवन नेसनल पार्कमा विदेशी पर्यटकलाई घुमाउने क्रममा ३३ वर्षीय गाइडको गैंडाको आक्रमणमा परी मृत्यु भएको घटनाले स्तब्ध बनाएको छ । यस्ता घटना नदोहोरियोस् भनेर थप सजगता अपनाउनुपर्ने भएको छ । लाइसेन्स प्राप्त गाइडलाई वन्यजन्तुले आक्रमण गर्दा मृत्यु भए राहतस्वरूप १० लाख रुपैयाँ पाउने व्यवस्था नयाँ राहत निर्देशिकाले गरेको भनिएको छ । तर वन, वन्यजन्तु संरक्षण तथा पर्यटन प्रवर्द्धन गर्ने क्रममा कार्य क्षेत्रमा नै जंगली जनावर र तस्करहरूको आक्रमणमा परी मृत्युवरण गर्न पुगेका आधिकारिक कर्मचारी र लाइसेन्स प्राप्त गाइडका लागि परिवारजनलाई दिने राहत रकम र अन्य सुविधा बढाउने गरी कानुन बनाउन आवश्यक छ । तुलसीराम खरेल, बिर्तामोड, झापा"
शासन प्रणाली र हाम्रा नेता,"यतिबेला विश्वका लोकतान्त्रिक एवं राजतन्त्रात्मक मुलुकहरूको शासन व्यवस्था र समृद्धिबारे तुलनात्मक विश्लेषण गर्नु आवश्यक देखिएको छ । एकपल्ट केही राजतन्त्रात्मक मुलुकतर्फ ध्यान दिऔं । युरोपका बेलायत, नेदरल्यान्ड्स, डेनमार्क, स्वीडेन, नर्वेदेखि अस्ट्रेलिया, न्युजिल्यान्डसम्म राजतन्त्रको प्रभाव उल्लेख्य देखिन्छ भने मध्यपूर्वका कतार, यूएई, जोर्डनलगायत देशको अर्जुनदृष्टि मात्र समृद्धितर्फ उन्मुख देखिन्छ । बादशाहको छत्रछायामा हुर्केको जापान धेरै पहिलेदेखि विश्वका ७ विकसित मुलुकभित्र समावेश मात्र नभई एसियाको एउटा मात्र विकसित देश बनिरहेको छ ।अलिखित संविधानका आधारमा बेलायत विश्वमै विकासको जननी ठहरिएको छ । २ दशकको अवधिमा कतारको बहुआयामिक विकासले उचाइ छोएको यथार्थ सबैका निम्ति अनुकरणीय विषय छ । उल्लेखित राजतन्त्रात्मक मुलुकहरू मानव विकास सूचकांकमा विश्वमै अग्रस्थानमा रहेका देखिन्छन् । यता लोकतान्त्रिक पद्धतिमा अघि बढेका धेरै देश समृद्धिको चुचुरोमा पुगेको विषयदेखि पनि हामी अनभिज्ञ छैनौं । अमेरिका, क्यानडा, फ्रान्स, इटाली, जर्मनी, चीन, सिंगापुर, दक्षिण कोरियाजस्ता देशले विकासमा तहल्का मच्चाएका छन् भने विश्वमै ठूलो लोकतान्त्रिक मुलुक भारत विश्व मानचित्रमा विकासको स्तम्भ खडा गर्न सफल भएको छ । नेपालमा राणाकाल, पञ्चायती शासनकालदेखि २०४६ सालमा राजनीतिक परिवर्तन भएपछिको सन्दर्भ केलाउँदा निराशाबाहेक केही भेट्न सकिँदैन । स्वार्थमा अल्झिएका नेताहरूले मुलुकलाई अपराधको थलो बनाउनुबाहेक केही गरेको पाइँदैन । पञ्चायती शासनकालमा राजा महेन्द्रले मुलुकलाई विकास क्षेत्रमा विभाजन गरेको, प्रकृति संरक्षण गर्ने उद्देश्यले राष्ट्रिय निकुञ्जहरू खडा गरेको, पूर्वपश्चिम राजमार्ग निर्माणदेखि अन्य मुलुकसँग उल्लेख्य सम्बन्ध कायम गरेकोलाई उत्कृष्ट मान्नुपर्छ तर अरू राजाहरू धुपौरे, स्वार्थीहरूको चंगुलमा फसे । लोकतन्त्र स्थापनापछि तात्कालीन प्रधानमन्त्री बाबुराम भट्टराईले सडक, राजमार्ग चौडा गरे । अहिले प्रधानमन्त्री प्रचण्ड सुशासनका बाधक एवं अपराधीलाई ठेगान लगाउन तम्सिएको सन्दर्भ मननयोग्य छ । शासकको स्वार्थका कारण मुलुक तहसनहस बन्ने यथार्थबीच सुशासनलाई व्यवहारमा उतार्न सके हाम्रो लोकतन्त्र पनि फलदायी हुनेमा शंका रहँदैन । भुवनेश्वर शर्मा, चन्द्रागिरि२, काठमाडौं"
'सरकारले आन्दोलनका नाममा सार्वजनिक,यो कुरा सही आयो है । टीपी रिजाल
संघीयतामाथि प्रदेश (अ)राजनीतिको प्रहार,"प्रणालीको मियो ः लोकतन्त्रसंघीयताको विकास र उपराष्ट्रिय तहको स्वायत्तताका लागि उदार लोकतन्त्र साधन र साध्य दुवै हो । यो साधन हो, किनकि लोकतान्त्रिक पद्धति र अभ्यासबाटै संघीयता संस्थागत हुन्छ । संघीयता सञ्चालन एवं संस्थागत भएपछि मात्र लोकतन्त्र उन्नत र दिगो हुन्छ, तसर्थ यो साध्य हो । उन्नत लोकतन्त्र संसद्भित्र खेलिने अङ्कगणितीय बहुमतको खेलभन्दा धेरै फराकिलो आयामको हुन्छ र हुनुपर्छ । वैचारिक आदर्श, व्यवस्थाको मर्यादा, लोकलाज, असल नियत, अरूको असल गुण र फरक मतको सम्मान गर्ने संस्कार, सार्वजनिक जावफदेहिता, जनभावनाको प्रतिनिधित्व र कदर कुनै पनि पक्षबारे बिलकुल निःस्पृह भएर निहित स्वार्थका लागि गरिने राजनीतिक दाउपेच, तिकडम र सत्ताको फोहोरी छिनाझपटी लोकतन्त्र होइन । प्रदेशसभा सदस्यको एक मतले नै सरकार बन्ने वा भत्कने नाजुक सन्तुलन अस्थिरता र अमर्यादित राजनीतिको मूल बनेको छ । दीपक मनाङे प्रवृत्तिको एक मतले हरेक सरकारको अस्तित्वलाई सधैं तरबारको धारमा राखिराख्ने कोरा अङ्कगणितभन्दा एक इन्च पनि माथि उठ्न नसकेको राजनीति (संघ र खासगरी प्रदेशको) का कारण संघीयताप्रतिको आम वितृष्णा मौलाएको हो । आफ्नो बदनियत र सत्तालिप्सा लुकाउन यस्तो अस्थिरताको सम्पूर्ण दोष त्रिशंकु संसद् पैदा गराउन जिम्मेवार मिश्रित प्रतिनिधित्व प्रणालीमाथि थुपारेर संघीयताको पक्षधर भनिने उच्च राजनीतिक नेतृत्व नै संवैधानिक अस्थिरताको अप्रत्यक्ष वकालत गरिरहेको छ । वास्तविक समस्याचाहिँ उनीहरूमा हाबी भएको लोकतान्त्रिक आचरण र लोकतन्त्रसम्मत राजनीतिक व्यवहारको खडेरी हो । संविधान वा कानुन फेरेर मात्रै परिस्थिति फेरिँदैन । नियत नै सुध्रिनु आवश्यक छ । दल बदली र सग्लो राजनीतिक दल नै फोडेर सत्ताको जोडघटाउमा लाग्ने विकृतिलाई संविधानका अक्षरले रोक्न सक्दैनन् । असल राजनीतिक चरित्र त्यसको पूर्वसर्त हो ।लोकतन्त्रका दुई अपरिहार्य अभ्यास पूर्ण खारेजीमा परेका छन् । पहिलो, संसदीय अङ्कगणितले किटेको जनमतको म्यान्डेटअनुसार मात्र भूमिका खोज्ने र सत्तामा त्योभन्दा ठूलो हिस्सेदारी चाहिए नयाँ जनमत पर्खिने धैर्य र परम्परा दुवै शून्यमा छन् । दोस्रो, सबै दलमा आन्तरिक लोकतन्त्रको उत्तिकै अभाव छ । कस्तो योग्यता र चरित्रका पात्र व्यवस्थापिकामा निर्वाचित गराउने भन्ने कुनै परिभाषित मापदण्ड पुराना र ठूला भनिएका दलमा समेत छैन । शक्तिशालीहरूको हैकमवाद निर्णायक छ । तृणमूल तहदेखि संश्लेषित र परिष्कृत हुँदै आकार ग्रहण गर्नुपर्ने दलविशेषका वैचारिक धरातल र पात्रका चारित्रिक आदर्शका पक्ष राजनीतिक बहसबाट बाहिर छन् । विधि पालना गर्नेभन्दा विधि मिच्ने प्रतिस्पर्धा सनातन भएको छ । लोकतन्त्रलाई यसरी लुकेर घिउ पिउने सिरक मात्र बनाएपछि संघीयता संकटमा पर्दै जानु आश्चर्य होइन । संघीयता पंगु भएका मुलुकहरूको अनुभवले त्यही साबित गर्छ ।देशभरिका सबै प्रदेशको राजनीति यसरी निरन्तर तरल भइदिँदा संघीयतामाथि दोहोरो घात पर्छ । दलहरूका प्रदेशिक तहको नेतृत्वले जबसम्म संघमा हुने राजनीतिक फेरबदलको प्रभाव अवाञ्छित तवरले प्रदेश राजनीतिमा पर्न नदिने हैसियत प्रदर्शन गर्न सक्दैन, संघीयता सुशासनको वाहक बन्नै सक्दैन । यसको असर सतहमा देखिने राजनीतिक घटनाको शृङ्खलाको मनोरञ्जनभन्दा धेरै गहिरो हुन्छ । संविधानले दिएका अधिकार आंशिक रूपमा प्रयोग गर्न पनि प्रादेशिक सरकार अक्षम हुन्छन् । अहिले जस्तै, संविधानले दिएका अधिकार प्रयोगमा ल्याउन आवश्यक संस्थागत क्षमता नै प्रदेश तहमा विकास गर्न सकिँदैन । त्यसरी सिर्जित संवैधानिक खाली ठाउँ केन्द्रीकृत मानसिकताको संघीय सत्ताले क्रमशः हडप्छ र यो ठाउँमा गैरसंघीय खेलाडीहरू नांगो नाचका लागि आइपुग्छन् । तत्कालका लागि राजनीतिक अभ्यासमा ठूलो सुधारको अपेक्षा गर्न नसकिए पनि संघमा सरकार परिवर्तन भएको केही घण्टामै प्रादेशिक सरकारका समीकरण स्वतः भत्किने कुसंस्कारमा पूर्णविराम लगाउनु आवश्यक छ । यसको महसुस शासकीय अभिजात्य वर्ग र तिनका खुराफाती सूत्रधारले जतिसक्दो छिटो गर्न सक्नुपर्छ, नत्र संघीयताको भविष्य उज्ज्वल छैन ।"
मूल्य अभिवृद्धि करको शून्य दर किन ?,"निष्कर्ष मूल्य अभिवृद्धि कर गन्तव्य सिद्धान्तमा आधारित कर भएकाले मुलुकबाहिर निकासी गरिने वस्तु तथा सेवाहरूलाई यस करको भारबाट पूर्ण रूपमा मुक्त गर्नका लागि यो कर शून्य दरले लाग्ने व्यवस्था छ । वस्तु तथा सेवा निकासी भएको र त्यसको इन्पुट्समा मूल्य अभिवृद्धि कर तिरेको पुष्टि गर्ने प्रमाणसहित करदाताले आन्तरिक राजस्व कार्यालयमा कर फिर्ता माग गर्न पाउने स्पष्ट व्यवस्था छ । मूल्य अभिवृद्धि करको मर्म पनि यही हो । कर लाग्ने वस्तु तथा सेवा वास्तवमा निकासी भएको र सो निकासीको इन्पुट्समा मूल्य अभिवृद्धि कर तिरेको प्रमाणित भएमा आन्तरिक राजस्व प्रशासनले करदाताले कर फिर्ता माग गरेको ३० दिनभित्र कर फिर्ता गरिसक्नुपर्छ । यदि करदाताले आयकर कम तिर्ने उद्देश्यले निकासी गरिने वस्तु तथा सेवाको न्यून बीजकीकरण गरेको वा परिवर्त्य विदेशी मुद्रा विदेश बढी पठाउने उद्देश्यले अधिक बीजकीकरण गरेको वा यस्तै अन्य कुनै उद्देश्यले हिसाबकिताब गडबड गरेको छ भने त्यस किसिमको कारोबारलाई कर प्रशासनले विस्तृत रूपमा जाँच गरेर कानुनअनुसार कारबाही गर्नुपर्ने कुरा आफ्नो ठाउँमा छ । तर, करदाताले आफ्नो मुख्य कम्पनीलाई बिक्री गर्दा वा यस्तै अन्य बहानामा निकासीमा शून्य दर लाग्दैन र कर फिर्ता हुँदैन भन्न मिल्दैन । निकासीमा मूल्य अभिवृद्धि कर शून्य दरले लगाउनु पछाडिको बृहत् उद्देश्य बिर्सनु हुँदैन । निकासीमा मूल्य अभिवृद्धि कर शून्य दरले लगाएपछि हाम्रो निकासी यस करको भारबाट पूर्ण रूपमा मुक्त भई अन्तर्राष्ट्रिय बजारमा बढी प्रतिस्पर्धी हुन्छ, त्यस्तो अवस्थामा निकासी प्रवर्द्धन हुन्छ । त्यसबाट परिवर्त्य विदेशी म्द्रुाको आर्जन बढ्छ, शोधनान्तर स्थिति सुध्रिन्छ, मुलुकमा रोजगारी तथा उत्पादन बढ्छ र अन्ततोगत्वा आर्थिक वृद्धि भई मुलुक समुन्नत हुन्छ । यसैले निकासी प्रवर्द्धन गर्नका लागि हदैसम्मको प्रयास गरिनुपर्छ । भूपरिवेष्टित नेपालमा बढी वजन भएका वस्तुको तुलनामा कम वजन र बढी मूल्य भएका वस्तु तथा सेवाहरू हवाईमार्गबाट निर्यात गर्न सकिने कुरामा दुईमत छैन । यस सन्दर्भमा सूचना प्रविधि क्षेत्र विशेष आकर्षक क्षेत्र हुँदै छ । नेपालका गाउँसहर, तराई, पहाड तथा हिमाल जताततै बसेर सूचना प्रविधिसम्बन्धी उत्पादन तयार गरेर उत्तर अमेरिका, युरोपलगायत विश्वको कुनै पनि कुनामा निकासी गर्न सकिने सम्भावना छ । यो क्षेत्र खासगरी हजारौं युवाका लागि रोजगारीको ठूलो स्रोत बन्न सक्छ । कर वा अन्य कुनै प्रशासनिक झमेला सिर्जना गरेर निकासीमा अवरोध ल्याउने दुस्साहस गरिनु हुँदैन । मूल्य अभिवृद्धि करबाट त निकासीमा प्रतिकूल असर पार्ने कल्पना पनि गर्नु हुँदैन । यो कर लगाउने एउट प्रमुख उद्देश्य निकासीलाई प्रवर्द्धन गर्नु हो । यसैले निकासीमा कर शून्य दरले लगाएर इन्पुट्समा लागेको कर फिर्ता दिने गरिन्छ । कर फिर्ता मूल्य अभिवृद्धि करको मूल विशेषता हो । कर फिर्ता व्यवस्थालाई सही किसिमले कार्यान्वयन गरिएन भने मूल्य अभिवृद्धि कर नाम मात्रको हुन्छ । व्यवहारमा यो कर बिक्रीकर हुन्छ र अर्थतन्त्र मूल्य अभिवृद्धि करका फाइदाबाट वञ्चित हुन्छ । त्यसैले, निकासीमा मूल्य अभिवृद्धि कर शून्य दरले लाग्ने, निकासीको इन्पुट्समा लागेको सम्पूर्ण कर सरल र सहज रूपमा तुरुन्त फिर्ता हुने भन्ने स्पष्ट कानुनी प्रावधान हुनुपर्छ र कर प्रशासकले त्यस व्यवस्थालाई अक्षरशः पालना गर्नुपर्छ । यो कुरा नेपालमा मूल्य अभिवृद्धि कर लगाउने तयारी भइरहेको समयदेखि कार्यान्वयन भएपछि आयोजना गरिएका विभिन्न प्रशिक्षण, अन्तरक्रिया तथा छलफल कार्यक्रममा स्पष्ट गरिएको थियो । विभिन्न मुलुकमा कर प्रशासकहरूका लागि आयोजना गरिने प्रशिक्षण कार्यक्रममा मैले मूल्य अभिवृद्धि कर फिर्ताकरकट्टी व्यवस्थालाई सही किसिमले लागू नगरेमा ठूलो पाप गरेको भन्ठान्नुपर्छ भन्ने गरेको छु । निकासीलाई मूल्य अभिवृद्धि करको भारबाट पूर्ण रूपमा मुक्त गर्नका लागि मूल्य अभिवृद्धि कर लगाउने सबै देशले निकासीमा शून्य दर लगाउने प्रचलन हामीले पनि अंगीकार गरेका छौं । निकासीमा शून्य दर लाग्ने वा नलाग्ने भन्ने भ्रम सिर्जना गर्ने कुनै कानुनी प्रावधान गरिनु हुँदैन । निकासी गरिएका वस्तु तथा सेवाको इन्पुट्समा तिरेको मूल्य अभिवृद्धि कर करदातालाई बिनाझन्झट सरल, सहज तथा पारदर्शी रूपमा तुरुन्त फिर्ता दिइनुपर्छ ।"
लियोनार्दोको जन्म,सन् १४५२ मा आजकै दिन (अप्रिल १५) मा महान् चित्रकार लियोनार्दो दा भिन्चीको जन्म भएको थियो । इटालीको फ्लोरेन्समा जन्मेका लियोनार्दो आविष्कारक र इन्जिनियरसमेत थिए । लियोनार्दोको मोनालिसा विश्वविख्यात् चित्र हो । चित्रकलामा नयाँ शैलीको विकास गरेका लियोनार्दोले १५०४ मा मोनालिसाको चित्र तयार पारेका थिए । उक्त चित्रमा देखिने महिला फ्लोरेन्सका धनाढ्य फ्रान्सेस्को डेल जियोकोन्डाकी श्रीमती लिसा गेरार्डिनी हुन् । ला जियोकोन्डा का नामले समेत परिचित उक्त कलामा मोनालिसा रहस्यमय मुस्कानका साथ निकै आकर्षक देखिन्छिन् ।लियोनार्दोले १५०३ मा मोनालिसाको चित्र बनाउन सुरु गरेका थिए । उनले एक वर्षमा चित्र बनाइसकेका भए पनि १५१७ सम्म त्यसमा विभिन्न काम गरे । मोनालिसा १७९७ देखि फ्रान्सको राजधानी पेरिसस्थित लोभ्रे संग्रहालयमा राखिएको छ । उक्त संग्रहालयमा विश्वमै सबैभन्दा धेरै मानिसले भ्रमण गरिसकेका छन् । विश्वकै सबैभन्दा महँगो चित्र मोनालिसाको मूल्य कम्तीमा ८६ करोड अमेरिकी डलर रहेको अनुमान गरिएको छ । लियोनार्दोको १५१९ मे २ मा फ्रान्समा निधन भएको थियो ।
"सेनाको जिम्मा सडक निर्माण : कतै सुस्त, कतै फटाफट","सडक विभागले सेनालाई आयोजना हस्तान्तरण गर्नुअघि ३ अर्ब ६७ करोड रुपैयाँ खर्च भएको थियो । सेनाले निर्माण व्यवस्थापनको जिम्मा लिएपछि ५६ अर्ब ५७ करोड रुपैयाँ खर्च भइसकेको छ । गत साउन ३० मा बसेको मन्त्रिपरिषद् बैठकले विस्तृत परियोजना रिपोर्ट (डीपीआर) संशोधन गर्न स्वीकृति दिएसँगै ललितपुरको खोकनादेखि बाराको निजगढसम्मको दूरी ७०९७७ किमि कायम भएको छ । यसअघि उक्त खण्डको दूरी ७२५ किमि थियो । डीपीआर संशोधनपछि ३ वटा सुरुङ थपिएका छन् । २२५० मिटर दूरी रहेको चन्द्राम भीर सुरुङ डिजाइनका क्रममा रहेको आयोजनाले जनाएको छ । प्याकेज ८ ख अन्तर्गत पर्ने एक किमिको देवीचौर र ०३९ किमिको सिसौटार सुरुङको खरिद प्रक्रियाको अन्तिम चरणमा रहेको सेनाको भनाइ छ । समग्र आयोजनाको गति सुस्त रहेका बेला सुरुङ निर्माणमा भने प्रगति बढेको छ । निर्माणाधीन सुरुङको काम ७३ प्रतिशत सकिसकेको छ । अहिले ३ वटा सुरुङ निर्माणाधीन छन् । ६४१५ मिटरमध्ये ४६५३ मिटर खनिसकिएको छ । अर्थात् अब १७६२ मिटर मात्र खन्न बाँकी रहेको सेनाले जनाएको छ । त्यसोत सेनाले मागेजति रकम समेत खर्चिन सकेको छैन । चालु आर्थिक वर्षमा यस आयोजनाका लागि २२ अर्ब ५० करोड ३८ लाख रुपैयाँ विनियोजन भएकामा ४ अर्ब ५२ करोड रुपैयाँ रकम फिर्ता भएको आयोजनाले जनाएको छ । चालु आर्थिक वर्षमा आयोजनाको सबै प्याकेजमा ठेक्का व्यवस्थापन हुन नसक्दा अर्थलाई रकम फिर्ता गरिएको सेनाले जनाएको छ । सेनाले रकम खर्च गर्न नसकेर साढे चार अर्ब रुपैयाँ सरेन्डर गरेको अर्थ मन्त्रालयले जनाएको छ ।फास्ट ट्र्याकको बजेट सिलिङ भौतिक पूर्वाधार तथा यातायात मन्त्रालयले तोक्ने र रक्षा मन्त्रालयमार्फत त्यसको कार्यान्वयन नेपाली सेनाले गर्ने सडक विभागले जनायो । फास्ट ट्र्याकले विनियोजित रकम खर्च गर्न पहिलो पटक कमजोर देखिएको भने होइन । आर्थिक वर्ष ०७९८० मा पनि यो आयोजनाले विनियोजित बजेटको आधा पनि खर्चिन सकेन । यस आयोजनाका लागि उक्त आवमा पुँजीगततर्फ २९ अर्ब ९९ करोड ९७ लाख रुपैयाँ छुट्याइएको थियो, जसमा १४ अर्ब ९४ करोड १८ लाख रुपैयाँ मात्र खर्च गरेको थियो । अर्थात् विनियोजित पुँजीगत बजेटको ४९६२ प्रतिशत खर्च भएको थियो । फास्ट ट्र्याकको कुल दूरीमा पहिला र थपिएका सुरुङको दूरी मात्र १००५५ किमि छ । ८९ स्थानमा पुल निर्माण गर्नुपर्नेमा ६७ वटा पुलको ठेक्का सम्झौता भइसकेको सेनाले जनाएको छ । यसमा कुल दूरीमा पुल मात्र १२८५५ किमि निर्माण हुनेछ । सेनाका अनुसार सडकको मात्र दूरी भने ४८०६७ किमि रहनेछ । सेनाले गरिरहेका विकास निर्माणको काम चित्तबुझ्दो तरिकाबाट नभए एक्सनमा जाने रक्षामन्त्री हरिप्रसाद उप्रेतीले बताए । सेनालाई स्थानीय निकायमा गिट्टीबालुवा बेचबिखनमा केही समस्या रहेकाले पनि काममा ढिलाइ भइरहेको जानकारी पाएको छु, केही समयअघि प्रतिनिधिसभाको राज्य व्यवस्था तथा सुशासन समिति बैठकमा जवाफ दिने क्रममा भनेका थिए, विकास निर्माणका काममा नदीजन्य पदार्थले अवरोध गरेको हो र स्थानीय सरकारको नियमअनुसार चल्नुपर्छ भनेमा आफ्नो किसिमले क्रसर राख्न सकिने छ । आयोजनाहरूको निरीक्षण गरेर काममा ढिला हुन नदिन निर्देशन दिएको उनको भनाइ थियो । फास्ट ट्र्याक हामी बनाउँछौं भने फास्ट रुट पनि दिनुपर्छ, त्यो कुराले पनि धेरै अवरोध भएको छ, उनले भने, एउटा व्यापारीको कन्टेनरको पछि फास्ट ट्र्याकको इक्विपमेन्टहरू लागेर यो बन्न सक्दैन, त्यसका लागि फास्ट रुट बनाउनुपर्छ । सेनाले लिएका मात्र नभई प्रायः ठेक्कामा ढिलाइ भइरहेको पूर्वसचिव रवीन्द्र श्रेष्ठ बताउँछन् । कतिपय ठाउँमा कानुनी झन्झटले पनि काममा ढिलाइ भइरहेको छ, एउटा रुख काट्न महिनौं कुर्नुपर्ने बाध्यता छ, उनले भने, अहिले सेनाको व्यवस्थापनमा निर्माण भइरहेका सडकमा कहाँकहाँ समस्या छन्, ती समस्या समाधान गरेर छिटो काम सक्ने वातावरण सरकारले बनाइदिनुपर्छ । सडक विभागको महानिर्देशकका रूपमा समेत काम गरिसकेका पूर्वसचिव श्रेष्ठले सेनाले पनि आफ्नो साख जोगाउन दिइएको जिम्मेवारी छिटो पूरा गर्नुपर्ने बताए ।"
'सेनाले लिएका आयोजना समयभित्रै सक्ने गरी काम भइरहेको छ,यो आर्थिक वर्षमा हुम्ला राष्ट्रिय सडक सञ्जालमा जोडिन्छ ? हुम्ला सदरमुकाम सिमकोटलाई चालु आर्थिक वर्षभित्र नै राष्ट्रिय सडक सञ्जालमा जोड्ने गरी काम भइरहेको छ । यही खण्डमा पर्ने ट्र्याक खोली सकेका अप्ठ्यारा भीरलाई चौडा पार्ने जिम्मेवारी पनि सेनालाई आएको छ । दुवै काम गर्न बजेट जोडेर दिइएको छ । यो काम पनि तोकिएकै समयभित्र सक्ने गरी भइरहेको छ ।
अनुदान नपाउँदा जुटका वस्तु निकासी प्रभावित,"नेपाली जुट उद्योगले भारत र बंगलादेशबाट कच्चा जुट आयात गरेर तयारी वस्तु निकासी गर्दै आएका छन् । विश्वव्यापी आर्थिक शिथिलताका कारण वस्तुको माग पनि घट्दो छ, गोल्छाले भने, गतवर्ष ७ अर्ब मूल्यका जुटका तयारी वस्तु निकासी भएको थियो । यसपालि ५ अर्ब पनि पुग्ने स्थिति छैन ।नेपालबाट हेसियन, सुतली, ब्यागलगायत जुटका तयारी वस्तु भारत निकासी हुँदै आएको छ । एन्टी डम्पिङ शुल्क लगाउँदा नेपाली उद्योगले वार्षिक सरदर ३० करोड भारतलाई तिर्दै आएका छन् । सुनसरी मोरङ औद्योगिक क्षेत्रमा सबैभन्दा बढी मजदुरलाई रोजगारी दिनेमा जुट उद्योग पर्छन् । यी उद्योगमा अहिले १२ हजारले रोजगारी पाएका छन् । भारतले उद्योगैपिच्छे एन्टी डम्पिङ शुल्क पनि फरकफरक लगाउँदै आएको संघका उपाध्यक्ष रमेश राठीले बताए । सुनसरी मोरङ औद्योगिक क्षेत्रमा दशकअघिसम्म १२ वटा जुट उद्योग थिए । तीमध्ये ६ वटा बन्द भइसकेका छन् ।"
"विदेशी लगानी २९ अर्ब प्रतिबद्धता, साढे ५ अर्ब भित्रियो","सरकारले सूचना प्रविधि उद्योगमा वैदेशिक लगानीको सीमा हटाइने बजेटमा उल्लेख छ । तर, कार्यान्वयनमा नआइसकेको विभागले जनाएको छ । नेपालमा आर्थिक वर्ष ०७८७९ को अन्त्यसम्ममा कुल प्रत्यक्ष वैदेशिक लगानीको मौज्दात २ खर्ब ६४ अर्ब ३३ करोड कायम रहेको नेपाल राष्ट्र बैंकको प्रतिवेदनमा उल्लेख छ । ०७९ असार मसान्तसम्ममा नेपालमा ५७ देशको प्रत्यक्ष वैदेशिक लगानी भित्रिने गरेको विदेशी लगानीसम्बन्धी राष्ट्र बैंकको पछिल्लो अध्ययन प्रतिवेदनमा जनाइएको छ । अघिल्ला प्रायः वर्षमा नेपाल भित्रिने वैदेशिक लगानीको तुलनामा सोही अवधिमा नेपालबाट बाहिरिने लाभांशबापतको रकम धेरै रहँदै आएको थियो । तर आर्थिक वर्ष ०७८७९ मा लाभांशबापत बाहिरिनेभन्दाभित्रिने विदेशी लगानी धेरै रहेको सर्वेक्षणलेदेखाएको छ । आर्थिक वर्ष ०७८७९ मा विदेशी लगानीमा रहेका कम्पनीले लाभांशबापत नेपालबाट १५ अर्ब ६७ करोड ५० लाख रुपैयाँ लगेका छन् । सोही आर्थिक वर्षमा १८ अर्ब ५६ करोड ३ लाख रुपैयाँ भित्रिएको थियो । उक्त वर्ष ५४ अर्ब १५ करोड ८९ लाख विदेशी लगानी प्रतिबद्धता आएको थियो । प्रतिबद्धताको तुलनामा ३४३ प्रतिशत मात्रै प्रत्यक्ष विदेशी लगानी भित्रिएको हो । आर्थिक वर्ष ०७७७८ मा लाभांशबापत २६ अर्ब ७ करोड ६० लाख र आर्थिक वर्ष ०७६७७ मा १२ अर्ब ९० करोड ३० लाख रुपैयाँ लाभांश बाहिरिएको राष्ट्र बैंकको तथ्यांक छ । मुलुकमा हालसम्म कुल २ खर्ब ६४ अर्ब रुपैयाँ बराबर प्रत्यक्ष वैदेशिक लगानी भित्रिएको छ ।"
गण्डकीका कृषकलाई प्रमुख बालीको बढी मूल्य,"(काठमाडौं)प्रमुख बालीहरू वर्षे धान, मकै, गहुँ र कोदोमा गण्डकी प्रदेशका कृषकले बढी मूल्य पाउने गरेको राष्ट्रिय तथ्यांक कार्यालयले प्रतिवेदनले देखाएको छ ।कार्यालयले आइतबार सार्वजनिक गरेको कृषि गणनाअन्तर्गत सामुदायिक प्रतिवेदनका अनुसार नेपालमा वर्षे धानको प्रतिक्विन्टल औसत मूल्य ३ हजार १ सय ११ रुपैयाँ छ । प्रदेशगत तुलना गर्दा सबैभन्दा बढी गण्डकीमा प्रतिक्विन्टल ३ हजार ८ सय ६५ रुपैयाँ रहेको प्रतिवेदनमा उल्लेख छ । दोस्रो नम्बरमा वाग्मतीका कृषकले प्रतिक्विन्टल ३ हजार ५ सय ५ रुपैयाँ, तेस्रोमा कर्णाली ३ हजार ३ सय १८ रुपैयाँ, कोशीका कृषकले प्रतिक्विन्टल ३ हजार २ सय ९१ रुपैयाँ पाएका छन्, प्रतिवेदनमा भनिएको छ, कोशीपछि लुम्बिनीका कृषकले प्रतिक्विन्टल २ हजार ८ सय ९५, सुदूरपश्चिमका कृषकले २ हजार ८ सय ११ रुपैयाँ पाएका छन् । सबैभन्दा कम मधेश प्रदेशका कृषकले प्रतिक्विन्टल २५ सय रुपैयाँ पाएका छन् । मूल्यमा गण्डकी प्रदेश अग्र स्थानमा रहे पनि उत्पादकत्वमा भने मधेश प्रदेश अगाडि छ । वर्षे धानको राष्ट्रियस्तरको उत्पादकत्व ३४१ क्विन्टल प्रतिहेक्टर रहेकोमा मधेशमा धानको उत्पादकत्व ३७३ क्विन्टल प्रतिहेक्टर छ । सबैभन्दा कम कर्णालीको उत्पादकत्व ३०७ क्विन्टल प्रतिहेक्टर छ, प्रतिवेदनमा भनिएको छ । प्रतिवेदन अनुसार कार्यालयले ६ वैशाख २०७९ देखि १९ जेठ २०७९ सम्म ४५ दिन फिल्ड मा पुगेर कृषि गणना गरेको थियो । नेपालका कुल वडामध्ये ६,०३६ (करिब ९० प्रतिशत) वडाबाट विवरण संकलन गरिएको उल्लेख छ । गणनामा मुख्यतः कृषक परिवार प्रश्नावलीमार्फत कृषकले चलन गरेको जग्गाको आकार (नाप), जग्गाको उपभोग र उपयोग, बाली लागेको जग्गाको क्षेत्रफल र उत्पादन, सिँचाइको विवरण संरचनागत विवरण गरिएको उल्लेख छ । गणना क्षेत्रभित्र पर्ने वडाका अध्यक्ष, सचिवमार्फत अन्तर्वार्ता, सामुदायिक प्रश्नावली भराएर तथ्यांक पनि संकलन गरी सातौं राष्ट्रिय कृषि गणना तयार पारेको हो । प्रतिवेदन अनुसार मकैमा पनि गण्डकीकै कृषकले राम्रो मूल्य पाएका छन् । नेपालमा वर्षे मकैको प्रतिक्विन्टल औसत मूल्य २ हजार ३ सय ६५ रुपैयाँ हो । प्रदेशगत तुलना गर्दा मकैको सबैभन्दा बढी मूल्य गण्डकीमा २ हजार ४ सय ४३ रुपैयाँमा रहेको उल्लेख छ । सबैभन्दा कम भने सुदूरपश्चिममा प्रतिक्विन्टल २ हजार २ सय ४६ रुपैयाँ छ । मकैको उत्पादकत्वको हिसाबले मधेश प्रदेश सबैभन्दा अगाडि र पछाडि गण्डकी प्रदेश छ । गहुँको औसत मूल्य भने प्रतिक्विन्टल ३ हजार ८ सय ९६ रुपैयाँ उल्लेख छ । गहुँको उत्पादकत्वमा मधेश नै अगाडि छ । औसत उत्पादकत्व २७१ क्विन्टल प्रतिहेक्टर रहेकोमा मधेशमा २८७ क्विन्टल प्रतिहेक्टर छ । गहुँको हकमा सबैभन्दा कम उत्पादकत्व कोशी प्रदेशमा २४७ क्विन्टल प्रतिहेक्टर छ । त्यसैगरी, कोदोमा पनि गण्डकीकै कृषकले बढी मूल्य पाएका छन् । प्रतिवेदन अनुसार कोदोको प्रतिक्विन्टल औसत मूल्य ४ हजार ३ सय ३ रुपैयाँ रहेकोमा गण्डकीमा ४ हजार ७ सय ५३ रुपैयाँ तोकिएको छ । सबैभन्दा कम मूल्य सुदूरपश्चिममा प्रतिक्विन्टल ३ हजार ४ सय २० रुपैयाँ छ । गणना अनुसार विवरण संकलन गरिएको वडामध्ये ४० प्रतिशतमा ३ वर्षदेखि कृषि कामदारको अभाव छ । सबैभन्दा बढी मधेश प्रदेशका वडामा कृषि कामदारको अभाव छ । नेपालको प्रमुख उत्पादित बालीमध्ये सबैभन्दा धेरै धान खेती हुने गरेको छ । प्रतिवेदन अनुसार गणना गरिएको वडामध्ये सबैभन्दा बढी ४ हजार १ सय ७३ वडामा प्रमुख खाद्यान्न बालीको रूपमा धान रहेको उल्लेख । धानपछि दोस्रो स्थानमा मकै १३६० वडामा प्रमुख बाली छ । गँहुलाई प्रमुख बालीको रुपमा खेती गरिने वडाको सख्या २ सय १९, कोदोलाई प्रमुख खेती बनाएको वडा १ सय १९ छ । जौउवा ६१ र फापर १५ वडामा प्रमुख बालीको रूपमा खेती गरिन्छ ।फलफूलको हकमा सबै भन्दा धेरै वडामा आँप खेती गरिन्छ । आँप उत्पादन प्रमुख बालीको रूपमा रहेको छ । गणना अनुसार २०११ वडामा आँप प्रमुख फलफूल बालीको रूपमा उत्पादन गरिन्छ । दोस्रोमा सुन्तला ८०७ वटा, केरा ६१५ वडामा प्रमुख बालीको रूपमा उत्पादन गरिन्छ । प्रमुख फलफूल बालीको रूपमा स्याउ चौथो नम्बरमा पर्छ । २९८ वडामा स्याउलाई प्रमुख बाली रूपमा खेती गरिन्छ । त्यस्तै, १३१ वडामा कागती, १२१ वडामा नासपाती, ११३ वडामा किबीलाई प्रमुख बालीको रूपमा खेती गरिन्छ । पशुपन्छीजन्य उत्पादनमा सबैभन्दा धेरै वडामा कुखुराको मासु, अन्डा र भैंसीको दूध उत्पादन हुने गरेको छ । कृषि क्षेत्रमा प्राकृतिक विपद्ले गर्ने क्षति सबैभन्दा बढी बाढीले नोक्सानी पुर्याएको छ । प्रतिवेदन अनुसार विगत ५ वर्षभित्र प्रमुख विपद्को रूपमा बाढी रहेको छ । गणना गरिएको वडामध्ये ३ हजार ७ सय ७० वडामा बाढीको समस्या छ । दोस्रो प्रमुख विपद् पहिरो र तेस्रो हावाहुरी रहेको हो, प्रतिवेदनमा भनिएको छ, २ हजार ८६९ वडामा पहिरो र २ हजार ७८३ वडा हावाहुरीले समस्या पारेको छ । कृषि र पशुपन्छी क्षेत्रको प्रमुख समस्याका रूपमा बाँदर र दुम्सी देखिएका छन् ।"
भारतद्वारा ३५ एम्बुलेन्स र ६६ स्कुल बस उपहार,"काठमाडौं (कास) भारत सरकारले नेपालका विभिन्न जिल्लालाई ३५ वटा एम्बुलेन्स र ६६ वटा स्कुल बस उपहारस्वरूप प्रदान गरेको छ । भारतीय राजदूतावास, काठमाडौंले आइतबार नेपालका विभिन्न जिल्लाका स्वास्थ्य र शिक्षाको क्षेत्रमा काम गर्ने विभिन्न संघसंस्थालाई एम्बुलेन्स र स्कुल बस उपहारस्वरूप प्रदान गरेको हो । नेपालका लागि भारतीय राजदूत नवीन श्रीवास्तवले अर्थमन्त्री वर्षमान पुनको उपस्थितिमा उक्त एम्बुलेन्स तथा स्कुल बसका चाबी हस्तान्तरण गरेका हुन् । हस्तान्तरण गरिएका कुल १०१ सवारीसाधनमध्ये दुई वटा एम्बुलेन्स दूतावासका प्रतिनिधिले भूकम्प प्रभावित जाजरकोट र रुकुम (पश्चिम) जिल्लामै पुगेर हस्तान्तरण गरेका थिए ।भारत सरकारले तीन दशकदेखि भारतको स्वतन्त्रता दिवस र गणतन्त्र दिवसका अवसरमा नेपालका विभिन्न लाभग्राही संस्थाहरूलाई एम्बुलेन्स तथा स्कुल बस उपहारस्वरूप प्रदान गर्दै आएको छ । स्वास्थ्य तथा शिक्षाको क्षेत्रमा पूर्वाधार विकास गर्न नेपाल सरकारले चालेका प्रयासलाई थप बलियो बनाउन नेपालभारत विकास साझेदारी कार्यक्रमअन्तर्गत सहयोग गरिएको राजदूत श्रीवास्तवले बताए । भारत सरकारको सहयोगमा नेपालमा सञ्चालित विभिन्न विकाससम्बन्धी परियोजनाको सराहना गर्दै अर्थमन्त्री वर्षमान पुनले यसले दुई देशबीचको जनताजनताबीचको सम्पर्क र सम्बन्धलाई निरन्तर सुदृढ बनाउँदै लैजाने बताए । सन् १९९४ यता भारत सरकारले हालसम्म नेपालभर १ हजार ९ वटा एम्बुलेन्स र ३ सय वटा स्कुल बस उपहारस्वरूप उपलब्ध गराइसकेको विज्ञप्तिमा उल्लेख छ ।"
अर्थ संक्षेप,"टीभीएसले ल्यायो ॅलाइफटाइम वारेन्टी अफरकाठमाडौं (कास) नयाँ वर्षको अवसरमा टीभीएसले मेरो साथी योजना बजारमा ल्याएको छ । टीभीएस मेरो साथी नाम दिइएको उक्त योजनाअन्तर्गत ग्राहकले उत्कृष्ट डिजाइन, अत्याधुनिक इन्जिनियरिङ तथा नवीन प्रविधि रहेको टीभीएसको बाइक तथा स्कुटर खरिद गर्दा लाइफटाइम वारेन्टीको सुविधा उपलब्ध गराउने भएको हो । योजनाअन्तर्गत कम्पनीले बाइक तथा स्कुटरको खरिदमा हरेक साता शतप्रतिशत क्यास ब्याक, स्योरसट डिस्काउन्ट र एक्सचेन्ज गर्दा बजार मूल्यभन्दा थप मूल्यांकन, बजारकै सबैभन्दा कम मासिक किस्ता तथा सजिलो फाइनान्स सुविधाजस्ता आकर्षक अफरहरू उपलब्ध गराउने कम्पनीले जनाएको छ । यो योजना चैत ३० देखि सीमित अवधिका लागि लागू भएको छ ।रोमनियाबाट ईसेवामा पैसा पठाए नगद जित्ने मौका काठमाडौं (कास) स्मिथ एन्ड स्मिथ रोमनियामार्फत नेपालको बैंक खाता, ईसेवा वालेट वा नगदमा रेमिट्यान्स पठाए बम्पर उपहारका रूपमा नगद जित्न सकिने भएको छ । जसअनुसार रेमिट्यान्स पठाउने व्यक्तिले हरेक साता १० हजार र बम्परमा एक जनाले एक लाख रुपैयाँ जित्न सक्नेछन् । स्मिथ एन्ड स्मिथसँगको साझेदारीमा ईसेवा मनी ट्रान्सफरले शनिबार (१३ अप्रिल २०२४) देखि उक्त योजना ल्याएको हो । यो योजना १५ जुलाई २०२४ सम्म चल्नेछ । ग्राहकहरूको अनुभव अभिवृद्धि गर्न थुप्रै योजनाहरू जारी गर्दै सहज सेवा प्रदान गर्न हामी प्रतिबद्ध छौं, ईसेवा मनी ट्रान्सफरका प्रमुख कार्यकारी अधिकृत अजेश कोइरालाले भने, नयाँ योजना सुचारु भएपछि रोमनिया बस्दै आएका नेपालीहरूले ईसेवा मनी ट्रान्सफरमार्फत सहज रूपमा नेपाल पैसा पठाई अफरको फाइदा लिन सक्नु हुनेछ ।कोकाकोलाको ॅड्रिंक इन्ड विन योजना सार्वजनिककाठमाडौं (कास) कोकाकोलाले गर्मीे महिनाको आगमनसँगै उपभोक्ताका लागि ड्रिंक एन्ड विन योजना सार्वजनिक गरेको छ । योजनाअन्तर्गत ग्राहकले २० लाखसम्मको पुरस्कार पाउने कम्पनीद्वारा जारी विज्ञप्तिमा उल्लेख छ । उक्त योजनाअन्तर्गत उपभोक्ताले कोकाकोलाका आरजीब (रिटर्नेबल गिलासका) बोतलहरूको बिर्को मुनी हेरेर तुरुन्तै पुरस्कार जित्न सक्नेछन् । कम्पनीको यो योजनामार्फत विभिन्न उपहार प्राप्त गर्न सकिने र यो अफर सीमित समयका लागि मात्र उपलब्ध हुनेछ । ड्रिंक एन्ड विन योजना कोकाकोला, फ्यान्टा र स्प्राइटका १७५ एमएल र २५० एमएलका आरजीबी बोतलहरूमा स्टक रहुन्जेलसम्म जारी रहने कम्पनीले जनाएको छ ।अर्घाखाँची सिमेन्टको बिक्री प्रबन्धकमा एनएमबी क्यापिटल काठमाडौं (कास) अर्घाखाँची सिमेन्ट लिमिटेडले सर्वसाधारणमा प्राथमिक सेयर निष्कासन गर्नका लागि एनएमबी क्यापिटल लिमिटेडलाई निष्कासन तथा बिक्री प्रबन्धकमा नियुक्त गरेको छ । सम्झौतापत्रमा अर्घाखाँची सिमेन्टका तर्फबाट चिफ फाइनान्सिएल अफिसर राजु पौडेल तथा धितोपत्र निष्कासन तथा बिक्री प्रबन्धक एनएमबी क्यापिटलका तर्फबाट प्रमुख कार्यकारी अधिकृत दीपेशकुमार वैद्यले हस्ताक्षर गरेका हुन् । नियामक निकायबाट तोकिएका सम्पूर्ण प्रक्रिया तथा आवश्यकता पूरा गरी यथासम्भव छिटो निष्कासन प्रक्रिया अगाडि बढाइने पौडेलले बताए ।ग्लोबल रेमिटमार्फत पैसा पठाउँदा विशेष क्यासब्याक काठमाडौं (कास) ग्लोबल आईएमई बैंकले बैंकिङ प्रणालीमार्फत हुने रेमिट्यान्स कारोबारलाई प्रवर्द्धन गर्ने उद्देश्यले ग्लोबल रेमिटमार्फत पैसा पठाउादा ५०० रुपैयाँसम्म क्यासब्याक पाइने घोषणा गरेको छ । पैसा आउने, थपेर पाउने नारासहित सार्वजनिक गरेको क्यासब्याक योजनामा ग्लोबल रेमिटमार्फत विदेशबाट ग्लोबल आईएमई बैंकमा रहेको खातामा पैसा पठाउँदा ५०० रुपैयाँसम्मको क्यासब्याक पाइनेछ । योजनाअन्तर्गत रेमिट्यान्स पठाउने व्यक्तिले २५ हजारदेखि ५० हजार रुपैयाँसम्म पैसा पठाउँदा एक सय रुपैयाँ, ५० हजार रुपैयाँदेखि १ लाख रुपैयाँसम्म पैसा पठाउँदा २५० रुपैयाँ र १ लाख रुपैयाँभन्दा बढी पैसा पठाउँदा ५ सय रुपैयाँ क्यासब्याक प्राप्त गर्नेछन् । यो योजना आगामी जुन १० सम्म चल्ने छ । ग्लोबल आईएमई बैंकमा भएको कुनै पनि खातामा ग्लोबल रेमिटमार्फत पैसा पठाउँदा बैंकले रेमिट्यान्समार्फत आएको पैसामा ५०० रुपैयाँसम्म थप गरिदिनेछ । होन्डाका तीन जना टेक्निसियन पुरस्कृत काठमाडौं (कास) होन्डा टेक्निसियन स्किल कन्टेस्ट २०२४ मा तीन जना पुरस्कृत भएका छन् । उक्त कन्टेस्टमा एसटीसी वर्कशप टेकुका प्रल्हाद दाहाल प्रथम, ओम सत्य साही अटो सीटी प्रालि इटहरीका गजेन्द्र बुढाथोकी द्वितीय र एसटीसी वर्कशप कोहलपुरका सन्तोष अर्जेल तृतीय भए । प्रथम हुनेले ५० हजार, द्वितीयले ३० हजार र तृतीयले २० हजार रुपैयाँका साथै सबै सहभागीलाई प्रमाणपत्र दिइएको छ । नेपालका लागि होन्डाको आधिकारिक वितरक स्याकार ट्रेडिङ कम्पनीअन्तर्गत सर्भिस डिभिजनको अगुवाइमा विभिन्न ५ वटा क्षेत्रीय प्रतियोगिता सम्पन्न गरी प्रत्येक क्षेत्रबाट २२ जना छनोट गरी राष्ट्रियस्तरको प्रतियोगितामा सञ्चालन गरिएको थियो ।नेपाल स्वास्थ्य सम्मेलन वैशाख २१ र २२ माकाठमाडौं (कास) नेपाल स्वास्थ्य सम्मेलनको दोस्रो संस्करण वैशाख २१ र २२ मा हुने भएको छ । सञ्चारकर्मीहरूको समूह त्रिकल प्रोडक्सनको आयोजनामा स्वस्थ नेपाल निर्माणको अग्रसरता ः सरकार, सामुदायिक र निजी क्षेत्र सबैको सहभागिता भन्ने नारासहित स्वास्थ्य सम्मेलन हुन लागेको हो । स्वास्थ्य तथा जनसंख्या मन्त्रालयको सहकार्यमा हुने सम्मेलनले राष्ट्रको स्वास्थ्य सेवा प्रणालीलाई सुदृढ पार्न बहुपक्षीय सामूहिक कार्यको महत्त्वलाई उजागर गर्ने लक्ष्य लिएको छ । सम्मेलनले स्वास्थ्य क्षेत्रका चुनौती र आवश्यकताको पहिचानसहित परिपूर्तिको आधारलाई पहिल्याउँदै भविष्यको मार्गचित्र तयार गर्नेछ ।"
मुख्यमन्त्रीको दाबीले नागरिक उन्मुक्तिमा पनि विवाद,"धनगढी सुदूरपश्चिममा नागरिक उन्मुक्तिकै दुई जना सांसदले बेग्लाबेग्लै मुख्यमन्त्रीमा दाबी पेस गरेका छन् । सांसद लक्ष्मण किशोर चौधरी र कैलाश चौधरीले प्रदेश प्रमुख नजिर मियाँसमक्ष बेग्लाबेग्लै दाबी पेस गरेका हुन् ।नवगठित केन्द्रीय सत्ता गठबन्धनविपरीत सुदूरपश्चिममा समाजवादीले कांग्रेससहितको सरकार गठनको प्रयास गरेको छ । नागरिक उन्मुक्ति सुरुदेखि नै विभाजित छ । नागरिक उन्मुक्तिको एउटा समूहले नवगठित केन्द्रीय सत्ता गठबन्धनकै सरकार गठनको प्रयास गरेको छ भने अर्को समूहले कांग्रेससहितको गठबन्धनको प्रयास गरेको छ ।संविधानविद् विपिन अधिकारी बहुमत जुटाउन सक्ने र स्थिर सरकार दिन सक्नेलाई प्रदेश प्रमुखले मुख्यमन्त्री नियुक्ति गर्नुपर्ने बताउँछन् । दुई जनाले दाबी लिएर जानु स्वाभाविक हो । तर, प्रदेश प्रमुखले कसले स्थिर र टिकाउ सरकार दिन सक्छ, कोसँग बहुमत छ हेर्नुपर्छ । बहुमत एउटाबाहेक अर्कोसँग हुन सक्दैन । त्यो बहुमत कसको पक्षमा हुन्छ भन्नेबारेमा प्रदेश प्रमुख आश्वस्त हुनुपर्छ, अधिकारीले भने, प्रदेश प्रमुखले जसलाई नियुक्ति गर्नुहुन्छ, उसले बहुमत देखाउने र अर्को पक्षलाई यहाँनेर चलखेल नभएको अनुभूति हुनुपर्छ । त्यसका लागि बहुमत सांसदहरूको हस्ताक्षर लिने, पार्टी संसदीय दलको नेतृत्व जसले गरेको छ, उसको हस्ताक्षर भएको दलको निर्णय लिनुपर्छ । धेरै दिन लम्बाएर तमासा गर्नु आवश्यक छैन । जुनमा सरकार बन्न सम्भव छ, त्यसमा जानुपर्छ ।कांग्रेससँग सहकार्य गरेर सरकार गठनको प्रयास गरे पनि एसले सनाखत नगर्नेमा माओवादीका सांसदहरू विश्वास व्यक्त गर्छन् । जहाँसम्म एसले सनाखत गर्दैन होला भन्ने विश्वास छ, माओवादी केन्द्रका संसदीय दलका उपनेता अक्कल रावलले भने, केन्द्रमा नेताहरूले पनि ठीक समयमा ठीक निर्णय नगर्दाको परिणाम पनि हो । नागरिक उन्मुक्तिका सबै सांसदहरू एकै ठाउँमा आएको अवस्थामा उसलाई नै मुख्यमन्त्री दिने र एकमत हुन नसकेको अवस्थामा एकीकृत समाजवादीलाई नै मुख्यमन्त्री दिने आश्वासन कार्यान्वयन हुनुपर्थ्यो । यता एकीकृत समाजवादी प्रदेश संसदीय दलका नेता दीर्घ सोडारीले पनि मुख्यमन्त्रीमा गठबन्धनले भनेकै दललाई समर्थन गरेको दाबी गरे ।हाल नागरिक उन्मुक्ति पार्टीमा पार्टी कार्यकर्तादेखि सांसदहरू दुई वटा समूहमा विभाजित छन् । एउटा समूह पार्टी अध्यक्ष रञ्जिता श्रेष्ठको पक्षमा छ भने र अर्को समूह संरक्षक रहेका रेशम चौधरीको पक्षमा छ । त्यही अनुसार सांसद लक्ष्मण किशोर चौधरीले रेशम समूहबाट र कैलाश चौधरीले रञ्जिता समूहबाट दाबी पेस गरेका हुन् । कुल सात जना सांसद रहेको नागरिक उन्मुक्ति पार्टीमा पाँच जना रेशम समूहमा देखिएका छन् भने दुई जना सांसद रञ्जिता पक्षमा छन् ।रेशम समूहबाट दाबी पेस गरेका लक्ष्मण किशोरलाई कांग्रेस, एकीकृत समाजवादी र राप्रपाले समर्थन गरेको छ । रञ्जिता समूहका कैलाशलाई माओवादी केन्द्र, एमाले र स्वतन्त्र सांसदले साथ दिएका छन् ।५३ सदस्यीय सुदूरपश्चिम प्रदेश सभामा हाल ५२ जना रहेका छन् । कांग्रेसका १८, माओवादी केन्द्रका सभामुख बाहेक १०, एमालेका १०, नागरिक उन्मुक्तिका सात, एकीकृत समाजवादीका एक र एक जना स्वतन्त्र सांसद रहेका छन् । बहुमत पुर्याउन २७ सांसदको आवश्यकता रहेको छ ।मुख्यमन्त्रीमा दाबी पेसकर्तामध्ये कांग्रेस र एकीकृत समाजवादीसहितको समर्थन रहेका लक्ष्मण किशोर चौधरीको पक्षमा आवश्यक संख्या पुग्ने देखिएको छ । कांग्रेसका १८, उन्मुक्तिका सातमध्ये पाँच जना, एकीकृत समाजवादीका चार र राप्रपाका एक जना गरी २८ जना पुग्ने देखिएको छ । माओवादी केन्द्र र एमालेको समर्थन रहेका कैलाश चौधरीको पक्षमा एमालेका १०, माओवादीका १०, नागरिक उन्मुक्तिका सातमध्ये दुई जना र एक जना स्वतन्त्र सांसद गरी २४ जनाको समर्थन छ ।संविधानको धारा १६८ (३) को प्रावधानअनुसार कांग्रेस संसदीय दलका नेता कमलबहादुर शाह अल्पमतमा परेपछि उनले चैत २२ गते राजीनामा दिएका थिए । शाहको राजीनामापछि चैत २३ गते दस दिनको म्याद दिएर प्रदेश प्रमुखले संविधानको धारा १६८ (२) मा फर्काएर दुई वा दुईभन्दा बढी दलबाट बहुमत पुर्याउन सक्ने प्रदेशसभा सदस्यलाई मुख्यमन्त्रीमा दाबी पेस गर्न आह्वान गरेका थिए । दाबी पेस गर्न म्याद दिइएको अन्तिम दिन आइतबार दाबी पेसकर्ता दुवै जनाले समर्थक दलका संसदीय दलका नेताको हस्ताक्षरसहितको पत्र प्रदेश प्रमुखसमक्ष पेस गरेका हुन् । तर नागरिक उन्मुक्तिभित्र संसदीय दलको नेता को हो भन्ने सांसदबीच विवाद छ ।सो दलका सांसदहरूले बहुमत सांसदका आधारमा आफ्नै समूहका यसअघिकै घनश्याम चौधरी संसदीय दलको नेता दाबी गरिरहेका छन् । तर पार्टी अध्यक्ष रञ्जिता श्रेष्ठले भने संसदीय दलको विधान केन्द्रीय समितिबाट पारित नभएको उल्लेख गर्दै यसअघि नै सभामुखलाई पत्राचार गरेका संसदीय दलको नेता कैलाश चौधरीलाई तोकेकी थिइन् । आइतबार प्रदेश प्रमुखको कार्यालयमा पुगेकी अध्यक्ष श्रेष्ठले आफ्नो पार्टीको संसदीय दलको नेता कैलाश चौधरी नै भएकाले उनी नै मुख्यमन्त्री हुनेमा कुनै द्विविधा नरहेको प्रतिक्रिया दिएकी थिइन् । यता कैलाश चौधरी पक्षले भने संसदीय दलको नेता सांसदहरूले चयन गर्ने भएकाले अध्यक्ष रञ्जिताको पत्र अर्थहीन भएको दाबी गर्दै आएका छन् । दुई जनाको दाबी पेस भएपछि प्रदेश प्रमुख मियाँले आफूले अध्ययन गरेर निर्णय गर्ने बताएका छन् । प्रदेश प्रमुखज्यूले अध्ययन गरेर निर्णय लिने भन्नुभएको छ, प्रदेश प्रमुखको कार्यालयका निमित्त सचिव शैलेश ढुंगानाले भने दाबी पेसकर्ता पक्षधर सांसदहरूलाई सशरीर उपस्थित भएर हस्ताक्षर गराउनेसम्मको प्रारम्भिक सोचाइमा प्रदेश प्रमुख हुनुहुन्छ ।कांग्रेस, एकीकृत समाजवादी र राप्रपाको समर्थन जुटाएका लक्ष्मण किशोर चौधरी प्रदेश प्रमुखको कार्यालयमा दाबी पेस गर्न पुग्दा एकीकृत समाजवादीका सांसद भने उपस्थिति थिएनन् । चौधरी दुई बजे प्रदेश प्रमुखको कार्यालय पुगेका थिए । कैलाश चौधरी करिब चार बजे पुगेका थिए । उनको साथमा माओवादी केन्द्र र एमालेका सांसद थिए ।कांग्रेससहितको दललाई साथ लिएर सरकार गठनको प्रयास भएपछि एकीकृत समाजवादी संसदीय दलका नेता दीर्घ सोडारीलाई समर्थन फिर्ता लिन पार्टीको केन्द्रबाट निर्देशन दिइएको बुझिएको छ । तर दलका नेता सोडारीले भने केन्द्रीय सत्ता गठबन्धनको विपरीत कार्य नगरिएको दाबी गरे । सोडारीले भने, केन्द्रीय सत्ता गठबन्धन विपरीत कहाँ गरेका छौं र ?, उनले भने, उहाँहरूले सुदूरपश्चिममा नागरिक उन्मुक्तिलाई मुख्यमन्त्री दिने निर्णय गर्नु भएको छ । हामीले के यहाँ कांग्रेसलाई नेतृत्व दिन लागेका हौं र ? नागरिक उन्मुक्तिकै सांसदलाई मुख्यमन्त्रीमा समर्थन गरेका त छौं नि । सरकारमा त कांग्रेस पनि आउन सक्ने भयो नि ।"
'संयम अपनाउँदै वार्ता र कूटनीतिको प्रयोग गर्न आग्रह,"पश्चिम एसियामा बढ्दो तनावलाई लिएर नेपाल सरकारले आफ्नो धारणा सार्वजनिक गरेको छ । परराष्ट्र मन्त्रालयले आइतबार बेलुकी विज्ञप्ति जारी गर्दै सम्बन्धित सबै पक्षलाई अधिकतम संयम अपनाउँदै वार्ता र कूटनीतिको प्रयोग गरी शान्ति स्थापना गर्नका लागि आह्वान गरेको हो । परराष्ट्रद्वारा जारी विज्ञप्तिमा भनिएको छ, नेपाल सरकारले पश्चिम एसिया क्षेत्रको विकासलाई नजिकबाट नियालिरहेको छ ।हामी यस क्षेत्रमा बढ्दो तनाव र शत्रुताको वृद्धिप्रति गम्भीर रूपमा चिन्तित छौं । नेपाल सरकार विवादको शान्तिपूर्ण समाधानमा दृढ विश्वास गर्दछ र बल प्रयोगको विपक्षमा रहेको पनि उल्लेख गरेको छ । इरानले इजरायलमा शनिबार राति ड्रोन आक्रमण गरेपछि त्यस पश्चिम एसियामा थप तनाव बढेको हो ।"
लेभरकुसेन बुन्डेसलिगा च्याम्पियन,लेभरकुसेन (एएफपी) बायर लेभरकुसेनले आइतबार वेर्डर ब्रेमेनलाई ५० ले पराजित गरी १ सय २० वर्षमा पहिलो पटक बुन्डेसलिगाको उपाधि जितेको छ । जर्मन लिग फुटबलमा बार्यन म्युनिखले ११ वर्ष यता एकलौटी जित्दै उपाधिको यात्रालाई लेभरकुसेनले तोडेको छ । विगतमा ५ पटक दोस्रो स्थानमा चित्त बुझाएपछि लेभरकुसेन आफ्नो पहिलो लिग उपाधि जित्न सफल भएको हो । लेभरकुसेनल अहिलेसम्म अपराजित रही उपाधि उचालेको हो । टोलीले २९ मध्येको २५ खेलमा विजय हात पारेको छ भने ४ खेल बराबरीमा टुंग्याएको छ । यस सिजनका ४३ खेलमा अपराजित रहेको लेभरकुसेन अर्को दुई उपाधिको दौडमा छ । जाभी अलोन्सोको प्रशिक्षणमा रहेको लेभरकुसेनले भिक्टोर बोनिफेसको पेनाल्टी गोलमा अग्रता लियोपछि खेलमा पूरा नियन्त्रण बनाएको थियो । त्यसमा फ्लोरिएन विर्टजले ह्याट्रिक गोल गरेका थिए भने ग्राइन्ट साखाले अर्को गोल गरेका थिए । खेल समाप्त हुन १० मिनेट बाँकी रहँदा लेभरकुसेनका केही समर्थक लिग उपाधिको खुसी मनाउन मैदान भित्रै छिरेका थिए ।लेभरकुसेनको २९ खेलमा ७९ अंक छ । ५ खेलमात्र बाँकी रहेको अवस्थामा टोलीले बायर्नलाई १६ अंकले पछाडि पारेको हो ।
मछिन्द्र र पुलिसको उपाधि भिडन्त,"(बारा)मछिन्द्र फुटबल क्लब र नेपाल पुलिस क्लब जगदम्बा स्टिल १४ औं जितपुर सिमरा गोल्डकपको उपाधिलाई सोमबार फाइनलमा भिड्दै छन् । दुवै टिम उपाधि जितेर नयाँ वर्ष २०८१ लाई आआफ्नो सौभाग्य बनाउने दाउमा छन् । आठ वर्षपछि पुलिस दोस्रो पटक जितपुर सिमरा गोल्डकपको उपाधिका भिड्दै छ भने मछिन्द्र पहिलो पटक । पहिलो पटक फाइनल पुगेर मछिन्द्र हौसिएको छ भने पुलिस दोस्रो पटकमा उपाधि जित्ने दाउमा छ । यसअघि छैटौं सिमरा गोल्डकपको फाइनलमा प्रवेश गरेको पुलिस त्रिभुवन आर्मी क्लबसँग २० ले पराजित भएको थियो । मछिन्द्र चौथो सिमरा गोल्डकपको सेमिफाइनलबाटै बाहिरिन पुगेको थियो । मनाङ मर्स्याङ्दी क्लबसँग १० ले पराजित भएको मछिन्द्र १० वर्षपछि प्रतियोगिता खेल्न सिमरा मैदानमा आएर उपाधिको होडमा उभिएको हो । अघिल्लो साता विराट गोल्डकपको उपाधि लिएर सिमरा मैदानमा आएको मछिन्द्र सिजनको चौथो उपाधि हात पार्ने लक्ष्यमा छ । यस सिजनमा मछिन्द्रले विराटसहित मकवानपुरको वाग्मती गोल्डकप र काठमाडौंमा भएको केपी ओली कप जितिसकेको छ । मछिन्द्रका प्रशिक्षक सन्तोष न्यौपाने जितपुर सिमराको उपाधिसमेत आफ्नै पोल्टामा पार्ने दाबी गर्छन् । यो सिजनको चौथो उपाधि जित्ने लक्ष्यमा छौं, त्यसैअनुसार टिम निर्माण गरिएको छ, उनले भने । पुलिसका प्रशिक्षक चेतन घिमिरेले आफूहरू वर्षको दोस्रो उपाधि जित्ने लक्ष्य लिएर सिमरा मैदानमा उत्रने बताए । यस वर्षको सुरुवातमा वीरगन्ज गोल्डकपको उपाधि जितेको पुलिसले अघिल्लो साता प्रथम कपिलवस्तु तिलौराकोट गोल्डकपको फाइनलमा पराजय बेहोरेको थियो । उनले पुलिसका युवा खेलाडी सम्मलित टोलीले मोफसलका प्रतियोगितामा उत्कृष्ट प्रदर्शन गरेको बताउँदै वर्षको सुरुवातको पहिलो उपाधिका लागि आफूहरू उत्साहित रहेको बताए । हाम्रा ऊर्जावान युवा शक्तिले यस वर्ष सिमरा रंगशालामा इतिहास रच्नेमा विश्वस्त छु प्रशिक्षक घिमिरेले भने ।दोहोरो पहेंलो कार्डका कारण पुलिसले फाइनल खेलमा शिशिर चौधरीलाई गुमाउनेछ । शिशिरले एपीएफविरुद्धको सेमिफाइनल खेलमा गोल लाइनबाट बल क्लियर गर्दै टिमलाई फाइनलसम्म पुर्याउन राम्रो प्रदर्शन गरेका थिए । स्टार खेलाडी विमल घर्तीमगर, मनीष डाँगी सम्मलित मछिन्द्रको टिममा भने कुनै परिवर्तन हुने छैन । मछिन्द्रका प्रशिक्षक न्यौपानेले आयुष घलान टिममा थपिने सम्भावना रहे पनि निश्चित भने नभएको जानकारी दिए ।मछिन्द्रले आफ्नो पहिलो खेलमा आर्मीलाई १० र सेमिफाइनलमा सलहेश युवा क्लब सिरहालाई २० ले पराजित गरेको थियो । पुलिसले क्वाटरफाइनलमा आयोजक सिमरालाई २१ र सेमिफाइनलमा एपीएफलाई ३२ ले पराजित गरेको थियो । मछिन्द्रका कप्तान विशाल श्रेष्ठ र पुलिसका कप्तान रामचन्द्र बाजे दुवैले उपाधि जित्ने लक्ष्यका साथ मैदानमा उत्रन तयार रहेको बताए । विजेताले १० लाख पाउनेछ ।"
प्रदेश खेलकुदमा वाग्मती पहिलो,"(मकवानपुर)प्रथम अन्तरप्रदेश राष्ट्रिय खेलकुदमा १ सय ४० पदकसहित वाग्मती प्रदेश पहिलो भएको छ । विभागीय टोली सहभागी नभएको यस खेलकुदको आइतबार समापनपछि वाग्मती पहिलो, सुदूरपश्चिम दोस्रो, कोशी तेस्रो, गण्डकी चौथो, लुम्बिनी पाँचौं, कर्णाली छैटौं र मधेश प्रदेश सातौं स्थानमा रहे । वाग्मती प्रदेश खेलकुद विकास परिषदको आयोजनामा चैत २५ बाट सञ्चालन प्रतियोगितामा पुरुष फुटबलबाहेकको सबै खेल चितवनको भरतपुरमा सञ्चालन भएको थियो । हेटौंडा६ स्थित गौरीटारमा भएको पुरुष फुटबलको फाइनलमा आइतबार कोशी प्रदेशले स्वर्ण पदक जित्न सफल भयो । कोशीले वाग्मतीलाई १० गोलले पराजित गर्यो । निर्णायक गोल निखिल तामाङले दोस्रो हाफमा फ्रिकिकमार्फत गरे । ६१ स्वर्णसहित ४२ रजत र ३६ कांस्य गरी १ सय ३९ पदक जित्दै प्रथम स्थान हाासिल गरेको वाग्मतीलाई मुख्यमन्त्री शालिकराम जम्कट्टेलले ट्रफी प्रदान गरे । उनले प्रतियोगितालाई आगामी संस्करणबाट थप व्यवस्थित र प्रतिस्पर्धात्मक बनाउँदै लैजाने प्रतिबद्धतासमेत जनाए । वाग्मतीले महिला भलिबलसहित बक्सिङ र करातेमा ९९, तेक्वान्दो र एथलेटिक्समा ७७, पौडीमा २७ र ब्याडमिन्टनमा एउटा स्वर्ण पदक जितेको हो ।सुदूरपश्चिम २१ स्वर्ण, २१ रजत र २९ कांस्य गरी कुल ७१ पदकसहित दोस्रो स्थानमा रहँदा तेस्रो स्थानको कोशी प्रदेशले १६ स्वर्ण २३ रजत र ३६ कांस्य गरी ७५ पदक जितेको छ । गण्डकी प्रदेशले ११ स्वर्ण, १८ रजत र २० कांस्य गरी जम्मा ४९ पदक जितेको छ । लुम्बिनीले ११ स्वर्ण, १६ रजत र २८ कांस्य गरी ५५ पदक जित्यो भने कर्णाली प्रदेशले ११ स्वर्ण, १० रजत र २४ कांस्य गरी ४५ पदक जितेको हो । अंक तालिकाको पुछारमा रहेको मधेश प्रदेशले कुल ३ स्वर्ण, ३ रजत र १५ कांस्य गरी २१ पदक जितेको छ । विभिन्न खेलका ७ प्रदेशका १ हजार ७ सय ८५ जना खेलाडी, प्रशिक्षक, प्राविधिक टिम, निर्णायक र खेलाडी गरी २ हजार ७ सय ३० जनाले सहभागिता जनाएका थिए ।"
मनोहरा र झम्सिखेलको पहिलो जित,"काठमाडौं (कास) मनोहरा र झम्सिखेलले आइतबार सहिद स्मारक लिग सी डिभिजनमा आआफ्नो पहिलो जित निकालेका छन् । दुवै टिमले पहिलो चरणका खेल गुमाएका थिए । मनोहराले साँगालाई ३२ ले र झम्सिखेल गोलबजारमाथि ४० को एकपक्षीय जित निकाल्न सफल रह्यो । सातदोबाटोको एन्फा कम्प्लेक्समा मनोहराका लागि उत्तम शाहीले पाँचौं मिनेटमा गोल गरे । विशाल महर्जनले १५ औं मिनेटमा दोस्रो गोल थपे । श्यामुएल सुनारले साँगाका लागि पेनाल्टीबाट एक गोल फर्काए । आविष्कार खड्काले पनि पेनाल्टीबाटै मनोहराका लागि तेस्रो गोल गरे । दोस्रो हाफको इन्ज्युरी समयको पहिलो मिनेटमा विकास परियारले साँगाका लागि दोस्रो गोल गरे पनि त्यसले खेलमा निर्णायक प्रभाव छाड्न सकेन । मनोहरा र साँगा दुवैको ३३ अंक छ । झम्सिखेलले पहिलो हाफमै तीन गोल गरेको थियो । ओम घामीले ३२, सञ्जय रम्तेलले ३६ र अजय वाइबाले ४३ औं मिनेटमा गोल गरे । सञ्जयको गोल पेनाल्टीबाट भएको थियो । चौथो गोल इन्ज्युरी समयको दोस्रो मिनेटमा बिकी महर्जनले गरे । झम्सिखेलको ३ र गोलबजारको १ अंक छ । दोस्रो चरणको समाप्तिमा शतप्रतिशत नतिजा निकालेका पुल्चोक र आरसी ३२ छछ अंकसहित शीर्ष दुईमा छन् ।"

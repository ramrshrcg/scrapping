शीर्षक,विवरण
शिक्षामा निजामतीसरह प्रशिक्षार्थी भर्ती गर्ने कार्यविधि ४ दिनमै रद्द,"विद्यार्थीलाई शिक्षा मन्त्रालयको व्यावहारिक सीप र कार्य अनुभव दिलाउन इन्टर्नसिप गराउन सुशासन नियमावली २०६५ को व्यवस्थाअनुसार कार्यविधि जारी गरिएको जनाएको छ । विद्यार्थी छनोट गर्न उच्च शिक्षा महाशाखाका सहसचिवको संयोजकत्वमा छनोट तथा सिफारिस समिति रहने व्यवस्था गरिएको छ । आवेदन माग गरी विद्यार्थीको योग्यता, रुचि र अन्तर्वार्ताका आधारमा छनोट गरिने उल्लेख छ । शिक्षा उत्प्रेरक छनोट तथा सिफारिस समितिमा शिक्षा सचिव संयोजक रहने व्यवस्था गरिएको थियो भने योजना तथा अनुगमन महाशाखाका सहसचिव र मन्त्रालयले तोकेको विज्ञ सदस्य रहने उल्लेख थियो ।मन्त्रालयका कर्मचारीले उच्च शिक्षामा अध्ययनरत विद्यार्थी निश्चित समय मात्र परिचालन गर्ने गरी प्रशिक्षार्थी विद्यार्थी परिचालनसम्बन्धी कार्यविधि२०८० को मस्यौदा प्रस्ताव गरेका थिए । तर मन्त्री श्रेष्ठ संशोधन गरेर जो कोहीलाई प्रशिक्षार्थी बनाउन सकिने, जति पनि समय परिचालन गर्न सकिने गरी पारित गरेको थियो । आलोचना सुन्ने र सुधार गर्ने शैली देखाउँदै मन्त्रीजीले आफ्नै निर्णय फिर्ता लिनुभएको छ । अब विद्यार्थीले मात्र इन्टर्नसिप गर्न पाउने र त्यसको पनि निश्चित अवधि हुने गरी कार्यविधि जारी भएको छ । यस्तो अभ्यास अन्य मन्त्रालय र सरकारी निकायमा पनि भइरहेकाले पछिल्लो कार्यविधिलाई कर्मचारीहरूले स्वाभाविक रूपमा लिएका छन्, उहाँलाई सहयोग हुन्छ, एक अधिकारीले भने ।"
रामहरि श्रेष्ठको हत्या अभियोगमा माओवादी नेता खाम पक्राउ,"२०६४ चैत राति श्रेष्ठसहितले पेस्तोल र १७ लाख रुपैयाँ चोरेको आरोपमा अपहरण गरी शक्तिखोर पुर्याइएको थियो । पछि पेस्तोल र पैसा भेटियो, तर श्रेष्ठ लडाकुबाट मारिए । बटालाले आफ्नो बयानमा शिविरमै कुटपिटबाट घाइते श्रेष्ठलाई उपचारका लागि काठमाडौं लैजाने क्रममा मृत्यु भएको तथा थापा र अधिकारीको करले श्रेष्ठको शव त्रिशूली नदीमा फालेको जिकिर गरेका थिए । तर बटालाको बयानविपरीत श्रेष्ठको भरतपुर मेडिकल कलेजमा उपचारका क्रममा मृत्यु भएको तथ्य सार्वजनिक गरियो । पछि बटालाले भनेझैं वैशाख २७ मा मारेर त्रिशूलीमा फालेको भनिएका श्रेष्ठको शव जेठ १२ मा फालिएको भनिएको ठाउँभन्दा केही तल जुगेडीस्थित त्रिशूलीमै फेला परेको थियो । बटाला ०६५ जेठ ३ मा आफैं प्रहरीमा उपस्थित भएका थिए । अधिकारी र थापा शव फ्याँकेर फरार भएको बटालाको बयान थियो । हत्या आरोपित खाम त्यतिबेला माओवादी केन्द्रीय सदस्यसमेत थिए । घटनापछि खामलाई पार्टीले निलम्बन गरेको थियो । तर हेटौंडामा भएको माओवादी महाधिवेशनले उनलाई फेरि केन्द्र्रीय सदस्य चयन गर्यो । यो निर्णयले कानुनको नजरमा फरार भए पनि खाम माओवादीकै संरक्षणमा थिए भन्ने देखाएको थियो । त्यसयता माओवादी पटकपटक सत्तामा पुगे पनि उनलाई कानुनी दायरामा ल्याउन पहल भएन । अदालतले बटालालाई तीन वर्ष कैद सुनाए पनि खाम, अधिकारी र थापा फरार रहेको भन्दै उनीहरूको मुद्दा मुल्तबीमा राख्ने आदेश दिएको थियो । प्रहरीले खामलाई डेढ दशकपछि सोही मुद्दामा पक्राउ गरेको हो । उनलाई मुद्दाको अनुसन्धान भएको जिल्ला चितवन पठाइएको छ । काठमाडौं प्रहरी प्रमुख एसएसपी भूपेन्द्रबहादुर खत्रीका अनुसार खामविरुद्ध विगतमा हातहतियार तथा खरखजाना, सरकारी छाप तथा दस्तखत किर्ते र चोरीडकैतीका तीन कसुरसमेत लागे पनि उनी यसबाट अनुसन्धानबाहिरै थिए । काठमाडौं प्रहरीका अनुसार २०६७ असार २७ मा गोंगबुस्थित उनको डेराबाट हतियारका गोली बरामद भएको थियो । कोठाबाट प्रहरीले वन कार्यालयहरूका छाप तथा दस्तखत गरिएका कागजात र छाप बरामद गरेको थियो । त्यसको २ दिनअघि असार २५ मा यार्चा बिक्री गर्ने बहानामा चिनियाँ नागरिकलाई बोलाएर २१ लाख २० हजार रुपैयाँ लुटेको अभियोग पनि उनीमाथि छ । चितवन प्रहरी प्रमुख एसपी भावेश रिमालले खाम पक्राउसँगै उनीविरुद्ध मुल्तबीमा रहेको हत्यासम्बन्धी मुद्दाको अनुसन्धान अघि बढ्ने बताए । काठमाडौं प्रहरीले मंगलबार साँझ खामलाई चितवन प्रहरीको जिम्मा लगाएको हो ।"
चरा भए उडेर फर्किन्थ्यौं,"गत साता मात्रै स्थलगत निरीक्षणमा आएका एक उच्च ओहदाका रुसी कमान्डरसँग पनि हरिले बिन्ती बिसाए । उनले एक वर्षको करार अवधि समाप्त नभएसम्म फर्काउन सम्भव नरहेको बताए । तिम्रो नाम रद्द भएर माथि (रुसी रक्षा मन्त्रालय) बाट आयो भने पठाउँछौं । नआएसम्म जसरी पनि काम गर्नुपर्छ, कमान्डरको भनाइ उद्धृत गर्दै हरिले भने ।रुसी सेनामा भर्ती भई युक्रेनविरुद्धको लडाइँमा होमिएका दर्जनौं नेपाली कान्तिपुरको सम्पर्कमा छन् । उनीहरूले पठाएको अडियो, भिडियो र परिवारसँगको कुराकानीबाट सजिलै बुझ्न सकिन्छ, नेपालीलाई अनिच्छापूर्वक रुसी सरकारले युद्धमा होमिरहेको छ । फर्किन प्रयास गरिरहेका नेपालीलाई पनि जबर्जस्ती युद्धमा पठाइरहेको छ । १ वर्षे करार सकिएपछि पनि स्वतः करार नवीकरण गरेर युद्धमै खटाइराख्ने नीति रुसले लिएको हरिले सुनाए । यहाँ त आफ्नो करारपत्र पूरा भएपछि फेरि आफैं नवीकरण गरिदिँदो रहेछ । सेनाले यसबारे हामीलाई भन्दैन रहेछ, उनले भने, लडाइँ लामो समयसम्म जान्छ । हामीलाई तनावै तनाव छ । युद्धमा अंगभंग र चोटग्रस्त भएका वा बर्खास्तीमा परेकालाई पनि रुसी सरकारले नेपाल फिर्ता पठाउन आनाकानी गरिरहेको त्यहाँ रहेका नेपालीको भनाइ छ । रुसी सेनामा रहको एक नेपाली युद्धका क्रममा घुँडा, टाउको र हातमा बमको छर्रा लागेपछि घाइते छन् । २०२५ मिनेटभन्दा धेरै हिँड्न सक्ने अवस्थामा छैनन् । राम्ररी निको भएको छैन, दुखेको छ भन्छु । माथिको कमान्डरले कहाँ दुखेको छ ? खोइ भनेर गाली गर्छन् । सबै ठीकै छ भनेर उल्टै नाटक गरेको हो भन्छन्, उनले भने, भाग्छ भनेर खेदो पनि खन्दारहेछन् ।युद्धग्रस्त युक्रेनी भूभागबाट भागेर रसिया आए पनि लुक्न त्यति सजिलो छैन । घाइते भई रुसको एक अस्पतालमा उपचाररत नेपालीले कान्तिपुरसँगको कुराकानीमा भाग्न खोज्नु झनै जोखिमपूर्ण भइरहेको बताए । भाग्ने कोसिस धेरैले गरेका थिए । कति निस्किन सफल भए । कति साथीहरू पक्राउ परे । उनीहरूलाई सिधै फ्रन्टलाइनमा हालिदिएको छ । त्यसरी हाल्दा केहीको त ज्यानै गयो, उनले भने, धेरै साथी अस्पतालमा छन् । जसमा चार पटकसम्म युद्धमा गएर आएकाहरू पनि छन् । अस्पतालमा पनि उचित सेवा सुविधा छैन । कति जनासँग कागजात छैन । कति जनासँग खानाका लागि पैसा पनि छैन ।बाग्लुङका हरिले युद्ध मैदानमा रुसी सेनाले नेपालीमाथि विभेदपूर्ण व्यवहार गरेको बताए । उनले अडियोमा भनेका छन्, रसियाका आफ्नै सेना र नेपालीबीच निकै विभेद छ । उनीहरूलाई खाना सरकारले दिन्छ । हामीले किनेर खानुपर्छ । हामीलाई धेरै हेप्छन् । लात्तीले, बन्दुकको कुन्दाले हानिदिन्छन् । भएन भने गोली नै हान्लान्जस्तो गर्छन् । भाषाका कारण पनि रुसी सेनामा भर्ती भएका नेपालीले दुःख पाइरहेको उनी बताउँछन् । सुर्खेतका रञ्जन कुँवरले बिनातलब युद्ध लड्नु परिरहेको बताए । रुसी सेनामा भर्ती भएका अधिकांश नेपाली परिस्थिति र परिबन्दमा परेर आफूहरू यता आउन बाध्य भएको र अब जीवन रक्षाका निम्ति अपिल गरिरहेको सुनाउँछन् । रुसी सेनामा भर्ती भई युद्ध लडिरहेका नवलपरासीका नवराज बुढाथोकीले आफूहरू नेपाल सरकारबाट उद्धारको प्रतीक्षामा रहेको बताए । आफूहरू मानसिक तनावबाट गुज्रिरहेको र सिंगो परिवार तनावमा रहेको उनको भनाइ छ । हामीसँग कागजपत्र, बैंक पेपर केही छैन । एकजोर लगाएको लुगा मात्रै छ । चाँडोभन्दा चाँडो युद्धग्रस्त ठाउँबाट निस्कन चाहेका छौं, उनले भने ।रुसी सेनामा भर्ती भई युक्रेनसँग लड्न गएका मध्ये ३२ जना नेपालीको मृत्यु भएको पुष्टि भइसकेको छ । रुसी सेनामा भर्ना भएका मध्ये कम्तीमा ९६ जना नेपाली परिवारको सम्पर्कमै छैनन् । त्यस्तै रुसी सेनामा भर्ती भएकाहरूका झन्डै साढे चार सय हाराहारी परिवारले खोजीका लागि भन्दै परराष्ट्र मन्त्रालयअन्तर्गतको कन्सुलर विभागमा निवेदन दिइसकेका छन् ।रुसी सेनामा भर्ती भएका नेपालीहरूलाई उद्धार गर्न परराष्ट्र मन्त्रालयले गरेको पहलले सार्थकता पाउन सकेको छैन । पछिल्लो पटक उपप्रधान तथा परराष्ट्रमन्त्री नारायणकाजी श्रेष्ठले रुसी विदेशमन्त्री सर्गेई लाभ्रोभसँग टेलिफोन कुराकानीमा पनि रुसी सेनामा भर्ती भएका नेपालीको संख्या, लडाइँका क्रममा मारिएकाको शव नेपाल ल्याइदिन, क्षतिपूर्ति दिन र नेपालीलाई रुसी सेनामा भर्ती नलिन तथा भर्ती भएकालाई फिर्ता पठाइदिन आग्रह गरेका थिए । तर रुसी विदेशमन्त्रीले युद्धका क्रममा मारिएका परिवारलाई क्षतिपूर्ति दिन रुस तयार भए पनि अन्य विषयमा प्रतिबद्धता जनाएनन् ।"
"मोदीको लक्ष्य चार सय पार, कांग्रेसको भय अर्को हार","भाजपामाथि ॅम्याच फिक्सिङ को आरोप भाजपाले विपक्षी कित्तालाई भ्रष्टाचारमा मुछिएको देखाउन प्रयत्न गरिरहेका बेला कांग्रेससहितको विपक्षी इन्डिया गठबन्धनले मोदी सरकारमाथि चुनावी बन्डमार्फत ठूलो भ्रष्टाचार गरेको आरोप लगाइरहेको छ । मूलधारका मिडियामा उक्त विषयले ठूलो स्थान नपाए पनि विपक्षीले त्यसलाई मतदातामाझ चुनावी मुद्दाका रूपमा लैजाँदै छ । चीनले भारतीय भूमिमाथि कब्जा गरेको सामरिक विषयदेखि महँगी र बेरोजगारीको मुद्दालाई विपक्षीले चुनावी प्रचारको हिस्सा बनाएको छ । भाजपाले चुनावी लाभका लागि प्रवर्तन निर्देशनालय (ईडी), आयकर विभाग र सीबीआईको दुरुपयोग विपक्षी नेतामाथि गरेको विषयलाई पनि विपक्षी दलहरू मतदातामाझ लैजान प्रयास गरिरहेका छन् । मदिरा नीति ल्याएर भ्रष्टाचार गरेको आरोपमा दिल्लीका मुख्यमन्त्री अरविन्द केजरीवाल दुई सातादेखि र सरकारी जग्गा बिक्रीमा भ्रष्टाचारको आरोपमा झारखण्डका पूर्वमुख्यमन्त्री हेमन्त सोरेन इडीको हिरासतमा छन् । दुवै जना भाजपाको षड्यन्त्रको सिकार भएको भन्दै त्यसलाई लिएर मतदाताको सहानुभूति बटुल्ने रणनीति पनि इन्डिया गठबन्धनले अख्तियार गरेको छ । कांग्रेस नेता राहुल गान्धीले विपक्षीलाई डराएर, धम्क्याएर, जेल पठाएर गराउन खोजिएको चुनावलाई म्याच फिक्सिङ को संज्ञा दिएका छन् । म्याच फिक्सिङ नभएको स्थितिमा भाजपाले १ सय ८० सिट पनि पार नगर्ने उनले ठोकुवा गरेका छन् । विपक्षी इन्डिया गठबन्धनको मञ्चबाट आइतबार उनले चुनावको निष्पक्षतामाथि औंला उठाए । विद्युतीय मतदान उपकरण (ईभीएम) लाई लिएर पनि उनले लगातार संशय व्यक्त गरिरहेका छन् । भाजपाले चार सय पारको नारा ईभीएम र म्याच फिक्सिङकै बलमा लगाएको उनको दाबी छ । मोदीको लोकप्रिय व्यक्तित्वलाई टक्कर दिन विपक्षी खेमाबाट कांग्रेस नेता राहुल गान्धीले मोर्चा सम्हालेका छन् । चुनावपूर्व उनले दक्षिणदेखि उत्तर र पूर्वदेखि पश्चिमसम्मको भारत यात्रा गरेका छन् । कांग्रेसले देशैभर उनको व्यक्तित्व बनाउन लगातार काम गरेको छ । तर, विपक्षी खेमाभित्रको अन्तरद्वन्द्वले सिंगो विपक्षी गठबन्धनको नेतृत्व कसैले पाएको छैन । चुनावको मुखमा गत आइतबार रामलीला मैदानबाट विपक्षी दलले एकजुट भएको सन्देश दिए पनि प्रदेशगत रूपमा सिट बाँडफाँटमा कांग्रेस र क्षेत्रीय दलबीच देखिएको समस्या यथावत् छ । गत वर्ष २८ विपक्षी दल एउटै मञ्चमा उभिएर सबैतिर साझा उम्मेदवारी दिएर जाने बताइरहँदा भाजपाका अगाडि सबैभन्दा ठूलो चुनौती देखिएको थियो । गठबन्धनमै रहेको सन्देश दिए पनि पश्चिम बंगालमा ममता बनर्जीको तृणमुल कांग्रेसले एक्लै सबै सिटमा उम्मेदवार खडा गरेको छ । राहुल गान्धीको चुनावी क्षेत्र केरलको वायानाडमा गठबन्धनमै रहेको सीपीआईले उम्मेदवार खडा गरेको छ । दिल्लीमा गठबन्धनका लागि तयार रहे पनि आम आदमी पार्टीले पञ्जाबमा कांग्रेससँग प्रतिस्पर्धामै उत्रिने बताएको छ । गठबन्धनका सूत्रधार जनता दल युनाइटेडका नेता बिहारका मुख्यमन्त्री नितिश कुमारले पहिल्यै गठबन्धन छाडेर भाजपासँग नाता जोडिसकेका छन् । पत्रकार तथा विश्लेषक चन्द्रभूषण नितिशको बहिर्गमन विपक्षीका लागि मास्टर स्ट्रोक भएको बताउँछन् । बिहारमा नितिशले गराएको जातीय जनगणनालाई इन्डिया गठबन्धनले भाजपाको हिन्दुत्वका विरुद्ध संख्याका आधारमा समान अवसरको नारा दिएर मतदातामाझ जाने तयारी गरेको थियो । तर, गठबन्धन बनाउन पहलकदमी लिने र एजेन्डासमेत दिएका नितिश नै भाजपातिर लाग्नु विपक्षीका लागि धक्का हुन पुग्यो, उनले भने, त्यसपछि पनि विपक्षीलाई कमजोर बनाउने रणनीति जारी छ । एकपछि अर्को विपक्षी नेतालाई भ्रष्टाचारको आरोपमा पक्राउ गर्नु र कांग्रेसको खाता फ्रिज गर्ने काम भएको छ । २०१९ को तुलनामा विपक्षीको गठबन्धन राम्रो रहेको र विपक्षीका अगाडि सरकारविरुद्ध प्रशस्तै मुद्दा पनि रहेको उनी भन्छन् । रामलीला मैदानमा जुटेको भीडबाट पनि अघिल्लो चुनावभन्दा विपक्षीको स्थान सप्रिने संकेत दिएको उनले बताए । अघिल्लो पटक चुनावको मुखमै पुलवामा भएको आतंककारी हमला र त्यसपछि पाकिस्तानमा गरिएको सर्जिकल स्ट्राइकले चुनावलाई एकतर्फी बनाएको तर अहिले त्यो स्थिति नरहेको उनको विश्लेषण छ । भाजपाले १० वर्ष सरकार चलाएको छ । सरकारका काम कारबाहीलाई लिएर धेरै प्रश्न छन् । टीभी च्यानलहरूले भाजपाका लागि एकपक्षीय माहोल बनेको देखाइरहेको छ, उनले भने, तर, दुई कार्यकाल लगातार सरकार चलाइरहेको भाजपामाथि प्रश्न उठाउन विपक्षीका लागि धेरै सम्भावना र अवसरहरू छन् । त्यसलाई विपक्षीले कसरी उपयोग गर्न सक्छ, चुनावी परिणामलाई त्यसले असर गर्ने नै छ ।"
कर्णाली र सुदूरमा मुख्यमन्त्री विवाद मिलाउन गठबन्धनमा उल्झन,"(काठमाडौं)सत्ता गठबन्धनमा कर्णाली र सुदूरपश्चिम प्रदेशको मुख्यमन्त्री चयन पेचिलो बनेको छ । कर्णालीमा एमालेलाई मुख्यमन्त्री दिने सहमति गठबन्धनमा भए पनि माओवादीबाट मुख्यमन्त्री बनेका राजकुमार शर्मा आफूले नै निरन्तरता पाउनुपर्ने अडानमा छन् । सुदूरपश्चिममा भने निर्णायक रहेको नागरिक उन्मुक्ति पार्टीको विवादले सरकार परिवर्तनका लागि बहुमत पुर्याउन जटिल देखिएको छ ।कर्णालीमा मुख्यमन्त्रीका लागि एमाले उम्मेदवारलाई समर्थन गर्न प्रधानमन्त्री एवं माओवादी अध्यक्ष पुष्पकमल दाहालले सोमबार निर्देशन नै दिएका थिए । तर, माओवादीको आन्तरिक विवादका कारण केन्द्रमा भएको सहमति कार्यान्वयन भएको छैन । मुख्यमन्त्री शर्माले निरन्तरता पाउनुपर्ने अडान लिएपछि प्रदेशसभाबाट मंगलबार विश्वासको मत लिने कार्यतालिका स्थगित भएको छ । सहमति खोज्न एमाले र माओवादीका नेता सक्रिय भए पनि टुंगोमा पुग्न सकेनन् ।माओवादी उपमहासचिव जनार्दन शर्माले कर्णालीमा माओवादीकै निरन्तरता हुनुपर्ने अडान लिएकाले मुख्यमन्त्री शर्माले विश्वासको मत लिने तयारी गरिरहेका छन् । यहाँ एमाले कर्णाली संसदीय दलका नेता यामलाल कँडेल मुख्यमन्त्रीका दाबेदार छन् । उनले केन्द्रको गठबन्धनको सहमतिअनुसार सरकार अघि बढ्ने विश्वास गरे । गठबन्धनको सहमतिअनुसार नै कर्णाली सरकारबारे निर्णय हुने विश्वास छ उनले भने । कर्णाली प्रदेशसभामा ४० सांसद छन् । सरकार गठन गर्न गठबन्धनमा रहेका माओवादीका १३, एमालेका १० सांसद भए बहुमत पुग्छ । प्रदेशसभामा कांग्रेसका १४, राप्रपाका १, एसका १ र स्वतन्त्र १ सांसद छन् ।गठबन्धन दलबीच कोशीमा एमाले, मधेशमा जनता समाजवादी, वाग्मतीमा माओवादी, गण्डकीमा एमाले, लुम्बिनीमा माओवादी, कर्णालीमा एमाले र सुदूरपश्चिममा एकीकृत समाजवादीनागरिक उन्मुक्तिले पहिलो चरणमा मुख्यमन्त्री लिने सहमति भइसकेको छ । केन्द्रमा भएको सहमति प्रदेशमा कार्यान्वयन गर्ने गृहकार्य भइरहेको छ माओवादीका एक पदाधिकारीले भने, यसको कार्यान्वयन वाग्मती प्रदेशबाट सुरु भएको छ । वाग्मती प्रदेशका मुख्यमन्त्री शालिकराम जम्कट्टेलले सोमबार विश्वासको मत पाइसकेका छन् । नागरिक उन्मुक्तिको विवाद चर्किएपछि सोमबार सत्ता गठबन्धन दलले सुदूरपश्चिम प्रदेश सरकारको नेतृत्व एकीकृत समाजवादीलाई दिने सहमति गरेका छन् । प्रधानमन्त्री निवास बालुवाटारमा बसेको बैठकले एकीकृत समाजवादीलाई सुदूरपश्चिम र वाग्मतीको नेतृत्व दिने सहमति भएको उक्त पार्टीका वरिष्ठ नेता झलनाथ खनालले जानकारी दिए । सुदूरपश्चिम सुरुमै र वाग्मतीमा दोस्रो चरणमा हाम्रो पार्टीले सरकारको नेतृत्व गर्ने सहमति भएको छ, उनले भने ।सुदूरपश्चिमको ५२ सदस्यीय प्रदेशसभामा कांग्रेसका १८, माओवादीका ११, एमालेका १०, नागरिक उन्मुक्तिका ७, एकीकृत समाजवादीका ४, राप्रपाका र स्वतन्त्र ११ सांसद छन् । बझाङ१ (१) मा कांग्रेस सांसद पृथ्वीबहादुर सिंहको निधन भएकाले हाल कांग्रेसका १७ सांसद छन् । गठबन्धन दलका २५ र एक स्वतन्त्रलाई सरकारमा सहभागी गराई बहुमत पुर्याउने कसरत छ । हाल कांग्रेसका कमलबहादुर शाह प्रदेशका मुख्यमन्त्री छन् । उनले सरकार जोगाउन उन्मुक्तिका ७ मध्ये ५ जनालाई मन्त्री नियुक्त गरिसकेका छन् ।सुदूर प्रदेश सरकारबारे छलफल गर्न बसेको उन्मुक्तिको बैठकमा सोमबार चर्को विवाद भएको थियो । संरक्षक रेशमले सत्ता गठबन्धनले पार्टीमा भाँजो हालेको आरोप लगाएका छन् भने अध्यक्ष रञ्जिताले पार्टी निर्णयलाई मान्नुपर्ने अडान लिएकी छन् । चैत १६ मा उन्मुक्ति अध्यक्ष रञ्जिताले सुदूरपश्चिम प्रदेश सरकारबाट समर्थन फिर्ता लिएर सरकारबाट बाहिरिन प्रदेशसभा संसदीय दलका नेता घनश्याम चौधरीलाई निर्देशन दिएकी थिइन् । तर उन्मुक्तिले कांग्रेसलाई दिएको समर्थन फिर्ता लिएको छैन ।कोशी प्रदेशमा एमालेले सरकारको नेतृत्व गर्ने सहमति भए पनि मुख्यमन्त्री केदार कार्की संविधानको धारा १६८ को उपधारा ५ अनुसार नियुक्त भएका थिए । कांग्रेसका सांसद उनले प्रदेश सदस्यको हैसियतले बहुमतसिद्ध गरी मुख्यमन्त्री दाबी गरेका थिए । एमालेको सहयोगमा मुख्यमन्त्री भएका उनलाई पछि माओवादीेले समर्थन गरेपछि विश्वासको मत लिएका थिए । कांग्रेसका कार्कीले सरकार निर्माणका लागि अन्तिम धारा १६८ (५) प्रयोग भएकाले मध्यावधिको चेतावनी दिए पनि संविधानविद्ले बहुमतसिद्ध गर्न सक्ने दलले मुख्यमन्त्री दाबी गर्न सक्ने बताउँदै आएका छन् ।सर्वोच्च अदालतको परमादेशबाट सदस्यको हैसियतले कार्की मुख्यमन्त्री भएका थिए । माओवादी कोशी संसदीय दलका नेता इन्द्र आङ्बोले एमालेको नेतृत्वमा सरकार बनाउन तयार भएको उल्लेख गर्दै सरकार निर्माणमा स्पष्ट संवैधानिक व्याख्या भएमात्र मुख्यमन्त्री कार्कीलाई दिएको समर्थन फिर्ता लिने बताए । हामीले समर्थन फिर्ता लिएर राजनीतिक अस्थिरता हुनेनहुने स्पष्ट हुनुपर्छ, उनले भने, हामीलाई एमाले नेतृत्व स्वीकार गर्न गाह्रो होइन, कानुनी जटिलता आउँछ कि भन्ने चिन्ता हो ।कोशीमा एमाले प्रवक्ता राजेन्द्र गौतमले सरकार बन्ने विकल्प भएसम्म कुनै पनि कानुनी जटिलता नभएकाले एमाले सरकार बनाउने तयारीमा रहेको बताए । हामी संविधानको धारा १६८ (२) बमोजिम ठूलो दलको हैसियतले बहुमत जुटाएर मुख्यमन्त्री दाबी गर्छौं, उनले भने । कानुनी जटिलता नभए कोशी प्रदेशसभामा गठबन्धनको सहजै बहुमत पुग्ने देखिन्छ । प्रदेशसभामा ९३ मध्ये एमाले ४०, माओवादी १३ र जसपा एक सिट भएकाले नयाँ सरकार बनाउन कठिन छैन । कोशीमा कांग्रेसका २९, राप्रपाका ६ र एसका ४ सांसद छन् ।मधेश प्रदेशमा जसपाको नेतृत्वमा सरकार छ । मुख्यमन्त्री सरोजकुमार यादवले चैत १० मा एमालेका तीन मन्त्री र एक राज्यमन्त्री नियुक्त गरे । गत सोमबार एमाले संसदीय दलका नेता सरोजकुमार यादव (महोत्तरी) लाई मन्त्री नियुक्त गरी कांग्रेससँग सत्ता समीकरण फेरेका थिए । मधेश प्रदेशसभामा एमालेसँग २३, जसपासँग १८ र माओवादीसँग ९ र एकीकृत समाजावादीसँग ७ सिट भएकाले बहुमत पुग्छ । प्रदेशसभामा १ सय ७ सिट छन् । सभामा १३ सिट भएको जनमत, ९ सिट भएको लोसपा सरकार बाहिर छन् । स्वतन्त्र ३, संघीय समाजवादीको एक, नागरिक उन्मुक्तिका ३ सिट छन् भने कांग्रेसका २३ र राप्रपाको एक सिट छ ।गठबन्धनलाई बहुमत पुर्याउने सकसबीच गण्डकीमा एमालेलाई मुख्यमन्त्री दिने सहमति भएको छ । गण्डकीमा अहिले कांग्रेसका सुरेन्द्र पाण्डेको नेतृत्वमा सरकार छ । ६० सदस्य रहेको गण्डकी प्रदेशसभामा सरकार बचाउन कांग्रेसलाई कुल ३१ सिट आवश्यक पर्छ । कांग्रेस आफैंसँग २७ सिट छ भने तीन सिट भएको राप्रपाले सरकारमा जाने निर्णय गरिसकेको छैन । एमालेले राप्रपालाई सरकारमा ल्याउन छलफल सुरु गरेको छ । गण्डकीमा एमालेका २२, माओवादीका ८ र एकीकृत समाजवादीका एक सांसद छन् । राप्रपाले गठबन्धनलाई समर्थन गरे बहुमत पुग्छ । गठबन्धनबाट एमालेले सरकार दाबी गरेपछि माओवादी कोटाबाट सभामुख भएकाले बराबर हुने अवस्थामा मताधिकारको अधिकार रहन्छ ।माओवादीले मुख्यमन्त्री लिने सहमति भएको लुम्बिनीमा गठबन्धनलाई बहुमत पुर्याउन सकस छैन । लुम्बिनीमा माओवादी संसदीय दलका नेता जोखबहादुर महराले सरकार गठनका लागि गृहकार्य सुरु भइसकेको बताए । सत्ता गठबन्धन दललगायत नागरिक उन्मुक्तिसँग सकारात्मक छलफल भइरहेको छ, उनले भने, छिट्टै बहुमतसहित सरकार दाबी गर्छौं । उनी मुख्यमन्त्रीका दाबेदार हुन् । हाल लुम्बिनीमा कांग्रेसका डिल्ली चौधरीको नेतृत्व छ । प्रदेशसभामा एमाले २९, माओवादी ११, जसपा ३, एकीकृत समाजवादीका एक सिट मिलेर कुल ४४ सिटसहित बहुमत पुग्छ । सुदूरपश्चिममा उन्मुक्तिलाई मुख्यमन्त्री दिए यसमा थप ४ सिट थपिनेछ । लुम्बिनी प्रदेशसभामा जनमोर्चा र एसको एकएक सिट छ । उन्मुक्ति पार्टीका ४, लोसपाका ३ सांसद छन् भने एक स्वतन्त्र सांसद छन् ।"
"त्रिविले न प्राज्ञिक प्रतिष्ठा बढायो, न भौतिक सम्पत्ति जोगायो","विभिन्न व्यक्ति र संघसंस्थाले करिब एकचौथाइ जग्गा अतिक्रमण गरिसक्दा पनि त्रिभुवन विश्वविद्यालय नेतृत्व मूकदर्शक छ । सम्पत्ति संरक्षणमा त्रिवि यति उदासीन छ कि आफ्नो जग्गा कहाँ, कति र कुन अवस्थामा छ भन्नेबारे अभिलेखसमेत अद्यावधिक राखेको छैन । त्रिविका नाममा ३७ सय रोपनीभन्दा धेरै जग्गा रहेकामा कीर्तिपुरबल्खु परिसरमा मात्र करिब एक हजार रोपनी जग्गा अरू कसैले उपभोग गरिरहेको छ । अतिक्रमणको सिलसिला सुरु भएको वर्षौं बित्दा पनि त्रिविले जग्गा फिर्ता ल्याउन सार्थक पहल गरेको छैन । जग्गा संरक्षणमा त्रिविको उदासीनताका कारण कतिपय ठाउँमा भूमाफियाको चलखेल बढेको छ ।विश्वविद्यालयको जग्गाका विषयमा त्रिवि सभाले निर्णय लिन सक्ने कानुनी प्रावधान छ । उपकुलपतिलगायत पदाधिकारीले आफूखुसी निर्णय गरेर विभिन्न व्यक्ति तथा संस्थालाई जग्गा दिलाउँदै पदीय दुरुपयोग गरेका हुन् । त्रिविको सबैभन्दा बढी २ सय ८१ रोपनी जग्गा बागवानी केन्द्रले भोगचलन गरिरहेको छ । बीपी प्लानेटोरियमले १ सय ५० र ल्याबरोटरी स्कुलले १ सय ८ रोपनी जग्गा प्रयोग गरिरहेका छन् । काठमाडौं उपत्यका खानेपानी लिमिटेड, राधा स्वामी सत्संग व्यास, क्रिकेट मैदान, नेत्र ज्योति संघ, मेलम्ची आयोजना, फोहोर संकलन स्थल र बसपार्क र प्रहरी चौकीसमेत त्रिविको जग्गामा सञ्चालित छन् । अझ, प्राध्यापक संघले भवन निर्माण गरी भाडामा लगाएको छ, जुन सम्झौताविपीत छ । संघले नै मूलगेट अगाडि पेट्रोल पम्प र नर्सरी सञ्चालनका लागि समेत जग्गा उपलब्ध गराएको छ । विश्वविद्यालयको भविष्य सोचेर दशकौंअघि मुआब्जासमेत दिएर जुटाइएको जग्गा संरक्षण गर्न नसक्नु उपकुलपति लगायतका पदाधिकारीहरूको गैरजिम्मेवारीपन हो । टाइम्स हाइयर एजुकेसन ले विश्वभरका विश्वविद्यालयलाई श्रेणीकरण गर्ने एउटा सूचक जग्गालगायत भौतिक संरचनाको संरक्षण पनि हो, जसमा त्रिविको स्तर खस्केको छ । जग्गा भोगचलन फिर्ताका लागि कतिसम्म अटेरी हुन्छ भने शिक्षा मन्त्रालयले २०५३ सालमा १५ वर्षका लागि त्रिविको जग्गा ल्याबरोटरी स्कुललाई दिने निर्णय गरेको थियो । सम्झौता गुज्रेको १२ वर्ष भइसक्दा पनि जग्गा फिर्ता भएको छैन । त्रिवि भने पत्राचार गरेर सोधखोज गर्नुमै आफ्नो जिम्मेवारी पूरा भएको ठानिरहेको छ । त्रिविले पाँच रोपनी जग्गा प्राध्यापक संघलाई भोगचलन गर्न दिएकामा संघले टाटा सुमो पार्कका लागि व्यापारीलाई सुम्पिएको छ । उच्च अदालत पाटनले फिर्ता गर्न आदेश दिइसके पनि गैरशैक्षिक क्रियाकलापमा उक्त जग्गा प्रयोग भइरहेको छ । जबकि पार्कले भाडासमेत तिर्दैन । नैकापनयाँगाउँमा रहेको आफ्नै १ सय २५ रोपनी जग्गामा भूमाफिया ले बस्ती बसाएपछि यो जग्गा फिर्ता गर्न त्रिविलाई चुनौती बढेको छ । २०७५ सालमै सर्वोच्च अदालतले उक्त जग्गा त्रिविको रहेको ठहर गरिसके पनि व्यक्तिगत लेनदेनका आधारमा जग्गा किनबेच रोकिएको छैन । २०६१ सालअघिसम्म त्यहाँको जग्गा त्रिवि पदाधिकारीको बेवास्ता र भूमाफियाको चलखेलका कारण व्यक्तिका नाममा दर्ता भएको थियो । पहिलेका पदाधिकारीले स्वार्थवश विभिन्न व्यक्ति र संस्थालाई जग्गा दिलाउनु जति गैरजिम्मेवारीपन हो, जग्गा फिर्ता गर्न र सम्झौता रद्द गर्न नसक्नु पछिल्ला पदाधिकारीको त्यत्तिकै कमजोरी हो । यस विषयमा त्रिविले उच्चस्तरीय कार्यदल नै बनाएर अध्ययन गर्नुपर्छ । यसले त्रिविको जग्गा कहाँ, कुन अवस्थामा छ भन्ने पत्ता लाग्न सक्छ भने अर्कातिर नियमकानुन मिचेर जग्गा कब्जा गर्नेमा कोको संलग्न थिए भन्ने खुल्छ । यसले थप अनुसन्धान र कानुनी कारबाहीका लागि मद्दत पुर्याउँछ । जग्गालगायत भौतिक सम्पत्तिको संरक्षण र त्यसको लगत राख्ने रजिस्ट्रार कार्यालय अहिले नेतृत्वविहीन छ । त्रिविले जतिसक्दो छिटो रजिस्ट्रार नियुक्त गर्नुपर्छ र जग्गा संरक्षणमा सक्रिय पहलकदमी लिनुपर्छ । गृह मन्त्रालयले हालै सूचना जारी गरी सरकारी र सार्वजनिक जग्गा अतिक्रमण भएको, कब्जा गरी निजी रूपमा दर्ता गरेको वा उद्देश्यविपरीत दुरुपयोग भएको पाइए त्यसको जानकारी गराउन भनेको छ । सरकार आफैं अग्रसर भइरहेका बेला त्रिविले पनि आफ्ना तर्फबाट पहल थाल्नुपर्छ । यो भर्खरै मात्र खुला प्रतिस्पर्धामा नियुक्त उपकुलपति केशरजंग बराल र अरूभन्दा फरक गर्ने अठोट लिँदै आएकी शिक्षामन्त्री (त्रिवि सहकुलपति) सुमना श्रेष्ठका लागि अवसरसमेत हो, जसलाई सदुपयोग गर्नुपर्छ ।"
गाडी दुर्घटना हुन नदिने उपाय,"आजकाल सार्वजनिक गाडी दुर्घटना भएका खबर बारम्बार आइरहन्छन् । सार्वजनिक गाडी दुर्घटनामा मानवीय क्षति पनि भइरहेको छ । गन्तव्यमा छिटो पुग्न गाडीमा यात्रा गर्नुपर्छ तर सुरक्षित यात्राको सुनिश्चितता छैन । यात्रुलाई गन्तव्यमा सुरक्षित रूपमा पुर्याउन चालकले निम्न विषयमा ध्यान दिनुपर्छ ः १ गाडीको नियमित जाँच गरौं, इन्जिन एवं ब्रेकको सही अवस्था ख्याल गरौं, धेरै पुराना गाडी सकेसम्म नचलाऔं ।२ गाडी चलाउँदा मादक पदार्थ सेवन गर्दै नगरौं ।३ गाडी चलाउँदा मोबाइल फोनबाट कुरा गर्ने, सहचालकले रुपैयाँ साट्न दिएको बेला गाडी कुदाएर पैसा साट्ने, गन्ने काम नगरौं ।४ छेउका यात्रुसँग गफ गरेर अलमलिने काम पटक्कै नगरौं ।५ अगाडि गुडिरहेको गाडीसँग प्रतिस्पर्धा गर्दै नगरौं । ६ विपरीत दिशातिर जानेर पनि गाडी नचलाऔं, टर्निङ साइडतिर गति कम गरेर गाडी चलाऔं ।७ तीव्र गतिमा गाडी पटक्कै नचलाऔं । ८ राति जोखिम मोलेर गाडी नचलाऔं । ९ रात्रिकालीन गाडी चलाउँदा २ जना गाडी चालक अनिवार्य राखौं, आलोपालो चलाऔं ।१० बाटो बिग्रिएको देखे होसियारीपूर्वक गाडी चलाऔं । ११ क्षमताभन्दा बढी यात्रु नराखौं । बोधनाथ पौडेल, नयाँ बानेश्वर, काठमाडौं"
कसले तिर्छ कर ?,"कर प्रशासनमा सुधार ल्याएर करको दरमा कम गर्दै दायरा फराकिलो बनाउनुपर्ने सुझाव उच्चस्तरीय समितिले अर्थमन्त्रीलाई बुझाएको छ । यो अत्यन्तै सान्दर्भिक र जायज छ । तर अहिलेकै जस्तो अवस्था रहिरहे हाम्रो देशमा कर कसले तिर्छ भन्ने स्थिति नआउला भन्न सकिँदैन । कर त्यसले तिर्छ जसले आम्दानी गर्छ । जसले बढी आम्दानी गर्छ, उसैले बढी कर तिर्छ । तर सरकारले उद्योग, व्यवसाय र रोजगारीको वातावरण बनाउन के गरिरहेको छ ? दैनिक हजारौं नागरिक विदेश पलायन भइरहेको अवस्थामा कर उठेन भन्नु भन्दा पहिला रोजगारीको सिर्जना गर्नुपर्यो । दोस्रो, वैदेशिक लगानी भित्रिने वातावरण तयार पार्नुपर्यो । तेस्रो, ससाना कुटिल उद्योगले पनि सरकारको संरक्षण पाउनुपर्यो । अहिले बैंकिङ क्षेत्रमा थुप्रिएको तरलता अर्थात् पैसा सदुपयोग हुन सक्ने गरी सरकारले लगानीमैत्री कानुन बनाइदिनुपर्छ । अनि मात्र करको दायरा फराकिलो बनाउँदा कर उठ्ला । अन्यथा कर कसले तिर्ला ? रामकृष्ण बराल, जोरपाटी, काठमाडौं"
देउवाको ढोक्सा,"शेरबहादुर देउवा आफैं पनि सत्ताका माहिर खेलाडी हुन् तर प्रचण्डका अगाडि उनको सामर्थ्य कमजोर सावित हुन पुगेको छ । अहिले दुई वा दुईभन्दा बढी दल नमिली सरकार बनाउन सक्ने अवस्था छैन । त्यसैको बाटो हेरेर राष्ट्रिय स्वतन्त्र पार्टीका सभापतिसमेत रहेका रवि लामिछानेप्रति देउवा पछिल्लो समय नरम देखिएका हुन् भनेर बुझ्न कठिन छैन । प्रचण्डले आफू बाँचुन्जेल उथलपुथल भइरहने बताउँदै आएका छन् भने वर्तमान सत्ता गठबन्धनकै कतिपय दलका नेताहरू अहिलेको गठबन्धन र सरकारप्रति विश्वस्त छैनन् । सत्ताको पासा पल्टिहाले त्यसको नेतृत्व आफ्नै भागमा पो परिहाल्छ कि भन्ने आशाले देउवामा जरा गाड्न थालेको देखिन्छ । त्यस्तो अवस्था आए जुनसुकै राजनीतिक दललाई पनि सहमतिमा ल्याउनुपर्ने अवस्था सिर्जना हुन सक्छ । देशका लागि होइन, जनताका लागि होइन केवल आफ्नो पक्षमा राजनीतिक पासा पल्टिने आसमा देउवाले पार्टीलाई सर्लक्कै पाखा लगाइरहेको बुझिन्छ । सुजन देवकोटा, पालुङ्टार४, गोरखा"
समृद्धिको आधार : भूमि सुधार,"जरुरी छ भूमि सुधार नेपालका सन्दर्भमा जमिन मानिसको पहिचान हो । जिउने आधार हो । गरिब जनता एवं किसानका लागि जमिनले आत्मसम्मान दिन्छ । राज्यप्रदत्त सुविधामा पहुँच स्थापित गराउँछ । समग्रमा उत्पादन वृद्धि भई मुलुकको अर्थतन्त्र र विशेषगरी खाद्य सुरक्षामा योगदान गर्छ । चौथो जीवनस्तर सर्वेक्षण, २०७९८० ले नेपालमा गरिबीको रेखामुनि रहेको जनसङ्ख्या २०२७ प्रतिशत देखाएको छ । यसको अर्थ गाँस, बास, कपास, शिक्षा, स्वास्थ्यको अभावमा झन्डै ६० लाख नेपालीले कष्टकर जीविका चलाइरहेका छन् । यो भनेको भूमिसँग जोडिएर आउने सवाल हो । सदियौंदेखि समाजको पिँधमा रहेका दलित समुदाय अधिकांश भूमिहीन छन् । मनुस्मृतिकालीन जात व्यवस्थाले समाजको एक वर्ग दलितलाई सम्पत्ति जोड्न बन्देज लगाएका कारण दलितहरू उबेलादेखि भूमिहीन बन्दै आएका हुन् । त्यसलाई राजा र राणा शासकहरूले पालना गर्दै समाजको एउटा वर्गलाई जमिनको अधिकारबाट वञ्चित गराउँदै आए । आज लगभग ९० प्रतिशत दलित समुदाय भूमिहीन छन् । मुलुकमा भूमि सुधारका लागि एक पटक जमिनको न्यायिक वितरण जरुरी छ । अहिलेसम्म जमिनको स्वामित्व नपाएका, लालपुर्जा कस्तो हुन्छ भन्ने देख्नसमेत नपाएकालाई जमिनको वितरण गर्नु न्याय नै हुनेछ । भूमिहीन परिवारलाई वितरण गर्न पुग्ने जमिन हामीकहाँ छ । नयाँ जमिन ल्याएर दिनुपर्ने होइन । करिब ८० प्रतिशत मानिसलाई जो जहाँ बसोबास र खेतीपाती गर्दै आएका छन्, त्यहीँ व्यवस्थापन गर्न सकिन्छ । दर्ता गरेर पुर्जा दिए हुन्छ । बाँकी २० प्रतिशतजतिलाई हैसियत बिग्रिएको वन क्षेत्रको जग्गा, सार्वजनिक तथा सरकारी जग्गामा पनि व्यवस्थापन गर्न सकिन्छ । यसका लागि राज्यको इच्छाशक्ति जरुरी हुन्छ ।अर्कातर्फ खेती नगर्ने र अन्य पेसामा रहेका, जमिन बाँझो राखेका तर स्वामित्व आफैंसँग राखेकाहरूबाट स्थानीय सरकारले त्यस्ता जमिन लिई खेती गर्ने किसान एवं भूमिहीनलाई उत्पादन प्रयोजनका लागि वितरण गर्नु जरुरी छ । यस्तो जमिन उपयोग गरेबापत केही शुल्क जग्गाधनीले पाउने व्यवस्था पनि गरिदिनु वाञ्छित हुन्छ । भूमि सुधारका लागि प्रत्येक स्थानीय तहले भूउपयोग योजना बनाई कार्यान्वयन गर्नर् ुजरुरी छ । त्यसका लागि राज्यले भूउपयोग ऐन २०७६ जारी गरिसकेको छ । यसको अनिवार्य कार्यान्वयनका लागि सङ्घीय सरकारले पटकपटक स्थानीय सरकारलाई परिपत्र पनि गरेकै छ । राज्यले सुरक्षित घरबास सबैलाई, खेतीयोग्य जमिन किसानलाई भन्ने मर्म आत्मसात् गर्दै आवासको अधिकार ग्यारेन्टीसहित खेतीयोग्य जमिन किसानलाई दिनुपर्छ । साथै, लामो समयदेखि बाँकी रहेको बिर्ता समस्या समाधान, मोही (दर्ताबेदर्ता) किसानको समस्या, गुठी किसानको समाधान नगरी भूमि सुधार हुन सक्दैन । अहिले पनि दास प्रथाकै रूपमा रहेका हलिया, कमैया र हरवा चरवालाई उनीहरूको परम्परागत ऋणबाट मुक्त गर्ने र उनीहरूसँग भएको खेती किसानको सीपअनुसार र न्यूनतम् उत्पादनले परिवारको जीविकोपार्जन गर्न सक्ने जमिन व्यवस्था गर्नु उत्तिकै जरुरी छ ।भूमि सुधार जमिन वितरणसँग मात्र जोडिएको विषय होइन, यो त सदियौंदेखि भूमिको अधिकारबाट वञ्चितहरूका लागि न्याय दिलाउने विषय हो । उनीहरूको आर्थिक, सामाजिक र राजनीतिक अधिकारका लागि रूपान्तरणको एउटा प्रक्रिया हो । यसैले भूमि सुधारका लागि राजनीतिक प्रतिबद्धता पनि उत्तिकै जरुरी छ ।"
राष्ट्रिय सभाका ती अभ्यास,"२०७४ सालमा प्रतिनिधिसभा र प्रदेशसभाको निर्वाचनपछि राष्ट्रिय सभाको निर्वाचन हुँदै थियो । त्यसमा मलाई एमालेले उम्मेदवार बनायो । स्थानीय तहका प्रमुख, उपप्रमुख र प्रदेशसभा सदस्यको मतबाट निर्वाचित हुने संवैधानिक र कानुनी व्यवस्थाअनुसार म वाग्मती प्रदेशबाट राष्ट्रिय सभा सदस्यमा निर्वाचित भएँ । पहिलो पटक जनप्रतिनिधिमूलक संस्थामा निर्वाचित हुँदा खुसी र जिम्मेवारी दुवै महसुस भएको थियो । राष्ट्रिय सभामा निर्वाचित भएलगत्तै राष्ट्रिय सभा सञ्चालन नियमावली निर्माण मस्यौदा समितिमा बसें । नियमावली बनाउने अवसर मेरा लागि सुखद रह्यो । नियमावलीबारे जान्ने र बुझ्ने अवसर मिल्यो । नियमावली पारित भएसँगै विषयगत समितिहरू गठन भए । राष्ट्रिय सभाका चार विषयगत समितिमध्ये राष्ट्रिय सरोकार तथा समन्वय समितिको सभापतिमा सर्वसम्मत निर्वाचित भएँ । सभा सञ्चालनको अध्यक्षता गर्ने अवसर मेरा लागि नयाँ र महत्त्वपूर्ण थियो । सभापति निर्वाचित भएसँगै एकातिर सदनमा प्रभावकारी भूमिका खेल्नुपर्ने र अर्कातर्फ समितिमा समन्वयकारी एवं नेतृत्वदायी भूमिका निर्वाह गर्नुपर्ने अवस्था आयो । संसदीय क्षेत्रमा रहेर काम गर्दाका सुरुवाती दिनमा सही ढंगले राम्रो काम गर्न सक्छु कि सक्दिनँ भन्ने चिन्ता थियो । तर, मलाई असफल हुने र कमजोरी गर्ने छुट थिएन । मैले नेतृत्व गरेको समितिमा तत्कालीन प्रतिपक्षी दलका नेता सुरेन्द्रराज पाण्डे (हाल गण्डकी प्रदेशका मुख्यमन्त्री), सत्तापक्षका मुख्य सचेतक खिमलाल भट्टराई लगायतका शीर्षस्थ नेताहरू हुनुहुन्थ्यो । उहाँहरू सबैले समन्वय र सकारात्मक अभिभावकत्व भूमिका निर्वाह गर्नुभयो । समितिले संघीयता कार्यान्वयनमा तहगत सरकारको भूमिकादेखि राष्ट्रिय गौरवका आयोजना, पिछडिएका क्षेत्र तथा समुदाय, संस्कृति, राष्ट्रिय निकुञ्ज, संरक्षित क्षेत्र एवं आरक्षमा मानववन्यजन्तु द्वन्द्वलगायत विषयका अध्ययन प्रतिवेदन तयार गरेर सभामा पेस गरिए । यस्ता अध्ययन प्रतिवेदनहरूको कार्यान्वयनले राज्यको नीति निर्माण र जनतालाई सार्वजनिक सेवा सुविधा प्राप्तिमा सहयोग पुग्न सक्छ । हामीले राष्ट्रिय महत्त्व र जनसरोकारका विषयमा पर्याप्त छलफल गरेका छौं । नेपाल सरकारका प्रधानमन्त्री र मन्त्रीहरूलाई बोलाएर समितिका निष्कर्ष कार्यान्वयन गर्न निर्देशन दिएका छौं । हरेक प्रस्तावमाथि सकारात्मक छलफल र सर्वसम्मतिमा निर्देशन एवं सुझाव दिएका छौं । समितिको निर्देशन कार्यान्वयनको मापनसमेत गरी सार्वजनिक गरिएको छ । संसद्को महत्त्वपूर्ण काम कानुन निर्माण र सरकारको कामको निगरानी हो । तर संसदीय निगरानीका लागि हुने अनुगमन व्यवस्थित छैन । अनुगमन हो कि अवलोकन हो भन्नेजस्तो द्विविधा छ । संसदीय निगरानीको स्पष्ट आधार र मापदण्ड निर्माण गरी लागू हुनुपर्छ । त्यसले मात्रै संसदीय निगरानीको महत्त्वलाई स्थापित गर्छ । समितिहरूको निगरानीमा एकरूपता कायम हुन सके सरकारलाई समितिको निर्देशन कार्यान्वयनमा जवाफदेही र उत्तरदायी बनाउन सकिन्छ ।समितिले सरकारसँग औपचारिक र अनौपचारिक दुवै खालको सम्बन्ध राखेको छ, राख्नुपर्छ । समितिले निर्देशन दिनुभन्दा अगाडि विभिन्न चरणमा छलफल, विज्ञहरूको रायसुझाव लिने, अध्ययनविश्लेषणका आधारमा सरकारलाई निर्देशन र सुझाव दिने अभ्यास गर्यो । अर्कातर्फ हरेक मन्त्रालयमा संसदीय डेस्क र संसद् हेर्ने सम्पर्क व्यक्ति हुनुपर्छ, ताकि सरकार र मन्त्री परिवर्तन हुँदा पनि सरकारको संसदीय डेस्कमा संसदीय समितिले तयार पारेका अध्ययनका निष्कर्ष, निर्णय र निर्देशन सरकारको संस्थागत सम्झनामा रहन्छ । यसबारे पनि त्यति बेलाको समितिले सरकारलाई निर्देशन र सुझाव दिएको थियो । संसदीय समितिका धेरै बैठक कोरम नपुगेर स्थगित हुने गरेका छन् । मैले साढे ५ वर्ष समितिको नेतृत्व गर्दा बैठक सञ्चालनमा कोरमको समस्या भोग्नु परेन । समितिमा सधैं दुई तिहाइभन्दा बढी सदस्यको उपस्थिति रहन्थ्यो । त्यसो त राष्ट्रिय सभा बैठक पनि कोरमको समस्याले स्थगित भएन ।सदनमा आएको पहिलो वर्ष नै मैले संसद्को क्यालेन्डर बनाउन जरुरी छ भन्ने विषय उठाएकी थिएँ । छ वर्षपछि संघीय संसद्का दुवै सभाले मासिक भए पनि क्यालेन्डर सुरु गरेकामा खुसी लागेको छ । सरकार र संसद्को सहकार्यमा वार्षिक क्यालेन्डर बनाएर अगाडि बढ्न सक्दा सरकार र संसद् दुवैको प्रभावकारिता राम्रो हुन्छ भन्ने विश्वास छ । संसदीय जिम्मेवारीमा ६ वर्ष रहँदा मुलुक र जनताका महत्त्वपूर्ण सरोकारलाई धेरै पटक सभामा उठाएँ । एकाधबाहेक शून्य समय छाडिनँ । विशेष समय पार्टीको हैसियतअनुसार प्राप्त हुने भएकाले सकेसम्म धेरै पटक विशेष समयमा बोल्ने कोसिस गरें । धेरै जनसरोकारका विषय, नागरिकका सार्वजनिक सेवाका सवाल, ढिलासुस्ती, भ्रष्टाचार, महिला हिंसा, लैंगिक हिंसा, महँगी, कालोबजारी, किसान, मजदुर र विद्यार्थीका सवाल, राष्ट्रिय सुरक्षा, सीमा समस्यालगायत विषयमा बोलें । बहुचर्चित नक्कली भुटानी शरणार्थी प्रकरण मैले नै पहिलो पटक संसद्मा उठाएकी थिएँ । जरुरी सार्वजनिक महत्त्वको प्रस्ताव र संकल्प प्रस्ताव दर्ता गर्न नेतृत्वदायी भूमिका निर्वाह गर्ने कोसिस गरें । संविधान जारी भएको ८ वर्ष पुगेको छ । संविधानको धारा ४७ मा मौलिक हक कार्यान्वयनका लागि तीन वर्षभित्र कानुनी व्यवस्था गर्ने प्रावधान छ तर हालसम्म मौलिक हकसँग सम्बन्धित एक दर्जन कानुन बन्न बाँकी छ । आगामी असोज ३ मा नवौं संविधान दिवस मनाउने बेलासम्म ती कानुन बन्नुपर्छ भनेर सभामा संकल्प प्रस्ताव प्रस्तुत गर्यौं, छलफल गर्यौं । सरकारको प्रतिबद्धता आएको छ, सभाले रुलिङसमेत गरेको छ । सवारी दुर्घटनाबाट धेरै परिवार प्रभावित र पीडित छन् । धेरैले परिवारका सदस्य गुमाएका छन् । पछिल्लो समय घाइते र मृत्यु हुनेको संख्या अत्यधिक बढेको छ । नेपालका सडक असुरक्षित छन् भनेर अन्तर्राष्ट्रिय समुदायमा सन्देश गएका बेला सडक सुरक्षा र सवारी दुर्घटना न्यूनीकरणबारे जरुरी सार्वजनिक महत्त्वको प्रस्ताव सभामा दर्ता गर्यौं । यस विषयमा सभामा छलफल र सभाबाट सरकारलाई निर्देशन हुन बाँकी छ ।सांसद प्रभावकारी भए सभा र समिति प्रभावकारी हुन्छ । समितिमा रहेर धेरै अध्ययन, अवलोकन गरेर निष्कर्ष सार्वजनिक गरेका छौं । सिञ्जा सभ्यताबारे अध्ययन गरेका छौं । विश्वमा ग्रिस सभ्यताको चर्चा हुन्छ, नेपालको सिञ्जा सभ्यताको महत्त्व छ । हामीले सिञ्जा सभ्यताबाट विकसित विभिन्न जातजाति, भाषाभाषी, धर्मको रहनसहन, चालचलन अध्ययन गरेर प्रतिवेदन सभामा पेस गरेका छौं । प्रदेश र स्थानीय तहका अवस्था तथा समस्याबारे तहगत अन्तरसम्बन्ध र समन्वयसमेत अध्ययन गरेर सभामा प्रतिवेदन पेस गरेका छौं । विभिन्न क्षेत्रका सरोकारवालासहित समितिमा व्यापक छलफल गरेर सोह्रौं पञ्चवर्षीय योजनामा समावेश गर्नुपर्ने नीतिगत र कार्यक्रमबारे सुझाव राष्ट्रिय योजना आयोगमा पठाएका छौं ।राष्ट्रिय सभामा आएका विधेयकहरू अड्काएर राखेनौं, सर्वसम्मत पारित गरेका छौं । राष्ट्रिय सभामा यसबीचमा थुप्रै असल अभ्यास र नयाँ मानक स्थापित भएका छन् । सभाको छवर्षे कार्यकालको अन्तिमतिर हामीले अनुभवका आधारमा नियमावली संशोधन गर्यौं । राष्ट्रिय सभामा प्रधानमन्त्रीसँग प्रश्नोत्तरजस्ता व्यवस्थालाई संशोधित नियमावलीमा राखेका छौं । स्थानीय र प्रदेशका सवाल सभामा छलफल गर्न प्रादेशिक सरोकार समयको व्यवस्था, समितिहरूका नाम र कार्यक्षेत्रको थप स्पष्ट गर्ने काम नियमावलीमा भएको छ । राष्ट्रिय सभालाई सहमतिको सभाका रूपमा स्थापित गरेका छौं । राष्ट्रिय सभा र यसका समितिहरूले तोकिएको समयमै आफ्ना कामकारबाही सुरु गर्ने नयाँ मानक स्थापित भएको छ । राष्ट्रिय सभा र यस अन्तर्गतका समितिले यसअघि गरेका असल अभ्यासलाई निरन्तरता दिनु अबको नेतृत्वको जिम्मेवारी र दायित्व हो । थापा राष्ट्रिय सभाको राष्ट्रिय सरोकार तथा समन्वय समितिकी पूर्वसभापति हुन् ।"
मार्सल प्लान लागू,आजकै दिन (अप्रिल ३) सन् १९४८ मा अमेरिकी राष्ट्रपति ह्यारी एस ट्रुम्यानले दोस्रो विश्वयुद्धमा ध्वस्त भएको युरोपको पुनर्निर्माणका लागि बृहत् योजना मार्सल प्लान मा हस्ताक्षर गरेका थिए । अमेरिकाको पक्षमा विश्वयुद्ध लडेका युरोपेली मुलुकमा साम्यवादको उदय रोक्न र खस्कँदो अर्थतन्त्रको पुनरुत्थान गर्ने उद्देश्यका लागि उक्त योजना ल्याइएको थियो । अमेरिकाका तत्कालीन विदेशमन्त्री जर्ज सी मार्सलले उक्त योजना तयार पारेका थिए । सोही योजनाअनुसार अमेरिकी संसद्ले पश्चिम युरोपका लागि १२ अर्ब अमेरिकी डलरको आर्थिक प्याकेज अनुमोदन गरेको थियो ।
पेन्टिङमा जमेका विष्णु,"(जुम्ला)तातोपानी६ धौलापानीका विष्णुदत्त न्यौपानेलाई यो समयमा होर्डिङबोर्ड र साइनबोर्ड लेख्न भ्याइनभ्याइ छ । उनी उपभोक्ता समितिका होर्डिङबोर्डदेखि सरकारी तथा गैरसरकारी कार्यालयका ब्यानर लेख्न अहिले व्यस्त छन् । निर्वाचनताका त उनी रातदिन झन्डा, ब्यानर र चुनाव चिह्न बनाइरहेका हुन्छन् । कर्णालीमा कलकल बग्ने नदी, पर्यटकीय स्थलका रूपमा रहेका तालतलैया, प्राकृतिक सुन्दरताले भरिएको कर्णालीको चित्र जस्ताको तस्तै उतार्ने सीप उनीसँग छ । यस वर्षमात्रै उनले जुम्लामा रहेको प्रमुख पर्यटकीय गन्तव्य मानिएको गिडीदहको चित्र बनाए । यहाँका हरेक मुख्य सडक र दोबाटोमा तिनै चित्र राखिएका छन् ।कर्णालीमा पाइने जडीबुटी, भौगोलिक बनावट, रहनसहन, चालचलनदेखि कर्णालीमा उत्पादन भइरहेका रैथाने वस्तुको चित्र उनले बोर्ड तथा ब्यानरहरूमा लेखिरहेका हुन्छन् । जसले गर्दा उनको लेखन सीपको तारिफमात्रै भइरहेको छैन, एक सफल पेन्टरको परिचयसमेत बनाइरहेको छ । सानै उमेरदेखि कापीमा रङरोगन गरेर पेन्ट गर्ने उनको बानी नै थियो । भविष्यमा राम्रो पेन्टर बन्ने धोको मनमनै थियो । घरका पर्खाल, स्कुलका ब्ल्याकबोर्डदेखि खाली समथर स्थान देखिनेबित्तिकै उनी लेख्न थालिहाल्थे, चित्र कोर्न सुरु गरिहाल्थे । स्कुलका सर र घरका अभिभावक पनि पेन्टिङमै उनको भविष्य देखिएको भन्दै हौसाइरहेको अहिले उनी स्मरण गर्छन् ।"
दूरदराज चिनाउन मग्न युवा,"(काठमाडौं)विगत केही वर्षदेखि घरमै बसेर देशैभरिका हिमाल, पहाड र नदीनाला अवलोकन गर्नेहरूको संख्या बढ्दो छ । कमै सुनिएका र नकहलिएका स्थलहरूले एकाएक लोकप्रियता पाउन थालेका छन् । प्रकृतिको मनोरम सौन्दर्य र मनै लोभ्याउने यस्ता दृश्यले थुप्रैलाई झोला भिरेर यात्रामा निस्किने साहस पनि दिएको छ । बिदाको समय मिल्नासाथ समूह तयार पारी भ्रमण गर्न हिँड्नेहरूको लस्कर अहिले लामो छ ।हरेक क्षेत्रमा आन्तरिक पर्यटक बढ्दै गएजस्तै पोखरा हुँदै कोरी गाउँ वा कापुचे ताल जानेहरूको संख्या अहिले उल्लेख्य रहेको स्थानीय व्यवसायी धनबहादुर गुरुङले बताए । माइला दाइका नामले परिचित उनको नमस्ते गेस्ट हाउस चारपाँच वर्षयता विरलै खाली हुने गरेको छ । केही वर्षअगाडिसम्म पर्यटकको चाप नदेखेको सिक्लेस गाउँलाई अहिले पाहुनाको स्वागत गर्न भ्याइनभ्याइ छ । सिक्लेसमा बास बस्न आउने थुप्रै पर्यटक नमस्ते गेस्ट हाउसमा आएर आफ्ना भारी बिसाउँछन् । होटलमा आगन्तुकको चाप देखेर धनबहादुर भने अचम्मित हुँदैनन् । किनभने, हरेक आगन्तुकको मुखबाट उनले सुन्ने वाक्य एउटै हुन्छ, माइला दाइ तपाईं नै हो ? हामी त घुमन्तेको भिडियो हेरेर यहाँ आएका हौं । विगत सातआठ वर्षदेखि देशका विभिन्न स्थललाई आफ्नो क्यामरामा कैद गर्दै बाटो र यात्राका कथा आमदर्शकमाझ भन्दै घुमिरहेकाहरू सबैका लागि देश डुल्न प्रोत्साहन गर्ने उत्प्रेरक पनि बनिरहेका छन् । यस्ता युट्युबरहरू यात्रा गर्न मन पराउनेहरूका ट्राभल गाइड पनि हुन् । घुमन्तेका संस्थापक कञ्चन राई र उनको समूह देश डुल्ने दौरानमै २०७७ सालमा कापुचे ताल भ्रमणमा निस्किएको थियो । बास बस्न घुमन्ते टोली नमस्ते गेस्ट हाउसमा पस्यो । पछि युट्युबमा भिडियो सार्वजनिक हुँदा होटलको दृश्य, होटलमा पाएको आदरसत्कार र उल्लेखित सम्पर्क नम्बरले आफ्नो गेस्ट हाउस लाखौँमाझ परिचित बनेको धनबहादुरले सुनाए । भिडियोमा कञ्चन राईले माइला दाइ भनेझैँ आज माइला दाइ भन्दै उनको दैलोसम्म आउनेको भीड छ । आज सिक्लेस, कापुचे र कोरी जाने आन्तरिक पर्यटक बढेका मात्र छैनन्, माइला दाइको व्यापार पनि फस्टाएको छ । कञ्चन राईले भिडियोमा माइला दाइ भनेझैँ आज धनबहादुर गुरुङ थुप्रैका माइला दाइ बनेका छन् । त्यस्तै मार्दी हिमाल हाई क्याम्पमा रहेको होटल स्नोल्यान्डको कथा पनि कम रोचक छैन । रवीन्द्र पौडेलले आफ्नो होटल स्नोल्यान्डमा विदेशी पर्यटक देखिरहने भए पनि स्वदेशी पर्यटकको ठूलो भीड देख्नै पाएका थिएनन् । एक वर्षअघि मात्र लोकप्रिय युट्युब च्यानल नेपाल एट्थ वनडरले होटलमा भ्रमण गरेपछि यहाँ ठूलै परिवर्तन देखिन थालेको उनले सुनाए । गत दसैँतिहारमा रवीन्द्रले होटलमा कोठाको माग धेरै भएर पाहुना नै फर्काउनुपर्ने अवस्था आएको बताए । हेमन्त भण्डारीको समूह नेपाल एट्थ वनडरको आगमन र भिडियोको चर्चाले गर्दा अहिले दिनहुँ थुप्रै अतिथिको स्वागत गर्ने मौका पाइरहेको छु, उनले भने, नेपाल एट्थ वनडरले गर्दा मेरो मात्र नभई यो इलाकाका थुप्रै होटलमा मान्छे बढेका छन् । २०६८ सालतिर यसको सुरुवात गर्दा हेमन्त भण्डारीले केवल फेसबुक पेजमा विभिन्न स्रोतबाट प्राप्त तस्बिर राख्ने गर्थे । २०७२ सालमा उनले इन्स्टाग्राममा पनि नेपाल एट्थ वनडरको उपस्थिति जनाउँदै २०७६ मा युट्युबमा भिडियोमार्फत प्रस्तुति दिन थाले । समूहको नामजस्तै नेपाललाई विश्वको आठौं आश्चर्य अर्थात् एट्थ वनडर मान्ने हेमन्त भण्डारी त्यसपछिको केही वर्ष नेपालका विभिन्न स्थल घुमेर त्यहाँको सांस्कृतिक मूल्य, मान्यता, जीवनशैली र सुन्दरताको जगेर्ना गर्ने काममै खटिए । लमजुङस्थित तान्जे गाउँका मह सिकारीका बारे उनको पहिलो भिडियो ४ लाखभन्दा बढी पटक हेरिएको छ । हृदयले चाहेको काम गर्दै निःस्वार्थ भावले भिडियो बनाउँदै जाँदा उनलाई आफ्नो कामबाट आमदर्शकबीच गहिरो प्रभाव छोड्ने वा सबैको माया कमाउने लोभ थिएन । तर, समयसँगै नेपाल एट्थ वनडरको भिडियो हेर्ने र मन पराउने जमात बढ्दै गएपछि उनले आफ्नो रहरलाई पेसागत तरिकाले अघि बढाएका हुन् । ६ देखि ८ जनाको सक्रिय सहभागितामा नेपाल एट्थ वनडरले आफ्ना दर्शकलाई देशका अनेक रमणीय स्थलसँग परिचित बनाउँदै आइरहेको छ । ५ वर्षको समयमा ६० भन्दा बढी भिडियो सार्वजनिक गरिसकेको यस समूहले आफ्नो युट्युब च्यानलमा पूर्वको पाथीभरादेवीदेखि पश्चिमको खप्तड राष्ट्रिय निकुञ्जसम्म अटाएको छ । थुप्रै प्रायोजकसँग सहकार्य गर्दै भिडियो तयार पार्न थालेदेखि यसले देशको ग्रामीण क्षेत्रको उत्थानसँगसँगै उत्पादन र व्यवसायलाई पनि टेवा पुर्याउने हेमन्तको विश्वास छ । हालै सार्वजनिक भएको एक भिडियोमा नेपाल एट्थ वनडरको टोलीले समुद्री सतहभन्दा ४ हजार ६ सय ६० मिटरको उचाइमा रहेको लोमान्थाङ र कोरला नाकासम्म विद्युतीय गाडी सेरेस थ्रीमा भ्रमण गरेका छन् । त्यस्तै २ वर्षअघि मात्र नेपाल एट्थ वनडर उही लोमान्थाङ र कोरला नाकासम्म होन्डा ग्राजिया स्कुटरमा पुगेको थियो । यस्ता प्रायोजनले थुप्रै ब्रान्डको प्रचारमा मद्दत पुर्याएको छ । कञ्चन राईले सुरु गरेको घुमन्तेको अविरल यात्रा पनि ८ वर्षदेखि निरन्तर चलिरहेको छ । कसैले ग्रामीण क्षेत्रको यात्रा गर्ने सोच बनाउँदै छ भने कता जाने र कसरी जाने भन्ने प्रश्नको उत्तर खोज्दै मान्छे घुमन्तेको युट्युब च्यानलसम्म पुग्ने गर्छन् । घुमन्ते टोलीले आफ्नो भिडियोमा गन्तव्यको सुन्दरतालाई मात्र प्राथमिकता दिँदैन, बाटाका अप्ठ्यारा र ती अप्ठ्यारासँग जुध्न चाहिने साहसलाई पनि महत्त्व दिन्छ । त्यस कारण घुमन्तेका भिडियो हेर्दा यात्रा गर्ने तरिका र अपनाउनुपर्ने सावधानीका बारे बुझ्न सकिन्छ । हाम्रो भिडियोमा हामी सुविधासम्पन्न तरिकाले यात्रा गर्दैनौं, कञ्चनले भने, त्यसैले हामीले बनाएका भिडियो अधिकांश मान्छेलाई सान्दर्भिक लाग्ने गरेका हुन् । हेमन्त र कञ्चनका कारण पनि देशका थुप्रै नौला स्थल आज ट्रेकिङ स्थल बनेका छन् । ठूला सहर र भीडभाडबाट टाढा पनि देश छ भन्ने भएको छ । नक्सामा रहेका तर नजरमा कहिल्यै नअटाएका ठाउँलाई पनि आज आन्तरिक तथा बाह्य पर्यटकले गन्तव्य स्थल बनाइरहेका छन् । कञ्चनका अनुसार घुमन्ते टोलीको भिडियो आउनुअघि डोल्पामा रहेको शेफोक्सुन्डो तालबारे धेरैले सुने पनि यात्रा गर्ने जोखिम मोल्न मान्छे तयार थिएनन् । विकट नै भए पनि यात्रा गर्न सकिने सम्भावना घुमन्तेले देखाएपछि शेफोक्सुन्डो ताल यात्रा गर्न मान्छे अचेल लालायित हुने गरेका छन् । नेपाल एट्थ वनडरले पनि रुबी भ्याली भ्रमण गरेपछि नै त्यस ठाउँको आकर्षण बढेको हेमन्त बताउँछन् । आउँदा दिनमा कञ्चनलाई युट्युबबाट विस्तार हुँदै वातावरण र संस्कृतिको प्रवर्द्धन गर्ने हेतुले डकुमेन्ट्री र सर्ट फिल्मको बाटो समाउने रहर छ । त्यस्तै हेमन्तलाई भने विभिन्न यात्रा अभियानदेखि प्याकेजहरू निर्माण गर्दै आन्तरिक पर्यटनकै विकासका लागि युट्युब भिडियोलाई अझै व्यवसायीकरण गर्ने सोच छ । आज अनेक कठिनाइ छिचोल्दै अग्ला हिमाल र तालहरू पुग्न देशभरिका युवा आकर्षित भइरहँदा देशले पनि देश चिनाउने युवाहरूको संघर्ष र योगदानलाई कदर गर्नु समयसान्दर्भिक हुने घुमन्ते समूहको दाबी छ । नेपाल एट्थ वनडर र घुमन्तेजस्ता समूहले प्रयास गर्दा पनि पर्यटन मन्त्रालयदेखि पर्यटन बोर्डसम्मले कुनै सहयोग नगरेको उनीहरू बताउँछन् । पर्यटन बोर्डले पर्यटन विकासकै लागि हरेक वर्ष बजेट छुट्याउँछ, घुमन्ते समूहका संस्थापक कञ्चनले भने, तर, हामीजस्ता युवाले सहकार्य गर्न खोज्दा कुनै प्रतिक्रिया जनाउँदैन । दुःख यसमै लाग्छ । (प्रशिक्षार्थी)"
"दोस्रो त्रैमासमा ४ आर्थिक वृद्धि, उद्योग क्षेत्र ऋणात्मक","(काठमाडौं)चालु आर्थिक वर्षको दोस्रो त्रैमासमा नेपालको आर्थिक वृद्धि ४ प्रतिशत हुने प्रारम्भिक अनुमान गरिएको छ । राष्ट्रिय तथ्यांक कार्यालयले मंगलबार सार्वजनिक गरेको त्रैमासिक कुल गार्हस्थ्य उत्पादन प्रतिवेदनले यस्तो देखाएको हो । पहिलो त्रैमासमा ३२ प्रतिशतको आर्थिक वृद्धि हुने कार्यालयले प्रारम्भिक अनुमान थियो । विश्व बैंकले सार्वजनिक गरेको साउथ एसिया डेभलपमेन्ट अपडेटमा निजी क्षेत्रको लगानी बढ्न नसकेको भन्दै सन् २०२४ मा नेपालको आर्थिक वृद्धिदर ३३ प्रतिशतमै खुम्चिने भनेको छ । अर्थतन्त्रका १८ वटा औद्योगिक वर्गीकरणमध्ये गत आर्थिक वर्षको दोस्रो त्रैमासको तुलनामा चालु आर्थिक वर्षको सोही अवधिमा १७ वटाको मूल्य अभिवृद्धि सकारात्मक रहेको कार्यालयले जनाएको छ । यसमध्ये आवास तथा भोजन सेवासँग सम्बन्धित क्रियाकलापको वृद्धिदर सबैभन्दा धेरै २९३ प्रतिशत र विद्युत् तथा ग्यास क्षेत्रको वृद्धिदर १७१ रहेको प्रतिवेदनमा उल्लेख छ । यी औद्योगिक क्षेत्रलाई पछ्याउँदै यातायात तथा भण्डारण क्षेत्रले १४३ प्रतिशत वृद्धिदर कायम गरेको छ । गत वर्षको तुलनामा यस वर्षको दोस्रो त्रैमासमा औद्योगिक वस्तु उत्पादन क्षेत्रको वृद्धिदर ०४ प्रतिशतले ऋणात्मक रहेको राष्ट्रिय तंथ्याक कार्यालयका उपप्रमुख तथ्यांक अधिकारी एवं प्रवक्ता हेमराज रेग्मीले बताए । दोस्रो त्रैमासमा अर्थतन्त्रको घनात्मक वृद्धि हुनुमा धानलगायत अन्न बाली र अन्य कृषि उत्पादनमा भएको वृद्धि, पर्यटन आवागमनमा भएको वृद्धि र होटल क्षेत्रको कुल मूल्य अभिवृद्धिमा भएको बढोत्तरी प्रमुख कारक छन्, उनले भने, व्यापार क्षेत्रमा भएको झिनो वृद्धि तथा उद्योगबाहेकका अन्य क्षेत्रको घनात्मक वृद्धिले समग्र अर्थतन्त्र सकारात्मक वृद्धितर्फ उन्मुख रहेको हो । चालु आर्थिक वर्षको पहिलो त्रैमासको तुलनामा दोस्रो त्रैमासमा ०७ प्रतिशत बढीले आर्थिक वृद्धि हुने प्रतिवेदनले देखाएको हो । पहिलो त्रैमासको तुलनामा दोस्रो त्रैमासमा प्रस्तुत गरिएका कुल १८ क्षेत्रमध्ये ६ वटा औद्योगिक क्षेत्रमा आएको संकुचनको प्रभाव जीडीपीमा देखिएकाले अर्थतन्त्रमा सामान्य वृद्धि देखिएको हो, प्रतिवेदनमा भनिएको छ । गत वर्षको दोस्रो त्रैमासको तुलनामा यस वर्षको सोही अवधिमा खानी तथा उत्खनन क्षेत्रको मूल्य अभिवृद्धि वृद्धिदर ९४ प्रतिशत रहने कार्यालयको अनुमान छ । सोही अवधिमा निर्माण क्षेत्रमा उत्खनन आएको २२ प्रतिशतको वृद्धिले यस क्षेत्रसँग प्रत्यक्ष रूपमा भरपर्ने खानी तथा उत्खनन क्षेत्रको वृद्धिदरमा समेत सकारात्मक प्रभाव पारेको कार्यालयले जनाएको छ । निक्षेप तथा कर्जामा भएको वृद्धिसँगै वित्तीय तथा बिमा क्षेत्रको वृद्धिदर ९१ प्रतिशत छ । अर्थतन्त्रमा सबैभन्दा बढी हिस्सा ओगटेको कृषि, वन तथा मत्स्य क्षेत्रको मूल्य अभिवृद्धि वृद्धिदर तीन प्रतिशत हुने प्रारम्भिक अनुमान छ । धानलगायत अन्नबाली तथा पशुजन्य उत्पादनमा भएको वृद्धिले यस क्षेत्रको वृद्धिदरमा सकारात्मक प्रभाव पारेको हो । पहिलो त्रैमासको तुलनामा दोस्रो त्रैमासमा यो क्षेत्रको वृद्धिदर बढेको हो । गत वषको दोस्रो त्रैमासमा यो क्षेत्रको वृद्धिदर २७ प्रतिशत थियो । यस वर्षको दोस्रो त्रैमासमा थोक तथा खुद्रा व्यापार क्षेत्रमा भने झिनो (०५ प्रतिशत) ले मात्र वृद्धि भएको छ । गत वर्षको दोस्रो त्रैमासमा यो क्षेत्रको वृद्धिदर १४४ प्रतिशतले ऋणात्मक थियो । व्यापारजन्य वस्तुहरूको आयातमा भएको गिरावटले गर्दा व्यापार क्षेत्रको वृद्धि सन्तोषजनक हुन नसकेको हो, प्रतिवेदनमा भनिएको छ, दोस्रो त्रैमासमा औद्योगिक वस्तु उत्पादन क्षेत्रको मात्र मूल्य वृद्धिदर झिनो अंकले ऋणात्मक रहेको छ । गत आर्थिक वर्षको दोस्रो त्रैमासको तुलनामा यस वर्षको सोही अवधिमा औद्योगिक वस्तुको उत्पादनमा आएको कमीका कारण यो क्षेत्रको वृद्धि ऋणात्मक रहेको कार्यालयको अनुमान छ । विगत तीन आर्थिक वर्षको त्रैमासक कुल गार्हस्थ्य उत्पादन वृद्धिदर विश्लेषण गर्दा नेपालको अर्थतन्त्र वृद्धिले एउटै दिशा तय गरिरहेको नदेखिने कार्यालयले जनाएको छ ।"
आर्थिक वृद्धि ३३ प्रतिशत हुने विश्व बैंकको प्रक्षेपण,"काठमाडौं (कास) पर्यटन पुनरुत्थान र जलविद्युत् निर्यातमा बढ्दो गतिले आर्थिक वर्ष २०२४ मा नेपालको अर्थतन्त्र ३३ प्रतिशतले वृद्धि हुने विश्व बैंकको प्रक्षेपण छ । बैंकले गत अक्टोबरमा नेपालको आर्थिक वृद्धि ३९ प्रतिशत हुने अनुमान गरेकामा हाल संशोधन गरी ३३ प्रतिशत जनाएको हो । उद्योग र सेवा क्षेत्रमा बलियो सुधारको अनुमान गरिएकामा त्यसो हुन नसकेको बैंकले जनाएको छ । गत आर्थिक वर्षको तुलनामा बैंकले यस पटक आर्थिक सुधारको प्रक्षेपण गरेको छ । बैंकका अनुसार आर्थिक वर्ष २०२३ मा नेपालको आर्थिक वृद्धि १९ प्रतिशत थियो । बैंकले मंगलबार सार्वजनिक गरेको सुधारको बाटोमा नेपालको अर्थतन्त्र, तर न्यून निजी लगानी शीर्षकको पछिल्लो नेपाल डेभलपमेन्ट अपडेट ले आर्थिक वर्ष २०२४ को पहिलो अर्धवार्षिकमा आवास, खानासम्बन्धी सेवा र पर्यटन आवागमनमा उल्लेख्य वृद्धि भएकाले अर्थतन्त्रमा सुधार देखिएको जनाएको छ । विप्रेषण आप्रवाहमा देखिएको उल्लेख्य वृद्धिले निजी उपभोगसमेत बढ्ने बैंकको निष्कर्ष छ । आर्थिक वर्ष २०२५ मा नेपालले थप ४६ प्रतिशतको आर्थिक वृद्धि हासिल गर्ने प्रक्षेपण गरिएको छ । भारत, खाडी मुलुक र मलेसियाजस्ता साझेदार मुलुकको सुस्त वृद्धिका कारण विप्रेषण र पर्यटनमा गिरावट आउन सक्ने जोखिम रहेको तर्फ पनि विश्व बैंकले संकेत गरेको छ । त्यसका लागि व्यावसायिक वातावरणमा सुधारको उद्देश्यसहित धेरै निजी लगानी आकर्षित गर्न जरुरी हुने भनिएको छ । कार्यक्रममा साउथ एसिया डेभलपमेन्ट अपडेटका मुख्य विषय पनि प्रस्तुत गरिएको थियो । उत्थानशीलताका लागि रोजगारी शीर्षकको उक्त संस्करणले विश्वका अन्य उदाउँदा बजारमध्ये दक्षिण एसियाको वृद्धि सबैभन्दा उच्च रहने देखाएको छ । यो क्षेत्रमा सन् २०२४ मा ६ प्रतिशत र सन् २०२५ मा ६१ प्रतिशत हुने अनुमान गरिएको छ । यद्यपि धेरै देशहरूको वृद्धि अझै पनि कोरोना महामारीपूर्वको तहभन्दा अझै कम रहेको र सार्वजनिक खर्चमा बढी निर्भर रहनुपरेकाले दक्षिण एसियाको वृद्धिदर पनि जोखिमरहित नरहेको भनिएको छ । दक्षिण एसियामा आर्थिक वर्ष २०२३ र २४ मा सबैभन्दा धेरै भारतको आर्थिक वृद्धि ७५ प्रतिशत रहने र त्यसपछि बंगलादेशको ५६, भुटानको ४९, नेपालको ३३ र पाकिस्तानको १८ प्रतिशत हुने प्रेक्षेपण गरिएको छ । आर्थिक वर्ष २०२४ मा माल्दिभ्सको आर्थिक वृद्धि ४७ र श्रीलंकाको २२ प्रतिशत हुने अनुमान गरिएको छ । नेपालको व्यावसायिक वातावरण सुधारका लागि पुँजीगत खर्च कार्यान्वयनलाई प्रभावकारी बनाउनुका साथै व्यवसायी र नागरिकको मनोबल बढाउन आवश्यक रहेको विश्व बैंकका माल्दिभ्स, नेपाल र श्रीलंकाका लागि राष्ट्रिय निर्देशक फरिस हदाद जर्भोसले बताए । नेपालले व्यवसाय को पुनः व्याख्यासँगै त्यसमा डिजिटल उद्यमशीलता समावेश गरेर त्यसको प्रवर्द्धनमा ध्यान दिइनुपर्ने उनले औंल्याए । डिजिटल उद्यमशीलताबारे यहाँ पर्याप्त चर्चा भएको छैन, त्यसलाई प्रवर्द्धन गर्ने गरी इकोसिस्टम विकास गर्नुपर्छ, जर्भोसले भने, युवाहरूले सञ्चालन गरेका फ्युजमेसिन, इन्सेसेन्ट रेन, ईसेवाजस्ता कम्पनी नेपालमा छन्, म अझै धेरै नाम भन्न सक्छु । अब नेपालको अर्थतन्त्र विस्तार गर्ने उनीहरूले नै हो ।सूचना प्रविधिमा आधारित कम्पनीहरूलाई नेपाल आउन र व्यवसाय गर्न उचित वातावरण बनाइनुपर्ने उनको भनाइ छ । नयाँ सोच र प्रतिस्पर्धी क्षमतासहित व्यवसाय सञ्चालन गरिरहेका युवा उद्यमीका कुरा सुन्न आवश्यक रहेको पनि जर्भोसले बताए । विश्व बैंकले हालै मात्र यस्ता उद्यमीहरूसँग छलफल गरेको र उनीहरूका काम, योजना र व्यवसायबारे नयाँनयाँ अवधारणा थाहा पाउँदा उत्साहित बनेको उनले जनाए । नेपालका लागि विश्व बैंकका वरिष्ठ अर्थशास्त्री अब्दोल गनियो मिजियावाले पनि विभिन्न जटिल सर्तका कारण युवा व्यवसायीलाई बजार प्रवेशमा असहज हुने धारणा राखे । यस्ता समस्या समाधान गरी स्थानीय र अन्तर्राष्ट्रिय अनुभव हासिल गरेका उद्यमीहरूलाई आपसमा जोड्न मद्दत गरिनुपर्ने मिजियावाको सुझाव छ । अहिले सबै दक्षिण एसियाली मुलुकमा निजी लगानी वृद्धिमा सुस्तता आएको छ । यस क्षेत्रले तीव्र रूपमा बढ्दो काम गर्ने उमेरको जनसंख्याका लागि पर्याप्त जागिर सिर्जना गर्न सकेको छैन, विश्व बैंकले भनेको छ ।"
राजस्वका कारण व्यवसायीलाई दुःख हुन्न,"काठमाडौं (कास) अर्थमन्त्री वर्षमान पुनले राजस्व संकलनका लागि व्यवसायीलाई अनावश्यक दुःख नदिने बताएका छन् । अर्थ मन्त्रालयमा मंगलबार नेपाल उद्योग वाणिज्य महासंघका अध्यक्ष चन्द्रप्रसाद ढकालसँगको भेटवार्तामा अर्थमन्त्री पुनले यस्तो आश्वासन दिएका हुन् । भेटमा ढकालले अर्थमन्त्री पुनसमक्ष पछिल्ला दिनमा महासंघमा अनावश्यक बजार अनुगमन बढेको भन्दै सदस्यहरूबाट गुनासो आइरहेको जानकारी गराए । सरकारको राजस्व संकलनमा कमी आएपछि सरोकारवाला निकायले व्यवसायीलाई समस्यामा पारेको उनले बताए । निजी क्षेत्रले व्यवस्थित रूपमा काम गर्न नसके व्यवसाय मात्र नभई सरकारको राजस्वमा समेत असर पर्ने ढकालको भनाइ छ । मुलुकमा उद्योग, व्यवसाय सञ्चालनका लागि उपयुक्त वातावरण बनाउन पहल गर्न ढकालले अर्थमन्त्री पुनलाई आग्रहसमेत गरे । अर्थमन्त्री पुनले निजी क्षेत्रलाई जसरी पनि सहयोग गर्न सरकार तत्पर रहेको बताए । राजस्व संकलनका लागि व्यवसायीलाई अनावश्यक दुःख नदिने उनको प्रतिबद्धता छ । देशको अर्थतन्त्रको विकासका लागि सरकार र निजी क्षेत्रबीच थप सहकार्य आवश्यक रहेको उनको भनाइ छ ।"
फिर्ता ल्याइदिन परिवारको आग्रह,"(परासी)सीटीईभीटीबाट इलेक्ट्रिसियनको तालिम प्राप्त प्रशिक्षक, आफ्नै घरमा चलिरहेको फेन्सी पसल । आमा, श्रीमती र एक छोरासहितको सानो परिवार । पूर्वी नवलपरासी देवचुली नगरपालिका१३ का ३६ वर्षीय भरत न्यौपानेलाई उतिधेरै हन्डर र ठक्कर थिएन । तर मनमा थिर पनि थिएन ।चिनेजानेका सबैजसो साथीभाइ विदेश गएको देखेर उनी घरमै बसेर भइरहेको राम्रो आम्दानीबाट पनि खुसी भइरहेका थिएनन् । कामको खोजीमा एक पटक दुबई पुगे पनि भनेजस्तो नभएपछि तीन महिनामै नेपाल फर्के । दुबई जाँदाको खर्च, विदेशमै गएर कमाउने हुटहुटीबीच उनी एक्कासि दलालको प्रलोभनमा परेर रुस हान्निए । कतिसम्म भने उनले रुसी सेनामा भर्ती हुने कुरा घरमा समेत भनेका थिएनन् । परिवारका अनुसार दसैंपछि लगत्तै धनगढीमा इलेक्ट्रिसियनको तालिम छ भनेर निस्किएका न्यौपाने काठमाडौंबाट पर्यटक भिसामा दुबई हुँदै रुस जाने योजनामा रहेछन् । तर, त्रिभुवन विमानस्थलमा पर्यटक भिसामा जाने नेपालीलाई कडाइ गरेको थाहा पाएपछि उनी दलालको सहयोगमा भारत हुँदै रुस पुगे । साता दिनपछि श्रीमती सुधालाई ह्वाट्सएपमा कल गरे तर आफू रुस पुगेको बताएनन् । बरु तालिम भइरहेको र गाउँमा फोन नलाग्ने भन्दै झुक्याए । एक दिन कुरै कुरामा सुधाले श्रीमान् नेपाल नभएको पत्ता लगाइन् । अनि थाहा पाइन्, साथीभाइको लहैलहैमा लागेर श्रीमान् रुसी सेनामा भर्ती भई तालिम गरिरहेको । श्रीमान् रुसी सेनामा भर्ती भएको खबरले आत्तिएकी सुधा हिजोआज झनै अशान्त छिन् । कहिले १ महिना कहिले डेढ महिनामा मात्र सम्पर्क हुन्छ । मन आत्तिन्छ, उनले भनिन् । सरकारले जतिसक्दो रुसी सेनामा भर्ती भएका नेपाली नागरिकहरूलाई फिर्ता ल्याउन पहल गरोस् भन्ने उनको अपेक्षा छ । भरतकै जस्तो समस्या छ, पूर्वी नवलपरासी विनयत्रिवेणी७ का ३८ वर्षका भीमबहादुर विकको परिवारमा पनि । नेपाली सेनाबाट सेवा निवृत्त भीम दलालको प्रलोभनमा परेर दसैंअघि नै रुस पुगी भर्ती भए पनि पछिल्लो ६ महिनायता परिवारको सम्पर्कमा छैनन् । उनका दाइ नवराजले श्रीमती र दुई छोराका अभिभावक रुसमा गएर लामो समय सम्पर्कविहीन हुँदा परिवार चिन्तामा परेको बताए । उनले भने, भाइको खोजीका लागि गृह, परराष्ट्रलगायतका सरकारी निकाय धाइरहेका छौं । नेपाल सरकारले जसरी भए पनि फिर्ता ल्याउन पहल गर्नुपर्यो ।रुस पुगेर सम्पर्कविहीन भएका र बेलाबखत मात्रै परिवारको सम्पर्कमा आउनेहरू पनि आफ्नो उद्धारबारे खुलेर बोलिरहेका देखिन्नन् । देवचुलीका एक परिवारले आफ्नो आफन्ती रुसी सेनामा भएको र तत्काल उद्धार गर्नुपर्ने भए पनि मिडियामा समाचार आउँदा ती व्यक्तिमाथि निगरानी बढ्ने भएकाले खुलेर यसबारे बोल्न गाह्रो भइरहेको बताए । कान्तिपुरसँग सम्पर्कमा आएकी एक महिलाले भने नाम उल्लेख नगर्ने सर्तमा सरकारले फिर्ता ल्याउन नसके दलालमार्फत पनि श्रीमान् फिर्ता ल्याउन पहल थाल्ने बताइन् ।"
मछिन्द्र सेमिफाइनलमा,(विराटनगर)कोलकाताको साउथर्न समिति फुटबल क्लबमाथि २१ को कठिन जिन निकाल्दै मछिन्द्र एफसी मंगलबार आठौं विराट गोल्डकप फुटबल प्रतियोगिताको सेमिफाइनल पुगेको छ । मछिन्द्रको जितसँगै प्रतियागिताको सेमिफाइनल समीकरण पूरा भएको छ ।मंगलबार सहिद मैदानमा भएको रात्रिकालीन खेलमा मछिन्द्रले बाजी मार्दा विदेशी खेलाडी स्टेफन बिनोङ नायक भए । उनैबाट मछिन्द्रको दुवै गोल सम्भव भयो । उनी प्लेयर अफ द म्याच घोषित हुँदै ११ हजार रुपैयाँबाट पुरस्कृत भए । मछिन्द्रले फाइनल पुग्नका लागि बिहीबार सिक्किम ड्रागनको सामना गर्नेछ । त्यसअघि अर्को सेमिफाइनलमा घरेलु टिम सांग्रिला एफसी मोरङ र एपीएफ क्लबले बुधबार प्रतिस्पर्धा गर्नेछन् । एपीएफले इटहरी गोल्डकप च्याम्प्यिन चर्च ब्वाइजलाई २० ले र सांग्रिलाले भुटानको आरटीसीएफसीलाई ३२ ले हराएर सेमिफाइनल भेट पक्का गरेका थिए । मंगलबार स्टेफनले खेलको १० औं मिनेटमा गोल गर्दै मछिन्द्रलाई अग्रता दिलाए । उनले मनीष डाँगीको क्रसमा कोलकाताका गोलकिपर सुरजक मल्कीलाई नघाएर बललाई पोस्टको दिशा दिएका थिए ।मछिन्द्रको अग्रता २२ मिनेट पनि टिक्न सकेन । ३२ औं मिनेटमा कोलकाताका सोनु हल्दारले गोल फर्काएर खेल बराबरीमा ल्याए । सक्रिय बक्सीले निकालेको पासमा सोनुले गोल गरेका थिए ।बराबरीपछि कोलकाताले आक्रामक खेल खेल्दै मछिन्द्रको पोस्टमा आक्रमण बढायो । ४१ औं मिनेटमा बक्सीले दायाँ बार च्यापेर गरेको प्रहार मछिन्द्रका गोलपिकर विशाल श्रेष्ठले पञ्च बाहिर फाल्दै संकट टारेका थिए । ४४ औं मिनेटमा मछिन्द्रका आयुष घलानले ३० यार्डबाट गरेको प्रहार बारमा लागेर बाहिरिँदा अग्रता लिनवाट टिम वञ्चित भयो । खेलको ५५ औं मिनेटमा स्टेफनले गोल गर्दै टिमको अग्रता बनाए । सनिश श्रेष्ठले बक्समा उपलब्ध गराएको बलमा स्टेफनले वन टचमै उत्कृष्ट फिनिसिङ दिँदा निस्केको गोल नै निर्णायक बन्यो ।
डीसीए उपाधि रक्षा गर्न सफल,"(लुम्बिनी)अशोक धामीको अर्धशतकमा धनगढी क्रिकेट एकेडेमी (डीसीए) ले छैटौं खड्गप्रसाद गौचन मेमोरियल यू१९ क्रिकेट प्रतियोगिताको उपाधि दोस्रो पटक जितेको छ । स्टार क्रिकेट एकेडेमीको आयोजनामा तिलोत्तमास्थित एक्स्ट्राटेक ओभल मैदानमा मंगलबार सम्पन्न फाइनलमा क्रिकेट एक्सिलेन्स सेन्टर (सीईसी) काठमाडौंलाई १४ रनले पराजित गरेको थियो । धनगढी गत वर्षको विजेता हो ।टस जितेर ब्याटिङ रोजेको धनगढीले ३२५ ओभरमा अलआउट भएर १ सय ५० रन बनायो । अशोक धामीले ५० र सुभाष सिंहले २५ रन बनाए । सीईसीका दयानन्द मण्डलले ३, करण घर्तीमगर र स्मित बुढाले २२ विकेट लिए ।१ सय ५१ रन को लक्ष्य पाएको क्रिकेट एक्सिलेन्स सेन्टरले ३५ ओभरमा १ सय ३८ रनमात्र बनाउन सक्यो । सुमितसिंह बडालले ४१ र स्मित बुढाले ४० रनको योगदान दिए । अन्य खेलाडीले दोहोरो अंकमा रन जोड्न सकेनन् । धनगढीका निशान रेग्मीले ४ र सूर्य श्रेष्ठले २ विकेट लिए । धनगढीका निशान रेग्मी प्लेयर अफ द म्याच भए । विजेता धनगढीले ५० हजारसहित ट्रफी जित्यो भने सीईसीले २५ हजार पायो । सीईसीका समीर विष्ट प्लेयर अफ द सिरिज भए । सीईसीकै दयानन्द मण्डलले उत्कृष्ट बलर भए । मदन भणडारी स्पोर्ट्स एकेडेमीका विजय प्रजापतिले उत्कृष्ट ब्याटरको पुरस्कार पाए ।उक्त प्रतियोगिता पूर्वराष्ट्रिय खेलाडी शक्ति गौचनले आफ्ना बुवाको स्मृतिमा गर्दै आएको प्रतियोगितामा यसपालि ८ टिमले भाग लिएका थिए ।"
गुजरातमा नेपालको दोस्रो जित,"(काठमाडौं)नेपाली राष्ट्रिय क्रिकेट टोलीले एसएमएस फ्रेन्डसिप कप त्रिकोणात्मक ट्वान्टी२० शृंखलामा लगातार दोस्रो विजय हात पारेको छ । एसिया कप छनोट तयारीमा भारत भ्रमणमा रहेको नेपालले गुजरातको भापीमा मंगलबार बरोदालाई २७ रनले हरायो । टस हारेपछि ब्याटिङ निम्तो पाएको नेपालले निर्धारित २० ओभरमा ६ विकेट गुमाई १ सय ५६ रन बनायो । नेपाली टोली १० ओभरमा ६८३ र १४ ओभरमा ८५५ को अवस्थामा थियो । नेपालले अन्तिम ६ ओभरमा ७१ रन जोडेर स्कोर बलियो बनाएको थियो । ओपनरद्वय कुशल भुर्तेल र आसिफ शेख समान ९ रनमा आउट भए । कुशलले १२ र आसिफले ११ बल खेलेका थिए । तीन चौका प्रहार गरेका कप्तान रोहित पौडेल १८, अनिल साहले २७ बलमा २५ र गुलशन झाले १४ बलमा १३ रन जोडेका थिए । सन्दीप जोराले १८ बलमा २९ रन बनाए । रोहित र सन्दीप दुवै रनआउट भए ।कुशल मल्लले नेपालबाट सर्वाधिक अविजित ४० रन बनाए । इनिङ्सको अन्तिम बलमा चौका प्रहार गरेका कुशलले २५ बल खेले । दीपेन्द्रसिंह ऐरी ५ रनमा आउट भए । बरोदाबाट बाबा खानले ४ ओभरमा २३ रन खर्चेर २ र परिक्षित पटिदारले २८ रन खर्चेर १ विकेट लिए । जवाफमा बरोदा पूरा २० ओभर खेल्दै १ सय २९ रनमा अलआउट भयो । करणले इनिङ्सको दोस्रो बलमै किनितलाई पहिलो स्लिपमा अनिलबाट क्याचआउट गराएका थिए । पाँचौं ओभरमा २२५ को स्थितिमा पुगेको टोलीले पहिलो १० ओभरमा ४६ रनमात्र बनाउन सकेको थियो । बरोदाबाट भानु पानिआले सर्वाधिक ३८ रन बनाए । उनले २५ बल खेल्नेक्रममा कुशल मल्ललाई लगातार २ र सोमपाल कामीलाई १ छक्का प्रहार गरे । बाबा खानले १८ बलमा २७ र विष्णु सोलान्कीले ३२ बलमा २५ रन बनाए । अविनाश बोहराले अन्तिम बलमा खानलाई एलबीडब्लू आउट गरेका थिए ।प्लेयर अफ द म्याच करण बने । उनले ४ ओभरमा २४ रन खर्चेर ३ विकेट लिए । सोमपालले ४ ओभरमा २० र अविनाशले ४ ओभरमा २२ रन खर्चेर २२ विकेट लिए । गुलशन र दीपेन्द्रको नाममा ११ विकेट रह्यो । दीपेन्द्रले २ ओभरमा १७ र गुलशनले ४ ओभरमा १८ रन खर्चेका थिए । नेपालले गुजरातलाई ८ विकेटले पराजित गरेको थियो । डबल राउन्ड रोबिनमा प्रतिस्पर्धा गरेपछि शीर्ष दुई टोलीले अप्रिल ७ मा फाइनल खेल्नेछन् ।"

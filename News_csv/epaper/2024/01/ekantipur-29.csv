शीर्षक,विवरण
बुद्धको अस्थिधातु समाधिस्थल बिनाप्रतिस्पर्धा ९९ वर्षलाई लिजमा,"सार्वजनिक आर्थिक प्रशासन सम्बन्धित कारोबारमा अर्थ मन्त्रालयको पूर्वसहमति लिनुपर्नेमा अर्थले असहमति राख्दाराख्दै समझदारी गरिएको हो । सम्पदा उत्खनन एवं भौतिक संरचना बनाउने गरी कुनै समझदारी नगर्न भन्दै पुरातत्त्व विभागले पनि कोषलाई पत्र पठाएको थियो । यी रायअनुसार पर्यटन मन्त्रालयले पनि प्रक्रिया अघि नबढाउन राय लेखेको थियो । तर, कोषले सबै असहमतिलाई बेवास्ता गर्दै प्रक्रिया अघि बढाएको हो । मोक्ष फाउन्डेसनका कार्यकारी निर्देशक जेम्स सेङले लगानी प्रतिबद्धता गरेको र प्रमिस्ड ल्यान्डले व्यवस्थापन गर्ने भएकाले प्रक्रिया अघि बढाइएको कोषले जनाएको छ । कोषका कोषाध्यक्ष सिद्धिचरण भट्टराईले रामग्राम सम्पदाको बृहत्तर विकासका लागि सझदारी (एमओयू) भएको तर केके काम गर्ने भन्ने विषयमा विस्तृत सम्झौता हुन बाँकी रहेको बताए । ६ वर्षभित्रमा स्तूपाको गुरुयोजना निर्माण र यसको बृहत्तर विकासको काम गर्ने भन्ने हो, उनले भने, कोषको योजनामा सहयोग गर्ने र यसको विकासमा कसरी टेवा पुर्याउन सकिन्छ भन्ने उद्देश्य हो । सिंगापुर कार्यालय उल्लेख गरिएको मोक्ष फाउन्डेसनका तर्फबाट कार्यकारी निर्देशक जेम्स सेङले प्रमिस्ड ल्यान्डसँगको सहकार्यमा आफ्नो संस्थाले संरचना निर्माणमा लगानी गर्ने प्रस्ताव २१ अप्रिल, २०२३ मा पठाएका थिए । प्रमिस्ड ल्यान्डका अधिकारीले पनि ३० अप्रिल, २०२३ मा पत्र लेखी लगानी सुनिश्चितताको प्रतिबद्धता जनाएका थिए । रामग्राम स्तूप क्षेत्रको संरक्षण एवं विकास सम्बन्धमा कोषका सदस्यसचिव सानुराजा शाक्यले असार ३२ मा पर्यटन मन्त्रालयलाई पत्र लेखेका थिए । कोषले पर्यटन मन्त्रालय, अर्थ मन्त्रालय र पुरातत्त्व विभागसँग स्वीकृतिका लागि आग्रह गरेको थियो । अस्थिधातु रहेको एक मात्र ऐतिहासिक रामग्राम स्तूपको उत्खनन, अन्वेषण, संरक्षण एवं तीर्थस्थलका रूपमा विकास गर्नु आजको टड्कारो आवश्यकता छ, पत्रमा भनिएको छ । कोषको पत्रमा मोक्ष फाउन्डेसन र प्रमिस्ड ल्यान्ड लगानी प्रतिबद्धतासहित आएको भन्दै परियोजना निर्माण गर्न दिने उल्लेख छ । कोषले सर्वसाधारणका ३२७ कित्ताभित्र पर्ने ११६ बिघा र त्यस क्षेत्रमा कोषको ७५ कट्ठा र पुरातत्त्व विभागको १० कट्ठा गुरुयोजनामा समेट्ने प्रस्ताव राखेको छ । प्रमिस्ड ल्यान्ड र मोक्षको प्रस्तावअनुसार प्रक्रिया अघि बढाउन कोषले मन्त्रालयलाई पत्र लेखेकै दिन विभागीय राय तय गर्न पर्यटनमन्त्री सुदन किरातीले बैठक बोलाएका थिए । कोषका अध्यक्षसमेत रहेका मन्त्री किरातीले काम अघि बढाउने रायसहित सिफारिस गर्न अधिकारीहरूलाई निर्देशन दिएका थिए । तत्कालीन पर्यटन सचिव भरतमणि सुवेदीले सचिवस्तरीय निर्णयबाट पुरातत्त्व विभागको राय मागेका थिए । तर विभागले उत्खनन र निर्माणसम्बन्धी कोषको प्रस्तावमा असहमति दर्ज गरेको थियो । गत असार १९ मा पर्यटन मन्त्रालयलाई राय दिँदै विभागले उत्खनन स्थल वरपरको निश्चित दूरीमा कुनै पनि भौतिक संरचना बनाउन नपाइनेलगायत टिप्पणीसहित लेखेको थियो । नयाँ निर्माणलाई गुरुयोजनामा प्राथमिकतामा राख्न नहुने, गुरुयोजनामा प्रस्ताव गरिने नयाँ निर्माण क्षेत्र पुरातात्त्विक क्षेत्रभन्दा उल्लेख्य रूपमा टाढा हुनुपर्ने, गुरुयोजनाले प्रस्तुत गर्ने नयाँ निर्माणहरू सम्पदा क्षेत्रको सांस्कृतिक पर्यावरणको अनुकूल मात्र हुनुपर्ने, गुरुयोजनामा सम्बोधन हुने पुरातात्त्विक क्षेत्रभित्रका हरेक कार्यहरू पुरातत्त्व विभागसँगको समन्वयमा मात्र गर्नुपर्ने र परियोजनाको कार्यान्वयन गर्नका लागि तयार गरिने मेमोरेन्डम अफ अन्डरस्टान्डिङमा विभागको सहभागितामा हुनुपर्ने, रायमा उल्लेख छ । तर, विभागलाई उपेक्षा गर्दै कोषले एकतर्फी काम अघि बढाएको हो ।पर्यटन मन्त्रालयले यस विषयमा रायका लागि असार १० मै अर्थ मन्त्रालयमा पनि पत्र पठाएको थियो । तर, त्यसमा अर्थले जवाफ नदिई रोकेको थियो । ल्हारक्याल उपाध्यक्षमा नियुक्त भएपछि अर्थको रायका लागि ताकेता गर्न थालियो । असोज ४ मा अर्थले राय दिँदै प्रमिस्ड ल्यान्ड र मोक्ष फाउन्डेसनको संस्थागत विश्वसनीयता र लगानीको स्रोतलगायतमै प्रश्न उठाएको छ । त्यसबारे स्पष्ट नभएसम्म काम बढाउन नहुने अर्थको रायमा उल्लेख छ । पर्यटन मन्त्रालयलाई पत्र लेख्दै कोषको प्रस्ताव अहिलेकै अवस्थामा अघि बढाउन नसकिने जवाफ दिइसकेको अर्थ मन्त्रालयका प्रवक्ता धनीराम शर्माले बताए । प्रमिस्ड ल्यान्डलाई व्यवस्थापन सुम्पिने गरी ल्याएको उत्खननसम्बन्धी प्रस्ताव अहिलेकै अवस्थामा अघि बढाउन नसकिने राय अर्थ मन्त्रालयले असोज ४ मै पर्यटन मन्त्रालयलाई दिइसकेको छ, उनले भने, आयोजना अघि बढाउनेसम्बन्धी पर्यटन मन्त्रालय र पुरातत्त्व विभागको ठोस दृष्टिकोण आएको छैन, लिजका लागि प्रस्ताव गर्ने कम्पनीको विश्वसनीयता, कम्पनीको पृष्ठभूमि, लिजका लागि कम्पनीको प्रस्ताव, अवधिलगायत विषयमा पनि स्पष्ट धारणा र ठोस प्रस्ताव छैन, यी विषयको निराकरण भएपछि मात्रै मन्त्रालयबाट सहमतिराय प्रदान हुन्छ । यो परियोजनामा सरकारलाई आर्थिक दायित्व पर्ने वा नपर्ने विषय पनि स्पष्ट नआएकाले तत्काल निर्णय गर्न नहुने अर्थको राय छ । सार्वजनिकनिजी, साझेदारी तथा लगानी ऐन २०७५ लगायतका विषयहरू कानुनबमोजिम हुनुपर्ने र सरकारलाई थप आर्थिक दायित्व पर्ने तथा अर्थ मन्त्रालयबाट राय दिनुपर्ने विषयमा विषयगत मन्त्रालयको स्पष्ट रायसहित लेखी आएमा सोहीबमोजिम उपलब्ध गराउन सकिनेछ, अर्थको रायमा लेखिएको छ । तर यो विषयमा अर्थलाई स्पष्ट नपारी कोष अघि सरेर समझदारी गरेको छ । विशेषतः पुरातत्त्व विभागको असहमतिसहित टिप्पणी लेखेपछि पर्यटन सचिव सुवेदीले पनि त्यहीअनुसार लिज अवधिलगायतका विषयमा प्रश्न उठाएका थिए । यस्ता क्षेत्रमा निर्माण कार्य गर्नुअघि सरोकारवाला निकायहरू पुरातत्त्व विभागलगायतसँग छलफल गरेर गर्नुपर्ने गरी र आवश्यक प्रक्रिया सुरु गर्न गुरुयोजना तयारी एवं कार्यान्वयनका सम्बन्धमा पुरातत्त्व विभागको राय लिनुपर्ने हुन्छ, उनले लेखेका थिए । ऐतिहासिक सम्पदा र नागरिकका जग्गाजमिन ९९ वर्षका लागि अस्वाभाविक रूपमा कम्पनी विशेषलाई सुम्पिने विषय औचित्यपूर्ण नहुने भन्दै असहमति लेखेका सुवेदीलाई सार्वजनिक खरिद अनुगमन कार्यालयमा सरुवा गरिएको छ । सुवेदीको ठाउँमा कोशी प्रदेशका प्रमुख सचिव दीपक काफ्ले आएका छन् । उनले आफू एक महिनाअघि मात्रै मन्त्रालयमा हाजिर भएकाले यस विषयमा अध्ययन गर्न बाँकी रहेको बताए । केकसो भएको रहेछ, बुझेर मात्रै भन्न सकिन्छ, उनले भने । असोज १५ मा पर्यटन मन्त्रालयले पुरातत्त्व विभागसँग पुनः राय मागेको थियो । त्यसपछि पनि विभागले पहिलेकै विषय दोहोर्याउँदै उत्खननका लागि सर्तहरू अघि सारेको थियो । यसरी सर्तहरू सम्बोधन नभई ऐतिहासिक सम्पदा उत्खनन गर्न नहुने भन्दै पुरातत्त्व विभाग, पर्यटन मन्त्रालय र अर्थ मन्त्रालयले असहमति राख्दाराख्दै ल्हारक्यालले भने प्रक्रिया अघि बढाएका छन् । यो प्रक्रियाअनुसार सर्वसाधारण, नेपाल सरकार कोषकै स्वामित्वको १ सय २० बिघाभन्दा बढी जग्गा ९९ वर्षका लागि निजी कम्पनीलाई सुम्पन लागिएको छ ।"
केयूमा १५ प्रतिशतले बढे विद्यार्थी,"सबै संकायमा छात्रवृत्ति प्याकेज ल्याएर सिटअनुसार शतप्रतिशत विद्यार्थी भर्ना गर्न सक्रिय रूपमा लागेको केयूले जनाएको छ । मानविकीमा ७३, इन्जिनियरिङमा ८८, व्यवस्थापनमा ८९, चिकित्सामा ९१ र कानुन संकायमा शतप्रतिशत विद्यार्थी भर्ना भएको देखिन्छ । तीमध्ये मानविकी, कानुन, व्यवस्थापन र चिकित्सामा छात्रभन्दा छात्राको संख्या बढी छ । कानुनमा ७१ प्रतिशत छात्रा भर्ना भएका छन् भने इन्जिनियरिङमा कम छ । जसमा छात्रको भर्ना दर ७८ प्रतिशत छ । केयूको मेडिकल साइन्सबाहेक अन्य संकायमा सम्बन्धन प्राप्त कलेज छैनन् ।सात वटै संकायमा विदेशी विद्यार्थी भर्ना गर्ने योजना बनाइएको समेत उपकुलपति थापाले जानकारी दिए । अहिले चिकित्सा, व्यवस्थापन, शिक्षा, मानविकी र विज्ञान संकायमा विदेशी विद्यार्थी भर्ना भएको तथ्यांक छ । व्यवस्थापन संकायले विदेशी विद्यार्थी मात्रै पढाउने कार्यक्रमसहित नयाँ विषय लागू गर्न लागेको केयूले जनाएको छ । केयूले १५ वटा नयाँ शैक्षिक कार्यक्रमसमेत सुरु गरेको छ । योगिक साइन्स, साइकोलोजी, डेभलपमेन्ट स्टडिज इन्टरनेसनल, एजुकेसन डेभलपमेन्ट, राइटिङ एन्ड लिट्रेचर स्टडिज, माइनिङ इन्जिनियरिङ, इनर्जी एन्ड इन्फास्ट्रक्चर ल, एमबीए इन्टरनेसनललगायत नयाँ कार्यक्रम सुरु गरिएको हो । विद्यार्थी भर्ना दर बढाउन शैक्षिक क्यालेन्डर, समुदाय र विद्यार्थीमा सचेतना कार्यक्रम, पाठ्यक्रममा सुधार, दोहोरो र संयुक्त डिग्री कार्यक्रम, छात्रवृत्ति योजना, अनुसन्धान, नवप्रवर्तन र स्टार्टअप सुविधालगायत कार्यक्रम लागू गरिएको छ ।"
नीतिश कुमारलेफेरि कोल्टे फेरे,"विपक्षी गठबन्धनलाई धक्काबिहारमा लालु र नीतिश राजनीतिको बलियो धुरी छन् । लालु पहिल्यैदेखि भाजपा र आरएसएसविरोधी छन् । उनी जहिले पनि कंग्रेस नेतृत्वको गठबन्धनमा कायम छन् । आगामी चुनावका लागि नीतिश पनि उक्त गठबन्धनमा जोडिएपछि बिहारमा भाजपाले कडा चुनौतीको सामना गर्नुपर्ने अवस्था आएको थियो । प्राध्यापक चौधरी नीतिशको साथले बिहारमा भाजपालाई १० देखि १५ सिट फाइदा हुने देख्छन् । कंग्रेस अध्यक्ष मल्लिकार्जुन खड्गेले भने नीतिशले आया राम, गया राम को व्यवहार देखाएको टिप्पणी गरेका छन् । आरजेडी नेता तेजस्वी यादवले आफ्नै व्यवहारका कारण २०२४ को चुनावमा जेडीयू समाप्त भएर जाने दाबी गरेका छन् । चुनावी रणनीतिकार प्रशान्त किशोरले नीतिश मात्र नभई प्रधानमन्त्री नरेन्द्र मोदी र अमित शाह पनि पलटुराम रहेको टिप्पणी गरेका छन् । २०१९ को लोकसभा चुनावमा भाजपा, जेडीयूसहितको एनडीए गठबन्धनले ४० मध्ये ३९ सिट जितेको थियो । एक सिट मात्रै कंग्रेसले जित्यो । लालुको जनता दलले कुनै पनि सिट जितेन । भाजपाले १७ सिट जितेको थियो । नीतिश टाढिएकाले भाजपालाई उक्त सिट सुरक्षित रहनेमा आशंका थियो । तर नीतिश जोडिएपछि बिहारमा भाजपा पुनः बलियो पोजिसनमा आएको प्राध्यापक चौधरीको विश्लेषण छ ।"
चिनियाँले लिएका परियोजनामा समस्यैसमस्या,"(काठमाडौं)सडक पूर्वाधारमा सबैभन्दा बढी ठेक्का लिनेमा चिनियाँ कम्पनी छन् । तर, तिनले लिएका प्रायः ठेक्काको प्रगति भने निकै सुस्त देखिएको छ भने कतिपयको पटकपटक म्याद थप गर्दा पनि काम अघि बढ्न सकेको छैन । चाइना स्टेट कन्स्ट्रक्सन इन्जिनियरिङ कम्पनीले ठेक्का लिएको १ सय १३ किमि नारायणगढबुटवल सडकखण्ड विस्तारको अवस्था सन्तोषजनक छैन । उक्त सडकखण्डको प्रगति नहुँदा २०७९ असोज पहिलो साता एक महिनाको सूचना निकालेर ठेक्का तोड्ने चेतावनी दिइयो । तर ठेकेदारले काम चाँडै सक्ने प्रतिबद्धता जनाएपछि आयोजना ठेक्का तोड्नबाट पछि हटेको थियो । ठेकेदार कम्पनीले काम अघि बढाएन, बरु ढाँटिरह्यो । काममा प्रगति नभए पनि दोस्रो पटक २०८१ असारसम्मका लागि म्याद थप गरियो । एसियाली विकास बैंक (एडीबी) को ऋण सहयोगमा स्तरोन्नतिको ठेक्का लागेको हो । २०७५ पुस ५ मा सुरु भएको ठेक्काअनुसार २०७९ साउन २२ भित्र काम सकिसक्नुपर्ने हो । तर ५ वर्ष बित्दा पनि भौतिक प्रगति भने ४३ प्रतिशत मात्रै छ । सम्झौताअनुसार यसको दुई खण्ड गरेर ठेक्का रकम १६ अर्ब ९९ करोड ५२ लाख ९६ हजार रुपैयाँ छ । ठेक्का लिएर समयमै काम नसक्ने कम्पनीका रूपमा चिनिएको उक्त कम्पनीले देशका अन्य ठूला सुरुङ निर्माणको पनि ठेक्का एकपछि अर्को गर्दै हात पारिरह्यो । चाइना स्टेट कन्स्ट्रक्सनले काठमाडौं तराईमधेश द्रुतमार्ग (फास्ट ट्र्याक) मा सुरुङ निर्माणको ठेक्का लिएको छ । उक्त कम्पनीले छोक्रेडाँडादेखि धद्रेसम्म सुरुङ निर्मााण्को ठेक्का लिएको हो । अर्को चिनियाँ कम्पनी पोली च्याङ्दाले पनि फास्ट ट्र्याककै धद्रेदेखि लेनडाँडासम्म सुरुङ निर्माणको ठेक्का लिएको छ । दुवैको ठेक्का तीन वर्षभित्र सक्ने गरी २०७८ वैशाख ३१ मा सम्झौता भएको हो । समयमै र गुणस्तरीय काम नगरेको भन्दै यी कम्पनी २०७९ जेठ ९ मा निलम्बनमा परेका थिए । तर पछि तिनै कम्पनीबाटै काम गराइएको छ । म्याद सकिन साढे तीन महिना मात्रै बाँकी रहँदा सुरुङ निर्माणको प्रगति ५६ प्रतिशत मात्रै छ । चाइना स्टेटले २१ अर्ब ६१ करोड रुपैयाँमा ठेक्का पाएको हो । पोली च्याङ्दाले भने २८ अर्ब ५३ करोड रुपैयाँमा ठेक्का लिएको हो । छोक्रेडाँडादेखि धद्रेसम्म ३३५५ र धद्रेदेखि लेनडाँडासम्म ३०३ किमि सुरुङ निर्माण गर्नुपर्ने हो । चाइना स्टेटले नै सिद्धबाबा सुरुङ मार्गको ठेक्का लिएको छ । यसको ठेक्का रकम ७ अर्ब ३४ करोड २१ लाख रुपैयाँ छ । सडक विभागअन्तर्गत गुणस्तर अनुसन्धान तथा विकास केन्द्रले समयमै काम नगर्ने कर्पोरेसनलाई ५ वर्षभित्र सुरुङको निर्माण गर्ने गरी ठेक्का दिएको हो । ३ सय मिटर आपत्कालीन सुरुङमार्ग पनि निर्माण गर्नुपर्नेछ । मुख्य सुरुङको दूरी ११ किमि हुनेछ । यसको ठेक्का २०७८ फागुनमा भएको हो । अहिलेसम्म भौतिक प्रगति करिब १० प्रतिशत रहेको आयोजनाको भनाइ छ । डिजाइनमा ९ महिना र स्वीकृत गर्न थप ३ महिना लागेको गुणस्तर अनुसन्धान तथा विकास केन्द्रका निर्देशक नरेशमान शाक्यले बताए । अहिले निर्माणको काम जारी छ, उनले भने । कञ्चनपुरकमला सडकको ठेक्का पनि चिनियाँ कम्पनीले नै लिएको छ । चाइना रेलवे नम्बर २ इन्जिनियरिङ कम्पनीले १५ अर्ब ६६ करोड रुपैयाँमा ठेक्का लिएको हो । ८६८२ किमि दूरीको कञ्चनपुरकमला खण्डको ठेक्का सम्झौता २०७७ कात्तिक १३ मा भएको हो । सम्झौताअनुसार २०८० कात्तिक ११ भित्र निर्माण सकिसक्नुपर्ने हो । अहिलेसम्म निर्माण प्रगति ४१४७ प्रतिशत मात्र छ । यहाँ दुई भागमा निर्माणको जिम्मा लगाइएको छ । एडीबीको ऋण सहयोगमा निर्माण थालिएको हो । गल्छीत्रिशूलीमैलुङस्याफ्रुबेसीरसुवागढी सडकको दूरी ८२ किमि छ । यसअन्तर्गत स्याफ्रुबेसीरसुवागढी खण्डको दूरी मात्र १७ किमि छ । जुन खण्ड चीन सरकारले अनुदानमा निर्माण गर्ने भनिए पनि कोभिड अघिदेखि रोकिएको काम सुरु हुन सकेको छैन । अहिलेसम्म यो खण्डमा प्रगति नभएको सडक विभागका महानिर्देशक सुशीलबाबु ढकालले बताए । काम गर्न भन्दै ३ महिनाअघि समझदारी भएको थियो, उनले भने, तर चिनियाँ टोलीले अहिलेसम्म काम गरेका छैनन् । यता चक्रपथ दोस्रो खण्ड विस्तारको विस्तृत परियोजना रिपोर्ट (डीपीआर) एक वर्ष बित्दा पनि अझै चिनियाँ कम्पनीले पूरा गर्न सकेका छैनन् । डीपीआर तयार नहुँदा विस्तारको काम अघि बढ्न नसकेको हो । दुई महिनाभित्र तयार पार्ने भन्दै २०७९ फागुनमा डीपीआरको काम थालिएको थियो । चीन सरकारको अनुदानमा चक्रपथ दोस्रो खण्ड (कलंकीबसुन्धरा) को विस्तार गर्न लागिएको हो । यसअनुसार डीपीआर निर्माणको काम चीनले नै गरिरहेको छ ।गत फागुनमा चीनको हेनान कम्युनिकेसन्स प्लानिङ एन्ड डिजाइन इन्स्टिच्युट कम्पनीका प्राविधिक टोलीले डिजाइनको जिम्मा लिएको थियो । त्यति बेलै भौतिक पूर्वाधार तथा यातायात मन्त्रालयले दुई महिनाभित्र डिजाइनको काम सकिने जनाएको थियो । तर अझै डिजाइन फाइनल हुन सकेको छैन । चीन सरकारको अनुदानमा गर्ने भनिएको चक्रपथ विस्तारको काम पनि अघि बढ्न नसकेको सडक विभागले जनाएको छ । कस्तो सडक निर्माण गर्ने भन्नेबारे दुई देशबीच समझदारी भइसकेको छ, ६ महिनाभित्र डिजाइन आउने अपेक्षा थियो, तर आएन, विभागका महानिर्देशक ढकालले भने, यो सबैको चासोको विषय हो, चिनियाँ दूतावासमा यसबारे जानकारी लिँदा छिट्टै डिजाइन टुंगिने बुझिएको छ । कलंकीदेखि सीतापाइलासम्म चार लेन र सीतापाइलादेखि चक्रपथ खण्डमा दुई लेन सडक छ । अब यसलाई ८ लेनमा विस्तार गर्न लागिएको हो । चीनसँग सन् २०१८ मा भएको जीटूजी सम्झौतामा भने बसुन्धरासम्म मात्र सडक विस्तार गर्ने उल्लेख छ । सोहीअनुसार चीनले कलंकीदेखि बसुन्धरा कल्भर्टसम्मको ८२ किमि खण्डको मात्रै काम गर्ने भएको हो । चिनियाँ टोलीले काठमाडौंको टोखादेखि नुवाकोटको छहरे जोड्ने सुरुङमार्गको प्रारम्भिक अध्ययन गरेको पाँच वर्ष पुग्न लाग्दा पनि यसमा थप प्रगति छैन । ०७६ फागुनमा आएको टोली माघमा अध्ययन सकेर चीन फर्किएको थियो । त्यसपछि यसमा कुनै प्रगति हुन सकेन । प्रारम्भिक अध्ययनमा टोलीले फिल्ड अवलोकन, तथ्यांक संकलन, गल्छी र बालाजु सडकको अध्ययन गरेको थियो । सुरुमा सुरुङको दूरी ७ किमि हुने भनिएको थियो । तर प्राविधिक टोलीले चार किमि हुन सक्ने प्रारम्भिक अध्ययनका क्रममा जानकारी गराएको थियो । सुरुङ निर्माण चीनबाटै हुने भनिए पनि प्रगति छैन । चालु आवमा उक्त सुरुङमा वातावरणीय प्रभाव मुल्यांकन अध्ययनमा बजेट छुट्याइए पनि काम भएको छैन । पृथ्वी राजमार्गको मुग्लिङपोखरा सडकखण्ड स्तरोन्नतिको काम थालेको तीन वर्षमा भौतिक प्रगति निराशाजनक छ । आँबुखैरेनीजामुने पहिलो (पूर्वी) र जामुनेपोखरा दोस्रो (पश्चिम) गरी दुई खण्डमा विभाजन गर्दै ०७७७८ मा यसको ठेक्का भएको हो । ०८१८२ भित्र सकिसक्नुपर्ने गरी १३ अर्ब ६ करोड रुपैयाँमा ठेक्का भएको हो । एडीबीको ऋण सहयोगमा सडकलाई ४ देखि ६ लेनमा स्तरोन्नति गर्न र ७ ठूला तथा २२ साना पक्की पुल निर्माण गर्ने गरी ठेक्का लगाइएको हो ।पहिलो खण्डको ठेक्का चाइना कन्स्ट्रक्सन कम्पनी कर्पोरेसन र दोस्रो (पश्चिम) खण्डको ठेक्का यान हुई कन्स्ट्रक्सनले लिएको हो । पहिलो खण्डको भौतिक प्रगति करिब ४४ प्रतिशत रपश्चिम खण्डको १४ प्रतिशत मात्र छ । चाइना ओभरसिज इन्जिनियरिङले लिएको सुनकोसी मरिन डाइभर्सनमा भने अन्य आयोजनाका तुलनामा प्रगति सन्तोषजनक रहेको जनाइएको छ । चीन सरकारबाट बनाउने भनिए पनि २२० केभीको रसुवागढीकेरुङ प्रसारण लाइनको काममा पनि प्रगति छैन । यसको दूरी ११ किमि छ । चिनियाँ कम्पनीले लिएका सडकका ठेक्कामा सोचेअनुसार प्रगति छैन, अधिकांश सडकमा यो समस्या छ, सडक विभागमा महानिर्देशक ढकालले भने ।"
नयाँ परिस्थितिअनुरूपको सम्बन्धमा चीनको जोड,"(काठमाडौं)चीनले नयाँ परिस्थितिअनुरूप द्विपक्षीय सम्बन्ध अघि बढाउन नेपाललाई आग्रह गरेको छ । नेपाल भ्रमणमा रहेकी चिनियाँ कम्युनिस्ट पार्टी (सीपीसी) को अन्तर्राष्ट्रिय विभागकी उपमन्त्री सुन हाइयान र नेपालका लागि चिनियाँ राजदूत छन सोङले नेपाली राजनीतिक दलसँग सहकार्यमा जोड दिएका हुन् ।आइतबार काठमाडौंमा सीपीसी र नेपाली दलहरूसँगको संयुक्त परामर्श सम्मेलन आयोजना गरिएको थियो । दुई मुलुकका राजनीतिक दलबीचको औपचारिक कार्यक्रम भए पनि यसको अन्तर्यमा भने चीनले तीन महत्त्वपूर्ण सन्देश दिएको छ । सम्मेलनमा उपमन्त्री सुन र राजदूत छनले नेपाली राजनीतिक दलसँगको सहकार्यसँगै दुई मुलुकबीच आर्थिक, पूर्वाधार तथा सांस्कृतिक क्षेत्रमा सहकार्य तथा नेपाललाई चीनविरुद्ध प्रयोग नहुन आग्रह गरेका हुन् । केही वर्षयता बेइजिङले नेपालका राजनीतिक दलसँगको सहकार्यलाई पनि प्राथमिकता राखेको देखिन्छ । चीनबाट भइरहेको राजनीतिक तहको बाक्लो भ्रमण पनि त्यसकै कडीका रूपमा लिने गरिएको छ । कार्यक्रममा नेपालका कांग्रेस, एमाले, माओवादी, नेकपा एस, जनता समाजवादी पार्टी, राप्रपा, राष्ट्रिय स्वतन्त्र पार्टीलगायत दलका नेता उपस्थित थिए । नेपालको चारदिने भ्रमण पूरा गरेर शुक्रबार फर्कन लागेकी सीपीसीकी उपमन्त्री सुनले नेपालचीन राजनीतिक दलबीचको संयुक्त परामर्शले लामो समय समझदारी अघि बढाउन लागेको बताइन् । हाम्रोबीचमा समझदारी र सम्झौता भएका छन् । एकअर्काबीचको असहमति र असमझदारीलाई घटाउने हो । नयाँ युगमा चीन र नेपाल सम्बन्धलाई आआफ्नो ढंगले कसरी बढाउने भन्नका लागि पनि छलफल महत्त्वपूर्ण छ, उनले भनिन् ।नेपाल र चीनबीच राजनीतिक दलहरूबीच सहकार्य भएको यो पहिलो पटक भने होइन । पछिल्लो पटक सन् २०१७ पछि दुई वर्ष नेपालका कम्युनिस्ट पार्टीहरूसँगको सम्बन्धलाई जोड दिए पनि एमाले र माओवादी मिलेर बनेको नेकपामा विवाद आएर पहिलेकै अवस्थामा फर्केपछि बेइजिङले नेपालका अन्य राजनीतिक दलसँग पनि सम्बन्ध बढाउँदै लगेको छ । सोहीअनुसार कांग्रेसलगायत दलसँग बेइजिङबाट भर्चुअल सम्मेलन गरेर सहकार्यको हात अघि सारेको थियो । प्रतिनिधिसभाको पछिल्लो निर्वाचनपछि नेपालमा रास्वपा, जनमत, नागरिक उन्मुक्ति पार्टीलगायत उदाएपछि चीनले ती दलहरूसँग पनि सहकार्य गर्न चाहेको छ । भ्रमणका क्रममा नेपाली शीर्ष नेतासँग वार्तासमेत गरेकी उपमन्त्री सुनले राजनीतिक दलहरूले गहिरो छलफल गरेपछि नीति बनाउनुपर्ने बताइन् । उनले आफू नेपाल आउनुअघि चिनियाँ लगानीकर्ताहरूलाई भेटेको र नेपालमा लगानीका लागि आह्वान गरेको पनि बताइन् । उपमन्त्री सुनले नेपालमा पनि चिनियाँ लगानीका बारेमा बुझेको प्रस्ट पारिन् । राजदूत छनले नेपालमा चिनियाँ लगानीका आयोजना ढिलो हुँदा आफूले भन्दा नेपालका व्यक्तिहरूले सोध्नुपर्ने उल्लेख गरे । उनले भने, चीनले अन्य मुलुकमा पनि परियोजना निर्माण गरेको छ । अरू देशमा चिनियाँ लगानीका परियोजना समयै पूरा हुन्छन्, नेपालमा मात्र किन हुन्न ? राजदूत छनले समयै परियोजनाहरू पूरा गर्न आवश्यक स्रोत र साधनबारे उजागर गर्न जरुरी भएको उल्लेख गरे । उपमन्त्री सुनले नेपाली विद्यार्थीलाई छात्रवृद्धि बढाउनेदेखि सांस्कृतिक सहकार्यका बारेमा बताइन् । कार्यक्रममा नेपालका तर्फबाट पनि राजनीतिक दलका नेताहरूले आआफ्नो धारणा राखेका थिए । राष्ट्रिय सभाकी उपाध्यक्ष तथा माओवादी नेतृ उर्मिला अर्यालले संसदीय आदानप्रदान गर्नुपर्ने विषयमा उल्लेख गरिन् । कांग्रेस नेता शंशाक कोइरालाले दुई मुलुकबीचको सम्बन्धलाई आफ्नो पार्टीले जोड दिएको बताए । एमाले महासचिव शंकर पोखरेलले नेपाल एक चीन सिद्धान्तमा अडिक रहेको उल्लेख गर्दै ताइवान स्वतन्त्रको विपक्षमा रहेको प्रस्ट पारे ।"
अख्तियारको निर्देशनविपरीत राष्ट्रपति शैक्षिक सुधारको बजेट बाँडफाँट तयारी,"(काठमाडौं)शिक्षा, विज्ञान तथा प्रविधि मन्त्रालयले अख्तियार दुरुपयोग अनुसन्धान आयोगको निर्देशनविपरीत राष्ट्रपति शैक्षिक सुधार कार्यक्रमको बजेट बाँडफाँटका लागि विद्यालयसँग प्रस्ताव माग गरेको छ । अख्तियारले पहुँचका आधारमा मन्त्रालयबाट कार्यक्रमको बजेट वितरण हुने गरेको ठहर गर्दै बजेट निर्माणकै क्रममा विद्यालय छनोट गरी वित्तीय हस्तान्तरण गर्न सुझाव दिएको थियो । शिक्षा मन्त्रालयले भने पुरानै शैलीमा बजेट वितरण गर्न प्रस्ताव माग गरेको हो ।मन्त्रालयले कार्यक्रमअन्तर्गत भवन, प्रयोगशाला निर्माण र प्राविधिक धारको पढाइ विस्तारका लागि विद्यालयसँग प्रस्ताव माग गरेको छ । चालु आर्थिक वर्षका लागि उक्त कार्यक्रमअन्तर्गत एक अर्ब बजेट विनियोजन भएको छ । त्यसमध्ये ४४ करोड रुपैयाँ विद्यालय निर्माणमा खर्च गर्ने तयारी छ । अघिल्लो आर्थिक वर्ष तत्कालीन शिक्षामन्त्री देवेन्द्र पौडेलले कार्यक्रमको सबैभन्दा धेरै योजना र बजेट गृहजिल्ला बागलुङमा पारेका थिए । बागलुङमा मात्र एक सय ४३ वटा विद्यालयका लागि बजेट छुट्याइएको थियो । धेरै पालिका र विद्यालय रहेका झापा, मोरङ, सिरहा, धनुषा, सर्लाहीलगायत कुनै पनि जिल्लामा एक सयभन्दा बढी विद्यालयले राष्ट्रपति शैक्षिक सुधार कार्यक्रमको बजेट पाउन सकेका थिएनन् । अख्तियारले पनि त्यतिबेला बागलुङ र रुकुम पश्चिम जिल्लाका विद्यालयमा मात्र बढी कार्यक्रम पारिएको औंल्याएको छ । रुकुम पश्चिम निर्वाचन क्षेत्र रहेका जर्नादन शर्मा त्यतिबेला अर्थमन्त्री थिए । विद्यालय छनोटमा सन्तुलन मिलेको नदेखिएकाले राज्यको स्रोत र अधिकारमा पहुँच भएका पदाधिकारीबाट तटस्थ र निष्पक्ष निर्णय हुन नसकेको अख्तियारले जनाएको छ । सुझावसहित गत कात्तिक १३ मा अख्तियारले शिक्षा मन्त्रालयलाई पत्राचार गरेको थियो । आर्थिक वर्षको मध्यतिर बजेट बाँडफाँट गर्दा कार्यान्वयनमा पर्याप्त समय नपुग्ने र खर्चसमेत प्रभावकारी नहुने औंल्याइएको छ । अख्तियारका प्रवक्ता नरहरि घिमिरेले कानुनअनुसार नै दिएको निर्देशन र सुझाव कार्यान्वयन गर्नुपर्ने बताए । कार्यान्वयनको प्रगति के भएको छ, त्यसको सुझाव पनि माग्छौं, उनले भने । शिक्षा तथा मानवस्रोत विकास केन्द्रले माघ मसान्तभित्र प्रस्ताव पेस गर्न विद्यालयलाई आग्रह गरेको निर्देशक गोविन्दराज पोखरेलले जनाए । विद्यालय भौतिक पूर्वाधार विकासतर्फ ४ कोठे भवन निर्माण, सूचना प्रविधि, विज्ञान प्रयोगशाला र पुस्तकालय स्थापना, प्राविधिक धारको शिक्षा पुगेको स्थानीय तहमा विस्तार गर्न प्रस्ताव पेस गर्न सकिने उल्लेख छ । व्यवस्थापन समितिको निर्णयसहित विद्यालयले प्रस्ताव पेस गर्नुपर्नेछ । जसमा कार्यक्रममा दोहोरोपन नआउने सुनिश्चितता गरेको स्थानीय तहको सिफारिस पत्रसमेत चाहिने प्रावधान राखिएको छ । यसपालि बजेट कम भएकाले ५ सय ९४ विद्यालयमा प्रयोगशाला स्थापना, १९ स्थानीय तहमा प्राविधिक धारको कार्यक्रम विस्तार र ४४ करोड बराबरको रकम विद्यालय भवन निर्माणमा खर्च गरिने शिक्षा मन्त्रालयले जनाएको छ ।स्थानीय तहको माग तथा सिफारिसमा शिक्षामन्त्रीको अध्यक्षतामा रहेको निर्देशक समितिले विद्यालय छनोट र बजेट बाँडफाँट गर्ने व्यवस्था छ । राष्ट्रपति शैक्षिक सुधार कार्यक्रम सुरु भएदेखि नै शिक्षामन्त्री लगायत राष्ट्रपतिसहित पहुँचवालाले आफूले चाहेको विद्यालयमा बजेट केन्द्रित गर्दै आएका छन् । कार्यक्रमको बजेट विद्यालयका ठूला योजनामा खर्च गर्ने लक्ष्य लिए पनि बर्सेनि खुद्रे कार्यक्रममा सक्ने योजना तय हुँदै आएको छ । २०७५ सालमा पूर्वप्रधानमन्त्री केपी शर्मा ओली नेतृत्वको सरकारले बजेटमार्फत घोषणा गरेको उक्त कार्यक्रमले अहिलेसम्म निरन्तरता पाउँदै आएको छ । शिक्षाविद्हरूले भने माध्यमिक शिक्षासम्मको अधिकार स्थानीय तहको रहेको बेला उक्त कार्यक्रमको औचित्यमाथि प्रश्न उठाउँदै आएका छन् ।२०७८ सालमा धेरै बजेट पाउने विद्यालय राष्ट्रपति विद्यादेवी भण्डारी, तत्कालीन प्रधानमन्त्री केपी शर्मा ओली, शिक्षामन्त्री कृष्णगोपाल श्रेष्ठ, परराष्ट्रमन्त्री प्रदीप ज्ञवालीले सिफारिस गरेकामध्येबाट थिए । त्यति बेलादेखि नै कक्षाकोठा निर्माण, खानेपानी, शौचालय, कम्प्युटर ल्याब, पुस्तकालय र विज्ञान प्रयोगशाला निर्माण, शिक्षामा नवीन प्रविधिको प्रवर्द्धन र सिकाइ सामग्री खरिद गर्न बजेट विनियोजन गरिएको छ । मन्त्रालयले कार्यक्रम कार्यान्वयनका लागि कार्यविधिसमेत निर्माण गरेको छ । कार्यक्रम सुरु हुँदा गिरिराजमणि पोखरेल शिक्षामन्त्री थिए । उनले पनि आफूले चाहेका र पहुँचवाला विद्यालयलाई बजेट विनियोजनमा प्राथमिकता दिएका थिए । सुरुमा शिक्षा मन्त्रालयले राष्ट्रपतिले सिफारिस गरेका आधारमा विद्यालयलाई बजेट दिने गरी कार्यविधि ल्याएको थियो । विरोधपछि कार्यविधिमा प्रधानमन्त्री तथा मन्त्रिपरिषद्को कार्यालयको सिफारिसमा परेका विद्यालयलाई प्राथमिकता दिने व्यवस्था गरिएको छ । शिक्षामन्त्रीमा श्रेष्ठ हुँदा अघिल्ला शिक्षामन्त्री पोखरेलको पालाका ३ हजार विद्यालयको आवेदन खारेज गरेर नयाँ प्रक्रियाबाट बजेट बाँडफाँट गरिएको थियो । उनले राष्ट्रपति भण्डारी, प्रधानमन्त्री ओलीदेखि एमालेका नेताहरूले चाहेको कार्यक्रममा बजेट दिएर रिझाएका थिए । कार्यक्रमको पालिका, केन्द्र र प्रदेशबाट अनुगमन गर्ने र पालिकाले अनुदान निकासा गर्ने कार्यविधिमा उल्लेख छ । तर यसअघिका बजेट कार्यान्वयनको अवस्थाबारे शिक्षा मन्त्रालयसँग कुनै तथ्यांक छैन । भवन निर्माण र ल्याबका सामग्री खरिदमा अनियमितता हुँदै आएको गुनासो पनि छ ।"
बहकिएको यात्रामा पर्यटन मन्त्रालय,"२५ सदस्यीय मन्त्रिपरिषद्का सदस्य संस्कृति, पर्यटन तथा नागरिक उड्डयनमन्त्री सुदन किराँती सार्वजनिक चर्चाको केन्द्रमै पर्छन् । उनलाई चर्चामा ल्याउने धेरै कारण उनको अभिव्यक्ति हो, त्यसो त विवादित काममा पनि उनी पछाडि छैनन् । नेपाल वायुसेवा निगमको अध्यक्ष नियुक्तिका लागि करोडकरोड घूसको प्रस्ताव आएको भन्छन्, तर त्यस्तो असंगत प्रस्ताव कहाँबाट आयो भन्ने विषयमा प्रवेश गर्न चाहँदैनन् । नागरिक उड्डयन प्राधिकरण नेतृत्वसँगको द्वन्द्वले उनी चर्चामा आउँछन्, तर त्यसको तार्किक निराकरण नगरी विषयलाई ओझेल पार्छन् । छिटफुट रूपमा उनले केही सकारात्मक पहल नगरेका होइनन् । तर मन्त्रालयअन्तगर्तका महत्त्वपूर्ण काम जसरी लठभद्र भएका छन्, त्यसमा उनको सार्थक हस्तक्षेप भएको छैन । उनले नीतिगत र संरचनागत सुधारका काम गर्न नसक्दा मुलुकको संवेदनशील समय बिनाउपलब्धि व्यतित भइरहेको छ । मन्त्री भएलगत्तै किराँतीले बधाई दिन आउने शुभेच्छुक तथा पार्टीका नेताकार्यकर्तालाई फूलमाला र खादा नलाइदिन बरु त्यो किन्ने पैसा दानपेटिकामा राख्न आग्रह गर्दै आम मानिसको ध्यान खिँचेका थिए । पेटिकामा त्यसरी संकलित रकममा आफ्नो एक महिनाको तलब र सचिवालयको १५ दिनको सुविधा थपेर करिब ६ लाख रुपैयाँ गृहजिल्ला भोजपुरको एक विद्यालयलाई पठाइदिए, जुन सराहनीय थियो । पर्यटनदूतहरूको नियुक्ति खारेजी गर्ने निर्णय भने सकारात्मक छ । पर्यटन बोर्डको सिफारिसमा मन्त्रालयबाट नियुक्त हुने पर्यटनदूतको नियुक्ति प्रक्रिया र उनीहरूको भूमिकामा प्रश्न उठ्दै आएको थियो । जब सफाइसम्बन्धी कार्यविधि बनाएर आफैं सहभागी हुँदै अभियान चलाउन थाले, त्यसमा सकारात्मक र नकारात्मक दुवै कोणबाट टिप्पणी भयो, यद्यपि मन्त्रीले सन्देश दिनेभन्दा पनि आवश्यक नीति निर्माण गर्दै संयन्त्र परिचालनमा भूमिका निर्बाह गर्नुपर्ने थियो । त्यो काममा उनी पछि नै परे । मन्त्री किराँतीका पालामा भएको सबैभन्दा विवादास्पद नियुक्ति लुम्बिनी विकास कोषको उपाध्यक्षमा ल्हारक्याल लामाको हो । बैंकको लकरमा गोली राखेका र राहदानीसम्बन्धी विवादमा परेका लामालाई मन्त्री किराँतीकै सिफारिसमा मन्त्रिपरिषद्ले नियुक्ति दिएको थियो । एक महिनाअघि पशुपति विकास कोषको कार्यकारी निर्देशकमा लक्ष्मी पुनलाई नियुक्त गरिएको थियो, योग्यता र अनुभवमा तादात्म्य नदेखिएको भन्दै उनलाई काम नगर्नूनगराउनू भनी उच्च अदालत पाटनले अन्तरिम आदेश दिएको छ । माओवादीका उपमहासचिव जनार्दन शर्मा गृहमन्त्री भएका बेला प्रेस संयोजक रहेकी पुन शर्माकै सिफारिसमा कोषको कार्यकारी निर्देशकमा नियुक्त भएकी थिइन् । किराँतीले केही दिनअघि रुकुमका किरणबाबु पुनलाई सांस्कृतिक संस्थानको महाप्रबन्धकमा नियुक्ति दिलाएका छन् । मन्त्री किराँती योग्य र सक्षमलाई पारदर्शी प्रक्रियाबाट पदाधिकारी नियुक्ति गर्ने थिति बसाउन चुकेका छन् । नेपाल वायुसेवा निगमका कार्यकारी अध्यक्ष युवराज अधिकारी, नेपाल नागरिक उड्डयन प्राधिकरणका महानिर्देशक प्रदीप अधिकारी, नेपाल पर्यटन बोर्डका प्रमुख कार्यकारी अधिकृत धनञ्जय रेग्मीसँग मन्त्री किराँतीको विश्वासजनक सम्बन्ध रहन सकेन । ती पदाधिकारीलाई न उनले हटाउन सके, न समन्वयमा काम फत्ते गर्न सके । अधिकारीद्वयलाई विभिन्न सवालमा स्पष्टीकरण त सोधे तर निष्कर्षमा पुर्याएनन् । मन्त्री किराँती र राज्यमन्त्री सुशीला सिर्पाली ठकुरीबीच नै अविश्वास बढ्दो छ । यसरी जिम्मेवार पदाधिकारीसँग समन्वय गर्न नसकेपछि पर्यटनमन्त्रीको काम स्वतः फितलो भएको छ । दुर्गम क्षेत्रमा उडान थप्न मन्त्री किराँतीकै निर्देशनमा निगमले साना तीन जहाज थप्ने प्रक्रिया अघि बढाएको छ तर त्यसका लागि आर्थिक स्रोत सुनिश्चित भइसकेको छैन । सोल्टी होटलको सेयर बेचेर रकम जुटाउने गृहकार्यमा निगमकै कर्मचारीको विरोध छ । सरकारले निगमका लागि किनेका तर लामो समयदेखि थन्किएका चिनियाँ जहाज लिलामीका लागि टेन्डर आह्वान गरिएको छ । यथोचित मूल्यमा लिलाम हुने विश्वास निगमकै अधिकारीलाई पनि छैन । विपन्न देशका लागि पोखरा र भैरहवा विमानस्थल सेता हात्ती भएका छन्, जसबाट उपलब्धिभन्दा पनि ऋण बढिरहेको छ । तर, सरकारले भरपर्दो कार्ययोजना ल्याउन सकेको छैन । आफू मन्त्री हुने सुनिश्चित भएपछि उनले अस्पतालको शय्यामा रहेका बुबासँग गरेको कुराकानी उनले सामाजिक सञ्जालबाट सार्वजनिक गरेका थिए । एक वर्षअघिको त्यो संवादमा उनले बुबासँग भनेका थिए, (मन्त्री) पाउनु ठूलो कुरा होइन, काम गर्नु ठूलो कुरा हो, म मेहनत गर्छु । मन्त्री किराँतीले मेहनत गरिरहेका पनि होलान् तर त्यसको नतिजा प्राप्त भइरहेको छैन । उनले कामै गर्ने हो भने ५० अर्ब हाराहारी ऋणमा रहेको वायुसेवा निगमलाई उकास्न स्पष्ट खाका ल्याउनुपर्छ । करिब ५४ अर्ब लगानीमा बनेर पनि अन्तर्राष्ट्रिय उडान नभइरहेका पोखरा र भैरहवाका विमानस्थल सञ्चालनका लागि सक्रिय पहलकदमी लिनुपर्छ । नेपाली वायुसेवा कम्पनीलाई युरोप उडानमा लगाइएको निषेध खुलाउने दिशामा सार्थक पाइला चाल्नुपर्छ ।"
माधव नेपाललाई किन ठूलो भाग ?,"सत्ता गठबन्धनको एउटा दल एकीकृत समाजवादी प्रतिनिधिसभामा सातौं स्थानमा छ । १० सांसद भए पनि राष्ट्रिय दल हुन नसकेको यो पार्टीले कांग्रेस र माओवादी केन्द्रसँग गठबन्धन गरेकै कारण हरेक क्षेत्रमा आफ्नो हैसियतभन्दा बढी नै स्थान पाएको देखिन्छ । वर्तमान सरकार निर्माण हुँदाका बखत आलोपालो सरकार सञ्चालन गर्ने भन्ने कुरा सत्य हो भने र त्यो कार्यान्वयन भयो भने यो पार्टीका अध्यक्ष माधवकुमार नेपाल एक वर्षका लागि प्रधानमन्त्री हुने लाइनमा समेत छन् । एमालेबाट छुट्टिएर नेपालको नेतृत्वमा गठन भएको यो दल गएको संघीय निर्वाचनमा एक्लै सहभागी भएको भए सम्भवतः सबैतिर नील हुने थियो । गठबन्धनकै आडमा अहिलेको अवस्थामा आउन सफल भएको एकीकृत समाजवादीले अहिले सत्ता गठबन्धनका मुख्य दुई दल कांग्रेस र माओवादीसँग सरकारमा मात्र होइन, विभिन्न पदीय भागबन्डामा समेत बार्गेनिङ गर्दै आएको छ, जुन पटक्कै सुहाएको छैन । किनकि अरूको शरण परेर जीविकोपार्जन गर्दै आएको व्यक्तिले आफूलाई शरण दिनेसँग बारम्बार नयाँनयाँ माग राखेर उसका विरुद्धमा गतिविधि गर्दै आयो भने शरण दिनेले उसलाई साथ दिनै छाडिदिन पनि सक्छ । यसर्थ यो दलले आफ्नो हैसियतभन्दा ठूलो माग राखेर बारम्बार गठबन्धनका प्रमुख दल र प्रधानमन्त्रीसँग पौठेजोरी खेल्नु भनेको भोलिका दिनमा आफ्नै राजनीतिक हैसियतमा प्रश्न खडा गर्नु हो । आफ्नै पार्टीका नेताहरूले सम्हालेका मन्त्रालयहरूको कार्यसम्पादन सन्तोषजनक नभइरहेका बेला उक्त पार्टीले सरकारका काममा चुस्तता दुरुस्तता आउन नसकेको भनेर प्रधानमन्त्रीको आलोचना गर्नु कत्तिको उचित होला ? प्रधानमन्त्रीले एकीकृत समाजवादीका मन्त्रीहरूलाई काम गर्न नदिएको हो भने प्रधानमन्त्रीबाट काममा अवरोध भयो भनेर खुलस्त जनतासामु भन्न सक्नुपर्यो । काम नगर्ने तर भाग मात्रै खोजिरहने प्रवृत्तिले पनि पद र स्वार्थकै लागि राजनीति गरेको र पार्टी फुटाएको भन्ने प्रस्ट देखिन्छ । गत माघ ११ मा भएको राष्ट्रिय सभा निर्वाचनमा तीन सिट दाबी गरेको यो पार्टीले दुई सिट मात्र पाएपछि अध्यक्ष नेपालले त्यसको सट्टा अब सरकारमा आफ्नो पार्टीका तर्फबाट पाउने मन्त्रालयमा थप एक दाबी गरिरहेका छन् । आफू गरेर देखाउन नसक्ने तर अरूसँग हात थापेर मात्र चर्चामा आउन चाहनु सुहाउँदो भएन । नेपालले अहिले जसरी प्रधानमन्त्रीसँग आफ्नो पार्टीका लागि अझै फराकिलो हिस्सा खोजिरहेका छन्, जुन दलले बोक्न नसक्ने भारी हो । सुजन देवकोटा, पालुङ्टार४, गोरखा"
रमाइलो छ देश,"मन्त्रीहरूको दिन बित्छ स्टन्टबाजीमाजनताको जीवन बित्छ रोगव्याधीमामहँगी र बेरोजगारी, अस्थिरताको खेतीहामी पनि पाको भैयो, यस्तो देखी देखीपोथी कति हल्ला गर्छ एउटा अण्डा पार्ननेताहरू खप्पिस हुन्छन् तिनलाई माथ गर्न देशवासीको लावालस्कर अर्कै मुलुकतिरनेताहरूको अर्जुन दृष्टि सधैं कुर्सीतिर बोल्न थाले मुख दुख्छ चुप लाग्नु वेशदेख्न सुन्न धेरै पाइन्छ रमाइलो छ देश कृष्ण कुम्पुरे, आदमटार, धादि"
पौडेलद्वय पक्राउले नेताहरूमाथि प्रश्न,"कांग्रेस, एमाले र माओवादी सबैका प्रिय पौडेलद्वय अख्तियारको नियन्त्रणमा शीर्षकको समाचार पढेपछि दिक्क लाग्योे । अख्तियार दुरुपयोग अनुसन्धान आयोगले नेपाल टेलिकमका तत्कालीन प्रबन्ध निर्देशक सुनील पौडेल र सुरक्षण मुद्रण केन्द्रका तत्कालीन कार्यकारी निर्देशक विकल पौडेल गैरकानुनी सम्पत्ति आर्जन कसुरमा समातिएका छन् । सुनील र विकलविरुद्ध यसअघि नै अख्तियारले भ्रष्टाचार प्रकरणमा विशेष अदालतमा मुद्दा दायर गरिसकेको छ । त्यही मुद्दापछि उनीहरू निलम्बित छन् । पहिलेको मुद्दा किनारा नलाग्दै गैरकानुनी सम्पत्ति आर्जनको कसुरमा उनीहरू पक्राउ परेका हुन् । अनुसन्धानका दौरान बोलाउँदा अटेर गरेका पौडेलद्वय विदेश भाग्ने तयारी रहेको सुइँको पाएपछि पक्राउ गरिएको अख्तियारको भनाइ छ । नेपालमा सार्वजनिक पदमा बहाल रहेकै अवस्थामा उनीहरूले अन्तर्राष्ट्रिय परामर्शदाताका रूपमा नियुक्ति लिई काम गरेको र नेपाल राष्ट्र बैंकको स्वीकृतिबेगर विदेशी बैंकमा खाता खोली रकम जम्मा गरेको विषयमा अख्तियारले अनुसन्धान गरिरहेको छ । विकलले त अमेरिकाको स्थायी आवासीय अनुमति लिएको भेटिएको छ । उनीहरूले प्रमाण नष्ट गर्न सक्ने देखिएपछि अख्तियारले हिरासतमा लिएको हो । पुष्पकमल दाहाल प्रधानमन्त्री र सुरेन्द्र (राम) कार्की सञ्चारमन्त्री हुुँदा २०७४ सालमा मुद्रण केन्द्रका कार्यकारी निर्देशक बनेका विकलको प्रभाव सरकार फेरिए पनि उस्तै थियो । केपी शर्मा ओली प्रधानमन्त्री र गोकुल बाँस्कोटा सञ्चारमन्त्री हुँदा पनि उनी बालुवाटारको नजिक भए । बाँस्कोटा ७० करोड घूस मोलमोलाइमा मुछिँदा विकल नै निर्देशक थिए र खरिदको तारतम्य मिलाएका थिए । पछि शेरबहादुर देउवा प्रधानमन्त्री र ज्ञानेन्द्रबहादुर कार्की सञ्चारमन्त्री हुँदा पनि उनी सत्तासँग नजिक नै थिए र दोस्रो कार्यकालका लागि कार्यकारी निर्देशकमा नियुक्ति पाए । सुनीललाई देउवा सरकारले मापदण्डलाई संशोधन गरेरै नेपाल टेलिकमको प्रबन्ध निर्देशक बनायो । अन्ततः पौडेलद्वय अख्तियारको अनुसन्धानमा तानिए र पक्राउ परे । यसबाट मुलुकका विगत र वर्तमान सरकारमा नेतृत्व गर्ने प्रमुख ठहरिएका राजनीतिक दल एमाले, कांग्रेस र माओवादी केन्द्रका प्रधानमन्त्री र सहयोगीमाथि पनि प्रश्न उठेको छ । हाम्रा सरकार प्रमुखहरूको सुशासन भनेकै यस्तै हो ? एकपटक विवादित भएपछि छानबिन गरेर कारबाही गर्ने कि दोहोर्याईतेहर्याई नियुक्ति दिइरहने ? यसबाट पैसाको व्यापक चलखेल भएको आशंका गर्न सकिँदैन र ? गंगाराज अर्याल, पाणिनि८, अर्घाखाँची"
'जीबी राईविरुद्ध डिफ्युजन नोटिस जारी समाचारमा  बाट लिइएका केही टिप्पणी :,"यो डिफ्युजन नोटिस जारी गर्न किन ढिला गरेको थियो सरकारले कुन्नि ? ढिलै भए पनि सही कुरा गरेको छ सरकारले । अब हेरौं, जीबी राई पक्राउपछि कुन कुन अनुहार उदांगिनेछ । लोकबहादुर तामाङ"
संगठित अपराधको 'स्वर्णभूमि,"तेस्रो, राजनीतिकप्रशासनिक संरक्षण ः यी तस्करी प्रकरणमा मुलुककै राजनीतिकप्रशासनिक संयन्त्रको समेत कनेक्सन देखिनु सबैभन्दा डरलाग्दो पक्ष हो । यद्यपि नक्कली भुटानी शरणार्थी प्रकरणमा आफ्ना नागरिकलाई संगठित सञ्जाल नै खडा गरेर शरणार्थी बनाउने कुकर्ममा राजनीतिकप्रशासनिक नेतृत्व संलग्न भएको खुलासा यसअघि नै भएको हो । सुन तस्करी प्रकरणमा तस्करहरूको माओवादी नेतृत्वसँग उठबस, सम्बन्ध र संलग्नता नै देखिनुले नेपालमा संगठित अपराधको सञ्जालको फैलावटमा सन्देह उठ्छ । नेपालमा हुने भ्रष्टाचार अथवा सुन तस्करी लगायतका आपराधिक गतिविधिमा पार्टीविशेषको कुनै नेताको मात्रै संलग्नता छैन । सबैजसो ठूला पार्टीका कुनै न कुनै नेता केही न केही विवादास्पद गतिविधिमा संलग्न रहेका भेटिन्छन् । यद्यपि माओ त्सेतुङको विचार आयात गरेर हिंसाको राजनीति गरेका माओवादीहरूको चिनियाँ तस्करहरूसँग बढ्दो नेक्सस विचारणीय छ । सुन तस्करी, नक्कली भुटानी शरणार्थी वा ललिता निवास प्रकरण, सहकारी ठगी अथवा मौलाउँदो मानव तस्करी जस्ता आपराधिक घटनामा उच्च तहका राजनीतिकप्रशासनिक व्यक्तिहरूको सम्बन्ध र संलग्नता देखिनु चिन्ताको विषय हो । यसरी एकपछि अर्को आपराधिक घटनामा राजनीतिक नेतृत्व र कर्मचारी प्रशासनका अधिकारीहरू मुछिँदा एउटा निष्कर्ष निस्कन्छ नेपाल संगठित अपराधका लागि स्वर्णभूमि बन्दै गएको छ ।संगठित अपराधको सन्दर्भ उठान गर्दा कोलम्बियाका पाब्लो एस्कोबारको स्मरण हुन्छ, जसले अवैध कोकिन कारोबारको साम्राज्य खडा गरेका थिए र सन् १९८० को दशकमा केही सीमित धनी व्यक्तिहरूको सूचीको अग्रपंक्तिमा थिए । समाजसेवी परिचय बनाएका, अमेरिकामा रियलस्टेट कारोबार जस्ता कतिपय वैध व्यवसाय पनि गरेका पाब्लोकै सहउत्पादनका रूपमा कोलम्बियामा थुप्रै लागूऔषध माफिया जन्मिए । राजनीतिक अस्थिरताको जगमा ड्रग्स माफियाको बोलवाला बढ्दा एउटा सुन्दर देश कोलम्बियाको साख मात्रै गिरेन, अपराधले भित्रभित्रै खोक्रियो पनि । नेपालमा एस्कोबार जस्ता माफिया नै त छैनन्, तर हिमालयको काखमा अवस्थित यो देवभूमि संगठित अपराधका राष्ट्रियअन्तर्राष्ट्रिय गिरोहहरूको क्रीडास्थल बन्दै गइरहेको यथार्थ हो । जब राजनीतिक दल, सरकार, प्रहरी प्रशासन र सरकारका संयन्त्र हाँक्ने मान्छेहरू नै आपराधिक उद्यममा संगठित हिसाबले संलग्न हुन्छन्, त्यस्तो देशलाई माफिया राज्य भन्ने गरिन्छ । राष्ट्र कमजोर भएको यो बखत जसरी संगठित तवरले आर्थिक अपराध बढिरहेको छ र जसरी राजनीतिकप्रशासनिक संरक्षण र संलग्नता देखिएको छ, एउटा गम्भीर प्रश्न उठ्छ कतै नेपाल पनि माफिया राज्य बन्दै त छैन ?"
त्रिवि सुधार्न राष्ट्रिय सहमति आवश्यक,"अन्य पक्ष विश्वविद्यालयमा शिक्षक तथा कर्मचारी नियुक्त गर्दा आन्तरिक र बाह्य दुई अलग कार्यविधि र विज्ञापनमार्फत होइन, एकल प्रणाली अनुसरण गर्न आवश्यक छ । किनकि, विश्वविद्यालयको हरेक तहमा हुने प्रतिस्पर्धाले मात्र गुणस्तरको प्रत्याभूति गर्छ । विश्वविद्यालयले देश र समाजमा उदाहरण पेस गर्नुपर्नेमा आफैंले सिन्डिकेट लागू गर्ने होइन । त्रिवि सेवा आयोगमा यस्ता विषयले प्रवेश पाउन पनि राष्ट्रिय सहमति नै आवश्यक देखिन्छ । नत्र नयाँ उपकुलपतिले यस्तो प्रस्ताव कार्यकारी परिषद्बाट पास गराउनै सक्दैनन् । त्रिविलाई सम्बन्धनप्राप्त कलेजबाट खासै केही फाइदा देखिँदैन, तर त्रिविको नयाँ पाठ्यक्रम तर्जुमादेखि नयाँ शैक्षिक कार्यक्रमको खाकासमेत बाहिरै अर्थात् निजी कलेजबाट तय हुने गरेको सुनिन्छ । किनकि त्रिविका कैयौं प्राध्यापक निजी कलेजका सञ्चालक छन् । विषयसमिति, प्राज्ञिक परिषद्, फ्याकल्टी बोर्डसम्म निजी कलेजका प्रतिनिधिहरूको बलियो उपस्थिति छ । त्रिवि सुधारका लागि सरकारले सम्बन्धनप्राप्त कलेजलाई छुट्टै बोर्डमार्फत सञ्चालन हुने गरी ऐन संशोधन गर्न आवश्यक छ । तर त्रिविको नयाँ नेतृत्वले यस्ता चुनौतीसँग जुध्न राजनीतिक सहमति खोज्नैपर्छ । त्रिविको नियम अनुसार प्राध्यापकले एक वर्षमा ९ क्रेडिट पढाउनुपर्छ । तर वास्तविकता विकराल छ जसको चर्चा गरिरहनु नपर्ला । अचम्म त के भने, त्रिविले शिक्षक नियुक्ति गर्दा रोजगार सम्झौता नै गराउँदैन । त्यसो भएपछि प्रतिफल केका आधारमा खोज्ने ? नयाँ नेतृत्वले त्यस्ता विषयमा प्रवेश गर्न चेष्टा गरेमा प्रतिरोध हुने निश्चित छ । अतः त्रिवि सुधारका लागि सरकारले अध्यादेशमार्फत ऐन संशोधन गरी विश्वविद्यालयको कुलपति तथा सहकुलपति प्रधानमन्त्री तथा शिक्षामन्त्री हुने प्रावधान खारेज गर्नैपर्छ । बोर्ड अफ ट्रस्टीको अनावश्यक संरचना होइन, विश्वविद्यालय सिनेटले भोटिङ गरेर उपकुलपति (अध्यक्ष) छान्ने व्यवस्था हुनुपर्छ । साथै प्रमुख राजनीतिक दलहरूले त्रिविको प्राज्ञिक स्वायत्ततामा हस्तक्षेप नगर्ने प्रतिबद्धता जनाउन आवश्यक छ । होइन भने देशको उच्च शिक्षाको धरोहर आगामी केही वर्षपछि इतिहासमा सीमित हुने निश्चित छ ।पराजुली त्रिवि रसायनशास्त्र केन्द्रीय विभागका प्राध्यापक र भट्ट सत्यनिरूपण तथा मेलमिलाप आयोगकी पूर्वसदस्य हुन् ।"
अन्तर्राष्ट्रिय अदालतमा इजरायलको मुद्दा,"अदालतले के गर्यो ? १ १५२ मतद्वारा अदालतले इजरायलले नरसंहारक कार्य रोक्नका लागि सबै उपाय अवलम्बन गर्न आदेश दियो । यसमा प्यालेस्टिनीहरूको हत्या, शारीरिक क्षति, सामूहिक विनाशका लागि डिजाइन गरिएका अवस्थाहरू रोक्न भन्यो ।२ १५२ मतद्वारा अदालतले इजरायलले आफ्नो सेनाले कुनै पनि नरसंहारक कार्य गर्दैन भनेर तुरुन्त प्रभावका साथ सुनिश्चित गर्नुपर्ने भन्यो ।३ १६१ मतद्वारा अदालतले इजरायले नरसंहारका लागि प्रत्यक्ष र सार्वजनिक उक्साहटलाई रोक्न एवं उक्साउनेहरूलाई दण्ड दिनका लागि यथाशक्य सबै उपाय गर्न आदेश दियो ।४ १६१ मतद्वारा इजरायलले गाजापट्टीमा प्यालेस्टिनीहरूले सामना गरिरहेको प्रतिकूल परिस्थितिको सम्बोधनका लागि आवश्यक आधारभूत सेवा र मानवीय सहायताको प्रावधान सुनिश्चित गर्न तत्काल प्रभावकारी कदम चाल्न आदेश दियो । ५ १५२ मतद्वारा अदालतले इजरायललाई विनाश रोक्नका लागि प्रभावकारी कदम चाल्न र नरसंहार महासन्धिका धारा २ र ३ को दायराभित्र सम्बन्धित प्रमाणहरूको संरक्षण सुनिश्चित गर्न आदेश दियो ।६ १५२ मतद्वारा अदालतले इजरायललाई एक महिनाभित्र यो आदेश लागू गर्नका लागि गरिएका सबै उपायबारे अदालतमा रिपोर्ट पेस गर्न आदेश दियो । अदालतले हमासले बन्धक बनाएकाहरूको भविष्यप्रति गम्भीर चिन्ता व्यक्त गर्दै उनीहरूलाई तत्काल रिहा गर्न आदेश दियो ।दक्षिण अफ्रिकाले गाजामा नरसंहार रोक्न आईसीजेले इजरायललाई दिएको आदेशको स्वागत गर्दै यो निर्णय महत्त्वपूर्ण हुने भनेको छ । आईसीजेले गाजा युद्धमा प्रत्यक्ष पक्ष नभए पनि अदालत प्रयोग गर्ने दक्षिण अफ्रिकी अधिकारलाई मान्यता दिएको छ । प्यालेस्टाइनले अदालतका अस्थायी उपायहरूको स्वागत गरेको छ । इजरायलका प्रधानमन्त्रीले भनेका छन्, अन्तर्राष्ट्रिय कानुनप्रति इजरायलको प्रतिबद्धता अटल छ । हाम्रो देश र हाम्रा जनताको रक्षा गर्न हामी प्रतिबद्ध छौं । इजरायलसँग पनि आफ्नो रक्षा गर्ने अन्तर्निहित अधिकार छ । इजरायलको यो मौलिक अधिकार अस्वीकार गर्ने नीच प्रयास यहुदी राज्यविरुद्ध स्पष्ट भेदभाव हो, र यो न्यायसंगत रूपमा अस्वीकार गरियो । इजरायलविरुद्ध लगाएको नरसंहारको आरोप झूटो मात्र होइन, यो अपमानजनक छ र सबैतिरका सभ्य मानिसले यसलाई अस्वीकार गर्नुपर्छ । हमासको भनाइ छ, आईसीजेको निर्णय एउटा महत्त्वपूर्ण विकास हो, जसले इजरायलको गाजा कब्जाको ध्येयलाई परास्त गर्न र गाजामा यसका अपराधहरू उजागर गर्न योगदान पुर्याउँछ । अदालतका निर्णयहरू कार्यान्वयनका लागि इजरायललाई बाध्य पार्न हामी आह्वान गर्छौं ।आईसीजेको आदेशपछि संयुक्त राष्ट्रसंघका प्रत्येक सदस्य र विशेष गरी नरसंहार महासन्धिका पक्षराष्ट्रहरूले प्यालेस्टिनी जनताविरुद्ध सम्भावित नरसंहारको मुद्दालाई गम्भीरताका साथ लिन आवश्यक छ । प्यालेस्टिनी नागरिकको बढ्दो हत्या, भौतिक विनाशको मात्रा, मानवीय सहायताको निरन्तर अस्वीकार र इजरायली अधिकारीहरूको प्यालेस्टाइनविरोधी अमानवीय र नस्लवादी बयानबाजीले इजरायलको नरसंहारक उद्देश्यको सम्भावनालाई औंल्याउँछ । अब इजरायल र दक्षिण अफ्रिकालाई समर्थन गर्ने अलगअलग देशहरूको धारणाको प्रतीक्षा छ ।"
बुढामगर र राई पनि इन्टरपोलको फरार सूचीमा,"काठमाडौं (कास) पोखराको सूर्यदर्शन बचत तथा ऋण सहकारी संस्थाका वर्तमान अध्यक्ष थानबहादुर बुढामगर र पूर्वअध्यक्ष भूपेन्द्र राईविरुद्ध इन्टरपोलले डिफ्युजन नोटिस जारी गरेको छ । सूर्यदर्शनका संस्थापक अध्यक्षसमेत रहेका ग्यालेक्सी टेलिभिजनका अध्यक्ष गितेन्द्रबाबु राई (जीबी) विरुद्ध पनि शुक्रबार इन्टरपोलले डिफ्युजन नोटिस जारी गरेको थियो । करिब १९ हजार बचतकर्ताको १ अर्ब रुपैयाँभन्दा बढी रकम हिनामिना गरेको अभियोगमा जीबी, बुढा मगर र भूपेन्द्रसहित १९ जनाविरुद्ध कास्की जिल्ला अदालतमा दायर सहकारी ठगीसम्बन्धी मुद्दा विचाराधीन छ । ठगी अभियोग लागेका ४ जना अदालतको आदेशमा पुर्पक्षका क्रममा कास्की कारागारमा छन् । संस्थापक अध्यक्ष जीबीसहित १५ जना अझै फरार छन् । कास्की प्रहरी प्रमुख एसपी मोहन थापाले सूर्यदर्शन सहकारी ठगी प्रकरणमा फरार रहेका मध्ये तीन जनाविरुद्ध इन्टरपोलले डिफ्युजन नोटिस जारी गरेको बताए ।"
सिमरा सेजमा १६ करोड लगानीको पहिलो उद्योग,"सिमरामा ६७० बिघामा पीपीपी मोडलका उद्योगसिमरा सेजभित्र रहेको ८ सय ३३ बिघामध्ये बाँकी ६ सय ७० बिघामा पीपीपी मोडलमा उद्योग स्थापना हुने भएको छ । पीपीपी मोडलमा सञ्चालन गर्न प्राधिकरण सञ्चालक समिति बैठकले निर्णय गरिसकेको छ । पीपीपी मोडलका लागि प्रस्तावित फाइल तालुक उद्योग वाणिज्य तथा आपूर्ति मन्त्रालयमा पेस भइसकेको छ, भट्टले भने, मन्त्रालयले मन्त्रिपरिषद्मा पेस गर्छ । मन्त्रिपरिषद्को निर्णयसँगै कार्यान्वयनमा जान्छ । सेजका अनुसार ब्लक ए अन्तर्गत नै १ सय ८३ बिघा जग्गा खाली छ । ब्लक बी अन्तर्गत १ सय २८ बिघा, ब्लक सी अन्तर्गत ५० बिघा, ब्लक डी अन्तर्गत १७८ बिघा, ब्लक ई अन्तर्गत १३३ बिघा जग्गा छ । बाँकी जग्गामा गुरुयोजना बन्दै छ, मन्त्रिपरिषद्बाट निर्णय भएलगत्तै ब्लक बनाएर पीपीपी मोडलमा सञ्चालन गर्छौं, उनले भने ।"
तल्लो अरुणमा जग्गा अधिग्रहण सुरु,"संखुवासभा (कास) जिल्लामा निर्माणाधीन तल्लो अरुण जलविद्युत् आयोजना निर्माणका लागि जग्गा अधिग्रहण सुरु भएको छ । भारतीय कम्पनी सतलज जलविद्युत् निगम लिमिटेडले जग्गा अधिग्रहणसँगै अरुण तल्लो जलविद्युत् आयोजनाको काम अगाडि बढाएको हो । तल्लो अरुण निर्माण गर्न झन्डै १ खर्ब लागत लाग्ने सतलजले जनाएको छ । प्रस्तावित आयोजनाबाट ४ सय ४४ घरधुरी प्रभावित हुनेछन् । प्रभावित घरधुरी आर्थिक रूपमा ९३ र भौतिक रूपमा विस्थापित हुनेछन् । आयोजनाका लागि १ सय ८४ हेक्टर जग्गा आवश्यक पर्नेछ, जसमा निजी जग्गा १ सय ७ हेक्टर, वन क्षेत्र ७० हेक्टर र सरकारी जग्गा ६ हेक्टर छ ।तल्लो अरुण जलविद्युत् आयोजनाको उत्पादन क्षमता बढाइएको छ । परियोजनाको जडित क्षमता ४ सय ७४ दशमलव २५ मेगावाटबाट बढाएर ६ सय ६९ मेगावाट क्षमता बनाइएको हो । परियोजनामा अरुण नदीको बायाँ किनारामा रहेको अरुण ३ परियोजनाको टेलरेसबाट निस्कने ३ सय ४४६८ घनमिटरसेकेन्ड बहावलाई हेड पोन्डबाट सिधै इन्टेक गेटमार्फत १०५ मिटर व्यास भएको घोडेटाप आकारको १७४ किमि लामो सुरुङमा पठाइनेछ ।प्रभावित क्षेत्रमा १६ हजार १ सय ९८ रूख कटान हुनेछन् । निर्माण अविध ५ वर्ष बनाइएको छ । लागत ९२ अर्ब ६७ करोड रहने अनुमान छ । ६ सय ६९ मेगावाट क्षमताको तल्लो अरुण आयोजना निर्माणस्थल क्षेत्र पर्ने संखुवासभाको साविक गाविस दिदिङ वडा नम्बर १, ३ ८, शीतलपाटीको २, ३, ४, ५, ६, ७, पांमा गाविसको ९ र मनकामना गाविसको ४, ६, ७ मा पर्ने जग्गाको अधिग्रहण सुरु गरिएको हो । यसका लागि जिल्ला प्रशासन कार्यालय संखुवासभाले सार्वजनिक सूचनामार्फत ६ सय ५६ जनाको नाम सार्वजनिक गरेको छ । आयोजना निर्माणका लागि तत्कालीन प्रधानमन्त्री केपी शर्मा ओलीले ०७७ माघ १६ गते भारतीय कम्पनी छनोट गरेका थिए ।"
मदनपुरगुलरिया सिँचाइ अलपत्र,"सर्लाही (कास) मुआब्जाको विवादले सर्लाहीस्थित मदनपुरगुलरिया सिँचाइ आयोजना अलपत्र बनेको छ । आयोजनाको ठेक्काको म्याद सकिन दुई महिना बाँकी हुँदा काम सुरुै हुन सकेको छैन । ढंग्रा खोलाबाट किसानको खेतमा पानी पुर्याउने उद्देश्यले ठेक्का सम्झौता भएको मदनपुरगुलरिया सिँचाइ आयोजना मुआब्जाको विवादमा अल्झिएको हो । जलस्रोत तथा सिँचाइ विकास डिभिजन कार्यालय मलंगवाले जग्गा अधिग्रहणै नगरी आयोजनाको ठेक्का लगाएपछि स्थानीय असन्तुष्ट बनेका हुन्, जसको असर आयोजनामा परेको छ । कविलासी नगरपालिकाको एउटा वडा, चक्रघट्टा र कौडेना गाउँपालिकाको साढे ५ सय हेक्टरमा सिँचाइ सुविधा पुर्याउने लक्ष्यसहित सिँचाइ डिभिजन कार्यालय मलंगवाले ०७८ चैत २१ मा ९ करोड ७२ लाख ४० हजार ९ सय ५२ रुपैयाँमा आशिषपृथ्वीयोगेश्वर जेभीसँग ठेक्का सम्झौता गरेको थियो । दुई वर्षको म्याद राखिएको आयोजनाको ठेक्का सम्झौता अवधि आउँदो चैत २० मा सकिँदै छ । कार्यालयले लामो समयसम्म डिजाइन उपलब्ध गराउन नसकेको र अहिलेसम्म साइट क्लियर गराउन नसकेर ठेकेदारले काम सुरु गर्नै पाएको छैन । आयोजनास्थलमा डेढ वर्षदेखि ठेकेदार कम्पनी एक्स्काभेटर लगायतका सामग्री झारेर बसिरहेको छ । सिँचाइ आयोजना बनाउन एक्स्काभेटरसहित अन्य सामान निर्माणस्थलमा राखे पनि स्थानीयको विरोधका कारण काम गर्न नसकिएको ठेकेदार कम्पनीका प्रतिनिधि केशव दाहालले जानकारी दिए । सामग्री रेखदेखका लागि दुई जना सुरक्षाकर्मी राखिएको छ ।"
एसियाडमा स्वर्णको महत्त्वाकांक्षी योजना,"(काठमाडौं)राष्ट्रिय खेलकुद परिषद् (राखेप) ले मिसन २०२६ अन्तर्गत जापानमा हुने २० औं एसियाली खेलकुदमा स्वर्णसहित दोहोरो अंकमा पदक हासिल गर्ने लक्ष्य महत्त्वाकांक्षी योजना अगाडि सारेको छ । आसन्न ओलम्पिक खेलकुद, इन्डोर एसियन गेम्स र साग गेम्सलाई समेत मध्यनजर गरेर राष्ट्रिय टिम तयारीको विशेष प्रशिक्षण सोमबारदेखि सुरु हुने भएको छ ।राखेपका सदस्यसचिव टंकलाल घिसिङले नियमित राष्ट्रिय टिम तयारीको प्रशिक्षण र व्यापक अन्तर्राष्ट्रिय सहभागितालाई उच्च प्राथमिकता दिएर पहिलो चरणमा ५ खेलको तयारी प्रशिक्षण थालिएको आइतबार आयोजित पत्रकार सम्मेलनमा जानकारी गराए । उनले समग्र नतिजा र उपलब्धिलाई मध्यनजर गरी पहिलो चरणमा तेक्वान्दो, कराते, उसु, बक्सिङ र जुडोको तयारी प्रशिक्षण सुरु गर्न लागिएको बताए ।उनले पाँचौं एसियाली पारा खेलकुदको पनि तयारी सुरु गर्ने बताए । राष्ट्रिय टिम तयारीका निर्देशक दीपक विष्टले प्रशिक्षणको अवधिमा खेलाडीको फिटनेस परीक्षण, स्ट्रेन्थ पावर ट्रेनिङ, डाइट एन्ड न्युट्रिसन कक्षा, उत्प्रेरणात्मक तथा खेल विज्ञान कक्षा, योगा कक्षा, स्वास्थ्य परीक्षण, स्वास्थ्य परीक्षण, डोपिङसम्बन्धी अभिमुखीकरण कार्यक्रम पनि हुने जानकारी गराए । विशेष प्रशिक्षणमा रहेका ५ खेलमा २९ पुरुष र २१ महिला खेलाडी रहेका छन् । प्रत्येक खेलका लागि समान २२ गरेर १० प्रशिक्षक खटिने छन् ।"
दक्षिण एसियाली सेपाकताक्रो हुने,"काठमाडौं (कास) नेपाल सेपाकताक्रो संघको आयोजनामा माघको तेस्रो साता पाँचौं दक्षिण एसियाली सेपाकताक्रो प्रतियोगिता हुने भएको छ । प्रतियोगिता माघ १७ देखि १९ सम्म हुनेछ । नेपालमा दक्षिण एसियालीस्तरको प्रतियोगिता हुन लागेको यो तेस्रो पटक हो । यसअघि नेपालले सन् २०१३ र २०१८ मा यो प्रतियोगिता आयोजना गरेको थियो । त्रिपुरेश्वरको राष्ट्रिय खेलकुद परिषद्को कभर्डहलमा हुने प्रतियोगितामा नेपालसँगै भारत, बंगलादेश, श्रीलंका र पाकिस्तानको सहभागिता रहनेछ । प्रतियोगितालाई लिएर आइतबार आयोजित पत्रकार सम्मेलनमा संघका अध्यक्ष नेत्रप्रसाद गुरुङले भारत सबैभन्दा बलियो टिम रहेको र उसलाई नेपाली टिमले चुनौती दिने दाबी गरे ।"
आर्मी विजयी,पोखरा (कास) डिफेन्डिङ च्याम्पियन संकटा क्लबलाई ३० ले पराजित गर्दै त्रिभुवन आर्मी पोखरामा जारी २३ औं आहारारा पोखरा गोल्डकप फुटबलको सेमिफाइनल प्रवेश गरेको छ ।पोखरा रंगशालामा आइतबार क्वाटरफाइनल खेलमा दिनेश हेन्जनले दुई र जिलेस्पीजंग कार्कीले एक गोलको योगदान दिए ।

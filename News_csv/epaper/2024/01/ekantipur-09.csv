शीर्षक,विवरण
२८ कानुन संशोधन गर्न र नयाँ ३ ल्याउन उद्यमीको सुझाव,"संशोधन गर्नॅपर्नेमा औद्योगिक व्यवसाय ऐन २०७६, औद्योगिक व्यवसाय नियमावली २०७८, आयकर ऐन २०५८, कम्पनी ऐन २०६३, भूमिसम्बन्धी ऐन २०२१, वन ऐन २०७६, विदेशी लगानी तथा प्रविधि हस्तान्तरण ऐन २०७५, विदेशी लगानी तथा प्रविधि हस्तान्तरण नियमावली २०७७, सार्वजनिकनिजीसाझेदारी तथा लगानी ऐन २०७५, सार्वजनिकनिजीसाझेदारी तथा लगानी नियमावली २०७७, विशेष आर्थिक क्षेत्र ऐन २०७५ लगायत छन् । समग्र आर्थिक विकासलाई टेवा दिनका लागि आफ्ना सुझावलाई सरकारले गम्भीर रूपमा लिनुपर्ने अध्यक्ष अग्रवालले बताए ।विद्यमान कानुनमा सुधार एवं नयाँ कानुन ल्याउन विशेष प्राथमिकता दिने परिसंघको विश्वास छ । यसले स्वदेशी एवं विदेशी लगानीकर्तालाई सकारात्मक ऊर्जा प्रदान गर्नॅका साथै सरकारलाई समेत छिटो कानुन संशोधनमा सहजता प्रदान गर्ने परिसंघले जनाएको छ ।"
राष्ट्रिय सभाको छवि धमिल्याउँदै दलहरू,"कोशीमा एमालेको दाउप्रमुख प्रतिपक्षी एमालेले कोशी प्रदेशमा कांग्रेसको शेखर कोइराला समूहसँग वार्ता गर्ने भएको छ । कोशी प्रदेश मुख्यमन्त्री केदार कार्कीलाई बहुमत पुर्याउन समर्थन गरेको एमालेले यस पटक आफ्नो उम्मेदवारलाई सघाउन आग्रह गर्ने एमालेका एक नेताले बताए । हामीले कोशी मुख्यमन्त्री बनाउन सहयोग गर्यौं, राष्ट्रिय सभामा एमाले उम्मेदवारलाई सघाउन वार्ताको तयारी छ, ती नेताले भने । एमालेले कोशीमा मजदुर नेता ओम कोइरालाको परिवारबाट रुक्मिणी कोइरालालाई उम्मेदवार बनाएको छ । कांग्रेसबाट महिला समूहमा उम्मेदवार नभएकाले एमालेले शेखर पक्षसँग सहकार्यको प्रस्ताव गर्न लागेको हो । गठबन्धनबाट महिला समूहमा माओवादीकी चम्पा कार्कीको उम्मेदवारी परेको छ । सुनसरी इटहरीकी स्थायी बासिन्दा कोइरालाको निवास भूमिगत समयमा एमालेका नेताहरूकोसेल्टर थियो ।एमालेले अन्यबाट पर्शुराम अधिकारी (भोजपुर), मधेशमा महिलाबाट उषादेवी थरूनी (पर्सा), अन्यबाट कुमारी विजेता झा (महोत्तरी), वाग्मतीमा महिलाबाट रोचकुमारी चौलागाईं (दोलखा), अन्यबाट त्रिलोचन निर्मल पौडेल (चितवन), अपांगताअल्पसंख्यकबाट विवेक देवकोटा (काठमाडौं), दलितबाट ध्रुवराज विश्वकर्मा (धादिङ), गण्डकीमा महिलाबाट सम्झना देवकोटा (गोरखा), अन्यबाट चक्रबहादुर पराजुली (स्याङ्जा), अपांगताअल्पसंख्यकबाट हेमन्द्र शेरचन (मुस्ताङ) उम्मेदवार बनाएको छ । अन्य उम्मेदवारमा लुम्बिनीमा महिलाबाट तुलसाकुमारी केसी (दाङ), अन्यबाट झपेन्द्रबहादुर घर्ती क्षेत्री (पाल्पा), कर्णालीमा महिलाबाट विमलाकुमारी शाही (हुम्ला), अन्यबाट डिल्लीप्रसाद भट्ट (मुगु), दलितबाट हिक्मत विक (दैलेख), सुदूरपश्चिममा महिलाबाट सावित्रादेवी घिमिरे (कैलाली), अन्यबाट ईश्वरीप्रसाद खरेल (कञ्चनपुर) र अपांगताअल्पसंख्यकबाट रामचन्द्र जोशी (कैलाली) छन् ।"
अवकाशको संघारमा दिल्ली दौड,"कार्यालय नै नभएका स्थानमा कर्मचारी पठाउने तयारी दिल्लीस्थित दूतावासमा पहुँचका आधारमा कर्मचारी पठाउने अर्को उदाहरण बनेको छ विशाखापटनम वाणिज्य दूतावास । कार्यालय नै नखुलेको विशाखापटनम वाणिज्य दूतावासका लागि नेपाल सरकारले थप कर्मचारी नयाँदिल्ली पठाउने तयारी गरेको छ । भारतको आन्ध्रप्रदेशस्थित विशाखापटनम बन्दरगाहमा नेपालको तर्फबाट वाणिज्य दूतावास खोल्ने प्रस्तावलाई भारतले स्वीकृति प्रदान गरेको छैन । तर हुँदै नभएको कार्यालयका लागि पहिलेदेखि एक जना उपसचिव दिल्लीमा रहेकै बेला अर्को एक जना शाखा अधिकृतलाई सरकारले दिल्लीमै पठाउन थालेको छ । विशाखापटनम वाणिज्य दूतावासको दरबन्दीमा प्रशासनतर्फका एक जना उपसचिव दिल्लीस्थित नेपाली दूतावासमा पहिलेदेखि नै कार्यरत छन् । कार्यालय विशाखापटनममा रहने भएपछि उपसचिवको दरबन्दी पनि त्यहींका लागि हो । तर, विशाखापटनममा कार्यालय नै नभएपछि त्यहाँ खटिएका कर्मचारी दिल्लीमा बस्दै आएका छन् । सामान्य प्रशासन मन्त्रालय स्रोतका अनुसार दिल्ली पठाउनलाई एक जना प्रशासनतर्फका महिला कर्मचारीको नाम परराष्ट्र मन्त्रालयमा पठाइसकिएको छ । उनको स्वास्थ्य उपचारकै आवश्यकता हेरेर उनलाई दिल्ली पठाउन लागिएको स्रोतको दाबी छ । स्रोतका अनुसार परराष्ट्रमन्त्री एनपी साउदले प्रशासनतर्फका एक जना शाखा अधिकृतलाई विशाखापटनममा कायम रहेको दरबन्दीमा दिल्ली पठाउने सम्पूर्ण तयारी गरिसकेका छन् । भारतमा दिल्लीको दूतावासबाहेक कलकत्तामा वाणिज्य दूतावासको कार्यालय छ । भारतले कलकत्ता र हल्दियापछि तेस्रो मुलुकबाट सामान आयातका लागि विशाखापटनम बन्दरगाहको प्रयोग गर्ने अनुमति दिएको छ । सन् २०१६ मा उक्त बन्दरगाह प्रयोगको अनुमति भारतले पाएको हो । त्यसपछि नेपाल सरकारले विशाखापटनममा उपसचिवको नेतृत्वमा वाणिज्य दूतावास रहने गरी दरबन्दी स्वीकृत गरेको थियो । तर, भारतले कार्यालय खोल्ने अनुमति दिएन । स्रोतका अनुसार उपचारका लागि आवश्यक रहेको भन्दै सहानुभूति राख्दै शाखा अधिकृतलाई पठाउने तयारी गरिएको छ । विदेशी नियोगमा खटिएका कर्मचारीको उपचार खर्च सरकारले व्यहोर्ने गरेको छ । एक जना शाखा अधिकृत नियोगमा आउँदा उसले नेपालमा पाइरहेको तलबका अतिरिक्त मासिक १ हजार ५ सय अमेरिकी डलर वैदेशिक भत्ता पाउँछन् । त्यसबाहेक सँगै बसेका श्रीमान् वा श्रीमतीका लागि मासिक रूपमा वैदेशिक भत्ताको १५ प्रतिशत, बुबा वा आमामध्ये एक जनाका लागि मासिक ५ प्रतिशत र २१ वर्षमुनिका दुई जना सन्तानका लागि २० प्रतिशत अतिरिक्त भत्ता पाउँछन् । कर्मचारीको आवास खर्च पनि सरकारले व्यहोर्छ ।"
सम्झौता खारेज गर्न व्यवसायीको माग,"(काठमाडौं)वैदेशिक रोजगार बोर्डसँग अपारदर्शी सम्झौता गरेको मलेसियन निजी कम्पनीले नेपाली कम्पनीलाई ४० प्रतिशत दिने सम्झौता गरेको खुलेको छ । नेपाली श्रमिकको कल्याणकारी कामका लागि भन्दै मलेसियन रोजगारदातासँग प्रतिकामदार ४५ डलर उठाउने गरी फरेन वर्कर्स वेलफेयर सेन्टर (एफडब्लूडब्लूएस) ले सम्झौता गरेको थियो । सम्झौता कार्यान्वयनमा आए मलेसियन कम्पनीले एक वर्ष मात्र कम्तीमा एक लाख कामदारको माग प्रमाणीकरण गरेबापत ४५ लाख डलर (झन्डै ६० करोड रुपैयाँ) मलेसियन रोजगारदाताबाट उठाउनेछ । बोर्डसँगको सम्झौतामा फरेन वर्कर्सले मागपत्र प्रमाणीकरणमा संलग्न गराउनेदेखि नेपाली कामदारको भर्ना प्रक्रिया र कामदारलाई आइपर्ने सबै समस्या हेर्ने भनिएको छ । यो काम गर्नका लागि बोर्डले शुल्क उठाउने अधिकार दिएको हो । २०२२ सेप्टेम्बर १२ मा भएको सम्झौतामा फरेन वर्कर्सले उठाएको रकमको ४० प्रतिशत नेपाली कम्पनी नेप्लिज वर्कर्स प्रोटेक्सन सेन्टरलाई दिने पनि उल्लेख छ । यो सम्झौतापत्रसहित नेप्लिज वर्कर्सले नेपाली कामदारको कल्याणकारी काम गर्ने दाबीसहितको प्रस्ताव वैदेशिक रोजगार बोर्डमा पेस गरेको थियो । यसपछि बोर्डका कार्यकारी निर्देशक द्वारिका उप्रेती फरेन वर्कर्सका प्रतिनिधिसँग छलफल गर्न पटकपटक मलेसिया पुगेका थिए । फरेन वर्कर्सले बोर्ड र नेपाली कम्पनी नेप्लिज वर्कर्ससँग गरेको सम्झौताको व्यहोरा उस्तै छ । मागपत्र प्रमाणीकरणका बेला मलेसियामा रोजगारदाता पहिचान गर्न दूतावासलाई फरेन वर्कर्सले सहयोग गर्ने उल्लेख छ । यो प्रावधानप्रति व्यवसायीहरूले कडा आपत्ति जनाएका छन् । उनीहरूले यसलाई कल्याणकारी काम गर्ने नाममा फरेन वर्कर्सले सिन्डिकेट खडा गर्न लागेको दाबी गरेका छन् । सम्झौताअनुसार नेपालमा कामदारको विवरण अनलाइनमा प्रवेश गराउने, म्यानपावर कम्पनी दर्तादेखि काठमाडौंस्थित मलेसियन दूतावाससँग समन्वयलगायतको जिम्मेवारी नेप्लिज वर्कर्सको रहनेछ ।नेपाल वैदेशिक रोजगार व्यवसायी संघले श्रम सम्झौताविपरीत मलेसियन रोजगारदातासँग अतिरिक्त शुल्क उठाउने कार्यले मलेसियामा नेपालीले पाउने अवसर गुम्ने भन्दै गम्भीर चासो व्यक्त गरेको छ । मलेसियाको उत्पादन क्षेत्रमा नेपालीको बाहुल्य छ । एउटै कम्पनीले कम्तीमा २ सयदेखि हजार कामदार लैजान एकै पटक मागपत्र ल्याउँछ । अब त्यस्तो रोजगारदातालाई नेपाली लैजानुपरेमा ठूलो खर्च तिर्नुपर्छ, संघका अध्यक्ष राजेन्द्र भण्डारीले भने, यो सम्झौता कार्यान्वयनमा आए ठूला कम्पनीले नेपालीको विकल्प खोज्नेछन् । उनले सम्झौताका कारण सय जना कामदार लैजाने रोजगारदाताले राजस्वबाहेक थप ६ लाख रुपैयाँ बुझाउनुपर्ने अवस्था आएको बताए । जति संख्या माग्यो, हरेक कामदारको टाउको गनेर पैसा तिर्नुपर्ने अवस्था आयो । हजार जना कामदार लैजाने रोजगारदाताले ६० लाख रुपैयाँ तिर्नुपर्छ, यो भनेको १ सय ३३ जनाको एक महिनाको तलब हो । अब त्यस्तो कम्पनीले नेपालीलाई किन लैजान्छ ? उनले भने । सोमबार पत्रकार सम्मेलन गर्दै संघले सम्झौता खारेज गर्न श्रम, रोजगार तथा सामाजिक सुरक्षा मन्त्रालयसँग माग गरेको छ । यो सम्झौता खारेज नभए हामी काम गर्न सक्दैनौं, कामदार पठाउन बन्द गर्नुपर्छ, उनले भने, रोजगारदाताको नाममा रकम असुल गरे पनि अन्तिममा त्यसको भार कामदारकै टाउकामा आउने हो । यसले नेपालको वैदेशिक रोजगारीलाई धराशायी बनाइदिन्छ । नेपाल वैदेशिक रोजगार व्यवसायी संघका पूर्वअध्यक्ष रोहण गुरुङसहितको टोलीले सोमबार परराष्ट्रमन्त्री एनपी साउदलाई भेटेर सम्झौताबारे ध्यानाकर्षण गराएको थियो । वैदेशिक रोजगारीका नाममा सिन्डिकेट हुन लागेको भन्दै टोलीले मन्त्री साउदलाई मलेसियाको रोजगारीलाई समाप्त पार्ने सम्झौता कार्यान्वयन नगराउन आग्रह गरेको थियो । दुई देशबीचको सम्बन्धमा परराष्ट्र मन्त्रालयको राय सल्लाहबिना गरिएको सम्झौताप्रति परराष्ट्रले फाइल फिर्ता पठाउने तयारी गरेको छ । परराष्ट्रमन्त्री साउदले सम्झौताको अध्ययन भइरहेको बताए । फाइलको अध्ययन भइरहेको छ, हामी श्रम मन्त्रालयलाई चिठी पठाउँछौं, उनले कान्तिपुरसँग भने । गत आर्थिक वर्ष वैदेशिक रोजगारीमा गएका ७ लाख ७१ हजारमध्ये सबैभन्दा बढी मलेसियामा मात्रै २ लाख ५९ हजार नेपाली गएका थिए । यो वैदेशिक रोजगारीमा जाने कुल संख्याको ४४ प्रतिशत हो । आर्थिक मन्दीका कारण खाडी क्षेत्रमा रोजगारीको अवसर खुम्चिएका बेला मलेसियाले नै वैदेशिक रोजगारीमा भरथेग गरेको थियो । चालु आर्थिक वर्षको ५ महिनामा मलेसियामा ३१ हजार ७ सय २९ जना मात्रै गएका छन् । विभागका अनुसार साउनमा ७८ सय २६, भदौमा ६८ सय ५५, असोजमा ६४ सय ५८, कात्तिकमा ३९ सय ७९ र मंसिरमा ६६ सय ११ जना गएका छन् ।"
कोरिया भाषा परीक्षा तीन चरणमा,"काठमाडौं (कास) कोरियाको रोजगार अनुमति प्रणाली (ईपीएस) को उत्पादनमूलक क्षेत्रको भाषा परीक्षामा सबैले सहभागिता जनाउन पाउने भएका छन् । पानीजहाजसम्बन्धी कामको परीक्षामा फेल भएका नेपाली यसमा सामेल हुन पाउनेछन् । माघ ६ देखि सुरु हुने परीक्षा तीन चरणमा सम्पन्न हुनेछ ।वैदेशिक रोजगार विभाग र कोरियाको मानव संसाधन विभाग (एचआरडी) बीचको बैठकले सोमबार भाषा परीक्षासम्बन्धी विवाद टुंग्याएको हो । विभागका महानिर्देशक डन्डुराज घिमिरेले एक लाख ६४ हजार जनाले भाषा परीक्षा दिन पाउने बताए । हामीले तीन चरणमा परीक्षा लिनेछौं । पहिलो चरणमा ४७ हजारको हुनेछ । दोस्रो चरणमा ८० हजार र बाँकीको तेस्रो चरणमा हुनेछ, उनले भने, प्रत्येक दिन परीक्षामा एक हजार जना सहभागी हुनेछन् । पहिलो चरणको परीक्षा सकिन कम्तीमा ४७ दिन लाग्नेछ । गत मंसिर १९ मा कोरियाको पत्रअनुसार विभागले सन् २०२४ का लागि उत्पादनमूलक कामदारका रूपमा लैजान सकिने १५ हजार ८ सय ४८ जना उम्मेदवारको रोस्टर छनोट गर्न भन्दै आवेदन दिनेको योग्यता तोकेको थियो । जसमा फौजदारी अभियोगमा सजाय पाएका, कोरियाबाट निष्कासन (डिपोर्ट) भएका, कोरियामा ईनाइन र ईटेन भिसामा ५ वर्षभन्दा कम बसेका र सन् २०२३ भित्र कोरियाको भाषा परीक्षामा सामेल भएकाहरू सहभागी हुन नपाउने प्रावधान थियो । जुन प्रावधानले २०२३ मा नै पानीजहाजसम्बन्धी परीक्षामा सहभागी ३२ हजारलाई उत्पादन क्षेत्रका लागि खुलाइएको पुस २ देखि ६ सम्मको भाषा परीक्षामा आवेदन दिन रोक लगाइएको थियो । त्यसरी वञ्चित भएकामध्ये केही उच्च अदालत पुगेपछि अदालतले परीक्षामा सहभागी गराउन आदेश दिएको थियो । यो विवादले उग्र रूप लिएपछि भएको प्रदर्शनमा दुई युवा प्रहरीबाट मारिएका थिए । घटना संवेदनशील बनेपछि श्रम सचिव केवलप्रसाद भण्डारी र नेपालका लागि कोरियाली राजदूत टीयोङ पार्कको टोलीबीच श्रम मन्त्रालयमा भएको छलफलले भाषा विवादलाई प्राविधिक समितिको बैठकबाट टुंग्याउने निष्कर्ष निकालेको थियो । जसअनुसार सोमबार विभाग र एचआरडीको बैठकले विवाद टुंग्याएको हो ।"
कोरोनाको नयाँ भेरिएन्ट नेपालमा पनि,"(काठमाडौं)पछिल्लो समय छिमेकी मुलुक भारत र चीनसहित विश्वका विभिन्न देशमा देखिएको कोभिड१९ को नयाँ सबभेरिएन्ट जेएन१ नेपालमा पनि देखिएको छ । स्वास्थ्य मन्त्रालयले सोमबार विज्ञप्ति जारी गर्दै नेपालमा पहिलो पटक जेएन१ को संक्रमण पुष्टि भएको जानकारी दिएको हो ।स्वास्थ्य मन्त्रालयका प्रवक्ता डा प्रकाश बुढाथोकीका अनुसार ७ वटा नमुनामा जेएन१ पुष्टि भएको छ । देशका विभिन्न भागबाट विभिन्न उमेर समूहका व्यक्तिका १६ वटा नमुना संकलन गरी आइतबार राष्ट्रिय जनस्वास्थ्य प्रयोगशालाले जिनोम सिक्वेन्सिङ गरेको थियो । मन्त्रालयले कोभिड१९ को सबभेरिएन्टको बढ्दो संक्रमणलाई ध्यान दिँदै सीमा नाकाका हेल्थ डेस्कलाई आवश्यक स्क्रिनिङ गराउन अनुरोधसमेत गरेको छ । त्यस्तै स्वास्थ्य कार्यालयहरूलाई पनि मन्त्रालयले आवश्यक स्क्रिनिङ र निगरानीका साथै स्वास्थ्य उपचार व्यवस्थापन तयारी अवस्थामा रहन मन्त्रालयले अनुरोध गरेको छ । प्रवक्ता बुढाथोकीका अनुसार नेपालमा जेएन१ सबभेरिएन्ट देखिए पनि त्यसबाट आत्तिहाल्नुपर्ने अवस्था भने छैन । खोप लगाएकाहरूमा यो भेरिएन्टको गम्भीर असर देखिएको छैन, तर खोप नलगाएका र अन्य स्वास्थ्य समस्या भएकालाई भने समस्या देखिन सक्छ, त्यसैले सबैले जनस्वास्थ्यका मापदण्ड पालना गर्नु उचित हुन्छ, उनले भने ।संक्रमण र संक्रमणको फैलावट रोकथाम गर्नका लागि मन्त्रालयले सर्वसाधारणलाई जनस्वास्थ्यका मापदण्ड पालना गर्दै भीडभाडमा नजान, भौतिक दूरी कायम गर्न, मास्कको प्रयोग गर्न र साबुनपानीले हात धुन अपिल गरेको छ ।विश्व स्वास्थ्य संगठन (डब्लूएचओ) ले कोभिड१९ को नयाँ भेरिएन्ट जेएन१ तथा इन्फ्लुएन्जाको संक्रमण बढिरहेको भन्दै सतर्कता अपनाउन आग्रह गरिसकेको छ ।डब्लूएचओले कोरोना संकटकाल अन्त्य भएको घोषणा गरे पनि जोखिम भने रहिरहेको जनाएकाले कोरोनाको निरन्तरतालाई ध्यान दिएर सरकार जहिले पनि यस विषयमा गम्भीर हुनुपर्ने सरुवा रोग विशेषज्ञ डा शेरबहादुर पुन बताउँछन् । अहिले रुघाखोकी र ज्वरोको सिजन छ । बेलैमा परीक्षण गर्न पाएमा रोग पत्ता लगाई समाजमा फैलिन सक्ने खतराबाट बचाउन र रोग निदान गर्न सकिन्छ, उनले भने ।"
जनताबाट अस्वीकृत नेता राष्ट्रपतिबाट कसरी स्वीकृत ?,"गत वर्ष मात्रै भएको निर्वाचनमा मतदाताबाट अस्वीकृत नेता अहिले पार्टी नेतृत्वलाई प्रभावमा पारेर जस्केलाबाट राष्ट्रिय सभा जाने बाटोमा लागेका छन् । आवधिक निर्वाचनमा पराजित भएमा पाँच वर्षसम्म धैर्य नगर्नु मतदातामाथिको भद्दा मजाक हो भने त्यस्तो पात्र र प्रवृत्तिलाई पुरस्कृत गर्नु नेतृत्वको लगामविहीन स्वेच्छाचार हो । यो विषय विगतमा पनि पटकपटक उठेको र नागरिकबाट तीव्र विरोध भएको पृष्ठभूमिमा खोजीखोजी त्यस्तै उम्मेदवार खोजेर जस्केलाबाट संसद् पुर्याउने प्रवृत्तिले दल र नेता विशेषलाई मात्र होइन, राजनीतिप्रतिको विश्वासलाई क्षीण बनाइरहेको छ । यसको चेत नखुल्नु चिन्ताको विषय हो । प्रदेशसभा सदस्य र पालिका प्रमुखउपप्रमुख मतदाता (निर्वाचकमण्डल) रहने राष्ट्रिय सभा निर्वाचनमा दलहरूले अघिल्लो वर्ष मात्र निर्वाचनमा पराजित भएका नेतालाई अघि सारेका छन् । कांग्रेसका वरिष्ठ नेता कृष्णप्रसाद सिटौलाले विगतमा अवसर नपाएका होइनन् । उनी पार्टीमा महामन्त्री र सरकारमा उपप्रधान तथा गृहमन्त्री भइसकेका नेता हुन् । त्यस्तै ०४८ सालदेखि नै चुनाव लडेका, चार पटक सांसद र मन्त्री भइसकेका आनन्द ढुंगानालाई कांग्रेसले मधेसबाट उम्मेदवार बनाएको छ । गण्डकीबाट अन्य टिकट पाउने किरणबाबु श्रेष्ठ गत निर्वाचनमा प्रदेशको समानुपातिक सूचीमा समेत थिए । गठबन्धनको अर्को घटक जनता समाजवादीले पूजा चौधरीलाई उम्मेदवार बनाएको छ । उनी गत प्रदेशसभामा निर्वाचनमा रौतहट३(क) मा पराजित भएकी थिइन् ।जनताबाट प्रत्यक्ष निर्वाचित हुन खोज्दा पराजित भएकाहरूले यसको जवाफआफू र पार्टीभित्र खोज्ने हो । तर, त्यसको भुक्तान देशलाई गर्न लगाउने होइन । अझ, मन्त्रिपरिषद्को सिफारिसमा राष्ट्रपतिबाट मनोनयन गर्ने भनेर छानिएकी राष्ट्रिय जनमोर्चाकी नेतृ दुर्गा पौडेल गत वर्षकै प्रतिनिधिसभा निर्वाचनमा प्यूठानबाट पराजित भएकी हुन् । राष्ट्रपति देशका प्रथम नागरिक हुन् । सर्वसाधारण नागरिकबाट अस्वीकृत नेतालाई राष्ट्रपतिबाट स्वीकृत गर्न लगाउने राजनीतिक दलहरूले जनमानसको मनोविज्ञानको न्यूनतम पनि आकलन नगरेको देखिन्छ । सतहमै प्रकट भइरहेको असन्तोषलाई यो रवैयाले झन् बल प्रदान गरिरहेको छ, यो कुनै पनि कोणबाट शुभ लक्षण होइन । राष्ट्रिय सभा कुनै अतिरिक्त मञ्च होइन, यो त संसदीय लोकतन्त्रको सबैभन्दा जिम्मेवार र मर्यादित सदन हो । यो सदनले कानुन बनाउने, सरकारलाई उत्तरदायी बनाउने, नियमननिर्देशन दिने र संसदीय सुनुवाइ गर्ने मात्र होइन, राज्यलाई विज्ञ सेवा प्रदान गर्ने अपेक्षा गरिन्छ । कानुन निर्माणका क्रममा अर्को सदन प्रतिनिधिसभाले गरेको कमजोरीसमेत सच्याउने जिम्मेवारी राष्ट्रिय सभाको हुन्छ । त्यसैले यो सदनमा सीमान्तकृत र लोपोन्मुख समुदायका प्रतिनिधिलाई समेत सहभागी गराउने अवधारणा छ । संसदीय शक्ति सन्तुलनका लागि पनि राष्ट्रिय सभाको व्यवस्था गरिएको हो । तर यस्तो गहन मर्मविपरीत राजनीतिक दलहरूले राष्ट्रिय सभालाई नेता व्यवस्था गर्ने शिविर बनाउँदै आएका छन् ।निर्वाचनमा पराजित भएलगत्तै अर्को निर्वाचनमा भाग लिन नपाउने परिकल्पना गरेरै संविधानले प्रतिनिधिसभामा पराजित उम्मेदवारलाई सदनको कार्यकालमा मन्त्री हुन निषेध गरेको छ । यो मर्मलाई मूर्त बनाउन निर्वाचन आयोगले एक पटक पराजित उम्मेदवारलाई कम्तीमा पाँच वर्ष अर्को चुनावमा जानबाट रोक्ने गरी कानुन प्रस्ताव गरेको छ । निर्वाचनसम्बन्धी कानुनलाई संशोधन र एकीकरण गर्न बनेको विधेयक को मस्यौदामा संघीय संसद्, प्रदेशसभा वा स्थानीय तहको सदस्य पदमा उम्मेदवार भई पराजित भएको व्यक्ति त्यस्तो पदको कार्यकाल पूरा नभएसम्म कुनै पनि तहको निर्वाचनमा उम्मेदवार हुन सक्ने छैन भन्ने प्रावधान राखिएको छ । जनताबाट अस्वीकृत नेताहरूको अनावश्यक दौडधुप रोक्न तथा राष्ट्रिय सभाको गरिमा जोगाउन पनि निर्वाचन आयोगको प्रस्तावअनुसारको कानुनी प्रबन्ध गर्न जरुरी छ । तर, दलहरू भने लोकतन्त्रको सर्वाधिकार आफैंमा निहित गर्न खोजिरहेका छन् । संघीय लोकतान्त्रिक गणतन्त्र स्थापनापछि गठन भएको राष्ट्रिय सभाको पहिलो ६ वर्षे कार्यकाल फागुन २० मा सकिँदै छ । २०७४ सालमा राष्ट्रिय सभा गठनपछि गोला गरिँदा एकतिहाइको दुई वर्षमै, अर्को एकतिहाइको चार वर्षमा कार्यकाल सकिएको थियो । रिक्त पदमा तत्कालै निर्वाचन भएर पदपूर्ति पनि हुँदै आएको छ । बाँकी एकतिहाइको कार्यकाल फागुन २० मा सकिँदै छ । एक जनाको मनोनयन राष्ट्रपतिबाट हुनेछ भने १९ जनाका लागि माघ ११ मा मतदान हुँदै छ । त्यसैका लागि सोमबार विभिन्न दलका ५२ जनाले उम्मेदवारी दिएका छन् । राष्ट्रिय सभाका अध्यक्ष गणेशप्रसाद तिमिल्सिनाको पनि कार्यकाल सकिने भएकाले यसैपालि नयाँ नेतृत्व चयन हुनेछ । सत्तारूढ दलहरूले राष्ट्रिय सभा निर्वाचनमा समेत गठबन्धन गर्नाले प्रतिपक्ष भने झन्झन् कमजोर हुँदै गएको छ । यस्तो अवस्थामा सरकारलाई उत्तरदायी बनाउने तथा नियमन र निर्देशन दिनेजस्ता भूमिकामा सदन प्रभावी हुन सक्छ कि सक्दैन भन्ने प्रश्न पनि छ । यस्तो प्रश्न चिर्न पनि दलीय राजनीतिमा सक्रिय नेतालाई व्यवस्थापन गर्नुको साटो विभिन्न क्षेत्रका प्रतिष्ठित र विज्ञ व्यक्तिहरू अघि सार्नुपर्थ्यो तर त्यसमा सत्तारूढ दल चुकेका छन् । यो पहिलो पटक भएको भए अर्को पटक सुधार हुन्छ भनेर अपेक्षा गर्न सकिन्थ्यो तर प्रथा नै बसेकाले यसलाई सुधार्न दलहरूको आन्तरिक लोकतन्त्रलाई नै सुधार्नु आवश्यक छ, यसको सघन पहल दलका नेताकार्यकर्ताहरूले गर्नुपर्छ ।"
मन्त्री हेरफेरको उल्झन,"कान्तिपुरमा पुस १८ मा प्रकाशित दाहालदेउवाबीच मत नमिल्दा मन्त्रिपरिषद् हेरफेरमा ब्रेक शीर्षकको समाचार पढ्दा मन अत्यन्त खिन्न भयो । कांग्रेसले एक पटक पठाएका मन्त्रीलाई दुई वर्षसम्म कायम गर्ने भनी पुरानैलाई अझ एक वर्ष निरन्तरता दिन चाहेको छ । अन्य दलका मन्त्रीलाई मात्र फिर्ता गरी नयाँलाई पठाउँदा गलत सन्देश जाने डर भएकाले प्रधानमन्त्री पुष्पकमल दाहाललाई मन्त्री हेरफेर गर्न अप्ठेरो भएको हो । तर राष्ट्रिय सभाको निर्वाचनपश्चात् मन्त्रिपरिषद् हेरफेर गर्ने प्रतिबद्धता प्रधानमन्त्री दाहालले गरिसकेका छन् ।उता कांग्रेस सभापति शेरबहादुर देउवाले मन्त्रिपरिषद् हेरफेर गर्ने अधिकार प्रधानमन्त्रीलाई रहेको बताए पनि भित्री मनमा अर्थमन्त्री, स्वास्थ्य तथा जनसंख्या र परराष्ट्रमन्त्रीलाई फेर्न चाहेका छैनन् । बरु नक्कली भुटानी शरणार्थी प्रकरणजस्तो गम्भीर अपराधमा बालकृष्ण खाणलाई पक्राउ गरेदेखि देउवा गृहमन्त्रीप्रति असन्तुष्ट छन् । अर्कातिर प्रधानमन्त्री दाहाल चाहिँ अर्थ, शिक्षा, ऊर्जा, श्रम, भूमि व्यवस्था, उद्योगमन्त्रीसँग असन्तुष्ट छन् । अर्कातिर प्रधानमन्त्री दाहालमाथि सुशासन कायम गर्न नसकेको, निर्माण व्यवसायीले आयोजनाको भुक्तानी पाउन नसकेको, पुँजीगत खर्च गर्न नसकेको, रोजगारीको अवसर सिर्जना गर्न नसकेको, निर्यात घटेको, बजारमा मूल्यवृद्धि नियन्त्रण गर्न नसकेको जस्ता कमजोरीप्रति चर्को आलोचना भइरहेको छ । सरकारको सुशासनको मार्गका महत्त्वपूर्ण खम्बाका रूपमा रहेका मन्त्रिपरिषद्का सदस्यहरूको कार्यसम्पादन चुस्त दुरुस्त हुनुपर्ने, जनताका पीरमर्का सम्बोधन गर्ने, मुलुकको उन्नतिका लागि चौबीसै घण्टा चिन्तन मनन गर्ने, अनुगमन गरी पुरस्कार र सजायको प्रणालीको विकास गर्ने ध्याउन्न भए मात्र वाहवाही हुन्थ्यो । तर त्यसको विपरीत उद्घाटनमा व्यस्त, आर्थिक लाभपछि मात्र दौडने, आफ्ना आसेपासेको गल्तीलाई ढाकछोप गर्ने मन्त्रीबाट के आशा गर्न सक्लान् निरीह जनताले ? नेताहरू आफ्ना आसेपासे भनेपछि भ्रष्टाचारअपराधमा कारागार वा हिरासतमा रहँदा पनि भेट गर्न जान्छन् । बरु दुई दिनमात्र भए पनि सही र सुशासन प्रदान गर्ने नेता चाहिएको छ । गंगाराज अर्याल,पाणिनि८, पाली, अर्घाखाँची"
राष्ट्रिय सभाको औचित्य,"राष्ट्रिय सभा निर्वाचनको मुखैमा अच्युत वाग्लेले कान्तिपुरमा लेखेको लेख समसामयिक र अर्थपूर्ण लाग्यो । २०४८ सालदेखि नै हाम्रो संसद्को एक अभिन्न अंगका रूपमा रहेको राष्ट्रिय सभाले अहिलेसम्म देश र जनताको हितमा तथा राजनीतिमा गुणस्तर विकास गराउन कुनै योगदान गर्न नसकेको जगजाहेर छ । प्रतिनिधिसभाको चुनावमा जनताले नपत्याएका केही नेतालाई भरणपोषण दिएर राख्ने आश्रम जस्तो भएको छ, हाम्रो सेकेन्ड च्याम्बर । १९ सिटका लागि अहिले हुन लागेको निर्वाचनले पनि कुनै सकारात्मक दृश्य नदेखाउने स्पष्ट भइसकेको छ ।लेखक वाग्लेले संविधान संशोधन गरेर राष्ट्रिय सभालाई यथाशीघ्र खारेज गर्नु हितकर हुनेछ भनेका छन्, त्यो सही हो । तर त्यसो गरिने छैन । किनकि नेपालका कुनै पनि दललाई राष्ट्रको हित गर्नु नै छैन, आफ्नो र गुटको हितबाहेक । राष्ट्रकै हित गर्ने उद्देश्य हुँदो हो त संविधान संशोधन गरेर सच्याउनुपर्ने कुरा धेरै छन् । प्रतिनिधिसभाको समानुपातिक व्यवस्था दुरुपयोग भइरहेको छ । विभिन्न आयोगहरूलाई कार्यकर्ताको भरणपोषणको माध्यम बनाइएको छ । यस्तो विकृति अविलम्ब हटाउनु जरुरी छ । बजेटका कारण गाउँघरका विद्यालयमा पुस्तकालयदेखि शौचालयसम्म, अनि स्वास्थ्य चौकीमा सामान्य औषधिको समेत व्यवस्था गर्न नसक्ने पार्टीहरू र तिनका सरकारले त्यतातिर किन ध्यान नदिएका हुन् ? अर्थमन्त्री प्रकाशशरण महतले कतिपय निष्प्रभावी सरकारी निकाय खारेज गर्ने भनी बजेट भाषणमा घोषणा गरेका थिए । तर त्यो पनि भाषणमा मात्रै सीमित रहेको देखिन्छ । हाम्रा मन्त्रीहरूले आफ्नो बुताले गर्न नसक्ने काम पनि गर्छु भनेर सार्वजनिक रूपमा नभनिदिए राम्रो हुन्थ्यो । श्रीरामसिंह बस्नेत, वनस्थली, काठमाडौं"
भागबन्डाको राजनीति,"राष्ट्रिय सभा सदस्यका लागि गठबन्धन दलहरूले भागबन्डा मिलाएका छन् । एमाले भने एक्लै भएको छ । राजनीति होस् वा देशका संवैधानिक निकाय, आयोग, राजदूतलगायत सबै नियुक्ति गर्न मिल्ने ठाउँमा सरकारमा भएका दलले भागबन्डा गरेर आफ्नो मान्छे भर्ती गर्दै आएका छन् । सबैलाई आफ्नो मान्छेलाई नै ल्याउनु र पुर्याउनुपरेको छ । भागबन्डा गर्ने बेला मलाई यो र यस्तो चाहिन्छ भनेर राजनीतिक दाउपेच गर्न माहिर भएका छन् दल र नेताहरू । नेपाली कांग्रेसले अवसर नपाएकाहरूलाई मौका दिने भनेर प्रचार गरेको थियो तर राष्ट्रिय सभा निर्वाचनमा कृष्णप्रसाद सिटौलालाई उम्मेदवार बनाउँदा जनताले कसरी विश्वास गर्ने ? के सिटौला अवसर नपाएकै नेता हुन् ? दुई पटक टिकट पाएर पनि जनताले विश्वास नगरेर हारेका नेता होइनन् सिटौला ? यही प्रवृत्ति अन्य पार्टीमा पनि मौलाएको छ । यो तरिकाले जनताको मनमा राजनीतिक दल र नेताप्रति विश्वास बाँकी रहन्छ ? नेताहरू अरू बेला गुटतन्त्रले पार्टी र देशलाई हित गर्दैन भन्दै हिँड्छन् तर जब कुनै भागबन्डाको बेला आउँछ, तिनै नेता हाम्रो गुटलाई यति दिएर पुग्दैन भन्दै गुटकै फोहोरी राजनीति गर्छन् । किन एकै ठाउँमा एकै पार्टी भएर हिँड्न सक्दैनन् नेपालका राजनीतिक दल र तिनका नेताहरू ? सानो विकास निर्माणमा पनि भागबन्डा खोज्ने प्रवृत्ति देखिएको छ । राजनीतिक भागबन्डामा आएकाले देशका लागि काम गर्छन् भनेर जनताले कसरी विश्वास गरून् ? भगवान पुडासैनी, जोरपाटी, काठमाडौं"
'ट्यासीटस ट्र्याप र आत्मघाती मौनता,"के जनताले विकल्प खोजेकै हुन् ? अहिले कतिपय सन्दर्भमा कतिपय प्रतिगामी र कन्जरभेटिभ पार्टी, प्रवृत्ति र पात्रले लोकतान्त्रिक गणतन्त्र, संविधान, उदारवादी मूल्य र मान्यताप्रति आलोचना मात्रै होइन, विषवमनसमेत गर्दै आएका छन् । हिजो निरंकुश कालखण्डमा जनताका अधिकार, लोकतन्त्र र विधिको शासनको माग गर्दा सहिद हुनुपर्थ्यो, जेल जानुपर्थ्यो र जनताको नृशंस दमन गरिन्थ्यो । जनतालाई अभिव्यक्ति स्वतन्त्रतासमेत थिएन । तर आज लोकतन्त्र र संविधानविरुद्ध बोल्ने मात्रै होइन, राजतन्त्रको वकालत गर्नसमेत पाइएको छ । लोकतान्त्रिक प्रणालीविरुद्ध बोल्ने अनतिक्रम्य अधिकार पनि लोकतान्त्रिक प्रणालीकै कारण पाइएको छ । तर राष्ट्रिय तथा अन्तर्राष्ट्रिय शक्तिकेन्द्रको आडमा जतिसुकै अतिरञ्जित प्रोपगान्डा र प्रायोजित सडक प्रदर्शन गरे पनि नेपाली जनताले लोकतान्त्रिक गणतन्त्रको विकल्प खोजेका छैनन्, जनता दृढतापूर्वक लोकतान्त्रिक गणतन्त्रका पक्षमा छन् । गत निर्वाचनमा करिब ९५ प्रतिशत जनताले लोकतान्त्रिक गणतन्त्रवादी पार्टीलाई मतदान गरेको तथ्य र तथ्यांकले पनि यही पुष्टि हुन्छ । वास्तविकता के हो भने, गणतन्त्रको विकल्प उन्नत गणतन्त्र हो, लोकतन्त्रको विकल्प उन्नत लोकतन्त्र हो । त्यसैले २०६२६३ को ऐतिहासिक जनआन्दोलनबाट स्थापित लोकतान्त्रिक गणतन्त्रको विकल्प छैन र हुन सक्दैन । लोकतान्त्रिक प्रणाली नै यस्तो प्रणाली हो, जसले सरकारलाई जनताप्रति उत्तरदायी बनाउँछ । अहिले सरकार, संसद् र पार्टीहरू जनताप्रति जति उत्तरदायी हुनुपर्ने हो, त्यति छैनन् । तर सरकार जनताप्रति उत्तरदायी हुने केवल लोकतान्त्रिक प्रणालीमा मात्रै हो । अरू कुनै पनि प्रणालीमा सरकार र शासक जनताप्रति उत्तरदायी हुँदैनन् । त्यसैले विन्स्टन चर्चिलले भने जस्तै, पूर्ण नभए पनि संसारमा अभ्यासमा आएका सबै प्रणालीभन्दा उत्कृष्ट लोकतान्त्रिक प्रणाली नै हो । लोकतान्त्रिक प्रणालीका अन्तर्निहित समस्या, कमजोरी र चुनौतीहरूको सम्बोधन पनि लोकतान्त्रिक प्रणालीबाटै गर्न सकिन्छ । यही सिद्धान्त अनुसरण गरेका कारण आज अमेरिका, बेलायत, फ्रान्स, जर्मनी, जापान, अस्ट्रेलिया जस्ता देशको लोकतन्त्र उन्नत लोकतन्त्रका रूपमा स्थापित भएका हुन् ।२०४६ मा बहुदलीय लोकतन्त्र तथा २०६३ मा संघीय लोकतान्त्रिक गणतन्त्र स्थापना भएपछि राजनीतिक, आर्थिक, सामाजिक, सांस्कृतिक, भाषिक र विकासका दृष्टिले महत्त्वपूर्ण उपलब्धि हासिल भएका छन् । तर नेपाली जनताको अपेक्षाअनुसार यी उपलब्धि पर्याप्त भएनन् । त्यसैले जनतामा व्यापक निराशा छ भने राजनीति, पार्टी र शीर्ष नेतृत्वप्रति आक्रोश र वितृष्णा छ । तर के भुल्न हुन्न भने, सबै समस्याको समाधान लोकतान्त्रिक तथा वैधानिक प्रक्रियाबाटै यही संविधानको बृहत्तर परिधिबाटै गर्न सकिन्छ । लोकतान्त्रिक प्रणालीमा पार्टीको विकल्प हुन सक्छ तर पार्टी प्रणालीको विकल्प हुँदैन । यदि एउटा पार्टी असफल वा असान्दर्भिक भयो भने अर्को पार्टी आउँछ । यदि एउटा नेतृत्व असफल भयो भने अर्को नेतृत्व आउँछ । तर सैद्धान्तिक रूपमा लोकतन्त्र र पार्टी प्रणालीको विकल्प नभएको निष्कर्ष निकाल्दैमा यथास्थितिमा विद्यमान संकट समाधान हुने सम्भावना भने छैन । किनभने जहाँबाट समस्या उत्पन्न भएको हो, समाधानको प्रारम्भ पनि त्यही विन्दुबाट गर्नुपर्छ । वास्तवमा यो लोकतान्त्रिक गणतन्त्र, संविधान र पार्टी प्रणालीको असफलता होइन । यद्यपि, यदि, तर, किन्तु, परन्तु उल्लेख नगरी पटकपटक अवसर पाएर पनि डेलिभरी गर्न नसकेको पूर्वप्रधानमन्त्री र पार्टी प्रमुखहरूको सामूहिक असफलता हो । नेतृत्वको असफलताको सिकार गणतन्त्र, संविधान र पार्टी प्रणाली हुनुहुँदैन । उक्त वास्तविकतालाई आत्मसात् गरी शीर्ष नेतृत्वपंक्तिले अविलम्ब पार्टीमा मौलिक सुधार र रूपान्तरणको प्रक्रिया सुरु गर्नुपर्छ । लोकप्रिय, भिजनरी, ऊर्जाशील र जनताप्रति उत्तरदायी नयाँ र सक्षम पुस्तालाई नेतृत्व हस्तान्तरण गरी यो प्रक्रियाको प्रारम्भ गर्नुपर्छ र नयाँ नेतृत्वले सैद्धान्तिक, वैचारिक, नीतिगत र सांगठनिक दृष्टिले पार्टीलाई मौलिक रूपमा रूपान्तरण गर्नुपर्छ ।मूलधारका पार्टीहरू अब केवल इतिहास र अतीतमुखी होइन, भविष्यमुखी र जनतामुखी हुनु अपरिहार्य छ, समस्यामुखी होइन, समाधानमुखी हुनु अपरिहार्य छ, उत्तेजनामुखी होइन, भिजनमुखी हुनु अपरिहार्य छ । यसै गरी भ्रष्टाचार नियन्त्रण, सुशासन, आर्थिक विकास र डेलिभरी गर्ने सार्वजनिक संकल्प गरी विद्यमान निराशालाई आशामा परिणत गर्नुपर्छ र जनचाहनाअनुसार डेलिभरी गरी आशालाई विश्वासमा रूपान्तरण गर्नुपर्छ । यदि मूलधारका पार्टी र नेतृत्वपंक्तिले अब पनि आफूलाई सुधार र रूपान्तरण गरेनन् भने पार्टीकै भविष्यमाथि गम्भीर प्रश्नचिह्न खडा हुनेछ । के उनीहरूले यस्तो कटु वास्तविकतालाई आत्मसात् गरी सुधार र रूपान्तरण गर्लान् ?असफल नेतृत्वसँगै सती जाने कि सुधार र रूपान्तरणको सारथि बन्ने ? पार्टीभित्रका सुधारवादी, रूपान्तरणकारी र नयाँ पुस्ताका नेताकार्यकर्ताहरूसँग योभन्दा तेस्रो विकल्प छैन । असफल नेतृत्वसँगै सती जान्छन् कि सुधार र रूपान्तरणको सारथि बन्छन् ? निकट भविष्यमा देखिएला । तर लोकतन्त्र र संविधानको रक्षाका लागि सुधार र रूपान्तरणको सारथि बन्नुभन्दा अर्को श्रेष्ठ विकल्प छैन ।"
नेतृत्वको उमेर र विचारको विश्वविवाद,"कुन उमेरको नेतृत्व कस्तो ?कुनै पनि पार्टी समयका हिसाबमा पुरानो हुँदैमा निरपेक्ष रूपमा असफल र नयाँ हुँदैमा निरपेक्ष रूपमा असल हुँदैन । कुनै पार्टी नयाँ भएर पनि अलोकतान्त्रिक, अनुदारवादी, कन्जरभेटिभ, प्रियतावादी हुन सक्छ भने कुनै पुरानो भएर पनि लोकतन्त्रवादी, उदारवादी, बहुलवादी, प्रगतिशील र सदा जनपक्षीय हुन सक्छ । तत्कालीन सोभियत संघमा तीस वर्ष शासन गरेका जोसेफ स्टालिन ७७ वर्षको उमेरमा निधन हुँदा राष्ट्रप्रमुख थिए । ब्रेझनेभको ७५, आन्द्रोपोभको ७३ र चेर्नेन्कोको ७४ वर्षको उमेरमा निधन भएकै कारण ५४ वर्षीय मिखायल गोर्वाचोभको हातमा नेतृत्व आएको थियो । उनले सोभियत संघको अन्त्येष्टि गरे । ब्रेझनेभकालीन समयामा सोभियत मन्त्रिपरिषद्का सदस्यको औसत आयु ७२ वर्ष थियो । ४० वर्षीय भोलोदिमिर जेलेन्स्कीलाई अमेरिकी उक्साहटमा युक्रेनको राष्ट्रपति निर्वाचित गराइएपछि त्यहाँको दशा के भइरहेको छ भन्ने बताइरहनैपर्दैन । युगोस्लाभ कम्युनिस्ट शासक मार्सल टिटो निधन हुँदा ८७ वर्षका थिए । आजीवन पार्टी नेतृत्वमा रहेका चिनियाँ नेता माओ निधन हुँदा ८२ वर्षका थिए । क्युबाका फिडेल क्यास्त्रोले भने निधन हुनु केही वर्षअघि आफ्ना वृद्ध भाइ राहुल क्यास्त्रोलाई सत्ता सुम्पेका थिए । राहुलले ८९ वर्षको उमेरसम्म शासन गरे । अमेरिकाकै नाकमुनिबाट उसलाई चुनौती दिने एकमात्र देश क्युबा नै हो । जो बाइडेन ७७ वर्षमा अमेरिकाको राष्ट्रपति चुनिए । यसअघि यो रेकर्ड उनकै प्रतिस्पर्धी डोनाल्ड ट्रम्पका नाममा थियो । ट्रम्प ७० वर्षको उमेरमा राष्ट्रपति चुनिएका थिए । उनीहरू अर्को रेकर्ड बनाउने दौडमा छन् । ट्रम्प र बाइडेनको शासनकालमा उच्चपदस्थ अमेरिकीहरूको औसत आयु ७७ वर्ष छ । जबकि बिल क्लिन्टन र बाराक ओबामाको कार्यकालमा यस्तो औसत आयु ५५ वर्ष थियो । ओबामा र क्लिन्टन नै सबैभन्दा कम उमेरमा अमेरिकी राष्ट्रपति निर्वाचित भएकामा गनिन्छन् । तर ४८ वर्षीय राष्ट्रपति ओबामालाई ६७ वर्षीय जो बाइडेनले उपराष्ट्रपतिका रूपमा धानेका थिए । ४७ वर्षीय राष्ट्रपति क्लिन्टनलाई ४५ वर्षीय उपराष्ट्रपति अल गोरले सघाएका थिए । क्लिन्टनगोरको जोडी नै अमेरिकी इतिहासको शासकीय युवा जोडी हो । त्यति बेला राष्ट्रपतिपछिको सबैभन्दा शक्तिशाली मानिने पद विदेशमन्त्री भएर ६८ वर्षीय वारेन क्रिस्टोफरले सम्हालेका थिए । जी फाइभ भित्रको देश फ्रान्समा इम्मानुयल म्याक्रों पहिलो पटक राष्ट्रपति निर्वाचित हुँदा ३९ वर्षका थिए । ४० वर्षभन्दा कम उमेरमा शक्तिशाली पाँच देशमध्येको राष्ट्रपति भएर औसत रूपमा सफल भएका उनी नै पछिल्ला उदाहरण हुन् । सन् १९८१ मा मलेसियामा महाथिर मोहम्मद पहिलो पटक प्रधानमन्त्री बन्दा ५६ वर्षका थिए । २२ वर्ष निरन्तर सत्तामा रहेर राजनीतिबाट संन्यास लिएको बताएका उनले १५ वर्षपछि फेरि सन् २०१८ मा ९३ वर्षको उमेरमा प्रधानमन्त्री बनेर नयाँ रेकर्ड बनाएका थिए । तर, उनले सन् १९८१२००३ को अवधिमा जस्तो राम्रो कार्यसम्पादन गर्न नसकेकै कारण कार्यकालको बीचमै सत्ताबाट गलहत्तिनुपर्यो । प्रत्यक्ष निर्वाचित राष्ट्रपति हुने अमेरिकी प्रणालीमा ६० वर्ष नपुग्दै जर्ज वासिङ्टन (५७ वर्ष), अब्राहम लिंकन (५२ वर्ष), फ्र्यांकलिन रुजवेल्ट (५१ वर्ष) जस्ता दर्जनभन्दा बढी सफल र असल राष्ट्रपतिको रेकर्ड छ । अर्कातिर, संसदीय प्रणालीबाट बेलायतका विन्स्टन चर्चिल (७७ वर्ष), भारतका जवाहरलाल नेहरू (५८ वर्ष), न्युजिल्यान्डकी ज्यासिन्डा अर्डन जस्ता प्रधानमन्त्रीको उदाहरण नभएको होइन । ३७ वर्षको उमेरमा प्रधानमन्त्री बनेकी आर्डनले ४२ वर्षको उमेरमा स्वैच्छिक अवकाश रोजेकी छन् । उनको क्षमता र सफलताबारे मूलतः पाँच वटा निष्कर्ष निकालिएको छ गर्न हुने र नहुने कार्यहरूको प्रस्ट सीमांकन, मातृत्वपूर्ण भावना, दृढता र आत्मविश्वास, सादगीपूर्ण जीवनशैली र व्यवस्थापकीय कला । सिंगापुरमा ३६ वर्षको उमेरमा प्रधानमन्त्रीमा उदाएर लगातार ३० वर्ष सफल शासन गरेका ली क्यान यूले सानो र गरिब बन्दरगाह सहरलाई विश्वकै प्रमुख वित्तीय केन्द्र बनाए । संसदीय लोकतन्त्रको जननी बेलायतमा ४३ वर्षमा प्रधानमन्त्री बन्न सफल ऋषि सुनकले सफल बन्न प्रधानमन्त्री भइसकेका ५८ वर्षीय डेभिड क्यामरुनलाई विदेशमन्त्री बनाएर जोबन धान्नुपर्ने बाध्यता देखिएको छ । नेल्सन मन्डेलालाई एकपल्ट सोधियो, तपाईं यति महान् नेता हुनुको पछाडि प्रेरणाको स्रोत को हो ? उनले जवाफ दिए, मेरा बुवा । मेरा बुवा एउटा गाउँको मुखिया हुनुहुन्थ्यो र म उहाँसँगै गाउँभेलामा जान्थें । म बुवाको दुई गुण सधैं ध्यान दिएर हेर्थें । पहिलो, उहाँ सधैं गोलो घेरा बनाएर बस्नुहुन्थ्यो, सबैलाई समान रूपमा व्यवहार गर्नुहुन्थ्यो र छलफलमा सहभागी गराउनुहुन्थ्यो । दोस्रो, उहाँ पहिला सबैको कुरा सुन्नुहुन्थ्यो, अनि अन्तिममा मात्रै आफू बोल्नुहुन्थ्यो । मैले पनि त्यही सिकें । के आजको नेतृत्वले यति सामान्य तर सबैभन्दा कठिन बानी अवलम्बन गर्ला ?"
समाजलाई गतिशील र सभ्य बनाउन महिला शिक्षा,"एइ मधु, आइमे पनि पढ्यो भने ठूलो मान्छे हुने रैछ, राम्ररी पढ् है । पाँच दशकअघि साक्षर आमाले भन्नुभएको कुरा मेरो मानसपटलमा अझै गुञ्जिरहन्छ । उहाँ आफूले गाउँघरमा मेलापात जाँदा स्कुल जाने भाइसँग कनिकुथी साउँअक्षर र मात्रा सिकेका कुरा सुनाइरहनुहुन्थ्यो । पछि पल्टने श्रीमान्लाई नियमित जसो चिठी लेखिरहनुहुन्थ्यो र अंग्रेजीमा ठेगाना लेख्न चाहिँ हामी छोरीहरूलाई अह्राउनुहुन्थ्यो । तिनताक आमाले भान्सामा काम गर्दा होस् वा बारीमा, नियमितजसो रेडियोमा समाचार सुन्नुहुन्थ्यो र आफूले सुनेका कुरा हामीलाई सुनाइरहनुहुन्थ्यो । तत्कालीन प्रधानमन्त्री इन्दिरा गान्धीले बालिका शिक्षासम्बन्धी धेरै कार्यक्रम र योजना ल्याएको कुरा आमाले भनिरहनुहुन्थ्यो । पछि मैले पनि स्कुल पढुन्जेल छात्रवृत्ति र पोसाक पाएँ ।यसरी साक्षर आमाले तिनताक आफू स्कुल जान नपाएकाले पनि हामी छोराछोरीलाई सधैंजसो तिमीहरूले राम्ररी पढ्यौ भने सुख पाउँछौ नत्र हामीले जस्तै दुःख पाउँछौ भनिरहनुहुन्थ्यो । भारतीय सेनामा भर्ना भएपछि बुवा पनि साक्षर हुनुभो । उस बेला मेरा साक्षर बुवाआमाका जस्तै अरू धेरैका बुवाआमाको शिक्षाप्रतिको सकारात्मक अवधारणा र सोचकै कारण हामीजस्ता धेरैले आज शिक्षाको उज्यालो पाटो साक्षात्कार गर्ने अवसर पाएका छौं । पछिल्लो समय सबैजसो वर्ग, धर्म, समुदाय र जातजातिमा शिक्षाको महत्त्व बढ्दै गएको देखिन्छ । आफूले शिक्षा हासिल गर्न नपाए पनि सन्ततिलाई शिक्षित बनाउने हुटहुटी जागेको छ सबैमा । कतिपय समुदायमा भने अझै पनि बहुसंख्यक अभिभावक छोरीलाई भन्दा छोरालाई शिक्षित बनाउन पाए आफ्नो भविष्य सुखमय बन्छ भन्ठान्छन् । तिनीहरूले छोरालाई काख छोरीलाई पाखा गरी हुर्काउँदै छन् ।हाम्रै टोलछिमेकमा मधेशी समुदायका अधिकांश अभिभावकले छोरीलाई पढाउनुभन्दा चाँडै बिहे गरिदिन पाए हुन्थ्यो भन्ने सोच्छन् । छोरीलाई त्यति पढाउँदैनन् । कथंकदाचित् छोरीलाई स्कुल पठाइहाले पनि उच्च शिक्षा हासिल गराउनेबारे सोच्न पनि सक्दैनन् । बहुसंख्यक मधेशी अभिभावकमा छोरीलाई पढाए पढेकै ज्वाइँ खोज्नुपर्छ भन्ने मान्यता छ । पढेलेखेका ज्वाइँलाई बढी दाइजो दिनुपर्छ भनेर पनि उनीहरू उमेर नपुगी छोरीको बिहे गरिदिन हतारिएका देखिन्छन् । सहरबजारमा बसोबास गर्ने मधेशी समुदायमा पनि दाइजो जस्तो कुप्रथाले निरन्तरता पाएको छ । यस अर्थमा वर्तमान शिक्षाले सबै वर्ग, समुदाय, धर्म र जातजातिका मानिसलाई शिक्षाको महत्त्व बुझाउन सकेको देखिँदैन ।पछिल्लो समय शिक्षाले व्यक्तिविशेषलाई मात्र हैन, आफू बस्ने समाजलाई कसरी उत्तम बनाउन सकिन्छ भनेर विकासप्रेमी मानिसहरू लागिपरेका छन् । यस्ता विकासप्रेमी मानिसको भीडमा शिक्षित महिलाहरूको अर्थपूर्ण सहभागिता भने हुन सकिरहेको छैन । अर्थात्, अझै पनि हुनेखाने घरपरिवारका बहुसंख्यक शिक्षित महिलाको बौद्धिकता घरपरिवारभित्रै सीमित देखिन्छ । यस्तै, पितृसत्तात्मक समाजको पुरुषमैत्री घरपरिवारमा अझै पनि शिक्षित महिलाले घरपरिवारलाई छोरीबुहारीमैत्री बनाउन सकेका छैनन् । विशेष गरी शिक्षित गृहिणी महिलाको दैनिकी श्रीमान्, ससुरा र छोराहरूको हेरचाहमै सीमित देखिन्छ । हिजो हुनेखाने घरपरिवारका बहुसंख्यक अभिभावकले छोरीलाई शिक्षित बनाउन सके हुनेखाने घरमै बिहे होला र सुख पाउली भनेर मात्रै छोरीलाई हुर्काएका थिए भने आज त्यस्तो परिवेशमा हुर्केका अधिकांश शिक्षित छोरीमा आफूचिन्ते प्रवृत्ति झाँगिएको छ । बहुसंख्यक शिक्षित छोरीको बौद्धिकतालाई आफ्नै अभिभावकहरूले सीमित घेराभित्र पारिदिएपछि तिनले पाएको शिक्षाको दायरा फराकिलो हुन नसकेको सहजै अनुमान गर्न सकिन्छ ।हरेक क्षेत्रमा शिक्षित महिलाको सहभागिता बढ्दै गएको छ, तर त्यो अर्थपूर्ण भने हुन सकेको छैन । अन्य क्षेत्रमा भन्दा नेपाली राजनीतिमा शिक्षित महिलाको उपस्थितिले सतही रूपमा भए पनि महिलाको मान बढाएको देखिन्छ । यद्यपि बहुसंख्यक महिलाहरूको जीवनस्तरमा खासै परिवर्तन भएको देखिन्न । यस्तै, अन्य प्रदेशभन्दा मधेश प्रदेशमा प्रदेश सरकारले मावि तह पढ्दै गरेका छात्राहरूलाई साइकल वितरण गर्ने लगायत कतिपय स्थानीय तहले दोस्रो सन्तानका रूपमा छोरी नै जन्मिए केही रकम बैंकमा जम्मा गरिदिने कार्यक्रम अघि सारेका छन् । तीनै तहका सरकारमा आबद्ध महिला राजनीतिकर्मीले महिला र बालिका शिक्षासम्बन्धी उल्लेखनीय र प्रभावकारी कार्यक्रम अघि सार्न खासै पहल गरेको देखिँदैन । यसो हुनुमा उनीहरूको शैक्षिक योग्यता र पृष्ठभूमिको महत्त्वपूर्ण भूमिका छ । किनभने बहुसंख्यक महिला जनप्रतिनिधि आफ्नो शैक्षिक योग्यता वा अनुभवभन्दा पनि दलमा आबद्ध भएकै कारण महिला सदस्यको कोटाबाट जनप्रतिनिधि बनेका हुन्छन् । यस्तै कारणले पनि उनीहरूले विकासनिर्माण लगायतका स्थानीय समस्या पहिचान गर्न सकेका छैनन् । जनप्रतिनिधि भएर पनि स्थानीय समस्या खुट्ट्याउन असमर्थ भएपछि संख्यात्मक रूपमा राम्रो उनीहरूको उपस्थितिसमेत गौण बन्न पुगेको छ । यसरी महिला जनप्रतिनिधिले विकासनिर्माणमा खासै चासोचिन्ता नलिएपछि पुरुष जनप्रतिनिधिहरूलाई हाइसन्चो जस्तै भएको छ । कतिपय स्थानीय तहमा विकासनिर्माणसम्बन्धी काममा महिला जनप्रतिनिधिहरूले चासोचिन्ता लिए पनि पुरुष जनप्रतिनिधिहरूले सहभागी नगराएका कुरा बेलाबेला सञ्चारमाध्यममा आउने गरेका छन् । हुन पनि हो, कतिपय सामाजिक संघसंस्थाले महिला जनप्रतिनिधिलाई सशक्तीकरणसम्बन्धी प्रशिक्षण र तालिम दिए पनि व्यवहारमा जनमुखी शासन व्यवस्थामा उनीहरूको भूमिका गौण देखिन्छ । यसरी संघीय सरकारमा शिक्षित र प्रशिक्षित महिला जनप्रतिनिधिहरूको अर्थपूर्ण सहभागिता नभएपछि प्रदेश र स्थानीय तहहरूमा आबद्ध महिला जनप्रतिनिधिहरूमा यसको प्रभाव पर्नु अस्वाभाविक हैन ।२०७८ सालको जनगणना अनुसार, नेपालको साक्षरता दर ७६२ प्रतिशत रहेकामा पुरुष साक्षरता दर ८३६ प्रतिशत र महिला साक्षरता दर ६९४ प्रतिशत छ । अर्थात्, सयमा ३१ महिला अझै निरक्षर छन् । महिला साक्षरता दर पनि मधेश प्रदेशमा ५४ र सुदूरपश्चिममा ६८२ प्रतिशत छ । नेपालमा अझै पनि ५ वर्षमाथिका साढे ६३ लाख मानिस निरक्षर छन् र त्यसमा ठूलो हिस्सा महिलाकै छ । यसरी निरक्षर मानिसहरूको भीडमा महिलाको संख्या बढी हुनु भनेको समाजलाई अधोगतिमा लानु हो । यस्ता निरक्षर महिलाहरूको भीडमा हाम्रै सासू आमा तथा दिदीबहिनी पर्छन् जसमध्ये कतिपय जीवनको पूर्वार्द्धमा आफ्नो ऊर्जा र समय खर्चिए पनि वृद्धाश्रम पुगेका छन् भने कोही झनै अपहेलित जीवन जिउन बाध्य छन् ।पछिल्लो समय नेपालमा महिला निरक्षरता घटाउन सरकारीस्तरबाट भन्दा पनि समुदायस्तरबाट महिला विद्यालयहरू स्थापित भएका छन् । यस्ता विद्यालयहरूमा ललितपुरको सातदोबाटोको प्रेरणा महिला विद्यालय अग्रपंक्तिमा पर्छ । ललितपुर, काठमाडौं र बुटवल लगायतमा गरी झन्डै आधा दर्जन महिला विद्यालयले बाल्यावस्था तथा किशोरावस्थामा स्कुले शिक्षा हासिल गर्न नपाएका गृहिणी तथा किशोरीहरूलाई स्कुले शिक्षा दिइरहेका छन् । त्यसो त निरक्षरता दर घटाउन सरकारले प्रौढ कक्षा, साक्षरता लगायतका अनौपचारिक कार्यक्रमसमेत सञ्चालन गर्दै आएको छ । यस अर्थमा बालिका शिक्षामा लगानी तथा महिला साक्षरता दर बढाउन ७५३ वटै स्थानीय तहले रणनीतिक योजनासहित विशेष कार्यक्रम सञ्चालन गर्न जरुरी छ । यसका लागि महिला विद्यालयहरूको संख्या बढाउनुपर्छ । स्थानीय तहहरूले निजी तथा सामुदायिक विद्यालयहरूसँग समन्वय र सहकार्य गरी अभिभावक शिक्षा कार्यक्रम सञ्चालन गर्न सक्छन् । केही वर्षअघि युनिसेफले स्थानीय तह तथा सामाजिक संघसंस्थासँग समन्वय र सहकार्य गरी कतिपय जिल्लामा अभिभावक शिक्षा कार्यक्रम चलाएको थियो । यसरी विगतमा अभिभावक शिक्षा कार्यक्रमले पनि महिला साक्षरता बढाउन धेरथोर मद्दत पुगेको देखिन्छ । गतिशील तथा सभ्य समाजको निर्माणमा शिक्षित पुरुषको मात्र हैन, शिक्षित महिलाको पनि उत्तिकै भूमिका हुन्छ । नेपाली समाजलाई विकास र परिवर्तनको संघारमा पुर्याउन शिक्षित महिलाहरूको बौद्धिकतासँगै क्रियाशीलता अपरिहार्य छ भन्ने वास्तविकता पुरुषमैत्री समाजले बुझ्नुपर्छ ।"
ब्याजदर घट्न थालेपछि बजारबाट पैसा तान्दै राष्ट्र बैंक,"(काठमाडौं) बैंकहरूबीचको सापटी दर (अन्तरबैंक ब्याजदर) तीन प्रतिशतभन्दा तल जान नदिन नेपाल राष्ट्र बैंकले बजारबाट धमाधम पैसा तानिरहेको छ । ब्याजदरलाई स्थायित्व दिन भन्दै पछिल्लो डेढ महिनामा राष्ट्र बैंकले निक्षेप संकलन उपकरणबाट मात्र २ खर्ब ८२ रुपैयाँभन्दा बढी तानिसकेको छ । केन्द्रीय बैंकले तरलता व्यवस्थापनमा प्रयोग गर्ने अल्पकालिन उपकरण हो, निक्षेप संकलन । यिनको परिपक्व अवधि थोरै हुन्छ । यसकारण पछिल्लो डेढ महिनामा निक्षेप संकलनमार्फत पौने ३ खर्ब रुपैयाँ बजारबाट ताने पनि सोमबारसम्म करिब ७५ अर्ब रुपैयाँ मात्र लगानीमा (आउटस्ट्यान्डिङ) रहेको राष्ट्र बैंकले जनाएको छ । ब्याजदरमा स्थिरता कायम गर्न भन्दै नेपाल राष्ट्र बैंकले ब्याजदर करिडोर लागु गरेको छ । दीर्घकालीन ब्याजदरमा स्थायित्व ल्याउन अल्पकालीन ब्याजदर अर्थात् अन्तरबैंक ब्याजदरलाई निश्चित सीमाभित्र राख्न अपनाइएको विधि ब्याजदर करिडोर हो । यसले मौद्रिक नीतिको कार्यदिशालाई समेत इंगित गर्दछ । स्थायी तरलता सुविधा उपलब्ध हुने दरले माथिल्लो सीमा र निक्षेप संकलन दरले तल्लो सीमाका रूपमा काम गर्छ । यी दर मौद्रिक नीतिले आवश्यकता हेरी समयसमयमा परिवर्तन गर्दछ । मौद्रिक नीतिको पहिलो त्रैमासिक समीक्षामार्फत राष्ट्र बैंकले बैंकदर (ब्याजदर करिडोरको माथिल्लो सीमा) ७, नीतिगत दर ५५ र निक्षेप संकलन ३ प्रतिशत तय गरेको छ । यसको अर्थ अन्तर बैंकदर ३ प्रतिशतभन्दा तल रहँदा राष्ट्र बैंकले बजारबाट पैसा झिक्नुपर्छ (तान्नु) भने ७ प्रतिशतभन्दा बढी हुँदा बजारमा पैसा पठाउनुपर्छ । पछिल्ला सातामा अन्तरबैंक दर ३ प्रतिशतभन्दा कम रहेकाले राष्ट्र बैंकले धमाधम पैसा तानिरहेको हो । सोमबारसम्म अन्तरबैंक ब्याजदर २८४ प्रतिशत छ । यहीकारण राष्ट्र बैंकले निक्षेप संकलन उपकरणमार्फत १४ दिनका लागि बजारबाट ३५ अर्ब रुपैयाँ तान्न सोमबार नै सूचना आह्वान गरिसकेको छ । दीर्घकालीन ब्याजदरलाई स्थायित्व दिन ब्याजदर करिडोरलाई प्रभावकारी रूपमा कार्यान्वयन गर्नकै लागि निक्षेप संकलनमार्फत तरलता व्यवस्थापन गरिरहेको नेपाल राष्ट्र बैंक मौद्रिक व्यवस्थापन विभाग प्रमुख पीताम्बर भण्डारीले बताए । अन्तरबैंक दर ३ प्रतिशतभन्दा तल जान नदिन बजारबाट पैसा तानिएको हो । गत बिहीबार र शुक्रबार दुई दिन अन्तरबैंक दर ३ प्रतिशतभन्दा माथि थियो । आइतबारदेखि पुनः ३ प्रतिशतभन्दा तल झरेपछि निक्षेप संकलन उपकरण जारी गरिएको हो, उनले भने, अहिले ब्याजदर घट्दो क्रममा छ, यस्तो अवस्थामा धेरै तल नझरोस् र स्थायित्व होस् भन्नकै लागि ब्याजदर करिडोरलाई प्रभावकारी रूपमा कार्यान्वयन गर्न लागिएको हो । गत मंसिर ६ देखि यही पुस १९ सम्म राष्ट्र बैंकले करिब पौने ३ खर्ब रुपैयाँ ताने पनि लगानीमा रहेको रकम ७५ अर्ब मात्र रहेको र त्यो पनि आवश्यकताअनुसार बजारमा पठाइने भण्डारीले बताए । बजारबाट कति तानियो भन्नुभन्दा पनि तानेकोमध्ये अहिले राष्ट्र बैंकसँग कति रकम छ भन्ने महत्त्वपूर्ण भएको भण्डारीको भनाइ छ । मंगलबार पनि ८ अर्ब ७० करोड रुपैयाँको निक्षेप संकलनको अवधि सकिँदै छ, त्यसपछि त्यो पैसा बजारमा आउँछ, उनले थपे, सोमबारसम्म वित्तीय प्रणालीमा करिब ४२ अर्ब रुपैयाँ अधिक तरलता (सीआरआर बाहेक) छ । राष्ट्र बैंकले आन्तरिक ऋणमार्फत पनि बजारबाट पैसा उठाइरहेको छ । सोही क्रममा हालसम्म १ खर्ब २८ अर्ब ३१ करोड रुपैयाँ आन्तरिक ऋण उठाइसकेको राष्ट्र बैंकले जनाएको छ । बजारमा पर्याप्त तरलता रहेको भन्दै राष्ट्र बैंकले दोस्रो त्रैमासका लागि तय गरिएको विकास ऋणपत्र अघि सारेर पहिलो त्रैमासमै आन्तरिक ऋण उठाएको थियो । सरकारले सुरुमा चालु आर्थिक वर्षको पहिलो र दोस्रो त्रैमासमा ५५५५ अर्ब रुपैयाँका दरले आन्तरिक ऋण उठाउने योजना थियो । तर अहिलेसम्म १ खर्ब २८ अर्ब ३१ करोड रुपैयाँ आन्तरिक ऋण उठाइसकेको छ । चालु आर्थिक वर्षको बजेट वक्तव्यमा सरकारले तय गरेको आन्तरिक ऋण संकलनका लागि नेपाल राष्ट्र बैंकले तालिका सार्वजनिक गरेको छ । यसअनुसार पुससम्ममा १ खर्ब १० अर्ब रुपैयाँ र त्यसपछिका ६ महिनामा १ खर्ब ३० अर्ब गरेर यस वर्ष कुल २ खर्ब ४० अर्ब रुपैयाँ आन्तरिक ऋण उठाउन लागेको हो । तर हाल वित्तीय प्रणालीमा पर्याप्त तरलता रहेकाले राष्ट्र बैंकले चालु आर्थिक वर्षको दोस्रो र तेस्रो त्रैमासका लागि तय गरेको आन्तरिक ऋण पनि अहिले धमाधम उठाइरहेको हो ।गत कात्तिकसम्म वाणिज्य बैंकहरूको औसत आधार दर ९७४, विकास बैंकहरूको १२ र वित्त कम्पनीहरूको १३३३ प्रतिशत छ । अघिल्लो वर्षको कात्तिकमा वाणिज्य बैंकहरूको औसत आधार दर १०६० प्रतिशत थियो । ०८० कात्तिकमा वाणिज्य बैंकहरूको निक्षेपको भारित औसत ब्याजदर ७७६, विकास बैंकहरूको ९११ र वित्त कम्पनीहरूको १००२ प्रतिशत छ । ०७९ कात्तिकमा वाणिज्य बैंकहरूको निक्षेपको भारित औसत ब्याजदर ८३२ प्रतिशत कायम थियो । सोही अवधिमा कर्जाको भारित औसत ब्याजदर ०८० कात्तिकमा ११९६ प्रतिशत छ । गत कात्तिकमा यस्तो दर १२६५ प्रतिशत थियो ।चालु आर्थिक वर्षको पहिलो चार महिनामा बैंक तथा वित्तीय संस्थाबाट निजी क्षेत्रमा प्रवाहित कर्जा २१ प्रतिशत अर्थात् ९९ अर्ब ४० करोडले बढेको छ । अघिल्लो वर्षको सोही अवधिमा यस्तो कर्जा १५ प्रतिशत अर्थात् ६८ अर्ब ५५ करोडले बढेको राष्ट्र बैंकको तथ्यांक छ । वार्षिक बिन्दुगत आधारमा गत कात्तिकसम्ममा बैंक तथा वित्तीय संस्थाबाट निजी क्षेत्रतर्फ प्रवाहित कर्जा ४४ र निक्षेप संकले १४३ प्रतिशतले बढेको राष्ट्र बैंकको तथ्यांक छ ।"
नाडाको नयाँ नेतृत्वले पूर्णता पायो,"काठमाडौं (कास) नाडा अटोमोबाइल्स एसोसिएसन अफ नेपालको नयाँ नेतृत्वले पूर्णता पाएको छ । ४७ औं वार्षिक साधारणसभाबाट अध्यक्षमा करण चौधरीसहित १७ जना केन्द्रीय कार्यसमिति सदस्य सर्वसम्मत रूपमा निर्वाचित भएका छन् । नवनिर्वाचित चौधरीको अध्यक्षतामा बसेको नाडा केन्द्रीय कार्यसमितिको पहिलो बैठकले आइतबार नाडाको विधान ०७१ को संशोधित विधान ०८० बमोजिम निवर्तमान अध्यक्ष ध्रुव थापा, वरिष्ठ उपाध्यक्षमा आकाश गोल्छा, संस्थागत उपाध्यक्षमा पुष्कर ओझा र तेजनारायण साह, अन्य उपाध्यक्षमा राजनबाबु श्रेष्ठ र निराकार श्रेष्ठ चुनिएका छन् । बैठकले महासचिवमा सुरेन्द्रकुमार उप्रेती, सचिवमा विक्रम सिंघानिया, कोषाध्यक्षमा मिलनबाबु मल्ल, सहकोषाध्यक्षमा पंकज अग्रवाललाई निर्वाचित गरेको छ । बैठकले संस्थागत सदस्यहरूमा सञ्जयकुमार श्रेष्ठ, कुलबहादुर क्षत्री, कृष्णप्रसाद श्रेष्ठ, गणेशप्रसाद भट्टराई, भद्र भण्डारीलाई निर्वाचित गरेको छ । बैठकले कार्यसमिति सदस्यमा सुनील रिजाल, प्रकाश कपुरी, कपिल शिवाकोटी, प्रदीपमान प्रधान, यमुना श्रेष्ठ, सञ्जयकुमार खेतान, नवराज भुसाल, ऋद्धि कार्की, दीपेन्द्रकुमार मिश्र र सौरभ थापालाई निर्वाचित गरेको छ । नाडाको विधानबमोजिम नवनिर्वाचित अध्यक्ष चौधरीले मेघराज पौडेल, नीलमणि पाठक र सोहन श्रेष्ठलाई केन्द्रीय कार्यसमितिमा मनोनीत गरेका छन् ।"
धान उत्पादन सवा दुई लाख टन बढी,"रोपाइँ हुने क्षेत्रफल भने घट्योधान उत्पादन बढे पनि रोपाइँ हुने क्षेत्रफल भने घटेको छ । मन्त्रालयका अनुसार सहरीकरण र बाँझोपनका कारण क्षेत्रफल घटेको हो । क्षेत्रफल प्रत्येक वर्ष घट्दो छ, यो स्वाभाविक पनि हो, रेग्मीले भने, चैते र बर्खे दुवै बालीको क्षेत्रफल घटेको छ । चालु आर्थिक वर्षमा १४ लाख ३८ हजार ९ सय ८९ हेक्टरमा धान खेती गरिएको थियो । गत वर्ष १४ लाख ४७ हजार ७ सय ८९ हेक्टरमा खेती भएको थियो । चार वर्षको औसत उत्पादन अनुपात हेर्दा यस वर्ष १७३ प्रतिशत हेक्टरमा कम रोपाइँ भएको मन्त्रालयले जनाएको छ ।"
लिभरपुलको धक्काले आर्सनल चिन्तित,"लन्डन (एएफपी) मिखेल आर्टेटाले मानेका छन्, आर्सनलले फेरि एकपल्ट आफूलाई मानसिक रूपमै पुनः सुरुआत गर्नुपरेको छ । एफए कप फुटबलको तेस्रो चरणमा लिभरपुलले दिएको धक्कापछि आर्टेटाको यो स्वीकारोक्ति अगाडि आएको हो । इमिरेट्समा भएको उक्त खेलमा आर्सनल लिभरपुलको हातबाट २० ले पराजित रह्यो । त्यस खेलमा आर्सनलको दबदबा जताततै थियो । विशेषतः पहिलो हाफमा । तर, कमजोर फिनिसिङ र लिभरपुल गोलरक्षक एलिसन बेकरको उत्कृष्ट प्रदर्शनका कारण खेल आर्सनलकोपक्षमा गएन । खेलको अन्त्यमा आर्सनल नराम्रोसँग टुटेको थियो । ट्रेन्ट एलेक्जान्डरआर्नोल्डको फ्रिकिकलाई आर्सनलका डिफेन्डर जाकुब किविरले आफ्नो पोस्टकै दिशा दिएका थिए । खेलको इन्ज्युरी समयमा लुइस डियाजले दोस्रो गोल थपे । सबै खाले प्रतियोगिताका पछिल्ला ७ खेलमा आर्सनल एकैपल्ट मात्र जितेको छ । भलै, ती सबैमा आर्सनलको सुरुआत राम्रो रह्यो । अब उत्तरी लन्डनको यो क्लब एफए कप र लिग कप दुवैबाट बाहिरिएको छ नै । प्रिमियर लिगमा पनि शीर्षमा रहेको लिभरपुलभन्दा ५ अंकले पछाडि छ । किन यस्तो भइरहेको छ त ? प्रशिक्षक आर्टेटा मान्छन्, आर्सनल टिममै मानसिक समस्या छ, यसलाई सकेसम्म चाँडै समाधान गर्नुपर्नेछ । उनी भन्छन्, सायद मानसिक रूपमै टिम कमजोर देखिएको छ । लिभरपुलसँग मात्र होइन, फुलहम र वेस्ट ह्यामविरुद्ध पनि हामी चुक्यौं । हामीलार्ई अब पुनः सुरुआत नगरेर सुखै छैन । अब आर्सनलले १३ दिनपछि क्रिस्टल प्यालेसको सामना गर्नेछ । यसबीच टिमसामु आफूलाई सम्हाल्ने राम्रै अवसर हुनेछ । आर्टेटा पनि यो समय निकै उपयोगी हुने मान्छन् । आर्सनल फेरि आफ्नो पुरानो लयमा फर्कन आवश्यक रहेको स्वीकार्छन् । अहिलेको विश्राम हाम्रा लागि निकै उपयुक्त समयमा आएको छ । जति बेला सबथोक राम्रो भइरहेको थियो, हामीले दौडिरहेका थियौं । तर अब स्थिति केही गाह्रो छ । हेरौं, अब हामी यहाँबाट कहाँ जानेछौं, उनले भने । लिभरपुलविरुद्धको खेलमा आर्सनल नै विजयी हुनुपर्ने र त्यसका लागि सक्दो सबै मिहिनेत गरेको मान्छन् उनी । आर्सनलको ठ्याक्कै मूल समस्या हो, खेल आफ्नो पूर्ण नियन्त्रणमा राख्ने तर त्यसलाई जित्न नसक्ने । लिभरपुलविरुद्धको खेलमा आर्सनल नै विजयी हुनुपर्ने र त्यसका लागि सक्दो सबै मिहिनेत गरेको मान्छन् उनी । आर्टेटा थप्छन्, हामीले राम्रो सुरुआतको फाइदा लिन सकिरहेका छैनौं । लिभरपुलसँग मात्र होइन, अन्य खेलमा पनि । कम्तीमा आजको खेल हामीले नै जित्नैपर्ने थियो, तर नतिजा अन्त्यमा हाम्रो पक्षमा रहेन । अझ उनको दाबी छ, आर्सनलले जुन प्रकारले खेलिरहेको छ, त्यसको आधारमा हामी युरोपकै उत्कृष्ट टिम रहेका छौं । त्यसैले अहिले हामीसँग जति खेलाडी छन्, उनीहरूलाई नै समर्थन गर्ने हो । तिनै खेलाडीलाई अझ परिष्कृत गर्ने हो । हामी टिमलाई नै परिवर्तन गर्न चाहँदैनौं ।उनका यी सबै दाबीमा लिभरपुलका प्रशिक्षक योर्गन क्लोप भने सहमत छैनन् । उनी के पनि मान्छन् भने आर्सनलविरुद्ध प्राप्त जितले लिभरपुलको लिग उपाधि यात्रा अझ सजिलो भएको छ । लिभरपुलले मध्य साता लिग कप सेमिफाइनलमा फुलहमको सामना गर्नेछ । क्लोप भन्छन्, अहिले भर्खर जनवरी लागेको छ । अझै जाडो छ र हामीसामु अझ न्यानो अनुभव गरेर खेल्ने चुनौती छ । हामी सक्दो राम्रो खेल्न चाहन्छौं । हामीले गर्ने भनेकै यही हो । कसैले हामी लिग उपाधि बाटोमा अगाडि छौं भन्छ भने त्यसलाई पत्याएर खुसी हुनेछौं । मूल तथ्य के हो भने अहिले लिभरपुलमा आत्मविश्वासलाई लिएर कुनै समस्या छैन ।"
जर्मन हस्ती बेकनबाउरको निधन,बर्लिन (एएफपी) जर्मन फुटबल हस्ती फ्रान्ज बेकनबाउरको ७८ वर्षको उमेरमा निधन भएको छ । जर्मन फुटबल महासंघ (डीएफबी) ले सोमबार राति एएफपीलाई बेकेनबाउरको निधनबारे जानकारी गराएको थियो । उनको निधन आइतबार नै भएको थियो । खेलाडी र प्रशिक्षकको रूपमा विश्वकप फुटबल जित्ने ३ व्यक्तित्वमध्ये एक हुन् बेकनबाउर । उनको कप्तानीमा तत्कालीन पश्चिम जर्मनीले सन् १९७४ मा नेदरल्यान्ड्सलाई फाइनलमा पराजित गरी विश्वकप जितेको थियो । उनी प्रशिक्षक रहँदा पश्चिम जर्मनीले १९९० मा अर्जेन्टिनालाई फाइनलमा पराजित गरेको थियो । खेलाडी र प्रशिक्षकको रूपमा उपाधि जित्ने अर्का दुई मारियो जगालो र डिडियर डेसच्याम्पस हुन् । जगालोको ९२ वर्षको उमेरमा शुक्रबारमात्र निधन भएको थियो । बेकेनबाउर १९८४ मा पश्चिम जर्मनीको प्रशिक्षक बनेका थिए । दोस्रो विश्वयुद्ध सकिएको चार महिनापछि १९४५ जन्मिएका बेकनबाउरले बायर्न म्युनिखलाई जर्मनीको मात्र नभई विश्वकै बलियो क्लबमा उतार्न महत्त्वपूर्ण भूमिका खेलेका थिए । उनले बायर्नबाट १३ वर्ष खेल्दै बुन्डेसलिगाको ४ सय २४ खेलमा सहभागिता जनाएका थिए । उनले यो क्लबबाट तीन जर्मन उपाधि र तीन युरोपियन्स कप जितेका छन् । उनले १९७७ मा पेलेसँगै न्युयोर्क कसमसबाट खेले । काइजर नामले चिनिने उनी पहिला मिडफिल्डर थिए र पछि डिफेन्सिभ स्विपरको भूमिकामा खेले । उनले जर्मन राष्ट्रिय टोलीबाट १ सय ३ खेल खेलेका थिए । उनकै नेतृत्वमा जर्मनीले २००६ को विश्वकप भव्य रूपमा सफल आयोजना गरेको थियो ।
आर्मी र एपीएफ विजयी,"सुर्खेत (कास) वीरेन्द्रनगरमा जारी ३४ औं राष्ट्रिय भलिबल प्रतियोगितामा विभागीय टोली त्रिभुवन आर्मी र एपीएफ क्लब सेमिफाइनलमा पुगेका छन् । सोमबार भएको खेलमा एपीएफले पुलिसलाई ३१ को सेटमा पराजित गरेको हो । एपीएफले २५१७, २५१५, २२२५, २५२० ले नतिजा निकालेको थियो । सोमबार नै भएको अर्को खेलमा सुदूरपश्चिम प्रदेशले सान्तवना जित पायो । टोलीले कर्णाली प्रदेशलाई ३१ को सेटमा हराएको हो । घरेलु टोलीले २५२१, २१२५, २५१८, २५२३ को सेटमा सफलता पाएको थियो । गण्डकी प्रदेशलाई ३० को सोझो सेटमा पराजित गर्दै आर्मी क्लब सेमिफाइनलमा पुगेको हो । आर्मीले ३१२९, २५२१, २५२१ को सेटमा जित पायो । नेपाल भलिबल संघको आयोजनामा भइरहेको प्रतियोगिता पुस २६ सम्म चल्नेछ ।"
न्याभ कप क्रिकेट अर्को साता,"(अस्ट्रेलिया)अस्ट्रेलियाको भिक्टोरियामा हुँदै आएको न्याभ कप क्रिकेट प्रतियोगिता जनवरी १४ देखि हुने भएको छ । करिब दुई महिनासम्म चल्ने १९ औं संस्करणको प्रतियोगिता नेप्लिज एसोसिएसन अफ भिक्टोरिया (न्याभ) ले आयोजना गर्नेछ । भिक्टोरिया राज्यमा नेपाली समुदायले गर्ने प्रतिष्ठित प्रतियोगितामा विभिन्न स्थानबाट १७ टोलीले भाग लिने आयोजकले जनाएको छ । मार्च १० सम्म हुने स्पर्धाका लागि सहभागी टोलीलाई ४ समूहमा विभाग गरिएको छ । म्याक्सिम्याक्स एजुकेसन एन्ड माइग्रेसन सर्भिसेजले मुख्य प्रायोजन गर्ने प्रतियोगिताबारे न्याभका अध्यक्ष प्रेमराज उप्रेती र म्याक्सिम्याक्सका प्रमुख शंकर धरेलले प्रकाशपारेका थिए ।समूह ए मा मावेन, नारे किंग्स, ग्रेस गोर्खाली, चितवन राइनोज र एक्सपर्ट सगरमाथा ब्लुज क्रिकेट क्लब छन् । समूह बी मा डाँफे स्ट्राइकर्स, चितवन, एभरेस्ट लायन्स र गुल्मी टाइगर्स क्रिकेट क्लब, समूह सी मा युनाइटेड वारियर, रोयल राइनोज, ट्राइकन र ब्राइटन एक्सप्रेस तथा समूह डी मा काठमाडौं क्यापिटल्स, फारवेस्ट हन्टर्स, द हिमालयन र राइजिङ सन क्रिकेट क्लब छन् । फारवेस्ट हन्टर्सले गतवर्ष उपाधि जितेको थियो । हरेक साताको विकेन्डमा मात्र गरिने प्रतियोतिा विजेताले ५ हजार अस्ट्रेलियन डलर तथा उपविजेताले १ हजार ५ सय डलर नगद पुरस्कार पाउनेछन् । सहभागी हुन हरेक टोलीले १ हजार डलर प्रवेश शुल्क बुझाउनुपर्ने आयोजकले जनाएको छ । आयोजकका अनुसार हरेक साता प्रतियोगिता क्रममा अलग्गै रूपमा च्यारिटी क्रिकेट आयोजना गरिने र उक्त प्रतियोगिताबाट उठेको रकम नेपाल क्रिकेट संघ (क्यान) लाई दिइनेछ ।न्याभका अध्यक्ष उप्रेतीले कार्यक्रमको मुख्य उद्देश्य यहाँ रहेका युवा प्रतिभालाई राष्ट्रिय तथा अन्तर्राष्ट्रियस्तरमा खेल्नका लागि अवसर सिर्जना गर्नुका साथै नेपाली समाजमा भाइचारा र अपनत्वको विकास गराउनु रहेको बताए । प्रायोजक संस्थाका धरेलले आफूहरूले गत वर्षदेखि यस प्रतियोगितालाई मुख्य प्रायोजन गरेको बताए । गत वर्ष प्रतियोगिताको पछिल्लो संस्करणमा न्याभले नेपाली राष्ट्रिय टोलीका कप्तान पारस खड्कालाई सम्मान गरेको थियो । न्याभले यसपालि नेपालका दुई क्रिकेटर दीपेन्द्रसिंह ऐरी र कुशल मल्ललाई सम्मान गर्ने जनाएको छ ।"
राष्ट्रिय क्लब चेस सुरु,"(काठमाडौं)च्यासलस्थित तुल्सीलाल प्रतिष्ठान हलमा छैटौं तुल्सीलाल स्मृति राष्ट्रिय क्लब टिम च्याम्पियनसिप बुद्धिचाल सोमबार सुरु भएको छ । कम्युनिस्ट पार्टीका तत्कालीन महासचिव तुल्सीलाल अमात्यको स्मृतिमा ललितपुर स्पोर्ट्स क्लब र नेपाल बुद्धिचाल महासंघको संयुक्त आयोजना भएको प्रतियोगिता पुस २८ सम्म चल्नेछ । लिगकम नकआउट आधारमा सुरु प्रतियोगिताका खेल गत वर्षभन्दा फरक शैलीमा हुँदै छ । यसपालि प्रत्येक टिममा वैकल्पिकसहित ५ खेलाडीको सहभागिता छ । प्रतियोगिता संरचनामा खेलाडीहरूलाई ए, बी, सी र डी गरी चार समूहमा वर्गीकरण गरिएको छ । समूह ए मा टाइटल प्राप्त खेलाडी, पूर्व नेपाल च्याम्पियन, राष्ट्रिय प्रतियोगितामा उत्कृष्ट १० स्थान प्राप्त खेलाडी तथा १९०० रेटिङमाथिका खेलाडी छन् । समूह बी मा १९०० रेटिङमुनिका खेलाडी, समूह सी मा यू२० र समूह डी मा यू१६ वा महिला खेलाडी छन् । वैकल्पिकमा जुन समूहको खेलाडी हो त्यही समूहबाट प्रतिस्पर्धा गर्न पाउनेछन् । प्रतियोगिता संयोजक राजु ताम्राकारका अनुसार विजेताले २ लाख, उपविजेताले १ लाख २० हजार, तेस्रो स्थान प्राप्त गर्ने टिमले ६० हजार र चौथो हुने टिमले ४० हजार नगद पुरस्कार जित्ने छन् । प्रत्येक बोर्डमा प्रथम हुने ४ खेलाडीलाई जनही १०, ९१० रुपैयाँ पुरस्कार व्यवस्था गरिएको छ । कुल पुरस्कार राशि४ लाख ७० हजार छ । २० टिम सहभागी प्रतियोगिताको राखेपका सदस्यसचिव घिसिङ र आयोजक महासंघका कार्यबाहक अध्यक्ष हेराकाजी महर्जनले संयुक्त उद्घाटन गरे । सोमबार पहिलो चरणमा दोलखा चेस होमले मखन चेस क्लबसँग, गोदावरीले साबिक विजेता थापाथली चेस पार्कसँग, दोलखाले मकवानपुरसँग, लुम्बिनी इभेन्ट म्यानेजमेन्टले मध्यपुर थिमिसँग, ललितपुर स्पोर्ट्स क्लबले माउन्ट एभरेस्ट चेससँग, कास्कीले कोशीसँंग, ललितपुर महानगरले कान्तिपुरसँग, सुदूरपश्चिमले भक्तपुरसँग, ललितपुर जिल्ला संघले पुल्चोक चेस क्लबसँग प्रतिस्पर्धा गरे । बोर्ड नम्बर ५ मा आयोजक ललितपुर स्पोर्ट्स क्लबका सरोज महर्जनले सन्तोष गौतम, रत्न व्यञ्जनकारले मणिराज डाँगी, रिसोन थापाले अग्रिम सैंजु र आयुष डेमनले लक्ष्य मोरलाई हराए । ललितपुरले ४० को जित पायो । बोर्ड नम्बर ८ मा पुरुषोत्तम सिलवालले अभिषेक पाण्डे, स्वर्णिम दुवालले भार्गव चटौट, अभिषेक शाहले सुदीन कोजुलाई हराए भने राजेश कक्षपति र महेश खड्काबीच बराबरीमा भक्तपुर जिल्ला बुद्धिचाल संघले सुदूरपश्चिम प्रदेश चेसमथि ३५०५ ले जित निकाल्यो । लगत्तै बोर्ड नम्बर ९ मा नवीन कलौनीले कृष्णमान महर्जन र सुजन काफ्लेले कपिल घिमिरलाई हराए भने निरन्जन धौबञ्जार र बाबुराजा महर्जनले बराबरी खेल्दा पुल्चोक चेस क्लबले ललितपुर जिल्ला संघमाथि २५१५ अंकले जित निकाल्यो । आयोजक ललितपुर, भक्तपुर, पुल्चोक, कोशी प्रदेश चेस, दोलखा, गोदावरी नगरपालिका, लुम्बिनी इभेन्ट टिम २२ अंक बटुलेर अगाडि छन् ।"
काठमाडौंलाई हराएर चितवन फाइनलमा,"काठमाडौं (कास) सूर्यांशु कोइरालाको शतकमा चितवन सोमबार प्रधानमन्त्री कप एकदिवसीय छनोट प्रतियोगिताको फाइनलमा पुगेको छ । चितवनले दोस्रो सेमिफाइनलमा काठमाडौंलाई २ विकेटले पराजित गर्यो । चितवनले मंगलबार हुने फाइनलमा ललितपुरसँग प्रतिस्पर्धा गर्नेछ । मूलपानी क्रिकेट रंगशालामा चितवनले १ सय ८९ रनको लक्ष्य २ बलअघि पूरा गरेको थियो । दानिस इकवाल २२ र संघर्ष पौडेल २० रनमा अविजित रहे । इकवालले ३७ बलमा १ र संघर्षले ३७ बलमै २ चौका प्रहार गरे । यी दुईले नवौं विकेटमा ४३ रनको अविजित साझेदारी गरे । प्लेयर अफ द म्याच सूर्यांशु थिए । उनले ९० बल खेल्दै ३ चौकासहित ५६ रन बनाए । प्रतीक श्रेष्ठले ४४ बलमा ३ चौका र १ छक्कासहित ३० तथा विमल चालिसेले ५९ बलमा २ चौकासहित २९ रन बनाए । कप्तान शरद भेषावकरले ४ विकेट लिए पनि काठमाडौंलाई जिताउन सकेनन् । उनले १० ओभरमा ३९ रन खर्चे । प्रतिश जिसीले २, मनोज यादव र हरि चौहानले ११ विकेट लिए ।यसअघि टस हारेर ब्याटिङ निम्तो पाएको काठमाडौं निर्धारित ५० ओभरमा ४८३ ओभरमा १ सय ८८ रनमा अलआउट भयो । नवीन तामाङले सर्वाधिक ३२ रन बनाए । उनले ७८ बल खेल्दै ५ चौका प्रहार गरे । शरदले ४१ बल खेली ३ चौकासहित २९, प्रतिशले ३८ बलमा १ चौकासहित २६, हरिले २६ बलमा १ चौका र १ छक्कासहित २१, सोनु देवकोटा २० बलमा १ चौका र १ छक्का प्रहार गरेर २० र राकेश कर्णले १२ रन बनाए ।चितवनबाट इकवालले ३ विकेट लिए । उनले ९३ ओभरमा २ मेडन राख्दै ३० रन खर्चे । गौतम केसी र संघर्षले २२, नरेश प्रधान, कृजन गुरुङ र प्रतीक श्रेष्ठले ११ विकेट लिए ।"
ईस्पोर्ट्सको प्रत्यक्ष प्रसारण कान्तिपुर टीभीमा,काठमाडौं (कास) कान्तिपुर टेलिभिजनले नेपाल ईस्पोर्ट्स च्याम्पियनसिप एन्ड एक्स्पोको प्रत्यक्ष प्रसारण गर्ने भएको छ । कान्तिपुर टेलिभिजन नेटवर्क लिमिटेड र नेपाल ईस्पोर्टस एसोसिएसनबीच सोमबार प्रत्यक्ष प्रसारणसम्बन्धी सम्झौतामा हस्ताक्षर भएको हो । सम्झौतामा कान्तिपुर टेलिभिजनका प्रमुख कार्यकारी अधिकृत शिशिर पछाई र ईस्पोर्ट्स एसोसिएसनका अध्यक्ष सुरज डंगोलले हस्ताक्षर गरेका थिए । चौथो संस्करणको च्याम्पियनसिप एन्ड एक्स्पो चैत २२ देखि २६सम्म काठमाडौंको भृकुटीमण्डपमा हुनेछ । विभिन्न विधामा ईस्पोर्टसका प्रतियोगिता हुनेछ । च्याम्पियनसिप विजेताले साउदी अरेबियाको रियादमा हुने १६ औं विश्व ईस्पोर्ट्स च्याम्पियनसिपका लागि एसियन रिजनल क्लालिफायरमा प्रतिस्पर्धाको अवसर प्राप्त गर्नेछन् । प्रतियोगिताको मार्केटिङ कैलाशा एडभरटाइजिङ प्रालिले गर्नेछ । प्रतियोगिताको प्रत्यक्ष प्रसारण कान्तिपुर टेलिभिजन नेटवर्कअन्तर्गत कान्तिपुर म्याक्स एचडी र यसका डिजिटल माध्यमबाट हुनेछ ।
छोटकरी,"क्यानको महाप्रबन्धकमा ढुंगानाकाठमाडौं (कास) नेपाल क्रिकेट संघ (क्यान) ले सोमबार उत्सव ढुंगानालाई महाप्रबन्धकमा नियुक्त गरेको छ । अन्तिम ७ जनाको सूचीबाट ढुंगानालाई व्यवस्थापनको हिसाबमा नेपाली क्रिकेटको सबैभन्दा उच्च पदमा नियुक्त गरेको हो । ढुंगाना यसअघि बलियो नेपाल संस्थाका अप्रेसन र कार्यक्रम निर्देशक थिए । वृतान्त खनालले राजीनामा दिएपछि क्यान ६ महिनादेखि महाप्रबन्धकविहीन रहेको थियो । क्यानका अध्यक्ष चतुरबहादुर चन्द, सचिव पारस खड्का र राष्ट्रिय योजना आयोगका पूर्वउपाध्यक्ष गोविन्दराज पोखरेलसम्मिलित छनोट समितिले नयाँ महाप्रबन्धक चयन गरेको हो । क्यानले महाप्रबन्धकका लागि अघिल्लो महिना आवेदन माग गरेको थियो । त्यसमा ६१ जनाले आवेदन दिएका थिए । अघिल्लोपल्ट आवेदन दिएका ७ सहित कुल ६८ जनाको व्यक्तिगत विवरणबाट पहिलो चरणमा १४ जना छनोट गरिएको थियो भने अन्तिम सूचीमा ७ जनालाई राखिएको क्यानले जनाएको छ ।ललितपुर टेबलटेनिसमा आशिषकाठमाडौं (कास)ललितपुर जिल्ला टेबलटेनिस संघको साधारणसभाले आशिष अवालेको अध्यक्षतामा ७ सदस्यीय जिल्ला कार्यसमिति चयन गरेको छ । उपाध्यक्षमा राजीव जोशी, सचिवमा निकेनमान प्रधान र कोषाध्यक्षमा सुमन शाक्य छन् । सदस्यमा संघरत्न डंगोल, सन्जु अवाले र विक्रम श्रेष्ठ चुनिए ।"

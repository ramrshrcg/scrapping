शीर्षक,विवरण
'स्टन्ट' मा बिते पर्यटनमन्त्रीका वर्ष दिन,"(काठमाडौं)गत वर्षको पुस अन्तिमतिर पुष्पकमल दाहाल नेतृत्वको मन्त्रिपरिषद्मा सुदन किराँती मन्त्री हुने हल्ला चल्यो । तर, कुन मन्त्रालय भन्ने यकिन भइसकेको थिएन । भोजपुरबाट एमाले नेता शेरधन राईलाई हराउँदै तेस्रो पटक माओवादीबाट प्रतिनिधिसभा सदस्य चुनिएका किराँतीलाई सहरी विकासमन्त्री हुने भयौ भन्ने सन्देश आएको थियो । त्यसै बेला मैले सोचें ठूलो कुरा त गर्नु नै छ । तर, पहिलो काम, सातै प्रदेशका मुख्यमुख्य सहरमा शौचालय बनाउँछु, उनले एक वर्षअघि डेरामा बनाएको योजना सुनाउँदै कान्तिपुरसँग भने, मैले बनाउने शौचालय यस्तो होस् जहाँ पूर्ण सुविधा र सफाइ होस् । त्यहाँ काम गर्ने मानिस कुनै अफिसमा काम गर्ने हाकिम हो कि ? सरसफाइ गर्ने मजदुर भन्ने छुट्याउन नसकियोस् । विदेशबाट घुम्न आउनेले आफ्नो देशसँग तुलना गरोस् । गाउँबाट घुम्न आउने मानिसका लागि गाउँ फर्केपछि कथा बनोस् । त्यहाँ पस्ने जनप्रतिनिधिले आफ्नो क्षेत्रमा यस्तै शौचालय बनाउँछु भनेर नक्कल गरोस् ।संयोगवश किराँतीले पूर्वाधार बनाउने मन्त्रालय त पाए, तर शौचालय होइन विमानस्थल बनाउने । सहरी विकासमन्त्री बनेको भए उनले सार्वजनिक शौचालयमा कस्तो सुधार ल्याउँथे, अनुमान मात्र गर्न सकिन्छ । तर संस्कृति, पर्यटन तथा नागरिक उड्डयनमन्त्री बनेका उनले देशका विमानस्थल सुधार ल्याउन सकेका छैनन् । अझ पोखरा र भैरहवाका महँगा र महत्त्वाकांक्षी विमानस्थल अलपत्रजस्तै छन् । त्रिभुवन अन्तर्राष्ट्रिय विमानस्थलमा धावनमार्ग थप्ने विषय पनि मन्त्री किराँतीको सार्वजनिक भाषणको प्रमुख सूचीमा छ । अरू धेरै विषयमा चर्कोचर्को भाषण गरे पनि उनी यस्ता आधारभूत विषयमा धेरै चर्चा गर्दैनन् । किराँतीले ४० औं पर्यटनमन्त्रीका रूपमा शपथ लिएको तीन दिनअघि मात्रै (२०७९ माघ १ गते) पोखरामा यती एयरलाइन्सको एटीआर विमान दुर्घटना हुँदा ६८ यात्रु र चालकदलका ४ सदस्य गरी ७२ जनाको ज्यान गएको थियो । आन्तरिक उडानमा भएको त्यो सबैभन्दा डरलाग्दो दुर्घटनाले नेपालको हवाई सुरक्षाप्रति सशंकित भइरहेको छ । तर अवस्था कस्तो छ भने नेपालका वायुसेवा कम्पनीलाई युरोपियन युनियनले आफ्ना सदस्य मुलुकहरूमा ११ वर्षदेखि लगाउँदै आएको उडान रोक (कालोसूची) यथावत् रहेको छ । हालै युरोपियन युनियनले गरेको नेपालको हवाई सुरक्षाको अडिटबाट नेपाल कालोसूचीबाट निस्कने अपेक्षा थियो । तर, सन् २०२३ मा नेपालमा तीन हेलिकोप्टर र एक जहाज दुर्घटनाले नेपालको स्थानमा सुधार हुन सकेन ।पोखरामा भएको विमान दुर्घटनाले देश शोकमा भएको बेला मन्त्री भएका किराँतीले आफ्ना शुभेच्छुक तथा पार्टीका नेताकार्यकर्तालाई फूलमाला र खादा नलाइदिन आग्रह गरे । खादा र माला किन्ने पैसा उनले चन्दापेटिकामा राख्न लगाए । आफ्नै कार्यकक्षमा त्यो चन्दापेटिका राखे, महिना दिनमा करिब ६ लाख जम्मा भएपछि उनले रकम गाउँको विद्यालय सहयोगका लागि पठाइदिए । मन्त्रालय सम्हालेको तेस्रो महिनामा उनले सफाइबारे कार्यविधि नै बनाए र सुरु गरे सम्पदा सफाइ अभियान । सफाइ सम्पदाको मात्रै होइन, हाम्रो काम गर्ने तौरतरिका तथा सोचलाई पनि सफा गर्नुपर्छ भन्दै जागरण ल्याउन उनले पशुपति मन्दिरबाट सफाइ अभियान थाले । मातहतका एक दर्जन निकायका उपल्लो तहका कर्मचारीको अनिवार्य उपस्थितिका लागि पशुपतिमा सुरुका दिन छुट्टाछुट्टै हाजिरी किताब नै राख्न लगाए । एकदुई सातापछि कर्मचारी उनको अघि देखिने अनि नमस्कार गरेर टाप कस्न थाले । को आयो को आएन ? भन्ने विषयको लेखाजोखा हरायो ।उनको सफाइ अभियान युट्युब तथा टिकटकका लागि राम्रो खुराक भइरह्यो । किनकि उनी जुनसुकै विषयमा बोल्दा पनि सफाइको प्रसंग निकालिहाल्थे । उनको अभियानमा लोकगायक कृष्ण कँडेल सारथिजस्तै देखिए, जसले मन्त्रीलाई हँसाउने, नचाउने, गाउने बनाइरहे । सकारात्मक सन्देश दिने विषयमा मन्त्री किराँती धेरै नै अगाडि देखिन्छन्, तर आधारभूत योजनामा उनको लगाब कमजोर भएको भन्दै गठबन्धनकै संसद्ले संसद्मै स्टन्टबाज मन्त्री को उपमा दिए ।नेपाल वायुसेवा निगमका विवादास्पद कार्यकारी अध्यक्ष युवराज अधिकारीलाई हटाउने विषयमा पनि करोडको अफर आएको दाबी मन्त्री किराँतीले टेलिभिजनबाटै गरेका छन् । करोडलाई यति क दिन्छु, नियुक्तिपछि यति क मिल्छ भन्दा रहेछन् । मलाई क को अफर आयो, उनले थुप्रै टेलिभिजन टकशोमा यो खुलासा गरेका छन् । ती टेलिभिजन अन्तर्वार्तामा उनले आफूलाई करोड रुपैयाँको अफर गर्ने व्यक्तिको नाम भने खुलाएका छैनन् ।तारागाउँको सेयर विवाद, नेपाल नागरिक उड्डयन प्राधिकरणका महानिर्देशक तथा नेपाल वायुसेवा निगमका कार्यकारी अध्यक्षलाई सोधिएको स्पष्टीकरण, लुम्बिनी विकास कोष र भैरहवा विमानस्थलको अर्बौं रुपैयाँको टेन्डर विवादको विषयलाई सामाजिक सञ्जालमा लगेर मन्त्री किराँतीले सबैको ध्यानाकर्षण गराए । ३० वर्षअघि बौद्धको तारागाउँ रिजेन्सी होटल्स (हयात होटल) मा नेपाल सरकारको अर्बौं रुपैयाँ बराबरको सम्पत्तिमा अनियमितता भएको प्रतिवेदनका आधारमा सम्झौता भंग किन नगर्ने भन्दै उनले तीनदिने स्पष्टीकरण मागे । यसको निर्णयपत्र मात्रै होइन, सरकारी टिप्पणी फाइल सार्वजनिक गरिदिए । तर, १० महिना बित्यो । उनी यसबारे कतै बोलेका छैनन् ।सुरुका दिनमा मन्त्रीको सम्बन्ध नेपाल नागरिक उड्डयन प्राधिकरणबाहेक अन्य निकायसँग राम्रो थिएन । उनी ती निकायमा हुने कार्यक्रममा कार्यालय प्रमुखलाई हप्काएरै फर्किन्थे । मन्त्री भएको छैटौं महिनामा उनको र प्राधिकरणका महानिर्देशकबीच द्वन्द्व देखियो । उनले प्राधिकरणका महानिर्देशक प्रदीप अधिकारीलाई सात दिनभित्र नौ बुँदामा चित्तबुझ्दो जवाफ दिन भन्दै स्पष्टीकरण सोधे । ०८० असार दोस्रो साता सोधिएको स्पष्टीकरणको जवाफ अधिकारीले नपठाएपछि फेरि तीन दिनको म्याद दिएर अर्को स्पष्टीकरण सोधियो । तर, यो विषय कसरी टुंगियो भन्ने विषयमा स्पष्टीकरण सोध्ने मन्त्री किराँती र महानिर्देशक अधिकारीले खुलाएका छैनन् । मन्त्री किराँतीले सचिवालयमा कर्मचारीलाई ब्रिफिङ गर्दा गठबन्धनको सरकारमा आफ्नो पार्टीले मात्रै चाहेर केही हुन नसक्ने बताउँदै अधिकारीको स्पष्टीकरणमा पूर्वप्रधानमन्त्री माधवकुमार नेपाल, शेरबहादुर देउवाबाट चासो व्यक्त भएकाले पछि हट्नु परेको बताएका थिए । प्रधानमन्त्रीले पनि मन्त्रीलाई बोलाएर अधिकारीसँग मिलेर काम गर्नुहोस् । गठनबन्धनको सरकार छ भन्नुभएछ, सचिवालय स्रोत भन्छ, उहाँले प्रधानमन्त्रीलाई क्रस गर्न सक्ने अवस्था भएन ।कान्तिपुरसँगको कुराकानीमा मन्त्रीले केही समयअघि आफूलाई मन्त्रालयमै व्यापारीहरूले आईफोन ल्याइदिएको तर आफूले लैजानुस् भन्दै नलिएको घटना सुनाएका थिए । म लङरेसको घोडा हुँ । मेरो राजनीतिक भविष्य यही एक मन्त्रालयमै सकिँदैन, उनको भनाइ थियो ।सरकारी खर्चमा हेलिकोप्टर चार्टर उडान र विदेश भ्रमणमा पनि उनको चासो नभएको उनका सहयोगीहरूको दाबी छ । उहाँले अहिलेसम्म हेलिकोप्टरबाट भ्रमण गर्नुभएको छैन । विदेश पनि जानु भएको छैन । विदेश जानैपर्ने भए कर्मचारीलाई पठाउनुहुन्छ । चार पटक सचिवालयकै उपसचिव र अधिकृत विदेश गए । त्यो मन्त्रीलाई आएको निम्तो थियो, मन्त्रीकै पार्टीको कर्मचारी सगंठन निकट रहेका सचिवालयका एक अर्का कर्मचारीले भने । सचिवालय र मन्त्रालयका कर्मचारी मन्त्री किराँतीमा काम गर्ने हुटहुटी रहेको तर माथिल्लो तहका नेताहरूको दबाब भने थेग्न सक्ने बताउँछन् । उनले सिफारिस गरेका नियुक्ति हेर्दा पनि यस्तै देखिन्छ । पछिल्लो (माघ ३) को मन्त्रिपरिषद् बैठकबाट किराँतीले रुकुमका किरणबाबु पुनलाई सांस्कृतिक संस्थानको महाप्रबन्धकमा नियुक्ति दिलाएका छन् । पुनलाई पूर्वअर्थमन्त्री जनार्दन शर्माको सिफारिसमा सांस्कृतिक संस्थानमा ल्याइएको किराँतीको सचिवालयको भनाइ छ । त्यसअघि रुकुमकै लक्ष्मी पुनलाई पशुपति विकास कोषको कार्यकारी निर्देशकमा नियुक्त गरिएको थियो । अदालतले पुनलाई पशुपतिमा काम नगर्नूनगराउनू भनी अन्तरिम आदेश दिएको छ । बैंकको लकरमा गोली राखेको र राहदानीको विवादमा परेका ल्हारक्याल लामालाई मन्त्री किराँतीको सिफारिसमा मन्त्रिपरिषद्ले लुम्बिनी विकास कोषको उपाध्यक्षमा नियुक्त गर्यो । अनौठो के छ भने विवादास्पद छवि भएका लामाको नियुक्तिमा मन्त्री किराँतीलाई पछुतो छैन । उनले लामालाई कसैको दबाबमा नियुक्त नगरेको दाबी गर्दै भने, ल्हारक्याल लामा नेपालको प्रतिष्ठित व्यक्ति हो । उहाँ गिरिजाप्रसाद कोइरालाको पालामा गुम्बा विकास समितिमा हुनुहुन्थ्यो । मेरो पार्टीको पनि सहयोद्धा हो । उहाँलाई लागेका आरोप कुनै पनि निकायले पुष्टि गरेका छैनन् । मन्त्रीको निजी तथा स्वकीय गरी सचिवालयमा अहिले सहयोगीदेखि उपसचिवसम्म एक दर्जन छन् । जसमा तीन जना पूर्वसञ्चारकर्मी छन् । यो समूहमा गुटउपगुट रहेको बताउँछन् एक सहसचिव । मन्त्री चाहिँ केही गर्न खोजेको देखिन्छ, ती सहसचिवले भने, तर सचिवालयमा अखिल क्रान्तिकारी, पत्रकार, लडाकु अनि माओवादीनिकट कर्मचारीहरूका धेरै गुटउपगुट भए । यिनले कहिले यो फाइल भन्छन् । कहिले त्यो फाइल चाहियो भन्छन् ।पर्यटनमन्त्री किराँती र राज्यमन्त्री सुशीला सिर्पाली ठकुरीबीच अविश्वास पनि बढ्दो छ । राज्यमन्त्रीको जिल्ला अर्घाखाँचीमा केन्द्रको एउटा पनि बजेट परेन, सचिवालयका एक स्वकीयले भने, उता मन्त्री किराँतीको भोजपुरमा स्थानीय तहबाट सिफारिसमा नपरेका आयोजनामा पनि बजेट हालियो । यो क्रम पर्यटन बोर्डको बजेट बनाउँदा पनि रोकिएन । राज्यमन्त्री ठकुरीले मन्त्री किराँतीको शैलीबारे थुपै पटक प्रधानमन्त्री दाहालसँग गुनासो गरेकी छन् । माघ ३ मा पर्यटनमन्त्री किराँतीले आफ्नो तस्बिर राखेर हाम्रा एक वर्षका उपलब्धिहरू नामको बुकलेट सार्वजनिक गरे । राज्यमन्त्रीले त्यसबारे जानकारी नै नभएको बताएकी छन् । मन्त्री किराँतीले एक वर्षमा गरेको राम्रो काममा पर्छ, पर्यटनदूत खारेजीको निर्णय । पर्यटन बोर्डको सिफारिसमा मन्त्रालयबाट बनाएका एक दर्जन पर्यटनदूतको नियुक्ति खारेज गरिदिए । पर्यटनदूतका नाममा विदेशमा दलाली गर्ने, गैरकानुनी काम गर्नेलाई प्रोत्साहन भइरहेको थियो, मन्त्रालयबाट हाल सरुवा भइसकेका एक उपसचिवले भने, पर्यटनदूतको पत्र पाउनेहरू नेपालकै मन्त्रीमा नियुक्त भएको ठान्थे । तर यसको स्पष्ट मापदण्ड नभएकाले अधिकांश नियुक्तिमा आर्थिक चलखेल हुन्थ्यो ।कोभिडपछि आर्थिक रूपले थलिएको निगमले साना तीन जहाज थप्ने निर्णय गरेको छ । तर, जहाज थपेर मात्रै निगम सुधार नहुने भएकाले यसको समग्र सुधारमा मन्त्रीले ध्यान पुर्याउनुपर्ने सरोकारवालाहरूले सार्वजनिक कार्यक्रममा बताउँदै आएका छन् । निगमका कर्मचारीहरू सोल्टीको सेयर बिक्री गरेर जहाज खरिद गर्न नहुने भनिरहेका छन् । उता नेपाल सरकारले निगमका लागि ७ अर्बमा खरिद गरेका चार चिनियाँ जहाज त्रिभुवन अन्तर्राष्ट्रिय विमानस्थलमा अलपत्र छन् । ६ मध्ये हाल ५ जहाज तीन वर्षदेखि थन्किएका छन् । यिनलाई लिलाम गर्न टेन्डर आह्वान गरिएको छ । सेतो हात्ती उपमा पाएका यी जहाज तार्किक मूल्यमा लिलाम हुनेमा शंका छ । किनकि यसअघि पनि निगमले टेन्डर जारी गरेकै हो । तर, बजारमूल्यमा खरिद गर्न कोही इच्छुक देखिएनन् ।अन्तर्राष्ट्रिय उडानमा ४ जहाज भएको नेपाल वायुसेवा निगम अहिले पुगनपुग ५० अर्ब ऋणमा छ । राजनीतिक नियुक्तिले निगम सधैंझैं भर्तीकेन्द्र बनेको छ । आन्तरिक उडानमा दुइटा ट्विनअटर विमान छन्, जसको भरमा दुर्गम र हिमाली भेगका कुनै पनि गन्तव्यमा नियमित उडान हुन सकेको छैन । मन्त्री किराँतीको निर्देशनपछि निगमले साना तीनवटा विमान खरिद गर्न सार्वजनिक गरेको टेन्डर मूल्यांकनको चरणमा भइरहेको छ । प्राधिकरणलाई नियमनकारी निकाय र सेवाप्रदायक निकायमा विभाजन गर्न विधेयक मन्त्रिपरिषद्मा पठाइसकेका किराँती नेपाललाई युरोपियन युनियनको कालोसूचीबाट निकाल्न पहिले १२ वटा बुँदामा सुधार गर्नुपर्ने बताउँछन् । पहिले कालोसूचीमा निकाल्न १२ वटा कमजोरी सच्याउनुपर्छ । अनि प्राधिकरणको विभाजनको विषय अघि बढाउनुपर्छ । प्राधिकरणलाई विभाजन गर्न बनाइएको विधेयकलाई अघिल्लो राष्ट्रिय सभाले पारित गरेको थियो । तर, प्रतिनिधिसभाको चुनावपछि गठित संसद्को दोस्रो कार्यकालमा यो विधेयक पुनः मन्त्रालयबाट कानुन मन्त्रालय, अर्थ मन्त्रालय हुँदै हाल मन्त्रिपरिषद्मा पुगेर रोकिएको छ । यसको अवस्थाबारे जानकारी संसद्को अन्तर्राष्ट्रिय सम्बन्ध तथा श्रम समितिले मंगलबार सरकारलाई निर्देशन दिएको छ ।किराँती अब पनि निरन्तर मन्त्री भइरहे उनले भैरहवा र पोखरामा अन्तर्राष्ट्रिय उडानलाई नियमितता दिलाउनुपर्ने छ । तर, पछिल्लो पटक सार्वजनिक निजी साझेदारी अवधारणामा काठमाडौंसहित तीनवटै अन्तर्राष्ट्रिय विमानस्थललाई पीपीपी मोडलमा सञ्चालन गराउन उनले बोलेको अभिव्यक्तिमा भारतीय व्यापारीको नाम जोडिएपछि यो विषय गरम बनेको छ । तर यो विषयमा मन्त्रालयले जनमानसलाई विश्वस्त बनाउन सकेका छैनन् ।"
जीबी राईविरुद्ध डिफ्युजन नोटिस जारी,"(काठमाडौं)पोखराको सूर्यदर्शन बचत तथा ऋण सहकारी संस्थाको १ अर्ब रुपैयाँभन्दा बढी रकम हिनामिना गरेको अभियोग लागेका ग्यालेक्सी टेलिभिजनका अध्यक्ष गितेन्द्रबाबु (जीबी) राईविरुद्ध डिफ्युजन नोटिस जारी भएको छ । इन्टरपोलले शुक्रबार राईविरुद्ध डिफ्युजन नोटिस जारी गरेपछि राई इन्टरपोलमा आबद्ध राष्ट्रका प्रहरीहरूको फरार सूचीमा समेटिएका छन् । सूर्यदर्शन सहकारीका संस्थापक अध्यक्षसमेत रहेका राईविरुद्ध उक्त सहकारीको रकम हिनामिनासम्बन्धी मुद्दामा कास्की प्रहरीले इन्टरपोलमार्फत खोजबिन अघि बढाइदिन गत पुस ५ मा प्रहरी प्रधान कार्यालयलाई अनुरोध गरेको थियो । त्यसपछि प्रहरी प्रधान कार्यालयले राईविरुद्ध नोटिस जारीका लागि इन्टरपोललाई २ साताअघि पत्राचार गरेको थियो । कास्की प्रहरी प्रमुख एसपी मोहन थापाले जीबीविरुद्ध डिफ्युजन नोटिस जारी भएको पुष्टि गरे । नोटिस जारी भएर आएको छ । योसँगै नोटिस जारी भएका व्यक्ति इन्टरपोलको सदस्य राष्ट्रका प्रहरीको फरार सूचीमा समेटिएका छन् । राईसहित सूर्यदर्शनका पूर्वअध्यक्षद्वय भूपेन्द्र राई र हालका अध्यक्ष थानबहादुर बुढामगरविरुद्ध नोटिस जारी गर्न अनुरोध गरेकोमा उनीहरूको हकमा निर्णय भइनसकेको एक प्रहरी अधिकृतले जानकारी दिए । जीबी राईविरुद्ध नोटिस जारी भइसकेको छ । अन्य २ जनाविरुद्ध पनि छिट्टै निर्णय होला । राईसहित १९ जनाविरुद्ध सहकारीको १ अर्बभन्दा बढी रकम हिनामिना गरेको अभियोगमा कास्की जिल्ला अदालतमा मुद्दा विचाराधीन छ । मुद्दाका मुख्य अभियुक्त नै फरार हुँदा बचतकर्ताको रकम कसरी असुल हुने भन्नेमा अन्योल छ । गत असोज १८ मै जिल्ला सरकारी वकिल कार्यालय कास्कीले सहकारीका वर्तमान र पूर्वपदाधिकारीसञ्चालक तथा कर्मचारीसहित १९ जनालाई प्रतिवादी बनाएर मुद्दा दायर गरेको थियो । रकम हिनामिनाबारे सुरुमा पोखरा महानगरपालिकाले छानबिन गरी थप अनुसन्धानका लागि कास्की प्रहरीमा जाहेरी दिएको थियो । महानगरको छानबिनकै क्रममा अभियुक्तमध्येका कतिपय सम्पर्कविहीन बनेका थिए ।प्रहरीले रकम हिनामिना प्रकरणमा सहकारी ऐन र मुलुकी अपराध संहिताको ठगीसम्बन्धी कसुरमा कास्की अदालतबाट साउन ४, असोज २ र असोज ७ मा पक्राउ अनुमति लिएको थियो । अदालतबाट अनुमति पाएका बखत आरोपितहरू काठमाडौंलगायत जिल्लामा लुकेर बसेको र पक्राउ गरी बुझाइदिन कास्की प्रहरीले कात्तिक १० मा प्रहरी प्रधान कार्यालयलाई पत्र पठाएको थियो । कास्की प्रहरीले प्रहरी प्रधान कार्यालयलाई पत्र पठाउँदा अभियुक्तहरू काठमाडौं, भक्तपुर र ललितपुरका विभिन्न ठाउँमा लुकेर बसेको आशंका थियो । तर, कुमार रम्तेलबाहेकका आरोपित भने पक्राउ परेका थिएनन् । पछिल्लो समय प्रहरीले खोजीलाई तीव्र बनाएपछि थप २ जना पक्राउ परेकामा अझै १६ जना फरार छन् ।अनुसन्धान चरण र अदालतमा विचाराधीन मुद्दाका फरार प्रतिवादी देशभित्र फेला नपरेमा इन्टरपोलमार्फत खोजबिनका लागि सम्बन्धित देशका प्रहरीको अनुरोधमा डिफ्युजन नोटिस जारी हुन्छ । नेपाल इन्टरपोलको सदस्य राष्ट्र हो । फरारमध्येका जीबी गोर्खा मिडिया नेटवर्कमार्फत सञ्चालित ग्यालेक्सी टेलिभिजनका अध्यक्ष हुन् । ठगी अभियोगमा उनीसहित कैलाशकुमार दर्लामी, कुमार रम्तेल, धीरजकुमार दास, हेमन्त अधिकारी, प्रमोद भट्टराई, थानबहादुर बुढामगर, भूपेन्द्र राई, अनुज नकर्मी, शिवबहादुर गुरुङ (महेन्द्र भोटे), भवीश्वर अर्याल, आइस्मा गुरुङ, कविता तामाङ, सागर केसी, ललिता तामाङ, दिनेश रोका, सृष्टि मानन्धर, बुद्धि गुरुङ र सुरज श्रेष्ठविरुद्ध जिल्ला अदालत कास्कीमा मुद्दा विचाराधीन छ । सूर्यदर्शनसहित अन्य जिल्लामा खोलिएका आधा दर्जन सहकारीको रकम हिनामिना प्रकरणमा समेत जीबी राईसहितका व्यक्ति मुछिएका छन् । रम्तेलसहित तीन जना भने पक्राउ परिसकेका छन् । राईले पोखराको सूर्यदर्शन र चितवनको साहारामा जस्तै वीरगन्जमा सानो पाइला, बुटवलमा सुप्रिम, नेपालगन्जमा समानता र काठमाडौंमा स्वर्णलक्ष्मी नाम राखेर दसौं हजार सर्वसाधारणको बचत हिनामिना गरेको आरोप छ । त्यसमध्ये सूर्यदर्शनको हिनामिनाको मुद्दा मात्रै अदालत पुगेको छ ।"
गण्डकीमा बचतकर्ताको सवा ५ अर्ब जोखिममा,"(पोखरा)सञ्चालकले बचतकर्ताको रकम अपचलन गर्दा गण्डकी प्रदेशमा सवा ५ अर्ब रुपैयाँ जोखिममा परेको छ । गण्डकीका ९ सहकारीमा बचतकर्ताको ५ अर्ब २६ करोड रुपैयाँ जोखिममा परेको हो । बचत फसेपछि पोखरा४ नालामुखस्थित सूर्यदर्शन बचत तथा ऋण सहकारी संस्थाका पीडित अड्डा अदालत धाउन थालेका छन् । उक्त सहकारीमा मात्र १८ हजार ७ सय बचतकर्ताको १ अर्ब ३५ करोड ५३ लाख रुपैयाँ हिनामिना भएको छ । बचतकर्ताले गत बिहीबार पोखरामा गृहमन्त्री नारायणकाजी श्रेष्ठलाई नै भेटेर ज्ञापनपत्र बुझाए । सहकारी अपचलनमा संलग्नलाई कानुनको दायरामा ल्याएर रकम फिर्ता गर्ने वातावरण बनाइदिन उनीहरूले गृहमन्त्रीसँग माग गरे । यसअघि मंगलबार पोखरा आएका कांग्रेस सभापति शेरबहादुर देउवासमक्ष पनि ज्ञापनपत्र बुझाएका थिए ।गत साउनमा सूर्यदर्शनका एक हजार ३५ बचतकर्ताले १ अर्ब ११ करोड ३४ लाख ४३ हजार रुपैयाँ बिगो दाबी गर्दै जिल्ला प्रहरी कार्यालयमा जाहेरी दिएका थिए । पोखरा महानगरको विज्ञ टोलीको राय प्रतिवेदनमा सहकारी संस्थाबाट ठगी भएको पीडितको संख्या १८ हजार ७ सय र रकम १ अर्ब ३५ करोड ५३ लाख रुपैयाँ उल्लेख छ । सहकारीको सञ्चालक समितिका पूर्व र वर्तमान पदाधिकारी, लेखा समिति संयोजक, सदस्य, लेखा अधिकृत र ऋण अधिकृतसहित १९ जनाविरुद्ध पक्राउ पुर्जी जारी भए पनि उपाध्यक्ष कैलाशकुमार दर्लामी, कोषाध्यक्ष कुमार रम्तेल, सञ्चालक समिति सदस्य भवीश्वर अर्याल, पूर्वसञ्चालक समिति सदस्य शिवबहादुर गुरुङ मात्रै पक्राउ परेका छन् । उक्त सहकारी ठगीका मुख्य नाइके संस्थापक अध्यक्ष गितेन्द्रबाबु राई (जीबी) हालसम्म फरार छन् । उनी ग्यालेक्सी फोरके टेलिभिजनका अध्यक्षसमेत हुन् । महानगरको प्रतिवेदनमा राईसहित सञ्चालक समितिको योजनामा विभिन्न फर्ममा अवैध लगानी गरेको, नक्कली कम्पनी खडा गरी लगानी गरेको, कमसल धितो र बिनाधितो आफ्नै नाममा ऋण लगानी गरेको उल्लेख छ । उनी अध्यक्ष रहेको ग्यालेक्सी फोरके टेलिभिजनदेखि नेचर हर्ब र नेचर नेस्ट नामक नेटवर्किङ कम्पनीमा समेत सहकारीको रकम अवैध रूपमा लगानी गरेको प्रतिवेदनमा खुलाइएको छ । बागलुङमा विभिन्न शाखा भएको र पोखरामा उही नाममा छुट्टै स्थापना भएको इमेज बचत तथा ऋण सहकारी संस्था लिमिटेडका संस्थापक अध्यक्ष देवकुमार नेपालीलाई पनि प्रहरीले पक्राउ गर्न सकेको छैन । गण्डकी प्रदेशको भूमि व्यवस्था तथा कृषि मन्त्रालयअन्तर्गत सहकारी रजिस्ट्रारको कार्यालयको प्रतिवेदनअनुसार बागलुङका विभिन्न स्थानीय तहमा रहेका शाखाबाट बचतकर्ताको १ अर्ब ९० करोड रुपैयाँ हिनामिना भएको छ । पोखरामा ५७ करोड ९४ लाख रुपैयाँ दाबी गर्दै १४ जनाले जाहेरी र ५ सय २४ ले कागज गरेका छन् । महानगरको विज्ञ टोलीले पेस गरेको प्रतिवेदनमा इमेजको पोखरा कार्यालयबाट ६४ करोड ८८ लाख हिनामिना भएको देखिएको छ । ठगीको आरोपमा १५ जनाविरुद्ध पक्राउ पुर्जी जारी भए पनि ६ जना मात्रै पक्राउ परेका छन् । प्रहरीले उक्त मुद्दा जिल्ला अदालत कास्कीमा पठाइसकेको छ ।देशैभर शाखा रहेको शिवशिखर बहुउद्देश्यीय सहकारी संस्थाको पोखराका दुई शाखाबाट बचतकर्ताको रकम अपचलनमा संलग्नको आरोपमा पक्राउ पुर्जी जारी भएका ११ जनामध्ये ५ जनालाई मात्रै प्रहरीले पक्राउ गरेको छ । शिव शिखरको पोखरा५ पर्स्याङ र पोखरा१४ चाउँथे शाखाका गरी ७ हजार १ सय ७० बचतकर्ताको ५४ करोड २३ लाख रुपैयाँ हिनामिना भएको जाहेरी जिल्ला प्रहरी कार्यालयमा छ ।पोखरा९ नयाँबजारमा मुख्य कार्यालय रहेर विभिन्न स्थानीय तहमा शाखा कार्यालय भएको मित्रमिलन बचत तथा ऋण सहकारी संस्थाका ३० जनाविरुद्ध मंसिर १६ मा पक्राउ पुर्जी जारी भएकोमा हालसम्म ६ जना मात्रै पक्राउ परेका छन् । सहकारीले बचतकर्ताको २६ करोड ८६ लाख रुपैयाँ हिनामिना गरेको सहकारी रजिस्ट्रारको अध्ययन प्रतिवेदनमा उल्लेख छ । सञ्चालक समितिका अध्यक्ष रमण पौडेल, सदस्य गोपाल खनाल, कार्यकारी अधिकृत किरण अधिकारी, सल्लाहकार राजु बराल र सेयर सदस्य बुद्धिसागर पौडेल पक्राउ परेका छन् । उपाध्यक्ष विजय लम्साल, प्रेस सल्लाहकार एवं लेखा समितिका पूर्वसदस्य अर्जुन गिरी, कानुनी सल्लाहकार जनकल्याण पराजुली, सेयर सदस्य दीपकप्रसाद सुवेदी लगायत २५ जना फरारको सूचीमा छन् । लम्साल प्रेस युनियन कास्कीका उपाध्यक्ष हुन् । गिरी प्रेस चौतारी कास्कीका अध्यक्ष एवं एमालेका पोखरा२१ इन्चार्ज, पराजुली एमालेनिकट प्रगतिशील पेसागत कानुन व्यवसायी संगठन कास्कीका अध्यक्ष र सुवेदी पोखरा२१ मा एमालेबाट निर्वाचित वडाध्यक्ष हुन् ।पोखरामै कार्यालय रहेको बलिदानी बचत तथा ऋण सहकारी संस्थाका ६ हजार ३ सय ४५ बचतकर्ताको १० करोड ६९ लाख ३५ हजार रुपैयाँ हिनामिना भएको छ । उक्त सहकारीको सञ्चालक समितिका अध्यक्ष अजय श्रेष्ठसहित ५ जना पक्राउ परिसकेका छन् । पक्राउ पुर्जी जारी भएका थप १० जना फरार छन् । पोखरा महागरपालिकामा ३ सय ६४ सहकारी संस्था दर्ता छन् । तिनको सेयर पुँजी ७ अर्ब ४२ करोड ७१ लाख रुपैयाँ छ । यी सहकारी संस्थामा १ लाख ८८ हजार ८२७ बचतकर्ताले १६ अर्ब १९ करोड ६९ लाख रुपैयाँ बचत गरेका छन् । पोखराभित्रका सहकारीले १९ अर्ब २२ करोड ६१ लाख रुपैयाँ लगानी गरेका छन् । एक स्थानीय तहभित्र मात्रै कार्यक्षेत्र रहेका सहकारीको नियमन सम्बन्धित स्थानीय तहले गर्छन् । दुई वा दुईभन्दा बढी स्थानीय तह वा प्रदेशभर कार्यक्षेत्र रहेका सहकारीको नियमन गण्डकी प्रदेशको भूमि व्यवस्था तथा कृषि मन्त्रालयअन्तर्गत सहकारी रजिस्ट्रारको कार्यालयले गर्छ । उक्त कार्यालयमातहत हाल ९ सय ४३ सहकारी छन् । यी सबैको कुल सेयर पुँजी १२ अर्ब ४ करोड रुपैयाँ छ । यी सहकारी संस्थामा ५८ अर्ब ४९ करोड रुपैयाँ बचत छ भने ६४ अर्ब ५० करोड रुपैयाँ लगानी गरेको कार्यालयको अभिलेखमा छ ।कार्यालयकी प्रवक्ता ईश्वरी ढकालका अनुसार यीमध्ये बागलुङको इमेज सहकारी, पोखराको मित्रमिलन, पर्वतका ग्रामीण विकास कृषि सहकारी र तपाईं हाम्रो बचत तथा ऋण सहकारी, लमजुङको कालिका बचत तथा ऋण सहकारीमा समस्या आएको छ । कार्यालयको अध्ययनले ग्रामीण विकासको ९ करोड, तपाईं हाम्रो बचतको २९ करोड ५८ लाख र कालिका बचतको ५ करोड रुपैयाँ सञ्चालक समितिबाट हिनामिना भएको छ । यी ५ वटा सहकारीले २ अर्ब ३६ करोड रुपैयाँ अपचलन गरेको देखिएको छ ।सहकारी रजिस्ट्रार भेषराज रिजालले सहकारीमा समस्या देखिएपछि बचतकर्ताको निवेदनका आधारमा छानबिन गरी सम्बन्धित निकायलाई कार्यालयले प्रतिवेदन पठाउने गरेको बताए । स्थानीय मिलेर खोलेका सहकारीमा समस्या आएको छैन, उनले भने, बाहिर जिल्लाबाट ठग्ने नै उद्देश्यले आएका व्यक्तिले खोलेका सहकारी धेरै डुबेका छन् । बचतकर्ताले पनि धेरै ब्याज पाउने लोभमा नबुझी रकम जम्मा गर्नु हुँदैन । प्रदेशभर ८५ स्थानीय तहमा कति संख्यामा सहकारी छन् र कति समस्यामा परेका छन् भन्ने तथ्यांक मन्त्रालयसँग छैन । मन्त्रालयका प्रशासन तथा सहकारी विकास महाशाखाका अधिकृत ठाकुरप्रसाद ढकालले जनशक्ति अभाव हुँदा त्यस्तो तथ्यांक राख्न नसकेको बताए ।मित्रमिलन बचत तथा ऋण सहकारी संस्था पोखराको कार्यक्षेत्र थप गर्न तत्कालीन सहकारी रजिस्ट्रार उदयबहादुर पराजुलीले घूस लिएको आरोपमा पक्राउ परेका छन् । उनले सहकारीको कार्यक्षेत्र थप गर्न एक करोड ५ लाख रुपैयाँ घूस लिएको सहकारीका अध्यक्षको बयानमा छ । उनी हाल पुर्पक्षका लागि कास्की कारागारमा छन् । उनी ०७७ माघ ४ देखि ०७९ भदौ १९ सम्म रजिस्ट्रारका रूपमा कार्यरत थिए । सरुवा भइसक्दा पनि तत्कालीन समयमा रमाना नलिई उनले मित्रमिलनको कार्यक्षेत्र गण्डकीभर विस्तार गर्ने अनुमति दिएका थिए । सहकारीले तत्कालै स्याङ्जाको आँधीखोलामा गाउँपालिकामा शाखा विस्तार गरेको थियो । सञ्चालक समितिका पदाधिकारीले पराजुलीले रकम लिएर शाखा विस्तारको अनुमति दिएको विवरण अनुसन्धानका क्रममा प्रहरीलाई बुझाएका थिए ।जिल्ला प्रहरी कार्यालय कास्कीका प्रमुख मोहनकुमार थापा सहकारीमा समस्या आएपछि स्थानीय तह र सहकारी रजिस्ट्रारको कार्यालयमा छानबिन प्रतिवेदन बन्ने क्रममै कसुरदार फरार हुने अवस्था रहेको बताउँछन् । प्रहरीलाई सुरुमै अनुसन्धान गर्ने अधिकार छैन । नियामक निकायले कारबाही गर भनेर प्रतिवेदन बुझाएपछि मात्रै हामो क्षेत्राधिकारभित्र आउँछ, उनले भने, स्थानीय तह र सहकारी रजिस्ट्रारको कार्यालयले बयान लिएर प्रारम्भिक अनुसन्धान गर्दासम्म ठगी गर्ने व्यक्ति विदेश पसिसक्छ । सहकारी ऐन२०७४ ले छानबिनको पहिलो अधिकारी स्थानीय तहलाई दिएकोले प्रहरीसम्म प्रतिवेदन आइपुग्दा ठगीका आरोपीले सहकारीमा बाँकी भएको रकमसमेत लिएर भाग्ने, प्रमाण नष्ट गर्ने प्रवृत्ति देखिएको उनले सुनाए । अदालतमा बुझाउने हदम्याद २५ दिनको मात्रै हुँदा अनुसन्धानमा समेत अप्ठेरो स्थिति सिर्जना भएको उनको अनुभव छ । सहकारीमा कतिपय समाजका प्रतिष्ठित व्यक्ति, जनप्रतिनिधि, समाजसेवी, राजनीतिकर्मी जोडिन्छन्, उनी भन्छन्, मिलिमतोमै सहकारी ठगी भएको देखिन्छ । फरार आरोपितलाई पक्राउ गर्न केन्द्रीय अनुसन्धान ब्युरो (सीआईबी), अपराध अनुसन्धान महाशाखा काठमाडौंमा पत्राचार गरिसकेको र इन्टरपोलमार्फत रेडकर्नर नोटिस जारी गर्ने प्रक्रिया अगाडि बढाएको उनले बताए ।"
न्यानो दिँदै सोनामदेखि केटीएम सिटीसम्म,"(काठमाडौं)काठमाडौंको ठमेल संसारका धेरै मुलुकका विदेशी मुद्रा कारोबार हुने प्रसिद्ध पर्यटकीय गन्तव्य हो । स्वदेशी हुन् वा विदेशी धेरैजसोका आँखा दरबारमार्गबाट ठमेल पस्दै गर्दा स्वप्न बगैंचापछि लहरै देखिने विदेशी क्लोथिङ तथा उच्च हिमाली भेगमा प्रयोग हुने आउटडोर माउन्टेन गियरमा आधारित विदेशी कपडाका ब्रान्ड दी नर्थ फेस, माउन्टेन हार्डवेयर, ब्ल्याक याक, कोलम्बिया, रेड फक्स, मारमट आदिमा ठोक्किन्छन् । तर, त्यहाँ रोकिएर किनमेल गर्ने विरलै हुन्छन् ।पछिल्ला वर्षमा यी ब्रान्डका डाउनज्याकेट, पोलारफिलिस ट्राउजर, टोपी, हाइनेक, हुडी, ट्र्याकसुट र पोलिफाइबरबाट बनाइएका ज्याकेट किन्न जानेहरू विदेशी ब्रान्डभन्दा नेपाली ब्रान्डका आउटलेटमा बढी झुम्मिएका देखिन्छन् । माघको दोस्रो साता काठमाडौंमा जाडो ह्वात्तै बढेका बेला सहरी क्षेत्रका मानिसहरू र खेलाडीलाई लक्षित गर्दै ११ वर्षदेखि केटीएमसीटी ब्रान्डका नाममा स्थापित शेर्पा आउटडोर प्रालिले आफ्ना उत्पादनमा ७० प्रतिशतसम्म छुटको अफर सार्वजनिक गरेको छ । यो अफरले काठमाडौंलगायत बाहिरका सहरहरू दमक, धरान र पोखराका २८ वटै आउटलेटमा ग्राहकको भीड बढाएको छ । विदेशी ब्रान्डले सार्वजनिक गर्ने सेल अफर र विन्टर क्लिरेन्स मा अहिले उपभोक्ताले त्यति विश्वास गरेको देखिँदैन । तर, नेपाली ब्रान्डमा यस्ता छुट अफर सार्वजनिक हुँदा कतिपय उत्पादन साता नबित्दै सकिइसकेका छन् । नेपालीको पकेटलाई ध्यानमा राखेर हामी विदेशी ब्रान्डकै हाराहारीको गुणस्तर भएका कपडा उत्पादन गरिरहेका छौं, केटीएमसीटीका सञ्चालक काजी शेर्पाले भने, नेपालीको औसत आम्दानी मासिक २० हजार हाराहारी छ । त्यसैलाई ध्यानमा राखेर हामीले सुपथ मूल्यमा विश्वस्तरीय डिजाइनका कपडा बजारमा ल्याइरहेका छौं । केटीएमसीटी पछिल्लोपटक सहरी क्षेत्रका सबै वर्गको रोजाइमा परेको छ । आफ्नो ब्रान्डनेम भित्री भागमा राखेर विभिन्न खाले पहिरन उत्पादन गर्दै आइरहेको शेर्पा आउटडोरले खेलाडीका लागि आवश्यक पोसाक र सामग्री पनि उत्पादन गरिरहेको छ । नेपालको राष्ट्रिय फुटबल टोली, अन्य नेपाली फुटबल क्लब, सामाजिक संस्था स्काउटलगायतलाई पनि तयारी पोसाक उपलब्ध गराउँदै आएको छ ।उपभोक्ताको रोजाइमा परिरहने यसले हरेक याममा कपडाका प्रकार र डिजाइन बदल्दै आएको छ । हाल रामहिटी बौद्धमा रहेको उद्योगबाट तयारी पोसाक उत्पादन गरिरहेको केटीएमसीटीले नेपालबाहिर पनि कपडा निर्यात गरिरहेको छ । वार्षिक ५० करोड रुपैयाँ हाराहारीका कपडा उत्पादन गरिरहेका छौं, सञ्चालक शेर्पाले भने, अहिले हामीले उत्पादन गर्ने कपडाबाट ८० प्रतिशत नेपाली बजारमा र बाँकी २० प्रतिशत भारतमा निर्यात भइरहेको छ । भविष्यमा भारतमा ८० प्रतिशतको हाराहारीमा निर्यात गर्न झापामा अर्को कारखाना सञ्चालनमा ल्याउने तयारीमा छौं । यसले हाल ८ सय नेपालीलाई प्रत्यक्ष रोजगारी दिएको जनाएको छ । चाँडै झापाबाट हाम्रो ब्रान्डलाई विस्तार गर्दै छौं, शेर्पाले भने, करिब साढे ३ अर्ब लगानी रहेको हाम्रो कम्पनीले त्यहाँ झन्डै २ हजार नेपालीलाई रोजगारी सिर्जना गर्दै छ ।केटीएमसीटीअघि काजी शेर्पाले शेर्पा आउटडोर ब्रान्ड स्थापना गरेका थिए । यो अहिले पनि बजारमै छ । यसले उत्पादन गर्ने न्याना कपडा उच्च हिमाली भेगका बासिन्दा, आरोहण र पदयात्रीले खरिद गर्दै आएका छन् । तर, बिक्री अनुपातमा केटीएमसीटीका उत्पादन अत्यधिक हुने गरेको शेर्पाले बताए । हिमालमा हुने आरोहणका लागि उत्पादन गरिएका कुनै पनि कपडा २ हजार पिस बिक्री हुँदा सहरी क्षेत्रमा प्रयोग हुने क्याजुअल ज्याकेट २० हजार पिस बिक्री हुन्छ, काजी शेर्पाले भने, त्यसैले मैले यसमा धेरै सम्भावना देखेको छु ।कुनै बेला नेपाली सेनाका लागि पोसाक आपूर्ति गर्ने शेर्पा ७ वर्षअघि व्यापारका सिलसिलामा क्यानडा पुगेका थिए । त्यहाँ उनी केटीएमसीटीकै उत्पादनहरू बिक्री गर्थे । भारतको कोलकात्ता हुँदै काठमाडौंबाट पठाइएका लुगा ४०४५ दिनमा टोरन्टो पुग्ने गरेको शेर्पाले बताए । त्यहाँको मागअनुसार हामीले आफ्ना उत्पादन पुर्याउनै सकिरहेका थिएनौं, उनले भने, त्यसै बेला मलाई नेपालमा खेलकुदमा प्रयोग हुने पोसाकलगायतका सामान यहाँ उत्पादन नभएको सम्झना दिमागमा आयो, अनि नेपाल फर्केर केटीएमसीटीलाई खेलकुदका सामग्री पनि उत्पादन गर्ने कम्पनीका रूपमा बिस्तार गरें । अहिले धेरै मानिसले केटीएमसीटी नै डिमान्ड गरेको देख्दा आनन्द लाग्ने पनि उनले सुनाए ।झापामा सुरु गर्न लागिएको गार्मेन्ट उद्योगमा विद्यार्थीलाई भम्रण गराउने योजना पनि रहेको शेर्पाले सुनाए । विद्यार्थीलाई आधुनिक लुगा कसरी बन्छ भनेर देखाउने योजना छ, किनकि यो क्षेत्र संसारमा मानिस चाँडो धनी हुने पेसा हो, उनले भने, विद्यार्थी भाइबैनीले भविष्यमा केही सिकून् र नेपालमै केही गरून् भन्ने उद्देश्यले झापामा विद्यार्थीलाई शैक्षिक भ्रमण गराउने योजना बनाएका हौं । काजी शेर्पाजस्तै सोलुखुम्बुकै अर्का व्यवसायी आङ सोनाम शेर्पा पनि आउटडोर गार्मेन्टमा प्रख्यात छन् । ठमेलमा उनलाई नचिन्ने व्यवसायी र उनले नचिन्ने बिरलै होलान् । अझ उनले ३७ वर्षअघि सगरमाथाको अंग्रेजी नामबाट स्थापना गरेको एभरेस्ट हार्डवेयर ब्रान्ड जीउमा नलाउने विरलै छन् । चाहे पदयात्रामा होस् वा हिमाल आरोहणमा एभरेस्ट हार्डवेयर ब्रान्ड देखिएकै हुन्छ ।एभरेस्ट हार्डवेयर घरेलु तथा साना उद्योगको कार्यालयमा दर्ता भई सुरुमा यसको कारखाना ठहिटीमा स्थापना गरिएको थियो । अहिले स्वयम्भूमा छ । आङ सोनामको बिक्री केन्द्र ठमेलमा छ । उनी मागअनुसार ठमेलमा रहेका अधिकांश पसललाई आफ्ना उत्पादन डाउन ज्याकेट, वाटरप्रुफ जाकेट, विन्डप्रुफ ज्याकेट, सिलिपिङ ब्याग उपलब्ध गराउँछन् । कोभिडअघि ३०३५ जना कर्मचारी राखेर वार्षिक ४ करोड हराहारीको कारोबार गर्ने यी शेर्पा अहिले मन्दीको मार खेपिरहेको बताउँछन् । अर्को समस्या सिपालु कामदारको पनि झेलिरहेको उनले सुनाए । हाल चीनबाट थुप्रै कम्पनी भारतमा विस्तार भइरहेका छन्, उनले भने, त्यहाँ राम्रो ज्यालाको अफरले नेपालमा वर्षौंदेखि काम गरिरहेका कालिगढ (सिलाइ र कटिङका सिपालु) हरू धमाधम उतै लागिरहेका छन् ।सहरिया मानिस, जो विदेशी महँगा ब्रान्ड खरिद गरेर पदयात्रामा जान सक्दैनन्, तिनैलाई लक्षित गरेर एभरेस्ट हार्डवेयरले ज्याकेट, ट्राउजर, हाइनेक उत्पादन गर्दै आएको छ । यति मात्रै होइन, हिमाली भेगबाट आउने अर्डरअनुसार पनि आफ्नो ब्रान्डका कपडा सिलाएर पठाउने गरेको आङ सोनामले बताए । सन् २००७ मा मैले मेरो ब्रान्डले कत्तिको चिसो थेग्न सक्छ भनेर आफैं ती लुगा लगाई सगरमाथा आरोहण गरेर पक्कापक्की गरें, उनले भने, हिमाल आरोहणमा चाहिने सबै टेक्निकल गियरहरू मैले उत्पादन गरेको छैन तर कपडा भने मकहाँ उल्लेख्य मात्रामा छन् ।विदेशीले २० हजार रुपैयाँमा बिक्री गर्ने ज्याकेट आफूले ३५ सयदेखि ४ हजार रुपैयाँसम्ममा बिक्री गर्ने गरेको बताए । हिमाली बस्तीका गुम्बा, स्कुल, भिक्षु, आनी, लामाहरूका लागि मेरो कम्पनीले नै एभरेस्ट हार्डवेयरका लुगा बनाउँदै आएको छ, उनले भने, भारतको लद्दाक, मनाली, केरुङ, मनाङ, सोलुखुम्बुमा फिलिप तथा डाउनका जाकेट मैले नि पठाउँदै आएको छु । १६ वर्षको उमेरदेखि आफूले गार्मेन्ट उद्योगमा काम गरेको पनि उनले सुनाए । जाडोमा लगाइने न्याना लुगा उत्पादन गर्नेमा ठमेल क्षेत्रमा मात्रै झन्डै डेढ दर्जन ट्रेडमार्क दर्ता भएका नेपाली ब्रान्ड छन् भने करिब ४ सय अरू ब्रान्डको नक्कल गर्ने गार्मेन्ट रहेको आङ सोनाम बताउँछन् । व्यवसायीहरूका अनुसार उच्च आयस्तर भएकाका लागि सोनाम ब्रान्ड रोजाइमा पर्ने गरेको छ । यसका काठमाडौं उपत्यकासहित देशभरि दर्जन हाराहारी आउटलेट छन् । मध्यम तथा न्यून आय भएकाका लागि राईको, मकालु, एभरेस्ट आउटफिट, डोल्पो, दावा गियर, कालापत्थर, वाइल्ड याक, लुक्ला आउटडोर, निरभाना आदि रहेको व्यवसायीहरू बताउँछन् । पछिल्लो पटक आरोही निर्मल पुर्जाका नामले चिनिएको निम्सदाइ ब्रान्ड पनि आउटडोर ब्रान्डको पछिल्लो पंक्तिमा उभिएको छ । कुनै बेलाको चर्चित शेर्पा ब्रान्ड हाल अमेरिकीहरूको स्वामित्वमा अमेरिकाबाट लुगा उत्पादन गर्दै आएको छ । दुई दशकअघि अहिले जस्तो नेपालमै सिलाइएका डाउन ज्याकेटलगायतका आउटडोर गियर पर्याप्त थिएनन् । ठमेलमा नेपाली व्यापारीले पर्यटकलाई झुक्याउँदै डाउन ज्याकेट बिक्री त गर्थे तर साँच्चिकै मल्टिनेसनल ब्रान्ड दी नर्थफेस, माउन्टेन हार्डवेयर, कैलाश आदिका उत्पादन यहाँ पाइँदैनथे । अन्तर्राष्ट्रिय कानुनअनुसार यसो गर्नु ठीक पनि थिएन । विदेशीले तिमीहरूको दिमाग छैन । यस्तो राम्रो सिलाइ गर्छौं । आफ्नै स्वदेशी नाममा ब्रान्ड ल्याऊ न । किन अरूको नक्कल गर्छौं भनी हप्काएपछि मलाई हो त नि जस्तो लाग्यो, राईको ब्रान्डले डाउन ज्याकेट उत्पादन गर्दै आएका विनोदमणि राईले भने, त्यसपछि मैले मेरो थरबाटै ज्याकेट उत्पादन सुरु गरें ।राईका साथीहरू उनको पसलमा घुम्दै पुग्दा कसैले फोन गरेर कता छौं भनी सोध्दा तिनले राईको मा छु भन्थे । अनि विनोदले त्यही राईको लाई ज्याकेट, ट्राउजर, हुड, सिल्पिङ ब्याग आदि आउडडोर गियरको ब्रान्ड नाम दिए । अहिले उनले उत्पादन गरेका राईको ज्याकेट सामाजिक सञ्जालमा खुबै देखिन्छ । राईको ज्याकेट संसारभरका सबै ८ हजार अग्ला १४ वटै हिमालमा पुगिसक्यो, विनोदमणिले भने, विदेशीको नामले नक्कल गर्नुभन्दा स्वदेशी ब्रान्ड स्थापना गर्नु रोजगारी सिर्जना र पहिचान तथा देशकै लागि पनि प्रतिष्ठाको विषय बन्ने गरेको छ ।व्यवसायीहरूका अनुसार नेपालमा उत्पादन हुने जाडोयामका कपडाका लागि चाहिने कच्चा पदार्थ तथा सामग्री सबैभन्दा धेरै चीनबाट आयात हुने गरेको छ । त्यसपछि भारत, ताइवान, कोरिया, बंगलादेश, जर्मनी, ओमानबाट पनि व्यवसायीहरूले आवश्यक कर्चा पदार्थ तथा मेसिनसँग सम्बन्धित सामान ल्याउने गरेका छन् । यो पेसामा कालिगड अझै पनि भारतबाट नल्याई हुँदैन । मुख्य गरी कटिङ मास्टर र स्टिचिङ (सिलाई गर्ने) कालिगढ भारतको विहार या मधेशतिर मुस्लिम समुदायका मानिसहरूमै निर्भर हुनुपर्छ, आङ सोनामले भने, नेपालमा हरेक दिन हजारौं युवा विदेश उडेको खबर सुनिन्छ तर हामी मासिक ४० हजारदेखि डेढ लाख रुपैयाँसम्म भारतीय कामदारलाई भुक्तानी गर्छौं । यो क्षेत्रमा अझै नेपाली युवा पर्याप्त मात्रामा आकर्षित हुन सकेका छैनन् ।कामदारलाई उद्यमीहरूले प्रायः प्रतिपिसका दरले रकम भुक्तानी गर्छन् । एउटा मास्टरले सामान्य थर्मल सेट सिलाएको ८० रुपैयाँदेखि डाउन ज्याकेट बनाएको १ हजार रुपैयाँसम्म ज्याला लिन्छन्, आङ सोनामले भने, अधिकांश भारतीय कामदार कारखानामै डेरा गरी बस्छन् । दिनमा कम्तीमा ३ वटा ज्याकेट तयार पार्छन् । उनको बुझाइमा नेपालले उत्पादन गर्ने टिसर्टदेखि ज्याकेटसम्म अन्तर्राष्ट्रिय स्तरका छैनन् । किनकि, सबैभन्दा पहिले नेपाली व्यवसायीले चीनबाट सस्तो मूल्यमा कच्चा पदार्थ आयात गर्छन् । अनि धागो, चेन, जिपर पनि सस्तै हाल्छन् । नेपाली व्यवसायीले उत्पादन गरेका कपडा विदेशीसँग प्रतिस्पर्धा गर्न नसक्नुमा उत्पादनमा प्रयोग हुने कपडा तथा अन्य सरसमान नै हुन् । विदेशी पर्यटकले जापानी जिपर, सिलाइमा जर्मनी र ओमानको धागो प्रयोग गरेका कपडा मन पराउँछन्, आङ सोनामले भने, कोरियन र ताइवानका प्रोडक्टहरू पनि राम्रै हुन्छन् । तर, चीनले यति सस्तो र कम गुणस्तरको सामान बजारमा ल्याइदिन्छ कि हामी प्रतिस्पर्धी न त्यस्तो उत्पादन गरेर बजारमा पठाउन सक्छौं, न त धान्न नै सक्छौं ।संसारभरका गार्मेन्ट मेलामा नेपालबाट सहभागिता जनाउने आङ सोनाम माओवादी द्वन्द्वपछि खस्केको नेपालको गार्मेन्ट उद्योगलाई कोरोनाकाल र अहिलेको आर्थिक मन्दीले थप झट्का दिएको बताउँछन् । नेपालमा सियो पनि उत्पादन हुँदैन तर व्यवसायीले टालाटुली बटुली भनेझैं कुनै सामान कतैबाट त कुनै सामान कतैबाट जोडजाम गर्दै उद्योगहरू चलाइरहेको व्यवसायीहरूकै भनाइ छ । यहाँ सम्भावना र बजार दुवै छ । तर, ट्रेडमार्क चोरी नियमन, सरकारी कार्यालयमा हुने ढिलासुस्तीमा सुधारको अपेक्षा व्यवसायीहरूको छ । बजारमा छ्यापछ्याप्ती नक्कली ब्रान्ड झुन्ड्याइएका हुन्छन्, सल्लेरी फेराका स्थायी बासिन्दा आङ सोनामले भने, तर, सरकारका निकायहरू अनुगमन गरिदिँदैनन् । अर्काले दर्ता गरेर चलेको ब्रान्ड कम्तीमा चोरी नगरी आफैं मिहिनेत गरे घाटा छैन । सम्मानका साथ २० प्रतिशत मात्रै नाफा राख्दा पनि फाइदै फाइदा छ ।यस्तै सम्भावना देखेर आरोही दावा तासी शेर्पाले हालै आउटडोर एडभेन्चरमा प्रयोग हुने टिसर्ट, ज्याकेट, क्यापलगायतका सामग्री उत्पादन थालेका छन् । ७ वर्षअघि स्थापना भएको दावा गियरले नौ जनालाई रोजगारी दिएको छ । भक्तपुरमा यसको कारखाना छ । मैले एक्लैले यो सुरु गरेको हुँ, अब यसलाई विस्तार गर्दै लैजाने सोच छ, दावाले भने, म २०१४ को हिमपहिरोमा परेर भाग्यले जोगिएको आरोही हुँ । दावा गियर नै किन सुरु गरें भन्ने लामो कथा मेरो प्रकाशोन्मुख पुस्तकमा समेटेको छु । दावा गियरको आम्दानीको केही हिस्सा सामाजिक काममा लगाउँदै अघि बढिरहेको र यस व्यवसायको राम्रो सम्भावना रहेको पनि उनले बताए ।"
कोशी प्रकरणले कांग्रेसमाओवादी सम्बन्धमा ॅचिसो,"(काठमाडौं) राष्ट्रिय सभा सदस्यको बिहीबार सम्पन्न चुनावमा कोशी प्रदेशको परिणामलाई लिएर सत्ता गठबन्धनभित्रै संशय उत्पन्न भएको छ । कांग्रेसभित्रको अन्तरविरोधले कोशीमा बारम्बार धोका पाएको भन्दै माओवादीका केही नेताले सत्ता गठबन्धनमा नै पुनर्विचार गर्नुपर्नेसम्मको अभिव्यक्ति दिइरहेका छन् । गठबन्धनको मुख्य घटक कांग्रेसका नेताहरूले भने कोशीलाई देखाएर माओवादीले सत्तामा थप बार्गेनिङ बढाउन खोजेको आशंका गरेका छन् । राष्ट्रिय सभाको १९ सिटका लागि भएको निर्वाचनमा सत्ता गठबन्धनले सातवटै प्रदेशमा साझा उम्मेदवार अघि सारेको थियो । ६ वटा प्रदेशको नतिजा सत्ता गठबन्धनको पक्षमा आए पनि कोशीमा भने माओवादी उम्मेदवार पराजित भएपछि गठबन्धनभित्र चिसो पसेको हो । कोशीबाट कांग्रेस नेता कृष्णप्रसाद सिटौलाले चुनाव जित्दा माओवादी नेतृ चम्पादेवी कार्की एमालेकी उम्मेदवार रुक्मिणी कोइरालासँग हार्न पुगेकी थिइन् । यस्तो परिणाम आउनुमा माओवादी नेताहरू कांग्रेसभित्रको अन्तरकलह मुख्य कारण रहेको ठान्छन् । कांग्रेस नेता शेखर कोइराला भने यसलाई मान्न तयार छैनन् । माओवादीलाई कांग्रेसबाट नभएर अन्यत्रबाटै धोकाधडी भएको हुन सक्ने उनको बुझाइ छ । गठबन्धनप्रति कांग्रेसलाई कुनै संशय छैन । कोशीकै कारणले यो गठबन्धन टुट्छ भन्ने एक प्रतिशत पनि लाग्दैन । तर, माओवादीभित्र एकथरी नेताहरू हिजोदेखि नै एमालेसँग मिल्नुपर्छ भन्ने पक्षमा हुनुहुन्थ्यो । मिलाउन खोज्ने विभिन्न फ्याक्टरहरू सक्रिय थिएछन्, कोइरालाले भने, अहिले पनि कोशीलाई देखाएर त्यस्तै प्रयास भएको पनि हुन सक्छ । तर मैले बुझेसम्म गठबन्धन दायाँबायाँ होला भन्ने लाग्दैन । कोशीमा माओवादीले कांग्रेसबाट बारम्बार धोका खाएको भन्दै माओवादीका उपमहासचिव वर्षमान पुनले कांग्रेससँगको गठबन्धनमै पुनर्विचार गर्नुपर्ने अभिव्यक्ति दिएका छन् । गृहजिल्ला रोल्पामा पार्टीबाट निर्वाचित जनप्रतिनिधिसँगको प्रशिक्षणमा पुनले हरेक पटकका निर्वाचनमा माओवादीले इमानदारिताका साथ मत दिने तर कांग्रेसबाट धोका खाने क्रम दोहोरिँदै आएको बताएका छन् । कोशी प्रदेशको राष्ट्रिय सभा निर्वाचन परिणामले राजनीतिमा नयाँ मोड आएको छ । कांग्रेससँग गठबन्धनबारे गम्भीर समीक्षा गर्नुपर्ने अवस्थामा पुगेका छौं, पुन भन्छन्, यसअघि विभिन्न प्रकरणमा कांग्रेस नेतृत्वले पार्टीभित्रको गुटबन्दी र शक्ति संघर्षलाई कारण देखाउँदै आए पनि अब यतिले मात्रै पुग्दैन । कोशीको गठबन्धनबाट हात झिक्नुपर्ने दबाब पार्टी अध्यक्षसमेत रहेका प्रधानमन्त्री पुष्पकमल दाहाललाई रहेको एक नेताले बताए । केन्द्रीय गठबन्धनका बारेमा छलफल गर्दै जाउँला तर कोशी सरकारमा अब कांग्रेससँग गठबन्धन गरेर जान सकिन्न भन्नेमा माओवादीका खासगरी प्रदेशस्तरका नेताहरूको अध्यक्ष दाहाललाई बढी नै दबाब छ, ती नेताले भने । केही महिनाअघि मात्रै कोशी प्रदेशमा कांग्रेसभित्रको विद्रोह को कारण माओवादी मुख्यमन्त्री पाउनबाट वञ्चित भएको थियो । त्यसअघि कांग्रेस संसदीय दलका नेता उद्धव थापा नेतृत्वको सरकारको पक्षमा संसदीय अंकगणित पुर्याउन बाबुराम गौतमले सभामुखबाटै राजीनामा दिएका थिए । अनिच्छा हुँदाहुँदै पनि गौतमले प्रधानमन्त्री दाहालको निर्देशनमा राजीनामा दिएका थिए । त्यति गर्दा पनि थापा नेतृत्वको सरकार कायम राख्न दुईदुई पटकको जोडबल काम नलागेपछि उनी सरकारबाट हटे । तेस्रो चरणमा गठबन्धनको केन्द्रीय बैठकले नै माओवादीका कोशी प्रदेशका संसदीय दलका नेता इन्द्र आङ्बोलाई मुख्यमन्त्री बनाउने निर्णय गरेको थियो । कांग्रेस नेता शेखर कोइराला पक्षका ८ जना सांसदले पार्टीबाटै विद्रोह गरेर एमालेको समर्थनमा केदार कार्की मुख्यमन्त्री बनेका थिए । कोशीमा माओवादीले मुख्यमन्त्री, सभामुख मात्रै नभएर अहिले राष्ट्रिय सभा सदस्यसमेत कांग्रेसका कारणले गुमाएको भन्दै कांग्रेससँगको गठबन्धनप्रति माओवादीको संशय बढेको हो । माओवादीका महासचिव देव गुरुङले कोशीको परिणाम कांग्रेसभित्रको अन्तरविरोधको उपज रहेको बताए । यस विषयमा कांग्रेसले गम्भीरतापूर्वक समीक्षा गर्छ भन्ने हामीलाई लागेको छ, गुरुङले भने । उपमहासचिव पुनले भने एकपछि अर्को घात गर्ने र नेतृत्वले हामीभित्र समस्या छ भनेर भन्दैमा अब माफी नपाउने बताए । शनिबार नै प्रधानमन्त्री दाहालसँग विभिन्न एजेन्डामा छलफल गरेका कांग्रेस नेता चन्द्र भण्डारीले कोशीलाई कारण देखाएर गठबन्धन टुटाउने कुरा कसैले नचाहेको बताए । निर्वाचन परिणामलाई लिएर समिक्षा हुनुपर्छ । तर, गठबन्धन नै परिवर्तन गरेर फेरि राजनीतिलाई अस्थिरतातिर लैजाने काम गर्न हुन्न । प्रधानमन्त्री पनि गठबन्धनलाई तलमाथि पार्ने पक्षमा हुनुहुन्न, उनले भने । संस्थापनपक्षीय कांग्रेसका एक नेताका अनुसार पार्टी सभापति शेरबहादुर देउवा पनि माओवादी उम्मेदवार पराजित भएका घटनाप्रति गम्भीर छन् । यस्ता घटनाले कालान्तरमा सत्ता सहयात्रामा नै तलमाथि हुने को कि भन्ने संशय देउवालाई पनि परेको छ । यसअघिका घटनालाई देउवाले पार्टीभित्रको आन्तरिक समस्या देखाएर टार्दै आएका थिए । तर, यस पटक देउवामाथि पनि नैतिक प्रश्न उठेको छ । राज्य व्यवस्था समितिका सभापतिसमेत रहेका कांग्रेस केन्द्रीय सदस्य रामहरि खतिवडाले कोशी घटनामा कांग्रेसभित्र गम्भीर समीक्षाको आवश्यकता भएको बताए । अर्का केन्द्रीय सदस्य गोविन्द पोखरेल माओवादी नेताहरूले असन्तुष्ट कार्यकर्ताहरूको चित्त बुझाउन कांग्रेसमाथि आक्रोश पोखिरहेको बताए । माओवादीले सत्ताको बार्गेनिङका लागि पनि कोशी घटनालाई कारण बनाउन सक्ने आशंका पोखरेलले गरे ।"
विमानस्थलमा प्रहरीकर्मचारी हातपात,"(काठमाडौं)अध्यागमनका कर्मचारी र प्रहरीबीच शुक्रबार भएको हातपात घटनाका सम्बन्धमा गृह मन्त्रालयले छानबिन समिति गठन गरेको छ । मन्त्रालयका सहसचिव थानेश्वर गौतमको संयोजकत्वमा शुक्रबारै तीन सदस्यीय समिति बनाएको हो । समितिमा नेपाल प्रहरीका प्रहरी नायब महानिरीक्षक राजेशनाथ बास्तोला र सीमा तथा अध्यागमन प्रशासन शाखाका उपसचिव कुलबहादुर जीसी सदस्य छन् । समितिलाई तीन दिनभित्र प्रतिवेदन पेस गर्न कार्यादेश दिइएको छ । त्रिभुवन अन्तर्राष्ट्रिय विमानस्थलमा ड्युटीमा खटिएका प्रहरी र अध्यागमन कार्यालयका कर्मचारीबीच कार्यस्थलमै एकअर्कामाथि हातपात भएको थियो । प्रहरीले विमानस्थल अध्यागमन कार्यालय प्रमुख गोगनबहादुर हमाल र अध्यागमन अधिकृत छायालाल मोक्तानलाई हातपात गरेको कर्मचारीको भनाइ छ भने ड्युटीमा रहेका असई प्रकाश चौधरी र एक प्रहरी जवानलाई मोक्तानसहितका कर्मचारीले कुटपिट गरेको प्रहरीले बताएको छ । सीसी क्यामरा फुटेजमा समेत मोक्तान र प्रहरी जवानबीच भएको वादविवाद र हातपातको दृश्य सार्वजनिक भएको छ । यसमा अन्य अध्यागमन कर्मचारी र प्रहरीसमेत सामेल देखिन्छन् । शुक्रबार दिउँसो १२ बजे अध्यागमन अधिकृत मोक्तान विमानस्थलको आगमन कक्षबाट प्रस्थान कक्षतिर जाँदै गर्दा एक प्रहरी जवानसँग विवाद सुरु भएको थियो । मेटल डिटेक्टर भएको स्थानमा प्रहरीले शरीर खानतलासी गर्न खोज्दा विवाद भएको भिडियोमा देखिन्छ । त्यसपछि एकअर्कालाई हात र लात्तीले हानेका थिए । त्यसपछि त्यहाँ प्रहरी अधिकृत र अन्य कर्मचारीसमेत भेला भएर हूलहुज्जत भएको थियो । भिजिट भिसाका नाममा मानव तस्करी अनियमिततामा छानबिन, अनुसन्धान र त्यसपछि कडाइ गर्दा विमानस्थलका प्रहरी र कर्मचारीबीच अविश्वास बढ्दै गएर हातपातको अवस्थासम्म पुगेको गृह मन्त्रालयका अधिकारीहरूले बताए । अध्यागमन कर्मचारी र प्रहरी दुवैले यसलाई स्वीकार गरेका छन् । मूल गेटमा जाँच गराएर ड्युटीमा पुगेपछि मेटल डिटेक्टरमा परीक्षण गराएर एक कोठाबाट अर्को कोठामा जाँदा पनि प्रहरीले शरीर छामछुम गर्न थाल्यो, अध्यागमनका एक अधिकृतले भने, प्रहरीले कर्मचारीलाई हैरानी नै दिन थालेपछि आक्रोश सार्वजनिक भएको हो । भिजिट भिसा अनियमिततामा कर्मचारीलाई मात्रै निसाना बनाएर प्रहरीले एक महिनादेखि जाँच बढाएको ती अधिकृतले बताए । हाम्रो ड्युटी कि आगमन कक्षमा पर्छ, कि प्रस्थान कक्षमा । त्यहाँसम्म जाँच गराएरै जान्छौं, उनले कान्तिपुरसित भने, पानी पिउन, पोसाक चेन्ज गर्न, भेटघाट गर्न एउटा कक्षबाट अर्को कक्षमा जाँदा पनि दुर्व्यवहार गर्ने तरिकाले शरीर खानतलासी लिएर प्रहरीले दुःख दिने क्रम बढ्दै गएको छ । शुक्रबार अध्यागमन अधिकृतको परिचय दिँदादिँदै शरीर छाम्न आएका जवानले अपशब्द बोल्दै पहिले हात छाडेको कर्मचारीको आरोप छ । विमानस्थल प्रहरी प्रमुख डीआईजी अर्जुनचन्द ठुकरीले भने प्रहरीलाई हेप्दै मोक्तानले नै पहिले मुख र हात छाडेको दाबी गरे । अधिकृत मोक्तानले एक साताअघि क्यानका कर्मचारी गोपाल घिमिरेलाई पनि कुटेका थिए, उनले भने, भिजिट भिसामा विदेश मान्छे पठाएर कमाउने धन्दाको सेटिङ बन्द भएपछि कर्मचारी छटपटाएका छन् । प्रहरीले पहिलेदेखि नै जाँच गर्दै आए पनि अध्यागमन अधिकृतहरूको कमाइ घट्न थालेपछि कहिले काम बन्द गर्ने कहिले लफडा गर्ने गरेको उनले बताए । भिजिट भिसाबाट मान्छे विदेश पठाउन सेटिङका लागि मलाई ६० लाखको अफर आएको थियो । त्यो स्वीकार गरिनँ, उल्टो प्रहरीले कडाइ गर्न थाल्यो । कर्मचारी आक्रोशित हुँदै गए, डीआईजी ठकुरीले कान्तिपुरसँग भने । कर्मचारीहरूले भिजिट भिसा सेटिङमा दैनिक १ करोडसम्म उठाउने गरेको प्रहरीको दाबी छ । अध्यागमन विभागका महानिर्देशक रुद्रसिंह तामाङले प्रहरीले गरेको कामकारबाहीप्रति कर्मचारीको असन्तुष्टि नरहेको बताए । अरू नै कारण घटना भएको हुन सक्छ । समितिको रिपोर्टमा कारण खुल्छ होला, उनले भने । महानिर्देशक तामाङले कर्मचारीलाई पनि छानबिन र अनुसन्धानमा ल्याएर प्रहरीले राम्रो काम गरेको जनाए । अनुसन्धानमा अध्यागमनका कर्मचारीले युवायुवतीसँग पैसा लिएर भिजिट भिसामार्फत विदेश पठाउने गरेको तथ्य फेला परेको थियो । त्यसमा संलग्न केही अधिकृतमाथि मुद्दा दर्ता भएर प्रक्राउ पुर्जीसमेत जारी भइसकेको छ । त्यसपछि प्रहरीले अध्यागमनका कर्मचारीमाथि निगरानी बढाउन थालेको हो । कर्मचारीले पुस १८ गते काम रोकेर गृहमन्त्री नारायणकाजी श्रेष्ठलाई ज्ञापनपत्र बुझाउँदै प्रहरीले अनावश्यक रूपमा दुःख दिएको गुनासो गरेका थिए । त्यसपछि माघ ९ मा गृह मन्त्रालयले भिजिट भिसामा विदेश प्रस्थान गर्ने नीतिलाई लचिलो बनाउँदै नयाँ कार्यविधि जारी गरेको छ । यसअघि २०७८ चैत २६ गते सचिवस्तरको निर्णय खारेज गरी गृहमन्त्री श्रेष्ठले कार्यविधि जारी गरेका हुन् । पुरानो कार्यविधिमा भिजिट भिसामा विदेश जाने प्रावधानमा कडाइ गर्दा पैसाको चलखेल हुने गरेको गुनासो आएको थियो ।"
धर्म र राजनीति,"रामको मूर्ति स्थापना (प्राणप्रतिष्ठा) कार्यक्रम र त्यसको व्यापक प्रचारप्रसारले भारतीय राजनीतिलाई तरंगित पारेको छ । यसको बाछिटा अरू देशतिर पुग्ला भन्ने अनुमान पनि छ । विशेषगरी नेपालजस्तो अति नजिकको छिमेकीको वातावरणमा कस्तो प्रभाव पर्ला भन्ने पनि त्यस्तै चासो छ । अयोध्याप्रति धेरै चासो भाजपाको राम जन्मभूमिको लामो अभियान र भारतलाई हिन्दु सभ्यताको केन्द्र बनाउने उद्देश्यसित गाँसिएको छ । भारतलाई एक सभ्यतामुखी देश बनाउने एजेन्डाका साथै हिन्दुत्वको गतिविधि अघि बढाउने थलोका रूपमा लिई राजनीतिक अभीष्ट पूरा गर्ने ध्येयले भाजपा अघि बढिरहेकाले विविधतामा अडेको सामाजिक र राजनीतिक अवस्थामा तलमाथि पर्ला कि भन्ने आशंका बढेको छ । प्रधानमन्त्री नरेन्द्र मोदीले यस अभियानमा विशेष सक्रियता देखाउँदा आगामी निर्वाचनलाई आफ्नो पक्षमा पार्न यस्तो महत्त्व दिएको भन्ने डर पनि विपक्षी र अन्य सचेत वर्गमा परेको छ । आज विश्वमा राजनीतिक धर्म (पोलिटिकल रिलिजन) को प्रवृत्तिको आडमा घोर दक्षिणपन्थी राजनीति अघि बढिरहेको छ । यसले अधिनायकवादलाई बढाएको आभास पाइन थालेको छ । भारत र अन्य कतिपय देशमा धर्मका नाममा द्वन्द्व चर्किरहेको र यसले लोकतन्त्रप्रति वितृष्णा फैलाई पुराना रूढिवादी मान्यता र कामगराइ त अघि बढिरहेको छैन भन्ने डर आज सबै लाकतान्त्रिक देशमा पर्न गएको छ । भाजपाको उद्देश्य हो भारतको पहिचान प्राचीन सभ्यता र संस्कृतिसित जोड्दै राष्ट्रनिर्माण गर्नु । तर यसो गर्दा अब धर्म र राजनीति छुट्टिन गाह्रो भएको छ । देशको राज्य व्यवस्था यस्तै पौराणिकतामा संगठित भइरहेकाले सबै दक्षिण एसियाली क्षेत्रलाई बृहत् भारतवर्ष बनाइने प्रयास त भइरहेको छैन भन्ने प्रश्न पनि उठ्न थालेको छ । हिन्दू धर्म त्यसै पनि फराकिलो र उदार भएकाले यो लचिलो छ, यसमा अतिवाद पाइँंदैन । तर धर्मले संकुचित राजनीतिक हतियारको रूप लियो भने अरू धर्म र सम्प्रदाय पनि यसको प्रतिकारमा उत्रिने सम्भावना रहन्छ । आज भारतमा हिन्दुत्व न कि हिन्दुवाद भन्ने तिखो बहस चलिरहेकाले समाज र धार्मिक समुदायहरू ध्रुवीकृत भइरहेका छन् । धार्मिक स्थल भनिँदै आएका ठाउँंहरू दलविशेषको क्रीडास्थल भए सामाजिक विभाजन अरू तीव्र भई देश र लोकतन्त्रलाई घात गर्नेछ । भाजपाले उठाएको हिन्दु संस्कृतिमा आधारित व्यवस्था आफैंमा नराम्रो होइन । किनभने, करिब १ हजार वर्ष मुसलमानले शासन गरेकाले भारतमा आफ्नै मौलिक संस्कृति ओझेल परेको थियो । हिन्दुहरूको धार्मिक परम्परा जसलाई सभ्यता भन्दा हुन्छ को रक्षाका लागि उग्र प्रतिकार गर्ने क्षमता नदेखाउँदा मुसलमान शासकले सजिलै त्यतिका वर्ष राज गरे । भारतमा अंग्रेजले मुसलमान शासकहरूलाई पराजित गर्दै नलगेका भए र अंग्रेज असफल भएका भए सायद भारतमा स्वतन्त्रताको आन्दोलन हुने थिएन र इस्लाम आधिपत्य लामो समय कायम हुने सम्भावना थियो ।अंग्रेजको लामो इतिहास, धर्म र राज्यको मध्ययुगीन लडाइँको ज्ञान भएकाले नै आज पोप सरकारी कामकाजमा हावी हुन पाउँदैनन् । राज्यको आफ्नै काम र चर्चको क्षेत्र अर्कै भएको मान्यतामा आधारित राज्यव्यवस्था भनेकै धर्मनिरपेक्षको मान्यता हो । लोकतन्त्रमा राज्यको आफ्नै घोषित धर्म हुँदैन । धर्मनिरपेक्षतालाई लोकतन्त्रको एक आधारभूत सिद्धान्तका रूपमा मानिएको छ । धर्म र राजनीतिको भेद नबुझ्दा या धर्मलाई राजनीतिक हतकण्डाका रूपमा प्रयोग गर्दा राजनीतिकधार्मिक विवाद बढ्न थालेको हो । तर युरोपेली देशहरूले धर्म र उपनिवेशलाई साथसाथै अघि बढाए र कतिपय अवस्थामा पहिले बाइबल अनि बन्दुक र रणनीति प्रयोग गरी विश्वस्तरमा प्रभुत्व जमाए । तर आफ्नो धर्मर् अरूलाई लादेनन् । भारतमा अंग्रेज शासनले भारतीय राष्ट्रिय आन्दोलन अघि बढाउन सहयोग पुर्यायो । उनीहरू लामो संघर्षपछि प्राप्त उदार लोकतान्त्रिक व्यवस्थामा विश्वास गर्थे जसले गर्दा भारतका नेताबुद्धिजीवी सबै यस्तै परम्परामा दीक्षित भए । उनीहरूलाई आफ्नो हराएको सभ्यता, संस्कृति र पहिचानको खोज गर्ने प्रेरणा मिल्यो । अतः उपनिवेशवादले मुस्लिम शासनको अन्त्य गरी नयाँ भारत निर्माणको बाटो बनाइदियो । यो एक किसिमको लामो संक्रमणकालीन अवस्था थियो । अंग्रेज शासनले भारतीय साधनस्रोतको दोहन गरी जनस्तर उठाउन ठोस काम नगरेको भए पनि भारतीय पुनर्जागरणको युगको थालनी गर्न ठूलो मद्दत गर्यो । सन् १७५७ को प्लासीको लडाइँदेखि सन् १९४७ सम्म अनेक घातप्रतिघात भए तर यहीबीच भारतले उदार लोकतन्त्रको राम्रो अभ्यास गर्ने (इन्टर्नसिप) समय पनि पायो जसको फल आजको भारतको संविधान हो । अनेक दार्शनिक, चिन्तक, संविधानविद् र राजनेताको भूमिकाको पृष्ठभूमि अंग्रेज शासनकै समयमा बन्यो । त्यसैमा दीक्षित नेतृत्वले भारतको राजनीतिलाई स्थायित्व दियो र पश्चिमी प्रभावबाट आएका लोकतन्त्रका मान्यता ग्रहण गरी संस्थागत विकासमा प्रगति गर्यो । आज (जनवरी २६) भारत ७५ औं गणतन्त्र दिवस मनाइरहेको छ । विश्वमा आफ्नो पहिचानको नयाँं रूप देखाउन लागिरहेको छ । सरकार परिवर्तन भए पनि व्यवस्था परिवर्तन गर्ने वा राजनीतिक दल वा नेताको असफलतालाई व्यवस्थाको असफलता मानिँदैन । यसका अभ्यासक्रममा अनेक समस्या झेल्नुपरे पनि लोकतन्त्रको विकल्पमा सडेगलेको पुरानो अधिनायकवादी तन्त्र ल्याउने कुरा चलेको कतै पाइँंदैन । यसै व्यवस्थाभित्र भारतले विकासमा फड्को मारिरहेको छ एवं अब विश्वगुरुको पहिचान र आफ्नै सभ्यतामा आधारित राज्य (सिभिलाइजेसनल स्टेट) बनाउने अभियानमा लागेको छ । रामराज्यको परिकल्पना भनेको असल शासन हो । त्यहाँ भ्रष्टाचार, ठगी, चोरी, बिचौलियाको बिगबिगी केही हुँदैन । जनमुखी हुने भनेकै मर्यादित रामको शासन जस्तो हुने भन्ने हो । धर्म भनेको मूर्तिपूजा, कर्मकाण्ड होइन तर धेरैजसोले यही बाटामा आफ्नो आचरण सुध्रिने विश्वास गर्छन् । मुखमा रामराम बगलीमा छुरा धर्म होइन । व्यक्तिविशेष जतिसुकै धेरै मन्दिर धाए पनि, होम गरे पनि आचरणमा परिवर्तन भएन भने त्यो आडम्बर मात्र हुन्छ । लोकतन्त्रमा धर्म भनेको जनप्रेमी, दया र करुणाको अभ्यास गर्नु हो । मलाई कर्मकाण्डमा विश्वास छैन तर आफूलाई अधर्मी ठान्दिनँ, किनभने मैले कसैको गाँंस खोसेको छैन । समाज कल्याणमा आफ्नो गच्छेअनुसार लाग्न सकूँ भन्ने उत्कट अभिलाषा छ । अन्याय नसहनु, साँचो कुरा गर्नु र रागद्वेष भरसक त्याग्नु नै धर्म हो । तर विडम्बना के छ भने, मानिसहरूले आफ्नो महत्त्वाकांक्षाका लागि धर्मलाई हतियारका रूपमा प्रयोग गरिरहेका छन् । कोही कुनै एजेन्डा नपाएर हिन्दुराष्ट्र बनाउने अभियानमा लागेका छन्, अरू कोही स्थापित गणतन्त्रलाई अचानो बनाई मार्न उद्यत छन् । उनीहरूमा न दूरदृष्टि छ, न त कुनै योजना । आजका केही विसंगति र कमजोरीका बलमा यी जुर्मुराउन खोज्छन् । यो त राजनीतिको चलन नै भएको छ । चुनावमा यस्ता भ्रष्ट र अयोग्य नेतालाई पाखा लगाए त भइहाल्छ, किन अन्य बहाना खोज्नु ? उनीहरू गरिब, दलित र असहायका कति हिमायती छन् ? अयोध्यामा देखिएको तामझामले नेपालमा पनि मोदी जादु चल्छ कि भनी आस गर्नेहरू पनि छन् । भारतमा जे हुन्छ यहाँं पनि त्यही हुन्छ भन्ने आधार छैन । हिन्दुत्वको एजेन्डाले भारतलाई हित गर्ने आधार अत्यन्त कमजोर छ । नेपाल र भारतको स्थिति फरक छ । नेपाली समाजको संरचना भारतको भन्दा बेग्लै छ । यो समाज त्यसै पनि उदार, सहिष्णु, समन्वयकारी छ । सबै धर्मको सम्मिश्रण (सिन्थेसिस) ले नेपाली समाज बनेकाले यहाँ धार्मिक अतिवाद छैन । सबैले सबै धर्मको संरक्षण र मर्मको पालना गरेका छन् । भारतमा जस्तो इस्लाम र इसाई धर्मको ऐतिहासिक बिगबिगी यहाँ थिएन र छैन । कुनै धर्मको प्रचारमा केही गतिविधि भए पनि त्यसको प्रभाव कम छ । सबैले आआफ्ना धर्ममा आस्था राखेका छन् । अर्काले धर्मका नाममा दंगा गराउन खोजे पनि जनता आफैंले समाधान खोज्ने गरेका उदाहरण छन् । संविधानमा एक शब्द धर्मनिरपेक्ष राख्ता सबैको चित्त बुझ्छ भने यसमा वितण्डा किन मच्चाउनुपर्यो ? खालि राजनीतिक दुनो सोझ्याउन मात्र यस्ता असान्दर्भिक बहस उठाइरहनु किन पर्यो ? नेपालको समस्या भनेको राजनीतिक नेता पीँधबिनाका लोटा हुनु हो । उनीहरूको सैद्धान्तिक धरातल बलियो भए अरूले जेजे गर्छन् हामीले त्यही बाटो लिनुपर्दैन । नेपाल त्यसै पनि हिन्दु, बौद्ध शैव, किरात आदि धर्मसंस्कृतिमा उभिएकाले यसको आफ्नै परम्परा छ । त्यसैले सबै धार्मिक छन् । यसका लागि हिन्दुराष्ट्रको रटान लगाइरहनु पर्दैन ।"
औषधि लिमिटेडको घिसिरपिसिर,"सरकारी स्वामित्वको नेपाल औषधि लिमिटेड सात वर्ष बन्द भएर सञ्चालनमा आएको छ वर्ष बित्दा पनि तंग्रिन सकेको छैन । कुनै बेला झन्डै डेढ सय थरी औषधि उत्पादन गर्ने लिमिटेडको उत्पादन अहिले सिटामोल, जीवनजल, ग्लिसिरिनलगायत गरी दर्जनभन्दा कममा सीमित छ । ऋण हरेक वर्ष उकालो लागिरहेको छ, उसले साँवा र ब्याज गरी भुक्तानी गर्नुपर्ने रकम मात्र २ अर्ब रुपैयाँ हाराहारी छ । घिसिरपिसिर चलिरहेको लिमिटेड कर्मचारीलाई तलबभत्ता खुवाउनसमेत सरकारसँग ऋण लिइरहनुपर्ने अवस्थामा छ । औषधि बजारको पर्याप्त सम्भावना हुँदाहुँदै पनि लिमिटेड आफ्नै व्यवस्थापकीय कमजोरी र राजनीतिक हस्तक्षेपले थला परेको हो । स्वदेशी कच्चा पदार्थ खपत गर्ने र औषधिमा भइरहेको आयात प्रतिस्थापन गर्ने उद्देश्यले २०२९ सालमा सरकारले स्थापना गरेको औषधि लिमिटेड लामो समयसम्म नाफामै चलेको थियो । तर जब सरकारले लिमिटेडलाई राजनीतिक भर्ती केन्द्र बनायो, यसको ओरालो यात्रा सुरु भयो । सरकार परिवर्तन भएपिच्छे लिमिटेडका प्रमुख परिवर्तन हुन थाले । राजनीतिक निकटताका आधारमा नियुक्त पदाधिकारीले कम्पनीको समुन्नतिमा भन्दा तलबभत्ता खाइरहनुमै सन्तुष्टि माने । विश्व स्वास्थ्य संगठनले गुड म्यानुफ्याक्चरिङ प्राक्टिस (जीएमपी) अनिवार्य गर्दा लिमिटेड निर्दिष्ट मापदण्डअनुरूप उपकरण नै व्यवस्था गर्न सक्ने अवस्थामा भएन । सरकारसँग ऋणका लागि गुहार माग्दा सुनुवाइ भएन । मापदण्ड पालना नभएको भन्दै औषधि व्यवस्था विभागले कच्चा पदार्थ आयात र औषधि उत्पादनका लागि लिमिटेडको इजाजत नवीकरण गरिदिएन । २०६७ सालदेखि औषधि उत्पादन ठप्प भयो । २०७३ सालमा बल्ल सरकारले ऋण उपलब्ध गराएपछि मात्र जीएमपी मापदण्डअनुरूप उपकरण प्रबन्ध गरेर लिमिटेडले २०७४ सालमा जीवनजल र अर्को वर्ष सिटामोलको उत्पादन थालेको हो । तर उत्पादन बन्द अवधिमा पनि कर्मचारीलाई तलबभत्ता खुवाइरहेको निगम यतिन्जेल ऋणका भारीले थिचिइसकेको थियो । लिमिटेडको औषधि उत्पादनको दायरा बढाउने चर्चा सधैंजसो चलिरहन्छ । ६ वर्षअघि पुनः उत्पादन सुरु हुँदै गर्दा नै आठ प्रकारका औषधिको उत्पादन पनि थालिहाल्ने योजना थियो । तर पूर्वाधार तयार गर्न नसक्दानचाहँदा लिमिटेडले उत्पादनको दायरा बढाउन सकेको छैन । कम्पनीको घाटा निरन्तर छ । पछिल्लोपटक गत पुस २९ प्रधानमन्त्री पुष्पकमल दाहालले लिमिटेडलाई तत्काल २० थरी औषधि उत्पादन गर्न निर्देशन दिएका छन् । तर थप औषधि उत्पादन गर्न सक्ने गरी आफैं पूर्वाधार तयार गर्न सक्ने अवस्थामा लिमिटेड छैन । लिमिटेडले केही महिनाअघि नै अर्थ मन्त्रालयसँग २५ करोड रुपैयाँ ऋण मागिरहेको छ तर निकासाको टुंगो छैन र ऋण सदुपयोगको सुनिश्चित पनि छैन । सरकारले अहिले बिरामीलाई ९८ थरीका औषधि निःशुल्क दिने प्रावधान छ । तीमध्ये अधिकांश औषधि उत्पादन गर्न सक्ने अवस्थामा पुग्यो भने मात्र पनि लिमिटेड केही वर्षमै आत्मनिर्भर बन्न सक्छ । अहिले संघ (स्वास्थ्य मन्त्रालय), प्रदेश र स्थानीय तहमा गरेर मात्र वार्षिक करिब तीन अर्ब रुपैयाँको औषधि खरिद हुन्छ । अर्थात् उत्पादनमा सक्षम हुने हो भने लिमिटेडसँग तीन अर्ब बराबरको सहज बजार छ । स्वास्थ्य मन्त्रालयले लिमिटेडसँग औषधि खरिद गर्न टेन्डर आह्वान गरिरहनुपर्दैन, सिधै सम्झौता गर्न पनि सकिन्छ । उत्पादनको मात्रा र दायरा बढ्नासाथ लिमिटेड निजी क्षेत्रसँग पनि प्रतिस्पर्धी बन्न सक्छ । अहिले त सिटामोल नै पनि घाटामा उत्पादन गर्नुपरिरहेको लिमिटेडको भनाइ छ । लिमिटेडका अनुसार एउटा सिटामोल निर्माणमा १ रुपैयाँ ३० पैसा लागत छ भने होलसेल (थोक) मा ७४ पैसामा बिक्री गर्नुपर्छ । त्यसैले लिमिटेडसँग उत्पादनको दायरा र मात्रा बढाउनुको विकल्प छैन । लिमिटेडले औषधि उत्पादनको मात्रा र दायरा बढाउँदा स्वभावैले निजी उद्योगको बजार खुम्चिन सक्छ । त्यही कारण निजी उद्योगहरूको प्रभावमा परेर सरकारले नियोजित रूपमै लिमिटेडको सुदृढीकरणलाई बेवास्ता गर्दै आएको आशंकाआरोप पनि उत्तिकै छ । निजी उद्योगको हितलाई हेरेर सरकारी कम्पनीलाई जानाजान धराशायी बनाइएको हो भने त्यो गलत हो, सच्याउनुपर्छ । तलबभत्ताका लागि समेत ऋण माग्दै लिमिटेडलाई घिसिरपिसिर चलाइरहनुको अर्थ छैन । लिमिटेड जतिक्दो धेरै थरी औषधि उत्पादनको दीर्घकालीन योजनाका अघि बढ्नुपर्छ, त्यसमा सरकारले पनि साथ दिनुपर्छ ।"
कलिला आमाहरूसँग गाँसिएका जटिलता,"कर्णालीका कलिला आमा शीर्षक दिएर प्रकाशित समाचार बाजुरा जिल्लाका दलित परिवारको हो । तर सँगै जोडिएका कर्णाली प्रदेशका हुम्ला, मुगु र कालीकोटमा पनि केटीहरूको सानै उमेरमा विवाह गर्ने प्रचलनसँग पनि सम्बन्धित छ । खासगरी विकट गाउँहरूमा १६१७ वर्षको उमेरमै बिहे गर्ने प्रथाले निरन्तरता पाउँदा आमाहरू अनेकथरी समस्याको चपेटामा पर्दै आएका छन् । एकातिर परिवार गरिबीको दुश्चक्रले घेरिएको हुन्छ भने अर्कातिर उमेर नपुग्दै बच्चा जन्माउने, धेरै बच्चा जन्माउने, आमा र शिशुले पौष्टिक आहारा खान नपाउने, आराम गर्न नपाउने, बिरामी पर्दा समयमै औषधोपचारको व्यवस्था नहुनेलगायत समस्याले पीडामाथि पीडा थपिएको छ । प्रतिनिधि उदाहरणका रूपमा बाजुराको विकट स्वामीकार्तिक गाउँपालिकाको साप्पाटा र मुक्तिकोटलाई लिन सकिन्छ । २ सय ५५ दलित परिवारको बसोबास रहेका ती गाउँमा खेतीपातीबाट तीन महिना मात्र खान पुग्ने, पढाइ छाडेर युवा रोजीरोटीका लागि मजदुरी गर्न भारत जाने, न्यून संख्यामा विवाहित केटाहरू घरमा बस्ने, विवाहपछि धेरै परिवारमा सुविधाभन्दा बोझ थपिनेलगायत अवाञ्छित सन्दर्भ त्यहाँको नियति बन्दै आएको छ । उक्त भेगका विपन्न परिवारका अधिकांश महिलामा रक्त अल्पता, दम, आङ खस्ने, पाठेघरसम्बन्धी रोग व्यापक भएको, कलिलो उमेरका आमाहरूको समस्या अरू भयावह बनेको यथार्थ सर्वेक्षण प्रतिवेदनमा उल्लेख छ ।सुदूरपश्चिम प्रदेशले बाजुराका ९ स्थानीय तहमा गरेको स्मार्ट सर्वेक्षणअनुसार ६ देखि ५९ महिनाका ४८८ प्रतिशत बालबालिकामा पुड्कोपन, ३०६ प्रतिशतमा कम तौल र ८६ प्रतिशतमा ख्याउटेपन पाउनु कम उमेरका किशोरीको विवाह, बढी सन्तान जन्माउने प्रचलनसँग जोडिएको देखिन्छ । पिछडिएका परिवारका बालबालिकालाई छात्रवृत्तिको व्यवस्था गर्ने, कृषिमा ध्यान केन्द्रित गरी घरघरमा रोजगारी सिर्जना गर्ने, गैरसरकारी संस्थाहरूलाई सामाजिक, आर्थिक विकासमा संलग्न गराउने, स्थानीय सरकार र सम्बन्धित क्षेत्रका सांसदलाई विशेष जिम्मेवारी सुम्पिने, महिला जागरण अभियान थाल्ने हो भने कर्णाली र सुदूरपश्चिम प्रदेशका दुर्गम जिल्लाहरूमा छिट्टै परिवर्तन आउनेछ । भुवनेश्वर शर्मा, चन्द्रागिरि२, काठमाडौं"
सहिदलाई सम्मान,"हरेक वर्ष नेपालमा सहिद सप्ताह मनाइन्छ । यो राम्रो हो तर सहिदको अर्थ नबुझी सहिद दिवस मनाउनुको अर्थ छैन । लोकतान्त्रिक गणतन्त्र आएपछि नेताहरूमा सहिद बनाउनेको होडबाजी चलेको छ । सहिद कसलाई भन्ने, सहिदको अर्थ के हो भन्ने विषयमा पहिला प्रस्ट पार्नुपर्छ । नेताको मान्छे मरे सहिद हुने थिति ठीक भएन । सहिदको सम्मानका लागि सहिद पार्क बनाइएको छ तर त्यो पार्क वर्षौंदेखि अलपत्र छ । सहिदका नाउँमा लुट्नु पनि अपराध हो । प्रजातन्त्र प्राप्तिका लागि जहानियाँ राणा शासनविरुद्ध आन्दोलन गर्दा शुक्रराज शास्त्री, गंगालाल श्रेष्ठ, दशरथ चन्द र धर्मभक्त माथेमा सहिद भएका थिए । राणा शासन अन्त्यपछि उनीहरूलाई राज्यले सहिद घोषणा गर्यो, त्यो जायज पनि थियो । अहिलेका शासक वर्गले भने ती महान् सहिदको अपमान गरेका छन् । जसलाई पनि सहिदको पगरी लगाइदिँदा दुःख लाग्छ । कम्तीमा देशका लागि आफ्नो ज्यानको बलिदान दिने पो सहिद हुन्छ त, जे गरेर मरे पनि सहिद घोषणा गर्नु गलत हो । अहिले सजिलो भएको छ सहिद घोषणा गर्यो राज्यले १० लाख रुपैयाँ क्षतिपूर्ति दियो । सहिद कसलाई भन्ने प्रस्ट नीति बनाऊ । पुरुषोत्तम घिमिरे, जोरपाटी, काठमाडौं"
मन्त्री फेर्ने बेला,"सरकारको आयु एक वर्ष पुगेको उपलक्ष्यमा प्रधानमन्त्री पुष्पकमल दाहाल प्रचण्डले देशवासीका नाउँमा सम्बोधन गर्दै आफूले चाहेअनुसारको प्रतिफल दिन नसकेको उल्लेख गरेर काम गर्न नसक्ने मन्त्रीहरूलाई स्वेच्छाले पद छाड्नुपर्ने सन्देश दिएका थिए । उनको सम्बोधनपछि तत्कालै मन्त्रिपरिषद्मा केही परिवर्तन होला भन्ने आशा गरिएको थियो । तर सत्तारूढ सरकारको प्रमुख घटक कांग्रेसका सभापति शेरबहादुर देउवाको अनिच्छाले गर्दा मन्त्री हेरफेर भएन । देउवाले राष्ट्रिय सभाको निर्वाचनलाई देखाएर मन्त्री हेरफेर रोकेको बताइन्छ । निर्वाचन माघ ११ मा भइसकेको छ । अब पनि प्रचण्डले काम गर्न नसक्ने मन्त्रीहरूलाई हटाएर योग्य नेताहरूलाई मन्त्रिपरिषद्मा समावेश गर्न सकेनन् भने उनी लाचार प्रधानमन्त्री मानिनेछन् । त्यसैले प्रधानमन्त्री प्रचण्ले आफ्नो बोलीको मान राख्न केही मन्त्री हेरफेर गर्नैपर्छ । जनतामा चरम निराशा छ । सरकारको सेवा प्रवाह प्रभावकारी छैन । पर्याप्त रोजगारी सिर्जना हुन सकेको छैन । पुँजीगत खर्चमा प्रगति छैन । दैनिक सयौं नेपाली श्रम बेच्न विदेश गइरहेका छन् । निरासिएका जनतालाई आशा देखाउन पनि काम गर्न नसक्ने मन्त्रीहरूलाई तत्काल बिदा दिनुपर्छ । यस्तो कार्यमा कांग्रेस र देउवा बाधक होइन, सहयोगी बन्न सक्नुपर्छ । अहिले भएका मन्त्रीहरूमध्ये स्वास्थ्य, शिक्षा, खेलकुद, भौतिक र अर्थमन्त्रीले राम्रोसँग काम गरेको देखिएको छैन । स्वास्थ्य क्षेत्र लथालिंग भएको छ, शिक्षामन्त्रीको उपस्थिति नै देखिँदैन, भौतिक र अर्थमन्त्रीले चाहे देशमा विकासको रथ मज्जाले हाँक्ने अवस्था आउँथ्यो तर पूरै विकास सुस्ताएको छ । पुँजीगत खर्च नहुँदा बजारमा पुँजी र माग दुवै छैन । माग नहुँदा निजी क्षेत्रले उत्पादन गरिरहेका छैनन् । यो माग सिर्जना गराउने काम नै भौतिक र अर्थ मन्त्रालयको हो । तर दुवै मन्त्री सुस्त परे । यसर्थ यो पार्टी ऊ पार्टी भनेर होइन, काम गर्न नसक्ने मन्त्रीहरू जो भए पनि तत्काल हटाउनुपर्छ । गोपाल देवकोटा, जोरपाटी, काठमाडौं"
कलिला आमा र लेकिडोमा,"कान्तिपुरमा माघ १० मा प्रकाशित समाचार कर्णालीका कलिला आमा र १९ वर्षमै स्थायी शिक्षक भन्ने खबरले हाम्रो नेपाली समाजको चित्रण गरेका छन् । एकतिर १६ वर्षको कलिलो उमेरमा आफ्ना सबै भविष्यलाई बिर्सिएर आमा बन्न बाध्य हुने अवस्थामा कर्णालीका कलिला छोरीहरूको व्यथा र समस्या छ भने घरपरिवार र समाजले साथ दिए पढेर केही गर्न सकिँदैन भन्ने उदाहरणका रूपमा १९ वर्षको उमेरमा सरकारी शिक्षकको परीक्षामा नाम निकालेर शिक्षक भएकी छोरीको सफलताको कथा छ । देशमा आज पनि विकट गाउँ र क्षेत्रहरूमा बालविवाह गर्न बाध्य छन् कलिला छोरीहरू । सरकारले जतिसुकै बलिया कानुन र नियम बनाए पनि दूरदराजका गाउँमा यो समस्या कायमै छ । सरकारले शिक्षामा जनताको पहुँच पुर्याउन अझै सकेको छैन । राज्यले यो समस्या हटाउन जति सक्दो बढी नागरिकलाई शिक्षा र रोजगारीको अवसर दिई ती विकट जिल्लामा शिक्षा दिन जरुरी छ । कम उमेरमा विवाह गराइदिनु भनेको उनीहरूको स्वास्थ्यमा जटिल खेलवाड गर्नु हो । राम्रो स्वास्थ सुविधा नहुँदा कलिला छोरीहरूले बच्चा पाउन नसकेर ज्यान गुमाउनुपरेको छ । सानो उमेरमा विवाह गर्नले विवाह सम्बन्ध दिगो र लामो नहुने, उमेर नपुगी विवाह गर्दा बच्चा राम्रो र स्वस्थ नजन्मने, जन्मे पनि आमा र बच्चाको स्वास्थ्य राम्रो नहुने समस्या देखिन्छ । कलिला छोरीहरूको कलिलै उमेरमा विवाह गरेर धार्मिक पुण्य प्राप्त हुन्छ भन्ने आमाबाबु र समाजका व्यक्तिहरूमा ठूलो भ्रम छ । छोरीलाई धेरै लगानी गरेर पढाउन नचाहने समस्या छ । कतिपय समाजमा अर्को समस्या छ दाइजो प्रथा । छोरीको विवाहमा केटा पक्षलाई धेरै दाइजो दिनुपर्ने कारण पनि तराई क्षेत्रमा छोरीको विवाह कलिलै उमेरमा गर्ने गरिन्छ । दाइजोका नाममा आज अबोध छोरीमाथि हिंसा र हत्याका घटना हुने गरेका छन् ।शिक्षामा छोरीको पहुँच पुर्याउँदा कलिलै उमेरमा शिक्षक बनेर समाज रूपान्तरण गर्न अगाडि बढ्ने अवसर पाउने ठाउँ पनि यही नेपालमा छन् । छोरीलाई सहज रूपले शिक्षाको पहुँचमा पुर्याउन सरकार सफल भए मात्रै हाम्रो नेपाली समाज र परिवेशले परिवर्तनको बाटो समात्छ । जब हाम्रो समाजले छोरीको भविष्यप्रति सजग र जिम्मेवार बन्छ अनि मात्रै कर्णालीकी शोभा, हिमाली विकजस्ता छोरीहरूले पाँचथरकी लेकिडोमाजस्तो बन्ने अवसर पाउँछन् । भगवान पुडासैनी, जोरपाटी, काठमाडौं"
चिन्तालाग्दो चाला,"सिंहदरबार भन्ने वस्तु कस्तो होला कुन्निकहिलेतिर आइपुग्ला हाम्रो छानामुनि ?नेताले त छिटो चाँडो ल्याइदिन्छौं भन्थेत्यति भए गाउँटोलको विकास हुन्छ भन्थे आजभोलि नेताहरू परपर हुन्छन्हाम्रा भन्दा धेरै कुरा माफियाका सुन्छन्अब भन्नुस्, यो देश कता कुन खाडलमा जाला ?चिन्तालाग्दो भयो हजुर यिनको चालामाला कृष्ण कुम्पुरे, धादिङ"
हामी,"भ्रष्टाचार गर्ने नीति बनाउने हामीभ्रष्टाचार गर्ने अनि गराउने हामीअनेक काण्ड नयाँ रच्ने रचाउने हामीत्यही काण्डका सारालाई बचाउने हामीतालैपिच्छे झूटा कुरा बोल्ने पनि हामीमन नपर्दा गोप्य कुरा खोल्ने पनि हामीसबै म, म हुँदाहुँदै भएका छौं हामीहाम्रै लागि मिलेपछि देखिएका छौं दामीचुनाव गर्छौं पद भर्छौं हामी हाम्रै लागिसबै अंगतिर हुन्छन् हाम्रै सहभागीऋण बढोस्, आयात बढोस्, घाटा बढे बढोस्यत्ति भए पुग्छः हाम्रो सुविधा नघटोस् त्यस्तै पर्दा रुन अनि हाँस्न सक्ने हामीसधैंभरि नाङ्गै पनि नाच्न सक्ने हामीदेश जाओस् जतासुकै युवा जाऊन् विदेशहामी हुँदासम्म यस्तै रहन्छ परिवेश । इन्द्रकुमार श्रेष्ठ, ओखलढुंगा"
"ग्रामीण पर्यटन, दिगो आर्थिक अभियान","नेपालको पर्यटन केही वर्षको निरन्तर ओरालो यात्रापछि सहज बाटामा फर्केको छ । भूकम्प र कोभिड१९ महामारीपछि नेपाली पर्यटन पूर्ववत् अवस्थामा फर्किएको विश्वास गर्न सकिने तथ्यांकले अर्थतन्त्रमा आशा जगाएको छ । नेपाल पर्यटन बोर्डको तथ्यांकअनुसार, सन् २०२३ मा १४८ देशका १० लाख १४ हजार ८७६ नागरिकले नेपाल भ्रमण गरेका छन् । यो पाँच वर्षयताकै बढी हो । नेपाली पर्यटन तथ्यांक अन्य मुलुकका नागरिकले भ्रमण गरेको अभिलेखका आधारमा निर्धारण हुने भए पनि यसमा आधारित अर्थतन्त्रलाई भने आन्तरिक पर्यटनले समेत थप बल दिने गरेको छ ।पर्यटनले आय आर्जन बढाउने मात्र नभई खुसी सञ्चारको महत्त्वपूर्ण कामसमेत गर्छ जसको कहीँ अभिलेख राखिन्न । खुसी र सकारात्मक ऊर्जाको अभिवृद्धिले समाजमा पार्ने सकारात्मकताको मापन असम्भव छ । आन्तरिक पर्यटनमार्फत देशभित्र आर्थिक गतिविधिसँगै खुसी र सुखको सञ्चार गर्ने काममा नेपाली पर्यटन संस्कृति विभिन्न आयाममा फैलिएको छ । देशभित्रको पर्यटन उद्योगलाई संकटको अवस्थाबाट सम्भावनातर्फ लैजान समाजलाई नेतृत्व गर्ने र समाजको अभिभावकत्व गर्ने वर्गबाट ठीक पहल हुनुपर्छ । कोभिडपछि अर्थतन्त्र तहसनहस भएको र पर्यटन क्षेत्रमा निकै ठूलो असर परेको समयमा विभिन्न संघसंस्थाको पहलमा साना दूरीका पदयात्राहरू सञ्चालन भए । आन्तरिक पर्यटन स्थानीय चहलपहल र तनाव व्यवस्थापनका लागि पनि जरुरी थियो । थोरै खर्चमा हुने भएकाले पनि पदयात्रा (हाइकिङ) सजिलो, छोटो, छिटो र आनन्ददायी हुन्छ । छोटो दूरीका पदयात्राहरूले पर्यटन क्षेत्र चलायमान गराउँछन् । त्यस बेला हाइकिङबाट नेपाल सुरक्षित पर्यटन गन्तव्य रहेको सन्देश सम्प्रेषण पनि भयो । संसारभर हाइकिङलाई पर्यटन व्यवसाय प्रवर्द्धन गर्ने उपाय मानिन्छ । नेपालमा पनि पछिल्ला दिनहरूमा जहाँतहाँ पदमार्गहरू खोज्ने, प्राचीन र सांस्कृतिक तथा पुरातात्त्विक पहिचानमा आधारित मार्गहरूलाई पुनःस्थापित गर्ने र पर्यटक आकर्षित गर्ने प्रयत्नहरू भइरहेका छन् । संघीय, प्रदेश र स्थानीय सरकारका पर्यटनकेन्द्रित कामहरू पनि हाइकिङको विस्तारमा केन्द्रित छन् । हाइकिङले खोजेका नयाँ पर्यटन गन्तव्यहरू र आन्तरिक तथा बाह्य पर्यटकहरूको गाउँगाउँमा हुने चहलपहलले पर्यटनमार्फत दिगो आर्थिक विकासको सम्भावना ब्युँझाएका छन् । पर्यटन क्षेत्रलाई दिगो आर्थिक विकासको आधारका रूपमा लिइन्छ । पर्यटकका लागि स्वागतसत्कारमा प्रयोग हुने स्थानीय उत्पादन, उनीहरूलाई खुवाइने अर्गानिक खाना, स्थानीय समुदायको प्राचीन र मौलिक शैलीको घरबास (होमस्टे), पर्यटकले मन पराउने कोसेली, हस्तकला सामग्रीलगायत ग्रामीण र दिगो आर्थिक विकासका आधार हुन् ।पर्यटन क्षेत्र उकास्नु र दिगो आर्थिक विकासको गति निर्धारण गर्नु अहिलेको राष्ट्रिय कर्तव्य हो । सरकार, निजी क्षेत्र, राजनीतिक दलहरू र सरोकारवाला सम्पूर्ण तहतप्काबाट त्यसका लागि वातावरण बनाउनुपर्छ । पर्यटनमैत्री नीति निर्माण गर्नुपर्छ । आवश्यक परे नियमकानुन संशोधन गर्नुपर्छ । राजनीतिक दलहरूले पर्यटन उद्यमअनुकूल नीति र कार्यक्रमका लागि अन्तरपार्टी र सार्वजनिक बहस चलाउनुपर्छ । कोरा कुरा गर्नुभन्दा राजनीतिलाई काम, उद्यम र व्यस्ततासँग जोड्नुपर्छ । ग्रामीण अर्थतन्त्र बलियो नबनाई देश बन्दैन । ग्रामीण अर्थतन्त्र बलियो बनाउने एउटा पक्ष ग्रामीण पर्यटन नै हो । ग्रामीण पर्यटन, दिगो आर्थिक अभियान सञ्चालन गर्नुपर्छ । पर्यटनमा आधारित अर्थतन्त्रमा विदेशी पर्यटकहरूको पनि विशिष्ट योगदान छ । नेपालका लागि भारतीय पर्यटकहरू आय आर्जनका पहिलो ठूलो स्रोत हुन् । त्यसपछि अमेरिका, चीन, यूके, अस्ट्रेलिया बढी पर्यटक नेपाल आउने देशका रूपमा छन् । यस्ता पर्यटकहरूलाई लक्षित गर्दै देशभित्र सांस्कृतिक, धार्मिक, पर्यापर्यटकीय महत्त्वका विषय र क्षेत्रहरूमा भौतिक निर्माण तथा प्रवर्द्धनात्मक कार्यक्रमहरू सञ्चालन गर्नुपर्छ । नेपाली आकाश सुरक्षित छ भन्ने अनुभूति गराउनेदेखि नेपालको पर्यटन क्षेत्रमा विवादमा आउने सवालहरूको सही निरूपण गर्न सक्दा संसारभर नेपालको पर्यटनबारे तीव्र प्रचार हुने निश्चित छ । फेक रेस्क्यु, विमान दुर्घटना, पर्यटकमाथि हुने हिंसा र दुर्व्यवहारका घटनाहरूले केही हदसम्म गएको नकारात्मक सन्देशप्रति सरकार संवेदनशील हुने हो भने पर्यटन उद्योगमार्फत अझ दिगो आय हुने निश्चित छ । नेपाली अर्थतन्त्रको प्राणका रूपमा रहेको ग्रामीण जनजीवनलाई ग्रामीण र दिगो अर्थोपार्जनमा केन्द्रित गराउने सम्भावना पहिचानका लागि नेकपा एमालेले मध्यपहाडी लोकमार्गको यात्रा सम्पन्न गरेपश्चात् दिगो आर्थिक विकासका लागि पर्यटनमार्फत हुन सक्ने समृद्धिका प्रयत्नहरूको खोजी भएको छ । नागरिकलाई आशा जगाउँदै समृद्धिका सम्भावना खोज्ने गरी पार्टीका विभिन्न तहका कमिटीमध्ये केहीले पर्यटन प्रवर्द्धनका उद्देश्यले मौलिक अभियान सञ्चालन पनि गरिसकेका छन् । यो प्रयास पर्यटन व्यवसाय उत्थानका लागि पनि एउटा योगदान हो । नागरिकमा पर्यटन संस्कृति स्थापित गर्ने प्रयत्न हो । यस्ता अभियानहरूलाई अझ बृहत् र राष्ट्रिय रूपमा सञ्चालन गर्नु आवश्यक छ । समृद्धिको सारथि पर्यटन क्षेत्र हो भन्ने बुझाउन जनस्तरमा गरिने प्रयत्नले नयाँ सम्भावनाको ढोका खोल्नेछ । देशभित्र पर्यटनमैत्री अभियानहरू सञ्चालन हुने हो भने विदेशी पर्यटकहरूको नेपाल बसाइ लम्बिँदै जान सक्छ । हाल विदेशी पर्यटकहरूको औसत नेपाल बसाइ दुई हप्ताको हुने गरेको छ ।समृद्धिबारे बहस गर्नुपर्ने यो समयमा नेपालका राजनीतिक दलहरूले ग्रामीण अर्थतन्त्र चलायमान गराउन, नागरिकलाई आफ्नै थातथलोमा समृद्धिका सम्भावनाहरू खोज्नका लागि प्रेरित गर्न आपसमा प्रतिस्पर्धा गर्नुपर्छ । ग्रामीण अर्थतन्त्रको विकास र विस्तारका विकल्पहरूको पहिचान गर्न सघाउनुपर्छ । नेपालजस्तो जैविक विविधतायुक्त र बहुपारिस्थितिकीय प्रणाली भएको प्राकृतिक पर्यटनमैत्री देशमा पर्यटनलाई समृद्धिको प्रमुख स्रोतका रूपमा स्थापित गराउनुपर्छ ।"
टेलिकमको कवाडी लिलाममा अनियमितता आशंका,"(धनगढी)नेपाल टेलिकम सुदूरपश्चिम प्रादेशिक निर्देशनालयअन्तर्गतको दूरसञ्चार कार्यालय, गेटा कैलालीबाट एक करोड ६ लाख मूल्यको तामाजन्य (स्क्रप कपर केबल) कवाड सामग्रीमा राजस्व छली भएको पाइएको छ । टेलिकमका कर्मचारी, ठेकेदार कम्पनी र केही प्रहरी अधिकृतको मिलेमतोमा निकासी हुँदै गरेको अनुमान गरिएको उक्त सामग्री कैलालीका प्रमुख जिल्ला अधिकारीको निर्देशनमा नेपाल प्रहरी र सशस्त्रको टोलीले नियन्त्रणमा लिएपछि एकपछि अर्को गर्दै रहस्य खुल्दै गएका छन् ।कैलालीका प्रमुख जिल्ला अधिकारी धर्मेन्द्रकुमार मिश्रले राजस्व छलीको आशंकामा गेटा कार्यालयबाट चलानी भएको सामान बोकेका दुईवटा ट्रक सुरक्षाकर्मी परिचालन गरेर नियन्त्रणमा लिन लगाएका थिए । ती ट्रकमा टेलिकममा राजस्व तिरेर चलानी भएको परिमाणभन्दा झन्डै दोब्बर सामान फेला परेको थियो । बढी परिमाणको सामानको राजस्व एक करोड ६ लाख रुपैयाँ हुन आउँछ । गेटा कार्यालयबाट चलानी गरिएको सामान पक्राउ परेपछि ठेकेदार कम्पनी बीएलएस कन्स्ट्रक्सन काठमाडौंका प्रतिनिधिले बढी परिमाणको सामान धनगढीस्थित आफ्नो गोदामबाट लगिरहेको दाबी गरेका छन् । तर प्रारम्भिक छानबिनमा संलग्न अधिकारीहरूले ठेकेदार कम्पनीले सामान पक्राउ परेपछि धनगढीमा नक्कली गोदाम खडा गरेको बताएका छन् ।कम्पनीका प्रतिनिधि चन्दनकुमार साहले गोदाम रहेको दाबी गरे । बढी परिमाणको सामान गोदामको भएको उनले दाबी गरे पनि विश्वास गर्ने आधार नदेखिएको जिल्ला प्रशासन कार्यालयका प्रशासकीय अधिकृत शिवराज जोशीको भनाइ छ । सहिद गेटनजिक देखाएको त्रिपाल टाँगेर कर्कटपाताले घेरिएको गोदाममा सामान राख्ने गरिएको जस्तो लाग्दैनथ्यो, जोशीले भने, विस्तृत अनुसन्धानपछि सबै कुरा स्पष्ट होला । ठेकेदार कम्पनीका स्थानीय व्यवस्थापक साहले भने गोदामका सबै कागजपत्र रहेको र बढी देखिएको सामान त्यही गोदामबाट उठाएको दाबी गरे ।गोदामबाट उठाएको समय र सुरक्षाकर्मीले नियन्त्रण गरेको समयको अवधिलाई हेर्दा पनि गोदामबाट त्यति परिमाणको सामान ट्रकमा लोड गरिएको दाबी अपत्यारिलो रहेको प्रशासकीय अधिकृत जोशी बताउँछन् । नक्कली गोदाम रहेको आंशका लागेपछि थप अनुसन्धानका लागि जिल्ला प्रहरीलाई जिम्मेवारी दिइएको प्रमुख जिल्ला अधिकारी मिश्रको भनाइ छ । ठेकेदार कम्पनीले बढी देखिएको परिमाणको सामान आफ्नो गोदामको भएको दाबी गरिरहेको छ । तर नक्कली गोदाम खडा गरिएको हाम्रो आशंका छ, मिश्रले भने, प्रहरी अनुसन्धानपछि थप प्रक्रिया अघि बढ्छ । प्रारम्भिक रुपमा चोरीे प्रकृतिको घटना देखिएकाले प्रहरीले विस्तृत अनुसन्धान गर्ने उनले जनाए । कैलालीस्थित दूरसञ्चार कार्यालय गेटाबाट पुस २२ आइतबार रा१ख ३२०६ र ना६ख ४६० नम्बरका दुई ट्रकमा तामाजन्य (स्क्रप कपर केबल) कवाडी सामान लोड गरिएको थियो । दुवै ट्रकमा गरी टेलिकमको प्रादेशिक निर्देशनालयले १५ हजार ६ सय ७९ किलो (१५६७९ टन) तौलको राजस्व लिएर निकासा पत्र बनायो । तर ती दुई ट्रकमा भरिभराउ सामानको तौल भने झन्डै दोब्बर थियो । सुरक्षाकर्मीले नियन्त्रणमा लिएर ट्रकको सामान पुनः तौल गर्दा २८ हजार २५० किलो (२८२५० टन) सामान फेला परेको थियो । पुनः तौलबाट १२ हजार ५७१ किलो (१२५७१ टन) बढी तौलको सामान फेला पारेको थियो । बढी भएको सामानको राजस्व मूल्य एक करोड ६ लाख ९६ हजार रुपैयाँ हुन आउँछ, जो टेलिकमलाई नोक्सान भएको छ ।दूरसञ्चार कार्यालय गेटाबाट अपराह्न चार बजे सामान लोड गरिएको पहिलो ट्रक निकासा भएको थियो । त्यो ट्रक पूर्वपश्चिम राजमार्ग हुँदै नेपालगन्ज जाँदै थियो । प्रमुख जिल्ला अधिकारी मिश्रको निर्देशनपछि रा१ख ३२०६ नम्बरको ट्रकलाई गेटा मेडिकल कलेज नजिकबाट इलाका प्रहरी कार्यालय मालाखेतीको टोलीले नियन्त्रणमा लिएको थियो । ट्रक समातिएको थाहा भएपछि अर्को ट्रकलाई हुलाकी राजमार्गको बाटो हुँदै भगाइयो । भगाउँदै गरेको ट्रक घेरा हालेर हसुलियबाट नियन्त्रणमा लिएका हौं, सशस्त्र प्रहरीको ३४ नम्बर गण हेडक्वाटरका गणपति रामहरि अधिकारीले भने, अवैध रूपमा सामान निकासी भइरहेको सूचना पाएपछि उक्त ट्रक नियन्त्रणमा लिन विभिन्न युनिटबाट हाम्रा टोलीहरूलाई परिचालन गरेर समातेका हौं ।ट्रक पक्राउ परेलगत्तै टेलिकमका कर्मचारी आफूलाई भेट्न आउँदा अचम्म लागेको पमुख जिल्ला अधिकारी मिश्रले जनाए । उनीहरू त्यसरी सक्रिय हुनुपर्ने जरुरी थिएन, उनले भने । ट्रक नियन्त्रणमा लिइएपछि प्रमुख जिल्ला अधिकारी मिश्रले प्रशासकीय अधिकृत शिवराज जोशीको संयोजकत्वमा नेपाल प्रहरी, सशस्त्र, राष्ट्रिय अनुसन्धान तीन वटा सुरक्षा निकायका प्रतिनिधि सम्मिलित ६ सदस्यीय छानबिन समिति गठन गरेका थिए । समितिले सामानको पुनः तौल गर्ने, टेलिकम र ठेकेदार कम्पनीका प्रतिनिधिसँग बुझ्नेलगायत कार्य गरिएको संयोजक जोशीले बताए । छानबिन समितिले नियन्त्रणमा लिएका ट्रकमा रहेको सामान पुनः तौल गर्दा टेलिकमको कार्यालयमा दाखिला गरिएको भन्दा १२ हजार ५७१ किलो (१२५७१ टन) बढी तौलको सामान फेला परेको जोशीको भनाइ छ ।ठेक्का सम्झौताअनुसार टेलिकमले लिलाम बिक्री गरेको उक्त तामाजन्य सामग्रीको बिक्री मूल्य प्रतिटन भ्याटसहित आठ लाख ५० हजार ८९० रुपैयाँ पर्छ । यसअनुसार बढी तौल छलेर निकासी भएको परिमाणको मूल्य एक करोड ६ लाख ९६ हजार रुपैयाँ हुन आउँछ । प्रबल थापाका नाममा रहेको बीएलएस कन्स्ट्रक्सन काठमाडौं नामक कम्पनीले प्रादेशिक निर्देशनालयसँग ९६ टन कवाडी खरिदको सम्झौता छ । टेलिकमको सम्पर्कमा कम्पनीका तर्फबाट श्यामकुमार जैसवालले कारोबार हेर्ने गरेका छन् । उनका स्थानीय प्रतिनिधि चन्दनकुमार साहले सामान निकासीको व्यवस्थापन गर्दै आएका थिए ।कम्पनीले टेलिकमसँग प्रतिकिलो भ्याटसहित ८ सय ५० रुपैयाँ ८९ पैसामा खरिद सम्झौता गरेको छ । ठेक्का सम्झौताअनुसार टेलिकमले लिलाम गरेको उक्त तामाजन्य सामग्रीको बिक्री मूल्य प्रतिटन भ्याटसहित आठ लाख ५० हजार ८९० रुपैयाँ पर्छ । निर्देशनालयका अनुसार ठेकेदार कम्पनीले टेलिकमका विभिन्न कार्यालयबाट हालसम्म ६७ हजार २४९ किलो सामान उठाइसकेको अभिलेख छ । टेलिकम प्रादेशिक निर्देशनालयले उपप्रबन्धक गोविन्दसिंह धामीको संयोजकत्वमा ९ सदस्यीय तौल जाँच समिति गठन गरेको थियो । आफ्नोतर्फबाट कुनै तलमाथि नभएको संयोजक धामीले दाबी गरे । तर जिल्ला प्रशासन कार्यालयका प्रमुख प्रशासकीय अधिकृत जोशीले तौल गर्ने बेला सीसीटीभी पनि प्रस्ट नराखिएको पाइएको बताए ।सुरक्षा स्रोतका अनुसार जिल्ला प्रशासनद्वारा गठित छानबिन समितिले काम सुरु गरेदेखि प्रहरीप्रशासनका अधिकारीलाई टेलिकम र ठेकेदारसम्बद्ध पक्षले चर्को दबाबमा राखेका थिए । टेलिकमका उच्च अधिकारीसहितको मिलेमतोमा घोटाला गराउने प्रयास भएको हो । यसका कार्यमा सुरक्षा संयन्त्रको पनि संलग्नता रहेको बुझिएको छ, एक सुरक्षा अधिकृतले भने, ठेकेदारबाट जिल्ला प्रहरी कार्यालयका अधिकृतहरूलाई सत्यतथ्य ढाकछोप गर्न सुरुदेखि नै चर्को दबाब छ । घटनाबारे थप अनुसन्धान भइरहेको कैलाली प्रहरी प्रमुख एसपी देबेन्द्रबहादुर पालले बताए । गेटा कार्यालयबाट निकासी हुँदै गरेको ट्रकमा बढी परिमाणको सामान भेटिएपछि यसअघि निकासी भएको परिमाणमा पनि आशंका पैदा भएको उनको भनाइ छ ।"
मार्केटिङ समिटमा ब्रान्डबारे चासो र चिन्ता,"(काठमाडौं)अर्थमन्त्री डा प्रकाशशरण महतले नेपालका युनिक उत्पादन, सेवा र वस्तुको यथेष्ट मार्केटिङ गर्न नसकिएको बताएका छन् । तसर्थ सबै मिलेर नेपाली उत्पादनको मार्केटिङ गर्न जरुरी रहेको उनको भनाइ छ । युनिकनेस अहिले संसारभरि चलेको ट्रेन्ड हो । युनिकनेसबाट धेरै देश हामीभन्दा धेरै अगाडि छन् । नेपालमा युनिक उत्पादन गरेर संसारभरि मार्केटिङ गर्न सकिन्छ, नेपाल मार्केटिङ एसोसिएसन (एनएमए) ले काठमाडौंमा गरेको एनएमए मार्केटिङ समिट २०२४ उद्घाटनका अवसरमा उनले भने, उपभोक्ताले जहिले पनि अरूभन्दा फरक रुचाउँछन् । नेपालको एडभान्टेज भनेको युनिकनेस हो । हाम्रो संस्कार, संस्कृति, जनजाति, वन्यजन्तु र एकता यहाँको विशिष्ट पहिचान हो । नेपालमा पहिलो मार्केटिङ समिट आयोजना गरिएको एसोसिएसनको दाबी छ । समिट एउटा कार्यक्रम मात्र नभएर नेपालको मार्केटिङ परिदृश्यका लागि परिभाषित क्षणसमेत रहेको एसोसिएसनका अध्यक्ष महेश स्वाँरले बताए । समिटले नेपालमा मार्केटिङ भविष्यका लागि पाठ्यक्रम तयार गर्नसमेत मद्दत पुग्ने उनको भनाइ छ । मार्केटिङ लक्जरी नभएर मुलुकको विकासका लागि एक रणनीतिक अनिवार्य रहेको उनले सुनाए । परम्परागत सोचभन्दा बाहिर गएर मार्केटिङलाई भविष्यमा लगानीका रूपमा अघि बढाउनुपर्नेमा उनको जोड छ । समिटमा मार्केटिङ इन्स्टिच्युट अफ सिंगापुरका अध्यक्ष रोजर वाङले समिट र आर्टिफिसियल इन्टेलिजेन्स (एआई), यसको उपयोग एवं शक्तिबारे जानकारी गराए । समिटमा नेपाली ब्रान्डका चुनौती र अवसरबारे छलफल, ब्रान्ड यात्रा, सान्दर्भिक केस स्टडी र मार्केटिङको भविष्यबारे ४ वटा सत्रमा छलफल गरिएको थियो । नेपाली ब्रान्डका चुनौती र अवसरबारे पहिलो सत्रका वक्ता निर्वाण चौधरीले ब्रान्ड बन्न धेरै समय लाग्ने भएकाले त्यसका लागि धैर्य गर्न सक्नुपर्ने बताए । ठूला ब्रान्डका धेरै समस्या हुन्छन्, चुनौती उस्तै हुन्छन्, उनले भने, ब्रान्ड बन्न धेरै समय लाग्छ । त्यसलाई कायम राख्न पनि उत्तिकै गाह्रो हुन्छ । अर्का वक्ता द बर्गर हाउस एन्ड क्रन्ची फ्राइड चिकेनका सञ्चालक वसन्त लामाले आफूसँग भएको सीपमै लगानी गर्दा सफल हुन सकिने जनाए । आफूसँग भएको झन्डै १० वर्षको सीपमाथि मैले लगानी गरेको हुँ, सुरुमा धेरै गाह्रो भयो, हुन त गाह्रो अझै पनि छ । फ्रेन्चाइज मोडलमा भएकाले सबैतिर एउटै स्वाद, सेवा दिन गाह्रो भइरहेको छ, उनले भने, १५१ वटा फ्रेन्चाइज मोडलमा रहेको बर्गर हाउसमा एकै खाले सेवा र स्वाद दिन मासिक रूपमा सेफलाई तालिम दिइरहेका छौं । समिटका अर्का वक्ता दीपेन्द्र टन्डनले व्यवसाय विस्तारका लागि बलियो ब्रान्ड बनाउनैपर्ने बताए । हामीसँग सीमित ब्रान्ड छन्, केही ब्रान्ड विश्वमा पुगिसकेका पनि छन्, उनले भने, हस्पिटालिटी, खाना, जडिबुटीलगायतमा अझ धेरै गर्न सक्ने सम्भावना छ । तर सरकारको नीतिले गर्दा हामी लगानी गर्न सक्दैनौं ।समिटमा मार्केटिङ इन्स्टिच्युट अफ सिंगापुर र एनएमएबीच पनि आपसमा दक्षता साझेदारी गर्ने समझदारी पनि भएको छ । समझदारीपत्रमा एनएमएका अध्यक्ष स्वाँर र मार्केटिङ इन्स्ट्यिुट अफ सिंगापुरका अध्यक्ष रोजर वाङले हस्ताक्षर गरेका छन् ।समिटको दोस्रो सत्रमा एसीई इन्स्टिच्युट अफ म्यानेजमेन्टका प्रधानाध्यापक तथा निर्देशक आशिष तिवारीले करेन्ट नुडल्सबारे प्रिजेन्टेसन दिएका थिए । बजारमा करेन्ट नुडल्सको अवस्था र छोटो समयमा बजारमा जमाएको पकडबारे उनले जानकारी दिए । त्यसमा उठेका प्रश्नको जवाफ करेन्ट नुडल्सका निर्देशक रघु घिमिरे र यशोदा फुड्सका सेल्स एन्ड मार्केटिङ अफिसर रमेश विष्टले दिएका थिए । तेस्रो सत्रमा रोहित तिवारीले फुडमारिओ र रवीनमान श्रेष्ठले मायोज नुडल्सको ब्रान्ड यात्राबारे सुनाए । समिटको चौथो सत्र परिवर्तनलाई अँगाल्दै ः अनिश्चिततामा फस्टाउँदै मा मार्केटिङ इन्स्टिच्युट अफ सिंगापुरका जनरल म्यानेजर डा ल चिन योङले एआई र मार्केटिङलाई जोडेर आफ्नो प्रिजेन्टेसन दिएका थिए । एसियन पेन्ट्सका कन्ट्री डाइरेक्टर गोपाल कृष्णनले कस्टमर सर्टिनसिटीबारे बताएका थिए । समिटको अन्तिममा मार्केटिङ नेक्स्ट मा खुला बहस गरिएको थियो ।"
बाढीले अवरुद्ध काबेली 'बी' सञ्चालनमा,"ताप्लेजुङ (कास) बर्खामा बाढीले क्षति पुर्याएको २५ मेगावाट क्षमताको काबेली बी बाट पुनः विद्युत् उत्पादन सुरु भएको छ । बुधबारबाट उत्पादन सुरु भएर साढे ६ मेगावाट विद्युत् अमरपुर सबस्टेसनमा जोडिएको प्लान्ट इन्चार्ज मनीष लावरले बताए । अहिले खोलामा पानी कम भएर उत्पादन कम भएको हो, उनले भने, मर्मतको काम सकेर उत्पादन सुरु भइसकेको छ । गत जेठ र असारको बाढीको क्षतिपछि अवरुद्ध १० मेगावाट क्षमताको रैराङ र १० मेगावाटकै काबेली क्यास्केड भने मर्मतको चरणमा रहेको बताइएको छ । लगातार मर्मतको काम भइरहेको रैराङका एक कर्मचारीले बताए । अमरपुर सबस्टेसनमा यी तीन आयोजनासहित ताप्लेजुङको फावाखोलामा उत्पादित विद्युत जोडिन्छ ।५ मेगावाट क्षमताको फावाखोलाबाट अहिले २ मेगावाट हाराहारी उत्पादन भइरहेको सबस्टेसनका कर्मचारीले जनाए । सबै आयोजना पूर्ण रूपमा चल्दा अमरपुर सबस्टेसनमा ४९ मेगावाट विद्युत् जम्मा हुने गरेको छ । यहाँको उत्पादन इलाम पठाएर ताप्लेजुङ पनि ल्याइन्छ ।"
मिहिनेत र भाग्य सँगसँगै,"(काठमाडौं)नेपाल यू१९ क्रिकेट टोलीलाई दक्षिण अफ्रिका विश्वकप खेल्न जानुअघि विदाइका क्रममा नेपाल क्रिकेट संघका अध्यक्ष चतुरबहादुर चन्दले नेपालको लक्ष्य दोस्रो चरण रहेको बताइरहेका थिए । पाकिस्तान, न्युजिल्यान्ड, अफगानिस्तान जस्ता राष्ट्रसम्मिलित कठिन समूहबाट उम्कन सजिलो नरहेको थाहा पाउँदापाउँदै पनि अध्यक्ष चन्द आफ्नो टोलीलाई हौस्याउन खोज्दै थिए । अध्यक्ष स्वयंले यो तथ्य बुझेका थिए, नेपालसामु यो समूहबाट दोस्रो चरण पुग्न ठूलो चुनौती छ । तर, उनले त्यसका लागि प्रशिक्षक जगत टमाटाको खेल पृष्ठभूमिलाई अगाडि सारेका थिए । उनी भन्दै थिए, हामीसँग भाग्यमानी प्रशिक्षकको साथ छ, त्यसैले नेपाल दोस्रो चरणमा पुग्ने विश्वास लिएको छु ।अध्यक्षको विश्वाससँगै नेपाल आईसीसी यू१९ विश्वकपको सुपर सिक्समा पुगेको छ । समूह चरणको निर्णायक खेलमा शुक्रबार इस्ट लन्डनको बफेलो पार्कमा नेपालले अफगानिस्तानमाथि १ विकेटको महत्त्वपूर्ण विजय हात पारेको थियो । धेरै अर्थमा अफगानिस्तानमाथि ऐतिहासिक रहेको यो विजयसँगै नेपाल समूह डी बाट तेस्रो टोलीको रूपमा सुपर सिक्समा पुगेको हो । नेपालले अब सुपर सिक्समा भारत र बंगलादेशसँग खेल्नेछ । मलाई सबैले भाग्यमानी प्रशिक्षक भन्छन्, म भाग्यमानी नै हुन सक्छु । तर, मैले व्यक्तिगत रूपमा धेरै मिहिनेत गरेको छु । खेलाडीले पनि मेरो प्रशिक्षणमा राम्रो खेलेकै कारण नतिजा आएकाले भाग्यमानी बनेको हुनसक्छ, उनी आफ्नो गुरुमन्त्र सुनाउँछन्, मैले टोलीका परिश्रम पनि धेरै गर्छु । उनकै प्रशिक्षणमा गत वर्ष यूएईलाई फाइनलमा उसैको भूमिमा पराजित गरी नेपालले एसिया क्षेत्रको छनोट प्रतियोगिता जितेर यू१९ विश्वकपको टिकट काटेको थियो । प्रशिक्षक टमाटाका लागि नेपाललाई यू१९ विश्वकपको दोस्रो चरणमा पुर्याउनु भने यो कुनै नौलो होइन । उनकै प्रशिक्षणमा नेपाल सन् २०१६ मा बंगलादेशमा भएको यू१९ विश्वकपको क्वाटरफाइनल पुगेको थियो । त्यहाँ पनि नेपालले समूह चरणको पहिलो खेलमा न्युजिल्यान्डलाई ३२ रनले पराजित गरेको थियो । संयोगले त्यसयता नेपाल ८ वर्षपछि पहिलो पटक युवा विश्वकप खेल्दै छ । नेपालले खेलेका आठ यू१९ विश्वकपमा टमाटाको प्रशिक्षण जीवनको यो चौथो संस्करण हो । सन् २००८ मा श्रीलंकाका रोय डायस प्रशिक्षक रहँदा टमाटा सहायक प्रशिक्षक थिए । पारस खड्काको कप्तानीमा रहेको त्यो टोलीले मलेसियामा जिम्बावेलाई पराजित गरेको थियो । २०११ मा टमाटाकै मुख्य प्रशिक्षणमा नेपाली टोली एसीसी यू१९ कपको फाइनल पुग्दै आयरल्यान्डमा भएको ग्लोबल छनोटबाट विश्वकप पुगेको थियो । अस्ट्रेलियामा नेपालले यू१९ विश्वकप खेल्दा उनी पुबुदु दासानायकेका सहायक थिए ।सन् २०१६ मा उनी पहिलो पटक मुख्य प्रशिक्षक हुँदा नेपाल यू१९ ले न्युजिल्यान्डलाई सिकार बनाएको थियो र त्यसलाई निरन्तरता दिँदै शुक्रबार दक्षिण अफ्रिकामा अफगानिस्तानमाथि ठूलो विजय हात पारेको थियो । सन् २०११ अघिसम्म नेपाली यू१९ ले अफगानिस्तानलाई नियमितजस्तै पराजित गर्ने गर्दथ्यो । त्यसयता भने अफगानिस्तानमाथि नेपालको पहिलो विजय हो । अर्को अर्थमा अफगानिस्तानमाथिको जित नेपाली यू१९ को टेस्ट मान्यताप्राप्त राष्ट्रसँग अर्को विजय पनि थियो । नियमित प्रशिक्षणबाहेक उनी अरू बेला पनि खेलाडीलाई लिएर जान्छन् । हरेक तीन दिनको प्रशिक्षणपछि एकदिन विश्राम हुन्छ । उनी विश्रामका दिन संयुक्त प्रशिक्षणमा लय मिलाउन नसकेका खेलाडीलाई अप्सनल प्रशिक्षण मा लिएर जान्छन् । अर्थात् उनी साता, महिनाभर नै प्रशिक्षणमा व्यस्त हुन्छन् । रणनीतिमात्र होइन खेलाडीहरूलाई इन्जोय गर्न उनी आफैं जोड गर्छन् र सकारात्मक पक्ष खोज्छन् । मुख्य कुरा उनी धेरै मिहिनेत नै गर्छन् । नेपालले यसअघि खेलेका सात विश्वकप कहिल्यै अफ्रिकाको भूमिमा थिएन । त्यसैले दक्षिण अफ्रिकामा विश्वकप खेल्नुलाई उनले ठूलो चुनौतीको रूपमा लिएका थिए । आकाश चन्दको ५ विकेट र कप्तान देव खनालको अर्धशतकपछि नेपालले अफगानिस्तानमाथि पाएको विजयमा उनी आफ्नो प्रशिक्षण टोलीमा रहेकाहरूप्रति कृतज्ञ छन्, जसले अफगानिस्तानबारे नेपाली टोलीलाई पुरापुर सूचना दिएको थियो । त्यही भिडियोअनुसार बनाएको रणनीतिमा बलरहरूले जहाँ बल फाल्नु भनेको थिएँ, त्यहीं बल फालेका थिए । आकाश र गुलशन (झा) ले बलिङमा राम्रो सुरुआत गरे, स्पिनरहरूले पनि त्यही लयमा बल फालेका थिए, इस्ट लन्डनबाट प्रशिक्षक टमाटाले भने, उनीहरू यस विश्वकपको पहिलो दुई खेलमा सानो स्कोरमा आउट भएकाले ब्याकफुटमै थिए । त्यसको फाइदा पनि हामीले लिएका हौं । त्यही योजनाअनुसार उनीहरूलाई १ सय ५० रनमा अलआउट गरेमा खेल जित्न सकिन्छ भन्ने थियो ।देवले कप्तानी जिम्मेवारी लिएर खेलेको भन्दै प्रशिक्षक टमाटा तल्लोक्रममा ब्याटिङ गरेका सुवास भण्डारीको विशेष तारिफ गर्छन् । १ सय ४६ रनको लक्ष्य पाएको नेपालले स्कोर बराबरी गरेको अवस्थामा सुवासले विजयी चौका प्रहार गरेका थिए । उनी ९ रनमा अविजित रहे । उनले तीनवटै खेलमा तल्लोक्रममा गएर राम्रो ब्याटिङ गरेका छन्, न्युजिल्यान्डविरुद्ध अविजित ३३ र पाकिस्तानविरुद्ध २० रन बनाएका सुवासका बारेमा टमाटाले भने, उनले उपयोगी रन बनाउनुका साथै महत्त्वपूर्ण साझेदारी पनि गरेका थिए ।डिसेम्बरमा दुबईमा भएको एसीसी यू१९ एसिया कपमा अफगानिस्तानलाई पराजित गर्ने नेपाललाई राम्रो मौका थियो, तर राम्रो स्थितिमा रहेको नेपाल ४० ओभरमा १ सय ८८ रनमा अलआउट भएपछि ७३ रनले पराजय स्वीकार्न बाध्य भएको थियो । यो प्रदर्शनलाई एक तह माथि लैजाने हो भने अफगानिस्तानमाथि विजय हात पार्न सकिन्छ भन्ने नेपाली टोलीले बुझेको थियो । त्यसैमा नेपालले आफूलाई प्रमाणित गरेको थियो ।नेपाल पहिलो खेलमा न्युजिल्यान्डसँग ६४ रन र पाकिस्तानसँग ५ विकेटले पराजित भएको थियो । पहिलो दुई खेल हारे पनि नेपालले राम्रो क्रिकेट खेल्दै चुनौती दिएको मान्छन् प्रशिक्षक टमाटा । जति मिहिनेत गर्नुपर्ने हो अफगानिस्तानसँगको खेलमै गर् भनेर आफूहरू मैदानमा उत्रिएको टमाटा सुनाउँछन् । यू१९ को स्तरमा टोलीले बनाएको योजना खेलाडीहरूलाई मैदानमा उतार्न निकै गाह्रो हुन्छ । तर, प्रशिक्षकको भाषामा आफ्ना खेलाडीले अफगानिस्तानसँग टिमले बनाएको योजना टपक्कै टिपेर उतारे । जसमा मिहिनेत र भाग्य दुवै मिसिएको थियो ।"
शुक्रकै टिमलाई प्रोएम उपाधि,"काठमाडौं (कास) नेपाल नम्बर एक प्रो शुक्रबहादुर राईको टिमले शनिबार पार ७० को धरान गल्फ क्लबमा सम्पन्न सूर्य नेपाल इस्टर्न ओपन प्रोएम उपाधि जितेको छ । विजेता टिममा प्रो शुक्रसहित एमेच्योर गल्फर लेफ्टिनेन्ट कर्णेल दिनेश बानियाँ, मिलन याखा र कवि थापा थिए । दिनेशले ४०, मिलन र कविले ३९ अंकसहित कुल ११८ को स्कोरमा यो टिमले पहिलो स्थान हात पारेको हो ।प्रो राजेन राई र एमेच्योर श्याम तामाङ, दिवस तुलाधर र सुनील कार्कीले कुल ११० अंकसहित दोस्रो स्थान हात पारे । श्यामले ३९, दिवसले ३६ र सुनीलले ३५ अंक जोडे । प्रो भुवन नगरकोटी, एमेच्योर अर्जुन सुनुवार, भटराज गुरुङ र युवराज तामाङको टिम तेस्रो भयो ।तेस्रो हुँदा टिमले कुल १०५ अंक बनाएको थियो । १ सय ५ अंक जोड्ने क्रममा तीनै एमेच्योर गल्फरले ३५३५ अंक जोडेका थिए ।महिलातर्फ सुष्मा सिंहले ३४ अंक जोड्दै उत्कृष्ट व्यक्तिगत अवार्ड हात पारिन् । लङ्गेस्ट ड्राइभको उपाधि प्राकृत तामाङ र क्लोजेस्ट टु द पिनको उपाधि मेजर आदित्यप्रताप सिंहले जिते ।शुक्रबार सम्पन्न सूर्य नेपाल इस्टर्न ओपनका शीर्ष ६ प्रो गल्फरलाई ड्रमा राखिएको थियो । प्रो शुक्रले शीर्ष तीन टोलीका लागि चिठा निकालेका थिए । एमेच्योरतर्फ उत्कृष्ट स्कोर गरेका तीन गल्फर पहिलो हुने टोलीमा थिए । यस्तै चौथो, पाँचौं र छैटौं एमेच्योर उपविजेता टोलीमा हुँदा तेस्रो हुने टिममा सातौं, आठौं र नवौं स्थानमा रहेका एमेच्योर गल्फर थिए ।कुल ८० एमेच्योर र १६ प्रोको सहभागिता थियो । विजेतालाई मेजर जनरल आशबहादुर तामाङ, डीआईजी चन्द्रकुमार खापुङ, नेपाल गल्फ संघका उपाध्यक्ष तिलक राई, कोशी प्रदेश गल्फ संघका अध्यक्ष सुयश प्याकुरेल, रोयल नेपाल गल्फ क्लबका अध्यक्ष मधुकर याक्थुम्बा र धरान गल्फ क्लबका अध्यक्ष वीरेन्द्रविक्रम लिम्बूले पुरस्कार प्रदान गरे । अघिल्लो दिन शुक्रले ५४ होलको सूर्य नेपाल इस्टर्न ओपनको उपाधि रक्षा गरेका थिए ।"
एनआरटीलाई इलाम गोल्डकप,"(पाँचथर) एनआरटी (न्युरोड टिम) ले प्रथम इलाम गोल्डकप फुटबलको उपाधि जितेको छ । एनआरटीले शनिबार फाइनलमा प्रतिस्पर्धी बिर्तामोड युनाइटेड क्लबलाई टाइब्रेकरमा ४३ ले हराउँदै ५ लाख रुपैयाँ पुरस्कार राशिको इलाम गोल्डकप जितेको हो । निर्धारित समय गोलरहित बराबरी भएपछि निर्णय टाइब्रेकरमार्फत गरिएको हो । टाइब्रेकरमा एनआरटीका जय गुरुङ, सुमित श्रेष्ठ, विवेक गुरुङ र विदेशी खेलाडी प्रिसोले गोल गरे । झापाका योगेश गुरुङ, देवेन्द्र तामाङ र श्याम मुल्मीले गोल गरे । उपविजेता बनेको झापाले ३ लाख रुपैयाँ पुरस्कार पायो । उत्कृष्ट खेलाडीमा झापाका रोहन कार्की, सर्वाधिक गोलकर्तामा रेडहर्स इलामका नवयुग श्रेष्ठ, राइजिङ प्लेयर आयोजक रेडहर्सकै विवेक मगर, गोलरक्षकमा एनआरटीका प्रिसो, डिफेन्डरमा झापाका संजित राई, मिडफिल्डमा झापाकै योगेश गुरुङ, फरवार्डमा एनआरटीका राजीव लोप्चन र प्रशिक्षकमा एनआरटीका हरिओम श्रेष्ठ उत्कृष्त भए । इलामस्थित ठूलो टुँडिखेलमा प्रतियोगिता रेडहर्स फुटबल क्लब इलामले आयोजना गरेको हो । प्रतियोगितामा भारतको एकसहित आठ टिमले भाग लिएका थिए ।"
गण्डकी लगातार विजयी,"चितवन (कास) मैयादेवी स्मृति राष्ट्रिय यू१९ महिला ट्वान्टी२० क्रिकेटमा गण्डकी प्रदेशले लगातार दोस्रो जित निकालेको छ । गण्डकीले कोशी प्रदेशलाई ७ विकेट हरायो ।गौतमबुद्ध क्रिकेट रंगशालाको नमुना मैदानमा कोशीले दिएको ५९ रनको लक्ष्य गण्डकीले ११ ओभरमै ३ विकेट गुमाएर पूरा गर्यो । १२ ओभरमा घटाइएको खेलमा गण्डकीका लागि सीमाना केसीले २३ रन जोडिन् । ज्योत्सनिका मरासिनीले ३ चौकासहित २१ रन बनाइन् । कोशीकी भवानी कामतीले २ र रिया शर्माले १ विकेट लिए । कोशीले १२ ओभरमा ३ विकेट गुमाई ५८ रन बनायो । कोशीकी पूर्णिमा राजवंशीले १५ रन बनाइन् । गण्डकीकी कप्तान कुसुम गोदार, निरुता जिटी र आकृति तिवारीले ११ विकेट लिए । अघिल्लो दिन गण्डकीसँग पराजित सुदूरपश्चिम प्रदेशले शनिबार मधेशलाई ६ विकेटले हरायो । १०६ रनको लक्ष्य सुदूरले १७४ ओभरमा ४ विकेट गुमाएर पूरा गर्यो । सावित्री धामीले अविजित ४३ रन बनाइन् । मधेशले ५ विकेटमा १ सय ५ रन बनाएको थियो ।"
पारोविरुद्ध थ्रीस्टारको जित,"(पोखरा)भुटानी लिग विजेता क्लब पारो एफसीलाई शनिबार २० ले पराजित गर्दै थ्रीस्टार क्लब पोखरामा जारी २३ औं आहारारा पोखरा गोल्डकप फुटबल प्रतियोगिताको सेमिफाइनलमा पुगेको छ । आशिष चापागाईंको दुई गोलमा थ्रीस्टारले सेमिफाइनल यात्रा गरेको हो । प्रतियोगितामा पहिलोपल्ट सहभागिता जनाएको पारो एफसीले कुनै गोल गर्न सकेन ।निर्धारित समय गोलरहित बराबरीमा टुंगिएपछि खेल अतिरिक्त समयमा धकेलियो । खेलमा १ सय १४ मिनेटसम्म गोलविहीन अवस्थालाई तोड्दै आशिषले पहिलो गोल गरे । दायाँबाट प्राप्त पासमा बक्सभित्र विपक्षी डिफेन्डरलाई बिट गर्दै प्रहार गरेको बल पारोका गोलरक्षक गेलिसेन जाङ्पोले बचाउन प्रयास गरे पनि सफल हुन सकेनन् । खेल सकिन ६ मिनेट बाँकीमा एक गोलले पछि परेपछि पारोका गोलरक्षक विपक्षीको पेनाल्टी एरियामा पुगे । उक्त अवस्थाको फाइदा उठाउँदै १ सय १९ औं मिनेटमा थ्रीस्टारले अर्को गोल थप्यो । गोलपोस्ट खाली रहेको मौकामा मध्यभागबाट बल अगाडि बढाउँदै आशिषले व्यक्तिगत दोस्रो गोल गरे । उनी प्लेयर अफ द म्याच बने । प्रतिस्पर्धात्मक खेलमा अन्तिम ६ मिनेट सम्हालिन नसक्दा पाहुना टोली घर फर्किनुपरेको हो । खेल अवधिभर पारोले एकाधबाहेक गतिलो मुभ बनाउन सकेन । थ्रीस्टारले भने पटकपटक पाएको अवसर खेर फाल्यो । थ्रीस्टारले आहाराराको ५ पटक उपाधि जित्दा तीन पटक मनाङ मर्स्याङ्दी, एक पटक आयोजक सहारा र एक पटक विभागीय टोली त्रिभुवन आर्मीलाई पराजित गरेको थियो । थ्रीस्टारले २०६३, २०६७, २०६९, २०७१ र २०७५ मा उपाधि जितेको हो । खेलको सातौं मिनेटमा थ्रीस्टारका महेन्द्र कार्कीले दायाँतिरबाट पेनाल्टी बक्सभित्र उपलब्ध गराएको क्रसलाई दिपेश आलेमगरले पोस्टको दिशा दिन सकेनन् । ३२ औं मिनेटमा पारोले सिर्जना गरेको अवसर सदुपयोग हुन सकेन । यसी दोर्जीले बक्सबाट प्रहार गरेको बल थ्रीस्टारका खेलाडीलाई छुँदै बार माथिबाट बाहिरियो । पाएको कर्नरमा फुवा थिन्लेको प्रहार थ्रीस्टारका खेलाडीले क्लियर गरिदिए ।आशिष चापागाईंले खेलको ४२ औं मिनेटमा गोल गर्ने सुनौलो अवसर गुमाए । दिपेशले मध्यभागतिरबाट बल अगाडि बढाउँदै आशिषलाई उपलब्ध गराए । आशिषले बल भेट्नुअघि नै पारोका गोलरक्षक जाङ्पो अगाडि बढेर बचाउ गरे । खेलको ५९ औं मिनेटमा थ्रीस्टारले अर्को राम्रो अवसर सदुपयोग गर्न सकेन । आशिषले दायाँतिरबाट उपलब्ध गराएको क्रसमा आदित्य शाक्यले प्रहार गरे पनि सेकेन्ड बार नजिकैबाट बाहिरियो । एकपछि अर्को मुभ खेर फालेको थ्रीस्टारका लागि ६३ औं मिनेट पनि भाग्यशाली साबित भएन । दिपेश घलेको पासलाई आशिषले पेनाल्टी बक्सबाट भली प्रहार गरे । तर उनको प्रहार बारभन्दा थोरै माथिबाट बाहिरियो । ७९ औं मिनेटमा मौसम सुब्बाको क्रसलाई रोशन रानामगरले पेनाल्टी बक्सबाट वरेको प्रहार फितलो साबित भयो । राष्ट्रिय टोलीका पूर्वकप्तान तथा भेट्रान खेलाडी विराज महर्जन ८४ औं मिनेटमा मैदान छिरेपछि थ्रीस्टार थप आक्रामक बनेको थियो । उनी आएलगत्तै ८६ औं मिनेटमा आशिषले विपक्षीको पेनाल्टी बक्सको दायाँ साइडबाट प्रहार गरेको बल सेकेन्ड बार नजिकैबाट बाहिरियो ।भुटानको लिग च्याम्पियन हुँदै पारो एफसी यसअघि एएफसी कप खेल्न नेपाल आएको थियो । साउन २३ मा मछिन्द्रसँग २३ ले पराजित भएको थियो । भारत हुँदै काकडभिट्टा नाकाबाट पारो एफसीका खेलाडी बिहीबार पोखरा आइपुगेका थिए । पारोका प्रशिक्षक पुष्पलाल शर्माले थ्रीस्टारले आफ्नो टिमले भन्दा राम्रो फुटबल खेलेको प्रतिक्रिया दिए । उनले मछिन्द्रसँग खेलेपछि घाँसे मैदानमा बल्ल खेलेकाले खेलाडीलाई केही गाह्रो भएको बताए । भुटानमा प्रायः कृत्रिम घाँसको मैदान छ । प्रशिक्षण पनि त्यसैमा गर्यौं, उनले भने, प्राकृतिक मैदानमा नखेलेको र बानी नपरेकाले बुनेर फुटबल खेल्न सकेनौं, सिधा खेल्नुपर्यो । यद्यपि राम्रो अनुभव भएको छ । उनले हेटौंडा गोल्डकप र केपी ओली कपमा सहभागी हुने तयारी गरेको बताए । थ्रीस्टारका प्रशिक्षक विक्रम लामाले खेलमा दुवै टिम उत्तिकै बलियो हुँदा अतिरिक्त समयसम्म धकेलिएको बताए । निरन्तर खेलिरहेको र कम्बाइन्ड पारो एफसीलाई ९० मिनेटभित्र जित्न सकिन्छ भन्ने आस गर्नु मूर्खता नै हो, उनले भने, हामी जुन धरातलबाट आएका छौं त्यसले अलिकति समस्या हुन्छ कि जस्तो लागेको थियो । हामी हाम्रो योजनामा कडाइपूर्वक काम गर्दा गोल गर्ने धेरै मौका आयो । त्यसलाई मिस गर्यौं । पहिलो खेलभन्दा दोस्रोमा सुध्रिएको र आगामी खेलमा अझै सुधार ल्याउने उनको दाबी छ ।"
राइनो कप अन्तिम साता,"नवलपरासी (कास) सर्वाधिक पुरस्कार राशिको राइनो कप फुटबल प्रतियोगिता माघ २७ देखि हुने भएको छ । मध्यबिन्दु नगरपालिकाको कोल्हुवामा हुने प्रतियोगितामा ए डिभिजन, विभागीय र मोफसलका ११ टिमको सहभागिता रहने आयोजक संस्थाका अध्यक्ष दोमन भण्डारीले जानकारी दिए । विजेताले ८ लाख र उपविजेता ४ लाख रुपैयाँ पुरस्कार पाउने आयोजक राइनो क्लबले जनाएको छ । एक सिंगे गैडा संरक्षणका लागि खेलकुद भन्ने नारासाथ प्रतियोगिता ६ वर्षदेखि हुँदै आएको छ । प्रतियोगिताको मुख्य प्रायोजकमा नन्दभाउजु मध्यवर्ती वन उपभोक्ता समिति रहेको छ ।"
परिका र सारिकाले जिते स्वर्ण,"काठमाडौं (कास) एनआरएनएकी परिका बतास र वाग्मती प्रदेशकी सारिका धमलाले दोस्रो गलाक राष्ट्रिय मुवाँथाई प्रतियोगितामा स्वर्ण पदक जितेका छन् । त्रिपरेश्वरस्थित राखेप हातामा शनिबार सम्पन्न फाइनलको महिला ५१ केजी तौल समूहमा परिकाले गण्डकी प्रदेशकी मनीषा पुलामी मगर र ६० केजीमा सारिकाले एपीएफकी सुमित्रा नगरकोटीलाई पराजित गरेका थिए । महिला ५५ केजी फाइनलमा लुम्बिनीकी सुष्मा चौधरीले आफ्नै टिमकी दिव्यानीसिं राठोरलाई हराएर स्वर्ण जितिन् । पुरुष ५० केजीमा लुम्बिनीका अनिश बुढामगरले वाग्मतीका अक्षकुमार पन्त, ५५ केजीमा मधेशका सविन वाइबाले गण्डकीका जशबहादुर गुरुङ, ६० केजीमा गण्डकीका रोहित कायातले वाग्मतीका गौतम थिङ, ६५ केजीमा एपीएफका पेम्बा छिरिङ तामाङले गण्डकीका आयुश गुरुङ, ७० केजीमा मधेशका विकास सुस्ताले वाग्मतीका निर्पेश ढुंगाना र ७५ केजीमा वाग्मतीका निर्जल कार्कीले सुदूरपश्चिम प्रदेशका हिक्मत साउदलाई हराएर स्वर्ण जितेका थिए ।"
एनटीए टिम च्याम्पियन,"काठमाडौं (कास) नेप्लिज तेक्वान्दो एकेडेमी (एनटीए) शनिबार दिनेश दाहाल स्मृति पाँचौं अन्तर डोजाङ तेक्वान्दो प्रतियोगितामा टिम च्याम्पियन बनेको छ । एनटीएले ८ स्वर्ण, ५ रजत र ३ कांस्य जित्दै ट्रफी उचालेको हो । एनटीए र अल्पाइन एकेडेमीद्वारा संयुक्त आयोजित प्रतियोगितामा ७ स्वर्ण, ५ रजत र १२ कांस्यसाथ सहआयोजक अल्पाइन दोस्रो भयो । तेस्रो स्थानमा रहेको सनसाइन स्कुलले ६ स्वर्ण, १२ रजत र २२ कांस्य जितेको थियो । डाँछीस्थित अल्पाइन एकेडेमीमा भएको प्रतियोगिताको समापनका अवसरमा १३ औं दक्षिण एसियाली खेलकुदका स्वर्ण विजेता तेक्वान्दोका वीरबहादुर महरालाई दिनेश दाहाल स्मृति खेलकुद प्रतिभा सम्मानबाट सम्मानित गरिएको थियो । ३० विधामा १ सय ४० खेलाडीले प्रतिस्पर्धा गरेका थिए ।"
युवा फुटबल प्रशिक्षण सुरु,"काठमाडौं (कास) अन्नपूर्ण आरसीटी क्लबले काठमाडौं महानगरपालिकाको सहयोगमा शनिबारदेखि फुटबल प्रशिक्षण कार्यक्रम सुरु भएको छ । उत्कृष्ट युवा खेलाडीको उत्पादनको उद्देश्य राखेर ग्रासरुट स्तरको प्रशिक्षण कार्यक्रम सुरु गरिएको हो । कार्यक्रम लैनचौर युवा क्लब र बाँसबारी क्लबको संयुक्त सहकार्यमा सुरु भएको छ । यसमा ८१४ वर्षका १ सय २५ खेलाडीको सहभागिता छ । त्यसमा १९ किशोरी छन् । काठमाडौं महानगरका प्रवक्ता तथा वडा १७ का अध्यक्ष नवीन मानन्धरले मुख्य प्रशिक्षक विराटकृष्ण श्रेष्ठलाई बल हस्तान्तरण गर्दै कार्यक्रम सुरु गरे । प्रशिक्षक श्रेष्ठलाई हरिओम श्रेष्ठ, चेतनारायण श्रेष्ठ, अर्जुन लामा, प्रकाश वैद्य, सुरेश शाही र दामोदर सिल्पकारले सहयोग गर्नेछन् । आरसीटीका अध्यक्ष सुरेश शाक्यले प्रशिक्षण कार्यक्रमले उपत्यकाबाट खेलाडी उत्पादनमा सहयोग पुग्ने बताए । प्रशिक्षण शनिबार र बिदाको दिन हुनेछ ।"

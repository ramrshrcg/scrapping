शीर्षक,विवरण
१० वर्षमा १० हजार मेगावाट विद्युत् निर्यातको मार्गप्रशस्त,"आफू आएकै दिन नेपालले उत्तरबाट पनि पाहुना बोलाएको भन्दै उहाँको असन्तुष्टि थियो, असन्तुष्टिभन्दा पनि उहाँले खुलेर रोष नै व्यक्त गर्नुभयो । कतिसम्म भने तय गरिएको बैठकमा भाग नलिनेसम्म पनि उहाँको भनाइ थियो, परराष्ट्रका एक अधिकारीले कान्तिपुरसँग भने, जयशंकरजीले प्रधानमन्त्री पुष्पकमल दाहाल र परराष्ट्रमन्त्री एनपी साउदसँग पनि आपत्ति जनाउनुभयो । नेपाली पक्षले दुई छिमेकबाट पाहुना आउनुको सन्दर्भ फरकफरक भएको र एकै दिन पर्नु संयोग मात्र भएको स्पष्ट पारेपछि भारतीय विदेशमन्त्री आयोगको बैठकमा सहभागी हुन तयार हुनुभयो । आयोगको बैठकपछि कांग्रेस सभापति शेरबहादुर देउवासँगको भेटमा समेत जयशंकरले यही विषय दोहोर्याएका थिए । परराष्ट्रमन्त्री एनपी साउद त्रिभुवन अन्तर्राष्ट्रिय विमानस्थल पुगेर भारतीय समकक्षीलाई स्वागत गरेका थिए । तर, चिनियाँ नेताको नेपाल भ्रमणबारे भने परराष्ट्र मन्त्रालय र नेपालस्थित चिनियाँ दूतावासले कुनै पनि सूचना बाहिर ल्याएको छैन । कूटनीतिक स्रोतका अनुसार नेता सीले नेपालका प्रधानमन्त्री तथा माओवादी अध्यक्ष पुष्पकमल दाहालसहित उपराष्ट्रपति रामसहायप्रसाद यादव तथा एमाले, माओवादी र नेकपा एसका नेतासँग भेटवार्ता गर्ने कार्यक्रम छ ।भारतीय विदेशमन्त्री जयशंकर बिहीबार बिहान काठमाडौं ओर्लेलगत्तै राष्ट्रपति रामचन्द्र पौडेललाई भेट्न शीतल निवास पुगेका थिए । त्यसपछि उनले प्रधानमन्त्री दाहालसँग प्रधानमन्त्री कार्यालय सिंहदरबारमा भेटवार्ता गरे । त्यसपछि जयशंकर आयोगको बैठकका लागि होटल याक एन्ड यती पुगे । बैठक सकेपछि उनले कांग्रेस सभापति देउवा, एमाले अध्यक्ष केपी शर्मा ओली, नेकपा एसका अध्यक्ष माधवकुमार नेपाल, जनता समाजवादी पार्टीका अध्यक्ष उपेन्द्र यादव, जनमत पार्टीका अध्यक्ष सीके राउत र लोकतान्त्रिक समाजवादी पार्टीका अध्यक्ष महन्थ ठाकुरलाई भेटे ।भेटमा दुई मुलुकबीचको सम्बन्ध बलियो बनाउने तथा सहकार्य बढाउने विषयमा छलफल भएको भेटवार्तामा सहभागीहरूले जनाएका छन् । जयशंकर शुक्रबार बिहान पशुपतिनाथको दर्शन गर्दै छन् । त्यसपछि भारतको सहयोगमा त्रिभुवन विश्वविद्यालयमा निर्मित पुस्तकालयको उद्घाटन गरेर १२ बजे नयाँदिल्ली फर्कने कार्यक्रम छ ।"
एमालेसँग भागबन्डाको प्रस्तावले गठबन्धनमा शंका,"त्यसैले गठबन्धनको सर्तलाई मानेर आएमा एमालेसमेतको संलग्नतामा सिट भागबन्डा हुन्छ, लेखकले भने, अहिले हामी एमालेसहित र एमालेबेगरको दुवै विकल्पमा भागबन्डा कसरी गर्ने भन्नेमा छलफल गरिरहेका छौं । प्रधानमन्त्री दाहालले शुक्रबार बिहान तीन दलको बैठक बस्नेबारे एमाले अध्यक्ष केपी शर्मा ओलीलाई खबर गरेका छन् । सत्ता गठबन्धनले अघि सारेको सर्त मानेर एमाले सहमतिमा आउन चाहेमा नेपाल र जसपा अध्यक्ष उपेन्द्र यादव पनि सकारात्मक हुने बालुवाटार स्रोतले बतायो । सत्ता घटक दुई दलको चित्त बुझाउन पूर्वसर्त अघि सारेपछि एमाले त्यसमा तयार हुने कि नहुने भन्ने कुनै प्रतिक्रिया दिएको छैन । एमाले नेता पृथ्वीसुब्बा गुरुङले भागबन्डाको विषयमा अहिल्यै टीकाटिप्पणी गर्ने बेला नभएको बताए । केके भइरहेको मैले केही जानकारी पाएको छैन, पार्टीको भोलि (शुक्रबार) छलफल हुने खबर आएको छ, त्यसैमा कुराकानी होला, उनले भने । तर, एमालेका केही नेता अध्यक्षले लिएको यस्तो नीतिलाई सार्वजनिक रूपमा प्रतिरक्षा गरेर हिँड्न कठिनाइ परिरहेको अनुभव सुनाउँछन् । प्रतिपक्षले सत्ता गठबन्धनसँग भाग लिएर जाने कुरा सैद्धान्तिक रूपमा गलत हो, यसमा जानु हुन्थेन, एमालेका अर्का एक नेताले भने, राष्ट्रिय सभामा सत्ता गठबन्धनसँग भागबन्डा लिने कुरा राजनीतिक विषय होइन । माओवादी नेता देवेन्द्र पौडेल एमालेबाट ६ सिटको प्रस्ताव आए पनि ४ सिटमा समझदारी हुन सक्ने बताउँछन् । एमालेले ६ सिटको कुरा गरिरहेको छ, गठबन्धनबाट ४ सिटसम्म दिन सकिने कुरा भएको छ, उनले भने, टीआरसी र राष्ट्र्रिय मुद्दामा सँगै सहमति गरेर जाऔं भन्ने कुरा भयो भने दुईचार सिटमा केही हुन्न । बालुवाटार स्रोतका अनुसार एकीकृत समाजवादीका अध्यक्ष नेपालले प्रधानमन्त्री हुने सुनिश्चितता खोजिरहेका छन् । गठबन्धनका तीन नेता (दाहाल, देउवा र नेपाल) बीच एक वर्षअघि नै दुई वर्ष दाहालले, त्यसपछिको ३ वर्ष देउवा र नेपालले आधाआधा सरकार चलाउने लिखित सहमति गरेका छन् । दाहालपछि नेपाल प्रधानमन्त्री बन्ने सहमति छ । एमालेलाई गठबन्धनभित्र प्रवेश गराउँदा प्रधानमन्त्री जोखिममा पर्ने ठानेरै नेपालले विरोध गरिरहेको केही नेताहरूको विश्लेषण छ । जसपा अध्यक्ष यादवले गठबन्धनमा अरू सबै दल सहमत भएमा आफू बाधक नबन्ने धारणा दिएका छन् ।जानकार नेताहरूका अनुसार नेपालले जसरी एमालेलाई भागबन्डामा सामेल नगराउन जोडबल गरेका छन्, उसैगरी एमालेलाई सामेल गराउँदा दाहाल र देउवाले पनि आफ्नो स्वार्थ हेर्ने गरेको नेताहरू बताउँछन् । दाहाललाई टीआरसी विधेयकमा सहयोग हुने र एमालेसँगको सम्बन्धमा समेत हार्दिकता बढाउन राष्ट्रिय सभाको कार्ड मौका हुन सक्ने बुझाइ कांग्रेसभित्रै एक थरी नेताहरूको विश्लेषण छ ।एमालेको समर्थनमा प्रचण्ड प्रधानमन्त्री भएपछि एमालेबाट छुटाउन हामीले सरकारलाई विश्वासको मत दिएर जसरी ढोक्सा थापेका थियौं, आज एमालेले त्यही बाटो लिन खोजिरहेको छ । उसले गठबन्धनभित्र छिर्न अहिलेसम्म पाएको थिएन । राष्ट्रिय सभामा भाग दिएर झ्यालढोका खोलिदिने अवसर दिँदै छौं, कांग्रेसका एक पदाधिकारी भन्छन्, प्रचण्डलाई पनि कांग्रेससँगको सहकार्य कति लामो जान सक्छ भन्नेमा कोशी विद्रोहले सशंकित बनाइरहेको थियो । त्यसैले दाहाल आफैंले एमालेसँगको हार्दिकता बढाउन उनैले यो सबै पहल लिइरहेका हुन् । कांग्रेस नेता लेखक यस्तै आशंका नहोस् भनेरै एमालेलाई सर्तसहित भागबन्डामा सामेल गराउने नीति बनाइएको दाबी गर्छन् । कांग्रेसका अर्का एक नेताका अनुसार दाहाल र देउवाको साझा स्वार्थ कांग्रेस नेता कृष्णप्रसाद सिटौलालाई कोशी प्रदेशबाट निर्वाचित गराएर राष्ट्रिय सभामा ल्याउने र त्यसपछि अध्यक्ष बनाउनेमा छ । सात प्रदेशमध्ये कोशीमा सत्ता गठबन्धन र विपक्षीबीचको मतभार धेरै अन्तर छैन । कांग्रेसमा नेता शेखर कोइरालालाई सम्मानजनक हिस्सा नदिएमा गोप्य मतदानमा कोशीमा उनीनिकटका प्रदेश सांसद र पालिकाका प्रमुखउपप्रमुखले अन्तर्घात गर्न सक्ने भय देउवा र दाहालमा छ । सत्ता गठबन्धनमध्ये कांग्रेस, माओवादी, एकीकृत समाजवादी र जसपाको कुल मतभार कोशीमा ५ हजार ४ सय ४ तथा एमालेको मात्रै ४ हजार २ सय १० मतभार छ । त्यसमा विपक्षी राप्रपाको ३ सय ९४ छ । यो समेत जोड्दा विपक्षीको मत ४ हजार ६ सय ४ हुन आउँछ । सत्ता गठबन्धन र विपक्षीबीच मतान्तर जम्मा ८ सय मतको छ । कोशीको मुख्यमन्त्री नियुक्तिमा गठबन्धनको निर्णयविरुद्ध नेता शेखर पक्षमा रहेका ८ जना प्रदेश सांसदले विद्रोह गरेका थिए । तिनै आठ सांसद र केही पालिकाका प्रमुख र उपप्रमुखले विद्रोह गरेमा सिटौला जोखिममा पर्न सक्ने बुझाइ दुवै नेतामा छ । देउवाले शेखर पक्षलाई सम्मानजनक सिट दिन खोजिरहेका छैनन् । राष्ट्रिय सभामा देउवाले जस्ता मान्छे ल्याउन चाहिरहेका छन्, त्यसले पार्टीमा असन्तुष्टि बढाउने पक्का छ, कांग्रेसका एक नेताले भने, एमालेलाई जोड्दा मात्रै सुरक्षित हुन सकिन्छ भन्ने हिसाबले स्वयं सिटौला एमालेलाई गठबन्धनमा जोड्ने कसरत गरिरहेका छन् । भागबन्डामा एमालेलाई समेत सामेल गर्ने प्रधानमन्त्री दाहाल र कांग्रेस सभापति देउवाको समझदारीलाई लिएर कांग्रेस नेता शेखर कोइरालाले विरोध गरेका छन् । यसअघि गठबन्धनले गरेको निर्णयविरुद्ध उभिँदै कोशी प्रदेशको मुख्यमन्त्री केदार कार्कीलाई बनाउने निर्णय लिएर कोइरालाले पार्टीभित्रै विद्रोहको बाटो लिएका थिए । हिजो कोशीमा एमालेको सहयोगमा सरकार बनाउँदा केन्द्रको गठबन्धन नै धरापमा पर्यो भनेर रोइलो गर्नेहरू नै आज राष्ट्रिय सभा निर्वाचनमा एमालेसँग मिल्न थालेछन् । हुन त यो शृंखला एमालेलाई संसदीय समितिमा तीन सभापति दिने दिनबाटै सुरु भएको हो, कोइरालाले बिहीबार सामाजिक सञ्जालमा लेखेका छन् । उनले राष्ट्रिय सभामा एमालेलाई भागबन्डा दिनुका पछि भ्रष्टाचारका विभिन्न काण्डबाट बच्न र टीआरसी विधेयकका लागि साथ खोजिएको बताएका छन् । कारण स्पष्ट छ, सत्ता गठबन्धनका कुनै दललाई टीआरसी विधेयकमा र कुनै दललाई विभिन्न काण्डबाट बच्न एमालेको साथ चाहिएको छ, उनले भनेका छन्, अनि एमाले, एकदुई सिटका लागि जे पनि हस् ? यदि यसो हैन भने केन्द्र र सबै प्रदेशमा एमाले पनि सरकारमा आए भैगो । किन बाहिर बसेर केही पदका लागि बार्गेनिङ गर्नॅ ? संसदीय समितिका तीन सभापति र राष्ट्रिय सभाका दुईतीन सिट पाएपछि प्रमुख प्रतिपक्षले राष्ट्रिय मुद्दामा आँखा चिम्लनु झनै दुर्भाग्यपूर्ण हुने कोइरालाको भनाइ छ । राष्ट्रिय सभामा एमालेलाई भागबन्डामा सामेल गराए पनि टीआरसी विधेयकमा गम्भीर प्रकृतिका मुद्दामा क्षमा दिन नहुने सर्वोच्च अदालतका निर्देशनात्मक आदेशलाई उपेक्षा गर्न नमिल्ने उनले बताए । एमालेले बार्गेनिङ हतियार बनाएको भनेर एकीकृत समाजवादीका अध्यक्ष नेपालले पनि आक्रोश पोखेका छन् । नेपालले संसदीय समितिमा यसअघि नै भाग लिइसकेको भन्दै टीआरसी विधेयकलाई एमालेले भागबन्डाको हतियार बनाउन खोजेको बताएका थिए । संसदीय समितिमा प्रमुख प्रतिपक्षलाई लेखा समितिको सभापति दिने प्रचलन छ । तर, एमालेले संसदीय समितिमा लेखा समितिका अतिरिक्त राज्यको निर्देशक सिद्धान्त, नीति, दायित्वको कार्यान्वयन, अनुगमन तथा मूल्यांकन संयुक्त समिति र महिला तथा सामाजिक मामिला समितिको सभापति पाएको छ । प्रचण्डलाई राष्ट्रिय र अन्तर्राष्ट्रिय रूपमा टीआरसी पारित गर्नैपर्ने बाध्यता छ । हाम्रो पार्टी सभापतिलाई टेरामक्सदेखि विभिन्न काण्डमा आफ्ना मान्छे जोगाउनुपर्नेछ । त्यसका लागि अख्तियारलाई उपयोग गरेर न्युट्रलाइज गर्ने स्वार्थ सभापतिज्यूको छ, कांग्रेसका एक नेताले भने, स्वार्थ नै स्वार्थका कारण तीन दलका तीन नेता एक ठाउँमा बस्न खोजेका छन् । टेरामक्स काण्डमा पूर्वसञ्चारमन्त्रीद्वय ज्ञानेन्द्रबहादुर कार्की र मोहनबहादुर बस्नेत (हाल स्वास्थ्यमन्त्री) माथिसमेत अख्तियारले छानबिन गरिरहेको छ । कार्की र बस्नेत दुवै देउवानिकट हुन् । ओलीलाई चिढ्याउँदा परिस्थिति प्रतिकूल बन्न सक्छ भनेर प्रधानमन्त्री प्रचण्डले पार्टी सभापतिलाई भनिरहेको अवस्था छ, ती नेताले भने, पार्टीभित्रै विरोध हुँदाहुँदै पनि राष्ट्रिय राजनीतिमा हामी तीनले भनेको मात्रै चल्छ, अरू कोही होइनन् भन्ने सन्देश दिन खोजिएको छ, यसले राष्ट्रिय राजनीतिमा आम निराशा बढाउने कामबाहेक केही हुनेछैन । कांग्रेस केन्द्रीय सदस्य अर्जुननरसिंह केसीले विभिन्न समयमा पटके स्वार्थका निम्ति गरिने एकताभन्दा बरु बृहत् रूपबाट संसद्मा मान्यता प्राप्त दल सहभागी भएको राष्ट्रिय सरकार बनाउनेतिर नै लाग्न नेतृत्वलाई सुझाए । निश्चित स्वार्थ राखेर भागबन्डाको एकताले आम निराशा र असन्तुष्टिलाई सम्बोधन गर्न सक्दैन । राष्ट्रिय राजनीतिका मुद्दा, सुशासन र विकासका लागि प्रभावकारी र बलियो सरकारका लागि एमालेसमेतको सहभागितामा राष्ट्रिय सरकार नै बनाए हुन्छ । भागबन्डाको समझदारीले अहिलेको समस्या समाधान गर्दैन, केसीले भने ।"
काम खोज्दै कालापहाडदेखि जुम्लासम्म,"रामकिसन र मोहमद प्रतिनिधि पात्रमात्र हुन् । उनीहरूजस्ता झण्डै ५ सय बढी भारतीय कामदार अहिले जुम्लामा कार्यरत छन् । उनीहरू कपाल काट्नेदेखि कवाडीका सामान संकलन गर्ने, घर सजावट गर्ने र मिठाई पसल चलाउनेसम्मका काम गरिरहेका छन् । कतिपय भारतीय कामदार भने सवारीसाधन मर्मत र सडक पिच गर्ने काममा पनि खटिएको देखिन्छन् । रामकिसनले आफ्नो टोलीमा पाँच जना भारतीय कामदार राखेका छन् । तीमध्ये कतिपय वायरिङको काम गर्छन् । कतिपय भने प्लबिङको काम गर्छन् । सबै जनाले औसतमा मासिक २५ हजार कमाइरहेको उनले बताए ।झण्डै एक दशकअघि कालापहाडमा काम गर्न पुगेका जुम्ला तिला९ का बिर्खबहादुर बुढा लस्कर लागेर कामको खोजीमा भारत जाने क्रम पछिल्ला वर्षमा अलिक घट्न थालेको बताउँछन् । पहिले कालापहाड नगए रोजीरोटी नै चल्दैन भन्ने भ्रम थियो, उनले भने, अब काम गर्न सके रोजगारीको सम्भावना पनि जिल्लामै छ भन्ने धारणा बढ्दै गएको छ । पाँच वर्षयता बिर्खबहादुरलाई पनि कालापहाड धाउनु परेको छैन । उनी जिल्लामै गह्रा सुधारका काम गर्ने, घर बनाइदिने, सिंचाइ कुला बनाउनेदेखि गिट्टी बालुवा संकलन गर्नेजस्ता काम गरिरहेका छन् । उनले कालापहाडमा काम गर्दा भारु १० हजार कमाइ हुने बरु जिल्लाभित्रै काम गर्दा उस्तै परे १ लाख रुपैयाँसम्म कमाउन सकिने अनुभव सुनाए । आफ्नो जिल्लामा काम गर्न लाज मान्ने चलनले आफैंलाई पछि पारेको अनुभूति भइरहेको छ, उनले भने ।भारतीयहरू मात्रै होइन जुम्लामा सुर्खेत, नेपालगन्ज, बाँके, बर्दिया, सल्यान, जाजरकोटबाट पनि कामको खोजीमा आउनेहरू भेटिन्छन् । बर्सेनि कालापहाड गइरहने सुर्खेत दशरथपुरका उमेश बुढा यो पटक जुम्लामै डकर्मीको काम गरेर दुई महिनामा ५८ हजार रुपैयाँ कमाए । कालापहाड त पुर्खाहरूको स्मरण गर्न मात्रै जानेजस्तो भइसक्यो, उनले भने, काम गर्ने जाँगर र पाखुरा भए अहिले त कर्णालीमै काम फालाफाल छ ।"
सिंहदरबारलाई नदुखेको भूकम्पपीडितको दुःख,"(काठमाडौंरुकुम पश्चिम) काठमाडौंमा राष्ट्रिय सभा निर्वाचनमा महागठबन्धन बनाउन दलहरूले राजनीति तताइरहेका बेला जाजरकोट र रुकुम पश्चिमका भूकम्पपीडित भने कठ्याङ्ग्रिन बाध्य छन् । जाजरकोटको रामीडाँडालाई केन्द्र बनाएर ६४ रेक्टर स्केलको भूकम्प गएको मंगलबार दुई महिना पुग्यो । तर सिंहदरबारको बेवास्ताका कारण भूकम्पले आफन्त र घरबास गुमाएका मध्ये आधा पीडित अहिले पनि त्रिपालभित्र कष्टकर जीवन बिताउन बाध्य छन् । सरकारले अस्थायी टहरा निर्माणका लागि छुट्याएको ५० हजार अनुदान सबै पीडितसमक्ष पुगेको छैन । हालसम्म मुस्किलले ५० देखि ७० प्रतिशत अस्थायी टहरा बनेका छन् । बाँकी भूकम्पपीडित चर्किर्एको घर, टेन्ट र त्रिपालमुनि बस्न बाध्य छन् । जाजरकोट (२९) र रुकुम पश्चिम (६) मा गरी चिसोका कारण ३५ जनाको मृत्यु भइसकेको छ । मृत्यु हुनेमा सुत्केरी, बालबालिका र वृद्ध धेरै छन् । ज्यान गुमाउनेमा १२ महिला र ४ बालबालिका रहेका कर्णाली प्रदेश प्रहरी प्रवक्ता एसएसपी वीरबहादुर ओलीले बताए । संघीयतापछि कर्णालीमा जोडिएका जाजरकोट र रुकुम पश्चिममा भूकम्पले ल्याएको कहर ठूलो छ । कात्तिक १७ मा गएको भूकम्पले १७ हजार ८ सय ६५ पूर्ण र ४३ हजार ९ सय २४ गरी ६१ हजार ७ सय ८९ मा क्षति पुगेको छ । यसबाट करिब ६७ हजार ३ सय १० परिवार प्रभावित भएको कर्णाली प्रदेश प्रहरी कार्यालयले जनाएको छ । भूकम्पका कारण १५७ को मृत्यु हुनुका साथै ३७२ घाइते भएका थिए । तिहारको मुखमा गएको भूकम्पले दुई जिल्लाका १३ गाउँपालिकामा भौतिक र मानवीय क्षति पुर्याएको हो । भूकम्प गएको एक सातासम्म राज्यको सम्पूर्ण ध्यान जाजरकोट र रुकुममा पश्चिममा परेको थियो । राष्ट्रपति, प्रधानमन्त्री, मन्त्रीहरूलगायत राज्यका उच्च अधिकारीले भूकम्प प्रभावित क्षेत्रमा पुगेर पीडितलाई थप पीडा नहुने गरी काम गर्ने वाचा गरेका थिए । तर उनीहरू काठमाडौं फर्केपछि भने भूकम्पपीडितको पीडा भुल्दै गएका छन् । भूकम्पलगत्तै तातेका दलहरू हाल सेलाएका छन् । चिसोका कारण प्रभावित क्षेत्रमा बिरामीको संख्या बढ्दै गए पनि न्यानो लुगा राहत दिनेहरू पनि जान छाडेका छन् । गृह मन्त्रालयको राष्ट्रिय विपत् जोखिम न्यूनीकरण तथा व्यवस्थापन प्राधिकरणमार्फत अस्थायी आवास निर्माणका लागि पहिलो किस्ताका लागि २ अर्ब २६ करोड रुपैयाँ जाजरकोट र रुकुम पश्चिम विपत् कोषमा पठाइसकिएको छ । प्राधिकरणका प्रवक्ता ध्रुवबहादुर खड्काले अस्थायी आवास निर्माणका लागि दोस्रो किस्ता दुई अर्ब रुपैयाँ अर्थ मन्त्रालयमा माग गरेको बताए । दोस्रो किस्ताका लागि यो रकम स्वीकृति हुने चरणमा छ, उनले भने, प्राधिकरणले रकम माग गरेको पनि साता दिन नाघिसकेको छ ।कात्तिक २७ को मन्त्रिपरिषद् बैठकले संसदीय क्षेत्र पूर्वाधार विकास कार्यक्रमका लागि विनियोजित ८ अर्ब २५ करोड रुपैयाँ प्रभावित क्षेत्रमा पुनर्निर्माणमा खर्च गर्ने निर्णय गरेको थियो । पुनर्निर्माण मापदण्ड नीति बनाउन भने बाँकी छ । ०७२ को भूकम्पपछि बनेको पुनर्निर्माण प्राधिकरणका सीईओ (प्रमुख कार्यकारी अधिकृत) गोविन्द पोखरेलले अस्थायी आवासको काम सकेर संघ सरकारले नीति बनाएर काम थाल्नुपर्नेमा जोड दिन्छन् । पुनर्निर्माणका लागि संघ सरकारले नीति बनाएर प्याकेज दिन ढिलाइ भइरहेको छ, उनले भने, संघले प्रदेश र स्थानीय सरकारलाई अधिकार प्रत्योजना गरी पुनर्निर्माणको खाका बनाइसक्नुपर्ने हो । ०७२ को भूकम्पबाट पाठ नसिकेका कारण अस्थायी आवास निर्माण र पुनर्निर्माणको काममा अघि बढ्न ढिलाइ भएको उनको ठम्याइ छ । अस्थायी टहरा निर्माणमा अल्झिने हो भने पुनर्निर्माण झन् ढिला हुने उनको भनाइ छ । हतारमा बनाइएका प्रभावित क्षेत्रका अस्थायी आवासमा चिसो हावा छिर्ने र ओढ्ने लुगाको कमी भएकाले पीडितहरू समस्यामा छन् । पालिका प्रमुखहरूका अनुसार भूकम्पको परकम्प कम हुँदै गएकाले पीडितहरू जाडो छल्न जोखिम मोलेर चर्किएको घरमा बस्न थालेका छन् । स्थानीयका अनुसार ठूलो परकम्प आएको खण्डमा चर्किएका दर्जनौं घर भत्किने जोखिम उत्तिकै छ । भूकम्प प्रभावित पालिका प्रमुखहरूका अनुसार हाल ३० देखि ५० प्रतिशत परिवार मध्य चिसोमा त्रिपालमुनि बस्दै आएका छन् । भूकम्पको इपिसेन्टर बारेकोटमा हालसम्म करिब ७० प्रतिशत अस्थायी आवास बनिसकेको जनाइएको छ ।जाजरकोट नलगाड नगरपालिका मेयर डम्बरबहादुर राउतले बढी क्षति भएका ८ हजार घरमध्ये ६ हजार परिवारका अस्थायी आवास बनिसकेको बताए । उनले पीडितहरू चिसोका कारण आंशिक रूपमा क्षति पुगेका घरमा बस्न थालेका बताए । अब भूकम्प नआउला कि भनेर अलिअलि क्षति पुगेको घरमा चिसोबाट बच्न पीडितहरू बस्न थालेका छन्, उनले भने, अस्थायी टहरा घरजस्तो न्यानो नहुने भएकाले दुःख त छ ।रुकुम पश्चिम आठबिसकोट नगरपालिकाका करिब ५५ प्रतिशत अस्थायी आवास निर्माण भएका छन् । त्यहाँ अझै ४५ प्रतिशत पीडित त्रिपालमुनि रहेको मेयर रवि केसीले जनाए । उनले ९ हजार बनाउनुपर्नेमा हालसम्म ५ हजार ४ सय अस्थायी आवास बनेको बताए । जिल्ला विपत् कोषबाट रकम आउन ढिला भएकाले तोकिएको आवास बनाउन सकिएको छैन, उनले भने । भूकम्पको इपिसेन्टर बारेकोटमा करिब ७० प्रतिशत स्थायी टहरा बनेको जानकारी दिँदै अस्थायी टहराले चिसो नछेक्ने भएकाले आवास पुनर्निर्माणलाई छिटो अघि बढाउनुपर्ने बताए । यो पालिकामा चिसो अत्यधिक हुने भएकाले टहराभित्र पनि जोखिम छ, उनले भने, अब पुनर्निर्माणलाई छिटो कार्यान्वयनमा ल्याउनुपर्छ ।जाजरकोटमा हालसम्म ३५ हजार १ सय ४० घरधुरी र रुकुम पश्चिममा २३ हजार ६ सय ८ घरधुरी भूकम्पका कारण घरबासविहीन भएका सम्बन्धित जिल्ला प्रशासन कार्यालयहरूको तथ्यांक छ । जाजरकोटका सहायक प्रमुख जिल्ला अधिकारी हरिशचन्द्र शर्माका अनुसार यहाँका १४ हजार ६ सय ४७ जनाले अस्थायी टहरा बनाउन पहिलो किस्ताबापतको रकम बुझेका छन् । रुकुम पश्चिममा १९ हजार ७ सय १७ घरपरिवारले पहिलो किस्ता लिएको सहायक प्रमुख जिल्ला अधिकारी प्रवेश बढुवालले बताए । दुवै जिल्लामा पहिलो किस्ताबापतको रकम लिनेको संख्या बढी भए पनि अस्थायी टहरा बन्ने क्रम भने निकै न्यून देखिन्छ । पीडितहरूले घर बनाउन चाहिने मालसामान पाउन नसकेको र टहरा बनाउने काममा सघाउने जनशक्तिको अभाव भएकाले पहिलो किस्ता बुझेर पनि अस्थायी आवास बनाउन ढिला भइरहेको कारण देखाएका छन् । पहिलो किस्ता पाइसक्यौं । अब टिन किनेर अस्थायी बस्ने ठाउँ बनाउने काम बाँकी छ, रुकुम पश्चिम आठबिसकोट१४ का ललित विकले भने । जाजरकोटको नलगाढ नगरपालिका१ का सुरेश विक भने पहिलो किस्ताबापतको रकम नै पाउन नसकेको गुनासो गर्छन् । पहिलो किस्ता आउने आस गरेर बसेका छौं । टहरो त ठड्याइसक्यौं, तर अब टिन किनेर छानो हाल्ने कामचाहिँ पहिलो किस्ता आएपछि हुन्छ ।भूकम्पलगत्तै उद्धार तथा राहतमा जुटेका आफूहरू अहिले अस्थायी आवास निर्माणमा लागेको सानीभेरी गाउँपालिकाका अध्यक्ष बिर्खबहादुर विष्टले बताए । हाम्रो पालिकामा करिब ४५ सय लाभग्राही कायम भएका मध्ये अहिलेसम्म ३ हजार बढीले अस्थायी आवास बनाइसके, उनले भने, यो संख्या दिनदिनै बढिरहेको छ । अबको एक साताभित्र लगभग सबै पीडित त्रिपालबाट अस्थायी आवासमा सर्छन् । वास्तविक पीडितको घरबासको अवस्थाको मूल्यांकन गरी मुचुल्का बनाउने जिम्मा पाएको प्रहरीले लाभग्राहीको संख्या अनपेक्षित रूपमा बढेको बताएको छ । जिल्ला प्रहरी कार्यालय रुकुम पश्चिमका सूचना अधिकारी प्रहरी निरीरक्षक धर्मेन्द्रले खड्काले यस्तो बताएका हुन् । एउटै घरमा धेरै भाइभाइ बस्थ्यौं भनेर एकाघरकाले पनि फरकफरक संख्यामा लाभग्राही कायम हुन खोज्दा संख्या बढ्दो छ, उनले भने, वडाबाटै लाभग्राहीको सिफारिस भएर आएपछि प्रहरी मुचुल्कामा सहभागी गराउनु हाम्रो बाध्यता भयो । यसरी हेर्दा सरकारी अनुदान लिन हानथाप गर्नेको संख्या जाजरकोट र रुकुम पश्चिममा थपिने क्रम जारी छ । जिल्ला प्रशासन कार्यालय जाजरकोटले लाभग्राहीको संख्या, पहिलो किस्ताबापतको रकम वितरणको अवस्था तथा अस्थायी टहरा निर्माणको प्रगति हरेक दिन सार्वजनिक गर्ने गरेको छ । रुकुम पश्चिमले हरेक शुक्रबार विवरण सार्वजनिक गर्छ । बुधबारसम्म जाजरकोटमा विपत् कोषबाट ८४ लाख ९५ लाख ७५ हजार रकम सम्बन्धित स्थानीय तहमा र ३६ करोड ६१ लाख ७५ हजार रकम लाभग्राहीसम्म पुगेको तथ्यांक छ । त्यस्तै, गत शुक्रबारसम्म रुकुम पश्चिममा जिल्ला विपत् कोषबाट ५९ करोड २ लाख रकम सम्बन्धित स्थानीय तहमा र ४९ करोड २९ लाख २५ हजार रकम लाभग्राहीको खातामा गएको कोषले जनाएको छ ।"
पुनर्निर्माणका लागि भारतको १० अर्ब सहयोग,काठमाडौं (कास) भारत सरकारले भूकम्पपछिको पुनर्निर्माणका लागि १० अर्ब रुपैयाँ सहयोग गर्ने भएको छ । नेपालभारत परराष्ट्रमन्त्रीस्तरीय संयुक्त आयोगको बैठकमा नेपाललाई पुनर्निर्माणका लागि भारतले प्रतिबद्धता जनाएको हो । उक्त सहयोगमा अधिकांश अनुदान रहने भारतीय दूतावासले बैठकपछि जारी विज्ञप्तिमा उल्लेख गरेको छ । बैठकका क्रममा भारतले जाजरकोटका भूकम्पपीडितका लागि पाँचौं चरणको राहत सामग्री हस्तान्तरण गरेको छ ।
विषयगत समिति एक वर्षसम्म नेतृत्वविहीन,"(बुटवलधनगढी)गत वर्षको मंसिर ४ मा निर्वाचित भएका लुम्बिनी प्रदेशसभाका ८७ सदस्यले पुस १७ गते शपथग्रहण गरेका थिए । पुस १८ मा बसेको दोस्रो बैठकमा संसदीय दलका नेताहरूले प्रदेशसभाको दोस्रो कार्यकालको ५ वर्ष प्रदेशको औचित्य पुष्टि गर्ने चुनौतीका रूपमा रहेको बताएका थिए । तर दलका नेताले भनेजस्तो प्रदेशसभाको एक वर्ष त्यस्तो बनेन ।एक वर्षमा लुम्बिनी प्रदेशसभाका दुई अधिवेशनमा ३५ बैठक भए । पहिलो अधिवेशन १० वटा बैठक बसेर अन्त्य भएको थियो । उक्त अधिवेशनले कुनै पनि विधेयक पारित गर्न सकेन । दोस्रो अधिवेशनमा २५ बैठक बसे । पहिलो अधिवेशनमा १३ घण्टा ४५ मिनेट र दोस्रो अधिवेशनमा ४३ घण्टा ४८ मिनेट गरी ३५ बैठकमा ५७ घण्टा ३३ मिनेट मात्र छलफल भएको छ । पहिलो अधिवेशन विधेयकविहीन भएर सकिएको थियो । दोस्रो अधिवेशनले ४ वटा विधेयक पारित गर्यो । प्रदेशसभा सचिव दुर्लभकुमार पुनका अनुसार एक वर्षमा प्रदेशसभामा ७ विधेयक दर्ता भए । तीमध्ये ४ वटा पारित भएका छन् । ४ विधेयकमध्ये पनि २ वटा चालु वर्षको बजेटसम्बन्धी विनियोजन विधेयक र आर्थिक विधेयक हुन् । अर्का दुई विधेयक प्रदेश निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक र स्वास्थ्य संस्था स्थापना, सञ्चालन, नवीकरण तथा स्तरोन्नति ऐन, २०७६ लाई संशोधन गर्न बनेका विधेयक हुन् । २ विधेयकको प्रदेशसभाबाट लगत कट्टा (फिर्ता) भएको र एक विधेयक विचाराधीन अवस्थामै छ, उनले भने छलफलका लागि थप विधेयक सरकारबाट आएका छैनन् । सचिव पुनका अनुसार औद्योगिक व्यवसायसम्बन्धी प्रचलित प्रदेश कानुनलाई संशोधन र एकीकरण गर्न बनेको विधेयक २०७९ दफावार छलफलमा छ । त्यस्तै, लुम्बिनी प्रशिक्षण प्रतिष्ठानको स्थापना, सञ्चालन तथा व्यवस्थापन सम्बन्धमा व्यवस्था गर्न बनेको विधेयक, २०७९ र स्वास्थ्य संस्था स्थापना, सञ्चालन, नवीकरण तथा स्तरोन्नति ऐन, २०७६ लाई संशोधन गर्न बनेको विधेयक (अध्यादेशलाई प्रतिस्थापन गर्न बनेको) प्रदेशसभाबाट फिर्ता भएको हो । प्रदेशसभामा कांग्रेस सचेतक निमा गिरीले बुधबार प्रदेशसभाको एक वर्ष पुगेको अवसरमा आफ्नो रिपोर्ट कार्ड सार्वजनिक गरेकी छन् । निर्वाचनका समयमा घोषणापत्रमा उल्लेख भएअनुसार प्रदेशसभामा आफूले गरेका कामको विवरण सार्वजनिक गर्दै उनले महत्त्वपूर्ण विषय उठान गरेको, सुझाव दिएको र अति आवश्यक विषयहरू कानुनमा समेटिएको दाबी गरिन् । यो समयमा प्रदेशसभाबाट जति काम हुनुपर्ने थियो त्यो हुन सकेन, हामीले गरेको काम अपर्याप्त नै हो, उनले भनिन्, हामीले प्रदेशसभामा उठाएका विषय पनि सम्बोधन नहुनु दुर्भाग्यपूर्ण अवस्था पनि छ । उनले प्रदेशसभाका अधिकांश बैठकमा बोल्ने गरेकी छन् । धेरै विषय उठाएको भए पनि अति नै न्यून विषयमा मात्र जवाफ आउने र सरकारबाट सम्बोधन हुने गरेको उनले बताइन् ।एक वर्षमा लुम्बिनी प्रदेशसभाले दुई वटा सरकार पायो । पहिलो मुख्यमन्त्रीका रूपमा एमाले संसदीय दलका नेता लीला गिरी पुस २७ गते नियुक्त भएका थिए । माओवादीसहितका दलको समर्थनमा मुख्यमन्त्री भएका उनको पद माओवादीले समर्थन फिर्ता लिएर कांग्रेससहितको गठबन्धनमा लागेपछि खुस्केको थियो । उनले लुम्बिनी प्रदेशका १३ मन्त्रालय घटाएर १० मा झारे पनि ११ मन्त्री नियुक्त गरेका थिए । माओवादीले एमालेसँगको गठबन्धन तोडेपछि माओवादीसहित प्रदेशसभाका १० मध्ये ८ दलको समर्थनमा कांग्रेस संसदीय दलका नेता डिल्लीबहादुर चौधरी वैशाख १४ गते मुख्यमन्त्रीमा नियुक्त भएका थिए । सुरुमा तीन सदस्यीय मन्त्रीमण्डल विस्तार गरेका चौधरीले जेठमा मन्त्री थप गरेर ७ सदस्यीय बनाए । पुस ७ गते तेस्रो पटक विस्तार गरेपछि मन्त्रिपरिषद् ९ सदस्यीय छ । अझै एक मन्त्रालय वन वातावरण, पर्यटन तथा खानेपानी बाँकी छ । प्रदेशसभाका एमालेका प्रमुख सचेतक तुलसीप्रसाद चौधरीले प्रदेश सरकारले प्रदेशसभालाई बिजनेस नै नदिएर कार्यविहीन बनाएर राखेको बताए । उनले प्रदेशसभालाई जनताका जनजीविका र रोजगारीका अवसर सिर्जना गर्ने थलोका रूपमा विकास गर्नुपर्नेमा त्यसको न्यूनतम आधार तयार गर्न पनि उपयोग गर्न नसकेको बताए । विषयगत समितिसमेत एक वर्षदेखि गठन गर्न नसकेको उनले बताए । हामीले प्रदेशको औचित्य पुष्टि गर्ने गरी कानुन निर्माण र जनजीविकाका विषयमा छलफल र बहसका रूपमा प्रदेशसभालाई उपयोग गरौंभन्ने आवाज निरन्तर उठाइरहेका छौं, उनले भने, तर, दुर्भाग्य हाम्रै आवाज प्रदेशसभाभित्रै हराइरहेको छ । प्रदेशसभाका सदस्यले उठाएको विषयको जवाफ एक साताभित्र सम्बन्धित मन्त्रीले दिनुपर्ने प्रदेशसभा नियमावली, २०७९ मा लेखिएको भए पनि अधिकांश मन्त्री जवाफका लागि तोकिएको समयमा उपस्थित नहुने र जवाफ पनि नआउने उनले बताए । कार्यसम्पादनमा कमजोर देखिएको लुम्बिनी प्रदेशसभामा ६ विषयगत समिति र एक विशेषाधिकार समिति रहने व्यवस्था छ । ती समिति पनि अहिलेसम्म पूर्ण छैनन् । प्रदेशसभामा मिनी संसद् का रूपमा चिनिने विषयगत समितिका लागि सभामुख तुलाराम घर्तीले गत असार ३० गतेको बैठकमा सदस्यहरू मनोनीत गरेका थिए । तर, ती समितिले अहिलेसम्म पनि नेतृत्व (सभापति) पाउन सकेका छैनन् । पुस १७ गते सभापति चयन गर्नका लागि सभामुख घर्तीकै अध्यक्षतामा बसेको कार्य व्यवस्था परामर्श समितिको बैठकले निर्णय गरे पनि अन्तिम समयमा आएर पुस १५ गते सूचना जारी गरेर निर्वाचन कार्यक्रम स्थगित गरिएको छ । सभामुख घर्तीले पहिलो र दोस्रो अधिवेशनमा सरकारका तर्फबाट पर्याप्त बिजनेस प्राप्त हुन नसके पनि तेस्रो अधिवेशनलाई प्रभावकारी र कानुन निर्माणको अधिवेशन बनाउने गरी सरकारसँग छलफल भइरहेको बताए । दोस्रो अधिवेशन दुई महत्त्वपूर्ण विधेयक दिन सफल भएको छ, उनले भने, अबको अधिवेशनलाई पनि प्रभावकारी बनाउने विषयमा हामी सरकारसँग गम्भीर रूपमा छलफल गरिरहेका छौं ।अबको १० दिनभित्र विषयगत समितिले पूर्णता पाउने र त्यसलगत्तै तेस्रो अधिवेशन आह्वान हुने उनले बताए ।"
एक वर्ष उपलब्धिविहीन,"धनगढी (कास) अघिल्लो वर्ष पुस १५ गते शपथग्रहण गरेसँगै सुरु भएको सुदूरपश्चिम प्रदेशसभा सदस्यहरूको एक वर्ष उपलब्धविहीन देखिएको छ । यो अवधिमा प्रदेशसभाको खर्च भने आठ करोड नाघेको छ । प्रदेश सरकारलाई आवश्यक पर्ने कानुन निर्माण गर्नुका साथै सरकारलाई पनि दिशानिर्देश गर्नुपर्ने दायित्व बोकेको प्रदेशसभा अहिलेसम्म पनि आफैं अलमलमा छ । दुई वटा अधिवेशन गरेको प्रदेशसभामा पहिलो अधिवेशनमा ९ र दोस्रो अधिवेशनमा २८ वटा बैठक मात्र बसेका छन् । कानुन निर्माणको मुख्य जिम्मेवारी रहेको प्रदेशसभा त्यसमा झनै प्रभावहीन देखिएको छ । प्रदेशसभा सचिवालयका सूचना अधिकारी युवराज जैसीका अनुसार यस अवधिमा आर्थिक कार्यविधि तथा वित्तीय उत्तरदायित्व ऐन संशोधन र सार्वजनिक लिखत प्रमाणीकरण ऐन संशोधन गर्नेबाहेक कुनै पनि नयाँ ऐन प्रदेशसभाले जारी गर्न सकेन । न त अहिले पनि प्रदेशसभामा कुनै नयाँ विधेयक दर्ता छन् । त्यसबाहेक बजेटसम्बन्धी कानुन ल्याउने नियमित काम भने सम्पन्न गरेको छ । अन्य सन्दर्भमा प्रदेशसभा सदस्यहरूको शपथग्रहण, सभामुख र उपसभामुखको निर्वाचन, मुख्यमन्त्रीको विश्वासको मतका लागि बैठकका कार्यसूचीहरू सम्पन्न गरेर प्रदेशसभा र सदस्यहरूले चित्त बुझाएका छन् । सरकारले नै प्रदेशसभालाई बिजनेसविहीन बनाएको छ, सभामुख भीमबहादुर भण्डारीले भने, सरकारले अब सुरु हुने बैठकमा विधेयकहरू पेस गर्छौं भनेको छ । प्रदेशसभाअन्तर्गत गठित संसदीय समितिहरूले पनि हालसम्म नेतृत्व चयन गर्न सकेका छैनन् । सुदूरपश्चिममा चार संसदीय समिति छन् । सभामुख भण्डारीले समितिका सभापति चयनका लागि तीन महिनाअघि असोज १२ गतेका लागि निर्वाचन गर्ने कार्यतालिका प्रकाशन गरेका थिए । तर, मुख्यमन्त्री कमलबहादुर शाहले मतदानको अघिल्लो दिन निर्वाचन कार्यक्रम स्थगित गर्न लगाएका थिए । गठबन्धनमा रहेका दलहरूबीचकै खिचातानीका कारण मुख्यमन्त्री शाह संसदीय समितिको संख्या बढाएर भागबन्डा पुर्याउन प्रयासरत रहेकाले निर्वाचन कार्य हुन सकेको थिएन । हाल विधायन तथा प्रदेश मामिला, सार्वजनिक लेखा, अर्थ विकास तथा प्राकृतिक स्रोत र सामाजिक विकास गरी चार वटा संसदीय समिति छन् । यसबीचमा सरकारले भागबन्डाका लागि समितिको संख्या बढाएर ६ वटा पुर्याउने कसरत गरेको थियो । प्राकृतिक स्रोत, वातावरण तथा समन्वय र कृषि गरिबी निवारण तथा भूमि व्यवस्थापन समिति थप गर्ने अन्तिम तयारी गरिए पनि गठबन्धन दलबीच कुरा नमिलेपछि समितिको नेतृत्व चयन नै प्रभावित भएको प्रदेशसभा सदस्यहरू बताउँछन् । हाल समितिका ज्येष्ठ सदस्यकै भरमा विषयगत समितिका बैठक हुने गरेका छन् । सभामुख भण्डारीले यही पुस २५ गते समिति सभापतिको निर्वाचन गर्ने तयारी गरेको बताएका छन् । यसअघि सरकारले निर्वाचन प्रक्रिया रोकेको भए पनि अब जोसुकैले भने पनि म रोक्नेवाला छैन । समितिले सभापति पाउँछन्, उनले भने । यता, उपलब्धि नदेखिए पनि प्रदेशसभाको खर्च भने एक वर्षको अवधिमा आठ करोड नाघेको प्रदेशसभा सचिवालयले जनाएको छ । सचिवालयका सूचना अधिकारी जैसीका अनुसार प्रदेशसभाका पदाधिकारी (सभामुख र उपसभामुख) र सदस्यहरूको पारिश्रमिक तथा अन्य सुविधा, उनीहरूका स्वकीय सचिवको पारिश्रमिक र प्रदेशसभा व्यवस्थापनका कार्यमा एक वर्षको अवधिमा आठ करोड बढी रकम खर्च भएको हो । प्रमुख प्रतिपक्षी दल एमालेका सांसदहरूको भने प्रदेशसभालाई सरकारले बन्धक बनाएको आरोप छ । पूर्वमुख्यमन्त्रीसमेत रहेका एमाले संसदीय दलका नेता राजेन्द्रसिंह रावल सरकारले प्रदेशसभालाई ओझेलमा पारेर बेथिति र भ्रष्टाचारमा रमाइरहेको दाबी गरे । अर्कोतिर आन्तरिक मामिला तथा कानुनमन्त्री शिवराज भट्ट संविधानअनुसार प्रदेशका अधिकारमाथि संघीय सरकारले अंकुश लगाइराखेकाले कठिनाइ भएको बताउँछन् । अब सुरु हुने अधिवेशनमा विधेयकहरू दर्ता गर्ने तयारी रहेको उनले बताए ।"
रुस र युक्रेनको श्रम स्वीकृतिमा रोक,"(काठमाडौं) सरकारले रुस र युक्रेनका लागि श्रम स्वीकृति दिन बिहीबारदेखि रोक लगाएको छ । संयुक्त अरब इमिरेट्स (यूएई) बाट पनि अब रुस जान पाइने छैन । वैदेशिक रोजगार विभागले रुस र युक्रेनमा भएको युद्ध र त्यसमा नेपाली मारिएको घटना सार्वजनिक भइरहेको प्रसंग उल्लेख गर्दै श्रम स्वीकृति रोकेको जनाएको छ । हाल रसिया तथा युक्रेनबीच युद्ध भइरहेको तथा नेपाली नागरिक रुसी सेनामा भर्ना भई युद्धमा दुःखद् निधन भएका समाचार विभिन्न समाचारपत्रमा आइरहेको सन्दर्भमा, विज्ञप्तिमा भनिएको छ, अध्ययन तथा छानबिनसमेत भइरहेकोले वैदेशिक रोजगारीको सिलसिलामा संस्थागत वा व्यक्तिगत रूपमा नेपाली नागरिक रसिया जाँदा हुन सक्ने थप क्षतिलाई न्यूनीकरण गर्न र यस विषयलाई मध्यनजर गरी हाललाई अर्को व्यवस्था नभएसम्म रसिया र युक्रेनका लागि श्रम स्वीकृति स्थगन गरिएको व्यहोरा सबैमा सूचित गरिन्छ । यूएईको राजधानी आबुधाबीस्थित नेपाली दूतावासले पनि यूएईबाट रुसको यात्रा गर्न दूतावासको नो अब्जेक्सन सर्टिफिकेट (एनओसी) चाहिने जनाएको छ । रुसी सेनामा भर्ना हुन गएका मध्ये ठूलो संख्या यूएईमा कार्यरत नेपाली रहेको पुष्टि भएको छ । अहिले मारिएका अधिकांश नेपाली यूएईको सुरक्षा गार्डदेखि बाइक राइडरसम्म छन् । सरकारी कामकाज, रुसी सरकारको छात्रवृत्ति र पेसा व्यवसायमा संलग्न भएका बाहेक यूएईमा बसोबास गर्ने नेपालीले रुस भ्रमण गर्नुपरेमा यस दूतावासबाट एनओसी लिएर मात्रै यात्रा गर्नुहुन नेपाल सरकारको निर्णयअनुसार सबैमा अपिल गरिन्छ, बिहीबार दूतावासद्वारा जारी विज्ञप्तिमा उल्लेख छ । रुसी सेनामा भर्ती भई युक्रेनसँग लड्ने नेपालीको संख्या बढेपछि सरकारले श्रम स्वीकृतिमा रोक लगाएको हो । युक्रेनी सेनामा समेत नेपालीको संलग्नता हुने सम्भावना बढेपछि युक्रेनसमेत जान रोक लगाइएको छ । विभागले रुस जानका लागि मंसिरमा ४० जनालाई श्रम स्वीकृति दिएको थियो । विभागका अनुसार श्रमस्वीकृति लिएर पछिल्लो १७ महिनामा ६ सय ३६ नेपाली रुस गएका छन् । सबैभन्दा बढी पछिल्लो ५ महिनामा ३ सय ४४ जना गएको देखिन्छ । साउनमा ५३, भदौमा १ सय ६१, असोजमा ४७ र कात्तिकमा ४३ नेपाली रुस गएका छन् । अध्यागमन विभागका अनुसार २०२२ को जनवरीदेखि नोभेम्बर २०२३ सम्म अध्ययन, श्रम र भिजिट भिसामार्फत २९ सय जना रुस गइसकेका छन् ।रुस र युक्रेनबीच २ वर्षदेखि करिब १७ सय किलोमिटर फ्रन्टलाइन (सीमाक्षेत्र) मा युद्ध चर्किरहेको छ । रुसयुक्रेन युद्धपछि झन्डै १२ सय नेपालीले युक्रेन छाडेका थिए । युक्रेनविरुद्धको युद्धपछि रुसले नेपालीलाई आफ्नो सेनामा भर्ती गराइरहेको छ । रुसले सैन्य समूहमा न्यूनतम एक वर्ष सेवा गर्ने विदेशीलाई नागरिकता नै दिने र अन्य सेवामा भन्दा चार गुणा बढी तलब दिने गरी कानुन जारी गरेपछि नेपाली युवाको आकर्षण बढेको छ । रुसी सेनामा भर्ती हुनेमा अधिकांश पूर्वनेपाली सेना, पूर्वप्रहरी, पूर्वमाओवादी लडाकु छन् । रुसी सेनामा भर्ती भएका नेपालीले कम्तीमा ७ सय नेपाली भर्ना भइसकेको दाबी गरेका छन् । तर, सरकारले भने दुई सय नेपाली मात्र रुसी सेनामा भर्ना भएको दाबी गर्दै आएको छ । केही समयअघि एक सार्वजनिक कार्यक्रममा प्रधानमन्त्री पुष्पकमल दाहालले आफूहरूको जानकारीमा दुई सय नेपाली रहेको बताएका थिए । विभिन्न प्रलोभनमा परेर रुसी सेनामा भर्ना भएका नेपालीमध्ये १० जनाको मृत्यु भएको परराष्ट्र मन्त्रालयले पुष्टि गरेको छ । सय जना सम्पर्कविहीन छन् । त्यस्तै रुसी सेनामा भर्ती भएका ४ जना नेपाली युक्रेनी सेनाको नियन्त्रणमा छन् ।नेपाली नागरिकलाई रुसी सेनामा भर्ना नगर्न र कुनै नेपाली नागरिकलाई भर्ना गरेको भए त्यस्ता नागरिकलाई तत्काल नेपाल फर्काउन नेपालले रुसी सरकारलाई बारम्बार अनुरोध गर्दा पनि त्यसको सुनुवाइ भएको छैन । रुसी सेनामा भर्ती भएका नेपालीहरूका अनुसार भिजिट र विद्यार्थी भिसा लिई मस्को पुगेका नेपालीलाई समेत रुसी सेनामा भर्ती गराइएको छ । रुसले गत साता मात्रै ४० जना नेपालीलाई सैन्य सेवामा भर्ना गर्यो, रोस्तोभ तालिम केन्द्रमा रहेका एक नेपालीले कान्तिपुरलाई भने, भर्ना रोकिएको छैन, अहिले पनि दैनिकजसो यहाँ भर्ना भइरहेका छन् ।रुसी सेनामा नेपालीलाई भर्ती गर्नु पूर्ण रूपमा गैरकानुनी हो । विदेशी सेनामा नेपाली नागरिक भर्नासम्बन्धमा परम्परागत रूपमा रहेको सम्झौताअन्तर्गत दुई देशबाहेक अन्य विदेशी सेनामा भर्ना हुन अनुमति दिने कुनै नीति छैन । नेपालले भारत र बेलायत सरकारको बीचमा सन् १९४७ नोभेम्बरमा भएको त्रिपक्षीय सन्धिबाहेक अन्य त्यस्तो सन्धि भएको छैन । त्यस्तै नेपाल १९४९ को जेनेभा अभिसन्धिको पक्ष राष्ट्र भएकाले कुनै पनि मुलुकले नेपालीलाई लगेर युद्धमा प्रयोग गर्न मिल्दैन । पूर्वपरराष्ट्र सचिव अर्जुनबहादुर थापा भन्छन्, रुस मात्र नभई युक्रेनलगायत अन्य द्वन्द्वग्रस्त मुलुकमा पनि नेपालीलाई सैनिकका रूपमा लड्नका लागि प्रयोग गर्न मिल्दैन ।युक्रेनको नियन्त्रणमा रहेका चार नेपालीको रिहाइको विषय पनि अन्योलमै छ । गत साता युक्रेन मामिला हेर्ने जर्मनीस्थित नेपाली राजदूत खड्काले रिहाइको विषय उठाउँदा युक्रेनी पक्षले समस्यालाई समाधान गर्न सबै खालको सम्झावना हेर्ने जानकारी दिएको छ । गत असोज २७ मा बर्दियाका २३ वर्षीय विवेक खत्रीलाई युत्रेनी सेनाले नियन्त्रणमा लिएको खुलेको थियो । त्यसपछि काभ्रेका सिद्धार्थ ढकाल, मोरङका विकास राई र रोल्पाका प्रतीक पुन पनि युक्रेनी सेनाको नियन्त्रणको रहेको पुष्टि भएको थियो । ती सबै भिडियोको लिंकसहितको विवरण जर्मनीस्थित नेपाली दूतावासले युक्रेनी पक्षलाई बुझाएको छ । परराष्ट्र मन्त्रालयले ती नेपालीको रिहाइका लागि अन्तर्राष्ट्रिय रेडक्रस सोसाइटी र अन्य कूटनीतिक माध्यमबाट पनि कूटनीतिक पहल भइरहेको जनाएको छ । युक्रेनले पक्राउ परेका नेपालीलाई अन्तर्राष्ट्रिय कानुनअनुसारको युद्धबन्दीसरह व्यवहार गर्ने जनाएको थियो । त्यसपछि युक्रेनले थप विवरण दूतावासलाई उपलब्ध गराएको छैन । परराष्ट्र मन्त्रालय स्रोतका अनुसार रुसी सेनामा नेपाली भर्ती नगर्न र भर्ना भएकाहरूलाई फिर्ता गर्ने विषयमा रुसी सरकारसँग कुरा गर्न परराष्ट्रमन्त्री एनपी साउद छिट्टै मस्को जाँदै छन् ।"
बेथितिको दुश्चक्रले घेरिएका विश्वविद्यालय,"बुधबार प्रकाशित विश्वविद्यालयमा भागबन्डा गर्दैनौं शीर्षकको समाचारमा उच्च शिक्षण संस्थाहरूको शैक्षिक दुरवस्था सुधारका केही विषय समेटिएका छन् । काठमाडौंमा आयोजित कान्तिपुर एजुकेसन समिट२०८० को उद्घाटन कार्यक्रममा प्रधानमन्त्री पुष्पकमल दाहाल प्रचण्डसहित सत्तारूढ र प्रतिपक्षी दलका सांसदले विश्वविद्यालयलगायत शैक्षिक निकायमा राजनीतिक भागबन्डा नगर्ने प्रतिबद्धता जनाएका छन् । अधिकांश शिक्षण संस्था राजनीतिले थलिएको बेला प्रधानमन्त्रीले मेरिटोक्रेसीका आधारमा उपकुलपतिलगायत पदाधिकारी नियुक्त गरिने, योग्यलाई नयाँ ढोका खुल्ने, विश्वविद्यालयका पदाधिकारीलाई उच्च मनोबलका साथ क्षमता प्रदर्शनको वातावरण सिर्जना हुने अभिव्यक्ति दिएका छन् । राजनीतिक भागबन्डा अन्त्य भएपछि विद्यार्थी, अभिभावकलगायत सरोकारवालाको उच्च शिक्षा, पदाधिकारीहरूमाथि भरोसा बढ्ने, व्यावहारिक, प्रतिस्पर्धी र गुणस्तरीय शिक्षाले नयाँ आकार लिनेजस्ता प्रचण्डका अभिव्यक्ति सकारात्मक देखिन्छन् । त्रिभुवन विश्वविद्यालयमा वर्षको धेरै समय तालाबन्दी भइरहने, समयमा परीक्षा र नतिजा प्रकाशन नहुने, प्रश्नपत्र बाहिरिने, उत्तरपुस्तिका गायव हुने, पदाधिकारी घरमै सुतेर तलबभत्ता पचाउनेलगायत बेथिति उचाइमा पुग्दा नियमनकारी निकाय टुलुटुलु हेरेर बस्ने गर्छन् । उता दाङस्थित संस्कृत विश्वविद्यालय राजनीतिक प्रहार थपिइरहँदा संस्था कुस्ती र हुतुतु खेल्ने ठाउँ बनेको छ । यथार्थमा अहिलेका अधिकांश शिक्षण संस्था राजनीतिक अतिवादका कारण खस्किएका छन् । यसअघि पटकपटक शिक्षामन्त्री एवं विभिन्न दलका शीर्ष नेताले विश्वविद्यालयमा राजनीति अन्त गर्ने उद्घोष नगरेका पनि होइनन्, तर तिनका बोली पानीको फौकाझैं क्षणभरमै बिलाए । मुखमा रामराम बगलीमा छुरा बोक्ने नेतृत्वको बिगबिगी रहँदासम्म शिक्षामा कसरी सुधार आउने ? प्रमुख दलका ठूला राजनीतिज्ञका साथै दोस्रो, तेस्रो पुस्ताका नेतृत्वले पनि शैक्षिक बेथिति टुलुटुलु हेरेर बस्नु, आफूलाई बौद्धिक नेतृत्वको समूह ठान्ने राष्ट्रिय स्वतन्त्र पार्टीजस्ताले शैक्षिक सुधारमा माखो नमार्नुलगायत कारणले राजनीतिक अकर्मण्यता उचाइमा पुगेको छ । यस्तो जटिल परिस्थितिले घेरिएको बेला प्रधानमन्त्रीले भागबन्डामा नियुक्त विश्वविद्यालयका पदाधिकारीलाई अविलम्ब बर्खास्त गर्ने, शिक्षण संस्थाको राजनीतिको जरो उखेल्ने अभियान आजैदेखि थाल्ने हो भने शिक्षामा आमूल सुधारको आशा राख्न सकिन्छ । भुवनेश्वर शर्मा, चन्द्रागिरि२, काठमाडौं"
मिसन ८४ को औचित्य,"देशलाई कुशासन, राजनीतिक भागबन्डा, अनावश्यक चलखेल, चरम भ्रष्टाचारलगायत यावत् विकृतिले आक्रान्त बनाएको छ । यस्तो दुरवस्थाबाट मुक्ति दिलाउन सक्ने नेता, कुशल प्रशासक र सक्षम राजनीतिक नेतृत्वको माग आजको आवश्यकता हो । देशमा उन्नत प्रविधिमार्फत उत्पादन बढाउन जरुरत छ । आर्थिक समृद्धिको मार्ग अवलम्बन गरेर विद्यमान अन्योल, अराजकता, अस्थिरता, अतिवादलाई स्वतन्त्रताको आवरणमा हुने गरेका यावत् उदण्डताको समुल नष्ट गर्न सक्ने नेतृत्व र परिपाटी चाहिएको छ । मुलुकको यस्तो धरातलीय यथार्थलाई नसुन्ने, नदेख्ने, बुझ पचाएर हिँड्ने अबुझतन्त्रविरुद्ध बढ्दो जनआक्रोशलाई नजरअन्दाज गर्नाले समस्या विकराल र जटिलता उन्मुख हुँदै छ । लोकतन्त्र प्राप्तिका लागि जनताले कठोर परिश्रम गरेका हुन् भन्ने कुरा बिर्सिए । राजनीतिक दलहरू आदर्शविहीन, सिद्धान्तहिन, पदलोलुप र छाडा भए । नैतिक र पदीय धरातल बिर्सिए । एउटै पद्धति (व्यवस्था) भित्र लोकतान्त्रिक विधिबाट निर्वाचित भएका प्रतिनिधिहरू आपसमा अस्वस्थ प्रतिस्पर्धा र तल्लो तहको गालीगलोजमा उत्रिए । यसैको परिणामस्वरूप जनताले जिताएका र मत दिएकाहरू जनतासँग जान र साक्षात्कार हुन डराउनुपर्ने दिन आए । यति हुँदासम्म पनि नेताहरूको बुद्धि फिरेको छैन । आत्मालोचना गर्ने, सुध्रिनेतर्फ लाग्दै नलागी गलत कामलाई अझ प्रश्रय दिँदै समयको बर्वाद गर्दै छन् । लोकतन्त्र, संघीयता र स्वच्छ प्रतिस्पर्धात्मक बहुदलीय राजनीतिक प्रणालीकै अवसानमा उद्यत देखिन्छन् । सत्ता झिनाझपटीलाई नै दिनचर्या बनाउने मनोभावनाबाट ग्रस्त परिस्थिति निर्माण गरेर दलीय पद्धतिप्रति वितृष्णाका स्वरहरू गुन्जिँदै छन् । देश र जनतालाई सर्वोपरि ठानेर अनुकूल आचरण गर्न ढिला भइसक्यो । गत निर्वाचनमा जनताले दिएको जनअभिमत बिर्सिएर, एकअर्कामाथि खनिएर, देश दौडाहा, उद्दण्ड भाषण गर्दै हिँडेर मात्रै जनमत बटुल्न सम्भव छैन । सबैको व्यवहार, आचरण, कार्यकौशलताको मूल्यांकन जनताले गरिसकेका छन् । अहिले नै राजनीतिक, सामाजिक प्रतिष्ठा, गरिमा, इज्जत धूमिल भइसकेको महसुस सबैले गर्ने र सच्चिने बाटो अबलम्वन नगर्ने हो भने मिसन८४ को के अर्थ ? मधुसूदन ओझा, विराटनगर३, मोरङ"
माओवादीको रूपान्तरण,"जनतासँग माओवादी विशेष रूपान्तरण अभियानका क्रममा माओवादीप्रति जनताको विश्वास र भरोसा टुट्दै गएको भन्ने निष्कर्ष पार्टीले निकालेको छ । जनताले माओवादीलाई जुन ढंगले हेरेका थिए, आज त्यस रूपमा पाउन सकेका छैनन् । माओवादीका नेताहरूले पार्टीलाई गरिब, निमुखा, राज्यबाट कुनै अधिकार नपाएका, शोषित, दलित जनजाति र सर्वहारा जनता वर्गको हो, सशस्त्र युद्धबाट आफ्नो अधिकार र हक लिनुपर्छ भनेका थिए । त्यही नारा र वर्गका हितका लागि प्रतिनिधि बनेर माओवादी नेताहरू राज्यको प्रमुख पदसम्म पुगे । तर आज राज्यको सुविधा पाउनबाट सदैव वञ्चित तल्लो तहका जनता त्यही अवस्थामा बाँच्नुपरिरहेको छ । आखिर किन दूरदराजका नागरिकले युद्धका नाममा जीवन अपर्ण गरेका थिए ? तिनीहरूले आफू सधैं गरिबीमा बाँचेर नेताहरूलाई विलासी जीवन दिलाउन पठाएका हुन् ? नागरिकप्रति किन जनउत्तरदायित्व बन्न सकेन माओवादी पार्टी ? चारमहिने रूपान्तरण कार्यक्रममा पार्टी र नेताप्रति जनताको आस्था र विश्वास घट्दै गएको पाइएको छ, त्यसले माओवादी पार्टीका लागि अबको बाटो सहज पक्कै हुने छैन । पदमा नपुग्दासम्म जनता मात्रै, जनताका लागि भनेर रटान लगाउनेहरू आज जनताको नजरबाट किन गिर्दै गएका छन्, त्यस विषयमा माओवादी पार्टीले सोच्नुपर्ने बेला आएको छ । भगवान पुडासैनी, जोरपाटी, काठमाडौं"
एकेडेमीको परिचयपत्र कहिले ?,"म संलग्न रहेको क्षेत्र भनेको साहित्य र संस्कृति हो । साहित्यकार मातृका पोखरेल नेपाल एकेडेमीमा छँदा कुलपति गंगाप्रसाद उप्रेती र सचिवमा जगत्प्रसाद उपाध्यायसहितको टिम थियो । त्यतिबेला सबै साहित्यकारलाई परिचयपत्र दिने निर्णय भएको थियो । उहाँहरूका पालामा कार्ड लागू भएर केहीले लिए तर अहिले १ वर्षदेखि कार्ड दिइएको छैन । मैले नै पोहोरको फागुनमा फाराम भरेर विवरण प्रज्ञामा बुझाएको थिएँ । कार्डबारे बुझ्न जाँदा कहिले बजेट नभएको र कहिले काम हुँदै छ भनेर त्यहाँका कर्मचारीले बताए । अहिलेका प्राज्ञ (?) हरूले जिल्ला भ्रमण, देश दौडाहाका नाउँमा लाखौं खर्च गरेको पनि सुन्नमा आएको छ, तर कार्ड छाप्ने बजेटचाहिँ नपुग्ने कसरी भएछ ? काम हुँदै छ भनेको पनि महिनौं भयो भने यस्तो एकेडेमीले अरू के गर्न सक्छ ? अहिलेको एकेडेमी कविका लागि चरम पक्षपाती भयो । यसले साहित्यलाई भन्दा असाहित्यिक पक्षलाई बढी महत्त्व दियो । पञ्चाङ्ग निर्णायक समितिले गलत पात्रोलाई महत्त्व दिएको दियै छ । २ महिना लहरै ३२ र ३ महिना लहरै २९ दिनका हुँदैनन् भनेर धेरै लेखें तर कारबाही भएन । यस वर्ष पनि समितिले पुस र माघ २ महिना लहरै २९ दिनको बनायो । वास्तवमा कुनै पनि महिना ३२ दिनका नै हुँदैनन् । मुहूर्त चिन्तामणि नामक ग्रन्थका आधारमा संक्रान्ति राख्नुपर्दा १ महिना ३२ को भएको हो । समितिले २०८० को पात्रोमा जेठ र साउन २ महिना ३२ को बनाएको छ । तर पनि संस्कृति, पर्यटन तथा नागरिक उड्डयनमन्त्री सुदन किरातीले पात्रो बनाउन जान्ने मान्छे पञ्चाङ्ग निर्णायक समितिमा राख्नुभएन र जानकारसित सरोकार पनि राख्नुभएन । ज्यो रत्ननिधि रेग्मी ॅशुक्राचार्य,महाकवि देवकोटा आश्रम, काठमाडौं"
भूकम्पमा देखिएको समुदायको पक्षाघात,"जाजरकोटलाई केन्द्रबिन्दु बनाएर भूकम्प गएयता चिसोकै कारण मंसिरभित्र जाजरकोट र रुकुम पश्चिममा त्रिपालभित्रै ३४ जना मारिएका छन् । माघको जाडो सकिउन्जेल मृतकको संख्या अझै अकासिने छ । जीर्ण संरचनाकै कारण भूकम्पमा परी ज्यान गुमाउनुलाई भवितव्यका रूपमा लिन सकिएला, तर भूकम्प गइसकेको महिनादिनपश्चात् पनि अस्थायी आवासकै अभावमा कसैले ज्यान गुमाउँछ भने यो राज्यकै गैरजिम्मेवारीको पराकाष्ठा हो । सरासर, व्यवस्थाले गरेको निरीह नागरिकहरूको हत्या हो । अनि यो हत्याका लागि राज्य जति दोषी छ, हाम्रो समाज वा समुदाय पनि त्यत्तिकै जिम्मेवार छ । स्थानीय बासिन्दाहरूको जीवनको रक्षा गर्नु स्थानीय समुदायको झन् ठूलो जिम्मेवारी हो । राज्य कर्तव्यपालनाबाट चुकिरहेको बखत आफ्नो समुदायका लागि आपत्कालीन अस्थायी आवासको प्रबन्ध गर्न हाम्रो समाज चुक्छ भने पक्कै हामीमै पनि समस्या छ । यस्तो लाग्छ, हाम्रा समुदायहरू आफैं पनि डरलाग्दो पक्षाघातबाट गुज्रिरहेका छन् । यो पक्षाघात भूकम्प, बाढीपहिरो,महामारीलगायतका यस्तै प्राकृतिक प्रकोपका दौरान अझ स्पष्टसँग देखिन्छ । हामीकहाँ तीन तहका सरकार छन् । राज्यका अरू संयन्त्र छन् । त्यत्तिले नपुगेर राहत, उद्धार तथा अस्थायी आवास निर्माणका फोटा हालेर सामाजिक सञ्जालहरू रंग्याउँदै लोकरञ्जनका लागि ढोल पिट्ने व्यक्ति, समूह, संघसंस्था तथा दलहरूको पनि कमी छैन । सरकारको राहत कोषमा समेत करोडौं रुपैयाँ जम्मा भयो । तर लज्जाको विषय, अस्थायी आवास र लत्ताकपडाका लागि तत्कालीन राहतस्वरूप दिने भनिएको प्रतिपरिवार ५० हजार रुपैयाँ हरेक घरधुरीमा पुर्याउन हाम्रो कुनै संयन्त्रले सकेन । जबकि भूकम्प प्रभावितहरू नजिकिँदै गएको ठन्डी मौसमका कारण थप प्रताडित हुनेछन् भन्नेमा सरकार, स्थानीय निकाय तथा समुदायहरू जानकार थिए । एक गाउँपालिका अध्यक्षले केही दिन पहिला भनेका छन्, अस्थायी टहराका लागि अनुदान दिन पनि लाभग्राहीको संख्या यकिन नहुँदा ढिला भएको छ । भूकम्प गइसकेको डेड महिना बितिसक्दा पनि लाभग्राहीको संख्यासम्म यकिन गर्न नसक्ने हाम्रो राज्य संयन्त्र या स्थानीय निकाय साँच्चिकै निकम्मा भइसकेका छन् । न्यानो छानो, ओढ्ने र तातो आगोकै अभावमा जोखिम समूहका भूकम्पपीडितहरू मारिइरहँदा राज्यको नालायकीको जति निन्दा गरे पनि कम हुन्छ । तर, यस सँगसँगै एउटा प्रश्न उब्जन्छ किन स्थानीय समुदायहरूले विपद्का बेला पराल, छ्वाली, निगालो, घोचाघाराजस्ता परम्परागत स्थानीय स्रोतसाधनको उपयोग गरी अस्थायी न्यानो आपत्कालीन आवासको व्यवस्था गर्न सक्दैनन् ?विपद् व्यवस्थापनमा सरकार र राज्य संयन्त्र मात्रै चुकिरहेका छैनन्, हाम्रा समुदायहरू पनि दिनानुदिन निरीह बन्दै गइरहेका छन् । हामीले समुदायलाई पहिल्यै मूर्च्छित या पक्षाघातयुक्त बनाइसकेका छौं, मासिसकेका छौं । अब यो सानाठूला जुनसुकै संकटको सामना गर्न नसक्ने भइसकेको छ । खासमा आधुनिक राज्यको अवधारणाले पहिल्यै हाम्रो सिंगो समुदायकै हत्या गरिसकेको थियो । त्यसैले आज हाम्रो सिंगो समुदाय नै मृत छ । र, यो मृत समुदायबाट विपद् व्यवस्थापनको आशा गर्न सकिन्न । राज्य र समाजका भूमिकामाथि पैरवी गर्ने धेरै चिन्तकले आधुनिक राज्यको अवधारणाले नै समुदायहरू कमजोर हुँदै गएको निचोड निकालेका छन् । सबैभन्दा सटीक तर्क के छ भने, आधुनिक राज्यले समुदायलाई सशक्त बनाउनुको साटो झन्झन् कमजोर र परनिर्भर पार्दै लगिरहेको छ ताकि तिनको यही निरीहतालाई लिएर सहजै शासन लाद्न पाइयोस् । त्यसो त समुदायलाई क्षीण र कमजोर बनाउने विभिन्न रणनीति राज्यसँग छन् । त्यस्तै एउटा रणनीति हो समुदायको सामाजिक पुँजीको विध्वंस । ब्लोइङ एलोन ः द कोल्याप्स एन्ड रिभाइभल अफ अमेरिकन कम्युनिटी मा रोबर्ट डी पुटनमले उल्लेख गरेअनुसार, सामुदायिक सञ्जाल, सम्बन्ध तथा स्थानीय व्यक्ति तथा समुदायबीचका सम्बन्ध नै सामाजिक पुँजी हुन् । यिनले नै एकअर्काबीच विश्वास, सहकार्य र समुदायको आभास दिलाउँछन् । यिनै सामाजिक पुँजी क्षीण हुँदा अमेरिकी समाजमा आम नागरिकको सहभागिता, सामुदायिक संलग्नता तथा पारस्परिक विश्वासमा समेत कमी आएको पुटनमको तर्क छ । तत्कालीन समाजको सामाजिक पुँजी भत्काउनुमा टेलिभिजन संस्कृतिलाई एउटा प्रमुख कारकका रूपमा पुटनमले औंल्याएका छन् । आज हामी हरेकका हातहातमा पहुँच भएको सामाजिक सञ्जालको युगमा छौं र यसले कुन हदसम्म हाम्रा परम्परागत सामाजिक पुँजीलाई भत्काएको छ भन्ने अध्ययनको अर्को पाटो हुन सक्ला । स्वस्थ सामुदायिक जीवनका लागि समुदायको सामाजिक पुँजीलाई पुनः ब्युँताउनुपर्छ भन्ने पुटनमको तर्क छ । हाम्रोमा पनि सामुदायिक पहिचान, शक्ति र अस्तित्वलाई बेवास्ता गरिँदा समुदायहरू क्षीण हुँदै गइरहेका छन् । सामुदायिक पहिचान, सद्भाव, परम्परागत सम्बन्धहरूजस्ता सामाजिक पुँजी पनि हाम्रो समुदायबाट दिनानुदिन पलायन भइरहेकै छन् । उदाहरणका लागि, ऐंचोपैंचो, मेलापात तथा हिजोका विपद् व्यवस्थापनका लागि अपरिहार्य ठहरिएका धर्मभकारीजस्ता प्रचलनहरू अधिकांश ग्रामीण समाजबाट हराइसकेका छन् । त्यसो त आधुनिक राज्यव्यवस्था र समुदायबीचको सम्बन्धलाई पर्गेल्न त्यति सहज भने छैन, यीबीचको सम्बन्ध एकदमै जटिल छ । शक्ति र सत्ता तथा स्रोत र साधनको केन्द्रीकरणकै कारण समुदायहरू परनिर्भर र कमजोर हुँदै गइरहेका छन् । त्यसैले यस्ता प्राकृतिक विपद्का समयमा समेत त्यसलाई सम्बोधन गर्ने न्यूनतम सामर्थ्यसमेत स्थानीय समुदायहरूले गुमाइसकेका छन् । अहिले जाजरकोट र रुकुम पश्चिममा स्थानीय तहहरूमा देखिएको लाचारी तथा निरीहताको एउटा जड कारण यो पनि हुन सक्छ । आधुनिक समुदायहरू कमजोर बन्नुको कारक सम्भवतः राज्य र समुदायबीचको बढ्दो दूरी र अविश्वास पनि हो । त्यसैले त माइकल लिप्सी स्ट्रिटलेभल ब्युरोक्रेसी ः डिलेमाज अफ द इन्डिभिज्वल इन पब्लिक सर्भिसेज मा भन्छन् राज्यको नीति लागू गर्न अग्रपंक्तिमा खटिने कर्मचारीहरूले नै राज्य र स्थानीय समुदायबीचको सम्बन्धलाई स्वरूप दिन सक्छन् । तर, राज्य र समुदायबीचको खाडललाई कमाइखाने भाँडो बनाउने हाम्रो भ्रष्ट कर्मचारीतन्त्रले राज्य र समुदायबीच दूरी बढ्दा सहजीकरण गर्नुको साटो झनै जटिल बनाइदिने गरेको छ । समयमै लाभग्राहीहरूको सूची ननिकालिदिनु यसैको एउटा उदाहरण हो । खासमा आधुनिक राज्यव्यवस्थाको झन्झटिलो कर्मचारीतन्त्रका कारण पनि स्थानीय बासिन्दा तथा समुदायले सहजसँग राहत तथा उद्धार पाउन कठिन छ । यसले सरकार र नागरिकबीचको दूरीलाई झनै बढाइदिएको छ र नागरिक तथा स्थानीय समुदायलाई अझ परपर धकेलिदिएको छ । एउटा तर्क के पनि छ भने, राज्यका लोककल्याणकारी योजनाहरूका कारण कतिपय मुलुकमा समुदायहरू अत्यधिक परनिर्भर हुँदै गएका छन् र तिनको सामुदायिक एकता, सामर्थ्य र अन्तरसम्बन्धका आयामहरूसमेत खुम्चँदै गएका छन् । यसले समुदायहरूबीचको सहकार्यमा पनि कमी ल्याएको छ । त्यसो त हाम्रोमा समुदायहरू निरीह बन्नुमा राज्यको लोककल्याणकारी चरित्रचाहिँ कारण होइन । राज्य वास्तवमै लोककल्याणकारी भएको भए अस्थायी आवासकै अभावका कारण भूकम्पपीडितहरूले ज्यान गुमाउनुपर्ने अवस्था आउने थिएन । समुदायहरू कमजोर हुनुमा कतिपयले विश्वव्यापीकरणलाई पनि अर्को कारकका रूपमा लिएका छन् । आधुनिक राज्यहरू वैश्विक अन्तरसम्बन्धमा छन् । विश्वव्यापीकरणले आर्थिक लाभको वातावरण सिर्जेको भए पनि त्यत्तिकै रूपमा स्थानीय संस्कृति र परम्परालाई भत्काउँदै लगेको छ, समुदायको स्थानीय पहिचानमाथि धावा बोलेको छ । त्यसो त हाम्रोमा बाटोघाटोजस्ता नितान्त अत्यावश्यक पूर्वाधारले समेत दूरदराजका स्थानीय समुदायलाई आर्थिक रूपमा सबल तुल्याउनुको साटो झन् परनिर्भर बनाउँदै लगेका छन् । स्थानीय समुदाय स्थानीय उत्पादनमाथि निर्भर हुनुको साटो आयातित वस्तुमा आश्रित भइरहेका छन् । यसले स्थानीय स्रोतसाधान र उत्पादनलाई निरुत्साहित मात्रै गरेको छैन, परनिर्भर र उपभोक्तामुखी पनि बनाइरहेको छ । त्यसमाथि आधुनिक आमसञ्चारले वैश्विक नागरिक र दृष्टिकोण निर्माणका एजेन्डाहरू अघि बढाउँदा अनि राज्य स्वयंले एकल राष्ट्रिय पहिचानको ढोल पिटिरहँदा स्थानीय समुदायका पहिचान, शिल्प, परम्परागत जीविकोपार्जनका आयामहरू छायामा परेका छन् । यसले पनि समुदायलाई कमजोर बनाइरहेकै छ । जे होस्, राज्यको हस्तक्षेप नै समुदायहरू कमजोर हुने मुख्य कारण हो । जेम्स के स्कटले पनि सिकिङ लाइक अ स्टेट मा यस्तै धारणा व्यक्त गरेका छन् । उनका अनुसार, माथिबाट तलतिर हेर्ने दृष्टिकोणमा आधारित राज्यका योजनाकै कारण स्थानीय ज्ञान तथा पद्धतिको नजरअन्दाज गरिएको छ । तर, राज्यको माथिदेखि तलसम्म नियन्त्रण गर्ने संरचनाबिना नै समुदायहरूले आफ्ना स्रोतसाधनहरूको विवेकसम्मत र समान वितरण गर्न सक्छन् । १९ औं शताब्दीका अराजकतावादी चिन्तक पियरे जोसेफ प्रुदोंले त राज्यको केन्द्रीकृत शक्तिको ठाडो विरोध गरेका छन् र समुदायको शक्ति धेरैभन्दा धेरै केन्द्रीकृत गर्नुपर्ने वकालत गरेका छन् । त्यस्तै, डारेन एसिमग्लु र जेम्स ए रोबिन्सनले न्यारो करिडोर मा समुदाय र राज्यबीचको ऐतिहासिक द्वन्द्व र सहअस्तित्वलाई मिहिन ढंगले केलाएका छन् । एसिमग्लु र रोबिन्सनले राज्य र समुदायहरूबीचको एकअर्काको सहअस्तित्वपूर्ण क्षेत्रलाई न्यारो करिडोरका रूपमा अर्थ्याएका छन् । उनीहरूका अनुसार, नियम पालना गराउन र व्यक्तिगत स्वतन्त्रताको संरक्षण गर्न राज्यको आवश्यकता त पर्छ तर पनि राज्यलाई शक्तिशाली र अत्याचारी बन्नबाट रोक्नु अर्को त्यत्तिकै चुनौतीपूर्ण विषय हो । हाम्रा समुदायहरू कसरी कमजोर हुँदै गइरहेका छन् भन्नका लागि माथि उल्लिखित वैश्विक दृष्टिकोणले केही आधारभूत अवधारणाहरू त दिन सक्ला तर पनि केही हाम्रै कारणसमेत छन् । यीमध्ये एउटा प्रमुख कारण हो वैदेशिक रोजगारीको अपरिहार्यता र अधिकांश युवाको बहिर्गमन । बदलिँदो नेपाली समाजमा चैतन्य मिश्रले लेखेका छन्, ठूलो युवा जनसंख्या आफ्नो गाउँ, घर, थातथलो छोडेर देशभित्र र देशबाहिर निस्किरहेको अवस्था छ । यो कर्णालीभन्दा पनि लामो सामाजिक नदी हो, भेल हो । यही श्रमशक्तिकै पलायनका कारण ग्रामीण परिवेशका पारिवारिक तथा सामाजिक संरचनामा व्यापक परिवर्तन आएको छ । यसलाई मिश्रले सकारात्मक र स्वाभाविक नेपाली समाजको व्यापक पुनर्गठनका रूपमा औंल्याए पनि यसले हाम्रा परम्परागत समुदायलाई कमजोर र खण्डित पार्दै लगेको छ । नेपाली पहाडी ग्रामीण परिवेशलाई स्रोत, साधन र श्रमबाट विमुख बनाउँदै लगेको छ । भूकम्पपछि स्थानीय समुदायले आफैं आपत्कालीन न्यानो आश्रय, कम्तीमा एउटा छाप्रो हाल्न किन सकेन ? पहिलो, भूकम्पपछि समुदाय राहतस्वरूप वितरण गरिने त्रिपालमा आश्रित हुन पुग्यो । दोस्रो, पीडितहरू अस्थायी आवास निर्माणका लागि सरकारले तत्काल दिने भनेको ५० हजार रूपैयाँको आशमा दिन काट्न बाध्य भए । तेस्रो, आश्रित अर्थतन्त्रकै कारण अब गाउँमा छाप्रो निर्माणका लागि पराल, छ्वाली, निगालो, घोचाघाराजस्ता परम्परागत स्थानीय स्रोतसाधनको अभाव छ । चौथो, अब ग्रामीण परिवेशबाट परम्परागत निर्माण सामग्री मात्र होइन, निर्माण गर्ने सिप, शिल्पी र श्रमिक सबै कुराको अभाव छ । निर्माण सामग्रीका लागि पूर्णतया बजारमै निर्भर हुनुपर्ने अवस्था छ र पैसाको अभावमा सामान्य निर्माण सामग्री पाउन पनि कठिन छ । आज हरेक कुरामा परनिर्भरताकै कारण स्थानीय समुदाय नराम्रो पक्षाघातबाट ग्रसित छ । परनिर्भरताको यस्तो अवस्थाका लागि सबैभन्दा जिम्मेवार हाम्रो राज्य छ । राज्यले अख्तियार गरेको माथिदेखि तलतिर लाद्ने विभेदकारी नीति छ । त्यसो त विपद् व्यवस्थापनका लागि समुदायकै सहभागितामा आधारित नयाँ दृष्टिकोणहरू पनि अचेल अघि सारिन्छन् । तर, बाहिरबाट निर्माण गरिने यस्ता वैकल्पिक दृष्टिकोणहरू पनि तबसम्म निरर्थक हुनेछन् जबसम्म स्थानीय समुदायका पहिचान, अस्तित्व, साधन, स्रोत, ज्ञान, शिल्प, श्रम र सहभागिताजस्ता सामाजिक पुँजीको बेवास्ता गरिन्छ । तर, परम्परागत सामाजिक पुँजीलाई सम्मान र पुनर्जागरण गर्नु भनेको पुरातन विभेदकारी सामन्ती, मुखिया र जमिनदारी प्रथातिरै फर्कनुपर्छ भन्नेचाहिँ कदापि होइन ।"
दलका दम्भी नेताको 'एलिट क्लब मा बन्धक प्रणाली,"उदाहरण४ अझ डरलाग्दो घटना त के छ भने, मुलुकले संघीय शासन प्रणाली अपनाएसँगै संविधानमै संघ, प्रदेश र स्थानीय तहका साझा र एकल अधिकारहरू स्पष्ट छन् । तर, संघले संविधानबमोजिमको ऐन निर्माण नगर्दा अधिकार नपाएको भन्दै प्रदेश सरकारहरू आन्दोलित बनेका छन् । उनीहरूले संगठित रूपमा प्रधानमन्त्री प्रचण्डलाई भेटी प्रदेशले अधिकार नपाए आन्दोलन गर्ने चेतावनी दिएका छन् । संविधानमै लिपिबद्ध अधिकार पाउनसमेत यो तहको असिनपसिन हुने अवस्था आउनु भनेको हाम्रो सार्वजनिक नीति निर्माण स्वाभाविक गतिमा छैन, उनै शीर्ष भनिएका नेताहरू नगुहारी कानुन पाउँदैनौं भन्ने उदाहरण हो । सामान्यतः प्रदेशलाई अधिकारसम्पन्न बनाउने कानुनको मस्यौदा गर्ने विभागीय मन्त्रालय संघीय मामिला तथा सामान्य प्रशासन हो । त्यो संरचना छलेर प्रधानमन्त्री र शीर्ष नेताहरू गुहार्ने अवस्था आउनु र मुख्यमन्त्रीहरू आन्दोलनमा उत्रन्छु भन्नुले हाम्रो सार्वजनिक नीति निर्माणको विकृति छताछुल्ल पारिदिएको छ ।संक्षेपमा, टिकटकसँग डर किन ? बन्द किन गरियो ? यसमा तीन नेताको सहमति किन ? यी प्रश्नको जवाफ जनताले पाएनन्, त्यसको पर्याप्त व्याख्या भएन । दोस्रो त मिनी संसद्को अधिकार शीर्ष नेताहरूको स्वविवेकमा छोडियो । तेस्रोमा उद्योगधन्दा चलाउन पनि शीर्ष नेताहरूकै इसारामा मात्र सेवासुविधा पाइन्छ भन्ने देखियो । चौथोमा संघ सरकारले ढोका नखोलिदिएकाले प्रदेश सरकारले कार्यसम्पादन गर्न नपाएको तथ्य आयो । टिकटक बन्दको विरोध प्रतिपक्षले सामना गर्ने, टीआरसीमा नेतृत्वको स्वविवेक, तल्ला सरकारहरूको संवैधानिक अधिकार दिन्नँ नभन्ने तर नदिने नेतृत्वको संकीर्णतालाई हेर्दा नीति निर्माण तीन शीर्ष नेताको छायामा चलिरहेको देखियो । यहाँ सत्तापक्ष र प्रतिपक्ष भन्ने नै देखिएन । यो गणतान्त्रिक पद्धति नभई अथोरिटारियनिजम मा मुलुक हिँडिरहेको संकेत हो । नेपालको इतिहासका पाना पल्टाउँदा यस्ता विशेषता राणा शासनसँग मिल्दाजुल्दा देखिए ।यही कारण नेपालमा सार्वजनिक नीति निर्माणका क्रममा हुने नीतिगत भ्रष्टाचार, स्वार्थको टकराव, कानुन निर्माणसँग सम्बन्धित निकायलाई निकम्मा बनाउनेदेखि सीमित व्यक्तिको चाहना लाद्ने प्रवृत्ति बढिरहेको हो । यसले हाम्रो विधि निर्माणमा कुरूप अभ्यास मात्र भित्र्याएको छैन, विधिप्रक्रिया छल्ने, निकम्मा कानुन बन्ने र आवश्यकता एकातिर कानुन अर्कातिर हुँदा प्रभावकारी कार्यान्वयन नहुने समस्या बढ्दो छ । यसले शासन व्यवस्थासँग जनआक्रोश बढाएको छ र लोकतन्त्रका औजारहरू झन्झन् कमजोर बन्ने क्रममा छन् । हामी लोकतान्त्रिक व्यवस्थामा छौं, तर नीति निर्माणमा सीमितसम्भ्रान्त वर्ग हाबी छ, जुन राणाकाल या पञ्चायतकालमा व्यापक थियो वा कम्युनिस्ट शासन व्यवस्थामा यसले स्थान पाउँछ । सार्वजनिक नीति निर्माणको एलिटिजम थ्योरी ले लोकतान्त्रिक शासन व्यवस्थामा स्थान नपाउनुपर्ने हो, तर यो झन् बढी अभ्यासमा छ । राजनीतिशास्त्रका प्राध्यापक थोमस डाई, हर्मोन जेइजलर, लुइस स्चुवर्टको पुस्तक दी आइरोनी अफ डिमोक्रेसी ः एन अनकमन इट्रडक्सन टु अमेरिकन पोलिटिक्स मा यो सिद्धान्तले नीति निर्माणमा सीमित वर्गको प्रतिनिधित्व गर्ने समूहले राजनीतिकप्रशासनिक संरचनाहरूलाई आफ्नो मातहत राखी स्वार्थअनुकूल चलाउने र आम नागरिकका चाहना, आवश्यकता बुझ्नेभन्दा नीति थोपर्ने मान्यता राख्छ । पुँजी, शक्ति, शिक्षा, सीप, अनुभव आदि हिसाबले समाजको माथिल्लो तहमा रहने सानो समूहले जनइच्छा वा नीति निर्माणका संरचनालाई आफू मातहत राखेर आफ्नो वर्गको स्वार्थपूर्ति हुने नीति निर्माण गर्छ । सार्वजनिक नीतिलाई सम्भ्रान्त वर्गको उत्पादन ठानिन्छ । सरकार र शक्ति मुठीभर व्यक्तिको कब्जामा रहने यो सिद्धान्तले नेपालमा अझै डेरा जमाइरहेको घटनाक्रमले देखाउँछ । यस सिद्धान्तलाई आधार मान्ने हो भने अहिले नेपालमा सार्वजनिक नीतिमा राजनीतिक दलहरू र वैधानिक संरचनाहरूको भूमिका क्षयीकरण हुँदै गएको छ । दलका शीर्ष नेताहरूको एलिट क्लब छ, उनीहरूले सरकार र नीतिसम्बन्ध निकायलाई नियन्त्रणमा राखिरहेका छन् । र, जनतामानीति थोपर्ने उद्योग चलाइरहेका छन्, आफ्नो स्वार्थपूर्ति हुने गरी ।यो अवस्था आउनुमा राज्य संयन्त्र कमजोर हुनु त एउटा कारण मात्र हो, मूल कारण राजनीतिक दलहरूमा आन्तरिक लोकतन्त्रको अभाव पनि हो । एलिट क्लबका सदस्यहरूले राजनीतिक दलमा आफ्नो अहं अर्थात् सार्वजनिक नीतिको दर्शन हेर्ने हो भने इगोइजम लादिरहेका छन् । सामान्यतः कर्मचारीतन्त्र वा सरकारी निकायले कुनै सामाजिक मिसन वा सरकारको लक्ष्यभन्दा व्यक्तिगत स्वार्थ लादेर नीति निर्माण गरी साम्राज्य वा आधिपत्य जमाउँछन् भन्ने मान्यता यो दर्शनले राखेको छ । आधुनिक अहंवादी म्याकेभेलीले सत्तामा हुनेले पद र शक्ति वृद्धिका लागि आफ्नो स्वार्थपूर्ति हुने गरी नीति निर्माण गर्छ भन्ने मान्यता राखे भने एन्थोनी डाउन्सले कर्मचारीतन्त्रको उद्देश्य बहुपक्षीय हुन्छ, तर उनीहरू आफ्नो स्वार्थ विस्तारित गर्ने यत्न गर्छन् भनेका छन् । वास्तवमा राजनीतिक दलको नेतृत्वमा लामो समय हालीमुहाली जमाएका ठूला नेता ती दलका कर्मचारीतन्त्र जस्तै भएका छन् र यो दर्शन पार्टी राजनीतिमा लादिरहेका छन् । देशको पुरानो पार्टी नेपाली कांग्रेस, एमाले, माओवादी केन्द्रदेखि नयाँ भनिएको राष्ट्रिय स्वतन्त्र पार्टीमा पनि देखिएको रोग हो यो, स्वतन्त्र भनिएकाको पनि चालामाला ठीक छैन । यसले दलमा आन्तरिक लोकतन्त्र समाप्तितिर लगिरहेको छ, पदमा हुनेले दलमा मनपरी गरिरहेका छन्, फरक मतको सम्मान हुन छोडेको छ । यसको असर सार्वजनिक नीति निर्माणमा नपर्ने कुरै भएन । दलले जुन निर्णय लियो, त्यही मान्नुपर्ने अवस्थामा ती दलका नेता, कार्यकर्ता छन् । दलहरूका नेताकार्यकर्ता शीर्ष नेताहरूले एलिट क्लबमा बसेर गरेका सार्वजनिक नीतिसम्बद्ध निर्णयमा ताली ठोक्ने हूलमा रूपान्तरित हुँदै गएका छन् भने, नीति निर्माता र संरचना ल्याप्चे ठोक्नमा सीमित भएका छन् ।इनफ इज इनफ भनेझैं, बहुलवादी शासन व्यवस्थामा एलिट क्लब र इगोइजम रोक्ने अभियान थाल्न ढिला भइसकेको छ । नीति निर्माणको बहुलवादी वा समूह सिद्धान्त बमोजिम सरोकारवालाहरूसँग व्यापक छलफल गरी तिनका सरोकारलाई सरकारले सन्तुलन गरी सहमति जुटाएर र अनुसन्धानविश्लेषणका आधारमा तथ्यप्रमाणमा आधारित सार्वजनिक नीति निर्माणको अभ्यासमा जोडबल नगर्ने हो भने जतिसुकै गणतन्त्र वा लोकतान्त्रिक व्यवस्था भनेर भट्याए पनि सार्वजनिक नीति निर्माणको गणतन्त्र, पञ्चायत र राणा शासनको शैलीमा कुनै भेद अनुभूति गर्न सकिन्न ।"
समृद्धिका लागि एकै ठाउँमा उभिन पूर्वराजाको आह्वान,"भैरहवा (कास) पूर्वराजा ज्ञानेन्द्र शाहले देशमा बेरोजगारी, गरिबी, शैक्षिक कमजोरीका कारण युवा विदेश जानुपरेको भन्दै चिन्ता व्यक्त गरेका छन् । उनले देशको विकास र समृद्धिका लागि एकै ठाउँमा उभिन पनि सबैलाई आह्वान गरे । बिहीबार भैरहवामा आफ्नो नागरिक अभिनन्दन कार्यक्रमलाई सम्बोधन गर्दै शाहले सम्पदा र स्रोतको ठूलो धनी देश भएर पनि नेपालीले दुःख पाइरहेको बताए ।देशमा बेरोजगारी, गरिबी, शैक्षिक कमजोरीका कारण लाखौं युवा विदेश जानुपरेको छ, उनले भने, देशको माया नभएर होइन, मुलुकको अवस्था बिग्रिएर अवसर नपाएपछि विदेशिन बाध्य भएका हुन् । आफू मात्र सही, आफू हिँडेको बाटो मात्र ठीक भन्न छाड्नुपर्ने उनले बताए । विगतलाई बिर्सिदिऔं, घृणाको आगोलाई निभाएर मुलुकको विकास र समृद्धिका लागि सबै एकै ठाउँमा उभिऔं, उनले आह्वान गर्दै भने, नेपालमा कस्तो विधि ल्याउने, कसरी अगाडि बढ्ने भन्नेबारेमा मार्गचित्र हामी नेपाली आफैंले तय गर्ने कुरा हो । देशमै उत्पादन उद्यम, सीप, शिक्षा र सभ्यताको नयाँ अध्याय खडा गर्ने बेला आएको उनको भनाइ छ ।"
अर्को पुसदेखि नागढुंगा सुरुङबाट गाडी चलाउने योजना,"(काठमाडौं)निर्माण थालेको ५० महिनामा नागढुंगासिस्नेखोला सुरुङमार्गको प्रगति ६७६१ प्रतिशत छ । सुरु सम्झौताअनुसार यसको समयावधि ०८० वैशाखमा सकिएको हो । उक्त समयभित्र काम नसकिएपछि तीन महिना म्याद थप गर्दै ०८० साउन ४ सम्म पुर्याइएको थियो । यस अवधिमा पनि काममा प्रगति नदेखिएपछि दोस्रो पटक ०८१ वैशाख १३ सम्म म्याद थपिएको छ । आयोजना सुरु भएयता १४ अर्ब ६ करोड २ लाख रुपैयाँ खर्च भइसकेको छ । अहिले दुई सिफ्टमा काम भएकाले प्रगति राम्रै रहेको नागढुंगा सुरुङमार्ग निर्माण आयोजनाले जनाएको छ । धादिङ र काठमाडौं दुवैतिर धमाधम काम भइरहेको बताइएको छ । कुनै समस्या आइनपरे अबको दुई महिनाभित्र मुख्य सुरुङको ब्रेक थ्रु हुने आयोजनाका उपआयोजना निर्देशक गोविन्द डुमरुको भनाइ छ । बेलाबेला आइपर्ने समस्याले केही ढिला भएको हो, समस्या आइनपरेको भए काममा धेरै प्रगति हुन्थ्यो, उनले भने, अहिले निरन्तर काम भइरहेको छ । यही रफ्तारमा काम भए दुई महिनाभित्र मुख्य सुरुङ खन्ने काम सकिन्छ । मुख्य सुरुङ अब ९५ मिटर मात्र खन्न बाँकी छ । समग्र सुरुङ खन्ने काम १८ प्रतिशत मात्र बाँकी रहेको आयोजनाले जनाएको छ । दिनमा ३ देखि ६ मिटरका दरले खन्ने काम भइरहेको छ, उनले भने, धादिङतर्फ मुआब्जाको केही समस्या भएकाले समाधानको प्रयास भइरहेको छ । तर पहिलाजस्तो मुआब्जाको समस्या अहिले धेरै नरहेको उनले सुनाए । अहिले निर्माणमा प्रतिदिन करिब ५ सय कामदार परिचालित छन् । मुख्य सुरुङको कुल दूरी २६८८ मिटरमध्ये २५९३ मिटर खनिसकिएको छ । गत साउन २२ मा आपत्कालीन उद्धार सुरुङको ब्रेक थ्रु भएको थियो । २५५७ मिटर दूरी रहेको आपत्कालीन सुरुङको ब्रेक थ्रु भएसँगै अहिले फिनिसिङको काम भइरहेको छ । मुख्य सुरुङ खन्ने काम सकिए पनि यातायात सञ्चालनमा आउन भने समय लाग्नेछ । सुरुङ खनेको एक वर्षभित्र फिनिसिङको काम सकेर उक्त खण्डमा यातायात सञ्चालनमा ल्याइने जनाइएको छ । नेपालको पहिलो यातायात सुरुङ भएकाले निर्माणका क्रममा कुनै समस्या नआए ०८१ पुसमा यातायात चल्ने गरी काम गरिरहेको आयोजनाको दाबी छ ।काठमाडौंको चन्द्रागिरिस्थित टुटीपाखा र धादिङको धुनीबेंसी नगरपालिकास्थित सिस्नेखोलामा सुरुङ निर्माणको काम अन्तिम चरणमा छ । त्यसका लागि आवश्यक पूर्वाधार निर्माणको काम भइरहेको आयोजनाले जनाएको छ । यसअनुसार ३ वटा अन्डर पास, ४ वटा बक्स कल्भर्ट, एउटा ओभर पास र ३ वटा पुल निर्माण भइसकेका छन् । यो सुरुङ सञ्चालनमा आएपछि नागढुंगा उकालोमा हुने ट्राफिक जाम कम हुनेछ । यात्रुले ट्राफिक जामको सास्ती खेप्नुपर्ने छैन । सुरुङ बनेपछि साढे ७ किलोमिटर सडक छोटिने आयोजनाको भनाइ छ । सुरुङबाट मोटरसाइकल, पेट्रोलियम पदार्थ बोकेका ट्यांकर र ग्यास बुलेट भने आवतजावत गर्न पाउने छैनन् । अन्य आयोजनाको तुलनामा यसको निर्माणमा प्रगति राम्रो रहेको सडक विभागका महानिर्देशक सुशीलबाबु ढकालको भनाइ छ । अहिले तीव्र गतिमा काम भइरहेको छ, उनले भने, जसले गर्दा निर्माण प्रगति सन्तोषजनक छ । ०७६ कात्तिकमा निर्माण थालिएको सुरुङको काम सम्झौताअनुसार ४२ महिनाभित्र सकिनुपर्ने थियो । सुरुङमार्ग निर्माणको जिम्मा जापानी कम्पनी हाज्मा एन्डो कर्पोरेसनले लिएको हो । निर्माणमा जापानको साढे १६ अर्ब रुपैयाँ ऋण सहयोग छ । ठेक्का भने साढे २२ अर्ब रुपैयाँको हो । यसमा ६ अर्ब रुपैयाँ नेपाल सरकारको छ ।"
उद्योग सञ्चालनको वातावरण बनाउन माग,"(विराटनगर)उद्योगीव्यवसायीसँग सम्बन्धित यहाँका तीन निजी संस्थाले डेडिकेटेड र ट्रंकलाइन विद्युत् महसुलको विषयलाई चाँडो टुंग्याएर निर्बाध उद्योग सञ्चालनको वातावरण बनाउन आग्रह गरेका छन् । उद्योग संगठन, मोरङ व्यापार संघ र नेपाल उद्योग परिसंघ कोशी प्रदेशले बिहीबार संयुक्त रूपमा विज्ञप्ति जारी गर्दै डेडिकेटेड र ट्रंकलाइनका नाममा उद्योग नै ठप्प हुने गरी विद्युत् लाइन काटेर उत्पादन बन्द गरेको विषयमा निजी क्षेत्रको गम्भीर ध्यानाकर्षण भएको उल्लेख गरेका छन् । उद्योग संगठनका अध्यक्ष राकेश सुराना, व्यापार संघका अध्यक्ष नवीन रिजाल र परिसंघ प्रदेश अध्यक्ष पवनकुमार सारडाले जारी गरेको विज्ञप्तिमा बिहीबार डेडिकेटेड र ट्रंकलाइन विद्युत् महसुल सम्बन्धमा लामो समयदेखि नेपाल विद्युत् प्राधिकरण र प्रभावित उद्योगीबीच हुँदै आएको रस्साकसीलाई न्यायोचित समाधान खोजिनुपर्ने उल्लेख गरिएको छ । उद्योगहरूमा विद्युत् आपूर्ति काटिँदा राष्ट्रिय तथा अन्तर्राष्ट्रिय लगानीकर्तामा कस्तो सन्देश जाला ? उत्पादन ठप्प हुँदा रोजगारी, राजस्व तथा बैंक ब्याज भुक्तानी, बजार शृंखलालगायत क्षेत्रमा पर्ने प्रभावको जिम्मेवारी कसले लिने ? यतिका दिनसम्म औद्योगिक कलकारखाना बन्द भई उत्पादन प्रभावित भइरहँदासमेत सरकारले समस्याको गम्भीरतालाई आत्मसात् गरी न्यायोचित समाधानका लागि पहल किन नगरेको ? विज्ञप्तिमा उल्लेख छ । उद्योगमा काटिएको विद्युत् आपूर्ति अविलम्ब सुरु गरी नेपाल सरकार, विद्युत् प्राधिकरण र निजी क्षेत्रको समेत त्रिपक्षीय समन्वयमा विवादित विषयलाई न्यायोचित निरूपण गर्नुपर्ने उनीहरूको माग छ । प्राधिकरणले डेडिकेटेड र ट्रंकलाइन बक्यौता रहेको भन्दै कोशी प्रदेशका तीन ठूला उद्योग सुनसरीको रिलायन्स स्पिनिङ उद्योग, धनकुटाको निगाले सिमेन्ट र विराटनगरको बाबा जुट मिल्सको विद्युत् लाइन काट्दा तिनको उत्पादन ठप्प छ ।प्राधिकरणको लाइन काट्ने सूचीमा उदयपुर सिमेन्ट कारखाना, सुनसरीको अरिहन्त पोलिप्याक, अरिहन्त मल्टिफाइबर्स र विराटनगरको रघुपति जुट मिल्स पनि छन् । सुनसरी सोनापुरमा रहेको अरिहन्त मल्टिफाइबरका नाममा २० करोड ३६ लाख ६० हजार, अरिहन्त पोलिप्याक उद्योगका नाममा ५ करोड ९५ लाख ९६ हजार, धनकुटाको सिधुवा बजारमा रहेको निगाले सिमेन्ट उद्योगका नाममा १५ करोड ८० लाख २८ हजार, उदयपुर सिमेन्ट उद्योगका नाममा ४८ करोड १९ लाख ५० हजार, मोरङको कटहरीमा रहेको बाबा जुट मिल्सका नाममा ७ करोड १ लाख ८६ हजार र विराटनगर रानी मिल्स एरियामा रहेको रघुपति जुट मिल्सका नाममा २६ करोड ३५ लाख ५३ हजार रुपैयाँ डेडिकेटेड र ट्रंकलाइन बक्यौता रहेको विद्युत् प्राधिकरणका कोशी प्रदेश प्रमुख उमेश झाले जनाए । यसअघि रिलाइन्स स्पिनिङ उद्योगको १ अर्ब ९४ करोड, निगाले सिमेन्ट उद्योगको १५ करोड ८० लाख २८ हजार र बाबा जुट मिल्सको ७ करोड १ लाख ८६ हजार रुपैयाँ बक्यौता रहेको भन्दै प्राधिकरणले बिजुलीको लाइन काटेको हो । ०७६ चैतमा पनि प्राधिकरणले रिलायन्स स्पिनिङ र रघुपति जुट मिल्सको लाइन काटेको थियो । त्यति बेला ऊर्जा, जलस्रोत तथा सिँचाइ, अर्थ र उद्योगमन्त्रीसहित सरोकारवाला मन्त्रालयका सचिवको बैठकले कोभिडका कारण समग्र उद्योग व्यवसायमा प्रभावमा परेको भन्दै डेडिकेटेड र ट्रंकलाइन महसुल विवादमा परेका उद्योगका सम्बन्धमा थप निर्णय नहुन्जेल सेवा सुरु गराउन विद्युत् प्राधिकरणलाई पत्र पठाएपछि पुनः लाइन जडान भएको थियो ।"
मध्यरातमा कुकुर जब खाद्यको च्यांग्रा खोर छिरे,"(काठमाडौं)थापाथलीस्थित खाद्य व्यवस्था तथा व्यापार कम्पनीको थापाथली गोदामको च्यांग्रा खोरमा बुधबार मध्यराति एकाएक कुकुरको समूह छिरेर वितण्डा मच्चाएका छन् । जथाभावी रूपमा च्यांग्रालाई टोक्ने, लखेट्नेदेखि तान्नेसम्म गरिरहेका कुकुरले एक घण्टा हाराहारीमा २० वटा च्यांग्रा मारेको पाइएको छ भने १४ वटा घाइते बनाएको खाद्य व्यवस्था तथा व्यापार कम्पनीले जनाएको छ । कार्यालयमा ४७ वटा च्यांग्रा मौज्दात थिए । तिनमा १३ वटा च्यांग्रा भने सकुशल भएको खाद्यका बिक्री वितरण विभाग प्रमुख भीम थापाको दाबी छ । गएको दसैंलाई भनेर कम्पनीले रसुवाबाट ल्याएका यी च्यांग्रा तिहार र छठमा समेत नबिकेर यत्तिकै थिए । पटकपटक मूल्य घटाउँदा पनि नबिकेका यी च्यांग्रा अहिले कुकुरको सिकार बनेका हुन् । खाद्यको इतिहासमा पहिलो पटक कुकुरले लखेटेर च्यांग्रा मारेको घटना भयो । सीसीटीभी हेर्दा बेलुका राम्रैसँग घाँसपानी खाएका च्यांग्रालाई रातिमा कुकुरले आक्रमण गरेको देखिन्छ, थापाले भने, कुकुरको आक्रमणबाट २० च्यांग्रा मरेको र १४ वटा घाइते भएको मुचुल्का बनेको छ । घाइते भएका च्यांग्राको अवस्था पनि नाजुक छ । बाँकी १३ च्यांग्रा पनि बिक्री हुनेमा अन्योल छ । खाद्यमा रहेका च्यांग्राको तौल २५ देखि ३२ किलो छ । खाद्यले प्रतिकिलो ११ सय २५ रुपैयाँ मूल्य तोकेको थियो । यसअनुसार औसतमा २८ किलोका दरले खाद्यलाई करिब १५ लाख नोक्सानी हुने देखिन्छ । बुधबार साँझसम्म सबै च्यांग्रा स्वस्थ थिए । तर कुकुरको आक्रमणबाट बिहीबार बिहान मरेको अवस्थामा भेटिए । सीसीटीभी फुटेज हेर्दा कुकुर छिरेर टोकेको देखिन्छ, खाद्य व्यवस्था तथा व्यापार कम्पनी लिमिटेडकी प्रदेश प्रमुख ज्ञानु थापाले भनिन्, मरेकामध्ये दुई वटाको परीक्षण गर्न प्रयोगशाला पठाएका छौं । च्यांग्रा मरेको थाहा पाएलगत्तै पशुपन्छी रोग अन्वेषण प्रयोगशालाका पशुचिकित्सकलाई खबर गरिएको र परीक्षणका लागि पठाइएको उनले जनाइन् । चिकित्सकले रिपोर्ट दिएपछि थप यकिन हुने उनको भनाइ छ । बाँकी १३ वटा च्यांग्रा तत्काल बिक्री नगरिने खाद्यले बताएको छ । खाद्यले गत दसैंका लागि २ हजार २ सय १२ वटा खसीबोका र च्यांग्रा उपत्यका ल्याएको थियो । तीमध्ये रसुवाबाट ल्याइएका ५ सय ४२ वटा च्यांग्रा थिए । यस वर्ष सहज रूपमा बिक्री भएनन् । पटकपटक मूल्य घटाएपछि खसीबोका बिक्री भए । करिब एक सय च्यांग्रा बिक्री भएनन् । त्यसपछि खाद्यले किन्नेलाई निःशुल्क होम डेलिभरीको समेत सुविधा दिएको थियो । यसो गर्दा पनि नबिकेपछि पछिल्लो पटक बल्क मै बिक्री गर्न खाद्यले सूचनासमेत निकालेको थियो । न्यूनतम कबोल दर प्रतिकिलो ११२५ रुपैयाँ तोक्दा ४३ वटा च्यांग्रा बिक्री भएका थिए । बाँकी ४७ मध्ये बुधबार राति २० च्यांग्रा मरेका हुन् । तर खाद्यका केही कर्मचारीले भने बुधबार रातिको घटनालाई रहस्यमय भएको बताएका छन् । गेट र गार्ड रहेको गोदाममा कुकुर कहाँबाट आए, प्रश्नसँगै आशंका उब्जिएको उनीहरू बताउँछन् । खाद्यको गेटबाट कुकुर भित्र जान सक्ने अवस्था छैन, एक कर्मचारीले भने, तर कुकुरले त्यो पर्खाल पनि कसरी नाघे ? हामी नै अचम्ममा परेका छौं । ती कर्मचारीका अनुसार च्यांग्रालाई पर्याप्त खुराक पुगेको थिएन । च्यांग्रालाई चाहिने दानापानी र प्रशासनिक खर्च बढ्दै गएको थियो । पछिल्लो समय खाद्यलाई च्यांग्रा घाँडो नै बनेका थिए । कम्पनीका प्रमुख कार्यकारी अधिकृत मोहनप्रकाश चन्दले पनि सीसीटीभी फुटेज हेर्दा कुकुरले आक्रमण गरेर च्यांग्रा मारेको देखिएको बताए । सत्यतथ्य भने भेटेरिनरी डाक्टरको रिपोर्ट आएपछि मात्र भन्न सकिने उनको भनाइ छ । च्यांग्रा राखेको ८० दिन भयो, अहिलेसम्म आक्रमण भएको थिएन । फुटेज हेर्दा ४५ वटा कुकुरले लखेटेको र टोकेको देखिन्छ, उनले भने ।"
नेपालले ७५ वटासम्म खेल खेल्ने,"विश्वकप लिग २फेब्रुअरी १७ देखि २४, काठमाडौंनेपाल, नेदरल्यान्ड्स र नामिबियासेप्टेम्बर, क्यानडाक्यानडा, ओमान, नेपालअक्टोबरअमेरिका, स्कटल्यान्ड, नेपालत्रिकोणात्मक ट्वान्टी२० अन्तर्राष्ट्रिय शृंखलाफेब्रुअरीमार्च, नेपालनेपाल, नेदरल्यान्ड्स र नामिबियासेप्टेम्बर, क्यानडाक्यानडा, ओमान, नेपालअक्टोबर, अमेरिकाअमेरिका, स्कटल्यान्ड, नेपालद्विपक्षीय शृंखलाफेब्रुअरी, क्यानडाको नेपाल भ्रमणनेपालसँग ३ एकदिवसीय अन्तर्राष्ट्रिय र नेपाल ए सँग तीन ५० ओभरको खेल र ट्वान्टी२० अन्तर्राष्ट्रिय खेल्ने ट्वान्टी२० विश्वकपजुन, वेस्ट इन्डिजअमेरिकानेपाल एक महिनाअघि नै गएर विभिन्न देशसँग खेल्नेएसीसी प्रिमियर कपअप्रिल १२ देखि २१, यूएईओमानएसिया कपको छनोट आधारचारदेशीय ट्वान्टी२० शृंखलामार्च ५ देखि १२, हङकङहङकङ, नेपालसहित अन्य दुई देशमार्च २० देखि अप्रिल ५, नेपालनेपाल, बंगलादेश ए, श्रीलंका ए, अफगानिस्तान एनेपालको बेलायत भ्रमणजुलाईअगस्टनेपाल प्रिमियर लिगनोभेम्बरडिसेम्बरमहिला क्रिकेटएसीसी वुमन्स प्रिमियर कप, मलेसियाफेब्रुअरी ८ देखि १९एसिया कपको छनोटको आधारअप्रिलमेद्विपक्षीय शृंखलाजुलाईअगस्टद्विपक्षीय शृंखलासेप्टेम्बरद्विपक्षीय शृंखलाडिसेम्बर १५ देखि ३०द्विपक्षीय शृंखला"
नेपाल प्रिमियर लिग क्यानले आफैंले गर्ने,"नेपाल प्रिमियर लिग, नेपाल ट्वान्टी२० लिग जे भने पनि क्यानले आफै आयोजना गर्ने भएको छ । क्यानले यसअघि मार्चअप्रिलमा यो आयोजनाका लागि प्रस्ताव गरेको थियो । तर व्यस्त अन्तर्राष्ट्रिय तालिका र ट्वान्टी२० विश्वकप तयारीका कारण यसलाई पछाडि सारिएको जनाउँदै खड्काले भने, अरू राष्ट्रको प्रिमियर लिग पनि यही बेलामा परेकाले जुध्ने र नोभेम्बरडिसेम्बरमा अन्य देशमा कुनै लिग नहुने भएकाले यो मिति तय गरिएको हो । उनका अनुसार कर्पोरेट क्षेत्रबाट नेपालको घरेलु यो ट्वान्टी२० लिगको टिम लिन र नेपाल क्रिकेटमा लगानी गर्नलाई धेरै नै चासो लिइएको छ । उहाँहरू नेपालको क्रिकेटको संरचनामा एउटा हिस्सा बन्न खोजिरहनुभएको छ, खड्काले भने, विगतको ट्वान्टी२० बाट शिक्षा पाइसकेका छौं । त्यसैले अहिले क्यानले यसलाई आफ्नै स्वामित्वमा आयोजना गर्छ । किनभने क्यानका लागि यो आम्दानीको मुख्य स्रोत हो । विश्वका राम्रा खेलाडी ल्याएर यहाँ खेलाएर राम्रो सन्देश दिन चाहन्छौं । विभिन्न राष्ट्रिय र अन्तर्राष्ट्रिय कम्पनीले इच्छा देखाएका छन् । अन्तर्राष्ट्रिय कम्पनी राख्नेनराख्ने बारे बोर्ड बैठकले निर्णय गर्नेछ ।गत वर्ष क्यानले भारतीय कम्पनी सेभेन थ्री स्पोर्टसलाई साझेदार बनाउँदै नेपाल टी२० लिग आयोजना गरेको थियो । तर, म्याच फिक्सिङ, स्पट फिक्सिङसहितका विवाद आएपछि सेभेन थ्री स्पोर्टसका प्रमुख जतिन आहुलिवालाको टोली प्रतियोगिता बीचैमा छाडेर भागेपछि अन्योल बनेको थियो । क्यानले जसोतसो प्रतियोगिता आयोजना गरे पनि प्रतियोगितामा सहभागी दुई टोलीका खेलाडीले अझै पूरा पारिश्रमिक पाएका छैनन् भने लुम्बिनी अलस्टारलाई विजेताको पुरस्कार रकम दिइएको छैन । २३ खेलाडीले पुरा पारिश्रमिक पाउन बाँकी रहेको स्वीकार्दै सचिव खड्काले उनीहरूलाई कसरी त्यो पैसा दिने भनेर निर्णय गर्न बाँकी रहेको र बोर्ड बैठकले त्यसको निर्णय गर्ने बताए । खेलाडीलाई बाँकी पारिश्रमिक रकम दिने भनेर आश्वासन दिइएको उनले बताए ।"
लालीगुराँससँग आर्मी पराजित,(लमजुङ)विभागीय टोली त्रिभुवन आर्मी क्लबले ३१ औं त्रिवेणी कप फुटवल प्रतियोगितामा बिहीबारमा लालीगुराँस युवा क्लब भुजुङसँग पराजित भोगेको छ । बेसीसहरस्थित सहजी खेलमैदानमा आर्मी २० ले पराजित भयो । प्रतियोगितामा सहभागी दुवै विभागीय टोली बाहिरिएको छ । अघिल्लो दिन नेपाल पुलिस क्लब स्थानीय टोली लाङ्दीदेवी युवा क्लव नाल्मासँग पराजित भएको थियो ।आर्मीले पहिलो हाफमा दिएको दबाबका बाबजुत १९ औं मिनेटमा लालीगुराँसका विशाल घलानले गोल गरेर टोलीलाई अग्रता दिलाए । घरेलु मैदानमा दर्शकको साथ पाएपछि हौसिएका लालीगुराँसका लागि ३४ औं मिनेटमा नीरज चौधरीले गोल थपे । स्थानीय टिम २० को अघि बढ्यो ।लमजुङस्थित चण्डीप्रसाद गणका सैनिकहरू हुटिङ साथ पाए पनि आर्मीले गोल फर्काउन नसक्दा स्तब्ध बन्यो । प्लेयर अफ द म्याच लालीगुराँसका विशाल घलान भए । उनले ५ हजार रुपैयाँ प्राप्त गरे । भुजुङले फाइनल प्रवेशका लागि शुक्रबार अभिषक चर्च रजहर नवलपुरको सामना गर्नेछ । क्वाटरफाइनलमै बेसीसहर युथ सोसाइटीले एलजी एसोसिएसन पोखरालाई १० ले पराजित गरेको थियो । पहिलो हाफ गोलरहित बराबरी बनेको खेलमा दोस्रो हाफको ३८ औं मिनेटमा विदेशी खेलाडी स्टेफन विनोङको गोल गरेका थिए । कर्नरबाट आएको बल सदुपयोग गर्दै विनोङले गोल गरे । एलजीका खेलाडीले ह्यान्ड भएको अपिल गरे पनि रेफ्रीले गोलको मान्यता दिए । बेंसीसहर युथका गोलकिपर टिकेन्द्र थापा प्लेयर अफ द म्याच भए । उनले ५ हजार रुपैयाँ पाए । सेमिफाइनल पुग्न बेंसीसहर युथले शुक्रबार लाङ्दी देवी युवा क्लब नाल्माको सामना गर्नेछ । फाइनल शनिबार हुने आयोजक त्रिवेणी युवा क्लबका अध्यक्ष राजकुमार घिमिरेले बताए ।
इतिहासकै छोटो टेस्टमा भारतको जित,केपटाउन (एएफपी) भारतले दक्षिण अफ्रिकालाई ७ विकेटले पराजित गर्दै बिहीबार दोस्रो टेस्ट क्रिकेट जितेको छ । यससँगै शृंखला ११ को बराबरीमा पुगेको छ । एडेन मारक्रमले दोस्रो दिन उत्कृष्ट शतक बनाए पनि भारतले टेस्ट इतिहासमै सबैभन्दा छोटो खेलमा जित निकालेको हो । जितका निम्ति ७९ रनको लक्ष्य पाएको थियो । त्यसलाई १२ ओभरमा आत्मसात् गरेको थियो । सेन्चुरियनमा भएको पहिलो टेस्ट दक्षिण अफ्रिकाले एक इनिङ्स र ३२ रनले जितेको थियो । ब्याटिङका लागि निकै कठिन पिचमा भारतका ओपनर यशस्वी जयसवालले पहिलो बलदेखि नै आक्रमण गर्ने रणनीति लिए । उनले २३ बलमा २८ रन बनाए । उनी नान्द्रे बरगरको बलमा आउट भए । त्यसपछि शुभमन गिलले १० र विराट कोहलीले १२ रन बनाए । श्रेयस ऐरले विजयी चौका प्रहार गरे । कप्तान रोहित शर्मा १६ रन बनाएर नटआउट रहे । त्यसअघि मारक्रमले १ सय ३ बलमा १ सय ६ रन बनाए । दक्षिण अफ्रिका लञ्च अगाडि १ सय ७६ रनमा अलआउट भयो । जसप्रित बुमराहले ६१ रन दिएर ६ विकेट लिए । टेस्ट पहिलो दिनमै २३ विकेट खसेको थियो । पहिलो दिन दक्षिण अफ्रिका आफ्नो पहिलो इनिङ्समा ५५ रन बनाएर अलआउट भएको थियो । पूरा खेल भने साढे एक दिन वा ५ सय ४२ बलमात्र चलेको थियो । स्पष्ट विजेता निस्केको यो नै टेस्ट इतिहासको अहिलेसम्मकै सबैभन्दा छोटो खेल हो । यसअघि सन् १९३२ मा अस्ट्रेलियाले ६ सय ५६ बलमात्र चलेको मेलबर्न टेस्टमा दक्षिण अफ्रिकालाई पराजित गरेको थियो ।
खेलाडी आवासका लागि मन्त्री निवास मागिने,काठमाडौं (कास) राष्ट्रिय खेलकुद परिषद् (राखेप) ले पुल्चोकस्थित हरिहरभवनमा रहेको मन्त्री निवासलाई खेलाडी आवासका लागि प्रयोग गर्न लागि प्रस्ताव गर्ने निर्णय गरेको छ । राखेप कार्यकारी समितिका संयोजक राखेपका सदस्यसचिव टंकलाल घिसिडको अध्यक्षतामा बसेको बैठकले उक्त प्रस्ताव गर्ने निर्णय गरेको हो ।खेलाडीको प्रशिक्षणलाई प्रभावकारी बनाउने उद्देश्यसहित हालको मन्त्री निवास ललितपुर भैंसेपाटीमा निर्मित भवनमा स्थानान्तरण भएपछि त्यहाँ खेलाडी आवासमा रूपान्तरण गर्ने गरी प्रस्ताव गर्ने निर्णय गरेको हो ।विगतमा नेपालमा भएका अन्तर्राष्ट्रिय तथा नेपालले भाग लिने विभिन्न प्रतियोगितामा सहभागी हुने खेलाडीलाई बन्द प्रशिक्षणका क्रममा होटल तथा बसोवास खर्चवापत राज्यले ठूलो धनराशि खर्च गर्नुपर्ने बाध्यात्मक अवस्थाको अन्त्य गर्न यो निर्णय गरिएको सदस्यसचिव घिसिङले बताएका छन् ।
गलकोट र ताराखोला फाइनलमा,"बागलुङ (कास) गलकोट नगरपालिका र ताराखोला गाउँपालिका बागलुङमा भइरहेको खुला पुरुष भलिबल प्रतियोगिताको उपाधिका लागि भिड्ने भएका छन् । सातौं बागलुङ महोत्सवमा आयोजना गरिएको प्रतियोगितामा बिहीबार गलकोटले ढोरपाटन नगरपालिकालाई प्रतिस्पर्धात्मक खेलमा २३२५, २५१९, २५२०, १५२५, १५१२ ले हराएको थियो ।बिहीबारै ताराखोला भने होटल माउन्टेन भ्यूलाई पराजित गरेर फाइनल पुगेको हो । ताराखोलाले २५२१, २५१७, २०२५, २९३१, १५१० को सेटमा जित पायो । त्यसअघि ताराखोलाले निसीखोला गाउँपालिकालाई २७२५, १९२५, २५२३, २५२१ ले हराएको थियो । ढोरपाटन भने बागलुङ नगरपालिकाको तित्याङ खेलकुद समितिलाई २५२०, २८२६, २५२१ हराएर सेमिफाइनलमा गलकोटसँग भिड्न पुगेको थियो ।धौलागिरी बहुमुखी क्याम्पसको मैदानमा शुक्रबार तेस्रो स्थानका लागि ढोरपाटन नगरपालिका र होटल माउन्टेन भ्यू भिड्नेछन् । फाइनल शनिबार हुने संयोजक किशोर छन्त्यालले बताए ।"

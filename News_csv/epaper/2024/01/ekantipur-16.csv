शीर्षक,विवरण
आर्थिक वर्षको ६ महिनामा सरकार ४८ अर्ब घाटामा,"चालु खर्चको तुलनामा विकास निर्माणलगायतका क्षेत्रमा जाने पुँजीगत खर्चको अवस्था भने अत्यन्त निराशाजनक छ । यस वर्ष पुँजीगत खर्च शीर्षकमा तीन खर्ब दुई अर्ब सात करोड विनियोजन भएकामा आधा वर्ष बितेर जाँदा १६३ प्रतिशत अर्थात् ४९ अर्ब २४ करोड खर्च भएको छ । पुँजीगत खर्च बढाउन सरकारले विकास आयोजनाको तीव्र अनुगमन, अन्तरसरकारी निकायबीच समन्वय, ठूला आयोजना निर्माणको जिम्मा पाएका निर्माण व्यवसायीको कामकारबाहीबारे उनीहरूको देशका सरकारकै स्तरबाट छलफल चलाउनुपर्छ, नेपाल राष्ट्र बैंकका पूर्वकार्यकारी निर्देशक तथा अर्थविद् नरबहादुर थापा भन्छन्, सरकारले ठेकेदारको भुक्तानी, ब्याज अनुदानको पैसा, शिक्षकको चौमासिक पेन्सन, विकास निर्माणलगायतको भुक्तानी पनि रोक्नु भएन ।गत वर्षको तुलनामा सरकारी वित्तमा सामान्य सुधार देखिए पनि त्यसअघिको वर्ष (आव २०७८७९) को अवस्थामा पुग्न नसकेको अर्थविद् थापाको भनाइ छ । राजस्व परिचालन, पुँजीगत खर्चमा सरकारले अझै तदारुकता देखाउनुपर्ने देखिन्छ । पुँजीगत खर्च बढाउनकै लागि भन्दै सरकारले बजेटमा विभिन्न कार्यक्रमहरू ल्याएको थियो । जस्तै, वन मन्त्रालयसँग सम्बन्धित, ठेक्का बजेटमा प्रस्ताव गरिएका सुधारका कार्यक्रम कार्यान्वयन भएनन्, उनी भन्छन्, सरकारले पुँजीगत खर्च कम हुनुको कारण पत्ता लगायो र बजेटमा सुधारका कार्यक्रम ल्यायो, तर लागू गरेन, त्यसैले सरकारी वित्तमा अपेक्षित सुधार हुन सकेन । अर्थमन्त्री प्रकाशशरण महत भने अर्थतन्त्र सुधारको बाटोमा लागेको दाबी गर्छन् । बाह्य सूचकहरू सबल बन्दै गएको, ब्याजदर घट्दै गएको, कर्जा प्रवाह बढिरहेको, राजस्व संकलन पनि बढ्दो क्रममा रहेको लगायतका कारणले अर्थतन्त्रमा सुधारका आधार भेटिएको अर्थमन्त्रीको भनाइ छ । २०७२ सालको भूकम्पपछि सरकारी ऋण बर्सेनि बढ्दो क्रममा छ । अर्थविद्हरूका अनुसार सरकारले लिएको ऋणको ठूलो हिस्सा उत्पादनमूलक क्षेत्रमा खर्च भएको छैन । तर, वैदेशिक र आन्तरिक ऋणको साँवाब्याज भुक्तानीलगायतका वित्तीय व्यवस्थाका लागि मात्रै बजेटको ठूलो हिस्सा खर्च गर्नुपर्ने बाध्यता सरकारलाई छ । यसकारण पनि सरकारी वित्तमा चाप परेको अर्थविद्हरूको विश्लेषण छ । चालु आर्थिक वर्षमा हिसाब वित्तीय व्यवस्था शीर्षकमा तीन खर्ब सात अर्ब ४५ करोड बजेट विनियोजन भएकोमा ६ महिनाभित्र २६२ प्रतिशत अर्थात् ८० अर्ब ४३ लाख बराबर खर्च भएको छ । पछिल्ला वर्षहरूमा महँगो ब्याजदरमा सरकारले ऋण लिने, त्यसमध्ये केही रकम स्थानीय तह र प्रदेश सरकारलाई दिने, ती निकायले खर्च गर्न नसक्ने, त्यो पैसा राष्ट्र बैंकमा थुप्रिने र त्यसको ६० प्रतिशत रकम वाणिज्य बैंकले बिनाब्याज उपयोग गर्ने प्रवृत्ति रहेको अर्थविद् थापाको विश्लेषण छ । यो राज्य स्रोतको व्यापक दुरुपयोग हो, उनी भन्छन्, यस्तो काम पछिल्लो आधा दशकदेखि भइरहेको छ, यो राम्रो भएन । राष्ट्र बैंकको तथ्यांकअनुसार गत मंसिरसम्म सरकारका विभिन्न खातामा एक खर्ब ८७ अर्ब ८६ करोड (प्रदेश सरकार तथा स्थानीय सरकारको खातामा रहेको रकमसमेत) नगद मौज्दात रहेको छ । २०८० असार मसान्तमा यस्तो मौज्दात ७१ अर्ब ९८ करोड रहेको थियो । यो खातामा मौज्दात बढ्नुको अर्थ सरकारी खर्च हुन नसक्नु हो ।अपेक्षा अनुसार सरकारी वित्तको लक्ष्य प्राप्ति हुन नसकेको अर्थ मन्त्रालयका प्रवक्ता धनीराम शर्मा पनि स्वीकार्छन् । अर्थतन्त्रका अन्य आर्थिक सूचकमा सुधार भए पनि सरकारी वित्तका चुनौती कायमै रहेको प्रवक्ता शर्माको भनाइ छ । सरकारको आम्दानी र खर्चको अन्तर अहिले पनि धेरै नै छ । सार्वजनिक वित्तसम्बन्धी सूचक जस्तै राजस्व वृद्धिमा अपेक्षित सुधार गर्न सकेका छैनौं, जति प्रयास गरे पनि पुँजीगत खर्च बढाउन सकेका छैनौं, ऋणको साँवाब्याजमा ठूलो स्रोत गइरहेको छ, उनी भन्छन्, समग्रमा सार्वजनिक वित्त व्यवस्थापन गर्ने काममा सरकारको चुनौती कायमै छ । हरेक पछिल्ला महिनामा सुधार बढ्दै गए पनि वार्षिक लक्ष्यलाई भेट्टाउन अलि गाह्रो भएको अर्थ प्रवक्ता शर्माको भनाइ छ । ६ महिनामा ६ खर्ब ६८ अर्ब राजस्वको लक्ष्य हो, ५ खर्ब १८ अर्ब उठेको छ, सरकारी आय र खर्चको अवस्था पक्कै पनि सन्तोषजनक होइन, तर सुधारोन्मुख अवस्थामा छ, उनले थपे, पुँजीगत खर्चको क्षेत्रमा थालिएका प्रयासका सुधारको नतिजा बिस्तारै आउँछ ।"
"अर्थमन्त्री प्रकाशशरण महतको दाबी 'अर्थतन्त्र समस्यामै थियो,बल्ल सुधारको बाटो लिएको छ","तलबभत्ताको दायित्व त छँदै छ । त्यसबाहेक स्थानीय तह र प्रदेशलाई बजेट विनियोजन गर्नुपर्ने भएकाले संघसँग पुँजीगत खर्चको आकार घट्दै गएको हो । तर, सामाजिक सुरक्षा, ऋणको साँवाब्याज भुक्तानीलगायत दायित्व संघले मात्र व्यहोर्नुपर्छ । अर्थतन्त्रका बाह्य सूचक सबल छन्, वित्तीय प्रणालीमा पर्याप्त तरलता छ, ब्याजदर घट्दो छ र तर पनि निजी क्षेत्र अर्थतन्त्र मन्दीमा रहेको बताइरहेको छ । यो अवस्था किन आयो ? मन्दीबाट अर्थतन्त्र केही अघि बढिसकेको छ । राजस्व संकलनमा वृद्धि, सेयर बजार र घरजग्गा कारोबारमा सुधारले पनि त्यो पुष्टि हुन्छ । हिजोका दिनमा सस्तो ब्याजदरमा धेरै कर्जा प्रवाह भयो । धेरैले ऋण लिए । त्यो पैसा घरजग्गा, सेयरलगायत क्षेत्रमा लगानी भयो । केही समयपछि ती क्षेत्रको कारोबारमा सुस्तता आयो । त्यहीबेला बैंक ब्याजदर बढ्न थाल्यो । एकातिर लगानी भएको सेयर र घरजग्गा क्षेत्रबाट प्रतिफल प्राप्त हुन सकेन र अर्कोतिर ऋणको दायित्व बढिरह्यो र उनीहरू तनावमा छन् । यो जमात निकै धेरै छ । उनीहरूले अर्थतन्त्र सकिन्छ, आफूहरूको उठिबास लाग्न लाग्यो भनिरहेका छन् । यद्यपि ती ऋणीलाई लक्षित गरी कर्जाको पुनर्तालिकीकरण र पुनःसंरचना गर्न दिइएको छ । ब्याजदर घटिरहेको छ । यसले पुराना ऋणीलाई राहत दिएको छ भने नयाँ ऋणीले पनि सस्तो ब्याजदरमा ऋण पाउने अवस्था बनेको छ । वैशाखमा लगानी सम्मेलन गर्दै हुनुहुन्छ । यसअघिका सम्मेलनको नतिजा राम्रो छैन । यो सम्मेलन के मानेमा भिन्न छ ? पहिले लगानी सम्मेलन भयो तर विविध समस्याका कारण अपेक्षित नतिजा देखिएन । अहिले अवस्था फरक छ । भारतले १० वर्षमा १० हजार मेगावाट बिजुली किन्ने भनेको छ । बजार सुनिश्चित भएपछि लगानीकर्ता उत्साहित हुन्छन् । भारत, युरोप र अमेरिकालगायत विश्वव्यापी रूपमा लगानीकर्ताले रुचि देखाएका छन् । यो वर्ष सबैभन्दा बढी पर्यटक आएका छन् । पूर्वाधार क्षेत्रमा लगानी बढाउँदा यो क्षेत्रमा राम्रो सम्भावना छ । सूचना प्रविधिमा पनि राम्रो छ । लगानीमैत्री वातावरण बनाउन सरकारले पनि कानुनी र व्यावहारिक अड्चन फुकाउनतर्फ काम गरिरहेको छ ।"
म्याद गुज्रेका अश्रुग्यासको भरमा प्रहरी,"दुवै घटनाको जाँचबुझ गर्न आयोग र समिति बनेका छन् । प्रतिवेदन आउन बाँकी नै छ । सरकारले भने मृतकका परिवारलाई राहत, क्षतिपूर्ति र रोजगारीको ग्यारेन्टी गरिसकेको छ । घातक बल प्रयोगको बाध्यता हटाउन भने सरकारबाट अझै ठोस निर्णय हुन सकेको छैन ।दुवै घटनाको पृष्ठभूमि भीड नियन्त्रण उपकरण अभावसँग जोडिएर आउने नेपाल प्रहरीका निमित्त प्रवक्ता प्रहरी वरिष्ठ उपरीक्षक (एसएसपी) दानबहादुर कार्की बताउँछन् । भीड नियन्त्रण गर्न चाहिने आवश्यक उपकरण अभाव छन्, कतिपय उपकरण म्याद गुज्रेर काम नलाग्ने अवस्थामा पुगिसकेका छन्, उनले भने । म्याद गुज्रेका उपकरण विस्थापित र आवश्यकता पूर्ति गर्न केही साताअघि प्रहरी प्रधान कार्यालयले गृह मन्त्रालयमा माग सूचीसहितको प्रस्ताव पेस गरेको छ । जतिसक्दो चाँडो कम घातक उपकरण खरिद नगर्ने हो भने आफूसँग जेजस्ता हातहतियारलगायतका बन्दोबस्ती छन्, त्यहीबाट काम चलाउनुपर्ने बाध्यता रहेको प्रहरी अधिकारीहरू बताउँछन् । म्याद गुज्रिएका अश्रुग्यास प्रयोग गरेको भनेर प्रहरीमाथि मानवअधिकारका दृष्टिबाट पनि प्रश्न उठ्ने गरेको छ । बालकुमारीग्वार्को क्षेत्रको प्रदर्शनमा प्रहरीले डेढ सयभन्दा बढी अश्रुग्यासका सेल प्रहार गरेको थियो । त्यसमध्ये धेरैजसो मिति गुज्रेका ग्यास सेल थिए । म्याद गुज्रेकै कारण अश्रुग्यासले काम नगर्दा भीड नियन्त्रण गर्न कठिन भएको निष्कर्ष प्रहरीले निकालेको थियो ।बरहथवा र बालकुमारी घटनापछि प्रहरी प्रधान कार्यालयले म्याद गुज्रेका अश्रुग्यासलगायत उपकरण विस्थापित र त्यसलाई पूर्ति गर्ने गरी खरिद बजेटको जोहो गरिदिन गृहमा प्रस्ताव गरेको हो । प्रहरीले २ साताअघि गृहमा पठाएको प्रस्तावमा भीड नियन्त्रणमा खटिने सुरक्षाकर्मीले लगाउने व्यक्तिगत सुरक्षा उपकरण (राइट कन्ट्रोल गियर) ८ हजार ८ सय थान, २४ हजार राउन्ड अश्रुग्यास, भीडलाई तर्साउनचेतावनी दिन प्रयोग हुने १ लाख ब्ल्यांक राउन्ड, रबरका बुलेट २ लाख राउन्ड, २ हजार थान ह्यान्ड स्मोक ग्रिनेड, करिब ५ हजार थान मल्टी ग्यास गन सेल, पेपर स्प्रेसहितका सामग्री समावेश छ । यसको लागत ४० देखि ५० करोड रुपैयाँ अनुमान गरिएको छ । भीड तथा विरोध प्रदर्शनका बेला नागरिकका वाक् तथा अभिव्यक्ति स्वतन्त्रतालाई समेत सम्मान र संरक्षण गर्दै त्यसको आवरणमा हुने अराजक, उच्छृंखल र उत्तेजक गतिविधि नियन्त्रण गर्न न्यूनतम क्षति हुने गरी कमभन्दा कम बल प्रयोग गरेर परिस्थिति नियन्त्रणमा लिन सक्ने परिस्थिति बनाउन त्यहीअनुसार गैरघातक उपकरण खरिद प्रस्ताव गरेका छौं, एसएसपी कार्कीले भने ।"
जसले छोराको हरेक रनको हिसाब राख्छिन्,"(काठमाडौं)बाल्यकाल सम्झ्यो कि कप्तान रोहित पौडेलको स्मृतिमा तीन कुरा घट्टझैं फनफनी घुम्छन् आमा, क्रिकेट र पिटाइ । आमाको काख छाडेर हिँड्न सक्ने भएदेखि रोहित मैदानमा पुग्थे र क्रिकेट खेल्थे । परिणाममा हात लाग्थ्यो आमाको पिटाइ । नवलपरासीको बर्दघाट नजिकको बुद्ध टोलमा उनको घर थियो । घरभन्दा डेढदुई किलोमिटर पर मैदान थियो । त्यहाँ म क्रिकेट खेल्न जान्थें, आमा पछिपछि आउनु हुन्थ्यो र फर्काउन खोज्नु हुन्थ्यो रोहितले सम्झनाको तरेलीमा सपक्कसँग बसेको बाल्यकाललाई सुमसुम्याए, म क्रिकेट खेलेरै छाड्ने जिद्दी गर्थें र आमा कसै गरे जान नदिने सुरसारमा आउनु हुन्थ्यो ।आपसमा कुरा नमिलेपछि के हुन्छ ? स्पष्ट छ, झगडा हुन्छ । र, झगडामा जो सानो छ, उसैले पिटाइ भेट्छ । यो नियम बालक रोहितको जीवनमा पनि नबिराई लागू भइरह्यो, धेरै वर्षसम्म । गाउँमा एक निजी पाठशाला थियो लिटिल बुद्ध । दिनभरि यहाँ पढेपछि छुट्टी हुनेबित्तिकै रोहित हतारहतार घर आउँथे, झोला फुत्त फालेर र लुगा स्वाट्ट फेरेर पाँचछ वर्षका उनी हातमा बल र ब्याट बोकेर सुटुक्क निस्कन्थे । अनि, साथीहरूको घरघर पुगेर खेलाडी जम्मा गर्थे र मैदानमा पुग्थे । यो उनको नित्य काम थियो । आफूले चलाएको साइकल वरिपरि टोलीका अन्य सदस्य हुन्थे । मानौं, भविष्यको कप्तानी जिम्मेवारी उनी अहिलेदेखि बोक्न चाहन्थे उनलाई यसो गर्नबाट रोकेर आमा रोहितलाई पुस्तकहरूसँग रमेको हेर्न खोज्थिन् र भनेको नमान्दा पिट्नु अनिवार्य रूपले निर्वाह गर्नुपर्ने आफ्नो इच्छा नगरिएको भूमिका ठानेकी थिइन् उनले । र पनि, रोहितले आमाका हातबाट फुत्किएर भाग्दै मैदान जान छाडेनन्, खेल्न रोकेनन् । उनको यो दगुराइ सायद तालिम थियो आमाको, मैदानमा बिजुलीसरी कुद्नलाई । खेलको सफलता अवरोधहरूको डटेर सामना गर्नु हो भने, रोहितलाई यसको पहिलो प्रशिक्षण आमाबाटै मिलेको थियो । पोले पनि घामै जाती, कुटे पनि आमै जाती भन्ने उखान रोहितलाई त्यतिबेला थाहा थिएन । र, आमाले उनकै भलाइ सोचेर पिटेकी हुन् भन्ने पनि उनी जान्दैनथे । उनकी आमा पाल्जेनलाई छोराले क्रिकेट खेलेकाले होइन, उति पर असुरक्षित होला भन्ने डरले सताउँदो रहेछ । यो त मैले धेरैपछि बुझें, रोहितले धत्तेरिका भनेजसरी पुर्पुरोमा हात पुर्याए, त्यतिखेरचाहिँ मलाई यसरी छेक्न खोजेकामा रिस उठ्थ्यो र घरै छाडेर हिँडिदिन्छु अनि थाहा पाउलिऊ भनेर आमासँग झगडा गर्थें । धेरै पछि, नभनिएका अनेकन कुराहरू पनि बुझ्ने भएपछि, कप्तान रोहितलाई स्मृतिपटलमा कुँदिएका ती दिनहरूमा आमाको मायाको भिन्न स्वरूपको बोध हुन थालेको हो । आमाको पहिलो र एक मात्र चासो बच्चाको सुरक्षा हुँदो रहेछ, रोहित भन्छन्, त्यसका लागि आमाहरू बच्चालाई पिट्न पनि सक्दा रहेछन्, त्यो त मलाई थाहासम्म पनि थिएन !भिन्न शैली र आवरणमा आमाको उही ममतामयी वात्सल्य प्रकट भइरहँदो रहेछ भनेर रोहितलाई तब धेरै महसुस हुन्छ जब उनी टाढा कतै क्रिकेट खेलेर थाकिरहेका बखत आमा भिडियो कल गर्छिन् र भन्छिन्, हेर् दुब्लाएर नाक मात्रै बाँकी छ, भोकै बस्छस् कि के हो कान्छा ?चिनजानका सारा कप्तान रोहितको आगामी खेलको जानकारी लिन वा जारी खेलमा भइरहेको प्रगति जान्न वा बितेका खेलमा उनले बटुलेका रनहरूको प्रशंसा गर्न आतुर हुन्छन् । एउटी आमा छिन् जसलाई यी सबमा कुनै चासो छैन । उनलाई त रोहितले के खायो जान्नु छ, सञ्चो छ कि छैन थाहा पाउनु छ । अनि किन यतिका दिन बितिसक्दा पनि छोरोले फोन गरेन भनेर हप्काउनु छ । मानिसहरू अनकन्डिसनल लभको कुरा गर्छन्, मलाई आमाको याद आउँछ क्रिकेटको पछि लाग्दा दस वर्षदेखि लगातार घरबाहिर बस्न पुगेका रोहित गएको साता एक घुर्मौलो साँझ ब्याट र बललाई थन्काएर आमाको सम्झना गर्दै आफ्नै अनुभूतिको पिचमा दौडिए, किनभने, यो संसारमा एउटी आमा नै हुन् कुनै सर्त नराखी माया गर्न सक्ने ।रोहितका बुबा कुमार पौडेल भारतीय सैनिक हुनाले देख्न पाएका थिए, छिमेकी देशमा क्रिकेटको के भाँडिम महिमा छ । त्यो अनुभवको मधुर उज्यालोमा उनी छोराको क्रिकेट प्रेमलाई बुझ्थे र त्यसलाई मलजल गर्न ब्याट अनि बलहरू किनिदिन्थे । आफूभन्दा ९ वर्षले जेठो दाजु राजु स्वयं क्रिकेटका पारखी हुनाले भाइलाई खेलेरै साथ दिन्थे । पाँच वर्षले जेठी दिदी चित्राचाहिँ आमाको पक्षमा उभिँदै जान्ने भएर क्रिकेट खेलिटोपलेको भनेजसरी पेस हुन्थिन् मौका बेमौकामा र उनको पिटाइ खुवाउने मामिलामा भ्याएसम्म उत्प्रेरकको चरित्र दत्तचित्तले निभाउँथिन् । घामपानी, हुरीबतास र जाडोगर्मी केही नभनी रोहितचाहिँ दिदी र आमाको आँखा छलेर वा समात्न आइपुग्नेका हातबाट फुत्किएर मैदान पुगेरै छाड्थे । यस्तोमा, आमा मैदानमै आउँथिन् र एकसुरले खेलिरहेका रोहितलाई लपेट्याइदिन्थिन् । भाइलाई समेत भाँडेको अभियोगमा राजुले पनि चुटाइ भेट्थे कहिले त । यो देख्दा चित्रा सन्तुष्टिको एक तिख्खर दृष्टि फाल्दै उनीहरूतिर हेरेर मौन बस्थिन् जसको अर्थ ठिक्क पर्यो वा खुच्चिङ मध्ये एक हो भन्ने उनीहरू जान्दथे, कसैले नभने पनि । अलिक ठूलो भएपछि आईपीएल, विश्वकप वा क्रिकेटका अन्तर्राष्ट्रिय खेल हुँदा रोहित मैदान छाडेर टेलिभिजनको पर्दा अगाडि उत्सुक आँखा र उल्लासपूर्ण हृदय लिएर डेग नहल्ली बस्थे जसरी बस्छ कुनै जादुगरको अगाडि एक बालक । उस्तै इरादाले हिन्दी टेलिसिरियल हेर्न बसेकी हुन्थिन् चित्रा । फसाद के भने घरमा टीभी एक थियो र अलग दृश्यका अलग दर्शक थिए दुई जसका रुचि आपसमा कहीँ कतै मिल्दैनथे । यस्तोमा दिदी र मबीच झगडै पर्थ्यो, क्रिकेट हेर्ने कि सिरियल हेर्ने भनेर रोहित अहिले सम्झँदा मज्जा आउने र त्यतिबेला कन्सिरीका रौं तात्ने किशोर वयका कच्चा तर यादगार दिनहरूलाई खट्टामीठा स्वादमा पस्किन्छन्, हामी रिमोट खोसाखोस गर्थ्यौं, झगडा सामसुम पार्न आमा आउनु हुन्थ्यो, म भागिहाल्थें, दिदीले मार चुटाइ भेट्थी !दिनहरू सधैं एकनास हुँदैनन् । क्रिकेटप्रतिको रोहितको लगाब जति गरे पनि कम नभएपछि पाल्जेनले त्यसप्रतिको आफ्नो आक्रोश कम गरिन्, कम के पूरै हटाइदिइन् । एक क्षण यस्तो पनि आयो, रिमोट खोसाखोस पर्दा झगडा पर्ने उही छत मुनिको उही टेलिभिजन अगाडि नेपालले खेलेको सन् २०१४ को ट्वान्टी२० विश्वकप बाबु र दाजुका साथ बसेर रोहितले हेर्न पाए, खुब उत्सवका साथ । यसमा आमा र दिदीले कैफियतको एउटै टिप्पणी गरेनन्, बरु चिया खाजा खुवाएर माहोललाई मिठासपूर्ण बनाइदिए । त्यसै वर्षदेखि जुँगाको रेखी बस्दै गरेका रोहितलाई आमाले खेल्नमा कुनै वाधा हालिनन् । जति समय जहाँ गएर खेले पनि केही बोलिनन् । बरु भनिन्, जहाँ गए पनि आफ्नो ख्याल गरेस्, भोजन र विश्राम गरेस् । तिनताकसम्म रोहितका लागि गाउँको मैदान सानो भइसकेको थियो । उनी प्रशिक्षण लिन आउने भए, काठमाडौंको बालुवाटार क्रिकेट एकेडेमीमा । क्रिकेटको यो पहिलो टाढाको यात्रा थियो रोहितको र पहिलोपल्टै राजधानी सहर आउँदै थिए उनी । साथमा थिइन्, उनै चित्रा जसको बिहा भइसकेको थियो र पतिका साथ बालुवाटरमै बस्थिन् । अब रोहित दिदी भिनाजुकामा बसेर ढुक्कले रातोदिन क्रिकेट सिक्न थाले । आमाले पकाएको सोयाबिनआलुको तरकारी काठमाडौंका कुनै रेस्टुराँमा पनि पाइँदो रहेनछ भन्ने भेउ उनको जिब्रोले सायद पाइसकेको थियो । त्यसैको नियास्रोले होला, रोहित दुई महिनापछि घर फर्के, थोरै समयका लागि । यसपटक उनी काठमाडौं एक्लै आउँदै थिए । दैलोबाट उनी निक्लने बेलामा आमाले आँसु झारिन्, रोहितलाई उधुमै उकुसमुकुस भयो । मैले त्यसअघि र त्यसपछि पनि कहिल्यै आमाको आँखामा आँसु देखेको छैन रोहित अहिले पनि अवाक हुन्छन् पाल्जेनका अश्रुयुक्त नयन सम्झँदा, सकस हुँदो रहेछ आमा रोएको देखेपछि । आमाको यो अगाध मायालाई मनको कुनै कुनामा राखेर दुई वर्षसम्म रोहित काठमाडौंका मैदानहरूमा पूरा लगावका साथ क्रिकेट प्रशिक्षणमा डटिरहे । उनका प्रशिक्षक सुनील लामा र रिकेश लामा रोहितको ब्याटिङ कौशलदेखि प्रभावित थिए र यू१९ एसिया कपमा उनलाई खेलाउन चाहन्थे । यसका लागि उनले छनोट चरणमा क्षेत्रीय प्रतियोगिता भैरहवाबाट खेल्न सुझाए । रोहितले त्यसै गरे र छानिए । काठमाडौंमा उनीजस्तै छानिएर आएका अरू ५२ खेलाडी थिए । त्यसमध्येबाट यू१९ एसिया कपको नेपाली टोलीमा उनी पनि छानिए । अंग्रेजीमा एउटा उखान छ लक फेवर्स द प्रिपेयर्ड । भनेको, तयारी गर्नेलाई भाग्यले साथ दिन्छ । रोहितको यतिका वर्षसम्मको तयारीलाई भाग्यले साथ तब दियो जब उनी सन् २०१६ मा भएको यू१९ एसिया कपमा खेल्न श्रीलंका जान पाए जहाँ उनले बलियो भारतविरुद्ध ६८ रन जोडेर औंसीको ताराझैं चम्के । उनी रातारात सामाजिक सञ्जालमा खोजिने र मिडियामा पढिनेदेखिने र सुनिने भइसकेका थिए, गाउँमा करेसाबारीमा तरकारीहरू फलाएर बसेकी उनकी आमालाई यसको अत्तोपत्तो पनि थिएन । छोराले राम्रो गरेको छ भन्ने छरछिमेकबाट भने गाइँगुइँ सुनेकी थिइन् । छोराले कस्तो खेल्दो रहेछ चाहिँ उनले २०१८ मा देख्न पाइन् जब उनलाई पोखरा प्रिमियर लिगमा पोखरा पल्टनबाट आफ्नो खेल हेर्न रोहितले आमालाई रंगशालामै बोलाए । आमाले खेल हेर्दै छिन् भन्ने भावले रोहितलाई रनहरू बटुल्न अतिरिक्त हौसला मिल्यो र पाल्जेनले प्रतिक्रियामा अरू दर्शकसँगै थपडी बजाइन् । त्यसपछि आमा हालै विश्वकप छनोटको मेरो खेल हेर्न कीर्तिपुर पनि आउनुभयो, आफूलाई घरदेखि पर्तिरको मैदानमा जान नदिने आमा अब त्यसभन्दा टाढा, धेरै टाढाका मैदानहरूमा आफैं भेट्न आउन थालेको प्रसंग भन्न पाउँदा रोहितको आँखामा जितको भाव टल्केको थियो, आमाले अब क्रिकेटका सबै नियमहरू बुझ्नु हुन्छ, नेपालका सबै खेलाडीहरूलाई चिन्नु हुन्छ र मैले बटुलेका सबै रनहरूको हिसाब गरेर राख्नु हुन्छ । रोहितका सबै खेलहरू घरको उही टीभीमा आमा, बाबु र दाजुहरू नछुटाई हेर्छन् । रिमोट खोसाखोस गर्ने दिदी चित्रा पतिका साथ उनलाई हेर्न काठमाडौंका मैदानमै आइपुग्छिन्, विदेशका प्रतियोगिता टेलिभिजनमै हेर्छिन् । प्रदर्शनहरू फितलो हुँदा प्रत्यक्ष हेरेर बसेका राजु भाइको कमजोरीमाथि टिप्पणी गर्दा रहेछन् । त्यस्ता साँझहरूमा आमा उनलाई फोन गर्छिन् र भन्छिन्, दाजुले तेरो खिल्ली उडाइराख्या छ, अलिक राम्रोसँग खेल् । त्यसपछि राजुले फोन खोस्छन् र तेरो योयो कमजोरी भयो कान्छा, यसरीयसरी खेल् भनेर सल्लाह दिन्छन् । अनि बाबु बोल्छन् र ज्यादा नअत्तालिन, आरामले सास लिन र खुब ध्यानले बलहरूलाई हावामा हुर्याएर छक्काका छक्का हान्न के गर्यो भने सकिन्छ भनेर उपायहरू बताउँछन् । मैदानबाट मात्रै होइन, मेरो नियमित प्रशिक्षण उताबाट पनि हुन्छ, रोहित खितखिताए, त्यसअनुसार गर्न सकिन भने दाइले मलाई बिल्ला हान्छ ! यसरी बिल्ला हान्ने दाजुबाट जोगिन र बाबुको आज्ञाकारी छोरा हुन अनि आमाको भरोसा कायम राख्न रोहितलाई मरिमेटेर खेल्ने बाध्यतै आइपर्दो रहेछ । त्यसैले होला, उनका सफलताहरू एकपछि अर्को गरी चुलिँदो छन् । रोहित तिनै हुन्, जसको कप्तानीमा नेपालले एकदिवसीय अन्तर्राष्ट्रिय मान्यतालाई कायम राख्दै छनोट चरण पार गरी एसिया कप खेलिसकेको छ भने अब विश्वकप खेल्ने तयारीमा छ । यो उपलब्धि उनको क्षमता कडा परिश्रम र खेलप्रतिको समर्पणको प्रमाण हो । रोहितले धेरै अन्तर्राष्ट्रिय प्रतियोगिताहरूमा नेपालको प्रतिनिधित्व गरेर लगातार असाधारण सीप प्रदर्शन गरिरहेका छन् जसलाई आमा नबिराईकन हेर्ने गर्छिन् । उनलाई एकदिवसीय अन्तर्राष्ट्रियमा नेपालको सबैभन्दा धेरै रन बनाउने खेलाडी र १ हजार रन पूरा गर्ने पहिलो नेपाली खेलाडी आफ्नै छोरा भन्ने उनलाई थाहा छ । ठूल्ठूला स्क्रिनमा संसारैभर हेरिएको पछिल्लो एसिया कप रोहितको गाउँमा पनि हेरिएको रहेछ, उनकी आमाले सार्वजनिक रूपमा छोराको क्रेज पहिलोपल्ट देखेको त्यही बेला थियो । घर फर्कंदा भैरहवा विमानस्थलमा उही बिल्ला हान्ने दाजु लिन आएका थिए, देख्नेबित्तिकै खुब स्नेहले अँगाले । साथमा केही गाडी मानिसहरू त्यहाँ आएका थिए । बर्दघाट पुग्दा रोहित छक्कै परे, पूरै नवलपरासी ओइरिएर उनको स्वागतमा फूलमालाका साथ बसेको रहेछ । रथमा उनलाई बर्दघाटदेखि घरसम्म ९ किमि अबिरजात्रा गर्दै लगियो । दैलोमा आमा फूलमालाका साथ छोराको पर्खाइमा हृदय खोलेर बसिरहेकी थिइन् । त्यस बेला आमालाई सबभन्दा खुसी देखें, रोहितले आँखा चिम्ले, त्यो देख्दा म खेल जित्दाभन्दा बढी खुसी भएँ । अचेल घर जाँदा यस्तो सिन्दूरजात्रा हरेक पटकजसो हुन थालेको छ । सुरुमा रमाइलो लागेको यो लावा लस्करलाई रोहित अब छल्न चाहन्छन् । अहिले उनी सुटुक्क पुग्ने गरेका छन् । नेपाली क्रिकेटको व्यस्त क्यालेन्डरमा उनीसँग घर जाने खासै फुर्सद पनि छैन । पछिल्लो एक वर्षमा उनी एकै पटक मात्र घर पुगे । कसैले वास्ता नगर्ने उही मैदानमा एक्लै पुग्ने केटोजस्तो, उनी कतै नअलमली एक्लै घर पुग्न चाहन्छन् । त्यसैले कसैलाई खबर नगरी यस पाला दसैंमा घर पुगे । गाउँमै हार्डवेयर व्यवसाय गर्ने दाजुकी छोरी एक वर्षकी भइसकिन् । कहिल्यै नदेखेको हुनाले काकाबालाई उनले चिनिनन्, एक अजनबीलाई जस्तो ट्वाल्ल हेरिन् मात्र । योचाहिँ मलाई नरमाइलो लाग्यो, म आफ्नै घरमा बिरानो जस्तो भइसकें, रोहितले लामो सास फेरे, के गर्ने ? टिम र देशका लागि खेल्ने रहर यस्तो छ कि आफ्नो र परिवारका बारेमा सोच्न अहिले साँच्चै गाह्रो छ ।"
पोखरा विमान दुर्घटनाको एक वर्ष मृतकका आफन्त भन्छन् यस्तो गल्ती नदोहोरियोस्,"(पोखरा)पोखरामा गत वर्ष भएको जहाज दुर्घटनामा छोरीज्वाइँ गुमाएकी गीता गुरुङ सोमबार दुर्घटनास्थल पुगिन् । गत वर्ष माघ १ मा ज्यान गुमाएका ७२ जनाको स्मृतिमा दुर्घटनास्थलमा निर्मित स्तम्भअघि धुपबत्ती बाल्दै आफूलाई छोडेर गएको भन्दै बिलौना गरिन् । अस्ट्रेलिया रहेकी पोखरा ढिकालेथरकी अनुषा र अमेरिका रहेका पोखराकै शिवकुमार गुरुङको प्रेम विवाह भएको सात महिना पुगेको थियो । शिवकुमारले अनुषालाई घरमा भित्र्याउन सँगै नेपाल आए । त्यस दिन काठमाडौंबाट यती एयरको जहाजमा पोखरा आउँदै थिए । विमानस्थलनेर आइपुग्दा जहाज सुरक्षित अवतरण गर्न सकेन । घारीपाटन र नयाँगाउँबीचको सेती खोंचमा जहाज दुर्घटनामा पर्यो । दुर्घटनाको एक वर्ष पुग्दा शिवकुमारको परिवारले नयाँगाउँपट्टि धुपबत्ती बाले, अनुषाको परिवारले वल्लोपट्टि । अनुषाका आफन्त अनिश गुरुङ दुर्घटना नहुँदो हो त अहिले दिदीभिनाजुले सुखमय दिन काटिरहेको हुने कल्पना गर्छन् । नेपालको हवाई क्षेत्रमा लापरबाही धेरै भयो, दिदी भिनाजुलाई श्रद्धाञ्जली दिएपछि उनले भने, जहाजको अवस्थाको जाँच पनि नियमित हुनुपर्यो । पाइलटले उडान गर्ने समयावधि कडाइका साथ लागू गर्नुपर्यो । जहाज दुर्घटनामा आफन्त गुमाएका बुद्धि ठकुरी अनिशसँग सहमत छन् । दुर्घटनामा मानवीय त्रुटिलाई मुख्य कारण देखाइए पनि पटकपटकको बहाना क्षम्य नहुने उनी बताउँछन् । अन्तर्राष्ट्रिय क्षेत्रको पनि ध्यानाकर्षण गराएको यस्तो दुर्घटनाबाट नेपाल सरकार सजग हुनुपर्छ, उनले भने, यस्तो कमजोरी बारम्बार नदोहोरियोस् ।माघे संक्रान्ति मनाएर पोखरा फर्किन सासूससुराले गरेको आग्रहलाई डा गणेश थापाले अफिसको मिटिङ मा जानैपर्ने भन्दै पन्छाए । श्रीमती डा रोनी महर्जन र साढे दुई वर्षकी छोरीलाई भेटेर उनी पोखरामा गोर्खा वेल्फेर ट्रस्टस्थित जागिरमा फर्किंदै थिए । बिहान मामा माइजूकोमा टीका थापेर ज्वाइँ हतारमै त्रिभुवन विमानस्थल कुदेको सम्झना रत्नबहादुर र बिना महर्जनलाई अझै छ । दुर्घटनामा निधन भएको वर्ष दिनमा ज्वाइँलाई श्रद्धाञ्जली दिन उनीहरू सोमबार कीर्तिपुरबाट पोखरा आइपुगे । पाटन अस्पतालमा कार्यरत रोनी वर्ष दिनको कार्य गर्न बुटवलस्थित घर पुगिन् ।मनमोहन शिक्षण अस्पतालमा कार्यरत रहँदा दुवै जनाको चिनापर्ची भयो, प्रेम बस्यो र सात वर्षअघि विवाह पनि भयो । गणेशले अस्ट्रेलियाबाट पब्लिक हेल्थमा स्नातकोत्तर सकेर गोर्खा वेल्फेर ट्रस्टमा जागिर थाले । रोनीले मनमोहनबाटै एमडी सकेर पाटन अस्पतालमा जोडिएकी थिइन् । असाध्यै राम्रो ज्वाइँलाई गुमाउनुपर्यो, निःशब्द छु, आँखाभरि आँसु बनाएर रत्नबहादुरले भने, जीवनभर असह्य पीडामा बाँच्न विवश बनायो । बाँचेर पनि बाँचेको जस्तो भएको छैन । कोपाइलटको प्रशिक्षण उडान नभएको भए र रनवे १२ को सट्टा अर्को प्रयोग गरेको भए ७२ जनाले ज्यान गुमाउन नपर्ने उनलाई मनमा लागेको छ । चाडबाडको दिन खाना खाइवरी घारीपाटनका महेशबहादुर बराइली बिजुलीको खम्बामा अडेस लगाएर घाम ताप्दै थिए । उनकी छोरी कल्पना कपडा धुँदै थिइन् । कोल्टिँदै आएको जहाज कल्पनाकै टाउको माथिबाट गएर नजिकैको खोंचमा बजारियो । आँखैअघि जहाज खसेपछि महेशबहादुरको हंसले ठाउँ छोड्यो । घारीपाटनपट्टिको डिलबाट धस्सिएर जहाजको अघिल्लो भाग पारिपट्टि नयाँगाउँको डिलमा जोतिएको थियो । जहाजको पछिल्लो भाग घारीपाटनपट्टि नै रह्यो । दन्दनी बलेको आगो निभाउन उनले गुहार मागे । एकैछिनमा स्थानीय जम्मा भएर घारीपाटनतिरको आगो निभाउन थाले । महानगरको दमकल केहीबेरमै आइपुग्यो । पारिपट्टि भने नयाँ विमानस्थलको दमकललाई भीड छिचोल्नै समय लाग्यो । खसेको एकछिनसम्म पनि पारिपट्टि जहाजभित्र मान्छेहरू चिच्याइरहेका थिए, उनले सम्झिए, दमकल समयमै आइपुगेको भए केही मान्छेको ज्यान पनि बच्न सक्थ्यो । बीच भाग नै दन्दनी बलेपछि मान्छेहरू फुत्तफुत्त सेतीमा खसे । बस्तीकै छेउमा जहाज खसेपछि एकछिन भागाभाग भयो । दुई काखे बच्चा च्यापेर जमुना बस्नेत भाग्न सकिनन् । जहाँ थिइन् त्यही थुचुक्क बसिन् । अचेल आकाशमा प्लेन उडेको देख्दा त्यो दिनको सम्झना आउँछ, उनले भनिन्, प्लेन यतातिर टर्न गर्दा त्यो दिन सम्झन्छु । प्लेन टर्न गरेर नकट्दासम्म हेरिरहन्छु ।पोखरा महानगरपालिकाले दुर्घटनास्थलमा निर्माण गरेको स्मृति स्तम्भमा पुगेर मृतकका आफन्तले सामूहिक पूजा गरे । केहीले छुट्टाछुट्टै पुगेर श्रद्धाञ्जली दिए । दुर्घटनास्थलमा स्थानीयले साँझ दीप प्रज्वलन गरे । पत्रकार महासंघका केन्द्रीय सदस्य त्रिभुवन पौडेल र पोखराकै अर्का पत्रकार अनिल शाहीले पनि दुर्घटनामा ज्यान गुमाएका थिए । उनीहरूको स्मृतिमा पत्रकार महासंघ गण्डकी, कास्की र प्रेस सेन्टरले स्मृति सभा आयोजना गर्यो ।महानगर प्रमुख धनराज आचार्यले दुर्घटनास्थललाई पार्कका रूपमा निर्माण गर्न लागेको बताए । स्मृति स्तम्भको अनावरण गर्दै उनले उक्त स्थानमा पुल र पार्क निर्माण गर्ने प्रतिबद्धता जनाए । उनका अनुसार स्तम्भसहित वरपर तारबार गर्न १० लाख रुपैयाँ विनियोजन भएर काम भइरहेको छ । दुर्घटना उत्सव होइन । सम्झिरहँदा पनि मन पोल्छ, उनले भने, तर स्मृति सकिँदैन । मृतकको सम्झनामा स्मृति पार्क र सेती खोंचलाई जोड्ने गरी विमानको आकारमा पुल निर्माण गर्ने प्रक्रिया अघि बढिसकेको छ । दुर्घटनास्थलमा वारपार गर्न मिल्ने गरी विमानकै आकारमा पुल निर्माण गर्न यती एयरलाइन्ससँग समन्वय गरिरहेको उनले सुनाए ।"
प्रशिक्षक पाइलटका आँखा ककपिटमै नहुँदा दुर्घटना : प्रतिवेदन,"(काठमाडौं)प्रशिक्षक पाइलटको आँखा ककपिटभित्रै भइदिएको भए ६८ यात्रु र ४ चालकदल बोकेको यती एयरलाइन्सको एटीआर विमान सम्भवतः एक वर्षअघि अवतरणका क्रममा पोखरा अन्तर्राष्ट्रिय विमानस्थल नजिकै सेती नदीको खोंचमा दुर्घटनामा पर्ने थिएन । उक्त दुर्घटनाको छानबिन गर्न गठित दुर्घटना जाँच आयोगले ११ महिनापछि सरकारलाई बुझाएको प्रतिवेदनमा उक्त सुझावहरू औंल्याइएको छ । काठमाडौंबाट पोखराका लागि भएको उडानको कमान्ड क्याप्टेन अञ्जु खतिवडाले गरेकी थिइन् भने प्रशिक्षक पाइलट कमल केसीले निर्देशन दिइरहेका थिए ।सामान्यतः उडानमा दुई जना पाइलट हुन्छन् । तीमध्ये जहाज उडाइरहेका (पाइलट फ्लाइङ) पाइलटले बाहिर हेर्नुपर्ने र पाइलट मोनिटरिङमा रहेका पाइलटले ककपिटभित्र संकेत, उपकरणलगायतका चेकलिस्टअनुसार सघाउनुपर्ने हुन्छ, छानबिन आयोगका सदस्यसचिव बुद्धिसागर लामिछानेले भने, त्यस दिन उडानमा रहेकी क्याप्टेन खतिवडाका आँखा भित्रबाहिर अनि मोनिटर गरिरहेका प्रशिक्षक पाइलट केसीका आँखा बाहिरै रहेको अनुसन्धानबाट देखिन्छ । उडानको सिद्धान्तअनुसार, प्रशिक्षक पाइलटले भित्रै हेर्नुपर्छ । यदि उनका आँखा भित्रै रहेको भए दुर्घटना टर्न सक्ने थियो ।आयोगले पुस १२ मा बुझाएको प्रतिवेदनले अवतरणका क्रममा उक्त जहाजका दुवै इन्जिनका प्रोपेलर (ब्लेड) प्रशिक्षक पाइलटद्वारा लिभर तानेर फेदर (ब्लेड निश्चित डिग्रीअनुसार छड्के नभई ९० डिग्रीमा सिधा रहनु) मा हुनुलाई दुर्घटनाको प्रमुख कारण भनेको छ । गत माघ १ गते भएको उक्त दुर्घटनाको २२ औं दिनपछि त्यसै बेला सार्वजनिक गरिएको प्रारम्भिक प्रतिवेदनले सोही कारण औंल्याएको थियो । एटीआर जहाजको इन्जिनमा ६६ वटा प्रोपेलर हुन्छन् । जहाजलाई आकाशमा उडाउन प्रोपेलरको मद्दतबिना सम्भव हुँदैन । प्रोपेलरलाई पाइलटले ककपिटमा लिभर (लामो गियर आकार) को सहायताले आवश्यकताअनुसार छड्के बनाउँछन् । आयोगको प्रतिवेदनले पखेटामा रहेका फ्ल्यापलाई तान्न लिभर चलाउनुपर्नेमा इन्जिनमा रहेका प्रोपेलरलाई तान्ने कन्डिसन लिभर तानिनु नै दुर्घटनाको सम्भावित प्रमुख कारण रहेको जनाएको छ । दुर्घटनाको सम्भावित कारणमा दुवै इन्जिनका ब्लेडलाई अञ्जानवश कन्डिसन लिभर तानेर फेदरको अवस्थामा पुर्याउँदा उडिरहेको जहाज थ्रस्ट (अगाडि बढ्ने बल) शून्यको अवस्थामा पुग्यो । त्यसपछि गति कमी हुँदै केही सेकेन्डमै जमिनमा बजारियो, प्रतिवेदनमा भनिएको छ । प्रतिवेदन हेर्दा दुवै पाइलटका हात ककपिटमा तर आँखा बाहिर बढी देखिन्छ, एटीआरका एक वरिष्ठ प्रशिक्षक पाइलटले भने, उडानमा एउटाले बाहिर हेर्ने हो र अर्कोले ककपिटभित्रको अवस्था हेर्नुपर्ने हो । तर यो उडानमा दुवैका आँखा बाहिर भए, भित्र के भइरहेको छ भन्ने भेउ नै पाएनन् । यदि एउटाका आँखा बेलैमा लिभरतर्फ गइदिएको भए केही सेकेन्डमै त्रुटि सच्याउन सकिन्थ्यो । अर्थात् दुर्घटना टर्न सक्थ्यो । पूर्वसचिव नगेन्द्रप्रसाद घिमिरे नेतृत्वको जाँच आयोगले दुर्घटना भएको झन्डै साढे ११ महिनापछि पुस १२ मा पर्यटनमन्त्री सुदन किराँतीलाई प्रतिवेदन बुझाएको हो । आयोगले यती एयरलाइन्सले त्यसबेला नयाँ विमानस्थलका लागि आफ्ना चालकदललाई पर्याप्त तालिम र कक्षा नदिएको, नयाँ विमानस्थलमा उडान गर्न आवश्यक पर्ने उडान सम्बन्धित निर्देशिकाहरू बनाइनसकेको, नयाँ भूगोल र परिवेशबारे चालकदलमा उच्च मानसिक चाप देखिएको, पोखराको रनवे १२ बिन्दुबारे परीक्षण उडानबाट प्राविधिक रूपमा मूल्यांकन तथा जाँच गराइनसकेको जस्ता कमजोरीहरू पनि औंल्याएको छ । आयोगले यतीको सेफ्टी विभागलाई बेलाबेला अनिवार्य जाँच गर्नुपर्ने, चेकलिस्टअनुसार उडानका क्रममा चालकदलले गर्ने ककपिटभित्रका रेकर्डमा हुने संवाद जाँच्नुपर्ने, ककपिट भित्रको अनुशासन कडाइका साथ पालना गराउनसमेत सुझाव दिएको छ । आयोगले यतीलाई चालकदलको तालिममा कमी नगराउन भन्दै पर्याप्त प्राविधिक ग्राउन्ड कक्षा दिन सुझावसमेत दिएको छ । त्यसैगरी विमानस्थल सञ्चालन गर्ने प्राधिकरणलाई नयाँ विमानस्थल सञ्चालनमा ल्याउनुअघि व्यावसायिक उडानका लागि आवश्यक पर्ने उडान तथा अवतरणका लागि आवश्यक पर्ने सबैखाले चार्ट, रुट तथा उडानसँग सम्बन्धित मार्गनक्साहरू तयार गरिसक्नुपर्ने पनि सुझाव दिएको छ । त्यस्तै सम्भावित जोखिमहरूको गहन विश्लेषण गर्न पनि प्राधिकरणलाई भनेको छ ।आयोगले दुर्घटना जाँचका क्रममा अमेरिकी, क्यानेडियन, फ्रेन्च र सिंगापुरका अनुसन्धानकर्ताको पनि मद्दत लिएको जनाउँदै प्रतिवेदन अन्तर्राष्ट्रिय नागरिक उड्डयन संगठन (आइकाओ), फ्रान्सको ब्युरो अफ इन्क्वेयरी एन्ड एनलाइसिस फर सिभिल एसिएसन सेफ्टी (बीईए), नेसनल ट्रान्सपोर्टेसन सेफ्टी बोर्ड अमेरिका र ट्रान्सपोर्टेसन सेफ्टी बोर्ड क्यानडालाई पनि पठाइएको बताएको छ ।"
टुँडिखेलमा भागदौड हुँदा १६ जना घाइते,"काठमाडौं (कास) माघे संक्रान्तिको अवसरमा मगर र थारू समुदायले सोमबार काठमाडौंको टुँडिखेलमा आयोजना गरेको छुट्टाछुट्टै कार्यक्रममा सहभागीबीच भागदौड हुँदा १६ जना घाइते भएका छन् । टुँडिखेलमा जम्मा भएकाहरूबीच भागदौड हुँदा १६ जना घाइते भएको जिल्ला प्रहरी परिसर काठमाडौंका प्रवक्ता तथा प्रहरी उपरीक्षक कुमोध ढुंगेलले जानकारी दिए । घाइतेहरूको उपचारका लागि वीर अस्पतालको ट्रमा सेन्टरमा भर्ना गरिएको उनको भनाइ छ । प्रहरीका अनुसार महोत्सव स्थलमा प्रवेश गर्ने र बाहिरिनेबीच धकेलाधकेल भएको थियो । घाइते भएकामा १२ वर्षीया त्रिसना मगर, १२ वर्षीया अञ्जना तामाङ, १९ वर्षीया रेजिना घले, १६ वर्षीया निकिता मगर, ३० वर्षीया रेखा चौधरी, १६ वर्षीया अनिशा केसी छन् । साथै २५ वर्षीया कल्पना चौधरी, २२ वर्षीया मन्दिरा बस्नेत, ४० वर्षीया मीना थापा, १९ वर्षीया रिजा रेस्मी मगर, प्रहरी जवान पृथ्वी बुढामगर, २५ वर्षीया निशा राना थापा, २२ वर्षीया निर्मला श्रेष्ठ, २७ वर्षीया रश्मि नेपाल, ११ वर्षीया युनिका बराल, १४ वर्षीया करिश्मा मगर घाइते भएको प्रहरी उपरीक्षक ढुंगेलले बताए ।"
मन्त्रीलाई प्रगति विवरण बुझाउन एसको निर्देशन,"काठमाडौं (कास) सत्ता गठबन्धनमा रहेको नेकपा (एकीकृत समाजवादी) ले पार्टीबाट मन्त्री भएकाहरूलाई प्रगति विवरण पेस गर्न निर्देशन दिएको छ । एकीकृत समाजवादीको सोमबार बसेको सचिवालय बैठकले प्रगति विवरण पेस गर्न निर्देशन दिएको हो । सरकारमा हाम्रो पार्टीका तर्फबाट जानुभएका मन्त्रीहरूले आजसम्म गरेका कामहरू कस्ता छन् ? प्रगति कस्तो छ ? यसको विवरणसहित तत्काल पार्टीलाई विवरण बुझाउन निर्देशन दिइएको छ, एकीकृत समाजवादीका प्रवक्ता जगन्नाथ खतिवडाले भने । प्रधानमन्त्री पुष्पकमल दाहाल नेतृत्वको सरकारमा एकीकृत समाजवादीबाट दुई मन्त्री र एक राज्यमन्त्री छन् । कृषि तथा पशुपन्छी विकासमन्त्री वेदुराम भुसाल, भौतिक पूर्वाधार तथा यातायातमन्त्री प्रकाश ज्वाला छन् र भौतिक पूर्वाधार तथा यातायात राज्यमन्त्रीमा नन्दा चपाईं छन् । बैठकले माघ ८ मा पार्टीको महाधिवेशनको सन्दर्भमा तयार गरिने मस्यौदा, राजनीतिक प्रतिवेदनका सम्बन्धमा छलफल गर्न सचिवालय बैठक बोलाइएको पनि खतिवडाले जानकारी दिए । एकीकृत समाजवादीको बैठकले भारतसँग भएका पछिल्ला सम्झौताप्रति असन्तुष्टि जनाउँदै सरकारसँग सबै सम्झौताका दस्ताबेज माग्ने निर्णय समेत गरेको छ । भारतीय विदेशमन्त्री एस जयशंकर नेपाल आउँदा भएका सम्झौता सार्वजनिक गर्न माग गर्ने निर्णय पनि बैठकले गरेको हो ।"
"मेलम्चीमा मौसमी काम, मौसमी उद्घाटन","खासमा मेलम्ची खानेपानी आयोजनाले नेपालको पूर्वाधार विकासको समग्र चित्र नै प्रस्तुत गर्दै आएको छ । बर्खा बढेपछि ढुंगामाटो पस्ला भनेर गत असारमा मेलम्चीको मुख्य सुरुङ बन्द गरिएको थियो भने मुख्य सुरुङमा पानी छाड्न प्रयोग गरिएको वैकल्पिक सुरुङ साउनको बाढीले पुर्यो । त्यही सुरुङमा थुप्रिएको गेग्य्रान सफा गर्न असोजमै काम गर्न नसकिने होइन, तर सरकारले यसको काम पुस लागेपछि मात्र सुरु गर्यो । पुस ३ मा ठेकेदार कम्पनीसँग समझदारी गरेर वैकल्पिक सुरुङको मर्मत थालिएको चार सातामा काठमाडौं उपत्यकामा मेलम्चीको खानेपानी आएको छ । यसरी चार सातामा सकिने काम गर्न सात महिना लगाउने शैलीले नै हाम्रा आयोजना अलपत्र परेका छन् । अझ, सुरुङमा पानी सोझ्याउन बनाइएको मुख्य संरचना (हेडवर्क्स) लाई तीन वर्षअघिकै बाढीले पुरेको छ, त्यो कहिले बन्ने हो यकिन छैन ।मेलम्ची खानेपानी आयोजनामा निर्माण सुरु भएको २० वर्षपछि २०७७ फागुनमा काठमाडौं उपत्यकामा पानी आइपुगेको हो, त्यसयता खानेपानी आएको भन्दै पाँच पटक शुभारम्भ गरिएको छ । पानी भने ३४ महिनामा मुस्किलले १२ महिना आएको छ । पछिल्लो पटक गत असारदेखि बन्द रहेको पानी आपूर्ति सोमबारबाट खुलाइएको छ तर यसको निरन्तरता अनिश्चित छ । हरेक बर्खामा बाढी आउनासाथ पानी अवरुद्ध भइरहँदा मुहानलाई सुरक्षित बनाउने विषयमा भरपर्दो अध्ययन र वैकल्पिक योजनातर्फ काम भएको छैन । बरु, हिउँद लागेपछि पानी ल्याउने र उद्घाटन गर्ने नियमित प्रक्रियाजस्तै भएको छ ।पछिल्लो पटक सोमबार मन्त्रीहरूको लस्करबीच प्रधानमन्त्री पुष्पकमल दाहालले सिंहदरबारभित्र बनाइएको धाराको टुटी खोलेर उद्घाटन गरेका छन् । ठ्याक्कै यही काम तत्कालीन प्रधानमन्त्री केपी शर्मा ओली, तत्कालीन राष्ट्रपति विद्या भण्डारी, तत्कालीन मन्त्री उमाकान्त चौधरीले पनि गरेका थिए । चौधरीले त दुई सिजनमा दुई पटक उद्घाटन गरेका थिए । तर उद्घाटनको होड चले पनि आयोजना दिगो बनाउनेतर्फ काम भएको छैन ।गत वर्षको हिउँदमा खोलिएको मेलम्चीको सुरुङ असारमा बाढीको जोखिम देखिनासाथ बन्द गरिएको थियो । आयोजनाको ऋणदाता एसियाली विकास बैंक (एडीबी) ले पछिल्लो समय मुहान नै सार्न सुझाव दिइसकेको छ । मुख्य सुरुङ जोगाउनुपर्ने चुनौती भएकाले खोलामा लेदो बग्नासाथ पानी आपूर्ति बन्द गर्नुपर्ने अवस्था छ । मजबुत मुहान नबनाएसम्म काठमाडौं उपत्यकामा खानेपानी आपूर्ति हिउँदयामका लागि मात्र हो । एडीबीको अध्ययनले मुख्य संरचना नै सर्कथलीमा सार्न सुझाव दिएको छ । तर, यो ठीक हो वा होइन भन्ने यकिन गर्न नै सरकारले अनावश्यक समय लगाइरहेको छ ।राष्ट्रिय गौरवको आयोजना भनिएको मेलम्चीमा अहिलेसम्म ६१ अर्ब रुपैयाँभन्दा बढी खर्च भइसकेको छ । दोस्रो चरणअन्तर्गत याङ्ग्री र लार्केबाट १७१७ करोड लिटर पानी थप्ने योजनामा काम सुरु भएकै छैन । यसरी पहिलो चरणकै आयोजना जुगाडमा चलेकाले थप आयोजनाको काम ओझेलमा परेको छ । यति संवेदनशील आयोजनाप्रति सरकारको बेवास्ता यतिसम्म छ कि २०७८ को बाढीले बगाएका पुल र सडकको पुनर्निर्माण थाल्नसमेत सुरसार गरिएको छैन । सडक र पुल नहुँदा आयोजनाका कर्मचारी हिउँदमा समेत मुहान पुग्नै समस्या छ । खोला बढेका बेला स्थलमार्गबाट मुहान पुग्न असम्भव नै छ । गत साउनमा बाढीले पुर्याएको क्षति हेर्न गत कात्तिकमा गएका कर्मचारीहरू टाढाबाटै ड्रोन पठाएर मुहान क्षेत्रको फोटो खिचेर फर्केका थिए । कर्मचारी अर्को महिना मात्र मुहान क्षेत्रमा पुग्न सके ।मेलम्चीबाट उपत्यकामा पानी आपूर्ति गर्ने विषयमा ४० को दशक सुरुतिरै अध्ययन गरिएको थियो । २०४७ सालको चुनावी सभामा तत्कालीन प्रधानमन्त्री कृष्णप्रसाद भट्टराईले मेलम्चीको पानी ल्याइदिने प्रतिबद्धता गरेपछि यो आम चासोको विषय बन्यो । सरकारले २०५५ सालमा मेलम्ची खानेपानी विकास समिति गठन गरेपछि पनि प्रक्रिया सकेर निर्माण थाल्न दुई वर्ष लाग्यो । त्यसयता २३ वर्ष बितिसक्दा पनि लक्ष्यअनुरूप तीनवटै खोलाबाट ५१ करोड लिटर पानी नियमित रूपमा आपूर्ति हुन अझै कति वर्ष कुर्नुपर्ने हो, टुंगो छैन ।काठमाडौं उपत्यकामा जनघनत्व बढ्दो छ, खानेपानीका स्रोत सुकिरहेका छन् । मेलम्चीबाट पानी नियमित आपूर्ति गर्न अत्यावश्यक भइसकेको छ । सरकारले मुहान सार्नैपर्ने भए अध्ययन गरेर निर्माण प्रक्रिया अघि बढाइहाल्नुपर्छ । मुहानको स्थायी संरचना नबनुन्जेल पनि जतिसक्दो बढी समय पानी आपूर्ति हुने गरी मर्मतसम्भारमा पर्याप्त ध्यान दिनुपर्छ । मुहान रेखदेख सहज बनाउन बाटो, पुलजस्ता पूर्वाधार निर्माणपुनर्निर्माणमा पनि ढिलासुस्ती गरिनु हुन्न ।"
शिक्षा सचिवले लुकाएको त्यो विधेयक,"१ उच्च शिक्षा विधेयक तयार भएको एक वर्षभन्दा पनि बढी भएको छ । बल्लतल्ल कानुन मन्त्रालय पुगेको त्यो विधेयक पुनः शिक्षा मन्त्रालयमा फर्किएको पनि तीन महिना नाघेको छ ।२ विद्यालय शिक्षा विधेयकको गाईजात्रा खेपेको कारणले नै हुनुपर्छ, कानुनबाट सिधै शिक्षा मन्त्रालयमा उच्च शिक्षा विधेयक फर्काइएको हो । यसरी फर्काइएको खबर सुन्दा सरोकारवाला जति उत्साहित भएका थिए अहिले त्यति नै निराश बनाइएका छन् । ३ उच्च शिक्षा विधेयक फर्काउँदा सरोकारवालाबीच छलफल गराई सुधारसहित पुनः पेस गर्ने अभिप्राय रहेको थियो, तर शिक्षा सचिवले अझै उक्त विधेयक लुकाएको लुकायै छन् । यसको अर्थ कसरी बुझ्ने ? के शिक्षा सचिवले गुरु मान्ने दलका नेताको आदेश पालना गरेका त होइनन् ?४ हामीले कैयौं पटक उक्त विधेयक उपलब्ध गराउन शिक्षा मन्त्रालयका विभिन्न निकायमा काम गर्ने सहसचिवस्तरका कर्मचारीसँग सम्पर्क गर्यौं तर ती पनि इमानदार देखिएनन् । कि त म कहाँ छैन भन्ने कि मलाई थाहै छैन भन्ने, कि त्यस्तो आदेश नभई दिन मिल्दैन भन्ने ।५ के उच्च शिक्षा विधेयक शिक्षा मन्त्रालयका लागि आफूखुसी गर्ने विधेयक हो ? सरोकारवालाबाट छिपाएर कस्तो कानुन बनाउने दाउमा छ शिक्षा मन्त्रालय ? कसको पोषण गर्दै छन् शिक्षा मन्त्रालयका कर्मचारीहरू ?६ के यसमा शिक्षामन्त्रीले चासो लिनु नपर्ने ? एउटा मन्त्रालयबाट अर्को मन्त्रालय फिर्ता आएको विधेयकका बारेमा मन्त्री जानकार नै होलान् । नेपालको उच्च शिक्षाको विकास र त्यससँग जोडिएको देशको भविष्यका बारेमा शिक्षामन्त्रीलाई नै चासो नहुनु अर्को दुःखद पक्ष हो ।७ केही समय पहिले त्यही विधेयकलाई उद्धृत गर्दै कुनै पत्रिकामा विश्लेषणसहितको समाचार छापिएको थियो । पत्रिकाले पाएको त्यो विधेयक सरोकारवालाको पहुँचमा पुर्याउन शिक्षा सचिव किन कन्जुस्याइँ गर्छन् ?८ कि त शिक्षा सचिवले भनिदिनुपर्यो उनलाई कसरी खुसी पार्दा त्यो विधेयक सरोकारवालाले पढ्न पाउने हो ? होइन भने नागरिक सेवाको उच्च ओहोदामा बसेर नागरिक सरोकारको विषयमा ब्रेक लगाउने काम नगर्नु बेस होला ।९ उच्च शिक्षा विधेयक तुरुन्तै शिक्षा मन्त्रालयको वेबसाइटमा राख्ने काम होस् र सरोकारवालासँग सुझाव माग्ने काम गरियोस् । देशको हित चिताउने हो भने शिक्षा मन्त्रालयले यो काम दस मिनेटमै गर्न सक्छ । शिक्षा मन्त्रालयले मात्रै चाहेको सरोकारवालाको बैठक बोलाएर गोदान गर्ने पारामा विधेयक सार्वजनिक भएको नाटक नरचियोस् ।१० यसका लागि पनि फेरि कुनै अमुक दल वा सरकारको आदेश कुरेको हो भने त्यस्तो दल, त्यस्तो सरकार र स्वयम् शिक्षा मन्त्रालयप्रति जनताको विश्वास रहने कुरै भएन । मनप्रसाद वाग्ले, मीनभवन, काठमाडौं"
माल्दिभ्सको निडरता,"भारत र माल्दिभ्सबीचको पछिल्लो कूटनीतिक द्वन्द्वले विश्वको ध्यान तानेको छ । माल्दिभ्सका नवनिर्वाचित राष्ट्रपतिले भारतीय वर्चस्वलाई चुनौती दिने साहस गरेका छन् । सन् १९८८ मा राजीव गान्धीका पालामा भारतीय सेनाले राजधानी मालीलाई सशस्त्र विद्रोहबाट मुक्त गरिदिएपछि माल्दिभ्सले भारतीय वर्चस्व स्वीकार गर्दै आएको थियो । भारतीय नौसेना सीमित स्थान र स्रोत प्रयोग गरेर सानो राष्ट्र माल्दिभ्समा तैनाथ थियो । भन्नै पर्दैन, स्थानीय जनतामा आफ्नो भूमिमा बस्ने विदेशी सेनाप्रति असन्तुष्टि थियो । यो माल्दिभ्सको क्षेत्रीय अखण्डता र सार्वभौमसत्ताविरुद्ध पनि थियो । भर्खरको चुनावबाट माल्दिभ्सका नागरिकले नयाँ राष्ट्रपति चयन गरे । उनले भारतीय सेनालाई माल्दिभ्सबाट बाहिर निस्कन आदेश दिए । भारतजस्तो बढ्दो सैन्य शक्तिको छायामा बस्ने सानो राष्ट्रका लागि यो असाधारण जोखिम हो । भारतका प्रधानमन्त्री नरेन्द्र मोदी पछि हट्ने अपेक्षा गरिएको छैन किनभने यो चुनावी वर्ष पनि हो । यी घटनाक्रममा नेपालले के पाठ सिक्न सक्ला ? दक्षिण एसियाली छिमेकी भएको नाताले हामीले यो पछिल्लो भूराजनीतिक तनावलाई ध्यान दिनैपर्छ । उज्ज्वल श्रेष्ठ, कुसुन्ती, ललितपुर"
घोर उपेक्षामा कृषि क्षेत्र,"परापूर्वकालदेखि कृषिकर्ममा संलग्न रहँदै आएका हामी पछिल्लो समय कृषि क्षेत्रका दुर्दशा हेर्न बाध्य छौं । प्रत्येक ठाउँ उर्वर हुँदा पनि उपयोग हुन नसकेको, केन्द्रदेखि गाउँसम्मका सरकारले वास्ता नगर्दा खेतीयोग्य जमिन बन्जर बनेको अवस्था छ । कृषक, युवाको भागदौड मच्चिएको छ, गाउँमा गरिखाने वातावरण नभएको जगजाहेर छ । सर्वत्र सरकारको उपस्थिति रहे पनि कुनै तहका पदाधिकारीलाई कृषि क्षेत्र डुब्दै गएकामा चिन्ता रहेको पाइँदैन । विश्वका अधिकांश देश कृषि र पशुपालन क्षेत्रमा हामीभन्दा कैयौं गुणा अगाडि छन्, यही पेसा अँगालेर समृद्धिको उचाइ लिएका छन् । चीन, भारत, युरोप, अमेरिका, ब्राजिल, अर्जेन्टिना, चिली, जापान, अस्ट्रेलिया, न्युजिल्यान्डलगायत देशले कृषिको महत्त्व बुझेका कारण विश्वभर आफ्नो कृषि उपज फिँजाएका छन् । कृषिवाट समृद्धि हासिल गर्ने देशका सरकारी पदाधिकारी, विभिन्न क्षेत्र, तह र तप्काका व्यक्तिदेखि सर्वसाधारणसम्म उक्त पेसाको मुक्तकण्ठले प्रशंसा गर्छन् । हाम्रा सत्ताधारी भने कृषिको नाम लिन पनि हिचकिचाउँछन् । तर मरिहत्ते गरेर विदेश गई त्यहाँबाट फर्केपछि कृषिको व्यवसायीकरण, आधुनिकीकरण गर्नुपर्ने भुइँफुट्टे भाषण गरेर जनताको आँखामा छारो हाल्ने गर्छन् । सरकारकै अक्षमताका कारण कृषि र पशुपालन पेसालाई सर्वस्व ठान्दै आएका निरीह ग्रामीण कृषकका दुःखपीडा सत्ताधारीले थाहा पाएर पनि बुझ पचाउँदै घरघरको कथाव्यथामाथि नजरअन्दाज गर्छन् । बजार समस्याको प्रतिनिधि उदाहरण हेरौं गरिबीबाट पीडित र मानव विकास सूचकांकको पुछारमा रहेको बाजुरा जिल्लामा केही महिनाअघि स्याउले बजार नपाएको, प्रतिकेजी ४५ रुपैयाँमा पनि बिक्री नभएको, करको त्रासले बजारमा लैजान नसकी गाईबस्तुलाई खुवाएको, धेरैले मलको खाल्डोमा हालेको समाचार आएको थियो । सरकारले कृषि उपजमा कर नलगाउने, मूल्य र बजारीकरणमा अनुदान दिने व्यवस्था नमिलाए कृषि क्षेत्र निरन्तर ओरालो लागिरहनेछ । भुवनेश्वर शर्मा, चन्द्रागिरि२, काठमाडौं"
'वैद्य नपाएर थलिएको वैद्यखाना,टाट पल्टिएको हो कि पल्टाएको हो ? राघव केसी
आमहत्या र अन्तर्राष्ट्रिय अदालत,"अन्तर्राष्ट्रिय कानुनको राजनीति नरसंहारका घटनामा राजनीतिक र धार्मिक सम्बद्धता देखिन्छ । जस्तै गाम्बियाविरुद्ध म्यान्मार आमहत्या मामिलामा युरोपेली देशहरू डेनमार्क, फ्रान्स, जर्मनी, नेदरल्यान्ड्स र बेलायतले गाम्बियाको उजुरीको समर्थन गरेका थिए । तर यी राष्ट्रहरूले इजरायलविरुद्ध उभिएको दक्षिण अफ्रिकालाई समर्थन गरेका छैनन् । जर्मनी इजरायलका लागि बहस गर्दै छ । बोलिभिया, ब्राजिल र कोलम्बियाले दक्षिण अफ्रिकालाई समर्थन गरेका छन् । गाम्बियाम्यानमार मुद्दामा इस्लामिक देशहरूले गाम्बियाको समर्थन गरेका थिए र हाल दक्षिण अफ्रिकालाई समर्थन गरेका छन् । अमेरिकाले गाजा नरसंहारको मुद्दा आधारहीन र सहयोगी नभएको बताएको छ । युरोपेली संघ मौन छ तर अमेरिकाले इजरायललाई हतियार आपूर्ति र आर्थिक सहायता गरिरहेकै छ ।दक्षिण अफ्रिकाले आमहत्याको महासन्धिअनुसार सन् १९९८ मा स्थापित अन्तर्राष्ट्रिय फौजदारी अदालतको सट्टा अन्तर्राष्ट्रिय अदालतमा मुद्दा दायर गरेको छ । फौजदारी अदालतमा इजरायलविरुद्ध सन् २००९ देखि मुद्दा विचाराधीन छ । अन्तर्राष्ट्रिय अदालतलाई राष्ट्रसंघको सर्वोच्च अदालत मानिन्छ । सुरक्षा परिषद्का स्थायी सदस्यहरू अमेरिका, रुस र चीनले फौजदारी अदालतको विधानलाई मानेका छैनन् । फौजदारी अदालतले सन् २०२३ मा रुसका राष्ट्रपति भ्लादिमिर पुटिनविरुद्ध पक्राउ पुर्जी जारी गरेको थियो । प्यालेस्टाइन नेशनल अथरिटीले रोम विधानलाई स्वीकार गरेको छ, इजरायलले गरेको छैन । इजरायलले आमहत्या महासन्धि स्वीकार गरेकाले दक्षिण अफ्रिकाले अन्तर्राष्ट्रिय अदालतमा उजुरी हालेको हुन सक्छ । फौजदारी अदालतको विश्वदृष्टिकोण युरोपकेन्द्रित छ भनी आलोचना हुने गरेको छ । यस अदालतले गरेका ११ नरसंहार छानबिनहरूमध्ये १० वटामा अफ्रिकी देश संलग्न छन् । दुवै अदालत आलोचनाबाट मुक्त छैनन् । महासभा र सुरक्षा परिषद्द्वारा निर्वाचित भएकाले अदालतका न्यायाधीशहरूमा राजनीतिक पूर्वाग्रह झल्किने गर्छ । अन्तरिम आदेशहरू लागू गर्ने दायित्व राज्यको हो । अदालतसँग आफ्नो निर्णय लागू गर्ने उपयुक्त माध्यम छैन । अदालतको निर्णयलाई कार्यान्वयनका लागि सुरक्षा परिषद्सँग आग्रह गर्नुपर्छ । अन्तरिम आदेशको कानुनी असर अदालतको आदेश नमाने इजरायलको प्रतिष्ठा ध्वस्त हुनेछ । इजरायललाई सहायता र सहयोग गर्नेलाई नरसंहारको सहप्रायोजकका रूपमा अभियोग लाग्न सक्छ । बेलायत र अमेरिकाका नेताहरूविरुद्ध त्यहाँको राष्ट्रिय अदालतमा मुद्दा चलाउन सम्भव हुनेछ । अदालती आदेशले अमेरिकी राष्ट्रिय कानुनअन्तर्गत इजरायललाई नरसंहारमा सहायता र सहयोग गरिएको विश्वास दिलाउन सक्छ, किनभने महासन्धिको पक्षका रूपमा नरसंहार रोक्न सकारात्मक कदम चाल्नुपर्ने दायित्व संयुक्त राज्य अमेरिकाको छ । अदालतले अमेरिकालाई इजरायललाई दिने आर्थिक र सैन्य सहायताको वैधानिकताबारे पुनर्विचार गर्न बाध्य पार्न सक्छ । इजरायलका लागि अमेरिकी आर्थिक र सैन्य सहयोगमा प्रतिबन्ध गर्नुपर्ने हुन सक्छ । गत वर्ष अक्टोबरमा, अमेरिकी अधिकारी जोश पलले इजरायललाई सैन्य सहयोग दिइएकामा आपत्ति जनाउँदै विदेशी राष्ट्रहरूमा हतियार हस्तान्तरणको निरीक्षण गर्ने ब्युरोबाट राजीनामा दिएका थिए । अदालतको आदेशपछि प्यालेस्टाइनीहरूको आत्मनिर्णयको अधिकार र इजरायली सुरक्षाबारे राजनीतिक नेतृत्व होसमा आउन बाध्य हुन सक्छ । सम्भवतः अन्तर्राष्ट्रिय कानुनको शासनले नयाँ जीवन पाउन सक्छ । अदालतले अन्तरिम आदेश जारी नगरेमा अन्तर्राष्ट्रिय कानुनसहित अदालतको प्रतिष्ठा र सम्मानसमेत ध्वस्त हुनेछ ।"
'एआईका कारण रोजगारी गुम्ने,"(काठमाडौं)अबको दिनमा कतिपय कामका अवसर गुम्ने क्रममा रहेको विभिन्न अन्तर्राष्ट्रिय अध्ययन प्रतिवेदनहरूले संकेत गरेका छन् । ग्राहक सेवा उपलब्ध गराउने रिसेप्सनिस्ट देखि वित्तीय संस्थामा कर्जा सुविधाका लागि ग्राहकको विश्वसनीयता पहिचान गर्ने लोन अफिसर, अस्पतालका एक्सरेलगायत इमेज विश्लेषण गर्ने रेडियोलोजिस्ट सँगै तथ्यांक इन्ट्री गर्ने, गाडी चलाउने, लगत राख्नेजस्ता अनेकौं पेसा मानवका लागि हराउँदै जाने जोखिम उच्च रहेको ती प्रतिवेदनले औंल्याएका हुन् । अन्तर्राष्ट्रिय मुद्रा कोष (आईएमएफ) ले आइतबार सार्वजनिक गरेको एक प्रतिवेदनले पनि विश्व श्रम बजारबाट केही रोजगारीहरू गुम्न सक्ने औंल्याएको छ । आईएमएफले यसको कारक भने एआईलाई मानेको छ । हिजोआज हामीले खुब चासो दिइरहेको र प्रविधि क्षेत्रका अगुवा व्यवसायीले भटाभट लगानी बढाइरहेको आर्टिफिसियल इन्टेलिजेन्स (एआई) का कारण हाम्रा कतिपय काम र परिश्रमहरू प्रभावित हुन लागेको आईएमएफको रिपोर्टमा उल्लेख छ । कोषले सार्वजनिक गरेको एआईको युगमा रोजगारीको भविष्य सम्बन्धी प्रतिवेदनअनुसार विश्वका करिब ४० प्रतिशत पेसा एआईका कारण प्रभावित हुन सक्छन् । विकसित अर्थतन्त्रमा ६० प्रतिशत र नेपालजस्ता न्यून आय भएका देशहरूको २६ प्रतिशत रोजगारी एआईले प्रभावित पार्ने अनुमान प्रतिवेदनमा गरिएको छ । यस्तो हुँदा श्रमिकको आय र सम्पत्तिमा असमानता र विभेद चुलिँदै जाने कोषको ठहर छ । एआईले नै काम गर्न थालेपछि श्रमिकको माग घट्ने, थोरै पारिश्रमिकमा काम गर्नुपर्ने र योभन्दा पनि गम्भीर चाहिँ रोजगारी नै लोप हुने खतरा रहेको प्रतिवेदनले औंल्याएको छ । सरसर्ती हेर्दा, एआईका कारण समग्र असमानताहरू अझै बढ्दै जाने सम्भावना देखिन्छ, कोषकी प्रमुख क्रिस्टलिना जर्जिओभाले ब्लगमा लेखेकी छन्, सामाजिक असन्तुलन थप बढाउने प्रविधिहरूलाई रोक्ने किसिमका पहल नीतिनिर्माताहरूले बेलैमा गर्नैपर्छ । न्यून आय भएका अधिकांश देशमा एआईबाट लाभ उठाउन सक्ने पूर्वाधार र दक्ष जनशक्ति नभएकाले गर्दा कालान्तरमा प्रविधिले नै विभेद बढाउने जोखिम रहनेतर्फ उनले इंगित गरिन् । प्रविधिसँगको दौडमा कम आय भएका र पाको जनशक्ति पछि पर्न सक्ने उनको भनाइ छ । उच्च आय भएका र प्रविधिमा अभ्यस्त युवा कामदारहरूले एआई अपनाएपछि तिनको आय असमान रूपले वृद्धि हुने र अन्यको कम हुने हुँदा श्रम बजारमा आयको असमानता विकराल हुन सक्ने प्रतिवेदनले जनाएको छ । यसअघि सन् २०२३ मा गोल्डम्यान स्यासले सार्वजनिक गरेको प्रतिवेदनले त झन् योभन्दा अझै चिन्ताजनक स्थिति प्रक्षेपण गरेको थियो । उक्त प्रतिवेदनले विश्वभरबाट करिब ३ करोड रोजगारी एआईकै कारण प्रतिस्थापन हुन सक्ने औंल्याएको थियो । प्रतिवेदनमा गरिएको अनुमानअनुसार संयुक्त राज्य अमेरिका र युरोपका करिब दुई तिहाइ पेसाहरू एआईको स्वचालित प्रणालीमा जोडिन थालिसकेका छन् । निकै द्रुत गतिमा विकास भइरहेको एआई प्रविधिले विद्यमान करोडौं जागिरहरू विस्थापित गरिदिने रिपोर्टबारे त्यो बेला निकै चर्चा भएको थियो । यद्यपि, एआई र त्यसले रोजगारीका क्षेत्रमा पार्ने असरबारेका अध्ययनहरूले के पनि औंल्याउँदै आएका छन् भने एआईले विद्यमान कतिपय पेसा विस्थापित गरे पनि नयाँ रोजगारीका अवसरहरू पनि सिर्जना गर्नेछ । एआईका कारण कम्पनीहरूको खर्च कटौती हुनुका साथै ज्यालामा जाने ठूलो रकम व्यवसाय विस्तारमा लगाउँदा वार्षिक कुल गार्हस्थ्य उत्पादन ७ प्रतिशतले वृद्धि हुने स्यासको रिपोर्टमा भनिएको थियो । आईएमएफको प्रतिवेदनमा पनि विकसित अर्थतन्त्रमा एआई इन्टिग्रेसनका कारण उत्पादकत्व वृद्धि हुने भएकाले कामदारहरू यसबाट लाभान्वित हुने उल्लेख छ । एआईका निर्माताहरूले तर्क गर्दै आएको कुरा नै के हो भने एआईले मान्छेलाई विस्थापित गर्ने नभई एआईसँग अभ्यस्त मान्छेले एआईसँग अभ्यस्त नभएको मान्छेलाई विस्थापित गर्ने हो । यसको अर्थ, श्रम बजारमा टिकिरहन अब एआईसँग अभ्यस्त हुनैपर्छ । पछिल्लो समय दिन प्रतिदिन शक्तिशाली बन्दै गइरहेका ओपेनएआईको च्याटजीपीटी, माइक्रोसफ्टको बिङ, गुगलको जेमिनाइ जस्ता एआई टुल्सले इन्टरनेट दुनियाँमा नयाँ तरंग ल्याइदिएपछि एआईलाई लिएर मानिसहरूमा उत्साह र शंका दुवै छ । कार्यालयका प्रशासनिक क्रियाकलाप, कानुनी परामर्श, वास्तुकला र इन्जिनियरिङ, व्यापार र वित्तीय सञ्चालन, व्यवस्थापन, बिक्री, स्वास्थ्य सेवा, चित्रकला र डिजाइनिङजस्ता क्षेत्रहरू एआईको सहायताले सहजै स्वचालित हुन सक्ने प्रतिवेदनहरूले उल्लेख गरेका छन् । यद्यपि, एआईले विस्थापित नगरेका जनशक्तिसँगै श्रम लागतमा हुने उल्लेखनीय बचत र एआईको युगमा सिर्जना हुने नयाँ रोजगारीहरूको सम्मिश्रणले उत्पादकत्वमा उच्च वृद्धिको सम्भावना बढेर जाने अध्ययनहरूको निष्कर्ष छ । विश्व आर्थिक मञ्चको वार्षिक सभाका लागि विश्वभरका राजनीतिक र व्यावसायिक नेताहरू स्विट्जरल्यान्डको डाभोसमा जम्मा भएका बेला आईएमएफले एआईसम्बन्धी यस्तो विश्लेषण सार्वजनिक गर्नुलाई महत्त्वसाथ हेरिएको छ । पछिल्लो समय एआई प्रविधिको नियमनका लागि विश्वभर आवाज उठ्दै आएको छ । गत महिना युरोपेली संघले च्याटजीपीटी र फेसियल रिकग्निसनजस्ता एआईको प्रयोग नियमनसम्बन्धी विश्वकै पहिलो बृहत् कानुन बनाउने विषयमा सहमति जुटाएको थियो । यसअघि जापानको हिरोसिमामा सम्पन्न ग्रुप अफ सेभेन (जी सेभेन) राष्ट्रका प्रमुखहरूको भेलाले पनि एआईलाई विश्वसनीय बनाइरहन प्राविधिक मापदण्डहरूको विकास र अवलम्बनका लागि देशहरूलाई आह्वान गरेको थियो । यसबीच चीनले अल्गोरिदमको विकास र प्रयोग कसरी गर्ने भन्ने उल्लेख भएको एआई कानुन ल्याइसकेको छ । एआईले बिथोल्न सक्ने श्रम बजारको सन्तुलन कायम गर्न आईएमएफ प्रमुख जर्जिओभाले सरकारहरूलाई सामाजिक सुरक्षाको प्रबन्धसँगै जोखिममा रहेका जनशक्तिको सीप विकासका लागि प्रशिक्षण कार्यक्रमहरू आयोजना गर्नुपर्ने सुझाव दिएकी छन् । यसो गर्न सके आयमा असमानता कम हुनुका साथै मानिसको जीविकोपार्जन जोगाउन र एआईले ल्याउने रूपान्तरणलाई थप समावेशी बनाउन सक्छौं, उनी थप्छिन्, एआईले विश्व अर्थतन्त्रलाई रूपान्तरण गर्छ नै, यसले मानव जगत्लाई पनि लाभ पुर्याओस् भन्ने सुनिश्चित गर्नचाहिँ हामी लाग्नुपर्छर् ।"
सरकारी प्राथमिकतामा छैन मेलम्ची,"सीएमसीको करोडौं भुक्तानीमा समस्या सुरुङ निर्माणको ठेक्का पाएको इटालियन ठेकेदार कम्पनी कोपराटिभा मुराटोरी एन्ड सेमेन्टिस्टी (सीएमसी) ०७५ पुसमा काम छाडेर गएपछि उसले स्थानीयलाई दिनुपर्ने ३० करोडभन्दा बढी रकमको विषय अहिले आयोजनाका लागि ठूलो समस्याका रूपमा देखिएको छ । सुरुङको ९० प्रतिशतभन्दा बढी काम पूरा भएपछि उक्त कम्पनीले आयोजनालाई एकतर्फी रूपमा सूचना दिएर हिँडेको थियो । उसले सुरुङ निर्माणको क्रममा दिनुपर्ने रकम स्थानीय सबकन्ट्र्याक्टरले पाएका छैनन् । उक्त रकम नपाएका कारण स्थानीय बेलाबेलामा आन्दोलित हुँदै आएका छन् । प्रधानमन्त्रीको अध्यक्षतामा रहेको राष्ट्रिय विकास समस्या समाधान समितिले राहतस्वरूप भए पनि केही प्रतिशत रकम दिने सहमति दिएको छ । तर, कार्यान्वयन भएको छैन । मेलम्ची विकास समितिका अध्यक्ष तथा खानेपानी सचिव सुरेश आचार्यको अध्यक्षतामा बिहीबार बसेको बैठकले इटालियन ठेकेदार सीएमसीले प्रयोग गरेको घर भाडाबापतको पाँच वर्षको करिब पौने दुई करोड सम्बन्धित ५ जना व्यक्तिलाई उपलब्ध गराउन मन्त्रिपरिषद्मा सिफारिस गर्ने निर्णय गरेको छ । मन्त्रिपरिषद्बाटै निर्णय गराएर रकम दिन उचित हुने ठहर गरेर सिफारिस गरिएको आयोजनाका प्रवक्ता राजेन्द्रप्रसाद पन्तले जनाए ।"
अझै बनेनन् ४७ हजार अस्थायी आवास,"(काठमाडौं) भूकम्प गएको साढे दुई महिना बित्दा जाजरकोट, रुकुम पश्चिम, सल्यान, बाजुरा र बझाङमा २० हजार १४७ वटा मात्र आवास निर्माण भएका छन् । अझै ४७ हजार ६३३ आवास निर्माण हुन सकेका छैनन् । १० हजार ३०५ वटा आवास निर्माणाधीन छन् । २० हजार १ सय २५ लाभग्राहीले रकम सम्झौता गरेका छैनन् । गृह मन्त्रालयअन्तर्गतको राष्ट्रिय विपद् जोखिम न्यूनीकरण तथा व्यवस्थापन प्राधिकरणका अनुसार कुल लाभग्राहीको संख्या ६७ हजार ७ सय ८० छ । यसमध्ये ४७ हजार ६५५ लाभग्राहीले मात्र रकम सम्झौता गरेका छन् । सम्झौता गर्नासाथ लाभग्राहीले पहिलो किस्ताका रुपमा २५ हजार र आवास निर्माण गरेपछि थप २५ हजार रुपैयाँ रकम पाउनेछन् । प्राधिकरणका अनुसार भूकम्प प्रभावितको संख्या थपिइरहेकाले ९५ हजार ७८७ लाभग्राही पुग्ने अनुमान छ । यसका लागि ४ अर्ब ७९ अर्ब रुपैयाँ लाग्ने जनाइएको छ । प्राधिकरणको तथ्यांकअनुसार जाजरकोटमा कायम लाभग्राहीको संख्या ३५ हजार १४० छ । यसमध्ये २६ हजार ९४६ जना लाभग्राहीको खातामा रकम पठाइसकिएको छ । अहिलेसम्म यस जिल्लामा ९ हजार ६३८ मात्र आवास निर्माण सकिएको छ । ४३६ वटा आवास मात्र निर्माणाधीन छन् । रुकुम पश्चिममा कायम लाभग्राही संख्या २३ हजार ६०८ छ । उक्त जिल्लामा १९ हजार ७१७ लाभग्राहीको खातामा रकम निकासा भएको छ । १० हजार ४२३ आवास निर्माण भएका छन् भने ९ हजार ६६४ निर्माणाधीन छन् । सल्यान र बझाङमा सम्पन्न निजी आवासको संख्या भने एकदमै न्यून छ । प्राधिकरणले उपलब्ध गराएको तथ्यांकले बाजुरामा अहिलेसम्म एउटा पनि निजी आवास निर्माणको काम सकिएको छैन । सल्यानमा लाभग्राही कायम भएको संख्या १ हजार ७३० छ । यहाँ ५८० लाभग्राहीको खातामा रकम निकासा भएको छ । तर अहिलेसम्म ७१ वटा मात्र आवास निर्माण सकिएको छ । गत असोज १६ मा भूकम्प गएका कारण बझाङमा कायम लाभग्राहीको संख्या ४ हजार ५७३ छ । यी लाभग्राहीमध्ये १२४ जनाको खातामा मात्र रकम निकासा भएको छ । १५ वटा मात्र निजी आवास बनेका छन् । यस जिल्लामा निजी आवास निर्माणको गति सुस्त छ । बाजुरामा २ हजार ७२९ लाभग्राही कायम भए पनि अहिलेसम्म अस्थायी आवासको काम पूरा हुन सकेको छैन । २८८ लाभग्राहीको खातामा रकम निकासा भएको र १६८ आवास निर्माणाधीन रहेको प्राधिकरणले जनाएको छ । अहिलेको चिसो र बर्खा धान्ने गरी आवास निर्माणको काम गरिएको प्राधिकरणका कार्यकारी प्रमुख अनिल पोखरेलले बताए । केही जिल्लाका पालिकामा शतप्रतिशत आवास निर्माणको काम भएको छ । केहीकेही पालिकामा हुन सकेको छैन, उनले भने, यो चिन्ताको विषय हो । प्रदेश र स्थानीय सरकारलाई यसबारे जानकारी गराएका छौं । अहिलेसम्म प्राधिकरणबाट जिल्ला विपद् कोषमा २ अर्ब २६ करोड निकासा भएको छ । तर यति रकमले अहिले कायम लाभग्राहीलाई दोस्रो किस्ता बाँड्न पुग्दैन । अहिले कायम लाभग्राहीलाई अस्थायी आवास निर्माणका लागि ३ अर्ब ३८ करोड ९० लाख रुपैयाँ चाहिन्छ, जसले गर्दा तत्काललाई १ अर्ब १२ करोड ९० लाख रुपैयाँ चाहिने देखिन्छ । ठूलो चुनौती आर्थिक स्रोत अभावको छ, कार्यकारी प्रमुख पोखरेलले भने, गृह मन्त्रालयमार्फत अर्थसँग १० अर्ब मागिए पनि एक अर्ब रुपैयाँ मात्र उपलब्ध भएको छ । अर्थसँग आर्थिक स्रोतको गाँठो फुकाउन प्राधिकरणको विपद् कोषको रकम उपलब्ध गराएको प्रमुख पोखरेलले बताए । कर्णाली प्रदेशमा ८०३ प्रतिशत काँचो माटो र डल्ले ढुंगाबाट बनेका घर छन्, जसले गर्दा पनि भूकम्पले बढी क्षति भएको छ, उनले भने, स्थानीय निर्माण सामग्रीबाट बनेका घरलाई बलियो बनाउन सकिन्छ भनेर त्यसको ज्ञानसीप पालिकामार्फत जनस्तरसम्म पुर्याउन चुकेको अवस्था छ । प्रभावित जिल्लामा आवश्यक स्रोतसाधन पठाइसकिएको प्राधिकरणका सहसचिव भरतमणि पाण्डेले बताए । अबको काम स्थानीय सरकारले गर्नुपर्ने हो । तर आवास निर्माणको काममा ढिलाइ भइरहेको गुनासा आएका छन् । विभिन्न राजनीतिक दलले आपसमा खटिएर पनि आवास निर्माणको काम गरेको उनको भनाइ छ । चाँडोभन्दा चाँडो अस्थायी आवास बनाउनुपर्छ , उनले भने, यसका लागि स्थानीय सरकार बढी सक्रिय हुन जरुरी छ ।"
३४१ मेगावाटको बुढीगण्डकी बनाउँदै साहस,काठमाडौं (कास) साहस ऊर्जा लिमिटेडले ३ सय ४१ मेगावाटको अर्धजलाशययुक्त बुढीगण्डकी जलविद्युत् आयोजना निर्माण गर्ने भएको छ । गोरखाको धार्चे३ र चुमनुब्री गाउँपालिका३ मा पर्ने आयोजनाले उत्पादन अनुमति पाइसकेको छ । चुमनुब्रीको सल्लेरी नजिकै बाँध र धार्चेमा विद्युत् गृह निर्माण गरिने साहसका अध्यक्ष हिमप्रसाद पाठकले जनाए । आयोजनाको टनेल करिब ६८ किमि तथा हेडवर्क्स ३ सय ९८ मिटरको हुनेछ । आयोजनाको जलाधार क्षेत्र ३ सय ७५ किमि छ । आयोजना विद्युत् खरिद सम्झौता (पीपीए) को अन्तिम चरणमा पुगेको पाठकको भनाइ छ । एक वर्षभित्र विस्तृत परियोजना रिपोर्ट (डीपीआर) र फाइनान्सियल व्यवस्थापन पूरा गरेर निर्माणको चरणमा गइने उनले बताए । उक्त आयोजना साहसले हालै टाइम्स इनर्जीबाट किनेको हो ।
विनोदको कप्तानी शतक,"रोहितको अर्को बलिङ प्रभावराष्ट्रिय टोलीका कप्तान रोहित पौडेलले लगातार दोस्रो खेलमा पनि बलिङ प्रभाव देखाएका छन् । वाग्मतीविरुद्ध अघिल्लो दिनमात्र ४ विकेट लिएका रोहितले मूलपानी क्रिकेट मैदानमा सोमबार ३ विकेट लिनुका साथै बलियो ब्याटिङ प्रदर्शन गरे । उनको प्रयासमा नेपाल एपीएफ क्लबले कोशी प्रदेशविरुद्ध ६ विकेटको आरामदायी विजय हात पार्यो । रोहित र अविनाश बोहराले ३३ विकेट लिएपछि पहिला ब्याटिङ गरेको कोशी ४४३ ओभरमा १ सय ३५ रनमा अलआउट भयो । अविनाशले ८३ ओभरमा ३ मेडन राख्दै १३ र रोहितले ७ ओभरमा १ मेडन राख्दै २४ रन खर्चे । अमरसिंह रौटेलाले २ तथा भुवन कार्की र मौसम (श्याम) ढकालले ११ विकेट लिए । कोशीबाट फिर्दोश अन्सारीले ५५ रन बनाए । उनले ८५ बल खेली ८ चौका प्रहार गरे । सोनु अन्सारी २०, कप्तान अंकित सुवेदी १३, आइस भट्टराई १० र सोनु मण्डल ११ रनमा आउट भए । खेलमा हावी भएका रोहितले ८० रन बनाएपछि एपीएफले १९१ ओभरमै लक्ष्य पूरा गर्यो । प्लेयर अफ द म्याच उनले ५३ बल खेली ९ चौका र ३ छक्का प्रहार गरे । ओपनर प्रज्वल शाही २२, आसिफ शेख ४ र पुरन विक १ रनमा आउट भए । सुमित महर्जन २० बल खेली २ चौका प्रहार गरी २० र सन्दीप २ रन बनाई अविजित रहे । आजको खेलकोशी प्रदेशविरुद्ध नेपाल पुलिस क्लब, कीर्तिपुरमधेश प्रदेशविरुद्ध वाग्मती, मूलपानीकर्णाली प्रदेशविरुद्ध सुदूरपश्चिम, भैरहवा"
दक्षिण कोरियाको प्रभावशाली सुरुआत,दोहा (एएफपी) ली काङइनको दुई गोलको मदतले दक्षिण कोरियाले एसियन कप फुटबलमा अपेक्षाअनुसार प्रभावशाली सुरुआत गरेको छ । दक्षिण कोरियाले सोमबार बहराइनलाई सजिलै ३१ ले पराजित गर्यो । समूह डी मा पूर्वविजेता दक्षिण कोरियाले खेलको ३९ औं मिनेटमा ह्वाङ इनबोएमको गोलमा अग्रता लिएको थियो । अल हाससहको गोलमा बहराइन ५१ औं मिनेटमा खेल बराबरीमा ल्याउन सफल रह्यो । काङइनले ५६ औं मिनेटमा आफ्नो टिमका लागि दोस्रो गोल गरे । उनले ६९ औं मिनेटमा तेस्रो गोल थपे । उपाधिको बलियो दाबेदार रहेको इरानले आइतबार प्यालेस्टानमाथि ४१ को सजिलो जित निकालेको थियो । यो जितपछि इरान समूह सी को शीर्षमा रह्यो । सातौंपल्ट एसियन कप खेलिरहेको प्यालेस्टाइन अहिलेसम्म जितहीन रहेको छ । तर उसका लागि इरानविरुद्धको खेल भावनात्मक रह्यो ।इजरायलहमासबीचको युद्ध सुरु भएको सयौं दिनमै यो खेल भएको हो । यसै समूहको अर्को खेलमा यूएईले हङकङमाथि ३१ को जित निकालेको थियो । यससँगै इरान र यूएई दुवै समान तीन अंकमा रहे । यस अगाडि जापानले समूह डी मा भियतनाममाथि ४२ को जित निकालेको थियो ।इजिप्ट जोगियोएबिडजन मोहम्मद सलाहले इन्ज्युरी समयमा गरेको गोलको मदतले इजिप्टले अफ्रिका कप अफ नेसन्समा आइतबार मोजाम्बिकलाई २२ को बराबरीमा रोकेको छ । उपाधिको बलियो दाबेदार इजिप्ट विजयी सुरुआत लिन असफल रह्यो । समूह बी को खेलमा इजिप्ट हारतर्फ अग्रसर भइरहेको बेला सलाहले दोस्रो हाफको इन्ज्युरी समयको सातौं मिनेटमा पेनाल्टीबाट गोल गरे ।मोस्टफा मोहमदले खेलको दोस्रो मिनेटमै गोल गर्दै इजिप्टलाई अग्रता दिलाएका थिए । तर त्यसपछि मोजाम्बिकका लागि क्वेम्बो र पालमिरिम डेविडले एकएक गोल गर्दै टिमलाई अग्रतामा राखे । यसै समूहको खेलमा केप भार्डेले घानालाई २१ ले हरायो । समूह ए मा नाइजेरिया र इक्वटोरियल गिनी बीचको खेल ११ को बराबरीमा टुंगियो ।
बार्सिलोनालाई हराउँदै रियल सुपरकप च्याम्पियन,"रियाद (एएफपी) भिनिसियस जुनियरको ह्याट्रिकको मदतले रियल म्याड्रिडले आइतबार बार्सिलोनालाई फाइनलमा ४१ ले हराउँदै स्पेनी सुपर कपको उपाधि जितेको छ । साउदी अरेबियामा भएको खेलमा जुनियरले आफ्नो खेल जीवनको पहिलो ह्याट्रिक गरे । कार्लोस एन्सेलोटीको टिमका लागि उनले ७, १० र ३९ औं मिनेटमा गोल गरे । त्यसमध्ये तेस्रो गोल पेनाल्टीमा सम्भव भएको थियो । रोड्रिगोले रियलका लागि चौथो गोल गरे । खेलको अन्त्यमा बार्सिलोना १० खेलाडीमा सीमित रहेको थियो र उसका लागि रोबर्ट लेवनडोस्कीले एक गोल फर्काए । रोनाल्ड अराउजोले ७१ औं मिनेटमा दोस्रो पहेँलो कार्ड पाउँदै मैदान छाडेका थिए । एल क्लासिकोमा रियलको यो लगातार तेस्रो जित हो र यससँगै उसले १३ औं पल्ट सुपर लिगको उपाधि जितेको छ ।"
तीनपोखरी कपको उपाधि एपीएफ कोशीलाई,"संखुवासभा (कास) सशस्त्र प्रहरी (एपीएफ) कोशी प्रदेश फुटबल टिमले संखुवासभाको खाँदबारीमा तीनपोखरी कप फुटबलको उपाधि जितेको छ । सोमबार खाँदबारी रंगशालामा सम्पन्न खेलमा एपीएफले संखुवासभाको शित्तलपाटी फुटबल क्लबलाई २१ गोलले पराजित गर्यो । एपीएफबाट २१ औ मिनेटमा हरि कार्कीले गोल गरे । २६ औं मिनेटमा शित्तलपाटीका मिलन चाम्लिङले गोल गरेर खेल बराबरीमा ल्याए । त्यसको ४ मिनेट बित्न नपाउँदै शित्तलपाटीका महेन्द्र कार्कीले आत्मघाती गोल गरेपछि एपीएफले उपाधि हात पारेको थियो । विजयी एपीएफले २ लाख २२ र उपविजेता शित्तलपाटीले १ लाख ११ हजारमा चित्त बुझायो । एपीएफका उज्ज्वल चाम्लिङ उत्कृष्ट खेलाडी, शित्तलपाटीका मिलन चाम्लिङ हाईस्कोरर र एपीएपका सुजन विक उत्कृष्ट गोलरक्षक घोषित भए । तीनपोखरी समाज विकास क्लबले माघे संक्रान्तिका अवसरमा आयोजना गरेको प्रतियोगितामा विभिन्न जिल्लाका १२ टिमको सहभागिता थियो ।"
सुदूरपश्चिमसँग लुम्बिनी स्तब्ध,"(लुम्बिनी)भैरहवामा सुदूरपश्चिम प्रदेशले विजयी सुरुवात गरेको छ । सुदूरपश्चिमले सिद्धार्थनगर क्रिकेट मैदानमा सोमबार घरेलु टोली लुम्बिनीलाई ५ विकेटले स्तब्ध बनायो । नारायण जोशीको अलराउन्ड प्रदर्शनसँगै सुदूरपश्चिमले विजय सुरुवात गरेको हो ।टस हारेर ब्याटिङको निम्तो पाएको लुम्बिनी ४९ औं ओभरमा १ सय ५८ रनमा अलआउट भएको थियो । सुदूरपश्चिमले २९३ ओभरमै लक्ष्य भेट्टायो । शेर मल्लले ४२ र नारायणले २८ रनको अविजित इनिङ्स खेली टोलीलाई विजयी बनाए । शेरले ४४ बलमा ४ चौका र २ छक्का तथा प्लेयर अफ द म्याच नारायणले ३० बल खेली ४ चौका प्रहार गरे । सुदूरपश्चिमका प्रशिक्षक दीपेन्द्र चन्दले बलिङ र फिल्डिङ राम्रो भए पिन ब्याटिङ सोचे अनुसार गर्न नसकेको बताए । सुदूरका ओपनर खडक बोहराले २१ र टेक रावतले १८ रन बनाए । किरण ठगुन्ना १६ र नरेन भट्ट १२ रनमा पेभिलियन फर्किए । लुम्बिनीका अभिषेक गौतमले ३, अजय चौहान र कृष्ण कार्कीले समान ११ विकेट लिए । पहिलो खेलमा गण्डकीलाई ४ विकेटले पराजित गरेको लुम्बिनीले यसअघि राम्रो ब्याटिङ देखाउन सकेन । कप्तान सुशान्त थापा ३ रनमै आउट भए । ओपनर विराट भण्डारी २३, प्रज्वल थापाले ४२, दिलसाद अलीले १० रनमा आउट भए भने कृष्ण कार्की १२ रनमा अविजित रहे । सुदूरपश्चिमका नारायणले ३, भोजराज भट्ट र नरेनले २२ तथा मिलन बोहराले एक विकेट लिए ।"
न्यु डायमन्ड विजयी,"(पोखरा)चौथो टाइगर कप भलिबल प्रतियोगितामा नेपाल एपीएफ क्लबले पुरुष र महिला दुवैतर्फ विजयी सुरुआत गरेको छ । पोखरा रंगशाला भलिबल ट्रेनिङ सेन्टरमा सोमबार महिलातर्फ चन्द्रागिरि न्यु डायमन्डले पहिलो जित दर्ता गर्यो । राष्ट्रिय तथा अन्तर्राष्ट्रिय आमन्त्रित खुला क्लब च्याम्पियनसिप महिला तथा पुरुष भलिबल प्रतियोगिताको पहिलो दिनको पहिलो खेलमा महिलातर्फ साविक विजेता एपीएफले अर्को विभागीय टोली नेपाल पुलिस क्लबविरुद्ध ३२ को जित निकाल्यो । पहिलो सेट २५१८ र दोस्रो सेट २५१८ ले जितेको एपीएफले तेस्रो र चौथो सेट भने १९२५ र १८५ ले गुमाउन पुग्यो । तेस्रो र चौथो सेटमा टिमभित्र समन्वयको अभाव देखिएको एपीएफलाई दुई सेटमा जितेर खेलमा फर्किएको पुलिसले अन्तिम सेट भने १३१५ मा सुम्पियो । उक्त खेलमा एपीएफ क्लबकी सरस्वती चौधरी टाइगर अफ दी म्याच घोषित भइन् । न्यु डायमन्ड क्लबले त्रिभुवन आर्मी क्लबलाई ३१ को सेटमा हरायो । पहिलो सेट २५२० र दोस्रो २५१७ ले लगातार जित्दै न्यु डायमन्डले आर्मीविरुद्ध दबाब प्रस्तुत गरे पनि तेस्रो सेट आर्मीले २५२३ ले आफ्नो पक्षमा पार्न सफल भयो । तर चौथो सेटमा आर्मीलाई दबाबमा राख्दै न्यु डायमन्डले २५१५ ले खेल आफ्नो पक्षमा पार्यो । रिमा कुँवर टाइगर अफ दी म्याच बनिन् । पुरुषतर्फ एपीएफले पुलिसविरुद्ध ३० को सोझो सेटमा जित निकाल्यो । एपीएफले पहिलो सेटमा २५१९ ले सहज जित निकाले पनि दोस्रो सेट निकै प्रतिस्पर्धात्मक बन्न पुग्यो । दोस्रो सेट जित्न एपीएफले ३३३१ पुर्याउनुपर्यो । अन्तिम सेट २५१७ ले आफ्नो पक्षमा पार्दै महत्त्वपूर्ण ३ अंक हात पारेको छ । एपीएफका विजय थापा टाइगर अफ दी म्याच भए ।गण्डकी प्रदेश भलिबल संघ र आर्मीबीचको उद्घाटन खेल भने खराब प्रकाशका कारण बीचमा नै रोकिन पुगेको छ । खेल जारी रहँदा गण्डकी प्रदेश २१ सेटले अगाडि थियो । तर प्राविधिक टिमले अन्तिम समयमा खेल रोक्न बाध्य भयो । रोकिएको खेल बुधबार हुने आयोजकले जनाएको छ ।प्रतियोगिताको उद्घाटन गर्दै गण्डकी प्रदेशका मुख्यमन्त्री सुरेन्द्रराज पाण्डेले प्रदेश सरकार खेलकुद विकासका लागि प्रतिबद्ध भएको बताए । प्रदेश सरकारले खेलाडी हित र खेलकुद विकासका लागि केही नयाँ योजनाका साथ अघि बढेको छ, उनले भने, प्रदेश सरकार गण्डकीमा अन्तर्राष्ट्रिय स्तरको क्रिकेट मैदान, कभर्ड हलसमेत निर्माण गर्ने योजनामा छ ।प्रतियोगिताकै अवसरमा आयोजक टाइगर ग्रुप अफ पोखराले कर्णेल जेपी क्रसलाई सम्मान गरेको छ । हालै १ सय वर्ष टेकेका उनलाई शिक्षा, खेलकुद तथा सामाजिक क्षेत्रको विकासमा उल्लेख्य योगदान पुर्याएको भन्दै सम्मान गरिएको हो ।चौथो टाइगर कपमा महिलातर्फ समूह ए मा एपीएफ, गण्डकी र पुलिस छन् । समूह बी मा त्रिभुवन आर्मी, चन्द्रगिरि नगरपालिका न्यु डायमन्ड र हरियाना टिम भारत रहेका छन् । पुरुषतर्फको समूह ए मा गण्डकी प्रदेश, त्रिभुवन आर्मी र हेल्प नेपाल स्पोटर््स क्लब तथा समूह बी मा एपीएफ, नेपाल पुलिस र श्रीलंका आर्मी टिम रहेका छन् ।मंगलबार महिलातर्फ पहिलो खेलमा गण्डकीले नेपाल पुलिसको सामना गर्ने छ । दोस्रो खेल महिलातर्फ त्रिभुवन आर्मी क्लब र हरियाणा टिम भारतबीच हुनेछ । पुरुषतर्फ श्रीलंका आर्मी टिम र एपीएफ, त्रिभुवन आर्मी र हेल्प नेपाल क्लबबीच खेल हुनेछ ।"

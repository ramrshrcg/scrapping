शीर्षक,विवरण
'आस्थाको आसन बाट कानुनको कठघरातर्फ,"पछि सिन्धुपाल्चोकको इन्द्रावती६, बाँडेगाउँस्थित तोड्के जंगलमा पनि आश्रम बनाए, जहाँ प्रहरीले २०७६ पुसमा छापा मारेको थियो । त्यहाँ बेपत्तामध्येका मकवानपुरका सञ्चलालको हत्या गरेको प्रहरीको आशंका थियो । करिब ८० रोपनीको आश्रम भित्र एक स्थानमा कमलो माटो भेटेर उत्खनन गर्दा ९ वटा नुनको प्याकेट फेला पारिएको थियो । शव गलाउन नुनको प्रयोग गरिएको हुन सक्ने आशंका गरे पनि पुष्टि हुने थप प्रमाण फेला पर्न सकेको थिएन । त्यस्तै उजुरी सिन्धुलीमा पनि थियो । आश्रमका आनीहरूमाथि यौन हिंसा गरेको, बेपत्ता पारेको र हत्या गरेको भन्दै किटानी जाहेरी परेको थियो । जाहेरीपछि २०७६ सालमा उनी फरार भए । प्रहरीले उनलाई पक्राउ गर्न बारा, सिन्धुली, सिन्धुपाल्चोक, लमजुङका आश्रमहरूमा छापासमेत मारेको थियो । तर, उनी प्रहरीलाई छक्याउँदै, लुक्दै हिँड्न सफल भइरहे । बम्जनले चार अनुयायीलाई आश्रमबाटै बेपत्ता पारेको भनी उनीविरुद्ध विभिन्न प्रहरी कार्यालयमा उजुरी परेको छ । चुन्मो भन्ने चिनीमाया तामाङ, डोल्मो भन्ने फूलमाया रुम्बा, सञ्चलाल वाइबा र सुरेशकुमार आले आश्रमबाट बेपत्ता भएकाले खोजतलास गरी पाऊँ भन्दै परिवारका सदस्यले उजुरी गरेका छन् । नुवाकोटकी २९ वर्षीया चुन्मो २०६९ असोजदेखि, मकवानपुरकी ३० वर्षीया डोल्मो २०७१ माघदेखि, मकवानपुरकै ५१ वर्षीय सञ्चलाल २०७१ चैतदेखि र बाराका ३४ वर्षीय सुरेश २०७२ जेठदेखि बेपत्ता छन् । चुन्मो, डोल्मो र सञ्चलाल सिन्धुपाल्चोकको बाँडेगाउँ आश्रमबाट र सुरेश बारा निजगढस्थित आश्रमबाट बेपत्ता भएका थिए । बम्जनलाई बोधी श्रवण धर्म संघ र नमो तपोवन संरक्षण तथा संवर्द्धन समितिका स्वयंसेवकले सुरक्षा दिने गरेका थिए । २०६९ मा संघकै पदाधिकारीले सिन्धुपाल्चोककी एक आनी र एक विदेशी नागरिकलाई तीन महिनासम्म बन्धक बनाएको आरोप लागेको थियो । बम्जनले बाराको हलखोरियामा राष्ट्रिय वन अतिक्रमण गरेर गुम्बा बनाएको आरोपसमेत लागेको थियो । जिल्ला वन कार्यालय र स्थानीय प्रशासनले बम्जनलाई वन क्षेत्रमा प्रवेशमै रोकसमेत लगाएको थियो । पछि उच्च अदालत, हेटौंडाले अन्तिम फैसला नहुन्जेल बम्जनलाई नरोक्नू भन्ने आदेश दिएको थियो । त्यसपछि उनी पुनः हलखोरियाको वनमा बस्न थालेका थिए । पछि वन मन्त्रालयले २०७० मा हलखोरिया वन क्षेत्रमा कुनै पनि निर्माण र उपभोग गर्न नदिने निर्णय गरेको थियो । मन्त्रालयको उक्त निर्णयविरुद्ध बम्जनका अनुयायीले आन्दोलनसमेत गरेका थिए । तर, स्थानीय प्रशासनले वनभित्र बनाइएको भौतिक संरचना भत्काइदिएपछि उनी सिन्धुली पुगेका थिए । भागम्भाग गर्दै आएका उनी अनुसन्धान व्यवस्थित भएपछि चार वर्षदेखि भने फरार थिए । तर, मंगलबार साँझ नेपाल प्रहरीको केन्द्रीय अनुसन्धान ब्युरो (सीआईबी) ले उनलाई काठमाडौंको बूढानीलकण्ठस्थित एउटा बिलासी घरबाट पक्राउ गरेको हो । उनको निवासबाट ३ करोड ३४ लाख ३७ हजार ९ सय ६ रुपैयाँ बरामद भएको छ । यस्तै अमेरिका, अस्ट्रेलिया, भारत, चीन, क्यानडा, डेनमार्क, इन्डोनेसियालगायत १७ देशका ३० लाख ९२ हजार ४ सय ६ रुपैयाँ बराबरको मुद्रा पनि बरामद भएको थियो । ५ करोडमा सेतो रङको ल्यान्ड क्रुजर गाडी किन्ने तरखरमा रहेका बम्जनले धुम्बाराहीस्थित युनाइटेड ट्रेडर्स सिन्डिकेट सोरुमलाई ३ करोड रुपैयाँ नगद बैनासमेत गरिसकेको अनुसन्धान अधिकारीहरूले बताएका छन् । हाल भने उनी तुलाराम तामाङका नाममा रहेको प्रदेश३०१ ०२४ च ६७२९ नम्बरको सेतो रङको टोयोटा फर्चॅनर चढ्थे । अरू चार वटा मोटरसाइकल प्रयोग गर्थे । प्रहरीले बम्जनबाट गाडीको चाबी, १४ वटा मोबाइल, ५ वटा आइप्याड र ट्याब, तीन वटा मोटरसाइकलका बिलबुक, २ वटा ल्यापटप, २० वटा पेनड्राइभ, एउटा भ्वाइस रेकर्डर र २ वटा मेमोरी कार्ड पनि बरामद गरेको छ । उनका थप सम्पत्ति विवरणबारे विस्तृत अनुसन्धान भइरहेको सीआईबीले जनाएको छ । यो कहाँबाट आयो, कसरी आयो, के स्रोत हो भन्ने अनुसन्धान हुँदै छ तर अवश्य पनि यति ठूलो पैसा घरमा राख्नु सामान्य मान्न सकिँदैन, पत्रकार सम्मेलनमा प्रहरी अधिकारीले भने । बाल यौन दुराचार मुद्दामा फरार भएकाले बुधबार नै उनलाई सर्लाही लगिएको छ । बिहीबार सर्लाही अदालतमा उपस्थित गराइने सीआईबीका प्रवक्ता नवराज अधिकारीले बताए । अवैध रूपमा विदेशी तथा नेपाली मुद्रा राखेको लगायत अन्य आरोपमा अनुसन्धानपछि थप मुद्दा चलाइने प्रहरीको भनाइ छ ।बम्जनले बाराको हलखोरियास्थित आश्रममा रहेकी आनीलाई २०७१ साउनमा बलात्कार गरेको मुद्दा जिल्ला अदालत सर्लाहीमा परेको थियो । सर्लाही अदालतले २०७६ माघ २३ मा पक्राउ पुर्जी जारी गरेपछि उनी फरार भएका थिए । काठमाडौं, सिन्धुपाल्चोक, सिन्धुली, मकवानपुर र बाराका प्रहरीको सूचीमा पनि बम्जन फरार अभियुक्त थिए ।प्रहरीका अनुसार दुई महिनादेखि श्रीमती र दुई सन्तानसहित बूढानीलकण्ठमा बस्दै आएका थिए । पक्राउ गर्न प्रहरी घरमा छिरेपछि हाम फालेर भाग्ने प्रयास गरेका थिए । यसपालिको अपरेसन धेरै व्यवस्थित थियो, त्यसैले सफल भयो, सीआईबीकी प्रमुख एआईजी किरण बज्राचार्यले भनिन्, पहिलाका अपरेसनहरू अलि सार्वजनिक हुन्थे, अनुयायी र विभिन्न माध्यमबाट उसले आफूलाई हाइड गर्थ्यो । यो अनुसन्धानलाई ब्युरोले अपरेसन ब्लु भनेको छ ।"
मन्त्रिपरिषद्ले निर्णय गरे पनि २३ उद्योगमा जोडिएन बिजुली,"मन्त्रिपरिषद्को निर्णय र प्राधिकरणलाई मन्त्रालयको पत्राचार बिहीबार पुग्छ, उनले भने, बिहीबार नै उद्योगको लाइन जडान हुन्छ । डेडिकेटेड र ट्रंकलाइनको बक्यौताको सन्दर्भमा सरकारले नै रोक्ने र खोल्ने गरेको छ । ०७६ मा डेडिकेटेड र ट्रंकलाइनको बक्यौता उठाउन प्राधिकरणले लाइन काटेको थियो । ०७६ सालमा लाइन काट्दा अर्थमन्त्री, उद्योगमन्त्री, ऊर्जा मन्त्रालयका मन्त्री तथा सचिवसहितको समूहले माइन्युट गरेर लाइन जोड्न लगाइएको थियो । यस पटक पनि सरकारले काट्न निर्देशन दिने, रोक्ने काम निरन्तर गरिरहेको छ ।काटिएको उद्योगमा हालसम्म बिजुली नजोडिएको नेपाल सिमेन्ट उद्योग संघका अध्यक्ष ध्रुव थापाले बताए । सरकारले हिजै न्यायिक आयोग बनाउने र लाइन जोड्ने निर्णय गरेको थियो तर अहिलेसम्म लाइन जोडिएको छैन, उनले भने, सम्बन्धित वितरण केन्द्रमा बुझ्दा लिखित निर्देशन नआएसम्म बिजुली जोड्न मिल्दैन भन्ने जानकारी दियो । ऊर्जा मन्त्रालयका प्रवक्ता नवीनराज सिंहले पनि बुधबार मध्याह्नसम्म मन्त्रालयमा पत्र नआइसकेको प्रस्ट्याए । उत्पादन ठप्प र हजारौं मजदुर बेरोजगार हुँदा पनि सरकार यसतर्फ संवेदनशील नदेखिएको नेपाल उद्योग वाणिज्य महासंघका पूर्वअध्यक्ष पशुपति मुरारकाले बताए । सरकारकै प्रवक्ताले लाइन जोड्ने, आयोग गठन गर्ने बोलिसके तर २६ घण्टा बित्दासम्म लाइन जोडिएको छैन, उनले भने, सरकारकै निर्णय कार्यान्वयनमा पनि अन्योल देखियो । गत भदौ २५ मा पनि महासंघका अध्यक्ष चन्द्र ढकालको नेतृत्वमा गएका उद्योगीको टोलीले प्रधानमन्त्री दाहाललाई भेटेपछि लाइन नकाट्न निर्देशन भएको थियो । तर पुस ५ मा प्रधानमन्त्री दाहालले नै बिजुली काटेर भए पनि बक्यौता उठाउन निर्देशन दिएपछि प्राधिकरणले पुस ६ देखि लाइन काट्न सुरु गरेको थियो । हालसम्म २४ वटा उद्योगको लाइन काटिएकामा हिमाल आइरन एन्ड स्टिलले बक्यौताबापत पहिलो किस्ता तिरेर लाइन जोडेको थियो । टीओडी मिटरका आधारमा तिर्नुपर्ने रकम तिर्न तयार रहेको उद्योगीहरूले बताउँदै आएका छन् । प्राधिकरणले भने केही उद्योगको टीओडी मिटरको तथ्यांक नभए पनि लगसिट र एम्पावर सफ्टवेयरमा तथ्यांक सुरक्षित रहेको बताउँदै आएका छन् । प्राधिकरणका अनुसार ६१ वटा उद्योगको २२ अर्ब २४ करोड रुपैयाँ बक्यौता छ । आयोग गठन गर्ने र काटिएका उद्योगमा बिजुली जोड्ने सरकारको निर्णयलाई निजी क्षेत्रले स्वागत गरेको छ । नेपाल उद्योग वाणिज्य महासंघ र नेपाल चेम्बर अफ कमर्सले सरकारले न्यायिक आयोग गठन गरी तत्काल लाइन जोड्न विद्युत् प्राधिकरणलाई निर्देशन दिएको निर्णयको स्वागत गरेको हो । बुधबार विज्ञप्ति जारी गर्दै महासंघ र चेम्बरले तत्काल लाइन जोडी यससम्बन्धी विवाद निरूपणका लागि न्यायिक आयोग गठन गर्न माग गरेबमोजिम नै सरकारको न्यायिक आयोग गठन गर्ने निर्णयको स्वागत गरेको छ । आयोगले विगतमा भएका अध्ययन, अहिलेको अवस्था, बिजुली उपभोग गरेको प्रमाण आदिको अध्ययन गरी निष्पक्ष समाधानको राय दिने महासंघले जनाएको छ । लोडसेडिङको समयमा केही उद्योगमा जडित डेडिकेटेड र ट्रंकलाइन विद्युत् महसुलबारे विद्युत् प्राधिकरण र उद्योगीबीच मतभिन्नता हुँदा यसले समग्र लगानी र व्यवसायमैत्री वातावरणमा असर गर्ने देखिएको थियो, ढिलै भए पनि समस्या समाधान हुनेमा विश्वस्त छौं, विज्ञप्तिमा भनिएको छ ।उद्योगी व्यवसायीले भने यो विवादित विषय भएको भन्दै महसुल नतिर्ने अडान राख्दै आएका छन् । डेडिकेटेड र ट्रंकलाइनको बक्यौता विवाद ०७५ वैशाखबाट लोडसेडिङ अन्त्य भएपछि चर्किएको हो । लोडसेडिङका समयमा डेडिकेटेड र ट्रंकलाइनबाट विद्युत् जडान गरी पाऊँ भनी प्राधिकरणमा निवेदन नै नदिएको तर प्राधिकरणले पछि अतिरिक्त महसुलको बिल काटेको भन्दै उद्योगीहरू रकम नतिर्ने अडानमा छन् । लोडसेडिङ अन्त्यपछि पनि डेडिकेटेड र ट्रंकलाइन शीर्षकमा विद्युत् उपयोग गरेको भनी ६७ प्रतिशत महँगो बिल प्राधिकरणले पठाएको भन्दै उद्योगीले यो विवादित विषय भएको र समस्या समाधान गरिदिन सरकारसमक्ष निरन्तर अनुरोध गरिरहेका छन् ।"
कथावाचक आमा,"(काठमाडौं)छोराले आमाको कोठामा सीसीटीभी किन जडान गर्छ ? आमाकै जासुसी गर्नुपर्ने केही आइलागेको हो ? वा आमाबाट त्यस्तो केही खतरा छ ? त्यस्तो खुफिया क्यामरा जडान गर्ने छोरा हुन्, आख्यानकार नयनराज पाण्डे । सीसीटीभी जोडेर खासमा उनले आमाको जासुसी नै गरेका हुन्, तर प्रेमपूर्ण शैलीमा । कर्तव्यपरायण छोराले आफ्नै जिम्मेवारीको पनि जासुसी गरिरहेको हो, आमाको कोठामा सीसीटीभी जोडेर । कहिलेकाहीं मध्यराततिर झस्कन्छन्, नयनराज । बिरालोको पदचापले पनि उनलाई कहिलेकाहीं अत्याउँछ । अत्यास लाग्छ आमालाई केही भयो कि भन्ने डरले, नयनराज भन्छन्, खै, यस्तो डर कसरी मनमा बस्यो ? यो भय रोगकै तहमा पुगेजस्तो लाग्छ । त्यसैले आमाको कोठामा सीसीटीभी जोडेको हुँ । यदाकदा नयनको आमासुर्ता सपनामा पनि बारम्बार देखिन्छ । रिकरिङ ड्रिम अथवा दोहोरिरहने एउटै सपना ः लखनऊको एउटा अस्पताल । लहरै शय्याहरूबीच एक शय्यामा दमले स्याँस्याँ गरिरहेकी आमा । सुँक्कसुँक्क रोइरहेकी । क्लान्त र बेचैन । कलेटी परेका ओठ । अस्तव्यस्त कपाल मरुभूमिजस्तो सुक्खा अनुहार अनि, औषधिको चर्को हरक । र, मृत्यु, डर, तनाव, निरीहतामा अस्पतालको कुनामा घुँडाबीच मुन्टो घुसारेको, गतिस्फुर्ती हराएको, गलेको एक बिरामी कुरुवा बाहिर रफ्तारमा कुदिरहेको लामो रेलको एकनासे आवाज बारम्बार देखिरहने यस्तो सपनापछि नयन बिउँझिन्छन्, अनि निदाउनै सक्दैनन् । छटपटीमा बाँकी रात बितिजान्छ । पद्मिनी कोल्हापुरे खोज्दै हिरो बन्ने सपनाले वशीभूत भएर बम्बई पुगेको एक पात्रको कहानी हो, नयनकृत उपन्यास घामकिरी । भागेर बम्बई पुग्ने, बम्बईको त्यो चकाचौंधमा पद्मिनी खोजिरहने त्यो पात्र अरू कोही होइन, मै हुँ, पुसको एक चिसो दिन नेपाल प्रज्ञाप्रतिष्ठानको डबलीमा, भानुभक्तको सालिकमुनि ढल्किएर, पुराना दिनको स्मृतितालमा सयर गर्न थाले, नयनराज । २०३९ सालतिरको एक दिन, नयन बम्बई भागेका थिए, नायक बन्न । उनी उता भागेपछि, यता आमाको दिनको भोक रातको निद्रा गायब भयो । छोरो हराएकी आमा चिन्ता, व्यग्रता, बेचैनी र सन्तापको ज्वालामुखीमा भुटभुटिएर ओछ्यानै परिन् । स्वास्थ्य कति खराब भयो भने उनलाई उपचारार्थ लखनऊ लगियो । म भागेर बम्बई जाँदा आमा यता भयंकर बिरामी हुनुभएछ मेरो चिन्ताले । म घर आउँदा अत्यासलाग्दो एकान्तले छोपेको थियो, आमा त लखनऊको अस्पतालमा हुनुहुँदोरैछ, एकदमै क्रिटिकल अवस्थामा, नयन अतीतोन्मुख हुन्छन्, म घर फिरेको खबरले आमालाई सन्चो हुँदै गयो । आमा त्यसबेला गर्भवती पनि हुनुहुँदोरहेछ । पछि बच्चा खेर गयो । िििआमाहरूलाई पात्र बनाएर कैयौं आख्यान लेखिसकेका लेखकले आफूभित्र गुम्साइराखेका आमाकथाहरूको ससानो सँगालो हो, यो आलेख । उनकी आमा भगवतीदेवी पाण्डे (८६) को कथा हो । पाँचछ वर्षका थिए, राजु । उनलाई लाग्यो आमा कतै जाँदै हुनुहुन्छ, आफूलाई छोडेर । आमा त जानुभो भन्ने अत्यासले ती बालक कुहिरिलो एक बिहान सडकमा निस्किए र बर्को ओडेकी आमालाई पछ्याए । निकै पर पुगेपछि मात्रै थाहा पाए जसलाई आमा ठानेर पछ्याइयो, ती त अरू कसैकी आमा पो रैछिन् पछ्याउने त्यो सानो राजु अरू कोही नभई आजका लेखक नयनराज पाण्डे थिए ।आमा कतै जाँदा म कहालिएर रोएका बाल्यकालका दृश्य सम्झिन्छु आज पनि, नयन ती दिनतिर टोलाउँछन्, आमाको हात समातेर कतै जान नपाउँदा या आमासित दुईचार घण्टाको साथ छुट्दा पनि कहालिन्थेँ म । फेरि एक रात आमा गएको सपना आयो, पटकपटक आयो । बिहान उनी ती सपना मुठीमा बन्द गर्थे, फेरि औंला खुल्थे र सपना खुला औंलाका कापबाट कपुरजस्तै बिलाइजान्थे । आमाले छोडेर जाँदै हुनुहुन्छ भन्ने त्यो अत्यास सम्झेर अहिले पनि मुटुको ढुकढुकी बढ्छ, यसो भनिरहँदा नयनका आँखा रसिला बने । आजकाल सोचिबस्छन् समयले अब त आमालाई बालकझैं बनायो । जस्तो सेक्सपियरले उहिल्यै भनेका थिए, मानिस पुनः एकपटक बालक बन्छ दाँतविहीन, आँखाविहीन स्वादविहीन दोस्रो बाल्यकालमा पुग्छ । अहिले नयनलाई एउटै प्रश्नले कुटुकुटु खाइरहन्छ मैले आमाप्रति आफ्नो भूमिका राम्ररी निर्वाह गरेको छु त ? उनका सम्झनामा छन् आमाले कतैबाट सुनेर चोलोमा सिउरिएको सुर्केथैलीमा जतनले लुकाएर राखेका लोककथा, जसलाई नेपालगन्जका छिप्पिएका पुसमाघका कठ्यांग्रिँदा रातका प्रहरप्रहरमा आमा मनमोहक ढंगले सुनाउँथिन् । कहिले ओछ्यानछेउको भित्तामा ढेपिएर, कहिले अँगेना वरपर उत्सुक नयन र दिदीहरू सुनिबस्थे । आमा सुनाउँथिन् शिशिर वसन्तको कथा, सुनकेशरी मैयाँको कथा, कथैकथा । यसरी सन्तुलित लय र चालमा आमा कथा सुनाउँथिन् । काल्पनिक लोककथाका ती अदृश्य शिशिरवसन्त नयनका नयनमा जीवित हुन्थे । सोच्थे ती साँच्चैका मान्छे हुन्, मेरा साथी हुन् । उनको बालसमझका अति महत्त्वपूर्ण कथा थिए ती । आमाले सुनाएका तिनै तिलस्मी कथाले नै मलाई लेख्न प्रेरित गर्यो, नयन भन्छन् । कथा भनिरहेकी, दमले खोकिरहेकी, कुरुसमा तन्मयपूर्वक स्वेटर बुनिरहेकी आमाको पुरानो झझल्को आइरहन्छ, नयनलाई । यस्ता अगणित याद छन् । आमा बिरामी हुँदा अत्तालिएर साइकल कुदाउँदै डाक्टर बोलाउन दौडिएका साँझको सम्झनाले अहिले पनि बिझाउँछ नयनलाई । नेपालगन्जमा एक बंगाली डाक्टर थिए तारापद साह । उनी रुँदै तिनकहाँ पुग्थे, आमाको औषधि लिन । डाक्टर रिक्सामा आउँथे, उपचार गरेर फर्किन्थे । िििआमा भगवतीदेवीले छोराको उपन्यास सल्लीपीर खुब घत मानेर पढिन् । उपन्यासले याक र पेमाको कथा भन्छ । पेमालाई सधैं लाग्थ्यो किताबमा भूत बसेको हुन्छ र यसले मति बिगार्छ । त्यसैले पेमा छोरा फुर्वालाई सधैं अक्षरको निकटताबाट जोगाउन चाहन्थी । फुर्वाले चट्टानहरूमा पवित्र बुद्धमन्त्र लेखेको देखेपछि पेमामा गम्भीर परिर्वतन आउँछ । ऊ भन्छे, मेरो बुबाले पढ्ने गरेका अक्षरहरू भूत थिएनन् । ती त सुकिला मन्त्रहरू थिए । त्यसपछि छोराका लागि पेमाको किताब खोज्ने यात्रा भन्छ उपन्यासले । सल्लीपिर पढेपछि भगवतीदेवीले समीक्षा गर्दै छोरालाई भनिन्, यसमा आमाले छोराका लागि गरेका दुःखकष्ट लेखेको छस् तैंले । त्यो मनपर्यो, बुझिस् जगत्को कल्याण हुने धार्मिक कथा पनि लेख्ने गर् । १७१८ वर्षको छँदा नयनराजका कथा छापिन्थे गोरखापत्र मा । उनी दंग परेर आमालाई देखाउँथे । आमा खुसी हुन्थिन् । संसारभरको साहित्यमा आमा सार्वभौम कन्टेन्ट हो । अनुभव गर्न सकिएला, प्रेमिकापछि धेरै कसैमाथि लेखिएको छ भने आमामाथि नै लेखिएको छ । बडेबडेदेखि छोटेमोटे, हस्तीदेखि सिकारुसम्मका कविलेखकले आमाबारे केही त लेखेकै छन्, लेखेकै हुन्छन् । कसैकसैले त आमाका नाममा भावुकताको खोलै पनि बगाएका हुन्छन् । नयनले पनि आमागाथा खुबै लेखेका छन् उलार देखि, जियरा सम्मै । लू मा इलैयाकी आमा, उलार मा द्रौपदीकी आमा, सल्लीपिर मा फुर्वाकी आमा, घामकिरी मा झन् जताततै आमा जियरा का त हरेक कथामा आमाहरू सम्मानित र परिवर्तनकामी व्यक्तित्वका रूपमा आएका छन् । िििउबडखाबड र संघर्षले भरिएकी भगवतीदेवीको ८४ पूजा सकिएपछि उनमा अझै ऊर्जा थपिएको छ । १९९५ सालमा काठमाडौंको कमलपोखरीमा जन्मिएकी हुन्, उनी । पिता असाध्यै रिसाहा, दुर्बासा नै सम्झाउने र, परिवारप्रतिको दायित्व पूरै बिर्सिएका । जुवाको लत बसेकाले धनसम्पत्ति, घरघडेरी सबै सकियो । तर, भगवतीदेवीलाई मामाघरे हजुरबुवाहजुरआमाले भरथेग गरे । भगवतीदेवीका मामा पशुपतिदेव पाण्डेको पशुपति छापाखाना थियो । समाज पत्रिका त्यहींबाट छापिन्थ्यो । अर्का मामा थिए चर्चित लेखक बालमुकुन्ददेव पाण्डे । उनले पनि नयाँ समाज पत्रिका निकाले, उनीहरूको सुनाम थियो छापाखाने । रन्जना हलसँगै फसिकेव, प्युखामा थियो मामाहरूको तीनवटा घर । झ्यालबाट आधुनिकतातिर पसिरहेको सानदार नयाँसडक देखिन्थ्यो । भगवतीदेवी मामाघरै बस्न थालिन् । जेठो मामा रक्सीका कति सौखिन रहेछन् भने रन्जना छेउको घर रक्सीको कुलतले स्वाहा भएछ । नयनकी आमाको जुगको काठमाडौं कहानी नै बेग्लै । उबेला सामान्य मान्छेले धेरै कमाए महिनाको १०१२ रुपैयाँ कमाउँथ्यो । ४ पैसाको तरकारीमसला, ५० रुपैयाँको चारआना सुन, ५० पैसाको २ माना मसिनो चामल, दुई माना तेलको ३ मोहर, १ सेर घिउको २ रुपैयाँ, च्युरा र मार्सी चामल ५० पैसामै दुई माना दूध, दही, मोही र घिउ जति खाऊ काठमाडौं सफा थियो । भदौमै पनि बाक्लो मन्डी ओढ्नुपर्थ्यो भुँभुँ गर्दै लामखुट्टे विचरण गर्दैनथे । बरु उपियाँले निकै दुःख दिन्थे । सडकमा बस् गुड्दैनथे । बानेश्वर ठूलो खेत थियो, जहाँ ज्यापूहरू मुलाकाउली उमार्थे । काठमाडौं भन्नु हनुमानढोका मात्रै । किनमेलथलो असन, इन्द्रचोक बागबजारको मान्छे नयाँसडक जानुपरे भन्थ्यो काठमाडौं पुगेर आउँछु नयन लेखक बन्नुमा आमाका मामा र उनका सानाबा उत्तम कुँवरको भरपुर योगदान छ । भगवतीदेवी बेलाबेला भन्छिन् पनि तँ त मेरो मामातिर गइस्, ठिकै गरिस् ।मामाहरूले उनलाई कन्या मन्दिर हाइस्कुल भर्ना गरिदिए । शिक्षक थिए तारानाथ शर्मा, कृष्णचन्द्रसिंह प्रधानहरू उनले २०१६ सालमा एसएसली पास गरिन्, उमेर थियो २०२१ वर्ष । २०१७ सालमा भगवतीदेवीको बिहे भयो, डिल्लीराज पाण्डेसँग । बिहेपछि पढाइ रोकियो । सल्यानका डिल्लीराज पढेलेखेका थिए गोरखापत्र का सुब्बा । सूचना विभागको अधिकृत पनि भए । पछि हेडमास्टर भए सल्यान र नेपालगन्जमा । बिहेपछि सल्यान, नेपालगन्ज पुगेकी भगवतीदेवीलाई त्यहाँको बसाइ सकसपूर्ण भयो । काठमाडौंमा हुर्केबढेकी मान्छे दुर्गम पहाड र गर्मी मधेश पुग्दा गाह्रै त हुन्छ नि, नयन भन्छन् २०२१ सालतिर अढाई वर्षकी छोरी बोकेर श्रीमानको पछिपछि भगवतीदेवी सल्यान पुगिन् । र, श्रीमान् हेडमास्टर भएको स्कुलमा पढाउन थालिन् । सल्यानमा पानीको निकै समस्या थियो घरदेखि निकै परको ढुंगे धारा पुग्नुपर्ने, रातभरि लाइन लाग्नुपर्ने उनी बिरामी परिन् । श्रीमान् फेरि बीएड गर्न काठमाडौं आए । सँगै उनी पनि आइन्, नयनराज काठमाडौंमै जन्मिए । नेपालगन्जमै हेडमास्टरको प्रस्ताव आएपछि परिवारै नेपालगन्ज पुगे । आमा भन्नुहुन्छ नेपालगन्जमा गर्मी र लामखुट्टेले निकै सतायो, तर बिस्तारै बानी पर्यो, नयन सम्झन्छन् । सल्यानको हेडमास्टर जागिर छाडेर मंगलप्रसाद गुप्ताले स्थापना गरेको नेपालगन्जको एमपी स्कुल पढाउन थाले डिल्लीराज । नेपालगन्जमा नगरपालिका र औद्योगिक क्षेत्रबीचको सुर्खेत रोडमा थियो घर ।मंगलप्रसाद शिक्षासेवी थिए । उनीबारे भनिन्थ्यो पढ्न नजान्ने र पढ्न नमान्ने विद्यार्थीलाई उनी इनारमा उल्टो झुन्ड्याउँथे । विद्यार्थीलाई भनिरहन्थे समझे तो क्या समझे, नहीं समझे तो क्यूँ नहीं समझे उनी गणितका राम्रा शिक्षक थिए । पछि स्कुल सरकारीकरण भयो । उनले आफ्नै जग्गामा स्कुल खोलेका थिए । शैक्षिक योग्यता कम भएकाले आफ्नै स्कुलमा पनि उनले पढाउन पाएनन्, त्यसपछि जीवनभरि नै त्यो स्कुल टेकेनन् । त्यही स्कुलमा नयनका बुबा डिल्लीराज हेडमास्टरबाट ४३४४ सालतिर रिटायर्ड भए । २०५५ मा संसारबाट बिदा भए ।िििनयनराज काठमाडौंको प्युखामा सरदार रुद्रराज पाण्डेको घरको भुइँतलामा जन्मिए । रुपमति लेख्ने रुद्रराज पाण्डे बुबातिरको चारपाँच पुस्ताभित्रकै पर्छन् । नयन र रुद्रराजमा पाँच पुस्ताको फरक छ । रुद्रराज जीवित भइरहेका भए नयन अहिले पनि उनलाई दाजु सम्बोधन गरिरहेका हुन्थे । नेपालगन्जमा प्राथमिक र निम्नमाध्यमिक तहसम्मको पढाइ नयनले आफ्नै बुबाको स्कुलमा गरे । पढ्नमा निकै अल्छी, बल्लबल्ल पास हुने, स्कुलबाट भागेर फिल्म हेर्ने बानी लागेको थियो घरमा पैसा चोरेर दिक्कै लगाउँथे, बुवाआमाको निकै पिटाइ खाए । जाँचका बेला चिट बनाउन सिपालु थिए । उतिबेला एसएलसीमा पनि मजाले चिट चोर्न पाइन्थ्यो । नयनलाई लाग्छ, हाम्रो विद्यालयको प्राप्तांकले जीवनको उपलब्धि गणना नहुने रहेछ ।सिनेमा हेर्ने लत, बजारका चाट, राबडी र जिलेबी खाने बानी । त्यसका लागि पकेट खर्च अपर्याप्त हुन्थ्यो । त्यसैले नयन बुबाको खल्तीबाट यदाकदा रकम उडाउँथे, समातिन्थे, सजाय पनि पाउँथे । तर, चेत्दैनथे । एकपटक नयन घरको केही किलो तोरी पोको पारेर बेच्न निस्किएकै बेला आमाले देखिन् । उनले त्यतिबेला पिटाइ त खाएनन्, तर रंगेहात समातिएपछि नयनलाई ग्लानि भएको थियो । उनको अन्तिम चोरी त्यही थियो । नयन हुर्किए अत्याउने गर्मी र मुटु कपाउने शीतलहरको सहर नेपालगन्जमा । घुर्मैलो स्मृतिमा छँदैछ त्यो सहरको बास्ना र स्वाद । मुसाफिरखाना, एकलैनी, महेन्द्रपार्क, सदरलाइन मस्तिष्कमा आउनेजाने गरिरहन्छन् । कबाब दोकानका कबाब, हलबाईको राबडी, जिलेबी, बुनिया, इमर्ती, कालाजामुन, रसभरिको बास्ना अहिल्यै आइरहेको हो झैं लाग्छ । ढेलामा बेचिने देसी घिउ र मगमग बास्ना आउने चाटको सम्झनाले उनलाई अहिले पनि लोभ्याउँछ ।नयन र उनका दिदीहरू दुब्लापातला थिए नेपालगन्ज सरेपछि कुखुराको अण्डा खान दिए मोटाउलान् भनेर श्रीमान्लाई थाहै नदिई भगवतीदेवीले घरमा काम गर्ने एकजनालाई ठेक्का दिएकी थिइन् स्कुलबाट फर्कंदा एकएकवटा अम्लेट ख्वाउने श्रीमान् घरमा कुखुरा र अण्डा भित्र्याउन दिँदैनथे । घरमा लसुन, प्याज पनि चल्दैनथ्यो । नयनराजले लामो समयसम्म आमाले बुनेकै स्विटर लगाए । बुन्ने कला र पाक कलामा आमा सिपालु थिइन् । सेतो रङमा कौडाको बुट्टा भएको आमाले बुनेको मेरो त्यो प्रिय स्विटर कहिल्यै बिर्सिन्न, नयन स्मृतितिर पस्छन्, कुरुसले आमाले स्विटर बुनिरहेको त्यो दृश्यले अहिले पनि नोस्टाल्जिक बनाउँछ । ििि२ छोरा, २ छोरीकी आमा भगवतीदेवी ठ्याम्मै कान सुन्दिनन् । तर, देशविदेशका राजनीतिक घटनाक्रम र खबरबारे सधैं अपडेट हुन्छिन् । धार्मिक किताब पढ्छिन् । नयनले थाहा पाउँदासम्म उनी टेलिफोनमा कुरा गर्थिन् । तर, पछि कान पूरै बन्द भयो । ५० वर्ष भयो उनले छोराछोरीको आवाज नसुनेको । नयनलाई लाग्छ आमाले मेरो आवाज कहिल्यै सुन्नुभएन । काठमाडौं आएपछि आमाको दम हरायो । सायद परम्परागत चुलोको कारण उनलाई दम थियो । उनको दैनिकी छ कौसीका फूलमा पानी हाल्नु, केही समय पूजा कोठामा बिताउनु र बाँकी समय टिभी हेर्नु । वर्षौंदेखि एउटै तालिका छ सुत्ने, उठ्ने, चिया खाने, खानाखाजा खाने पानी दैनिक तीन लिटर खान्छिन्, औषधी सातआठथरिको । छोरानातिबुहारिलाई सल्लाह दिइरहन्छिन् धर्मबाट च्यूत नहुनु, अभक्ष नखानु नयन आमालाई मामी सम्बोधन गर्छन् । सोच्छन् समाजमा आमाहरूको सम्मानित स्थान छैन । आमामाथि लेखिएको माक्सिम गोर्कीको किताब आमा उनलाई प्रिय छ । नयनको बुझाइ छ साहित्यमा आमाहरूलाई कमजोर पात्र बनाइयो, आमा नै नायक भएको साहित्य या फिल्म कम आए । २०४४ सालमा काठमाडौं आएपछि नयन आमालाई चिठी लेख्थे मामी पीर नमान्नु काठमाडौंमा आफ्नै घर हुन्छ, गाडी हुन्छ । म तपाईंलाई गाडीमा सहर घुमाउँछु । त्यो सपना ढिलो पूरा भयो । एकै छतमुनि भए पनि आमालाई सपनामा देखिरहन्छन् नयन तर, सपनामा नेपालगन्ज नै देखिन्छ, गरगहना लगाएकी आमाको चित्र आउँछ । बुवा बितेपछि बरखी बारेकी हिमधरझैं आमा पनि आउँछिन् । आमा नयनलाई भन्छिन्, मरेपछि म यो संसारिक सुखसयल छोडेर यहाँभन्दा राम्रो घरमा जान्छु जहाँ यो मृत्युलोकभन्दा सुख, शान्ति र सुन्दरता छ । त्यो स्वर्गीय ठाउँको कल्पनाले उनको मनबाट मृत्युको भय पूरै गायब भइसकेको छ । नयनलाई सधैं लाग्छ आध्यात्मिक भएरै आमामा आत्मविश्वास छ । मेरी आमा विशिष्ट आमा होइनन्, उस्तै सपना र रहर भएकी, स्नेहले भरिएकी अरू असंख्य आमाजस्तै हुन् । अभावमा पनि सन्तानलाई अधिकतम् सुख दिन खोज्ने संसारका हरेक आमा म्यानेजेरियल स्किल ले भरिपूर्ण भव्य र गरिमामय व्यक्तित्व हुन्, नयन भन्छन्, आमा मेरो कमजोरी हो र शक्ति पनि । आमाको धोतीको सुगन्ध मलाई सधैं प्रिय छ । लू को एकदृश्यमा नयनले लेखेका पनि छन् आमाको आँचल जति सुरक्षित ठाउँ संसारमा अर्को छैन"
"सन्दीप लामिछानेलाई ८ वर्ष कैद, ५ लाख जरिवाना","(काठमाडौं)बलात्कारको कसुरमा दोषी ठहर क्रिकेट खेलाडी सन्दीप लामिछानेलाई काठमाडौं जिल्ला अदालतले ८ वर्ष कैद र ५ लाख जरिवानाको सजाय तोकेको छ । पुस १३ गते लामिछानेलाई बलात्कारी ठहर गर्ने न्यायाधीश शिशिरराज ढकालकै बुधबारको इजलासले सजाय निर्धारण गरेको हो । अदालतले लामिछानेलाई सजाय निर्धारण गर्दा ५ आधार तय गरेको छ पीडितको उमेर, पीडक लामिछानेको उमेर, घटना हुँदाको अवस्था, पीडकको सामाजिक हैसियत र पीडितलाई परेको मानसिक असर । प्रतिवादी सन्दीप लामिछानेलाई मुलुकी अपराध संहिता, २०७४ को दफा २१९ (३ई) बमोजिम ८ वर्ष कैद र दफा २१९ (३ क, ग) बमोजिम तीन लाख रुपैयाँ जरिवाना हुने तथा पीडितलाई पुग्न गएको मानसिक असरसमेतलाई विचार गरी पाँच कारण खुलाएलगत्तै अदालतले जारी गरेको संक्षिप्त फैसलामा भनिएको छ, दफा २२८ बमोजिम प्रतिवादीलाई भएको जरिवाना तीन लाख र दुई लाख रकम क्षतिपूर्तिबापत प्रतिवादी लामिछानेबाट पीडित गौशाला २६ लाई भराई दिने ठहर्छ । फैसलाको पूर्णपाठमा यी पाँच आधार र कारणका बारेमा विस्तृत व्याख्या हुनेछ । अदालतले लिएका पाँच आधार नै उच्च अदालतमा पुनरावेदनका लागि दुवै पक्षलाई आधार हुनेछ । अदालतले सजाय निर्धारण गर्दा पीडितको उमेरलाई आधार लिनु र मुलुकी अपराध संहिताको दफा २१९ (३ई) बमोजिम सजाय गर्नुको अर्थ हो, वादी गौशाला २६ को उमेर १८ वर्ष पुगेको मानिनु । जबकि, गौशालाले आफू १८ वर्ष नपुगेको (नाबालिग रहेको) र बलात्कारमा परेको जिकिर गर्दै लामिछानेलाई हदैसम्मको सजाय हुनुपर्ने माग गरेकी थिइन् । वादी पक्षको दाबीअनुसार उनको उमेर १७ वर्षको देखिन आउँछ, जसलाई अदालतले सदर गरेको भए लामिछानेलाई कम्तीमा १० र बढीमा १२ वर्षको सजाय हुने थियो । त्यो अवस्थाबाट पार भई लामिछानेले बालिगलाई करणी गर्दा हुने सजाय पाएका हुन् । अदालतले पीडितलाई बालिग मानिसकेपछि लिएको अर्को आधार हो, लामिछानेको उमेर । उनी पक्षका अधिवक्ताहरूले दुवै जवान युवायुवती मध्यरातमा होटलमा एउटै कोठामा बसेपछि सहमतिमा सम्बन्ध भएकाले त्यसलाई बलात्कार भन्न नमिल्ने जिकिर गर्दै आएका थिए । पीडितको उमेरको प्रश्न उठेका बेला अदालतले पीडकको उमेर, घटना हुँदाको अवस्था र प्रतिवादीको सामाजिक हैसियत लाई आधार लिएको छ । अपराध संहिताको करणीसम्बन्धी कसुरको दफा २१९ को उपदफा (२) मा जबर्जस्ती करणीको परिभाषामा भनिएको छ कसैले कुनै महिलालाई निजको मञ्जुरी नलिई करणी गरेमा वा मञ्जुरी लिएर भए पनि अठार वर्षभन्दा कम उमेरको कुनै बालिकालाई करणी गरेमा निजले त्यस्तो महिला वा बालिकालाई जबर्जस्ती करणी गरेको मानिनेछ । त्यसैको स्पष्टीकरणको (क) मा करकाप, अनुचित प्रभाव, डर, त्रास, झुक्यानमा पारी वा अपहरण गरी वा शरीर बन्धक लिई लिएको मञ्जुरीलाई मञ्जुरी मानिनेछैन भनिएको छ भने (ख) मा, होस ठेगानमा नरहेको अवस्थामा लिएको मञ्जुरीलाई मञ्जुरी मानिने छैन लेखिएको छ । अदालतले सजाय निर्धारण गर्दा घटना हुँदाको अवस्था, प्रतिवादी लामिछानेको उमेर र प्रतिवादीको सामाजिक हैसियत लाई आधार लिनुको अर्थ महत्त्वपूर्ण छ । किनभने, पूर्णपाठमा लामिछाने र गौशालाबीचको सम्बन्धलाई बलात्कारको परिभाषा र यसको स्पष्टीकरणमा लेखिएका प्रावधानको व्याख्याले धेरै हदसम्म परिभाषित गर्नेछ । मञ्जुरी नलिईकन करणी गर्नु को अर्थ शारीरिक बल प्रयोग गर्नुदेखि स्पष्टीकरण खण्डमा भनिएको अनुचित प्रभाव मा पारेर मञ्जुरी लिएकोसम्म व्याख्या गर्न सकिने कानुनी अवस्था छ । अन्तिम आधार प्रतिवादीको सामाजिक हैसियत लाई लिनुले अदालतले लामिछाने र गौशालाको सम्बन्ध पीडकको प्रतिष्ठाका प्रभावमा भएको व्याख्या गर्न सक्ने अवस्था छ । यसो भयो भने सहमतिमै करणी भएको भन्ने लामिछानेका अधिवक्ताको जिकिरलाई केही बल पुग्नेछ । किनभने, लामो ढिलासुस्तीपछि अदालतले सुनाएको आदेश र पछि निर्धारण गरेको सजायमा पीडितले दाबी गरेभन्दा कमजोर धरातलमा लामिछानेलाई दण्डित गरिएको छ । यसअघि फैसलामै पीडितको कमजोर आर्थिक अवस्थाको फाइदा उठाउँदै लामिछानेले उनीमाथि करणीको कसुर गरेको लेखिएको थियो । १८ वर्ष उमेर पुगेको परिवर्तित नाम गौशाला २६ को नाजुक आर्थिक अवस्थासमेतको फाइदा उठाई करणी भएको देखिँदा सहमतिको करणी भन्ने नदेखिएकाले जिल्ला अदालतले यसअघि सुनाएको फैसलामा छ, प्रतिवादी लामिछानेले मुलुकी अपराध संहिता २०७४ को दफा २१९ (१,२ र ३) (ङ) बमोजिम कसुर गरेको ठहर्छ । जिल्ला अदालतका स्रेस्तेदार रामु शर्माका अनुसार अदालतले जेल सजाय सुनाए पनि लामिछाने तत्काल थुनामा जाने अवस्था विद्यमान छैन । १० वर्षभन्दा कम सजाय हुने मुद्दामा पुनरावेदन गर्दा धरौटीमा बस्न पाइने सुविधा छ, शर्माले भने, त्यसमाथि १० वर्षभन्दा कम सजाय भएको मुद्दामा पुर्पक्षका बेला धरौटीमा छुटेको व्यक्तिलाई पुनरावेदन गर्न थुनामा जान पर्दैन । फौजदारी कार्यविधि संहिताको दफा १३७ मा पुनरावेदन दिँदा कैदमा बस्नुपर्ने व्यक्तिहरूको सूची छ । जसमा जन्मकैदको सजाय भएको, दस वर्षभन्दा बढी कैद सजाय भएको, संहिताको अनुसूची१ वा अनुसूची२ अन्तर्गतको कसुरमा कसुरदार ठहरी तीन वर्षभन्दा बढी कैदको सजाय पाएको, पुर्पक्षका लागि थुनामा बसेकोमा कसुरदार ठहरी कैद सजाय पाएको र नेपालभित्र स्थायी बसोबास नभएको व्यक्ति उल्लेख छ । यसका अतिरिक्त दफा २ मा अदालतबाट पुर्पक्षका लागि थुनामा राख्न नपर्ने आदेश भई थुनामा नबसेको अवस्थामा दस वर्षसम्म कैद सजाय भएको कसुरदारले थुनामा नबसी पुनरावेदन दिने अनुमतिका लागि कारण खुलाई निवेदन गरेमा र त्यस्तो कारण मनासिब देखिएमा पुनरावेदन सुन्ने अदालतले निजसँग धरौटी वा जमानत लिई पुनरावेदन गर्ने अनुमति दिन सक्नेछ भनी उल्लेख छ । लामिछाने पहिले नै धरौटीमा छुटेको र उनलाई १० वर्षभन्दा कम सजाय भएकाले धरौटीमा पुनरावेदन गर्न सक्ने सुविधा भएको उनका पक्षधर कानुन व्यवसायीहरूको जिकिर छ । तर, अनुसूची १ को सूची नम्बर क (१७) मा दफा २१९ को कसुरअनुसार जबर्जस्ती करणीमा सजाय पाएको व्यक्तिले धरौटीमा बसेर पुनरावेदन गर्न नपाउने उल्लेख छ । प्रावधानहरू बाझिएका छन्, अदालतका एक कर्मचारीले भने, त्यसैले उनलाई धरौटीमा बसेर पुनरावेदन गर्न दिनेनदिने अन्तिम निर्णय उच्च अदालतका स्रेस्तेदारको हुनेछ । सीसीटीभी फुटेज, दुवै पक्षको बयान, बहस र प्राप्त प्रमाणको विश्लेषण गर्दा गत वर्ष भदौ ५ गते लामिछाने र पीडित गौशाला एउटै गाडीमा नगरकोट गई राति गौशालाको होटलमा एउटै कोठामा बसेको पुष्टि भएको र पीडितको उमेर १८ वर्ष पुगेको देखिएको अदालतको ठहर छ । फैसलाको पूर्णपाठ आएपछि मात्रै लामिछानेलाई पुनरावेदनको म्याद जान्छ । कानुनमा फैसला भएको २१ दिनभित्र पूर्णपाठ तयार गर्नुपर्ने प्रावधान छ, तर अधिकांश फैसलाका पूर्णपाठ महिनौंसम्म तयार हुँदैनन् । कार्यविधि संहिताको १३४ मा म्याद पाएको ७० दिनभित्र पुनरावेदन गरिसक्नुपर्ने उल्लेख छ । काबु बाहिरको परिस्थिति परी उक्त अवधिभित्र पुनरावेदन गर्न नसके थप ३० दिनको अतिरिक्त म्याद दुवै पक्षले पाउँछन् ।"
प्रधानमन्त्री सचिवालयका आधा कर्मचारी कटौती,"(काठमाडौं)प्रधानमन्त्री पुष्पकमल दाहालले स्वकीय र निजी सचिवालयका ५० प्रतिशत कर्मचारी कटौती गरेका छन् । प्रधानमन्त्री कार्यालयको काम प्रभावकारी नभएको गुनासो आएपछि आकार सानो बनाइएको सचिवालयको भनाइ छ । गत वर्ष दाहाल प्रधानमन्त्री भएपछि सल्लाहकार, विज्ञ र अन्य गरी ३५ जना नियुक्त भएका थिए । निजी सचिवालय (सरकारी कर्मचारी) मा विभिन्न मन्त्रालय, कार्यालय र संस्थानबाट काजमा आएका २० मध्ये १० कर्मचारीलाई फिर्ता पठाइएको छ । स्वकीय सचिवालयबाट बिदा गरिएकाहरूमा प्रेस विज्ञ नारायणप्रसाद ढुंगाना (सूर्यकिरण), उपसचिवसरह नियुक्ति पाएका सावित्री अधिकारी, ओमकुमारी पौडेल, कलबहादुर नाथ, रमेश गुरागाईं तथा शाखा अधिकृतसरहका लालबहादुर कुमाल, युवराज शाहलगायत १८ जना छन् । प्रमुख सल्लाहकार हरिबोल गजुरेलले भने यसअघि नै राजीनामा दिइसकेका छन् ।राजनीतिक नियुक्ति लिएका, मन्त्रालय, कार्यालय र संस्थानबाट सचिवालयमा आएका कर्मचारी कटौती गरिएको स्वकीय सचिव रमेश मल्लले बताए । प्रधानमन्त्रीको निर्देशनमा सचिवालयको आकार आधा घटाइएको हो, उनले भने, अब सचिवालयको काम छिटोछरितो, मितव्ययी र प्रभावकारी बनाउन सहज हुनेछ । दाहालका निजी सचिव (सहसचिव) अर्जुन भण्डारीले निजी सचिवालयलाई चुस्त बनाउनेबारे गृहकार्य गरिरहेका छन् । सरकार एक वर्ष पुगेको अवसरमा दाहालले कार्यशैलीमा क्रमभंग गरी नयाँ कदम चाल्ने बताएका थिए । सल्लाहकार र विज्ञको कार्यसम्पादन मूल्यांकन गरी पुनर्विचार गर्न सक्ने उनले संकेत गरेका छन् । अति आवश्यक वैतनिक सल्लाहकार मात्र राख्ने तयारी छ, निकट स्रोतले भन्यो, बरु अवैतनिक सल्लाहकारका रूपमा सूची नै बनाउने सोचमा प्रधानमन्त्री हुनुहुन्छ । हाल प्रेस सल्लाहकारमा गोविन्द आचार्य, परराष्ट्र सल्लाहकार रूपक सापकोटा, प्रशासनिक सल्लाहकार रामदीप आचार्य र जनसम्पर्क सल्लाहकारमा देवेन्द्र पराजुली छन् । दाहालले आर्थिक, सुरक्षा, प्रविधि सल्लाहकार भने नियुक्त गरेका छैनन् । प्रमुख स्वकीय सचिवमा सन्तु दराई, स्वकीय सचिवमा छोरी गंगा दाहाल र रमेश मल्ल छन् ।पार्टीका नेतानिकट र भनसुनका आधारमा नियुक्त गर्दा सचिवालयको काम प्रभावकारी हुन नसकेको बुझाइ बालुवाटारको छ । अब राजनीतिक भनसुनभन्दा विज्ञता र अनुभवका आधारमा सल्लाहकार, विज्ञ र आवश्यक कर्मचारी राख्ने तयारी छ, बालुवाटार स्रोतले भन्यो, जागिर खुवाउन मात्र सचिवालयमा राजनीतिक नियुक्ति नगर्ने नीति छ । दाहाललाई प्रधानमन्त्री कार्यालयको छायामन्त्री का रूपमा उपमहासचिव वर्षमान पुनले सघाइरहेका छन् । सरकारको महत्त्वपूर्ण निर्णय लिनुअघि दाहालले पुनका साथै कांग्रेस महामन्त्री गगन थापाबाट समेत सल्लाह लिने गरेको स्रोतले बतायो । मन्त्रिपरिषद् कार्यालयका सचिव, सहसचिवलगायत ६८ कर्मचारीको दरबन्दी कटौती गरिएको छ भने महाशाखा र शाखा घटाउने गृहकार्य भइरहेको छ । मन्त्रिपरिषद् कर्मचारीको कार्यसम्पादन प्रभावकारी बनाएर परिणाम देखिने गरी काम गर्न सचिवको विषयगत डेस्क तोक्ने र सूचना प्रविधि प्रयोग गरी काम चुस्त बनाउने तयारी छ । गत साता मन्त्रिपरिषद् बैठकले उक्त रणनीतिक योजनासहितको प्रस्ताव स्वीकृत गरेको छ । सन्तोषजनक काम नभएको भन्दै प्रधानमन्त्रीले मन्त्रिपरिषद् हेरफेर गर्ने बताइसकेका छन् । मन्त्रिपरिषद् र कार्यालयलाई पुनःसंरचना गरी सरकारको कामलाई गति दिने उनको दाबी छ ।"
प्रहरीलाई सुविधा र नागरिकलाई सुरक्षा देऊ,"जुलुस र प्रदर्शन भड्किएर शान्तिसुरक्षा खलबलिन नदिन परिचालन हुने प्रहरीले घातक बल प्रयोग गर्दा नागरिकको ज्यानै जाने घटना एकै सातामा दोहोरिएका छन् । ललितपुरको बालकुमारी र सर्लाहीको बरहथवामा तीन युवाको मृत्यु भयो जसमध्ये दुई जनालाई गोली हानिएको थियो, अर्का एकलाई कुटपिट गरिएको थियो । यी घटनापछि प्रहरीले सडक प्रदर्शनमा समेत घातक बल प्रयोग किन गर्यो ? किन प्राथमिक उपाय नअपनाई व्यक्तिको ज्यान जाने गरी गोली चलाइयो ? प्रश्न उठिरहेका छन् । अझ भीड नियन्त्रण गर्न अश्रुग्यास र रबरका बन्दुक तथा गोलीसमेत खरिद नगरिएको एक दशक भइसकेको मात्र होइन, साधन स्रोतको अभावमा प्रहरीलाई हतियार चलाउने तालिम दिन नसकिएकाले प्रहरीले घुँडामुनि ताकेको गोली अन्यत्र लाग्ने गरेको भन्ने प्रहरी अधिकारीहरूको भनाइले सबैलाई गम्भीर बनाएको छ । साँच्चै सुरक्षाकर्मीलाई हतियार चलाउने तालिम दिनुको सट्टा नागरिकको मृत्यु भएपछि राहत दिन अग्रसर हुने सरकारको नीतिले समाजलाई स्तब्ध बनाएको छ ।लोकतन्त्रमा नागरिकका कुनै समूह जम्मा हुनु, आन्दोलन वा प्रदर्शन गर्नु स्वाभाविक घटनाक्रम हुन् । त्यस्ता आन्दोलनप्रदर्शन वा भीडबाट अरू नागरिकको सुरक्षामा चुनौती सिर्जना हुने अवस्था देखिए सुरक्षाकर्मी परिचालन गर्नु राज्यको दायित्व हो । यसरी सुरक्षाकर्मी परिचालन गर्नुको एक मात्र उद्देश्य जनधन क्षति रोक्नु हो, बढाउनु हुँदै होइन । कुन परिस्थितिमा कुन स्तरको बल प्रयोग गर्ने भनेर विधि नै निर्धारण गरिएको हुन्छ । तर त्यस्ता विधिलाई विवेकसम्मत उपयोग गर्न व्यावसायिक सीप र दक्षता आवश्यक हुन्छ । यसका लागि सघन तालिमको आवश्यकता देखिन्छ जसको अभाव नेपाल प्रहरीमा प्रस्टै देखिन्छ । प्रहरी भनेको अनेक काम गर्ने एउटै संगठन हो । यसमा विभागीय जिम्मेवारीअनुसारको विज्ञको आवश्यकता हुन्छ । तर, दैनिक सुरक्षा दिने, भीड नियन्त्रण गर्ने, ट्राफिक व्यवस्थापन गर्ने र अपराध अनुसन्धान गर्ने को हो भनेर छुट्याउने र सोहीअनुसारको तालिम दिने र विज्ञ बनाउने परिपाटी नेपाल प्रहरीमा छैन । विशिष्टीकृत तालिम वा प्रशिक्षणबिनै भीड नियन्त्रणमा सुरक्षाकर्मी परिचालन गर्दा उल्टो असुरक्षाको समस्या ल्याउँछ । प्रहरीसँग पर्याप्त मात्रामा अश्रुग्यास, ढाल, रबरका गोली, त्यस्ता गोली चलाउने हतियारलगायतका उपकरण छैनन्, भएका उपकरण गुणस्तरका छैनन्, टुटेफुटेका छन् भनेर प्रहरीका बहालवाला र पूर्वअधिकारीहरूले भनेका छन् । यी उपकरणको अभावमा हतियार चलाउने तालिम दिन नसकिएको र सिधै घातक हतियार बोकाएर सडकमा पठाउनुपरेको गुनासो उनीहरूको छ । एमालेको भ्रातृ संगठन युवा संघ र दुर्गा प्रसाईंको समूहले एकै दिन पारेर गत मंसिर ७ मा राजधानीमा कार्यक्रम गर्दा भीड नियन्त्रणका सामग्री अरू प्रदेशबाट मगाउनुपरेको थियो । समस्या कुन स्तरको छ भने अपराध अनुसन्धानमा खटिने प्रहरीले दंगा नियन्त्रणको पोसाक लगाएर खटिनुपर्ने अवस्था छ । जिल्लामा शान्तिसुरक्षा व्यवस्थापनका लागि प्रमुख जिल्ला अधिकारीको प्रत्यक्ष नियन्त्रण र निर्देशनमा प्रहरी परिचालन हुने स्पष्ट कानुनी व्यवस्था छ । स्थानीय प्रशासन ऐन, २०२८ ले प्रमुख जिल्ला अधिकारीको जिम्मेवारी परिभाषित गर्दै सभा, जुलुस र भीडले हिंसात्मक वा ध्वंसात्मक प्रवृत्ति लिई शान्ति भंग हुने सम्भावना देखिए प्रहरीद्वारा रोक्न लगाउने, प्रहरीले नियन्त्रण गर्न नसके तुरुन्तै आफैं गई वा मातहत अधिकृतलाई पठाई सकेसम्म सम्झाइबुझाइ गर्ने र नसके प्रहरीको मद्दतमा लाठीचार्ज, अश्रुग्यास, पानीको फोहरा, हवाई फायरसमेतको बल प्रयोग गर्न निर्देशन दिने भनिएको छ । त्यसबाट पनि नभए भीडले बुझ्ने गरी गोली चल्दै छ भनेर चेतावनी दिने र त्यसपछि पनि भीड नहटे घुँडामुनि गोली चलाउन आदेश दिने भनिएको छ । नागरिकको अधिकार र जीवनसँग जोडिएको यो संवेदनशील जिम्मेवारीमा खटिने सुरक्षाकर्मीलाई पनि उत्तिकै गहन प्रशिक्षणको आवश्यकता हुन्छ । तर, ललितपुर र सर्लाहीको घटनामा गृह मन्त्रालयअन्तर्गतकै प्रमुख जिल्ला अधिकारी र प्रहरी अधिकारीबीच समन्वय अभाव थियो भनेर सार्वजनिक भएको छ । घटनापछि प्रहरी र प्रशासनले अलगअलग दाबी गरेका छन् जसको अपेक्षा राज्यबाट गरिएको हुँदैन । शान्तिसुरक्षा व्यवस्थापन गर्ने जिम्मेवारीमा रहेका अधिकारीहरूबीच समन्वयको यो अभाव साँच्चै चिन्ताको विषय हो । भीड नियन्त्रणका उपकरण आवश्यकताअनुसार किन्ने भनेर गृह मन्त्रालयले आर्थिक वर्ष २०७८०७९ र २०७९८० को वार्षिक कार्ययोजनामा उल्लेख गरेको थियो । तर, योजना कागजमै सीमित भयो । उपकरण खरिदका लागि गृहले अगाडि बढाएको प्रस्ताव सधैं अर्थ मन्त्रालयमा पुगेर अस्वीकृत हुने गरेको छ । ललितपुर र सर्लाहीको घटनापछि प्रहरी प्रधान कार्यालयले फेरि उपकरण खरिदका लागि गृह मन्त्रालयमा प्रस्ताव पेस गरेको छ । यो पनि कमिसन, बिचौलिया वा अरू कुनै पक्षको स्वार्थको भुमरीमा परेर अल्झिने हो, संशय छ । पर्याप्त उपकरण र तालिमबिना सुरक्षाकर्मीलाई फिल्डमा खटाउनु भनेको उनीहरूकै ज्यानसमेत जोखिममा पार्नु हो । सरकारले भीडप्रदर्शन नियन्त्रणका लागि चाहिने सामग्री पर्याप्त मात्रामा तत्काल बन्दोबस्त गरिदिनुपर्छ । शान्तिसुरक्षाजस्तो संवेदनशील विषयमा कुनै पनि निकायले बहानाबाजी गर्न मिल्दैन, अझ प्रदर्शन नियन्त्रण गर्ने नाममा घातक बल प्रयोग गर्न मिल्दैन किनकि शान्तिसुरक्षा र नागरिकको जीवन एकअर्काका विकल्प होइनन् । फिल्डमा खटिएका सुरक्षाकर्मी किन आक्रामक भइरहेका छन्, कार्यशैली किन अस्वाभाविक देखिन्छ भनेर केलाउन र कारण समाधान गर्न पनि बेलैमा ध्यान दिइनुपर्छ । एकातिर कमजोर सुविधा, अर्कातिर लामो ड्युटी अवधिले थकान, त्यसमाथि राजनीतिक हस्तक्षेपले पनि सुरक्षाकर्मीको मनोभावमा प्रभाव पार्न सक्छ । तर, प्रहरी संगठन स्रोतसाधन अभावमा यसरी गुज्रिएको छ कि प्रधान कार्यालयसहित २ हजार ६ सय ६० स्वीकृत एकाइमध्ये करिब एकतिहाइमा शौचालयसमेत छैन । लगभग त्यति नै संख्याका एकाइमा मेस छैन । बजार भाउअनुसार रासनको रकम नभएको प्रहरीको गुनासो छुट्टै छ । यस्ता समस्याले समेत सुरक्षाकर्मीको कार्यसम्पादनमा प्रभाव पार्छन्, पारिरहेका छन् भनेर सरकारले बेलैमा बुझ्नुपर्छ । उच्च मनोबल र पर्याप्त स्रोतसाधनसहित प्रहरीलाई फिल्डमा परिचालन गर्न सके मात्र शान्तिसुरक्षा व्यवस्थापन प्रभावकारी हुन्छ अन्यथा जनधनको क्षति भइरहनेछ ।"
कांग्रेसमा अर्थहीन किचलो,"संसद्को ठूलो एवं सत्ताको प्रमुख हिस्सेदार नेपाली कांग्रेसभित्रको किचलो कुनै नयाँ र आश्चर्यजनक होइन । बीपी कोइराला, मातृकाप्रसाद कोइराला, गणेशमान सिंह, सुवर्णशमशेर हुँदै कृष्णप्रसाद भट्टराई, गिरिजाप्रसाद कोइराला, सुशील कोइराला र शेरबहादुर देउवासम्म आइपुग्दा किचलो पनि सँगसँगै आइरहेको छ । पहिलेपहिले एउटै दलभित्र प्रतिशतका आधारमा भागबन्डा गरिएको नदेखिए पनि पछिल्लो समय एउटै पार्टीभित्र गुटगत भागबन्डालाई प्रतिशतका आधारमा व्यवस्थापन गरिएको देखिन्छ । पार्टीभित्र गिरिजाप्रसाद कोइराला र शेरबहादुर देउवाको नेतृत्वमा गुट मौलाएपछि पार्टी विभाजन भएको थियो । उनीहरूको पुनर्मिलनसमेत भइसकेपछि संस्थापनलाई ६० र संस्थापनइतर पक्षलाई ४० प्रतिशतका आधारमा व्यवस्थापन गर्न थालियो । यो व्यवस्था सुशील कोइराला पार्टी नेतृत्वमा आउँदा पनि यथावत् रह्यो । त्यति बेला पार्टीभित्र प्रतिपक्षमा देउवा थिए । कोइरालापछि देउवा नै नेतृत्वमा आए । उनको प्रतिपक्षी रामचन्द्र पौडेल बन्न पुगे । पार्टीभित्रका वा अन्य विभिन्न स्थानमा पनि संस्थापन पक्षलाई ६० र इतर पक्षलाई ४० प्रतिशतका आधारमा पदीय व्यवस्थापन गरियो । चौधौं महाधिवेशनपछि कांग्रेसमा सभापति देउवा र शेखर कोइरालाको नेतृत्वमा मुख्य दुई गुट देखिए पनि संस्थापन इतर पक्षमा भित्री रूपमा उपगुट पनि देखिएका छन् । चौधौं महाधिवेशनमा सभापतिमा पराजित भएका शेखर र सोही महाधिवेशनमा अत्यधिक मतले महामन्त्रीमा निर्वाचित भएका नेता गगन थापाबीच नै बेलाबेला मतभेद देखिन्छ । कांग्रेसभित्र आजसम्म जति नेता नेतृत्वमा आए ती कुनैले पनि पार्टीलाई गुटरहित र एकढिक्का बनाएर चलाउन सकिएको देखिएन । इतर पक्षको नामले चिनिएकाले पनि केवल पदकै लागि बार्गेनिङबाहेक अरू केही गरेको देखिएन । यसअघि संस्थापन र इतर पक्षको नेतृत्व गर्ने पुस्ता एउटै भए पनि यस पटक देउवाको प्रतिद्वन्द्वीका रूपमा महामन्त्री थापालाई दास्रो पुस्ताका रूपमा हेर्ने गरिएको छ । इतर पक्षको नेतृत्वमा शेखर कोइराला देखिए पनि महाधिवेशनमा पाएको मतभारलाई हेर्दा थापा नै इतर पक्षको मुख्य मानिन्छन् । पार्टीभित्र संस्थापनको विपक्षमा जो उभिए पनि देउवाको अगाडि उनीहरूको केही सीप चल्ने देखिँदैन । नबोली नबोली प्रस्तुत हुने देउवाले आफ्नो गुटलाई एकीकृत मात्रै पारेका छैनन्, आफ्नो हठ नछाड्ने र बोलेको कुरा पुर्याएरै छोड्नेसमेत गरेका छन् । विरोध गर्नेको विरोधलाई अर्थहीन किचलो भन्दा खासै फरक पर्ने देखिँदैन । सुजन देवकोटा, पालुङटार४, गोरखा"
राष्ट्रिय सभाको गरिमा,"माघ ११ मा हुने राष्ट्रिय सभा निर्वाचनका लागि राजनीतिक दलहरूले उम्मेदवारहरू खडा गरेका छन् । यस क्रममा उनीहरूले पुरानै बेथिति दोहोर्याएका छन् । जसका कारण संसदीय लोकतन्त्रको सबैभन्दा जिम्मेवार र मर्यादित सदन राष्ट्रिय सभामाथि नै नकारात्मक टिप्पणी आइरहेका छन् । आम नागरिकले राजनीतिक दलहरूलाई प्रश्न गरिरहेका छन् के राष्ट्रिय सभा हरूवा राजनीतिक व्यक्तिहरूको भर्ती केन्द्र हो ? यति ठूलो मर्यादित संस्थाको गरिमा जोगाउनु सबैको दायित्व हो । जनताबाट अनुमोदन नभएका व्यक्तिहरूलाई व्यवस्थापन गर्ने ठाउँ राष्ट्रिय सभालाई बनाइनु हँॅदैन । राष्ट्रिय सभामा विज्ञ र योग्य मानिसको उपस्थिति हुनुपर्छ । रामकृष्ण बराल, जोरपाटी५, काठमाडौं"
हाम्रो रेल,"जता हेर्यो उतै खाडल के भएर हो ?विकास खोज्दा विनाश आयो नजानेर हो ?राम्रा कुरा थोरै आउँछन् नराम्रा छन् धेरैदेशवासीका प्रयासहरू गएको हो खेरै ?माफिया र डनका हातमा देश चलाउने साँचोनेताहरूका बुद्धि विवेक किन सधैं काँचो ?अमनचयन, शान्ति, सुख नामेटै पो भयोलिक छाडेर हाम्रो रेल त भीरतिर पो गयोकहिले, कसले, कतिखेर के गर्ने हो खोइ ?भीरमा जाने यात्रा रोक्ने कसोगरी खोइ ?चालक दलका सदस्यले भाङ नखानुउबडखाबड भीरको बाटो रेल नलानु । कृष्ण कुम्पुरे, आदमटार, धादिङ"
मुख्यमन्त्री संयन्त्रको उपादेयता,"सातै प्रदेशका मुख्यमन्त्रीहरूको बैठक पुस १३ मा हेटौंडामा भयो, जसमा गत असार १६ मा पोखरामा बसेको राष्ट्रिय समन्वय परिषद् बैठकमा भएका निर्णयहरू कार्यान्वयन नभएको प्रसंग प्रमुखतासाथ उठ्यो । बैठकको भोलिपल्ट मुख्यमन्त्रीहरूले प्रधानमन्त्री पुष्पकमल दाहाललाई भेटेर बैठकका निर्णयबारे ध्यानाकर्षण गराए । प्रधानमन्त्रीले संघीयताको सबलीकरणमा आफूले कुनै कसर बाँकी नराख्ने र संघीय ऐनहरूलाई टुंगोमा पुर्याउने वचन दिए । प्रधानमन्त्रीले मुख्यमन्त्रीहरूलाई वचन दिने तर काम नगर्ने शृंखला सुरुदेखिकै हो । तर, यस पटक प्रधानमन्त्रीले संघीयता र गणतन्त्रको नेतृत्व आफूले गरेको हुँदा निराश नपार्ने प्रतिबद्धता जनाए । सरकार सञ्चालनको एक वर्ष पुगेको अवसरमा पुस १० मा देशवासीका नाममा सम्बोधन गर्दा प्रधानमन्त्री दाहालले भनेका थिए, म मुख्यमन्त्रीहरूलाई विश्वास दिलाउँछु, संघीयताको सबै गाँठो निकै छिटो फुकाइँदै छ । राष्ट्रिय समन्वय परिषद्को पहिलो बैठक मैले नै डाकेको हुँ । संघ, प्रदेश र स्थानीय तहको कार्यसम्पादनमा देखिएको दोहोरोपन र अस्पष्टता हटाउन कार्यविस्तृतीकरण प्रतिवेदन परिमार्जन गरिँदै छ । राष्ट्रिय सभाको संघीयता कार्यान्वयन अध्ययन तथा अनुगमन संसदीय विशेष समितिका सिफारिसहरू पनि कार्यान्वयनका चरणमा छन् । संघीयतालाई वास्तविक रूपमा नै कार्यान्वयन गर्न म प्रतिबद्ध र दृढ छु । यसका लागि जरुरी कानुन ल्याउन म तयार छु । प्रधानमन्त्रीको भनाइमा आंशिक सत्यता छ । केही काम भएका छन् र केही हुँदै पनि छन् । तर ध्रुवसत्य के हो भने पुरानो मानसिकताले ग्रस्त कर्मचारी प्रशासनको घेराबन्दी र यथास्थितिमै रहने केही पुरातनवादी राजनीतिक दलहरूको चंगुलमा उनी छन् । तिनको सहमतिबिना अगाडि बढ्न सक्ने तागत उनमा छैन । मन्त्रिपरिषद् बैठकबाट पारित निजामती सेवा विधेयकलाई सार्वजनिक गर्न नसक्नु, ६ सचिवको टास्कफोर्सले अनुमोदन गरेर मन्त्रिपरिषद्को बैठकबाट स्वीकृत विद्यालय शिक्षा विधेयकलाई निजी विद्यालयहरूको दबाबका कारण डुप्लिकेट विधेयक परेछ भन्नु, राष्ट्रिय समन्वय परिषद्को पोखरा बैठकमा संघीयताको भावनाविपरीतका संगठन संरचनाहरू खारेज गर्ने निर्णयको मसी नसुक्दै खारेज नै गरिसकिएका जिल्ला शिक्षा कार्यालय र शिक्षा विभाग ब्युँत्याउने गरी विद्यालय शिक्षा विधेयक ल्याउनु त्यसका केही उदाहरण हुन् । प्रधानमन्त्रीले चाहँदैमा संघीयताको भावना अनुसारको प्रदेशमा प्रहरी समायोजन होला, निजामती सेवा लगायतका विधेयकहरू आउलान् भन्न सकिने स्थिति छैन । प्रदेश र स्थानीय तहका अधिकारहरू कार्यान्वयनका लागि समयसमयमा संघीय सरकारलाई खबरदारी गर्न जरुरी छ, जुन व्यक्तिगत होइन संस्थागत हुनुपर्छ । मुख्यमन्त्रीहरूको हेटौंडा बैठकले एउटा महत्त्वपूर्ण र युगान्तकारी निर्णय गरेको छ । प्रदेशका साझा सवालमा एकरूपता कायम गरी समन्वय, सहजीकरण र सहकार्यका लागि अन्तरप्रदेश मुख्यमन्त्री संयन्त्र बनाउने निर्णय । विभिन्न संघीय देशको अनुभवका आधारमा मुख्यमन्त्रीहरूको यस्तो संयन्त्र चाहिन्छ भनेर पहिलो कार्यकालदेखि नै सबैजसो मुख्यमन्त्रीलाई मैले पटकपटक अनुरोध गर्दै आइरहेको थिएँ । यस्तो संयन्त्रको औचित्यबारे कैयौं पटक लेखेको थिएँ । प्रदेशका संविधानप्रदत्त अधिकार कार्यान्वयनमा साझा सहमति कायम गरी संघीय सरकारलाई दबाब दिने, कानुन निर्माण, योजना तर्जुमा लगायतका विषयमा आपसी सहमति र सहकार्य गर्ने, अनुभव आदानप्रदान गर्ने, अन्तरप्रदेश, प्रदेशपालिका, प्रदेशसंघ लगायत संघीय एकाइबीच सुमधुर सम्बन्ध बनाउने, सुशासन प्रवर्धन र विधिको शासन कायम गरी संघीय लोकतान्त्रिक गणतन्त्रात्मक शासन व्यवस्थाको सबलीकरणमा सहयोग पुर्याउने लगायतका सवालमा यस्तो संयन्त्र जरुरी थियो । अमेरिका सबैभन्दा पुरानो संघीय मुलुक हो, जहाँ प्रदेशलाई राज्य (स्टेट) र मुख्यमन्त्रीलाई गभर्नर भनिन्छ । सन् १९०८ मा उनीहरूले साझा सरोकारका विषयमा काम गर्ने गरी आपसी सहमतिका आधारमा नेसनल गभर्नर्स एसोसिएसन बनाए । हरेक दुई वर्षमा अध्यक्ष परिवर्तन हुने यसमा उपाध्यक्षको पनि व्यवस्था छ । तर, अध्यक्ष र उपाध्यक्ष फरकफरक राजनीतिक दलको हुनुपर्छ । अमेरिकाका पूर्वराष्ट्रपति बिल क्लिन्टन सन् १९७९८१ र १९८३९२ मा अर्कान्सस राज्यको गभर्नर हुँदा गभर्नर्स एसोसिएसनको अध्यक्ष (१९८६८७) समेत भएका थिए । गभर्नर्स एसोसिएसनको कार्यसमिति र सचिवालय पनि छ । सचिवालयमा विभिन्न क्षेत्रका विषयविज्ञसहित करिब २०० कर्मचारी छन् । अमेरिकी संघीयतामा संघीय इकाइहरूबीच सम्बन्ध कायम गर्न संविधान र कानुनले कुनै पनि संस्थागत संरचनाको व्यवस्था गरेको छैन । तर पनि अनौपचारिक रूपमा गभर्नर्स एसोसिएसन जस्तै समन्वयात्मक भूमिका निर्वाह गर्ने संरचनाहरू बनाइएका छन् । समन्वयकारी संरचनाहरू बनाउन संविधान र कानुन बाधक हुँदैन । अर्को पुरानो संघीय मुलुक स्विट्जरल्यान्डमा प्रदेशलाई क्यान्तोन भनिन्छ । क्यान्तोनहरू आफैं मिलेर अन्तर प्रादेशिक संगठन बनाउन सक्ने, एकआपसमा सन्धिसम्झौता गर्न सक्ने र यस्ता बैठक तथा सभाहरूमा संघीय सरकारले समेत भाग लिन सक्ने व्यवस्था संविधानमा छ । भूगोलमा कर्णाली प्रदेशभन्दा अलिकति ठूलो स्विट्जरल्यान्डमा २६ प्रदेश (क्यान्तोन) छन् । सन् १९९३ मा क्यान्तोनहरूको साझा संगठनका रूपमा त्यहाँ कन्फरेन्स अफ क्यान्तोनल गभर्मेन्ट्स बनाइयो । ९ क्यान्तोन रहने गरी कार्यसमिति समेत रहेको यसमा विभिन्न विषयविज्ञ सम्मिलित सचिवालयसमेत छ । संविधानले नै स्विट्जरल्यान्डका प्रदेशहरूलाई निकै अधिकारसम्पन्न बनाएको छ । योजना तर्जुमा, वैदेशिक सम्बन्ध, कानुन तर्जुमा लगायतका अधिकांश सवालमा संघीय सरकारले प्रदेशसँग रायसल्लाह लिने गर्छ । त्यसलाई संविधानले नै अनिवार्य गरेको छ । यति हुँदाहुँदै स्विट्जरल्यान्डका प्रदेशहरू संगठित छन् । साझा सरोकार लगायतका विषयहरूमा समयसमयमा संघीय सरकारलाई खबरदारी गर्छन् । देशविदेशका विभिन्न सवालमा अध्ययनअनुसन्धान गर्छन् । क्यानडामा मुख्यमन्त्रीहरूलाई प्रिमियर भनिन्छ । प्रिमियरहरूको साझा संगठनका रूपमा प्रदेशहरूले सन् २००३ मा काउन्सिल अफ फेडरेसनको गठन गरे । अध्यक्ष र उपाध्यक्षसहितको यो संरचनाको बैठक वर्षको कम्तीमा दुई चोटि बस्छ । अध्यक्षको एक वर्षको कार्यकाल सकिएपछि उपाध्यक्ष स्वतः अध्यक्ष हुने व्यवस्था छ । मन्त्रीहरूको संयोजकत्वमा विषयगत समितिको व्यवस्थासमेत रहेको यसमा कर्मचारी, विषयविज्ञसहितको सचिवालय पनि छ । अस्ट्रेलियाका प्रदेशहरूले क्यानडाका प्रदेशकै जस्तो सन् २००६ मा काउन्सिल अफ अस्ट्रेलियन फेडरेसन को गठन गरे । यससम्बन्धी कार्यविधि पनि उनीहरूले बनाएका छन्, जस अनुसार बैठक वर्षको कम्तीमा दुई पटक बस्ने र अध्यक्षता पालैपालो गर्ने भन्ने छ । यसको स्थायी सचिवालयसमेत छ । क्यानडाकै ढाँचामा उपाध्यक्षको व्यवस्था छ । प्रत्येक वर्ष अध्यक्ष परिवर्तन हुन्छ । जर्मनीका प्रदेशहरू पनि निकै अधिकारसम्पन्न छन् । जर्मनीको राष्ट्रिय सभामा त प्रदेश सरकारले सिफारिस गरेका व्यक्तिहरू मात्र रहन्छन् । सरकारले कुनै पनि विधेयक सबभन्दा पहिला राष्ट्रिय सभामा पेस गर्नुपर्ने संवैधानिक व्यवस्था छ । जर्मनीमा प्रदेशलाई ल्यान्डर र मुख्यमन्त्रीलाई मिनिस्टर प्रेसिडेन्ट भनिन्छ । प्रदेशको साझा संगठनका रूपमा सन् १९५४ मा प्रदेशहरू मिलेर कन्फरेन्स अफ मिनिस्टर्स प्रेसिडेन्ट गठन गरे । यसको बैठक वर्षको चार पटक हुने गर्छ । बैठकको अध्यक्षता क्रमैसँग गर्ने चलन छ । यसको स्थायी सचिवालयसमेत छ । ऊर्जा, शिक्षा, वित्तीय साधन र स्रोत, संघीयता जस्ता विषयहरूमा तिनीहरू निरन्तर छलफलमा हुन्छन् ।भारतमै पनि मुख्यमन्त्रीहरू क्षेत्रीय परिषद्का रूपमा संगठित छन् । भारतले कानुनमार्फत क्षेत्रीय परिषद् रहने व्यवस्था सन् १९५६ मै गरेको थियो । संघराज्य एवं राज्यराज्यबीच आर्थिक, सामाजिक, भाषिक, सिमाना, यातायात लगायतका विषयमा छलफल गरी साझा सहमतिको विन्दु पहिचान गर्ने प्रयोजनका लागि परिषद् गठन गर्न सकिने व्यवस्था स्टेट रिअर्गनाइजेसन एक्ट१९५६ मा छ । कानुन अनुसार भारतमा अहिले ६ वटा क्षेत्रीय परिषद् छन् उत्तर, केन्द्र, पूर्वीय, पश्चिम, दक्षिण र उत्तरपूर्वीय क्षेत्रीय परिषद् । केन्द्र क्षेत्रीय परिषद्मा छत्तिसगढ, उत्तराखण्ड, उत्तर प्रदेश र मध्य प्रदेश छन् । परिषद्को अध्यक्ष राष्ट्रपतिबाट निर्वाचित हुने संघीय सरकारको मन्त्री र उपाध्यक्ष प्रदेशको मुख्यमन्त्री (पालैपालो) हुने व्यवस्था छ । क्षेत्रीय रूपमा मुख्यमन्त्रीहरूलाई संगठित गराए पनि यो संस्थाको सञ्चालनमा संघीय सरकार नै हावी छ । संघीयतामा प्रवेश गरेको कैयौं दशकपछि मात्र अमेरिका, स्विट्जरल्यान्ड, क्यानडा, अस्ट्रेलिया लगायतका मुख्यमन्त्रीहरू संगठित भएका थिए । विधिवत् रूपमा नेपालको संघीयता कार्यान्वयनको एक दशक पनि पुगेको छैन । पुराना संघीय मुलुकहरूको अभ्याससँग तुलना गर्ने हो भने छोटो अवधिमा नेपालमा धेरै उपलब्धि भएका पनि छन् । तर, भएका उपलब्धिहरू ओझेलमा छन् । प्राप्त उपलब्धिहरूलाई संस्थागत गर्दै थपका लागि सरोकारवालाको तत्परता जरुरी छ । यसका लागि मुख्यमन्त्री संयन्त्रको उपादेयता सान्दर्भिक छ । संघीयताप्रति नागरिक स्तरमा देखिएका गुनासा चिर्न र संघीयतालाई सबल तुल्याउन मुख्यमन्त्रीको संयन्त्र प्रभावकारी हुने अपेक्षा छ ।"
जनतालाई उकुसमुकुस भएका बेला,"नेपालका विभिन्न हिस्सामा कैयौं आन्दोलन र संघर्ष भए, तिनले मुलुकको केही अपेक्षा पूरा गरे भन्दैमा केवल अतीतजीवी बनेर बस्न सकिँदैन । तर वर्तमानलाई एक प्रकारको जडता वा भनौं यथास्थितिले ग्रस्त पारेको छ । यसले गर्दा भुइँतहमा छटपटी छ, बेचैनी छ । आम जनतालाई उकुसमुकुस भएको बेला हो यो । भनिन्छ, असन्तोष तमाम प्रगतिको, वैभवको मूल हो असंतोषः श्रियो मूलम् । जो असन्तुष्ट छ, उसैले संघर्ष गर्छ । अनि पो सुध्रिन, सप्रिन, सुनिश्चित यात्रातर्फ अघि बढ्न समर्थ होइन्छ । असन्तुष्टि जोसँग छ, अन्ततः पुगिने कहाँ हो भन्ने दृष्टि उसैमा हुन्छ । चाहनालाई संरचनाले कसरी असर पारेको छ ? चाहना र संरचनाको सम्बन्ध कस्तो छ ? असन्तुष्ट तप्काले त्यतातिर ध्यान दिएको हुन्छ ।कतिपय सन्दर्भमा आम जनता र सरकारबीच सुरक्षा बल देखिन्छ, जो सरकार र जनताबीच संवादको माध्यम बनेको छ । जुन लोकतन्त्रमा सरकार र जनताबीच संवादको माध्यम सुरक्षातन्त्र बन्छ, त्यो लोकतन्त्रलाई सामान्य वा स्वस्थ मान्न सकिँदैन । अहिले नेपालमा जस्ता राजनीतिक घटनाक्रमहरू भइरहेका छन्, ती यहाँको शैशव लोकतन्त्रका लागि नयाँ र असामान्य अनुभव हुन् । हिजोसम्म बिचौलियाका रूपमा चिनिएको मान्छे अचानक नयाँ मुखौटा लगाएर प्रकट हुन्छ र सरकार भयभीत हुन पुग्छ । उकुसमुकुस कतै कुनै स्वरूपमा प्रकट हुँदा सरकार यति डराउन पुग्छ, जति यसअघि सायदै डराएको थियो ।आक्रोश केवल सरकारप्रति छैन, यो सिंगो राजनीतिक वर्गप्रति छ । पछिल्ला दशकहरूमा संसद्भित्रका सबै दल कुनै न कुनै बेला कुनै न कुनै रूपमा सत्तामा बसिसकेका छन् । दलहरू भलै नाम वा राजनीतिक कारणले एकअर्काभन्दा फरक देखिन्छन्, तर जब सत्तामा पुग्छन् तब तिनका क्रियाकलाप एकै किसिमका हुने गर्छन् । यही कारण सत्ताको विरोधका निम्ति आमजनसँग राजनीतिक दलका रूपमा विकल्प देखिएन । यसैले अब जुन आन्दोलन हुन्छ, त्यसमा राजनीतिकर्मीको उपस्थिति स्वीकार्य हुने मनोविज्ञान पाइँदैन । नैतिक सामर्थ्य र प्रस्ट दृष्टि नराखीकन केवल प्रतिक्रिया भजाएर विकल्पका नाममा आन्दोलन गर्न सकिँदैन । त्यस्ता गोहीहरूको आँसु हेर्ने धैर्य छैन जनतासँग । यतिखेर नयाँपुराना सबै दलप्रति बढेको अविश्वास हो यो । जनउकुसमुकुसको मूल तत्त्व दलहरूप्रतिको अविश्वास हो । लोकतान्त्रिक शासन चुनावमा आधारित हुन्छ र त्यसमा दलहरूले नै प्रतिस्पर्धा गर्छन् । तिनैमध्ये कसैलाई रोज्ने बाध्यता हुन्छ जनतासामु । सबै दलको ढंग र ढाँचा एउटै भएपछि मूल्यका कुराहरू बहसमै आउँदैनन् ।व्यवस्थालाई फरकफरक अवस्थितिबाट हेर्दा फरकफरक रूपमा बुझ्न सकिन्छ । सरकारबारे एउटा तप्काको गुनासो व्यवस्थाप्रति लक्षित नहुन सक्छ । एउटा वृत्तका मान्छेहरूले राज्यतन्त्रको कमजोरी, रिक्तता वा असफलतालाई लिएर गरेको सिंगो व्यवस्थालाई नै अफापसिद्ध गर्ने व्याख्याविश्लेषण अर्कोले त्यस ढंगबाट नबुझेको हुन सक्छ । कतिपय अवस्थामा देखिन्छ पनि त्यस्तै । तर के प्रस्ट छ भने जनताले राजनीति वा राज्यको परिवर्तनको कुरा गर्दा कुनै न कुनै रूपमा राजनीतिक प्रक्रियालाई अगाडि सारेको हुनुपर्छ । इतिहासलाई फर्काउन सकिँदैन तर परिमार्जन गर्न सकिन्छ ।लोकतान्त्रिक परिपाटीमा राजनीतिक दलहरूको भूमिका प्रमुख हुन्छ । राज्य र जनताबीच मध्यस्थता राजनीतिक दलहरूले नै गरेका हुन्छन् । कतिपय सन्दर्भमा नागरिक समाजले पनि मध्यस्थता निर्बाह गरेको हुन्छ तर यसको आफ्नै सीमा छ । भुइँतहबाटै दलहरू वा राज्यतन्त्रबारे यस्तो हुनुपर्यो, उस्तो हुनुपर्यो, यसरी काम गर्नॅपर्यो भनेर आवाज उठ्नु दलहरू वा व्यवस्थाका लागि लाभदायक नै हुन्छ ।त्यो राजनीति नै हो जसले सबै दललाई भ्रष्ट भन्न एवं अस्वीकार गर्न उक्साउँछ । निर्मल निवास यस्तो राजनीतिक प्रचारको सबभन्दा ठूलो उद्योग हो । जुन राजनीतिले निर्मल निवासलाई यस्तो प्रशोधन केन्द्र बनाउँदै लगेको छ, त्यसको जवाफ राजनीतिक स्तरबाटै दिइनुपर्छ । जुन राजनीतिले लोकतान्त्रिक सिद्धान्त र संगठनलाई रद्दीको टोकरीमा फाल्न खोज्दै छ, त्यसबारे बुझ्नबुझाउन जरुरी छ । अहिले राज्य र नागरिकका सम्बन्धहरू प्रश्नैप्रश्नको घेरामा छन् । यस अवस्थामा नेपाली समाज कसरी अगाडि बढ्न सक्छ ? इतिहासको हरेक चरणमा लोकतन्त्रलाई राजाले धोका दिएका छन् । नेपालमा शाहतन्त्रकै समयमा आम नेपाली शोषितपीडित बन्न विवश भए । देशमा लामो कालखण्डसम्म मूक शान्ति भए पनि सर्वत्र बेहाल थियो । विक्रम संवत् २००७ मा प्रजातन्त्र आयो, २०१७ सालमा खोसियो, २०४६ सालमा प्रजातन्त्रको दोस्रो प्रयोग भयो । असोज १८ वा माघ १९ मा यिनै ज्ञानेन्द्र शाहले प्रजातन्त्र खोसे । उनमा अहिले पनि आफ्नो अतीतप्रति कुनै पश्चात्ताप छैन । असल नागरिक बन्ने कुनै अभीष्ट छैन । कुनै बखत उनले मुलुकवासी बिदाको माहोलमा हुँदा पारस शाहलाई युवराज घोषित गरे, अहिले मृगतृष्णा देख्दै हृदयेन्द्रलाई लिएर हिँड्दै छन् । उनी आफू त असल नागरिक बनेनन्बनेनन्, त्यो किशोरलाई पनि नागरिक बन्ने कार्यबाट दलदलतर्फ धकेल्दै छन् । यो नागरिक हृदयेन्द्रमाथि ज्ञानेन्द्र शाहको षड्यन्त्र हो । सात सालदेखि नै कस्तो प्रवृत्ति देखिएको छ भने राजाहरू मौका पाउनासाथ प्रजातन्त्रलाई फाल्ने गर्छन् । नेपालीहरूले इतिहास बुझिसकेका छन् र यो पनिनिर्मल निवास जनताको शक्तिका निम्ति सधैं खतरा हो ।उकुसमुकुसमा रहेका जनतालाई गन्तव्य थाहा हुँदैन । सोचाइ स्पष्ट हुँदैन । यस्तै अवस्थामा कतिपय कोणबाट जनतालाई उक्साउने, उत्तेजित बनाउने, अराजकता ल्याउने व्यूह रचना हुन्छ । अहिले पपुलिस्ट, प्रतिगामी र अनुदारवादी प्रवृत्तिहरू हौसिएका छन् । अनि पो देहातमा सुन्ने गरिन्छ, अन्योल बढेको छ, डर लाग्न थालेको छ । नेपाल बहुभाषिक, बहुजातीय, बहुसांस्कृतिक र बहुधर्मी मुलुक भएर पनि यसको केन्द्रीकृत राज्य संरचना र एउटा सीमित वर्गको प्रभुत्व संघीय ढाँचाले पनि भत्काउन सकेन । विभिन्न वर्ग, समुदाय, लिंग, क्षेत्र, जाति आदिबीच विभेदको अन्त्य गर्दै सबै वर्ग र समूहलाई राज्यको मूल प्रवाहमा हिँडाउने सहज परिवेशको खोजी हुनुपर्ने हो यतिखेर । भुइँतहको यो यथार्थलाई नबुझी फगत गणतन्त्र वा संघीयताविरुद्ध विषवमन गर्दै हिँड्ने जोकोहीले जनजनको उकुसमुकुसलाई राजनीतिक शक्तिका रूपमा पुँजीकृत गर्न सक्दैनन् । नेपालको लोकतान्त्रिक संघर्षको परिवेश र उपलब्धि व्यवस्थापनको परम्परा विशिष्ट प्रकारको छ, यसका आफ्नै सीमा र सम्भावना छन् । तर पनि यतिखेर भन्नैपर्छ यो संविधान ल्याउने र उपयोग गर्ने शक्तिहरूले भुइँतहको उकुसमुकुसलाई सम्झिन सकेका छैनन् ।परिवर्तन वा आन्दोलनहरू प्रायः बिनासूचनै ढोका ढकढक्याउन आइपुग्ने गर्छन् । लोकतान्त्रिक व्यवस्थाभित्र उत्तरदायित्वविहीनता बढ्दै गरेका बेला, टुसाउँदै गरेको अधिनायकत्व वा निर्वाचित सत्तालाई केही सीमित वर्गले हाइज्याक गर्न लाग्दा व्यवस्थालाई ब्युँझाउन आन्दोलनहरू हुने गरेका छन् । अहिले जस्तो उकुसमुकुस छ, त्यसलाई राजनीतिक नारामा रूपान्तरण गर्न सकिएको छैन । नाराले प्रत्येक क्षेत्र र वर्गलाई ऐक्यबद्ध बनाउँछ अनि संघर्षका लागि स्वस्फूर्त सक्रियता ल्याउँछ । २०४६ सालमा काठमाडौंमा भएको व्यवस्थाविरोधी हलचलले त्यहाँबाट निकै टाढा जनकपुरमा समेत जुर्मॅराहट ल्याएको थियो । पञ्चर्यालीमा लल्लन चौधरी जस्ता युवाहरू पञ्चायती व्यवस्था मुर्दाबाद, बहुदलीय व्यवस्था जिन्दाबाद भन्ने नारा लगाउँदा प्रहरी दमनको सिकार भए, जुन कथा जनकपुरकै नयाँ पुस्तालाई थाहा छैन होला । तर लल्लन जस्ता युवाहरूको एउटा पीढी नै इतिहासको किताबमा लेखिन लायकको कुनै काम गर्न कटिबद्ध हुनुका पछाडि बहुदलीय व्यवस्था जिन्दाबाद को उद्घोषजन्य प्रेरणा थियो । २०६३ सालमा पूर्ण लोकतन्त्रको नाराले हिमाल, पहाड, तराईलाई ऐक्यबद्ध गर्यो । गर्व से कहु हम मधेशी छी, विदेशी भगौडा नै, धरती पुत्र छी भन्ने नाराले विविधतायुक्त मधेशी समाजमा जुर्मॅराहट ल्यायो । अहिले त्यस्तो न नारा छ न त्यस्तो नेता, न त यो उकुसमुकुसलाई राजनीतिक रूपमा पुँजीकृत गर्दै तार्किक राजनीतिक निकास दिने मार्गचित्र नै कसैको खल्तीमा छ । यसैले होला, सतहमा देखिएका नेता वा नाराले अर्को पात्र, परिवेश र पृष्ठभूमिलाई परकम्पित गर्न सकेका छैनन् ।यो सबै नयाँ नेपाल जन्मको प्रसवपीडा नै हो । यो एउटा सामाजिकराजनीतिक यात्रा हो । यसैले यो अझै केही समय गर्भावस्थामै रहन्छ । नाराको प्रस्फुटन हुन अलि समय लाग्छ । नाराप्रतिको ऐक्यबद्धताले नै नेतालाई अगाडि सार्छ । यसले सायद भौतिकताका केही सर्तको अपेक्षा राख्छ ।"
तपाईंको मुटुको ख्याल अरूले गरिदिँदैनन्,"हरेक हप्ताजसो हृदयाघातका यस्ता केसहरू अस्पतालमा आइरहन्छन् । समाजमा धूमपान घटेको देखिँदैन । उच्च रक्तचाप भएका, चिनीरोग भएका व्यक्ति बढेकै छन् । जनचेतना बढेको छ तर धूमपान त्यागेको वा सुरु नै नगरेको त्यत्ति देखिँदैन । उच्च रक्तचापको उपचार गरेका, नियन्त्रण भएकाको संख्या बढ्दै छ । चिनीरोगको उपचारमा उल्लेखनीय प्रगति हुँदै छ । शारीरिक व्यायाम गरेको पनि देखिन्छ, तर तनावयुक्त व्यक्तिहरू पनि कम छैनन् ।हृदयाघातको उपचार सम्भव हुँदै आएको छ तर सक्दो रोकथाम अपरिहार्य नै हो । आफ्नो मुटुको ख्याल आफैंले राख्नुपर्छ । जीवनशैलीमा आवश्यक परिवर्तन आफैंले गर्नॅपर्छ ।"
कार्यालयमा ताला लगाएर जनप्रतिनिधि धर्नामा,"रौतहट (कास) नगरप्रमुखबाट मनपरी भएको आरोप लगाउँदै यहाँ दुई वटा नगरपालिका कार्यालयमा तालाबन्दी गरेर उपप्रमुखसहित केही जनप्रतिनिधि आफै धर्नामा छन् । गरुडा नगरपालिकाको मूल ढोकामा ताला लगाएर उपप्रमुख पुनम चौधरी ६ दिनदेखि धर्नामा बसेकी छन् । नगर प्रमुख कन्थमणि जैसवाल र उपप्रमुख चौधरी बीच सुरुदेखि नै द्वन्द्व छ । कटहरिया नगरपालिकामा पनि उपप्रमुख रीतादेवी यादवले कार्यालयमा ताला लगाएकी छन् । दुवै नगरपालिकामा कर्मचारी कार्यालय जान छाडेपछि सेवाग्राही मारमा परेका छन् । गरुडा नगरप्रमुख जैसवालविरुद्ध आर्थिक अनियमितताको आरोप लगाएकी उपप्रमुख चौधरी ताला लगाएर केही वडाध्यक्षको साथ लिएर शुक्रबारदेखि धर्नामा छिन् । संविधानले दिएको अधिकार समेत नगरप्रमुख जैसवालले खोसेको भन्दै उनी आक्रोशित छन् । यसअघि गएको असारमा पनि उनी धर्नामा थिइन् । त्यसबेला तत्कालीन प्रमुख प्रशासकीय अधिकृत हेमराज फुयालले उनको माग सम्बोधन गर्ने भनेपछि ताला खोलिएको थियो । अहिले आएर नगरप्रमुख जैसवालको रवैया उस्तै रहेको उपप्रमुख चौधरीको आरोप छ । कार्यालयमा ताला लागेपछि कर्मचारी जान छाडेका छन् । गत असार १० गते नगरप्रमुख जैसवालले नगरसभाको आयोजना गरे । उपप्रमुख चौधरीले सभा बहिष्कार गरिन् । त्यसैबेलादेखि दुवैबीच बोलचाल बन्द छ । नगरप्रमुख जैसवालले नगरक्षेत्रको विकासमा आफू अहोरात्र खट्दै आएपछि केहीलाई जलन भएको दाबी गरे । उपप्रमुख चौधरीको अधिकार खोसेको भन्ने आरोप सरासर झुटो हो । उनी नगरको विकासभन्दा गुटबन्दीमा बढी लाग्न थाल्नुभयो, उनले भने, हामी जनप्रतिनिधि नै विवाद गर्न थाल्यौं भने जनताप्रति गरिएको बाचा कसरी पूरा हुन्छ । आरोप लगाएर मात्र हुँदैन । त्यसको पुष्टि पनि हुनुपर्छ । कटहरिया नगरपालिकामा जनप्रतिनिधिबीच बजेटको विषयमा विवाद भएको छ । यही विषयलाई लिएर उपप्रमुख रीतादेवी यादवको नेतृत्वमा जनप्रतिनिधिको टोली सोमबारबाट नगरपालिकाको कार्यालयमा ताला लगाएर गेटमा धर्ना बसेको छ । बजेट सिलिङको विषयलाई लिएर नगरप्रमुखले बखेडा निकालेपछि कार्यालयमा ताला लगाउनुपरेको वडाध्यक्षहरूले सुनाए । कटहरिया नगरप्रमुख अजयप्रकाश जैसवालले एकलौटी गर्न थालेपछि ताला लगाउनुपरेको उपप्रमुख यादवको भनाइ छ । उपप्रमुख यादवको नेतृत्वमा वडा १ का अध्यक्ष भूपेन्द्र कुशवाह, ४ का चन्दन कुशवाहा, ७ का सहिद मियाँ र कार्यपालिका सदस्य जामुन ठाकुरलगायतले सामूहिक रुपमा ताला लगाएका हुन् । अघिल्लो बुधबार बसेको कार्यपालिका बैठकमा जनप्रतिनिधिहरूले कुनै पनि शीर्षकमा खर्च गर्नुअघि खर्चको प्रस्तावमाथि बोर्डको बैठकबाट सुनिश्चित गर्नुपर्ने, नगरक्षेत्रअन्तर्गत घरायसी प्रयोजनमा खर्च भएको विद्युत् महसुल बापत प्राधिकरणको बक्यौता रकम सुनिश्चित गर्नुपर्ने, नगरपालिका मातहत तथा कार्यालयमा विगतमा खट्दै आएका कर्मचारी, डोर, करार, सफाइकर्मीको बाँकी तलब भुक्तानी गर्नुपर्ने जस्ता माग अघि सारेका छन् । नगरप्रमुख जैसवालले करार कर्मचारी, डिजल पेट्रोल, कर्मचारीको खाजालगायतका शीर्षकमा अनियमितता गरेको आरोपमा पालिकाका कर्मचारीलाई बाहिर निकालेर उपप्रमुख यादवसहितको टोलीले ताला लगाएका थिए । तालाबन्दी पछि कार्यालयको कामकाज ठप्प छ । कर्मचारीहरू कार्यालय गएका छैनन् ।"
एनसेल र मौसम विभागबीच पूर्वसूचना प्रणालीसम्बन्धी समझदारी,"काठमाडौं (कास) एनसेलले जल तथा मौसम विज्ञान विभागसँगको सहकार्य विस्तार गरेको छ । अब एनसेलले जल तथा मौसम दुवैका कारण हुने प्राकृतिक प्रकोपबारे पूर्वसूचना प्रवाह गर्नेछ । बाढी, आकस्मिक बाढी, वर्षा, चट्याङ, हावाहुरी, आँधी, पहिरो, हिमपहिरो, हिमपात, शीतलहर, डढेलो, वायु प्रदुषण र घुम्रपात गरी १३ प्रकोपबारे सूचना प्रवाह गर्ने समझदारीपत्रमा उल्लेख छ । एनसेलका प्रमुख कार्यकारी अधिकृत तथा प्रबन्ध निर्देशक जाब्बोर कायुमोभ र विभागका महानिर्देशक जगदीश्वर कर्माचार्यले बुधबार एनसेलको कर्पोरेट कार्यालय लैनचौरमा समझदारीपत्रमा हस्ताक्षर गरेका हुन् । पूर्वसूचना प्रणालीमा भूमिका खेल्दै सन् २०१६ देखि बाढीको पूर्वसूचना पहललाई एनसेलले अगाडि बढाएको विभागका महानिर्देशक कर्माचार्यले बताए । थप १० मौसममा आधारित जोखिमलाई समेट्दै पूर्वसूचना प्रणाली तथा प्रवाहका लागि गरिएको यो सहकार्य अर्को कोसेढुंगा हो । यस्तो सहकार्यले जोखियुक्त क्षेत्रमा बसोबास गर्ने मानिससमक्ष सम्पर्क गर्न सहज बनाई हजारौंको जीवनरक्षा गर्न सफल भएका छौं, उनले भने । एनसेलका प्रमुख कार्यकारी अधिकृत तथा प्रबन्ध निर्देशक कायुमोभले आम नेपालीलाई यस प्रणालीमार्फत सम्भावित विपद्बाट जोगाउने आफूहरूको प्रयास जारी रहने बताए । एनसेल र विभागको सहकार्य सार्वजनिक निजी साझेदारीमा कसरी प्रभावकारी कार्य गर्न सकिन्छ भन्ने ज्वलन्त उदाहरण हो, उनले भने । सन् २०१६ देखि एनसेल र विभागले सहकार्य गरी बाढीको जोखिममा रहेका मानिसलाई पूर्वसूचना प्रवाह गर्दै आएको छ । २०२३ मा एनसेलले ९० लाखभन्दा बढी पूर्वसूचना प्रवाह गरेको थियो ।"
सामाजिक सञ्जाल कम्पनीले बुझाए ५ महिनामा साढे १० करोड कर,"(काठमाडौं)माइक्रोसफ्ट, गुगल, मेटा, टिकटक, एडोबीलगायतका सामाजिक सञ्जालसहित इन्टरनेटमार्फत सःशुल्क सेवा दिने एक दर्जन प्लाटफर्मले नेपाल सरकारलाई पाँच महिनामा १० करोड ४२ लाख रुपैयाँ मूल्य अभिवृद्धि कर (भ्याट) बुझाएका छन् । जबकि नेपालमा दर्ता भएका यस्ता ९ वटा कम्पनीले अघिल्लो आर्थिक वर्षमा १० करोड रुपैयाँ भ्याट र १ करोड ६१ लाख रुपैयाँ विद्युतीय सेवा कर ठूला करदाता कार्यालयमा दाखिल गरेका थिए । चालु आवमा भने नेटफ्लिक्स, टिकटक र एडोबी पनि कर प्रणालीमा जोडिएका हुन् । ठूला करदाता कार्यालयका प्रमुख कर प्रशासक जनकराज शर्मा गैरबासिन्दाले प्रदान गर्ने विद्युतीय सेवामा कर लगाउने अभ्यास नेपालमा सुरुवाती चरणमा रहे पनि कम्पनीहरू स्वतस्फुर्त रूपमा यसमा जोडिन आउनुले सकारात्मक सन्देश दिइरहेको बताउँछन् । शर्माले भने, करमा जोडिँदा उनीहरूलाई पनि फाइदा छ, नक्कली कारोबार हुन पाउँदैन, यसले उनीहरूको आय बढ्छ । अहिले उल्लेख्य योगदान नदेखिए पनि सबैथोक डिजिटल हुँदै गएकाले आगामी दिनमा सरकारका लागि यो पनि राम्रो आर्थिक स्रोत बन्न सक्छ । शर्माका अनुसार हाल नेपालको कर प्रणालीमा गुगल, मेटा (फेसबुक, इस्टाग्राम लगायत), टिकटक, लिंक्डइन, माइक्रोसफ्ट, अमेजन, नेटफ्लिक्स, एडोबीलगायत प्रचलित प्रमुख कम्पनीहरू दर्ता भइसकेका छन् । कात्तिक २७ को मन्त्रिपरिषद् बैठकले सामाजिक सञ्जाल प्लाटफर्म टिकटक बन्द गर्ने निर्णय गर्नुभन्दा दुई महिनाअघि मात्रै सो कम्पनी कर प्रणालीमा दर्ता भएको उनले जानकारी दिए । प्रतिबन्धअघि टिकटकले दुई महिनाको भ्याट रकम नियमित बुझाएको पनि प्रमुख कर प्रशासक शर्माले बताए । सरकारले आव २०७९८० को बजेटमार्फत पहिलो पटक विद्युतीय सामाजिक सञ्जालहरूलाई कर प्रणालीमा समावेश गर्ने घोषणा गरेको थियो । यसपालिको बजेट वक्तव्यमा पनि नेपालमा विद्युतीय सेवा बिक्री गर्ने गैरबासिन्दा व्यक्तिलाई करको दायरामा ल्याउन विशेष सुविधाको घोषणा गरिएको छ । आर्थिक ऐनको दफा २० अनुसार गैरबासिन्दा व्यक्तिले नेपालका उपभोक्तालाई उपलब्ध गराएको विद्युतीय सेवाको कारोबार मूल्यमा २ प्रतिशतका दरले सेवा कर (डीएसटी) लाग्ने उल्लेख छ । वार्षिक २० लाख रुपैयाँसम्मको कारोबारमा कर लाग्ने र सो कर आय वर्ष सकिएको तीन महिनाभित्र भुक्तानी गरिसक्नुपर्ने व्यवस्था छ । त्यस्तै, गैरबासिन्दा व्यक्तिले प्रदान गर्ने विद्युतीय सेवामा मूल्य अभिवृद्धि करसम्बन्धी कार्यविधि, २०७९ अनुसार डीएसटी तिर्ने सेवा प्रदायकले मासिक रूपमा १३ प्रतिशत भ्याटसमेत सरकारलाई बुझाउनुपर्छ । कार्यविधिअनुसार विद्युतीय सेवाअन्तर्गत विज्ञापन, चलचित्र, टेलिभिजन, संगीत, ओभर द टप, क्लाउड सेवा, तथ्यांक संग्रह सेवा, गेमिङ, मोबाइल एपसम्बन्धी सेवा, सफ्टवेयर आपूर्ति, परामर्श, तालिम सेवालगायत समेटिएका छन् । महालेखापरीक्षकको ५९ औं प्रतिवेदनले युट्युब, टिकटक, गुगलमिट, जुम, माइक्रोसफ्ट टिमजस्ता एप्लिकेसन प्रयोगमा हुने भुक्तानीबाट राज्यको ठूलो धनराशि विदेशिएको औंल्याएको थियो । ती एप्लिकेसनले नेपालमा सेवा दिने भएकाले करको स्रोतको सिद्धान्तका आधारमा सो कारोबार विदेशबाट सञ्चालन भए पनि नेपालमा कर तिर्नुपर्छ, प्रतिवेदनमा भनिएको थियो । महालेखाले औंल्याएअनुसार आन्तरिक राजस्व विभागले २२ असार २०७९ मा विद्युतीय सेवा कर (डिजिटल सर्भिस ट्याक्स) सम्बन्धी कार्यविधि, २०७९ र गैरबासिन्दा व्यक्तिले प्रदान गर्ने विद्युतीय सेवामा मूल्य अभिवृद्धि करसम्बन्धी कार्यविधि, २०७९ जारी गरेको थियो ।"
नेपालको अर्थतन्त्र सुध्रिने विश्व बैंकको प्रक्षेपण,"काठमाडौं (कास) आगामी वर्षमा नेपालको अर्थतन्त्रमा सुधार आउने विश्व बैंकले प्रक्षेपण गरेको छ । विश्व बैंकले सार्वजनिक गरेको विश्वव्यापी आर्थिक सम्भावना प्रतिवेदनअनुसार आर्थिक वर्ष ०८१८२ मा नेपालको आर्थिक वृद्धिदर ५ प्रतिशत हुने प्रक्षेपण गरेको हो । विश्व अर्थतन्त्रको औसत विस्तारको तुलनामा नेपाली अर्थतन्त्रको वृद्धि तुलनात्मक रूपमा राम्रो रहने प्रक्षेपण विश्व बैंकले गरेको हो । चालु आर्थिक वर्षमा नेपालको आर्थिक वृद्धिदर ३९ प्रतिशत हुने अनुमान विश्व बैंकले यसअघि नै गरिसकेको थियो । गत आर्थिक वर्ष नेपालको आर्थिक वृद्धि १९ प्रतिशत रहेको थियो । चालु आर्थिक वर्ष सरकारले ६ प्रतिशत आर्थिक वृद्धिको लक्ष्य तय गरेको छ । तर, यस वर्ष कम्तीमा ५ प्रतिशतभन्दा बढी नै आर्थिक वृद्धि हुने अर्थमन्त्री प्रकाशशरण महतले दाबी गरेका छन् । यस्तै राष्ट्र बैंकले पनि चालु आर्थिक वर्ष ४ देखि ५ प्रतिशतको आर्थिक वृद्धि हुने अनुमान गरेको छ । विश्व बैंकले २०२४ मा विश्वव्यापी आर्थिक वृद्धि घट्ने अनुमान गरेको छ । २०२३ मा २६ प्रतिशत रहेको विश्वव्यापी आर्थिक वृद्धि २०२४ मा २४ प्रतिशत रहने प्रतिवेदनमा छ । आर्थिक विस्तारका लागि यो दशक परिवर्तनकारी बन्ने अपेक्षा गरिए पनि सुरुका चार आवको वृद्धि ३० वर्षयताकै कमजोर रहेको प्रतिवेदनले औंल्याएको छ । सोही अवधिमा विकासोन्मुख देशका आर्थिक वृद्धि ३९ प्रतिशत कम आय भएका देशका आर्थिक वृद्धि पनि घटेर २०२४ मा ५५ प्रतिशत हुने अनुमान गरिएको छ । सन् २०२४ मा दक्षिण एसियाली राष्ट्रको आर्थिक वृद्धिमा केही कमी आए पनि माल्दिप्स, श्रीलंका, बंगलादेश, भुटान र पाकिस्तानको आर्थिक वृद्धिदरमा सामान्य सुधार हुने विश्व बैंकको अनुमान छ । आगामी आव भारतको आर्थिक वृद्धि ६४ प्रतिशत र २०२५२६ मा ६५ प्रतिशत पुग्ने अनुमान छ । जबकि २०२३२४ मा भारतको आर्थिक वृद्धि ६३ प्रतिशत छ । यस्तै, चालु आव बंगलादेशको आर्थिक वृद्धि ५६ प्रतिशत रहने र आगामी वर्ष ५८ प्रतिशत पुग्ने अनुमान छ । यस वर्ष माल्दिभ्सको वृद्धिदर ५२ प्रतिशत रहने र अर्को वर्ष ५५ प्रतिशत पुग्ने विश्व बैंकले जनाएको छ । यस वर्ष भुटानले ४ प्रतिशत आर्थिक वृद्धि गर्ने र आउँदो वर्ष ४६ प्रतिशत पुग्ने अनुमान छ । यस्तै, श्रीलंका र पाकिस्तानले यस वर्ष समान १७ प्रतिशतको आर्थिक वृद्धि गर्ने र आगामी वर्ष बढेर समान २४ प्रतिशत पुग्ने विश्व बैंकको अनुमान छ ।२०२४ मा दक्षिण एसियाली क्षेत्रको औसत वृद्धि ५६ प्रतिशत हुने अनुमान छ । सन् २०२५ मा विश्व अर्थतन्त्रको विस्तार सुस्त हुने पनि अनुमान छ ।"
२०२४ मा बेरोजगारी अझ बढ्छ ः आईएलओ,"काठमाडौं (कास) अन्तर्राष्ट्रिय श्रम संगठन (आईएलओ) ले अन्तर्राष्ट्रिय श्रम बजारमा बेरोजगार हुनेको संख्या अझ बढ्ने प्रतिवेदन बुधबार सार्वजनिक गरेको छ । आईएलओले २०२४ को विश्व रोजगार र सामाजिक दृष्टिकोण सम्बन्धी प्रतिवेदन सार्वजनिक गर्दै बढ्दो सामाजिक असमानता र स्थिर उत्पादकत्वको कारण अन्तर्राष्ट्रिय श्रम बजारमा बेरोजगार हुनेको संख्या बढ्ने भन्दै चिन्ता जनाएको छ । आईएलओले कोरोनापछि आर्थिक अवस्था कमजोर भएकाले श्रम बजारमा आश्चर्यजनक रूपमा लचिलो भए पनि बहुपक्षीय संकटहरू देखा पर्दा सामाजिक न्याय नपाउने सम्भावनामा बढी नै खतरा हुँदै गएको प्रतिवेदनमा उल्लेख छ । २०२२ को तुलनामा २०२३ मा रोजगारदर बढेको थियो । २०२३ मा बेरोजगारदर ५१ प्रतिशत थियो । यो संख्या बढेर २०२४ मा बेरोजगारदर ५२ प्रतिशत बढ्ने अनुमान गरिएको छ । यो वर्ष २० लाख नयाँ श्रमिकहरू रोजगारी खोज्न विश्व श्रम बजारमा आउनेछन् ।आईएलओले अधिकांश २० धनी राष्ट्रहरूमा खर्चयोग्य आयमा गिराउट आउने जनाएको छ । उच्च र निम्न आय भएको देशबीच रोजगार पाउने अवस्थामा निकै अन्तर छ । २०२३ मा उच्च आय भएका देशमा रोजगारीको दर ८२ प्रतिशत थियो भने निम्न आय भएका देशमा २०५ प्रतिशत थियो, प्रतिवेदनमा भनिएको छ, २०२३ मा उच्च आय भएका देशमा ४५ प्रतिशत बेरोजगारदर थियो भने निम्न आय भएका देशमा बेरोजगारदर ५७ प्रतिशत थियो । आईएलओले काम गर्ने गरिबी श्रमिकहरू बढ्ने जनाएको छ । २०२३ मा दैनिक २१५ डलरभन्दा कम कमाउने कामदारको संख्या बढेर १० लाख पुगेको थियो भने प्रतिदिन ३६५ डलरभन्दा कम कमाउने श्रमिकहरूको संख्या ८४ लाख पुगेको थियो । आयको असमानता पनि निरन्तर बढिरहेको छ । खर्चयोग्य आम्दानी घट्नुका साथै दिगो आर्थिक पुनःस्थापना हुने अवस्था कमजोर देखिन्छ, प्रतिवेदनमा भनिएको छ ।"
दोलखा चेस अगाडि,"काठमाडौं (कास) छैटौं तुल्सीलाल स्मृति राष्ट्रिय क्लब टिम च्याम्पियनसिप बुद्धिचाल प्रतियोगितामा बुधबार पाँचौं चरणको समाप्तिमा दोलखा चेस होमले एकल अग्रता बनाएको छ ।दोलखाले चौथो चारणमा आयोजक ललितपुर स्पोटर््स क्लबमाथि जित पायो भने पाँचौं चरणमा थापाथली पार्क चेस क्लबलाई हराएर १० अंक बटुल्दै चेस होमले अग्रता बनायो ।दोलखाका वर्तमान नेपाल च्याम्पियन एफएम रुपेश जैसवालले राजन सुवेदीलाई हराए भने क्षितिज भण्डारीसँग बराबरी खेले । दोस्रो बोर्डमा खेलिरहेका सुश्रुत दाहालले सुरोज महर्जनमाथि जित निकाले भने सुशील चौधरीसँग बराबरी खेले । महान नर्सिङले रिसोन थापासँग बराबरी खेले भने सेम सुब्बामाथि विजयी प्राप्त गरे । डब्लूएफए सुजना लोहनीले आयुष देमन रौरालाई पराजित गर्दै अनुपजंग शाहसँग बराबरी खेलेकी छन् । दोलखाका चारै खेलाडीले टिमलाई जिताउन महत्त्वपूर्ण भूमिका खेले । आयोजक ललितपुर स्पोर्ट्स क्लब चौथो चरणमा दोलखा चेस होमसँग पराजित भएपछि पुनः पाँचौं चरणमा भक्तपुर जिल्ला बुद्धिचाल संघलाई हरायो । टोलीले नकआउट चरणमा प्रवेश गर्ने सम्भावना जीवित राखेको छ । आयोजक ललितपुरका राजन सुवेदीले पुरुषोत्तम दाहालसँग बराबरी गरेका छन् भने सुरोजले विक्रम चोकामीलाई हराए । रिसोन थापाले स्वर्णिम दुवाललाई पराजित गर्दा आयुष रौराले अभिक शाहसँग बराबरी खेले ललितपुर ८ अंकसहित दोस्रो स्थानमा छ । मकवानपुर जिल्ला बुद्धिचाल संघले ललितपुर महानगरपालिकालाई पराजित गर्दा सीएम कृष्ण थापाले सीएम सजिन महर्जनसँग पराजय बेहोरे । सिन्देश्वर दासले कमल श्रेष्ठ, सुदेन तुइतुइले आर्य मुकारुङल र अनुशा गौतमले पुनम प्रसाईंलाई पराजित गरे । पाँचौं चरणमा मकवानपुरका सीएम कृष्ण थापाले गोदावरी नगरपालिकाका धिरेन राई र अनुशा गौतमले शान्ति धिमाललाई हराए । सिन्देश्वरले सानुभाइ महर्जनसँग बराबरी गर्दा सुदेन भने शुभम न्यौपानेसँग पराजित भए । मकवानपुर ८ अंक प्रोग्रेसिभ आधारमा तेस्रो स्थानमा छ । कोशी प्रदेश चेस संघ र थापाथली चेस पार्कले पनि नकआउट चरणमा पुग्ने सम्भावना कायमै राखेका छन् । भक्तपुर, दोलखा र लुम्बिनी इभेन्ट म्यानेजमेन्ट क्रमशः छैटौं, सातौं र आठौं स्थानमा छन् । गोदावरी नगरपालिका नवौं, पुल्चोक चेस क्लब दसौं र कास्की जिल्ला बुद्धिचाल संघ एघारौं स्थानमा छन् ।"
दुई पुलिस टिम फाइनलमा,"सुर्खेत (कास) वीरेन्द्रनगरमा भइरहेको ३४ औं राष्ट्रिय पुरुष भलिबल प्रतियोगितामा साबिक विजेता एपीएफ र नेपाल पुलिस क्लब फाइनल पुगेका छन् । एपिएफले गण्डकी र पुलिसले त्रिभुवन आर्मी क्लबलाई हराएर फाइनल पक्का गरेका हुन् । बुधबार पहिलो सेमिफाइनलमा एपीएफले गण्डकी प्रदेशलाई २५२३, २५२०, २५१५ ले पराजित गरेको हो । गण्डकी पहिलो सेटमा १०९ र दोस्रो सेटको १०७ को अग्रता जोगाउन सकेन । अपराजित एपीएफ समूह ए को विजेता हुँदै सेमिफाइनल पुगेको थियो ।नेपाल पुलिसले विभागीय प्रतिद्वन्द्वी त्रिभुवन आर्मी क्लबलाई सोझो सेटमा हराएको थियो । पुलिसले प्रतिस्पर्धात्मक खेलमा २५२१, २५२३, २५१९ को नतिजा निकालेको थियो । बिहीबार आर्मी र गण्डकीबीच तेस्रो स्थानका लागि प्रतिस्पर्धा हुनेछ । फाइनल खेल दिउँसो हुनेछ ।"
राष्ट्रिय भारोत्तोलनमा प्रकाशलाई स्वर्ण,"(काठमाडौं)नेपाल पुलिस क्लबका प्रकाश केसीले बुधबार २६ औं राष्ट्रिय भारोत्तोलन च्याम्पियनसिपको पुरुष ७३ केजी तौल समूहको स्वर्ण जितेका छन् । १३ औं साग खेलकुदका कांस्य विजेता प्रकाशले स्न्याचमा १०२ केजी र क्लिन एन्ड जर्कमा १३२ केजीसहित कुल २ सय ३४ केजीको भार वहन गर्दै पहिलो स्थान हासिल गरे । उनले प्रतिद्वन्द्वीहरूलाई सजिलै पछाडि पारे । उक्त तौल समूहमा कञ्चनपुरका अशोक भण्डारीले रजत र आर्मीका जीवन तामाङले कांस्य जिते । अशोकले स्न्याचमा १०० र क्लिन एन्ड जर्कमा १२६ केजी उचालेका थिए । जीवनले स्न्याच ८५ र क्लिन एन्ड जर्कमा १०७ केजी उचाले । सिनियरतर्फ नौ जना प्रतिस्पर्धी थिए ।सोही तौलको युथमा सप्तरीका हेमनारायण यादव र जुयिनरतर्फ कञ्चनपुरका हेमन्त पालले सफलता पाए । हेमनारायणले स्न्याचमा ९० र क्लिन एन्ड जर्कमा ११० केजीको भार उठाए । हेमन्तले स्न्याचमा ९७ र क्लिन एन्ड जर्कमा १२२ केजी उचाले । पुरुष ६७ केजीतर्फ राजु चौधरीले स्वर्ण जितेका छन् । राजुले स्न्याचमा ९३ र क्लिन एन्ड जर्कमा १२४ केजी उचालेका थिए । आर्मी मुक्तिराम घले (स्न्याचमा ९३ र क्लिन एन्ड जर्कमा ११५ केजी) ले रजत जिते । तेस्रो भएका पुलिसका मुई लामाले स्न्याचमा ९० र क्लिन एन्ड जर्कमा ११३ केजी तौल उठाए । सोही तौल समूहको जुनियरतर्फ कास्कीका रोशन चुनवाङले (स्न्याच ५० र क्लिन एन्ड जर्क ७१ केजी) स्वर्ण, ललितपुरका मोहित शाक्य (स्न्याच ५५ र क्लिन एन्ड जर्क ६५ केजी) ले रजत र सुर्खेतका मनोज जीसी (स्न्याच ५० र क्लिन एन्ड जर्क ५५ केजी) ले कांस्य पदक जितेका थिए । ६७ केजी तौलको युथतर्फ सप्तरीकी अनुराग सिंह (स्न्याच ८० र क्लिन एन्ड जर्क ९५ केजी) पहिलो भए । कञ्चनपुरका दिपेश घटाल दोस्रो र बाँकेका रोज अली शेख तेस्रो भए । मध्यपुर थिमिमा भइरहेको प्रतियोगितामा अघिल्लो दिन पुलिसका खेलाडी कृष्णकला विष्ट र दिलीप यादवले राष्ट्रिय कीर्तिमान बनाएका थिए ।"
प्रिन्स र सुजन विजयी,"काठमाडौं (कास) राष्ट्रिय खुला प्रथम प्रकाश दाहाल स्मृति ब्याडमिन्टन प्रतियोगिता बुधबार सुरु भएको छ । नेपाल एपीएफ क्लबका प्रिन्स दाहाल र सुजन थापा प्रिक्वाटरफाइनलमा पुगेका छन् । प्रिन्सले जोहर उद्दिनलाई २१७, २१६ ले र सुजनले बालकुमारी रिमिक्स क्लबका मुकेश श्रेष्ठलाई २११७, २११३ ले हराए । आयोजक स्पोर्ट्स हबको बौद्ध६ स्थित कभर्डहलमा भएको प्रतियोगितामा पुलिसका सुनील जोशीले एपीएफका अमन महर्जनलाई २११९, २११६, आर्मीका डेभिड थापा मगरले आयोजकमा विशाल तामाङलाई १७२१, २१११, २११५, पुलिसका जीवन आचार्यले एपीएफका क्षितिज खनाललाई २११९, २२२० ले हराए ।"
छोटकरी,"झिल्टुङ क्रसकन्ट्री माघमाकाठमाडौं (कास) जे गरौं गजबले गरौं भन्ने सन्देशसहित हरेक वर्ष हुने झिल्टुङ क्रसकन्ट्री दौडको आठौं संस्करण अर्को साता हुने भएको छ । माघ ६ मा नुवाकोटस्थित बेलकोटगढी नगरपालिकाको वडा ५ मा हुने प्रतियोगितामा नेपाल एथलेटिक्स संघको प्राविधिक सहयोग र संयोजन रहनेछ । बुधबार आयोजित पत्रकार सम्मेलनमा दिइएको जानकारी अनुसार दौड १३४ किमि दुरीको कच्ची बाटोमा हुनेछ । प्रतियोगितामा कुल १० विधा छन् । त्यसमा महिला र पुरुष खुला, स्थानीय पुरुष, भेट्रान खुला पुरुष, खुला जुनियर यू१६ छात्र र छात्रा, स्थानीय यू१६ छात्रछात्रा, ४५ वर्षमाथि स्थानीय पुरुष तथा स्थानीय आमा विधा रहेको छ । त्यसमध्ये खुल्ला महिला र पुरुष, स्थानीय पुरुष र भेट्रान खुलालाई छाडेर अन्य विधाको दुरी ४५ किमिको हुनेछ । खुला महिला र पुरुषतर्फ विजेताले १५ हजार, दोस्रो हुनेले १० हजार र तेस्रो हुनेले ५ हजार रुपैयाँ प्राप्त गर्नेछन् । अन्य विधामा पनि नगद पुरस्कारको व्यवस्थापन गरिएको छ । नियुक्ति प्रक्रियाप्रति आपत्तिकाठमाडौं (कास) नेपाल क्रिकेट संघ (क्यान) को महाप्रबन्धक नियुक्ति प्रक्रियामा सहभागीमध्ये केहीले उक्त प्रक्रियाप्रति बुधबार आपत्ति जनाएका छन् । पत्रकार सम्मेलन गर्दै असन्तुष्ट नवराज कोइराला र उनको समूहले यो प्रक्रिया सच्याउने काम नभए कानुनी प्रक्रियामा जाने बताए । क्यानले खुला प्रतिस्पर्धाबाट त्यस पदमा नियुक्त गर्ने प्रक्रिया अपनाएको थियो । कोइरालासँगै महाप्रबन्धक नियुक्तिको अन्तिम सूचीमा सात जना थिए । त्यसमध्येबाट क्यानले उत्सव ढुंगानालाई महाप्रबन्धक पदमा नियुक्त गरिसकेको छ । कोइरालाले छनोट प्रक्रिया अपारदर्शी भएको दाबी गरे । उनका अनुसार महाप्रबन्धकमा नियुक्त ढुंगाना, क्यानका सचिव पारस खड्का, महाप्रवन्धक छान्न बनाइएको छनोट समिति सदस्य गोविन्दराज पोखरेल बलियो नेपाल नामको एउटै संस्थामा आबद्ध छन् । त्यसैले यसक्रममा स्वार्थ बाझिएको छ र आफ्नो नजिककालाई नियुक्त गरिएको छ, कोइरालाले भने, को नियुक्त भयो र को भएनन् भन्ने तथ्य महत्त्वपूर्ण रहेन । हाम्रो आपत्ति प्रक्रियामा हो । उनले यो विषयमा क्यानबाट सम्बोधन नभए अदालत जाने बताए ।राइनास च्याम्पियनलमजुङ (कास) घलेगाउँमा आयोजित जिल्लास्तरीय १५ औं राष्ट्रपति रनिङ सिल्ड खेलकुदमा राइनास नगरपालिका च्याम्पियन बनेको छ । राइनास गत वर्ष पनि च्याम्पियन बनेको थियो । घलेगाउँको स्वर्गभूमि रंगशालामा बुधबार सम्पन्न प्रतियोगितामा १३ स्वर्ण, ९ रजत र ७ कांस्यसहित राइनास च्याम्पियन बनेको हो । ११ स्वर्ण, ९ रजत र ४ कांस्यसहित बेंसीसहर नगरपालिका दोस्रो तथा ६ स्वर्ण, ११ रजत र ८ कांस्यसहित सुन्दरबजार नगरपालिका तेस्रो भए । विजेतालाई क्व्होलासोथार गाउँपालिका अध्यक्ष सूर्यप्रसाद गुरुङलगायतले पुरस्कृत गरे"

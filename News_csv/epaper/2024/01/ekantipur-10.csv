शीर्षक,विवरण
गोलीभन्दा सस्तो नागरिक जीवन,"(काठमाडौं)सर्लाहीको बरहथवा५ स्थित प्राथमिक स्वास्थ्य केन्द्रलाई स्थानीय तह मातहत नै राख्ने कि प्रदेशको जिम्मा लगाउने भन्ने विषयमा भएको प्रदर्शनमा गत शुक्रबार प्रहरीले गोली चलाउँदा सोही नगरपालिका६ का युवा जयशंकर साहको मृत्यु भयो । हतियार खोस्न आएपछि गोली प्रहार गरिएको प्रहरी दाबी छ, सत्यतथ्य बुझ्न भन्दै गृह मन्त्रालयले सहसचिव थानेश्वर गौतमको संयोजकत्वमा छानबिन समिति बनाएको छ । यहीबीच सरकारले मृतक परिवारलाई १० लाख रुपैयाँ राहत घोषणा गरेको छ । सोमबार मृतकका परिवार, प्रशासन, स्थानीय तहबीचको ११ बुँदे सहमतिमा नगरपालिकाले मृतकको परिवारका १ जनालाई रोजगारी, मृतकलाई सहिद घोषणा गरी शालिक निर्माण र मृतकका नामबाट अस्पताल नामकरण गर्ने सहमति भएको छ । ठीक एक साताअघि शुक्रबार नै कोरियाली भाषा परीक्षामा सहभागितालाई लिएर भएको प्रदर्शनमा प्रहरीको गोली प्रहार र कुटाइबाट अछामका वीरेन्द्र शाह र दैलेखका सुजन रावत मारिएका थिए । युवाहरूले ललितपुरको बालकुमारी सडकमा विरोध गरिरहेका बेला भौतिक पूर्वाधार तथा यातायातमन्त्री प्रकाश ज्वाला गाडीमा पुगेपछि स्थिति भड्किएपछि प्रहरीले घातक बल प्रयोग गरेको थियो । यो घटनाको छानबिन गर्न गृह मन्त्रालयले डीआईजी लालमणि आचार्यको संयोजकत्व र मन्त्रिपरिषद्ले पूर्वन्यायाधीश शेखर पौडेलको संयोजकत्वमा तीन सदस्यीय जाँचबुझ आयोग गठन गरे पनि प्रतिवेदन आउन बाँकी छ ।यहीबीच सरकारले मृतकहरूलाई सहिद घोषणा गरी प्रतिपरिवार १० लाख रुपैयाँ, परिवारका एक जनालाई रोजगारी र थप राहत उपलब्ध गराउने सम्झौता गरेको छ । बालकुमारी र वरहथवामा भएका यी दुई घटनामा प्रहरीको गोलीबाट तीन युवा मारिएका छन् । यी घटनाले नागरिक सुरक्षाको जिम्मेवारी पाएको प्रहरी किन आक्रामक भएको हो भन्ने प्रश्न पनि उठेको छ । प्रहरी र जिल्ला प्रशासनले यी दुवै घटनामा दोष एकअर्कालाई लगाएर पन्छिन खोजेका छन् । ललितपुर प्रजिअबाट गृह मन्त्रालयमा तानिएका सहसचिव रुद्रप्रसाद पण्डित बालकुमारी घटनामा गोली हान्ने आदेश आफूले नदिएको भन्दैछन् । त्यस्तै सर्लाही घटनामा प्रजिअ कोमल धमलाले प्रशासनको आदेशबिना प्रहरीले गोली चलाएको जिकिर गरिरहेका छन् । यो विषयमा सरकार पनि विश्वस्त भएको देखिन्छ । बालकुमारी घटनामा फिल्डमा खटिएका डीएसपी उमेश लम्साल, ईपीएस कोरिया शाखाका निर्देशक गुरुदत्त सुवेदी र मन्त्री ज्वालाका बडीगार्ड असई बोधराज दनुवार निलम्वनमा पर्दा प्रशासनका अधिकारीहरू भने जिम्मेवारीबाट तानिएका मात्रै छन् । सर्लाहीका प्रजिअ र प्रहरी प्रमुख फिल्डका प्रहरीलाई दोषारोपण गरेर आफू जोगिन खोजेका छन् । डीएसपी दीपेन्द्र पन्जियारलाई फिर्ता बोलाइएको छ ।स्थानीय प्रशासन ऐन, २०२८ ले शान्ति सुरक्षामा खलल पुग्ने गरी प्रदर्शन, हुलहुज्जत, दंगा, आगजनीलगायत गतिविधि नियन्त्रण गर्न, सुरक्षा चुनौती आकलन र आवश्यक सावधानी अपनाउनेदेखि त्यही अनुसार सुरक्षा मजबुत बनाउनेसम्मका अधिकार प्रजिअलाई नै दिएको छ । गोली चलाइने चेतावनीसहित आदेश दिने र त्यसबाट पनि नभएमा गोली चलाउनुको निमित्त आदेश लेखी सही गरिदिने ऐनमा उल्लेख छ । समयले भ्याए यस्तो आदेश लिखित र नभ्याएमा मौखिक आदेश दिई २४ घण्टाभित्र लिखित रूपमा समर्थन गर्नुपर्ने भनिएको छ । प्रजिअको यही खटनपटनमा रहेर जिल्ला सुरक्षा प्रमुखले आफ्नो जनशक्तिलाई शान्तिसुरक्षा कायम गर्नेदेखि अपराध रोकथाम तथा नियन्त्रणमा तैनाथ गनुपर्ने व्यवस्था छ । तर नेपाल प्रहरीका प्रवक्ता कुबेर कडायत भने बालकुमारी र सर्लाही घटनामा प्रहरीको बल प्रयोगबाट मानिसको मृत्यु दुःखद भए पनि दुवै घटनामा प्रमुख जिल्ला अधिकारी र जिल्ला अधिकारीहरूसँग समन्वय गरेरै प्रहरीले आवश्यक बल प्रयोग गरेका दावी गर्छन् । बल प्रयोग बाध्यताको उपज हो, तर समन्वय भएकाले जिम्मेवारीबाट प्रशासनका अधिकारी पन्छिन मिल्दैन, उनी भन्छन् । प्रहरीले संयम गुमाएर वा निर्देशनविना नै गोली चलाएको भए कारबाही हुनुपर्नेमा कसैको पनि विमति छैन । तर आज नेपाल प्रहरीले कुन मनोविज्ञानमा काम गरिरहेको छ भन्ने प्रश्न उठाउन र संबोधन गर्न ढिलाइ भइरहेको प्रहरी अधिकारीहरूको भनाइ छ । भीड नियन्त्रणका लागि अश्रु ग्यास, ढाल, रवरका गनबुलेटलगायत उपकरणहरू प्रहरीले खरिद नगरेको एक दशक पुगिसकेको बताउँछन् प्रहरी प्रवक्ता डीआईजी कुबेर कडायत । प्रदर्शन र विरोधकार्यक्रमबाट निम्तिने जोखिम नियन्त्रण गर्न खटिएका जनशक्तिलाई एकातिर त्यस अनुसार भीड नियन्त्रणका उपकरणहरू छैनन्, सेवा विशिष्टकृत जनशक्ति अभावले अपराध अनुसन्धानमा खटिने व्यक्तिलाई दंगा नियन्त्रणको पोशाक लगाएर भिडमा परिचालन गर्नुपर्ने बाध्यता छ, कडायतले कान्तिपुरसँग भने, यो बाहेक भौतिक संरचनाको अवस्था त्यस्तै दयनीय छ, फिल्डमा खटिएका जनशक्तिले शौच गर्न पनि भनेको बेला पाउने अवस्था छैन । पक्कै पनि यसले काममा असर त पुग्छ नै । सर्वोच्च अदालतका पूर्व न्यायाधीश बलराम केसी तीन जना युवाको ज्यान जाने गरी भएका पछिल्ला घटनाको जिम्मा प्रहरीलाई मात्र थोपरेर सरकार उम्कन नपाउने बताउँछन् । विरोधप्रदर्शन तथा भीड नियन्त्रणमा परिचालन गर्दा सरकारले पर्याप्त गैरघातक उपकरण उपलब्ध गराउनु पर्नेमा शक्तिशाली हतियार भिराएर खटाउँदा बालकुमारी र सर्लाही घटना निम्तिएको बताए । लाखौं मानिस ओहोर दोहोर गर्ने व्यस्त सडकगल्लीचोकचोकमा सरकारले घातक हतियारसहित सुरक्षाफौज परिचालन गर्दै आएको छ, यो सर्वथा गलत हो, पूर्वन्यायाधीश केसी भन्छन्, मुलुकमा यतिबेला कुनै सशस्त्र द्वन्द्व छैन । भीड नियन्त्रणका उपकरणसहित खटिएका सुरक्षा कर्मीबाटै शान्तिसुरक्षा कायम गर्न सकिने अवस्था छ । यस्तो बेला हतियारसहितका सुरक्षाकर्मीलाई निश्चित ठाउमाँ कमाण्ड सेन्टर बनाएर रिजर्भ राखिनु पर्ने हो, तर सरकारले यतातिर सोचेको देखिएन ।फिल्डमा आवश्यक परेको बेला गोली समेत हान्नु पर्ने अवस्था आउदा हतियार चलाउने तालीम नियमित गर्न पनि उपकरण अभाव रहेको प्रहरी प्रवक्ताको भनाई छ । कम भन्दा कम बल प्रयोगबाट स्थिति नियन्त्रणमा लिनुपर्छ भन्ने मान्यता हो, तर भिडको चरित्र कस्तो भइदियो भने प्रहरीका हतियार नै खोस्न आउने, मन्त्रीकै गाडी जलाउनेसम्मका गतिविधि भए, यस्तो बेला बल प्रयोग गर्नु हाम्रो बाध्यता हो, उनी भन्छन्, भीड नियन्त्रणका लागि अश्रु ग्यास, रवरका गनबुलेटलगायत उपकरण एक दशकदेखि खरिद गरिएको छैन । कहिलेकाही घुडामुनी गोली हानेर परिस्थिति नियन्त्रणमा लिनुपर्ने अवस्था आउँछ तर प्रहरीलाई बन्दुक चलाउने तालीम नै नियमित गर्न सकिएको छैन किनकि उपकरणको अभाव छ । सेवा विशिष्टकृत भएकालाई सोही अनुसार जिम्मा दिइनु पर्नेमा त्यो पनि गर्न सकिएको छैन, यसबारे सरकारलाई पटकपटक ध्यानाकर्षण गराएर साधनस्रोतबारे सोसचदिन भनिरहेका छौं । पूर्वएआईजी उत्तम सुवेदीका अनुसार फिल्डमा खटिने प्रहरीलाई भीड नियन्त्रणका उपकरण अभावमै कतिपय ठाउामा घातक हतियार प्रयोगबाट अप्रिय घटना हुन पुगेको बताउाछन् । भीड नियन्त्रणका उपकरणहरू धेरै वर्षदेखि खरिद भएका छैनन्, भएका उपकरण पनि गुणस्तरका छैनन्, टुटेफुटेका र कमसल उपकरणबाट प्रहरीले काम चलाइरहेको छ । सरकारलाई यो अवस्था छ, स्रोतसाधन चाहियो भन्दा सरकार सुन्दैन । सुने पनि बजेट अभाव देखाएर रोकिन्छ । किनिदैन, सुवेदी भन्छन्, अर्कातर्फ फिल्डमा भीडको मनोभावनालाई बुझेर काम गर्नुपर्ने हुन्छ । कहिलेकाही अप्रिय बल प्रयोगबाट पनि परिस्थिति नियन्त्रणमा लिनुपर्ने हुन्छ । तर त्यसका लागि मनोबल छैन । काम गर्दा कारबाही हुने भय प्रहरीका अधिकृत एवं जवानहरूमा छ, अनि कसरी काम हुन्छ ?मनोविद् गोपाल ढकाल फिल्डमा खटिने सुरक्षाकर्मीका कामकारबाही प्रभावकारी बनाउन मनोपरामर्शको पनि अभाव देखिएको बताउँछन् । एक जना सुरक्षाकर्मी निरन्तर १८ घण्टासम्म फिल्डमा खटिएको पाइन्छ, शरीरले धाने पनि, नधाने पनि बाध्यताले लामो समयसम्म ड्युटी गर्नुपर्ने अवस्थामा उसको कार्यशैली अस्वाभाविक बन्न सक्छ, आफूभन्दा माथिका कमाण्डरबाट हप्कीदप्की खानुपर्ने जस्ता कारण व्यवहार नै अस्वाभाविक देखाउँछ । त्यसले उसको कार्यसम्पादन र नतिजा पनि त्यस्तै हुन सक्छ, ढकाल भन्छन्, यसका लागि मनोपरार्मको खााचो छ । साथै उसका लागि न्यूनतम आधारभूत आवश्यकता पूरा हुनु पर्छ । सेवा, सुविधाकै अभाव नेपाल प्रहरीमा ८० हजार दरबन्दी कायम रहेकामा ७७ हजार जनशक्ति कार्यरत छ । त्यसमध्ये प्रहरी प्रधान कार्यालयसहित विभिन्न युनिटको आन्तरिक व्यवस्थापन, महत्त्वपूर्ण संरचना तथा विशिष्ट व्यक्ति सुरक्षा, तालिम र ब्यारेकीकृत संरचनाअन्तर्गत करिब २० हजार जनशक्ति छ । योबाहेक केन्द्रदेखि स्थानीय तहसम्म शान्ति सुरक्षा र अपराध अनुसन्धान, रोकथाम तथा नियन्त्रणमा करिब ५५ हजारदेखि ६० हजार जनशक्ति प्रत्यक्ष खटिएको छ । यो जनशक्ति अपराध अनुसन्धानदेखि शान्तिसुरक्षा र ट्राफिक व्यवस्थापनमा तैनाथ छ ।प्रहरी प्रधान कार्यालयले गरेको आन्तरिक सर्वेक्षणअनुसार फिल्डमा खटिने एक जना प्रहरीले सरदर ५ सय ८ जना नागरिकको सुरक्षा जिम्मा लिनु पर्छ । प्रहरी प्रवक्ता कडायतका अनुसार अनुसार प्रहरी जनशक्ति र जनसंख्याको अनुपातलाई विश्लेषण गर्दा एक जना प्रहरीको भागमा कोशी प्रदेशमा ५ सय २४, मधेसमा ७ सय ६५, बागमतीमा ४ सय ८७, गण्डकीमा ४ सय ४८, लुम्बिनीमा ६ सय १९, कर्णालीमा ४ सय २ र सुदुरपश्चिममा ५ सय ७८ नागरिकको सुरक्षार्थ खटिनु पर्ने अवस्था छ । त्यस्तै फिल्डको परिचालन अनुपात अनुसार १ प्रहरीको भागमा शहरी र तराई भेगमा सरदर ३ देखि ४ किलोमिटर र पहाडमा १० देखि १५ किमिसम्म हेर्नुपर्ने बाध्यता रहेको उनको भनाइ छ ।प्रविधिमैत्री सुरक्षा प्रणालीलाई सरकारले प्राथमिकतामा नराख्दा प्रहरीको भौतिक उपस्थितिको भरमा निर्भर रहनु पर्ने अर्को बाध्यता छ । संघीय राजधानी काठमाडौंमै राष्ट्रपतिदेखि प्रधानमन्त्री र अरु अतिविशिष्ट व्यक्तिहरू दैनिक ओहोरदोहोर गर्ने सडक चोकमा समेत ट्राफिक लाइट र सीप व्यवस्थापन नगर्दा मापदण्डअनुसारको इसारामा होइन, हातले बोलाएर सबारी आवागमन व्यवस्थापन गर्नुपर्ने अर्को बाध्यता छ । यति मात्र होइन, फिल्डमा खटिने थुप्रै प्रहरीका कार्यालय र ब्यारेक तथा अस्थायी पोष्टमा शौचालयको समेत समस्या देखिन्छ । प्रहरीको केन्द्रीय अभिलेख अनुसार हेडक्वार्टरसहित प्रहरीका २ हजार ६ सय ६० स्वीकृत इकाइ छन् । यो संगठन तथा व्यवस्थापन सर्वेक्षण (ओएण्डएम)मा समेटिएका युनिट हुन् । यसबाहेक अरु अस्थायी पोष्टमार्फत पनि जनशक्ति परिचालित छन् । तर, प्रहरीका १ हजार ६७ युनिटको आफ्नै जग्गा छैन । ८ सय ४२ युनिटको आफ्नै कार्यालय छैन । ८ सय ८० युनिटमा ब्यारेक छैन । ९ सय ३ युनिटमा प्रहरी मेस छैन । ८ सय ७९ युनिटमा शौचालय छैन । कूल युनिटमध्ये शौचालय नभएको संरचना मात्रै ३३ प्रतिशत बढी हो । शौचालय नभएका ब्यारेक तथा कार्यालयका जनशक्ति अरु सार्वजनिक कार्यालय र सर्वसाधारणछिमेक र नजिकैका होटलरेस्टुराँका शौचालयमा निर्भर छन् ।"
निजी क्षेत्रको मागअनुरूप छानबिन गर्न आयोग गठन,"(काठमाडौं)सरकारले निजी क्षेत्रको मागअनुसार नै डेडिकेटेड र ट्रंकलाइन बक्यौता विवाद अध्ययन गर्न सर्वोच्च अदालतका पूर्वन्यायाधीशको नेतृत्वमा तीन सदस्यीय आयोग गठन गरेको छ । लाइन काटिएका २३ वटा उद्योगको विद्युत् सञ्चालन गर्न नेपाल विद्युत् प्राधिकरणलाई निर्देशन दिने निर्णयसमेत मन्त्रिपरिषद्ले गरेको छ । मंगलबार बसेको मन्त्रिपरिषद् बैठकले पूर्वन्यायाधीश गिरीशचन्द्र लालको नेतृत्वमा उद्योग र ऊर्जा मन्त्रालयका सहसचिव रहेको समिति गठन गर्ने निर्णय गरेको हो । समितिले डेडिकेटेड र ट्रंकलाइनको महसुल सम्बन्धमा छानबिन गरी प्रतिवेदन पेस गर्नेछ । अहिले लाइन काटिएका उद्योगमा बिजुली जोड्ने र समितिले प्रतिवेदन दिएपछि त्यसअनुसार नै निर्णय हुने भएको छ, वनमन्त्री वीरेन्द्रप्रसाद महतोले भने । सरकारले लाइन जोड्न निर्देशन दिए पनि मंगलबार साँझसम्म कुनै उद्योगमा प्राधिकरणले बिजुली जोडेको छैन । सरकारबाट लिखित निर्देशन नआएसम्म लाइन नजोड्ने प्राधिकरणले जनाएको छ ।प्राधिकरणले पुस ५ मा प्रधानमन्त्री पुष्पकमल दाहालको निर्देशन भन्दै उद्योगहरूको बिजुली काट्न सुरु गरेको थियो । प्राधिकरणले बिजुली काट्न सुरु गरेदेखि नै उद्योगीले उच्चस्तरीय आयोग गठन गरी समस्या समाधान गर्नुपर्ने माग राख्दै आएका थिए । बिजुली काटिएको १९औं दिनमा सरकारले आयोग गठन गरेको हो । नेपाल उद्योग वाणिज्य महासंघले पुस ९ मा विज्ञप्ति जारी गर्दै डेडिकेटेड र ट्रंकलाइन विवाद समाधान गर्न उच्चस्तरीय अधिकारसम्पन्न आयोग गठन गर्न माग गरेको थियो । लगत्तै पुस १३ मा नेपाल उद्योग परिसंघका अध्यक्ष राजेशकुमार अग्रवालको नेतृत्वमा प्रभावित उद्योगीको टोलीले प्रधानमन्त्री दाहालसँगको भेटमा जाँचबुझ ऐन, ०२६ का आधारमा सर्वोच्च अदालतका पूर्वन्यायाधीशको अध्यक्षतामा उच्चस्तरीय आयोग गठन गर्न माग गरेको थियो । बक्यौता महसुल नतिरेको भन्दै प्राधिकरणले २४ वटा उद्योगको लाइन काटिदिएको थियो । त्यसमध्ये हिमाल आइरन एन्ड स्टिलले पहिलो किस्ताबापत २७ लाख रुपैयाँ बुझाएर बिजुली जोडेको थियो । मंगलबार प्राधिकरणले सूचना जारी गर्दै सञ्चालक समितिको बैठकले पुस १६ मा बक्यौता रकम असुल गर्न एक पटकका लागि बढीमा ६० किस्तामा बुझाउन पाउने गरी विशेष व्यवस्था गर्ने निर्णय गरिएकाले सूचना जारी भएको ३० दिनभित्र प्राधिकरणको सम्बन्धित वितरण केन्द्रमा सम्पर्क राखी किस्ताबन्दीको सुविधाका लागि आवेदन दिन आग्रह गरेको थियो । संसद्को पूर्वाधार विकास समितिमा मंगलबार ऊर्जामन्त्री शक्ति बस्नेतले महान्यायाधिवक्तासँग राय मागिएकाले राय आउनेबित्तिकै निर्णय गरिने बताए । महान्यायाधिवक्तासँग राय माग्छौं र हामी एकदुई दिनभित्रमै एउटा निष्कर्षमा पुग्छौं, उनले भने, महान्यायाधिवक्तालाई पनि छलफल अध्ययन गर्न समय लाग्ला । विद्युत् नियमन आयोगको निर्णय दिइसकेको हुँदा महान्यायाधिवक्ताको राय आउनासाथ निर्णय गरिने उनको भनाइ छ । समितिमा विद्युत् नियमन आयोगका सदस्य गौतम डंगोलले ०७५ वैशाखमा लोडसेडिङ अन्त्य भएको घोषणा गरे पनि ०७७ असारसम्मकै बक्यौता असुल गर्नुपर्ने बताएका थिए । ०७२ साउनदेखि पुससम्मको बक्यौताको विषय अदालतमा विचाराधीन छ, डंगोलले भने, तत्कालीन विद्युत् महसुल निर्धारण आयोगले महसुल तोकेको अवस्थामा ०७२ माघदेखि ०७५ वैशाखसम्मको महसुल उठाउनेबारे विवाद रहेन ।०७२ माघमा डेडिकेटेड फिडरको महसुल तोकिएको र ०७७ साउनदेखि लागू हुने गरी महसुल दर खारेज गरेकाले ०७५ वैशाखदेखि ०७७ असारसम्मकै बक्यौता उठाउनुपर्ने डंगोलको भनाइ छ । तत्कालीन महसुल निर्धारण आयोगले ०७२ माघमा डेडिकेटेड फिडरको महसुल दर तोकेको थियो । तत्कालीन विद्युत् महसुल निर्धारण आयोग विघटन भइसकेपछि बनेको विद्युत् नियमन आयोगले ०७७ असारमा डेडिकेटेड र ट्रंकलाइनको महसुल दर खारेज गरेको थियो । ट्रंकलाइनको हकमा भने ६ घण्टा लोडसेडिङमा बसेको र २० घण्टा बिजुली उपयोग गरेको सर्तमा डेडिकेटेडसरह नै महसुल तिर्नुपर्ने उनले प्रस्ट्याए ।०७२ साउनदेखि पुससम्म र लोडसेडिङ अन्त्य भइसकेपछिको अवधिको भने सम्बन्धित निकायले निर्णय गरिदिनुपर्ने प्राधिकरणका प्रबन्ध निर्देशक कुलमान घिसिङले बताउँदै आएका छन् । मंगलबारकै पूर्वाधार समिति बैठकमा समेत घिसिङले अदालत, अख्तियार र अन्य कुनै पनि निकायबाट आएका आदेश र निर्देशनले गर्दा डेडिकेटेड र ट्रंकलाइनबाट बिजुली लिएकासँग महसुल उठाउनुको विकल्प प्राधिकरणसँग नरहेको घिसिङको भनाइ थियो । सबस्टेसनबाट सिधै विद्युत् पठाएको डेडिकेटेड लाइन र एउटा सबस्टेसनबाट अर्को सबस्टेसन जाने लाइनको बीचबाट उद्योगलाई दिइएको ट्रंकलाइनको विद्युत् उपभोगको महसुल तिराउन प्राधिकरणले ०७६ सालमै पहल गरेको घिसिङले जनाए । विद्युत् खपत गरेको टाइम अफ डे (टीओडी) मिटरको बिल देखाएको खण्डमा बक्यौता तिर्न तयार रहेको उद्योगी बताउँछन् । प्राधिकरणले छुट बिल भन्दै ४ वर्षपछि ६१ प्रतिशत महँगो बिल पठाएको पनि निजी क्षेत्रको आरोप छ । सरकारले न्यायिक आयोग गठन गरेकाले निष्पक्ष निर्णय आउनेमा विश्वस्त रहेको नेपाल उद्योग परिसंघका अध्यक्ष राजेश अग्रवालले जनाए । सरकारले आयोग गठन गरेको जानकारी भयो, केकति समय तोकियो, बाहिर आएको छैन, उनले भने, अन्य आयोगभन्दा यो न्यायिक आयोग हो, यसले कानुनी पाटोदेखि प्रमाणको अध्ययन गरेर निष्पक्ष निर्णय गर्छ । उद्योगीहरूले प्रमाण देखाए डेडिकेटेड र ट्रंकलाइन बक्यौता तिर्ने बताइरहँदा पनि प्राधिकरणले प्रमाण नदेखाएकामा आयोगले सम्पूर्ण पक्षको अध्ययन गरेर निर्णय गर्ने उनको भनाइ छ । पूर्वन्यायाधीशको नेतृत्वमा आयोग गठन गरेर सरकारले निजी क्षेत्रको माग सम्बोधन गरेको नेपाल उद्योग वाणिज्य महासंघका अध्यक्ष चन्द्रप्रसाद ढकालले बताए । प्राधिकरणले लोडसेडिङअघि, लोडसेडिङ सकिएपछि र लाइन सिफ्ट गर्दा परेका उद्योगलाई पनि जनरलाइज गरेर लाइन काटेको थियो, उनले भने, तिर्नुपर्नेलाई तिराउने र तिर्नु नपर्नेलाई नतिराउने गरी यथार्थ समस्या पहिचान गर्ने काम न्यायिक आयोगले गर्छ । यो राम्रो हो । विगतदेखि नै गिजोलिएको डेडिकेटेड र ट्रंकलाइन बक्यौता विवादलाई लामो समय राख्न नहुने उनको भनाइ छ ।"
अझै पनि तानेरै बिहे !,(खोज पत्रकारिता केन्द्रका लागि)
जब न्युजिल्यान्डकी कान्छी सांसदले विश्व जगाइन्,"(काठमाडौं)अचेल एउटा भिडियो भाइरल छ, जसमा न्युजिल्यान्डकी २१ वर्षे सांसद हानारविती माइपीक्लार्क प्रतिनिधिसभामा अनौठो लबज निकालेर चिच्याउँछिन् । त्यहाँको सात सय वर्ष पुरानो इतिहास बोकेको र पछि आप्रवासी गोराबाट विस्थापनमा परेको माओरी समुदायकी सांसद हानाले खासमा आक्रोशले अर्थहीन तरिकासँग चिच्याएजस्तो लाग्ने त्यो भाषणमा उनको पुस्ता दरपुस्ताले भोग्दै आएको अत्याचारको कथा छ । माओरी समुदायको युद्धगीत हाका गाउँदै हानाले आफ्ना खोसिएको जमिन, सत्ता र विरासतका लागि लडिरहने भावपूर्ण वाचा न्युजिल्यान्डको संसद् भवन मात्रै होइन, सिंगै संसार गुञ्जिरहेको छ अहिले । गत महिनाको आम निर्वाचनमा न्युजिल्यान्डको इतिहासमा १७० वर्षपछि सबभन्दा तरुण सांसदका रूपमा चुनिएपछि त्यसै पनि चर्चाको शिखरमा रहेकी हाना हालैको हाका गायनसहितको विचारोत्तजक सम्बोधनपछि लगातार इन्टरनेटमा ट्रेन्डिङ मा छिन् । समाचार एजेन्सीहरूका अनुसार इन्टरनेटमा उनी केही दिनयता सर्वाधिक खोजी गरिनेमा परेकी छन् । चार दिनअघि हानाले संसद्मा गरेको त्यो चर्चित सम्बोधनको सुरुवातमा मतदाता र आफ्नो समुदायका सदस्यलाई सम्झँदै भनेकी थिइन्, म तपाईंहरूका लागि लागि मर्नेछु अनि म तपाईंहरूकै लागि बाँच्नेछु । त्यसपछि उनले हाका गाएकी थिइन् जसमा वीर र रौद्र रसको विद्युतीय उत्सर्जन हुन पुगेको थियो भने संसद् भवनको दर्शकदीर्घामा आएका माओरी समुदायका मानिसले उस्तै उत्तेजक शैलीमा त्यसलाई गाएर हानालाई सघाएका थिए । हातको लयबद्ध चाल, जमिनमा खुट्टाको रौद्र भावको हनाइ, अनुहारको आक्रामक अभिव्यक्ति र गीतको वीरता भाव झल्काउने लयका कारण हाका माओरी समुदायको विश्वव्यापी सांस्कृतिक परिचय भएको छ । तर, हानाका ओठबाट गाइएपछि हाका बितेका केही दिनमा जति चर्चामा आयो, त्यति कहिल्यै आउन सकेको थिएन । प्रायः ऐतिहासिक कथा, सांस्कृतिक गौरव र पहिचानको भावना झल्काउन वा शत्रुलाई हाँक दिन गाइने हाकाको एउटै लय र शब्दले सन्दर्भको आधारमा भिन्न अर्थ दिन्छ । हाका एक सांस्कृतिक अभिव्यक्ति हो जसले मानिसलाई आफ्ना पुर्खाहरूसँग जोड्छ र समुदायभित्रको बन्धनलाई बलियो बनाउँछ । यस्तो गहिरो सांस्कृतिक महत्त्व भएको हाकालाई उही आदिम आक्रामकता र रौद्र सौन्दर्यका साथ गाएर हानाले सुझबुझपूर्ण राजनीतिक तरंग ल्याएकी छन् । विविध लय र प्रकारमा बाँडिएको हाका मध्ये इ को ते तु लाई हानाले गाएकी थिइन्, जो एकता र आत्मसम्मानका भावहरू जागृत गराउन गाइन्छ । माओरी आदिवासी अस्ट्रेलियाका अवोरोजिनझैं अठारौं शताब्दीमा आएका आप्रवासी युरोपेलीद्वारा खडा गरेको उपनिवेश र त्यसले गरेको बर्बरतापूर्ण अत्याचारबाट पीडित भएका थिए । हानाले आफ्ना पुर्खाले भोग्नुपरेको अन्याय, तिनको खोसिएको जमिन र हरण भएको सांस्कृतिक तथा राजनीतिक अधिकारबारेमा जीवनभर लड्ने सार्वजनिक प्रतिज्ञा गरेकी छन् ।माउरीहरू पोलिनेसियनका वंशज मानिन्छन् । तिनका पुर्खा कुशल नाविक थिए र करिब हजार वर्ष पहिले प्रशान्त महासागर पार गर्दै न्युजिल्यान्ड आइपुगे भन्ने प्रमाण छन् । न्युजिल्यान्डको टापुमा आएपछि अलग्गै पहिचानका साथ संसारबाट अलग भएर बसेका उनीहरू बेलायती तथा अन्य युरोपेलीको आप्रवासनपछि उनीहरूद्वारा अतिक्रमणमा परेका थिए । उनीहरूबीच हिंसात्मक युद्ध हुँदा ठूलो संख्यामा माओरीहरू मारिए । लामो समय चलेको आप्रवासी गोरा र आदिवासी माओरीबीचको हिंसात्मक द्वन्द्वमा हताहतो संख्या विभिन्न क्षेत्र र समयमा फरकफरक थियो । सन् १९४० देखि ७० सम्म न्युजिल्यान्डमा ठूलो संख्यामा मारिएका थिए । युरोपेलीहरूले भित्र्याएको रोग दादुरा र इन्फ्लुएन्जाको महामारीले पनि माओरी जनसंख्यामा विनाशकारी प्रभाव पारेको थियो । पछिल्लो समय न्युजिल्यान्डले माओरीहरू ऐतिहासिक अन्यायमा परेका थिए भन्ने तथ्यलाई स्वीकार गर्दै उनीहरूको गुनासो सुन्ने चासो देखाउन थालेको छ । खासगरी बेलायतका राजा र बेलायती रानी भिक्टोरिया र माओरी प्रमुखहरूबीच सन् १८४० मा ते तिरिती ओ वैतांगी (वैतांगीको सन्धि) मा हस्ताक्षर भएको थियो । सन्धिले माओरी भूमि अधिकार र सांस्कृतिक स्वायत्तताको संरक्षण गर्ने प्रतिज्ञा गरेको थियो । तर, वैतांगीको सन्धि कहिल्यै कार्यान्वयन भएन । र, माओरीहरूले खोसिएको जमिन कहिल्यै फिर्ता पाएनन् । त्यसलाई सम्झँदै हानाले गाएको हाकामा १२ लाख हेक्टर जमिन हडपिएको भन्ने वाक्यांश समावेश छ । औपनिवेशिकताले ल्याएका चुनौती र गरेको अन्यायका बाबजुद माओरी जनताले आफ्नो भाषा, रीतिरिवाज र परम्पराको संरक्षण अनि पुनरुत्थानमा ठूलो मिहिनेत गरेका छन् । ते रे माओरी (माओरी भाषा) लाई प्रवर्द्धन गर्ने उनीहरूको पहल ज्यादै कठिन र दमनकारी नीतिबाट सफलतापूर्वक जोगिँदै आएको छ । झन्डै हजार वर्ष पुरानो हाकालाई उनीहरूले प्रत्येक पीढीमा सार्दै आएका छन् । परिणामतः हानाले यति शक्तिशाली भावभंगिमाका साथ गाएर विश्वलाई आफ्नो समुदायले भोगेको ऐतिहासिक वञ्चना र दमनलाई एकै चिच्याहटमा सुनाउन पाइन् ।न्युजिल्यान्डमा माओरी ९ लाख छन्, जुन कुल जनसंख्याको १६५ प्रतिशत हो । अल्पसंख्यक भए पनि राजनीतिक रूपले सचेतना बढ्दै गएकाले पछिल्लो समय उनीहरू पहिलेभन्दा बढी संगठित छन् । सन् २००४ मा उनीहरूले माओरी दल पनि खोलेका थिए । हाना सन् २०२३ मा त्यही दलबाट निर्वाचित सांसद हुन् । माओरी र गैरमाओरी समुदायबीचको सामाजिक तथा आर्थिक असमानता न्युजिल्यान्डका लागि लज्जाको विषय हो । माओरीहरू हरेक क्षेत्रमा युरोपेलीभन्दा पछि छन् । माओरीहरू ऐतिहासिक जग्गा जफत र त्यसविरुद्ध आएको वैतांगी सन्धि उल्लंघनको विरोधमा छन् । माओरी समुदायका मानिस अक्सर हृदय रोग, मधुमेह र मानसिक रोगसहितको स्वास्थ्य चुनौतीबाट पनि ग्रसित छन् । यसरी, शिक्षादेखि स्वास्थ्यसम्ममा देखिएको असमानतालाई मेटाउन माओरी समुदायलाई मूल प्रवाहमा ल्याउनुपर्ने हानाको विचार छ । स्पष्ट वक्ता हानाको अभिव्यक्ति कलाबाट प्रभावित भई न्युजिल्यान्डका मुख्य राजनीतिक दलले उनलाई आफ्नो सदस्य भई राजनीतिमा अगाडि बढ्न प्रस्ताव गरेका थिए । तर, उनले आफ्नो समुदायको उत्थान गर्न खुलेको माओरी पार्टीलाई नै रोजिन्, जसको स्थापना लेबर पार्टीका पूर्वसदस्य डेम तारियाना टुरिया र सम्मानित शैक्षिक तथा सामुदायिक नेता पिटा शार्पल्सद्वारा भएको थियो । विवादास्पद सामुद्रिक जमिनसम्बन्धी ऐनलाई न्युजिल्यान्ड सरकारले सन् २००४ मा ल्याएपछि त्यसको विरोधमा माओरी समुदाय एक हुँदा अलग्गै दलको जन्म भएको थियो । सुरुदेखि नै लागू हुन नसकेको वैतांगीको सन्धिलाई कमजोर बनाउन ऐन ल्याइएकाले आफूहरू त्यसविरुद्ध खुलेर प्रतिकार गर्नुपर्ने भन्दै दलका संस्थापकहरूले माओरी समुदायलाई व्यापक अपिल गरेका थिए । माओरी अधिकारको स्थापना, संस्कृति र भाषाको प्रवर्द्धन तथा संरक्षण गर्नु पार्टीको घोषित उद्देश्य थिए । पार्टीले संसद् र सरकारमा आफ्नो समुदायको कम प्रतिनिधित्व भएको हुनाले त्यसलाई बदल्ने योजना पनि अघि सारेको थियो । माओरी दलले आफ्नो प्रारम्भिक वर्षहरूमा महत्त्वपूर्ण चुनावी सफलता हात पारेको पनि थियो । सन् २००५ को आम चुनावमा माओरी दलले न्युजिल्यान्ड संसद्मा चार सिट जितेर आफूलाई एक राजनीतिक शक्तिका रूपमा स्थापित गर्यो । संसद्मा आफ्नो उपस्थितिको अवधिमा माओरी गठबन्धन राजनीतिमा संलग्न भयो भने सन् २००८ मा यसले तत्कालीन प्रधानमन्त्री जोन कीको नेतृत्वमा नेसनल पार्टीसँग मिलेर सरकार बनायो । यो साझेदारीले माओरी दललाई नीतिगत निर्णयलाई प्रभाव पार्न र सरकारभित्र माओरी हितको वकालत गर्न सक्ने हैसियत पनि दिलाएको थियो । तर, आफ्नो पूरा निर्णय नचल्ने अवस्थामा सत्ताको लोभमा गठबन्धनमा सामेल भएको भन्दै माओरी दलभित्रै ठूलो संख्याका सदस्यले यसको विरोध गरे । परिणास्वरूप सन् २०१४ को चुनावमा माओरीले दुई सिट मात्रै हात पार्यो । यो हारबाट पाठ सिक्दै माओरी दलका नेताहरू संगठन निर्माण र समुदाय सचेतीकरणमा जोडतोडका साथ लागे । सन् २०२३ को आम निर्वाचनमा माओरी दलले हालसम्मको सर्वाधिक ६ सिट हासिल गरेको छ, जसमा चुनिनेमध्ये एक हाना पनि हुन् । दोस्रो दर्जाको नागरिकको हैसियतमा आफ्ना समुदायका मानिस बाँच्नुपर्ने अवस्थाको तत्काल अन्त्य हुनुपर्ने, सन् १८४० को सन्धि लागू भई खोसिएको भूमि फिर्ता हुनुपर्ने र माओरी भाषा तथा संस्कृतिले राष्ट्रिय महत्त्व पाउनुपर्ने उनीहरूको माग छ ।"
माओवादीमा अझै ८ वर्ष दाहालकै नेतृत्व !,"(काठमाडौं)माओवादीले अध्यक्ष पुष्पकमल दाहाललाई अझै आठ वर्ष नेतृत्वमा रहन पाउने गरी विधान मस्यौदा तयार पारेको छ । ३४ वर्षदेखि पार्टी नेतृत्वमा रहेका दाहाललाई अनुकूल हुने गरी मस्यौदा बनाइएको हो । पार्टीभित्र पुस्तान्तरणको माग उठिरहेका बेला प्रस्तावित मस्यौदाले नेतृत्वमा युवा आउने ढोका बन्द गरेको छ । विधान मस्यौदामा दुई कार्यकाल अर्थात् आठ वर्ष कार्यकारी पदमा रहने व्यवस्था गरिएको छ । यो मस्यौदा फागुनमा हुने विधान अधिवेशनबाट पारित भएमा अध्यक्ष दाहालले अझै दुई कार्यकाल पार्टीको नेतृत्व गर्न पाउनेछन् । हालै ७१ वर्ष पार गरेका उनी विधानअनुसार पार्टीको नेतृत्व छाड्ने बेला ७९ वर्ष पुग्नेछन् । विधानमा दुई कार्यकाल मात्र कार्यकारी पदमा बस्ने व्यवस्था भएको छ, मस्यौदा समितिका एक सदस्यले भने, अझै दुई कार्यकाल प्रमुख नेतृत्वमा रहन अध्यक्ष प्रचण्डलाई विधानले छेक्ने छैन । गत साउनको केन्द्रीय समिति बैठकमा सदस्यले पार्टी नवनिर्माणका लागि नेतृत्व युवामा हस्तान्तरण हुनुपर्ने माग गरेका थिए । कांग्रेसमा पार्टीका सबै तहको कार्यसमिति सभापति निरन्तर रूपमा दुई पदावधिभन्दा बढी त्यही पदमा उम्मेदवार हुन नपाउने व्यवस्था छ भने एमालेमा कार्यकारी नेतृत्वको उमेर हद ७० भए पनि हाल उक्त प्रावधान हटाइएको छ । माओवादीको विधान मस्यौदामा कार्यकारी पदमा रहने उमेर हद भने तोकिएको छैन । विधानमा उमेर हद तोकेको भए अध्यक्ष पुस्ताका अधिकांश नेताले बिदा लिनुपर्थ्यो, ती नेताले भने, त्यसैले उमेर हद राखेर टाउको दुखाउने काम समितिका सदस्यहरूले गरेनन् । माओवादीमा टीके प्रथा भएको भन्दै प्रत्यक्ष निर्वाचित हुने व्यवस्था गर्नुपर्ने माग उठ्दै आएको छ । तर विधान मस्यौदामा सबै समितिमा प्रत्यक्ष निर्वाचित प्रणाली अपनाउने व्यवस्था गरिएको छैन । प्रत्यक्ष निर्वाचित हुने व्यवस्था भए सक्षम नेता नेतृत्वमा आउने सम्भावना हुन्थ्यो, मस्यौदा समितिका अर्का सदस्यले भने, तर मस्यौदा तयार गर्दा प्रत्यक्ष निर्वाचित हुने कुरा उठे पनि विधानमा उल्लेख भएन । माओवादीमा दोस्रो पुस्ताका रूपमा चिनिने नेताहरू हाल उपमहासचिवसम्म मात्र पुगेका छन् । सशस्त्र युद्धबाटै आएका वर्षमान पुन, जनार्दन शर्मा र शक्ति बस्नेत उपमहासचिव छन् । माओवादीभित्र प्रमुख नेताहरूले निकटलाई चयन गर्ने परिपाटी भएकाले हरेक समितिमा प्रत्यक्ष निर्वाचनबाट चयन हुने व्यवस्था गर्नुपर्ने माग हुँदै आएको थियो । केन्द्रीय सदस्य एवं प्रतिनिधिसभा सदस्य माधव सापकोटाले पार्टीलाई जीवन्त राख्न प्रत्यक्ष निर्वाचित प्रणाली राख्नु उपयुक्त हुने बताए । पार्टीमा पूर्ण जनवाद अभ्यास गरेर मात्र सक्षम नेतृत्व चयन हुन सक्छ, उनले भने, अनि मात्र पार्टीलाई जीवन्त राख्न सकिन्छ । उनले युवाको माग प्रत्यक्ष निर्वाचित प्रणालीमा हुनुपर्ने रहेको बताए । हालसम्म पाका नेताको बिदाइ र युवाको प्रवेशसम्बन्धी विधि, पद्धति नहुँदा नेतृत्व तहमा युवा आउन नसकेको केन्द्रीय सदस्य नरेश भण्डारीले बताए । यो प्रणाली भयो भने वरिष्ठ नेतालाई सम्मान र युवालाई नेतृत्व गर्ने अवसरको ढोका खुल्नेछ, उनले भने । पार्टीमा विधि र पद्धतिलाई व्यवहारमै कार्यान्वयन हुन नसक्नु मुख्य समस्या भएको उल्लेख गर्दै केन्द्रीय सदस्य लेखनाथ न्यौपानेले केन्द्रबाटै बहिर्गमनको विधि भए स्वतः युवाले मौका पाउने बताए । मुख्य समस्या विधि, प्रणालीलाई व्यवहारमै लागू हुनुपर्छ, उनले भने, नेताभन्दा नीतिले गाइड गर्नुपर्छ । स्थायी समिति सदस्य शशि श्रेष्ठले विगतभन्दा बढी समावेशी हुने गरी विधान संशोधन हुनुपर्ने सुझाव दिएको बताइन् । सामाजिक न्यायमा आधारित समावेशी र समानुपातिक प्रतिशत बढाउनुपर्छ, उनले भनिन्, सबभन्दा बढी महिलालाई अवसरको खाँचो छ । विधान सम्मेलनमा बढीभन्दा बढी समावेशी हुने विधिका लागि बहस हुनेछ । विद्यमान विधानले केन्द्रीय समितिमा १५ प्रतिशत सदस्य दलित समुदायबाट रहने व्यवस्था गरे पनि व्यावहारिक रूपमा कार्यान्वयन हुन सकेको छैन । केन्द्रीय सदस्य अनिता परियारले दलित, उत्पीडित समुदायको पक्षमा विगतभन्दा अग्रगामी हुनुपर्ने बताइन् । उत्पीडित समुदायको पक्षमा अब बन्ने विधान विगतभन्दा बढी समावेशी हुने गरी आउनुपर्छ । अनि मात्र दलित, उत्पीडित वर्गले बढीभन्दा बढी अवसर पाउँछन्, उनको भनाइ छ, जनसंख्याका आधारमा प्रतिनिधित्व हुने विधानमै व्यवस्था भए अझ व्यावहारिक हुनेछ । सबै पार्टी समितिमा ४० वर्षमुनिका युवालाई कम्तीमा २० प्रतिशतको संख्यामा राख्ने व्यवस्था आठौं महाधिवेशनले गरेको थियो । महाधिवेशनमा हलभित्र चयन हुँदा यो लागू भए पनि केन्द्रीय सदस्यमा मनोनयन गर्दा कार्यान्वयन हुन सकेन । केन्द्रीय सदस्य रामप्रसाद सापकोटाले अब बन्ने विधान अझ व्यावहारिक र प्रगतिशील हुनुपर्ने बताए । कार्यकारी पदमा कति अवधि हुन पाउने ? संसद्को टिकट कति पटक लिन पाउने ? चुनाव हारेको व्यक्ति त्यही कार्यकालमा आउन नपाउने व्यवस्था विधानमा स्पष्ट हुन जरुरी छ, उनले भने, मुख्य कुरा विधान विगतभन्दा समावेशी, युवा प्रतिनिधित्वका हिसाबले प्रगतिशील हुनुपर्छ । विधान लेखन समितिमा उपाध्यक्ष पम्फा भुसाल, महासचिव देव गुरुङ, उपमहासचिवहरू वर्षमान पुन, जनार्दन शर्मा र गिरिराजमणि पोखरेल तथा सचिवहरू राम कार्की र गणेश साह थिए । पुस अन्तिम साता हुने स्थायी समिति बैठकले विधानलाई टुंगो लगाएपछि तल्लो समितिमा छलफल र सुझावका लागि पठाइनेछ ।"
"कोशी सभामुखमा राप्रपाका विष्ट, पार्टीभित्रै विरोध","(विराटनगर)कोशी प्रदेशको सभामुखमा राप्रपाका अम्बरबहादुर विष्ट सर्वसम्मत चयन भएका छन् । विष्टलाई सत्ता गठबन्धनसहित प्रतिपक्षी एमालेका सांसदले समर्थन गरेका थिए । प्रदेशसभा बैठकमा राप्रपा संसदीय दलका नेता भक्तिप्रसाद सिटौला र प्रेमराज थाम्सुहाङले विष्टको एकल उम्मेदवारी परेको भन्दै निर्वाचित गर्न प्रस्ताव पेस गरेका थिए । उपसभामुख दनुवारले विष्ट निर्विरोध घोषणा गरेकी थिइन् । कोशी प्रदेशसभामा राप्रपाका ६ सदस्य छन् । प्रदेशसभा सचिवालयले मंगलबार संविधानको धारा १८२ तथा कोशी प्रदेशसभा नियमावली २०७४ को नियम ७ बमोजिम सभामुखको निर्वाचन कार्यतालिका सार्वजनिक गरेको थियो । विष्टले मंगलबार नै प्रदेश प्रमुख परशुराम खापुङबाट पद तथा गोपनीयताको शपथ लिएका छन् । यसअघिका सभामुख माओवादीका बाबुराम गौतमले गत साउन १६ गते राजीनामा गरेपछि कोशी प्रदेशसभा सभामुखविहीन थियो । गौतम कांग्रेस नेता उद्धव थापा दोस्रो पटक मुख्यमन्त्री हुँदा आर्थिक मामिला तथा योजनामन्त्री बनेका थिए । थापा नेतृत्वको सरकारलाई सर्वोच्च अदालतले असंवैधानिक घोषणा गरेपछि अहिले कोशीमा एमालेको समर्थनमा संविधानको धारा १६८ को उपधारा ५ अनुसार कांग्रेस नेता केदार कार्की नेतृत्वको सरकार छ । ९३ सदस्यीय प्रदेशसभामा एमालेका ४०, कांग्रेसका २९, माओवादीका १३, राप्रपाका ६, एकीकृत समाजवादीका ४ र जसपाका १ सांसद छन् । कांग्रेसका ८ सांसदले विद्रोह गरेपछि एमालेको समर्थनमा कांग्रेस नेता कार्कीको नेतृत्वमा सरकार गठन भए पनि मन्त्रीमण्डल विस्तारमा माओवादीलाई समेटेपछि एमाले सरकारप्रति रुष्ट थियो । एमालेले समर्थन नगर्दा र सत्ता गठबन्धनबाट सभामुख चयन गर्दा सरकार अल्पमतमा पर्ने स्थिति आएपछि राप्रपालाई सभामुख दिएर सरकारको पक्षमा बहुमत कायम राख्न मुख्यमन्त्री कार्की प्रदेशदेखि केन्द्रसम्म खटेका थिए । कांग्रेसका एक प्रदेशसभा सदस्यका अनुसार हालको सत्ता गठबन्धनका पक्षमा कांग्रेसका २९, माओवादीका १३, एकीकृत समाजवादीका ४ र जसपाका १ गरी ४७ जना सांसद छन् । त्यसमध्येबाट सभामुख लिँदा सरकारको पक्षमा ४६ सांसद मात्र रहँदा एमालेले सहयोग नगर्दा सरकार अल्पमतमा पर्ने अवस्था थियो । यसअघि विष्टले यही प्रदेशसभाको काम नभएको भन्दै प्रदेश खारेज गरिनुपर्ने रोस्ट्रमबाटै धारणा राख्दै आएका थिए । सभामुखमा निर्वाचित भएपछि उनले विगतका आफ्ना मागलाई तत्काल थाती राख्ने र संविधानबमोजिम काम गर्ने प्रतिक्रिया दिएका छन् । झापा गौरादहका ७० वर्षीय विष्ट समानुपातिक सांसद हुन् । २०२७ सालमा अनेरास्ववियुमा आबद्ध उनी २०३२ देखि पञ्चायतको समर्थक बनेका थिए । २०३३ मा झापाको जुरोपानी गाउँ पञ्चायत५ को वडाध्यक्षमा निर्वाचित विष्ट उपप्रधानपञ्च हुँदै एक दशकसम्म जिल्ला पञ्चायतका उपसभापति रहे । बहुदलीय व्यवस्था स्थापनापछि राप्रपामा सक्रिय रहँदै तत्कालीन शेरबहादुर देउवा नेतृत्वको राप्रपासहितको सरकारले उनलाई सहकारी विकास बोर्ड झापाको अध्यक्षमा नियुक्त गरेको थियो । सभामुखमा पार्टीका सांसदलाई अगाडि सारेकामा राप्रपा केन्द्रीय निर्देशन समितिका अध्यक्ष प्रकाशचन्द्र लोहनीले आपत्ति जनाएका छन् । पार्टी बैठकमा कोशी प्रदेशसभाको सभामुख लिन नहुने भनेर सहमति गर्ने अनि कसैलाई जानकारी नै नदिई सभामुखमा दाबी गर्ने निर्णयबारे केन्द्रीय कार्यसम्पादन समितिमा छलफल हुनुपर्ने माग उनको छ । दुई साताअगाडि अध्यक्षले नै सभामुखमा जाने कुरा स्थगित भयो भन्नुभयो । तर, आज बिहान कसैलाई थाहै नदिई सभामुख पदमा दाबी प्रस्तुत गरेछन्, उनले भने, सभामुखमा दाबी गरेपछि पार्टी केन्द्रीय निर्देशन समिति बोलाउँदा यस्तो कुनै हालतमा हुनुहुँदैन भन्ने भयो । आन्दोलनले जे कुरा हटाउन खोजेको भन्दै छौं, त्यसैको संरक्षण गर्नुपर्ने पदमा जानु हुँदैन भन्ने भएपछि विज्ञप्ति जारी गरिएको हो । यो निर्णय सच्याउन र त्यस्तो गर्नेलाई कारबाही गर्न लोहनीले माग गरेका छन् । राप्रपाले एकातिर गणतन्त्र, संघीयता, धर्मनिरपेक्षताविरुद्ध आन्दोलनको घोषणा गरेको छ भने अर्कातिर यसै व्यवस्थामा संवैधानिक पद लिएको भन्दै पार्टीभित्रै विरोध हुन थालेको छ ।"
मलेसिया रोजगारसम्बन्धी सम्झौता लागू नगर्न निर्देशन,"काठमाडौं (कास) नेपाली कामदारको कल्याणकारी हितका नाममा मलेसियन रोजगारदाताबाट रकम उठाउन एक निजी कम्पनीसँग वैदेशिक रोजगार बोर्डले गरेको अपारदर्शी सम्झौतालाई तत्काल कार्यान्वयन नगर्न प्रधानमन्त्री पुष्पकमल दाहालले मंगलबार श्रम, रोजगार तथा सामाजिक सुरक्षा मन्त्रालयलाई निर्देशन दिएका छन् । सिंहदरबारमा भएको छलफलमा श्रममन्त्री शरतसिंह भण्डारी, श्रमसचिव केवलप्रसाद भण्डारी, सहसचिव राजीव पोखरेल सहभागी थिए । गत मंसिर ६ मा बोर्ड र मलेसियाको फरेन वर्कर्स वेलफेयर म्यानेजमेन्ट सेन्टरबीच सम्झौता भएको थियो । मलेसियन रोजगारदातासँग सेन्टरले प्रतिकामदार ४५ डलर उठाउन पाउने सम्झौतामा उल्लेख छ । तर, यो रकम नेपाल सरकारको राजस्वमा जम्मा हुँदैन । हालै वैदेशिक रोजगार बोर्ड र मलेसियाको फरेन वर्कर्स वेलफेयर म्यानेजमेन्ट सेन्टर (एफडब्लूडब्लूएमसी) बीच भएको सम्झौतालाई हाल कार्यान्वयन नगर्ने व्यवस्था मिलाई जानकारी गराउनुहोला, प्रधानमन्त्री कार्यालयद्वारा जारी प्रेस नोटमा लेखिएको छ । बोर्डका बोर्डका कार्यकारी निर्देशक द्वारिका उप्रेती र सेन्टरका महानिर्देशक तानासिलिन दिन्रेनगानबीच मंसिर २० मा सम्झौता भएको थियो । पुस १६ देखि कार्यान्वयनमा आउने गरी ५ वर्षका लागि सम्झौता गरिएको हो । सम्झौता कार्यान्वयन गर्न भन्दै बोर्डले श्रम मन्त्रालयमार्फत परराष्ट्रलाई पुस १३ मा पत्र पठाएको थियो । परराष्ट्रमन्त्री एनपी साउदले कूटनीतिक माध्यमभन्दा बाहिर गएर भएको सम्झौताको कार्यान्वयन गराउन नेपाली दूतावासलाई पत्राचार नगर्ने बताए । नेपालका लागि मलेसियाका कार्यवाहक राजदूत मोहम्मद फिरदौस बिन आजमानले मलेसियाले रोजगारदाताबाट रकम उठाउन गरी भएको सम्झौतालाई नचिन्ने बताए । नेपाल र मलेसियाबीच भएको श्रम सम्झौताले एउटा प्राविधिक समिति गठन गरेको छ । मलेसिया जाने कामदारका सबै सवालमाथि यही समितिमा छलफल हुन्छ । यसले नै टुंगो लगाउँछ । यो समितिले टुंगो नलगाएको कुनै पनि विषयलाई मलेसियाले चिन्दैन । र, कार्यान्वयन गर्न बाध्य हुँदैन, उनले कान्तिपुरसँग भने । नेपाल र मलेसियाबीचको संयुक्त कमिटीको बैठक अप्रिलदेखि जुनभित्र बस्ने तयारी भएको उनले बताए । बोर्डका कार्यकारी निर्देशक उप्रेतीले मलेसियाबाट नै कल्याणकारी काम गर्न सेन्टरले अनुमति पाएको बताए । सेन्टरले नेपाली कामदारका सबै कल्याणकारी काम हेर्छ । बिरामीलाई अस्पताल लैजान्छ । श्रम समस्या आएमा आफैंले रोजगारदातासँग समन्वय गरेर समाधान गरिदिन्छ । नेपाली दूतावासले श्रम मामिलाको कुनै तनाव लिनुपर्ने छैन, उनले भने । नेपाल वैदेशिक रोजगार व्यवसायी संघले पनि रोजगारदाताले रकम तिर्नुपर्ने परिस्थति आएमा मलेसियाले नेपालको विकल्प खोज्ने भन्दै सम्झौता खोरजीको माग राख्दै आएको छ ।"
परिवर्तक परियोजनाको आसक्ति,"सन् २०२३ को वर्षशब्द निर्धारण गर्ने प्रतिस्पर्धामा अंग्रेजीको मेरियमवेबस्टर शब्दकोशले अथेन्टिक अभिव्यक्तिलाई रोजेको छ । जीवनको यथार्थ जे हो, त्यही रहनु भन्ने भाव बोक्ने अथन्टिसिटी ले खासमा वास्तविकता, प्रामाणिकता एवं सत्यताको सम्मिलित अर्थलाई समेट्छ । उत्तर सत्य (पोस्टट्रुथ) तथा यथार्थपरक नक्कल (डिप फेक) व्याप्त हुँदै गएको समाजमा साँचोपनको महत्त्व साँच्चै नै बढेर गएको छ । क्याम्ब्रिज शब्दकोशको वर्षशब्द भने हलुसिनेट हुन गएको छ । मतिभ्रमसँग मिल्दोजुल्दो त्यस शब्दको मौलिक अर्थ अस्वस्थता वा औषधिको प्रभावले गर्दा हुँदै नभएको कुरा वास्तविक देखिने जस्तो हुन्थ्यो । त्यस शब्दले अब एउटा थप अर्थ पाएको छ च्याट जीपीटीजस्ता आर्टफिसल इन्टेलजन्स का उपकरणहरूले अन्तर्जालमा उपलब्ध जानकारीलाई संगृहीत गरेर हुँदै नभएको निष्कर्ष पस्किन सक्ने हुँदा मानवीय बुद्धिमत्ताको महत्त्व औजारहरूको कुशलताको युगमा झन् महत्त्वपूर्ण हुन जानेछ । यस अनुच्छेदका पारिभाषिक शब्दहरू अंग्रेजी भाषाका पर्न जानु अस्वाभाविक होइन । अभिव्यक्तिको सहज माध्यम हुँदै अन्तर्जाल युगका पढैया वर्गको सोचको भाषासमेत अंग्रेजी हुन लागेको छ । प्रभावशाली नेपालीहरूले २०२३ को वर्षशब्द रोज्न पाएका भए तिनको छनोटमा सायद गेमचेन्जर सबभन्दा माथि पर्न जान्थ्यो होला । त्यसपछि सायद युट्युबर र ट्विटे जस्ता संज्ञाहरूको पालो आउँदो हो । उत्तेजक सामग्री पस्केर बढीभन्दा बढी भ्युज खोज्ने युट्युबरहरू पत्रकार कहलिन चाहन्छन् । एलन मस्कले ट्वीटरलाई एक्स बनाइसके, नेपालको ट्विटे जमात भने अझैसम्म पनि आफ्ना शाब्दिक भँडासहरूको अतिरञ्जित महत्त्वमा रमाइरहेको छ । सशस्त्र द्वन्द्वताका माओवादीहरूका सर्वेसर्वा पुष्पकमल दाहाल प्रचण्ड आफ्नो सुविधाअनुसार कलाविहीन नाटक जस्ता शब्दावली फालेर खुबै भ्रम छर्ने गर्थे । कुनै बेला म संशोधनवादलाई गम्भीर रूपमा घृणा गर्छु, म संशोधनवादसँग कहिल्यै सम्झौता गर्दिनँ, म पटकपटक संशोधनवादसँग लडें भन्ने गर्थें, आजभोलि संशोधनवाद अँगालेर सच्चिने प्रयत्नमा छन् र नयाँ मुसलमानले नौचोटि नमाज पढ्ने पारामा विकासवादी शब्दावली अंगीकार गरेका छन् । त्यसै क्रममा आफ्नो नेतृत्वको सरकारले एक वर्ष पूरा गरेको अवसरमा देशवासीका नाममा सम्बोधन गर्दै उनले गेमचेन्जर ठूला जलविद्युत् आयोजनाहरू को कुरा उठाएका छन् । गेम शब्दको अर्थ फगत खेलबाड मात्र नभएर केही नयाँ एवं चुनौतीपूर्ण काम गर्ने इच्छा र उत्सुकता पनि हो । प्रज्ञा नेपाली शब्दकोशले पनि खेल शब्दलाई विचित्र वा अद्भुत कामका रूपमा अर्थ्याएको छ । परिवर्तक शब्दलाई युगको अन्त गर्ने वा नयाँ युग आरम्भ गर्ने संज्ञाका रूपमा समेत परिभाषित गरेको छ । अर्थ मिल्दोजुल्दो भए पनि खेल परिवर्तक अभिव्यक्तिमा विकासविमर्शका खेलाडीहरूले प्रयोग गर्ने गेमचेन्जर शब्दको जस्तो गुरुत्व, गरिमा एवं गम्भीरता सम्प्रेषित हुँदैन । त्यसैले प्रधानमन्त्री दाहालको रोजाइमा गेमचेन्जर शब्द पर्न गएको हुन सक्छ । नेपालको परिप्रेक्ष्यमा गेमचेन्जर शब्दलाई परिभाषित गर्ने श्रेय सायद तत्कालीन राष्ट्रिय योजना आयोगका उपाध्यक्ष पुष्पराज कँडेललाई जान्छ । उनकै अगुवाइमा आयोगले कुल गार्हस्थ्य उत्पादनमा कम्तीमा ०५ प्रतिशत योगदान दिने, विषय क्षेत्रगत प्रमुख लक्ष्यमा कम्तीमा २० प्रतिशत योगदान दिन सक्ने, कम्तीमा ४० हजारलाई प्रत्यक्ष तथा अप्रत्यक्ष रोजगारी सिर्जना गर्ने, कार्यान्वयन चरणमा कम्तीमा १० लाख र परियोजना सम्पन्न भएपछि २० लाख जनसंख्या लाभान्वित हुने र विषय क्षेत्रगत र प्रादेशिक सन्तुलन कायम भएका परियोजनालाई गेमचेन्जर आयोजना भनेर निर्दिष्ट गरेको थियो । त्यस्ता आयोजना जलविद्युत्सँग मात्र सम्बद्ध हुनुपर्ने बाध्यता भने औंल्याइएको थिएन । समस्या भने गेमचेन्जर आयोजनालाई बृहत् परियोजना (मेगा प्रोजेक्ट) भनेरै बुझ्नुपर्ने प्रस्तावनामा छ । अन्तर्राष्ट्रिय प्रचलनमा कुल गार्हस्थ्य उत्पादनको ००१ देखि ००२ प्रतिशतसम्म लगानी गरिने परियोजनालाई मेगा प्रोजेक्ट भन्दारहेछन् । अन्य विकासशील देशहरूजस्तै नेपालको परिप्रेक्ष्यमा पनि अनुमानित लागत १ अर्ब डलर वा सोभन्दा बढी रहेको बृहत् परियोजनालाई मेगा प्रोजेक्ट भन्न मिल्छ होला । अनुमानित लागत १ करोड डलर वा सोभन्दा बढी रहेका तर बहुआयामिक असर हुने आयोजनाहरू पनि परियोजनाको श्रेणीमा पर्छन् तर मेगा प्रोजेक्ट होइनन् । योजनाहरूको आकार साना, मझौला वा ठूलामध्ये जस्तो पनि हुन सक्छ । गेमचेन्जर भने जस्तोसुकै योजना वा निर्णय ठहरिन सक्छ । गैरसरकारी संस्थाका रूपमा सन् १९९० को मध्यतिर सञ्चालनमा आएको तिलगंगा आँखा अस्पताल आकारका हिसाबले परियोजना त के, आयोजनाको श्रेणीमा पनि पर्दैन होला तर आँखाको उपचारमा ल्याएको परिवर्तनले गर्दा त्यो संस्था निःसन्देह गेमचेन्जर उपक्रम हो । कतिपय निर्णय पनि गेमचेन्जर ठहरिन सक्छन् । तीन दशक अघिसम्म राहदानी बनाउन राजधानी आउनुपर्ने बाध्यता थियो । सामान्यजनका लागि त्यो सम्भव नै थिएन । नागरिकता जारी भएकै जिल्ला कार्यालयबाट राहदानीका लागि आवेदन दिन सकिने भएपछि म्यानपावर एजेन्टहरू गाउँ पस्न थाले र केही समयभित्र नेपाल कृषिप्रधान देशबाट क्रमिक तवरले विप्रेषणप्रधान देशमा रूपान्तरित हुँदै गयो । फगत एउटा गेमचेन्जर निर्णयले देशको अर्थ व्यवस्था, समाज र राजनीतिलाई प्रभावित गरेको घटना त्यसअघि १९७० को दशकमा नयाँ शिक्षा योजना लागू गर्दा वा १९८० को दशकमा शिक्षा, स्वास्थ्य एवं बैंकिङ व्यापार नाफा क्षेत्रका लागि खुला गर्दा मात्र देखिएको थियो । प्रधानमन्त्री दाहालले अहिले उठाएको कुरा भने गेमचेन्जरभन्दा पनि मेगा प्रोजेक्टमार्फत देशको अर्थतन्त्रका लागि अग्रगामी छलाङ लगाएर इतिहासमा आफ्नो स्थान सुरक्षित गर्ने चाहनाजस्तो देखिन्छ । त्यो कुरा उनले सोचेजस्तो सहज नभएर प्रत्युत्पादकसमेत ठहरिन सक्छ ।जटिलताका आयामआफ्नो सम्बोधनमा प्रधानमन्त्री दाहालले उल्लेख गरेका बूढीगण्डकी जलविद्युत्, १०,८०० मेगावाट क्षमताको कर्णाली चिसापानी जलविद्युत् वा १,९०२ मेगावाट क्षमताको मुगु कर्णाली जलविद्युत् आयोजनामध्ये सायद कुनैको पनि विस्तृत परियोजना प्रतिवेदन तयार भइसकेको छैन । नयाँ परियोजनाको वातावरणीय प्रभाव मूल्यांकनका मापदण्डहरू दिनदिनै कठोर हुँदै गइरहेका छन् । परियोजनाका लागि पूर्वाधार निर्माण सुरु हुनुभन्दा पहिले नै प्रभावित क्षेत्रभित्र आवश्यक जग्गा अधिग्रहण गर्नुपर्ने हुन्छ । त्यो काम सोचेजति सजिलो हुँदैन । त्यसपछि मात्र लगानी जुटाउने कुरा आउँछ । विस्तृत अध्ययन र डिजाइन कार्यका लागि समेत ऋण लिनुपर्ने अवस्था आउन सक्छ । निजगढ विमानस्थलको पूर्वतयारीका लागि खर्च गरिएको १०० करोडभन्दा बढी लगानी बालुवामा पानी खन्याएसरह ठहरिने सम्भावना कायम छ । योजना सम्भाव्य देखिँदैमा वैदेशिक लगानी ओइरिँदैन । देशको नियन्त्रणबाहिरका भूराजनीतिक खेलहरूले ठूलो लगानीमा असर गर्ने हुँदा लगभग ६० वर्षअघि नै सम्भाव्य देखिएको कर्णाली वा झन्डै २५ वर्षदेखि पटकपटक निलम्बनमा परेको पश्चिमी सेती परियोजनाको नियतिले पनि देखाउँछ । भन्न र सुन्न आकर्षक लागे पनि अधिकांश विकासशील देशमा मेगा प्रोजेक्टहरू खासै सफल ठहरिएका छैनन् । मानौं परियोजनाको सही पहिचान भयो, विस्तृत अध्ययन प्रतिवेदन बनाइयो, डिजाइनको पनि निर्णय भयो, जग्गा अधिग्रहणमा समस्या देखिएन र कार्यकारी अधिकृतको नियुक्तिमा कुनै किसिमको राजनीतिक हस्तक्षेप भएन, समस्याहरू भने त्यसपछि पनि बाँकी रहन्छन् । ग्वार्कोको आधा किलोमिटर लामो फ्लाइओभरको डिजाइन जाँच्ने क्षमता त नेपालसँग रहेनछ । मेगा प्रोजेक्टका लागि चाहिने प्राविधिक, वित्तीय, कानुनी र व्यवस्थापकीय कौशल रातारात बन्दैन, कथंकदाचित् भाडामा ल्याइयो भने तिनको निहित स्वार्थबाट परियोजना जोगाउन कठिन हुन्छ । कुनै पनि लगानीकर्ताले मेगा प्रोजेक्टमा सबै पैसा आफ्नै स्रोतबाट हाल्दैन । देशभित्रका बैंकले आफ्नो सबै निक्षेप एउटै क्षेत्रमा लगानी गर्ने कुरा आउँदैन । वैदेशिक मुद्रा पनि चाहिने हुँदा अन्तर्राष्ट्रिय बैंकहरूसँग कारोबार गर्नुपर्ने हुन्छ । ठूला योजनाहरूमा ठूलै बिमा कम्पनीहरूको संलग्नता आवश्यक पर्छ । नयाँखाले प्रविधि नबुझेकाहरू लेनदेनसम्बन्धी वार्तामा कमजोर ठहरिन्छन् । मेगा प्रोजेक्टका विशिष्ट परामर्शदाता, दक्ष ठेकेदार, एकभन्दा बढी बैंक एवं बहुराष्ट्रिय कामदारहरू विभिन्न देश र संस्कृतिका हुन सक्छन् । तिनको मानवीय परिचालन, सम्भाव्य विवाद समाधान एवं स्थानीय सरोकारवालाहरूसँगको सम्बन्ध व्यवस्थापन अक्सर चुनौतीपूर्ण ठहरिने गर्छ । सुरक्षा पहिला भन्ने मूल मन्त्रका बाबजुद दुर्घटनाको सम्भावनालाई पूर्णतः निषेध गर्न सकिँदैन । जटिलताहरूबारे संवेदनशील हुन नसकेकाले होला, अन्य कतिपय विकासशील देशहरूजस्तै नेपालमा पनि मेगा प्रोजेक्ट सफल ठहरिएका उदाहरण भेट्टाउन कठिन छ ।प्रसंग सन् १९८० दशकतिरको हो । हरेक वर्ष एउटा विकास क्षेत्रको भ्रमण गर्ने क्रममा राजा वीरेन्द्र सुदूरपश्चिमाञ्चलतिर थिए । पूर्वपश्चिम राजमार्गको अधिकांश भाग वैदेशिक सहयोग (सबभन्दा बढी भारतीयहरूको अनुदान) मा निर्माण भएको भए पनि कोहलपुरमहाकाली खण्ड नेपालीहरूको आफ्नै स्रोतमा सम्पन्न गर्ने क्रममा काम चालु थियो । प्रगतिको कछुवा गति देखेर उनी ब्रिफिङका लागि उपस्थित भएका परियोजना प्रमुखसँग पड्किएका थिए, बुबा हजुरको सपना किन अहिलेसम्म अलपत्र ? सुरु भएको २५ वर्ष भइसक्यो, जम्मा २०४ किलोमिटर सडक पनि किन बनाउन नसकिएको ? राजाले व्यक्तिगत रुचि राख्ने राष्ट्रिय प्राथमिकताको तत्कालीन मेगा प्रोजेक्टको हालत त्यस्तो थियो । अन्ततः त्यस खण्डको निर्माण पनि भारतीय सहयोगमै अर्को १२ वर्षपछि सम्पन्न भयो । सिक्टा सिँचाइ योजनाको सम्भाव्यता अध्ययन सन् १९८० तिर भएको थियो । लगभग एक दशकसम्म त्यसका भवनहरूको मुख्य काम नेपालगन्ज भ्रमणमा आउने राजपरिवारका सदस्यहरूका लागि पाहुना घरका रूपमा सेवा पुर्याउनेमा सीमित भयो । निर्माण कार्य सुरु भएपछि पनि त्यो राष्ट्रियगौरवको आयोजना नकारात्मक समाचारहरूले गर्दा निरन्तर चर्चामा छ । मेलम्ची खानेपानी योजनाको चर्चा १९७० को दशकमा, अध्ययन १९८० को दशकमा, योजना १९९० को दशकमा र निर्माण २००० तिर सुरु भएको हेर्दा नेपाली राज्यव्यवस्थाको क्षमताअनुसार मेगा प्रोजेक्टलाई परिकल्पनाबाट सेवा प्रवाहसम्म पुर्याउन लगभग आधा शताब्दी लाग्ने रहेछ । प्रधानमन्त्री दाहाल साँच्चै कुनै गेमचेन्जर काम गर्न चाहन्छन् भने उनको ध्यान सबभन्दा पहिले राज्यव्यवस्थाको क्षमता निर्माणतिर जानुपर्छ । मेगा प्रोजेक्टहरूले निम्त्याउने मेगा करप्सन व्यवस्थित गर्न सक्ने शक्ति नेपालसँग छैन भन्ने कुरा दूरसञ्चारसँग सम्बद्ध हालसालैका प्रकरणहरूमा देखिएकै छ ।लहडको उडानमानव इतिहासमा राजाहरू शासन गर्ने महत्त्वाकांक्षाबाट जन्मिए, सामूहिक सुरक्षाका लागि राज्यको अवधारणा स्थापित भयो र विभिन्न शासन पद्धतिहरू सामाजिक, सांस्कृतिक एवं आर्थिक शक्तिहरूको अन्तर्द्वन्द्वले गर्दा परिवर्तन भइरहन्छन् । राज्यव्यवस्था भने सामूहिक लक्ष्यको निर्धारण एवं त्यसका लागि सामूहिक प्रयत्न गर्ने चाहनाबाट उत्प्रेरित हुन्छ । सामान्यजनमा सामूहिकताको भावना व्यापक छ भने राज्यव्यवस्था प्रभावशाली ठहरिन्छ । अर्थराजनीतिका ज्ञाता एवं नोबेल पुरस्कारका सहविजेता एलिनोर ओस्ट्रोमका अनुसार, संयुक्त लक्ष्यको रक्षा गर्न व्यक्ति वा संस्थाहरूको सहकारी व्यवहारले सामूहिक कार्यका लागि ऐक्यबद्ध गर्छ । सानो समूहमा त्यस्तो ऐक्यबद्धता सहज संसर्गबाट उत्पन्न हुन्छ । समूह ठूलो र विविधापूर्ण हुँदै गएपछि भने प्रभावशाली राज्यव्यवस्थाको विकल्प रहँदैन । केही मानवशास्त्रीका अनुसार, कृषि सभ्यता निर्माणका क्रममा ठूला बाँध र नहरको सञ्जाल बनाएका समाजहरूमा पछिको राज्यव्यवस्था पनि प्रभावशाली देखिएको हुन सक्छ । अहिले भने त्यस्तो गल्ती गर्दै र सिक्दै जाने अवसर धेरैजसो देशले पाउँदैनन् । सक्षम राज्यव्यवस्थाको अभावमा जतिसुकै वैदेशिक ऋण, सहयोग र लगानी खन्याए पनि कतै पुग्न नसकिने देशहरूको सूचीलाई चिनियाँहरूको राज्यव्यवस्था निरपेक्ष विकास नीतिले लम्ब्याउँदै गइरहेको छ ।द्वितीय विश्वयुद्धबाट ध्वस्त भएका युरोपेली देशहरूमा साम्यवादको प्रसार रोक्नका लागि सन् १९४८ तिर अमेरिकाले सुरु गरेको मार्शल योजनालाई वैदेशिक सहयोगमा सञ्चालित मेगा प्रोजेक्टहरूको प्रारूप मान्ने गरिन्छ । त्यस्तो सहयोग पाउने बेलायत, फ्रान्स एवं जर्मनीजस्ता देशहरूको राज्यव्यवस्थाका आधारहरू भने युद्धपछि पनि बाँकी नै थिए । अमेरिकी सुरक्षा छाता ओढ्नुपर्ने युरोपको बाध्यता त अद्यापि कायम छ । प्रथम शीतयुद्धले गर्दा पछाडि छुटेका देशहरूमा आफ्नो प्रभाव विस्तारका लागि २०१३ तिर सुरु गरिएको चीनको महत्त्वाकांक्षी वनबेल्टवन रोड परियोजनाको नाम फेरिएर बेल्ट एन्ड रोड इनिसिएटिभ (बीआरआई) भइसके पनि मार्शल योजना प्रारूपजस्तै त्यस बहुआयामिक ऋण, सहयोग एवं लगानी प्याकेजका सामरिक एवं भूराजनीतिक लक्ष्यहरू यथावत् छन् । अर्बौं डलर प्रवाह गरेको देशले आफ्नो लगानी असुरक्षित हुन लागेको अवस्था आइपरेमा सैनिक हस्तक्षेप आवश्यक देख्न सक्छ । श्रीलंकाको सेनाले संसारको सबभन्दा लडाकु समूहलाई निमिट्यान्न पारेको हो । पाकिस्तानको सेनाले अमेरिकीहरूबाट अत्याधुनिक हतियार र तालिम पाएको छ । चिनियाँ सुरक्षाबल भने ती दुवै देशमा कुनै न कुनै निहुँ झिकेर चियो गर्न पुगिरहन्छ । भारतीयहरूले नेपालको जलविद्युत् क्षेत्रमा चिनियाँ लगानीलाई निरुत्साहित गर्ने सर्त त्यत्तिकै तेर्स्याएका होइनन् । समस्या भने भारतीय अर्घेलोमा अझ बढी छ गंगा मैदानदेखि बंगलादेशसम्मको ऊर्जा र जल सुरक्षामा नकारात्मक असर पर्न सक्ने अवस्था आयो भने के अन्य लगानीकर्ता नेपालको राज्यव्यवस्थाको क्षमतामा भरोसा गरेर बस्न सक्छन् ? सेना र प्रहरी राज्यव्यवस्थाका अस्त्रहरू हुन्, कमजोर राज्यव्यवस्थाले तिनको सही परिचालन र व्यवस्थापन गर्न सक्दैन भन्ने कुरा माओवादी सशस्त्र द्वन्द्वताका देखिसकिएको छ ।राजा महेन्द्रले अरू देशले १०० वर्षमा गरेको काम १० वर्षमा सम्पन्न गर्ने सपना बेचेका थिए । सन् १९९० पछि सिंगापुर बनाउने रहर उर्लंदो थियो । फेसन न हो, बदलिन्छ । आजभोलि चिनियाँ चमत्कार चर्चामा छ । २०१४ को आफ्नो ब्लगमा बिल गेट्सले एउटा मथिंगल हल्लाउने तथ्यांक औंल्याएका थिए अमेरिकाले १९०१ र २००० बीच सय वर्षमा आफ्ना गगनचुम्बी भवन, अन्तरराज्यीय सडक, हुभरजस्ता बाँध, अन्य सार्वजनिक पूर्वाधार एवं विशाल संरचनालगायतका सबै विकास काममा जम्मा ४५ गिगाटन कंक्रिट खन्याएको थियो भने चीन २०११ र २०१३ का तीन वर्षभित्र ६६ गिगाटन कंक्रिट खपत गरेर संसारमा सबभन्दा धेरै सिमेन्ट र फलामे डन्डी रित्याउने देश बन्यो ! त्यस्तो क्षमता सम्पूर्ण देशलाई सेनाजस्तो फलामे अनुशासनमा परिचालित गरेर मात्र सम्भव हुन सक्छ । महत्त्वाकांक्षी बीआरआई कताबाट आएको हो भन्ने कुरा ठम्याउन यही जम्मा एउटा तथ्यांक काफी छ । तर सबै देश चीन होइनन्, हुन सक्दैनन् र हुनु पनि पर्दैन । ग्रीक शब्द मेगास बाट उत्पत्ति भएको उपसर्ग मेगा ले बृहत्, व्यापक, अग्लो, महत्त्वपूर्ण र आवश्यक परियोजनालाई जनाउँछ । राष्ट्रिय आवश्यकतासँग असम्बद्ध स्वागतद्वार, भ्यु टावर, धरहरा वा उपयोगिताभन्दा पनि चाहनाले गर्दा बनाउन लगाइएका भैरहवा र पोखरा अन्तर्राष्ट्रिय विमानस्थलहरू महाकाय (जाइगैन्टिक) परियोजना भए पनि मेगा प्रोजेक्टको श्रेणीमा पर्दैनन् । महाकाय परियोजना गेमचेन्जर कहलिन सक्दैनन् । प्रधानमन्त्री दाहालले २०२३ का वर्षशब्दहरू अथन्टिसिटी एवं हलुसिनेट बारे घोत्लिएर गेमचेन्जर तथा मेगा प्रोजेक्टका सपनाहरूलाई यथार्थको कसीमा परीक्षण गर्नु उपयुक्त हुनेछ । जलवायु परिवर्तनले अर्थशास्त्री ईएफ सुमाकरले १९७३ मा लेखेको पुस्तक स्मल इज ब्युटिफुल ः अ स्टडी अफ इकनमिक्स एज इफ पिपल म्याटर्ड को सान्दर्भिकतालाई अझ बढाएको छ ।"
कानुन सुधारेर लगानीमैत्री वातावरण बनाऊ,"स्वदेशी लगानीकर्तालाई प्रोत्साहन गर्ने तथा विदेशी लगानी धेरै भित्र्याउने उद्देश्यका साथ आगामी वैशाखमा लगानी सम्मेलन गर्दै छ । तर सम्मेलनले मात्र लगानी बढ्दैन भन्ने यसअघिका दुई वटा लगानी सम्मेलनबाट देखिइसकेको छ । लगानी प्रोत्साहनका लागि अनुकूल वातावरण निर्माण सबैभन्दा महत्त्वपूर्ण हुन्छ । निजी क्षेत्रले लगानीका लागि सधैं जटिल कानुनी प्रावधानलाई अवरोधका रूपमा औंल्याउँदै आएको छ । सरकारले आसन्न लगानी सम्मेलन सफल पार्न मात्र नभएर स्वदेशी तथा विदेशी लगानीकर्तालाई निरन्तर आकर्षित गराइराख्न निजी क्षेत्रको सवालसमेत सुन्दै विद्यमान कानुन पुनरावलोकन र आवश्यकताअनुसार नयाँ कानुन निर्माणको गृहकार्य तीव्रताका साथ अघि बढाउन आवश्यक छ । पछिल्लो समय विदेशी लगानी उच्च दरले घटिरहेको छ । केही कम्पनीबाट विदेशी लगानी फिर्ता पनि भएको छ । घट्दो विदेशी लगानी, पुरानो लगानी फिर्ता र स्वदेशी लगानी विस्तार हुन नसक्नुले नेपालमा लगानीमैत्री वातावरण नभएको पुष्टि हुन्छ । नेपालको कुल राष्ट्रिय पुँजी निर्माणमा ८० प्रतिशतभन्दा बढी योगदान निजी क्षेत्रको छ । यस आधारमा पनि नेपालमा थप लगानी विस्तार गर्न निजी क्षेत्रलाई प्रोत्साहन गर्नुको विकल्प छैन । विदेशी लगानी तथा प्रविधि हस्तान्तरण ऐन, २०७५ नै लगानीकर्ताको अपेक्षाअनुसार उदार बन्न नसक्दा धेरै विदेशी लगानी आउन नसकेको निजी क्षेत्रको तर्क छ । ऐनमा मुख्य गरी विदेशी वित्तीय संस्थाबाट ऋण लिनसक्ने, लगानी तथा आर्जित रकम फिर्ता लैजान पाउने, करार गरी उत्पादन गर्न सकिने, विदेशी मुद्राको सुविधाजस्ता बुँदा संशोधन गर्नुपर्ने उनीहरूको माग छ । हाल भारतलगायत धेरै मुलुकले विदेशी लगानीकर्तालाई पूर्वस्वीकृति लिनु नपर्ने व्यवस्था गरेका छन् । अर्थात् स्वदेशी र विदेशी लगानीकर्तालाई समान व्यवहार गरिएको छ । तर यहाँ विदेशी लगानी भएको कुनै पनि उद्योगले ऋण लिन प्रचलित कानुनबमोजिम मन्त्रालयको सिफारिस र नेपाल राष्ट्र बैंकको स्वीकृतिमा विदेशी वित्तीय संस्थाबाट परियोजना ऋण वा परियोजना लगानी सम्झौता गर्नुपर्छ । सरकारले चालु आर्थिक वर्षको बजेटमा विदेशी लगानीको हालको न्यूनतम सीमा ५ करोडलाई पुनरावलोकन गरी २ करोड कायम गर्ने घोषणा गरेको थियो । तर यो घोषणा कार्यान्वयनमा आएको छैन । औद्योगिक प्रवर्द्धन, पूर्वाधार एवं मानव संसाधन विकास गरी उत्पादन र उत्पादकत्व वृद्धि गरिने, निजी क्षेत्रबाट अगाडि बढाइएका मेक इन नेपाल र मेड इन नेपाल अभियान प्रोत्साहन गर्ने र गैरआवासीय नेपालीको पुँजी, प्रविधि, अनुभव र सीपलाई राष्ट्रिय विकासमा प्राथमिकतासाथ परिचालन गर्ने पनि बजेटमा उल्लेख थियो । सूचना प्रविधि, सिमेन्टलगायत उदीयमान र निर्यात सम्भावना भएका वस्तु वा सेवाको उत्पादन बढाउन निजी क्षेत्रलाई प्रोत्साहन गरिने कार्यक्रम पनि बजेटमा समेटिएको थियो । तर, अधिकांश घोषणा कार्यान्वयनमा आएका छैनन् । कतिपयका लागि आवश्यक कानुनी व्यवस्थासमेत गरिएको छैन । नेपाल उद्योग परिसंघले लगानीमैत्री वातावरण निर्माणका लागि २८ वटा कानुन संशोधन, ५ वटा खारेज र तीन वटा नयाँ बनाउनुपर्ने सुझाव दिएको छ । नेपाली (व्यक्ति तथा कम्पनी) लाई अन्य देशमा लगानीका लागि प्रोत्साहन गर्न विदेशी लगानी प्रतिबन्ध लगाउने ऐन खारेजी गर्नुपर्ने माग परिसंघको छ । क्षतिपूर्ति ऐन २०१९, कालोबजार तथा केही अन्य सामाजिक अपराध तथा सजाय ऐन २०३२, नेपाल एजेन्सी ऐन २०१४ र पेटेन्ट डिजाइन र ट्रेडमार्क ऐन २०२२ का व्यवस्था भने प्रस्तावित विधेयकमा समेटिएकाले हालका ऐन खारेज गरेर विधेयकमा थप सुधार गर्नुपर्ने सुझाव परिसंघको छ । परिसंघले हालको विदेशी लगानीको न्यूनतम सीमा परिमार्जन गरी प्रतिविदेशी लगानीकर्ता दुई करोड रुपैयाँ कायम गर्नुपर्ने सुझाव पनि सरकारलाई दिएको छ । गैरआवासीय नेपाली लगानीकर्ताले नेपालमा विदेशी मुद्रामा लगानी गर्दा न्यूनतम सीमा तोक्न नहुने माग पनि निजी क्षेत्रको छ । निजी क्षेत्रका सबै माग सम्बोधन गर्नुपर्छ भन्ने पनि होइन । सबै सरोकारवालाको सुझाव र विज्ञको राय तथा मुलुकको आवश्यकताका आधारमा सरकारले नीति बनाउने हो । अहिले मुलुकमा लगानी गर्ने वातावरण नभएर वित्तीय प्रणालीमा ६ खर्ब रुपैयाँभन्दा बढी लगानीयोग्य पुँजी थुप्रिएको छ । ब्याजदर निरन्तर घटिरहँदा पनि उद्योग व्यवसायीले लगानी विस्तार गर्न नचाहनुले अर्थतन्त्रको अवस्था ठीक नभएको देखाउँछ । स्वदेशी लगानीकर्ता स्वयंले लगानी विस्तार नगरी विदेशी लगानीकर्ता आउने सम्भावना न्यून हुन्छ । यस्तो अवस्थामा सरकारले लगानीकर्ताको आत्मविश्वास बढाउनुपर्छ । सरकारले लगानीमैत्री वातावरण निर्माणका लागि पहल नगरेको होइन, तर ती पर्याप्त देखिएनन् । लगानीकर्तालाई झन्झट नदिन भनेर एकद्वार नीतिको व्यवस्था गरिएको छ तर त्यो प्रभावकारी हुन सकेको छैन । सरकारले लगानी सम्मेलनअघि नै विद्यमान कानुनमा सुधार एवं नयाँ कानुन ल्याउन सक्यो भने स्वदेशी एवं विदेशी लगानीकर्ताले सकारात्मक ऊर्जा प्राप्त गर्छन्, जसबाट धेरै लगानी जुटाउन सकिन्छ । औद्योगिक एवं उत्पादनमूलक क्षेत्रको विकासमार्फत मुलुकको समग्र आर्थिक समृद्धि हासिल गर्न अनुकूल कानुनी व्यवस्था पहिलो सर्त हो । त्यसैले अर्थतन्त्रसँग सम्बन्धित कानुन पुनरावलोकनलाई सरकारले उच्च प्राथमिकता दिनुपर्छ । सँगै नीतिगत स्थायित्व पनि चाहिन्छ । सरकारले कानुन सुधारको आवश्यकता महसुस गरेको पनि देखिन्छ तर सुधारको काममा तदारुकता पाइँदैन । लगानीमैत्री वातावरण निर्माणका लागि सरकार साँच्चिकै तयार हो भने विज्ञ, उद्योगीव्यवसायी तथा सरोकारवालाका रायसुझाव लिएर कानुन परिमार्जन र नयाँ कानुन निर्माण तत्काल गर्नुपर्छ, नत्र आसन्न लगानीमैत्री सम्मेलनले अपेक्षित प्रतिफल दिन सक्दैन ।"
गतिहीन विकास आयोजना,"भुवनेश्वर शर्मा, चन्द्रागिरि२, काठमाडौं"
भर्ती केन्द्र होइन राष्ट्रिय सभा,"संसदीय लोकतान्त्रिक व्यवस्थामा दुई सदनात्मक व्यवस्था हुनु संसदीय परम्परा नै हो । नेपालमा पनि प्रतिनिधिसभा र राष्ट्रिय सभा गरी दुई सदन छन् । तल्लो सदनले गरेका गलत निर्णय सच्याउन र तल्लो सदनलाई मनोमानी ढंगले अघि बढ्न लगाम लगाउने उद्देश्यले राष्ट्रिय सभाको व्यवस्था गरिएको हो । अल्पसंख्यक समुदाय र विविध क्षेत्रका विशिष्ट व्यक्ति प्रतिनिधित्व गराउनु राष्ट्रिय सभाको उद्देश्य हो । तर राजनीतिक दलका नेताकार्यकर्ताको व्यवस्थापन गर्ने गराउने थलोको रूपमा राष्ट्रिय सभालाई प्रयोग गरिएको छ । यसले राष्ट्रिय सभाकै औचित्यमाथि प्रश्न उठिरहेको छ । प्रतिनिधिसभा र प्रदेशसभाको निर्वाचनमा पराजित भइसकेका र राष्ट्रहितमा उभिएर कुनै पनि काम गर्न गराउने अडान लिन नसकेका, मन्त्रीलगायत पद खाइसकेका व्यक्तिलाई नै राष्ट्रिय सभामा लगिनु दुर्भाग्य हो । राष्ट्रिय सभाको महत्त्व, औचित्य र गरिमालाई सदैव स्थापित राख्ने नै हो भने राजनीतिक दलहरूले राष्ट्रिय सभालाई आफ्ना नेताकार्यकर्ताको भर्ती केन्द्र बनाउनु हुँदैन । विविध क्षेत्रका विशेषज्ञ व्यक्तिलाई निर्वाचित गराउन सके मात्र राष्ट्रिय सभाको आवश्यकता र महत्त्व स्थापित हुन्छ । तिलप्रसाद न्यौपाने, माछापोखरीचोक, काठमाडौं"
सहयोगको अपिल,"गोरखा जिल्ला पालुङटार नगरपालिका वडा नं ४, बडडाँडा निवासी म सञ्जीव श्रेष्ठ दुवै मृगौला फेल भई लामो समयदेखि पेरोटोनियल डायलसिस गराउँदै आइरहेको छु । डाक्टरहरूको सल्लाह एवं सुझावअनुसार हाल मिर्गौला प्रत्यारोपण गर्नुपर्ने अवस्था आएको छ । यस अवस्थामा मेरो बुबा मणिराज श्रेष्ठको मिर्गौला प्रत्यारोपण गर्न मिल्ने देखिएको र उहाँ त्यसका लागि तयारसमेत रहेको अवस्थामा मेरो घरको आर्थिक अवस्थाले मात्रै प्रत्यारोपण गर्न नसक्ने भएकाले सहयोगका लागि सहयोगी मनहरूमा हार्दिक अपिल गर्दछु । नामः सञ्जीव श्रेष्ठ ( )खाता नम्बरः १३७०१००००००१४३९०१६०९प्राइम बैंक, ठाँटीपोखरी"
राष्ट्रिय सभा विघटन कि संसद्कै पुनःसंरचना ?,"राष्ट्रिय सभाको निर्वाचन माघ ११ मा हुँदै छ । निर्वाचन प्रक्रिया सुरु भइसकेको छ । मतदाता नामावली प्रकाशन र उम्मेदवार मनोनयन दर्ता पनि भइसकेको छ । राजनीतिक दलहरूले उम्मेदवार चयन गरिसकेका छन् । यद्यपि जनतामा जान नपर्ने र सीमित जनप्रतिनिधिहरू मात्रै मतदाता भएकाले कुन दलको कति मत भन्ने स्पष्टै छ । कुन प्रदेशमा को विजयी होला भन्ने अनुमान पनि भएकै छ । दलहरूभित्रका असन्तुष्टिका कारण कहीँकतै मत प्रभावित भइहाले कुनै क्लस्टरमा परिणाम फरक आउला, अन्यथा परिणाम पूर्वानुमानअनुरूपकै आउन सक्छ ।राष्ट्रिय सभाको आसन्न निर्वाचनसँगै यस संरचनाका विषयमा मिडिया र समाजका विभिन्न पक्षमा बहसहरू भइरहेका छन् । छलफल हुनु, तर्कवितर्क हुनु आफैंमा राम्रो हो तर राष्ट्रिय सभा संरचनाकै विघटन हुनुपर्छ भनेर पनि बहस हुन लागेको छ । योचाहिँ मलाई अलि ठीक लागेन ।संविधानले व्यवस्था गरेको प्रावधानअनुुसार संघीय संसद्को उपल्लो सदनका रूपमा हाम्रो राष्ट्रिय सभा छ । यसको बनावट राष्ट्रिय चरित्रको छ र समावेशी छ । संख्याको हिसाबले प्रत्येक प्रदेशबाट ८८ जनाका दरले ५६ जना र संघीय मन्त्रिपरिषद्को सिफारिसमा राष्ट्रपतिबाट मनोनीत ३ जना गरी जम्मा ५९ जनाको राष्ट्रिय सभा चयन हुने संवैधानिक प्रबन्ध छ । जातीय, लैंगिक र शारीरिक अवस्थाको प्रतिनिधित्वका हैसियतमा प्रत्येक प्रदेशबाट ३३ महिला, ११ दलित, ११ अपांगता भएका व्यक्ति र ३३ जना अन्यबाट प्रतिनिधित्वको व्यवस्था छ । राष्ट्रपतिबाट राजनीतिकसामाजिक क्षेत्रका ३ जना विशिष्ट व्यक्तित्वमध्येबाट मनोनीत गर्ने व्यवस्था छ । कुनै पनि भूगोलको प्रतिनिधित्व नछुटोस् भनेरै प्रत्येक प्रदेशबाट ८८ जना निर्वाचित हुने व्यवस्था गरिएको छ । र, यस किसिमको प्रबन्धलाई नराम्रो मान्नुपर्ने कारण छैन । बाँकी त, यस्ता क्लस्टर बनाइसकेपछि ती ठाउँहरूबाट राजनीतिक दलहरूले कस्ता मानिसलाई उम्मेदवार बनाउने गरेका छन् र व्यक्ति छनोट कस्तो भइरहेको छ भन्ने हो ।यो चुनावमा दलहरूले कस्तो उम्मेदवारी देलान् भनेर जनताका विभिन्न तप्काले नियालिरहेका थिए । तर उम्मेदवारीको निर्णय गर्दैगर्दा दलहरूले आफ्नो प्रवृत्तिमा परिवर्तन गरेको नदेखेपछि धेरैतिरबाट राष्ट्रिय सभा र दलहरूमाथि आक्रोश र असन्तुष्टिको वर्षा हुन थालेको छ । सामाजिक सञ्जाल, छापा र इलेक्ट्रोनिक मिडियाहरूमा त्यस्तो असन्तुष्टि र विरोध पोखिएको छ । दलहरूले राष्ट्रिय सभालाई बलियो बनाउनुपर्छ भनेर सोचेनन्, नैतिक मूल्यमान्यतामा अडिएनन्, आफ्ना आसेपासे, आफन्त र पार्टीका कार्यकर्ता भर्ती गर्ने ठाउँ बनाए, निर्वाचनहरूमा हारेका, जनताले तिरस्कार गरेका व्यक्तिहरूलाई उम्मेदवार बनाएर जनमतको कदर गरेनन् भन्ने गुनासो, आक्रोश र आलोचना यस पटक छताछुल्लै भइरहेको छ । राष्ट्रिय सभाबारे जनमानसमा एउटा धारणा जबर्जस्त छ यो विशेष हो र विज्ञहरूको सभा हो । यसले सिंगो संसद्लाई अनुशासित बनाउँछ । प्रतिनिधिसभाले कथं गल्ती गरिहाल्यो भने पनि यसले त्यसलाई सच्याउँछ । यसले राष्ट्रिय ढंगले सोच्छ, जनताको समग्र हितबारे सोच्छ किनभने यो क्षेत्रीयतावादी हुँदैन । जनताबाट निर्वाचित हुन नपरेपछि यसले क्षेत्रकेन्द्रित हुनुपरेन र सिंगो देशको भलाइबारे सोच्ने भौतिक मानसिक आधार पैदा हुन्छ । प्रतिनिधिसभाको उम्मेदवारी चयनमा चुनाव जित्ने पक्षमा सामान्यतया बढी ध्यान दिइन्छ । उम्मेदवारको बौद्धिकतालाई हेर्नेभन्दा पनि जनतामा जो लोकप्रिय छ र जसले चुनाव जित्न सक्छ भन्ने लाग्छ, उसैले टिकट पाउँछ । अचेल त खर्चबर्चको व्यवस्थापन गर्न सक्ने जो छ, उसैले टिकट पाउने अवस्था पनि बन्न थालेको छ । यसरी आएका जनप्रतिनिधिहरूबाट कहीँ कमीकमजोरी रहन गयो भने पनि विज्ञ र बौद्धिक सभाका रूपमा रहेको राष्ट्रिय सभाले सहजै सच्याउन सक्छ भन्ने आम मान्यता छ । अलि फरक विज्ञ र विद्वान्हरूको सभा हुँदा यहाँ राजनीतिक दबाब पनि कम पर्छ र दलहरूको नेतृत्व पंक्तिले पनि उनीहरूका कुरा सुन्ने र मान्ने अवस्था बन्न जान्छ भन्ने बुझाइ जनतामा पर्न गएको छ ।तर विडम्बना, यो जोडकोणबाट राष्ट्रिय सभा बनेकै छैन । राजनीतिक दलहरूले आआफ्ना पार्टी पंक्तिको राजनीतिकसांगठनिक व्यवस्थापनकै रूपमा यो संरचना निर्माण र परिचालन गरिरहेका छन् । संरचना निर्माणको हिसाबले भन्ने हो भने उम्मेदवार बन्न प्रतिनिधिसभामा २५ वर्ष उमेर भएको हुनुपर्छ भने राष्ट्रिय सभामा ३५ वर्ष । योभन्दा बाहेक अरू केही पनि फरक छैन । राष्ट्रिय सभाका लागि उम्मेदवारको छुट्टै मापदण्ड छैन । न शैक्षिक योग्यता, न अभ्यास र अनुभवको कुनै मापदण्ड । त्यसैले फरक व्यवहार र परिणामको अपेक्षा गर्नु मृगमरीचिका जस्तै हो । असम्भव ।अर्को कुरा, हामीले राष्ट्रिय सभालाई साँच्चै फरक र योगदान गर्न सक्ने बनाउने हो भने उम्मेदवारको योग्यता, अनुभव र सामाजिकराजनीतिक योगदानको मापदण्ड तोक्नुपर्छ । केही नैतिक मूल्यका निम्ति कानूनी प्रबन्ध गर्नसमेत जरुरी छ । कम्तीमा एउटा चुनावमा तल्लो सदनको उम्मेदवार भएर पराजय बेहोरेको मानिस सोही अवधिभित्र अर्को सदनको उम्मेदवार हुन नपाउने कानुनी व्यवस्था गर्दै पालना गर्न दलहरू प्रतिबद्ध हुनुपर्छ । यति नैतिक बल दलहरूमा हुनु जरुरी छ । सामान्यतया मानिसबाट कमजोरी हुन सक्छ भनी मान्ने हो र कमीकमजोरी नहोऊन्, पर्याप्त बहस र छलफल भएर विषयहरू टुंगोमा पुगून् भनी मान्ने हो भने दुइटा सदनको आवश्यकता पर्छ । दुनियाँका लगभग सबै लोकतान्त्रिक मुलुकहरूमा कुनै न कुनै नामका दुई सदन हुने नै गरेका छन् । यसको तात्पर्य पनि यही नै हो ।हाम्रो मुलुकका सन्दर्भमा अझै गहिरो गरी विश्लेषण गर्यौं भने राष्ट्रिय सभाको मात्रै सुधारको कुरा गरेर पुग्दैन । त्योभन्दा अगाडि बढेर सिंगो सदनको समुचित व्यवस्थापनको बहस गर्न जरुरी भएको छ । प्रतिनिधिसभाको यही संरचना रहिरहे कुनै पनि दलको बहुमत सामान्यतया कहिल्यै नआउने स्थिति छ । यसले निम्त्याउने अस्थिरता र स्थायित्वविहीन अवस्थाले ल्याउने अविकास र अराजकताको पीडा मुलुकले कहिलेसम्म बेहोर्ने ? त्यसैले यस विषयमा बहसपैरवी गरौं । प्रतिनिधिसभालाई प्रत्यक्ष निर्वाचित सांसदहरूको सभा मात्रै बनाउन जरुरी भएको छ । यसरी प्रतिनिधिसभाको पुनःसंरचना नगरेसम्म समानुपातिक प्रणालीले संसद्मा कुनै पनि दलको स्पष्ट बहुमत आउन दिँदैन । सधैंभरि हङ पार्लियामेन्ट । यसले प्रतिनिधिसभाको समेत तौल, गरिमा र भूमिकामा नकारात्मक असर पारिरहेको छ । त्यसैले प्रतिनिधिसभाबाट समानुपातिक निर्वाचन प्रणाली हटाएर राष्ट्रिय सभामा केही सिट थप्दै समावेशी समानुपातिक संरचनाका रूपमा यसलाई अगाडि बढाउन जरुरी छ । यसो गर्दा संसद्को कुल सदस्य संख्यामा पनि केही कटौती हुन्छ ।यसका लागि संविधान संशोधन गर्न दलहरू तयार हुनुपर्छ । अहिले राष्ट्रिय सभाको मात्रै नभएर सिंगो संसद्कै पुनःसंरचना मुलुकको आवश्यकता बनेको छ । बहसलाई यता केन्द्रित गरौं । नतिजा सकारात्मक आउने निश्चित छ । भट्टराई राष्ट्रिय सभामा एमाले संसदीय दलका पूर्वनेता हुन् ।"
नेपालभारत सम्बन्धमा बदलिँदो रणनीति,"भूराजनीतिक जानकार चन्द्रदेव भट्ट भन्छन्, नेपाल आर्थिक रूपमा सक्षम र आत्मनिर्भर नभएसम्म भारतसँग राजनीतिक मुद्दालाई अघि बढाएर सम्बन्धमा चिसोपना ल्याउनु हुन्न । पहिले आर्थिक रूपमा सम्पन्न हुनुपर्छ, त्यसपछि विश्वासको वातावरण बनाएर राजनीतिक मुद्दालाई अघि सार्नु उचित हुन्छ ।दुई वर्षयताको नेपालभारत सम्बन्ध हेर्ने हो भने दुई मुलुकबीच लामो समयदेखि रहेका राजनीतिक मुद्दालाई थाती राखेर ऊर्जा सहकार्यमा केन्द्रित आर्थिक, विकास, सांस्कृतिक र अन्य विषयतर्फ अघि बढेको देखिन्छ । अर्थात्, दुई मुलुकबीचको सम्बन्धको रणनीति पछिल्लो समय बदलिएको छ ।२०७८ अन्त्यसम्म दुई मुलुकबीचको सम्बन्धमा सबैभन्दा बढी चर्चा हुने विषयमा पर्थे नेपालभारत शान्ति तथा मैत्री सन्धि१९५०, नेपालभारत प्रबुद्ध व्यक्तिहरूको समूह (ईपीजी) र नक्सा विवाद । सन् १९५० को सन्धि, अन्य सम्झौता, सीमा विवादलगायतका विषयमा साझा धारणा बनाउन दुवै मुलुकको सहमतिमा बनेको ईपीजीले ४ वर्ष लगाएर प्रतिवेदन तयार पारेको ५ वर्ष भइसकेको छ तर प्रतिवेदन बुझ्न न भारतले मानेको छ, न नेपालले । यसबारे बलियो आवाज उठाउन सकिरहेको छैन ।२०७६ कात्तिकमा भारतले कालापानीलगायत नेपाली भूमि समेटेर नयाँ नक्सा जारी गरेपछि नेपालले त्यसको विरोध गर्दै कूटनीतिक वार्ताका लागि आग्रह गरेको थियो । भारतले नमानेपछि नेपालले २०७७ जेठमा अतिक्रमित भूभाग समेटेर नयाँ नक्सा जारी गर्यो । त्यसपछि पनि भारतले सीमा सम्बन्धमा नेपालसँग वार्ता गर्न चाहिरहेको छैन । २०७९ वैशाख ३० मा भारतका विदेश सचिव विनयमोहन क्वात्राले पत्रकार सम्मेलनका क्रममा सीमाका विषयमा हल निकाल्न द्विपक्षीय संयन्त्र (परराष्ट्र सचिवस्तरीय) रहेको उल्लेख गर्दै यसमा थप राजनीतीकरण नगर्न आग्रह गरेका थिए । उनले यसलाई जिम्मेवारीपूर्ण ढंगले व्यवहार गर्न अनुरोध गरेका थिए । तर, सन् २०१४ मा गठन भएयता उक्त संयन्त्रको बैठक बस्न सकेको छैन ।२०७६ फागुनमा नेपालमा राजदूतका रूपमा आएका अहिले भारतका विदेश सचिव क्वात्राले नेपालभारत सम्बन्धमा नयाँ मोड दिने अभियान अघि बढाएका थिए । भारतीय प्रधानमन्त्री नरेन्द्र मोदीका प्रिय पात्र क्वात्राले नेपाल बसाइका दौरान दुई मुलुकबीचको राजनीतिक मुद्दालाई आर्थिक मुद्दातर्फ मोडे । त्यसमा पनि उनले बढी ध्यान ऊर्जामा दिए । नेपालले विद्युत् उत्पादन गर्न सक्ने र उत्पादित विद्युत् भारतीय बजारमा पुग्ने कारणले दुवै मुलुकलाई फाइदा हुने भन्दै ऊर्जा सहकार्य अघि बढाइयो ।तत्कालीन राजदूत क्वात्राको नेपाल बसाइमा भएको गृहकार्यको परिणाम नेपालमा पाँचौं पटक प्रधानमन्त्री भएका कांग्रेस सभापति शेरबहादुर देउवाको नयाँदिल्ली भ्रमणका क्रममा देखियो । देउवाले २०७८ चैत १७ देखि २० सम्म भारतको औपचारिक भ्रमण गरेका थिए । उक्त अवसरमा देउवा र मोदीबीच पहिलो पटक ऊर्जा क्षेत्रमा सहकार्यका लागि ६ बुँदे ऊर्जा क्षेत्रमा सहयोगसम्बन्धी भारतनेपाल संयुक्त भिजन वक्तव्य को दस्ताबेज जारी भयो । वर्तमान प्रधानमन्त्री पुष्पकमल दाहालको गत जेठ १७२० को औपचारिक भारत भ्रमणका क्रममा त्यही दस्ताबेजलाई आधार मानेर छलफल भयो । जेठ १८ मा हैदराबाद हाउसमा भएको दुई प्रधानमन्त्रीको संयुक्त पत्रकार सम्मेलनमा मोदीले भारतले १० वर्षमा नेपालबाट १० हजार मेगावाट विद्युत् आयात गर्ने घोषणा गरे । सोही घोषणाले भारतका विदेशमन्त्री एस जयशंकर नेपालभारत परराष्ट्र मन्त्रीस्तरीय सातौं संयुक्त आयोगको बैठकका लागि पुस तेस्रो साता आएका बेला मूर्त रूप लियो । उक्त अवसरमा चार सहमति भए, जसमध्ये दुइटाचाहिँ ऊर्जा क्षेत्रमा केन्द्रित छन् नेपालभारत दीर्घकालीन विद्युत् व्यापार तथा नेपाल विद्युत् प्राधिकरण र भारतको एलटीपीसी लिमिटेडबीच नवीकरणीय ऊर्जा प्रवर्द्धनमा सहकार्य ।भारतले नेपाल मामिलामा ऊर्जा मात्र होइन, पूर्वाधार विकास र अन्य क्षेत्रमा पनि आफ्नो सहभागितामा ध्यान केन्द्रित गर्न थालेको छ । पछिल्ला दुई वर्षमा नेपालमा लगातार रूपमा अमेरिकाबाट भ्रमण भइरहेको छ । चीनबाट पनि एकपछि अर्को भ्रमण भइरहेको छ । अमेरिका र चीनले नेपालको पूर्वाधार विकास, सामाजिक क्षेत्र, विपद् व्यवस्थापन र अन्य क्षेत्रमा पनि लगानी गरिरहेका छन् । त्यसैलाई ख्याल गरेर भारतले विगतमा दूतावासबाट दिँदै आएको ५ करोड रुपैयाँ सहयोगको सीमालाई २० करोड पुर्याइएको छ । नेपाल सरकारको मन्त्रिपरिषद्ले मंसिर २१ मा निर्णय गरेको र जयशंकरकै भ्रमणमा हस्ताक्षर भएको नेपालको सरकारी संस्था वा अन्य संस्थाबाट स्वीकृत लिएर हाई इम्प्याक्ट कम्युनिटी डेभलपमेन्ट प्रोजेक्ट (एचआईसीडीपी) को कार्यान्वयन भारतले अघि सारेको अर्को पूर्वाधार रणनीति हो । त्यसलाई लिएर नेपालमा पक्षविपक्षमा टिप्पणी र चर्चा भइरहेका छन् । यसले नेपालको विकास, अर्थतन्त्र, राजनीतिक र भूराजनीतिमा के असर पार्छ भन्ने भविष्यमा पक्कै देखिनेछ ।दुई मुलुकबीच पछिल्लो समय सूचना प्रविधिका विषयमा पनि सहकार्य भएका छन् । प्रधानमन्त्री दाहालको दिल्ली भ्रमणकै क्रममा डिजिटल भुक्तानी सम्झौता भएको थियो, जसको कार्यान्वयनका लागि गृहकार्य भइरहेको छ । अहिले जयशंकरकै भ्रमणमा पनि नेपाल एकेडेमी अफ साइन्स एन्ड टेक्नोलोजी (नास्ट) र न्यु स्पेस इन्डिया लिमिटेड (एसिल) बीच नेपालको मुनाल स्याटलाइट प्रक्षेपण गर्न पोलार स्याटलाइट लन्च भेहिकल (पीएसएलभी) उपलब्ध गराउने सम्झौता भयो । जयशंकरले यस पटक क्रिकेट कूटनीतिलाई पनि अघि ल्याए । उनले नेपाल क्रिकेट संघ (क्यान) का पदाधिकारी र खेलाडीसँगको भेटवार्तामा नेपाली टोलीलाई ट्वान्टीट्वान्टी विश्वकप तयारीका लागि भारतमा बोलाउने र नेपाली क्रिकेटको विकासमा सहयोग गर्ने प्रतिबद्धता जनाए ।दुई मुलुकबीच पछिल्लो समय धार्मिक कूटनीति बढी चर्चामा आउन थालेको छ । हिन्दु र हिन्दुत्वलाई केन्द्रमा राखेर उदाएको र अहिले सत्तामा रहेको भाजपासँग नेपालले धार्मिक कूटनीतिमार्फत सम्बन्ध सुमधुर बनाउन खोजिरहेको छ । उदाहरणका लागि, मोदीले २०७५ वैशाखमा नेपाल भ्रमण गर्दा मुक्तिनाथ र जनकपुरधाम पुगे । हरेक पटक नेपाल भ्रमण गर्दा उनी पशुपतिनाथको दर्शन गर्छन् । उनले २०७९ जेठ २ मा बुद्ध जयन्तीको अवसर पारेर गौतम बुद्धको जन्मस्थल लुम्बिनीको भ्रमण गरे ।तत्कालीन प्रधानमन्त्री देउवाले भारत भ्रमणकै क्रममा २०७८ चैतमा उत्तरप्रदेशको बनारस पुगेर काशी विश्वनाथसहित अन्य मन्दिरको दर्शन गरेका थिए । त्यसलाई जेठमा भारत भ्रमणको दौरान प्रधानमन्त्री दाहालले पनि पछ्याए । उनले मध्यप्रदेशको महाकालेश्वर मन्दिर पुगेर पूजाआराधना गरे । प्रधानमन्त्री दाहालले असोजमा उत्तरी छिमेक चीन भ्रमण गर्दा पनि तिब्बतमा रहेको कैलाश मानसरोवर पुगेर दक्षिणसँगको धार्मिक कूटनीति लाई बलियो बनाइराखे ।दुई मुलुकबीचको सम्बन्ध राजनीतिक मुद्दाबाट मोडिएर आर्थिक, विकास, ऊर्जा, प्राविधिक, धार्मिकलगायतका विषयमा अघि बढेको देखिन्छ । राजनीतिक मुद्दा नटुंग्याई अन्य मुद्दामा प्रवेश गर्नु उचित हुन्छ वा राजनीतिक जानकार भट्टले भनेजस्तै आर्थिक मुद्दालाई अघि बढाएर विश्वासको वातावरणसहित राजनीतिक मुद्दामा अघि बढ्नु उचित हुन्छ, दुई मुलुकबीचको सम्बन्धमा अहिलेको सबैभन्दा पेचिलो प्रश्न हो यो ।"
पढ्दा किन निद्रा लाग्छ ?,गाइसी समाजशास्त्रकी अध्यापक हुन् ।
रामबहादुर बम्जन पक्राउ,"काठमाडौं (कास) हत्या र यौनहिंसाका आरोपित रामबहादुर बम्जनलाई प्रहरीको केन्द्रीय अनुसन्धान ब्युरोले बुढानीलकण्ठस्थित एक घरबाट पक्राउ गरेको छ । केही समययता उनी त्यहाँ आउनेजाने गरिरहेका थिए । ब्युरोको टोली मंगलबार उक्त घरमा पुग्दा उनले भाग्ने प्रयास गरेका थिए । आफूलाई लिटल बुद्ध बताउने बम्जनमाथि आश्रममा बस्ने अनुयायीको हत्या गरेको, बेपत्ता पारेको तथा यौनहिंसा गरेको आरोपमा प्रहरीले खोजिरहेको थियो । बम्जनविरुद्ध पाँच परिवारको उजुरी छ । आश्रममा बस्दै आएका तीन युवती र दुई युवालाई बेपत्ता पारेको आरोपमा उनीविरुद्ध विभिन्न प्रहरी कार्यालयमा उजुरी दर्ता भएको छ । बम्जन लामो समय बाराको हलखोरियास्थित जंगलमा बसेका थिए । उनले त्यहाँ आफू तपस्यारत रहेको बताउँदै आएका थिए । पछिल्लो समय भने बम्जन सिन्धुलीको कमलामाई नगरपालिका८, पैरेनीस्थित २० रोपनीभन्दा बढी जंगल अतिक्रमण गरेर आश्रम बनाई बस्दै आएका थिए । ब्युरोको टोलीले उनलाई पक्राउ गर्न ४ असार २०७७ मा छापा मारेको थियो । तर त्यतिबेला उनी प्रहरीको टोली पुग्नुअघि नै भागिसकेका थिए । प्रहरीले २०७६ पुसमा पनि सिन्धुपाल्चोकस्थित इन्द्रावती६, बाँडेगाउँस्थित तोड्के जंगलमा रहेको आश्रममा छापा हानेको थियो । प्रहरीले त्यहाँ बेपत्तामध्येका एक हेटौंडाका सञ्चलाल रुम्बाको हत्या भएको हुन सक्ने आशंका गरेको थियो । प्रहरीले करिब ८० रोपनी क्षेत्रमा फैलिएको आश्रमको एक स्थानमा कमलो माटो भेटेर उत्खनन गर्दा ९ वटा नुनको प्याकेट भेटेको थियो । शव गलाउन नुनको प्रयोग गरिएको हुन सक्ने आशंका गरे पनि थप प्रमाण फेला परेनन् । बम्जनको आश्रममा पुगेकाहरू धमाधम हराउन थालेपछि उनी अनुसन्धानको दायरामा तानिएका थिए । २०७५ पुस ९ मा पीडितहरूले काठमाडौंमा पत्रकार सम्मेलन गरेर बम्जनबाट बेपत्ता पारिएकाको खोजीमा सरकारले तत्परता देखाउनुपर्ने माग राखेका थिए । पत्रकार सम्मेलनमा नुवाकोट म्यागङ गाउँपालिका३ देउरालीकी गंगामाया तामाङले २०६८ सालमा बम्जनको आश्रममा गएकी आफ्नी साइँली बहिनी हराइरहेको बताएकी थिइन् । हेटौंडाका महेन्द्र वाइबाले २०७२ चैत १४ गते बम्जनको सिन्धुलीस्थित आश्रममा पुगेका आफ्ना बाबु सञ्चलाल त्यसपछि हराएको बताएका थिए । हेटौंडाकै वीरबहादुर रुम्बाकी छोरी फूलमाया २०६८ मा बाराको हलखोरिया जंगलमा तपस्यारत भनिएका बम्जनबाट प्रभावित भएपछि उनकै पछि लागेकी थिइन् । तर, उनी पनि सम्पर्कमा नरहेको पीडित परिवारको भनाइ छ ।"
सीडीओको जागिर चाखौं भन्ने प्रवृत्ति हावी भयो,"जयमुकुन्द खनाल, पूर्वसचिवगृह मन्त्रालय र यसअन्तर्गतका विभागकार्यालयका प्रमुखहरू पहिले धेरै हदसम्म गृह प्रशासनसम्बन्धी अनुभव भएका गृहकै क्याडर मध्येबाट खटिन्थे । कार्यसम्पादनमा प्रभावकारिता देखिन्थ्यो । गृहकै क्याडरहरू प्रमुख जिल्ला अधिकारी हुन्थे । आदेश दिने र लिनेमा तादाम्यता मिल्यो भने मात्रै शान्तिसुरक्षा व्यवस्थापन प्रभावकारी हुन्छ । तर, हिजोआज हुलाक, मालपोत, विकासे अड्डालगायतमा बसेर अन्तिममा सीडीओको जागिर पनि चाखी हेरौं न त भन्ने प्रवृत्ति हावी भयो । यस्तो अवस्थामा न सीडीओलाई तालिम, न अनुभव । वरीपरी सुरक्षाकर्मी भइदिए पुग्यो । अझ पहिला त हतियार चलाउनेसम्मका तालिम सीडीओले लिनु पर्दथ्यो । अहिले यस्तो छैन । नेतालाई आफू अनुकुलमा प्रशासक र प्रहरी चाहिएको छ । कर्मचारीप्रशासकलाई पनि नेता रिझाएर सिडिओ हुनु परेको छ । प्रहरी र जिल्ला प्रशासन कार्यालयबीच काममा समन्वय नहुनु, दोष एकअर्कालाई थोपरेर उम्किन खोज्नु त्यसकै नतिजा हो । जब प्रजिअले सुरक्षा व्यवस्थापन कसरी गर्ने भन्ने मर्म बुझ्दैन भने प्रहरी र प्रशासनबीच कसरी समन्वयमा काम हुन्छ र ?बालकुमारी र सर्लाहीका घटनामा प्रजिअले मेरो आदेशबिनै गोली चल्यो भनेको सुनियो । त्यस्तो भन्नु उचित होइन । जिम्मेवारीबाट पन्छिन त मिल्दै मिल्दैन । कहिलेकाही प्रजिअको आदेश बिनै पनि परिस्थिति हेरेर प्रहरीले गोली हान्न सक्छ । त्यसलाई प्रजिअले पछि समर्थन गर्ने हो । हाम्रो पालामा शान्तिसुरक्षा कायम गर्ने सबालमा प्रहरीबाट भएका कामकारबाहीलाई प्रजिअले जिम्मा लिन्थे । समन्वय पनि त्यही अनुसार हुन्थ्यो । फिल्डमा प्रदर्शनहुलदंगा नियन्त्रण र शान्ति सुरक्षा व्यवस्थापनमा प्रहरीबाट भएका कामकारबाहीको प्रजिअले जिम्मा नलिने हो भने भोलीका दिनमा प्रहरीले कसरी काम गर्न सक्छ र ? यसैगरी घटनापरिस्थिति र आकस्मिक अवस्थामा निम्तिने जोखिमबारे स्थित गर्न प्रहरी चुक्नु हुदैन । जोखिमको मूल्यांकन गरेर सही सूचना र विश्लेषण सुरक्षा निकायबाट प्रशासनलाई अवगत गराउनु पर्छ । यसबाट मात्रै जनधनको सुरक्षा हुनसक्छ । (कुराकानीमा आधारित)"
'मुआब्जा देऊ कि जग्गा फुकुवा गरिदेऊ',"(काठमाडौं), (बिर्तामोड), (चितवन) करिब ३० वर्षदेखि चिया पसल गरेर लवनचन्द्र राजवंशीले झापाको बिर्तामोड३ स्थित सैनिकमोडमा १० धुर जग्गा किनेका थिए । आमाबुबा र दुई दाजुभाइसहित ११ जनाको परिवार उक्त जग्गामा घर बनाएर दुःखजिलो बसोबास गर्दै आएका छन् । सामान्य चिया पसल गरेर जीविकोपार्जन गर्दै आएको राजवंशी परिवार तीन वर्षयता भने बेचैन बनेको छ । दुवै दाजुभाइका छोराछोरी हुर्किरहेका छन् । १० धुर जमिन अंश गरेर छुट्टिने तयारी गर्दै गर्दा उक्त जग्गामा पूर्वपश्चिम विद्युतीय रेलमार्ग पर्ने रेखांकन भएपछि राजवंशी परिवार तनावमा परेको हो । लवनले दुईचार रुपैयाँ बचत गरेर घरभन्दा ५ सय मिटर उत्तरतर्फ अर्को साढे ११ धुरको भिट्टा पनि किनेका थिए । उक्त भिट्टापनि रेलमार्गको १५ फिट नजिकै परेपछि राजवंशी परिवारको सर्वस्व गुमे जस्तै भएको छ । रेलमार्ग रेखांकन भएपछिबाट सुरु भएको बैंकिङ तनावले बिर्तामोड३, करेलाबारीका कुमार कन्दङ्वाको शारीरिक अवस्था बिग्रिसकेको छ । करिब ३ कठ्ठा जग्गा भएको सःमिल धितो राखेर उनले बैंकबाट डेढ करोड रुपैयाँ ऋण लिएका थिए । सःमिलको जग्गा रेलमार्गमा परेको थाहा पाएपछि कन्दङ्वालाई बैंकले दैनिकजसो ताकेता गरेर ऋण चुक्ता गर्न दबाब दिँदै आएको छ । बैंकको दिनहुँको दबाबले कन्दङ्वा६, महिनायता बिरामी भइरहेका छन् । कारोबार पहिला जस्तो छैन, रेलमार्गमा जमिन परे पनि सरकारले मुआब्जा दिएको छैन, त्यसमाथि बैंकले दिनहुँजस्तो ताकेता गरेर कर्जा चुक्ता गर्न भनिरहेको छ, कन्दङ्वाले भने, बैंकले साह्रै तनाव दिएपछि अदालतबाट स्टेअर्डर लिएर आएको छु । पूर्वपश्चिम विद्युतीय रेलमार्गअन्तर्गत काँकडभिट्टाइनरुवा खण्डका प्रभावित प्रायः सबैको अवस्था उस्तै छ । सरकारले तीन वर्षदेखि जग्गा रोक्का राखेको छ । मुआब्जा नदिई जग्गा रोक्का राख्दा रेलमार्ग प्रभावितहरूले व्यक्तिगत एवं व्यावसायिक जीवनमा ठूलो आर्थिक संकट पैदा हुँदै गएको दुःखेसो पोखेका छन् । रेलमार्गका लागि सरकारले तीनै जिल्लाका मालपोत कार्यलयमार्फत झापामा २ हजार ४ सय ५७, मोरङमा १ हजार ६ सय ३८ र सुनसरीमा १ हजार ३ सय २९ कित्ता गरी ५ हजार ४ सय २४ कित्ताका सयौं बिघा जग्गा रोक्का राखेको छ । रेलमार्गमा जग्गा परेका प्रायः सबैको व्यवहार बिग्रिसकेको छ, हाम्रो समस्याबारे पटकपटक प्रधानमन्त्रीसहित सरोकारवालाको ध्यानाकर्षण गराउदाँसमेत कुनै सुनुवाइ भएन, पूर्वपश्चिम विद्युतीय रेलमार्ग प्रभावित तथा समन्वय समिति कोशी प्रदेशका महासचिव रञ्जित प्रसाईंले भने । काँकडभिट्टाइनरुवा खण्ड ३ जिल्लाका १८ पालिकाअन्तर्गत ६३ वटा वडा हुँदै रेलमार्ग निर्माण हुने रेल विभागले जनाएको छ । ती वडाको ५ सय १२ दशमलव ६९ हेक्टर जमिन खेतीयोग्य, ५३ दशमलव ६१ हेक्टर जलक्षेत्र, ३३ हेक्टर बस्ती र १९ दशमलव ६० हेक्टर वन क्षेत्र प्रभावित हुने विभागको तथ्यांक छ । यस खण्डको रेलमार्ग निर्माणका लागि ४ हजारभन्दा बढी घरसहितका संरचना प्रभावित हुने रेल विभागले जनाएको छ । परियोजनाको काम सुरु भएको तीन वर्षमा समेत मोरङमा रेखांकनको काम सकिएको छैन । रेलमार्ग प्रभावित समन्वय समितिले सोमबार प्रधानमन्त्री पुष्पकमल दाहाललाई समेत भेटेर आफ्ना पीडा राखे । ज्ञापनपत्र पनि बुझाए । समिति संयोजक लक्ष्मीप्रसाद मैनालीको नेतृत्वमा जिल्लाका केही सांसदसहित गएको टोलीले प्रधानमन्त्री दाहाललाई ज्ञापनपत्र बुझाएको हो । ज्ञापनपत्र बुझाउँदै रेलमार्ग प्रभावितहरूले मुआब्जा वितरणका लागि एक महिनाको अल्टिमेटम दिएका छन् । आगामी माघ २० भित्र चलनचल्तीको दररेटअनुसार मुआब्जा उपलब्ध गराउन उनीहरूको माग छ । नभए परियोजना नै खारेज गर्नुपर्ने उनीहरूको भनाइ छ । उक्त अवसरमा प्रधानमन्त्री दाहालले तत्काल सरकारसँग रेलमार्ग बनाउने गरी स्रोत नभएको बताएका छन् । सरकारसँग बजेट नभएकाले परियोजनाबारे आगामी रणनीति बनाउने गरी मन्त्रिपरिषद्मा प्रस्ताव लगिने उनको आश्वासन छ । मुआब्जा दिन सकस रेल विभागले पनि राष्ट्रिय गौरवको पूर्वपश्चिम विद्युतीय रेलमार्गमा पर्ने जग्गाका लागि तत्काल मुआब्जा दिन बजेट नभएको जनाएको छ । गत आर्थिक वर्षमा एक अर्ब रुपैयाँ बजेट विनियोजन भए पनि त्यति बेलै स्रोत सुनिश्चितता माग गर्दा पनि नभएको विभागका महानिर्देशक रोहित बिसुरालले बताए । नेपाल सरकार आफैंले बनाउन लागेको उक्त रेलमार्गमा मुआब्जा वितरणका लागि रकम अपुग भएपछि रेल विभागले तीन आर्थिक वर्षदेखि निरन्तर स्रोत सुनिश्चितताको माग गरिरहेको छ । सुरु अध्ययनअनुसार पूर्वपश्चिम रेलमार्गको दूरी ९४५ किमि थियो । अहिले निकुञ्ज क्षेत्रको रेखांकन परिवर्तन हुँदा दूरी घटेर ९२५ किमि पुगेको छ । गत आर्थिक वर्षमा मुआब्जा वितरणका लागि एक अर्ब रुपैयाँ बजेट राखिएको थियो । प्रारम्भिक अध्ययनअनुसार मुआब्जाकालागि २४ अर्ब रुपैयाँ लाग्छ । यो वर्ष स्रोत सुनिश्चितता दिएर मात्र भएन, ८१० करोड रकम भयो भने वितरण गर्न सजिलो हुन्थ्यो, बिसुरालले भने, त्यसका लागि बजेट चाहिन्छ । प्रारम्भिक तथ्यांक संकलन भइसकेको र मुआब्जा निर्धारण गरे र वितरण गर्न मात्र बाँकी रहेको दाबी महानिर्देशक बिसुरालको भनाइ छ । रकम र स्रोत सुनिश्चितता भए मुआब्जा बाँड्न समस्या नरहेको उनले जनाए । यता अर्थ मन्त्रालयका सहसचिव एवं प्रबक्ता धनीराम शर्मा भने मुआब्जाका लागि बजेट माग भएर अर्थ मन्त्रालयमा नआएको बताउँछन् । सुरुको विस्तृत परियोजना रिपोर्ट (डीपीआर) अनुसार रेलमार्ग चितवन निकुञ्ज भित्र पर्ने भएपछि अहिले यसको डीपीआर परिवर्तन गरिएको छ । यसअनुसार बाराको निजगढबाट भरतपुर हुँदै नवलपरासीको तमसरियासम्मको खण्डमा निकाल्ने गरी डीपीआर भएको छ । यसको दूरी १३६ किमि छ । रेलमार्गसँग जोड्ने गरी बर्दिबासनिजगढ खण्डमा अहिले निर्माणको काम जारी छ । महोत्तरी, सर्लाही र रौतहट खण्डमा रेलको प्रारम्भिक पूर्वाधार निर्माणका काम भइरहेका छन् । यो रेलमार्ग झापाको काँकडभिट्टाबाट सुरु भई पश्चिमको कञ्चनपुरस्थित गड्डाचौकी जोडिनेछ । जयनगरजनकपुरकुर्थाबिजलपुराबर्दिबास खण्डको ६९ किमिमध्ये ५२ किमिमा रेल चलिसकेको छ । यसको अन्तिम बिन्दु पूर्वपश्चिम विद्युतीय रेलमार्ग हुने विभागले जनाएको छ । बर्दिबासदेखि सर्लाही, रौतहट, बारासम्मको ७० किमि दूरीमा नेपाल सरकार आफैंले रेल संरचना बनाइरहेको छ । यसमा ६२ किमिको काम भइसकेको छ । भरतपुरवासीको विरोधभरतपुर महानगरपालिका७ को वडा कार्यालयमा मंगलबार दिउँसो सात आठ जना स्थानीय भेला भएका थिए । उनीहरू अहिले ७ सँगै अन्य वडा कार्यालयमा पनि यसरी नै धाइरहेका छन् । हाम्रो घरखेत हुँदै पूर्वपश्चिम रेलमार्ग जाने सुनेपछि हामी चिन्तित छौं । त्यही चिन्ता सुनाउन अहिले विभिन्न वडा कार्यालयमा धाइरहेका छौं, स्थानीय भगीरथ पहारीले भने ।२०२१ सालदेखि भरतपुर७ मा बस्दै आएका पहारी प्रस्तावित रेलमार्ग पीडित संघर्ष समितिका संयोजक हुन् । पुस १७ मा भेला बसेर स्थानीयले ७६ सदस्यीय संघर्ष समिति बनाएका छन् । स्थानीयले पूर्वपश्चिम विद्युतीय रेलमार्गको निजगढहेटौंडाभरतपुर खण्डको प्रारम्भिक सर्भेको काम भइरहेको समाचार सुनेपछि यसबारे चासो बढाएका हुन् । समाचारहरू र गुगल म्यापमा देखिएको नक्साअनुसार सौराहा हुँदै टिकौली जंगल छिरेर भरतपुर आउँदा वडा नम्बर ८ बाट छिरेर ७, ४ हुँदै नवलपुर निस्कने देखिन्छ । भरतपुरका यी वडा मानव बसोबास हुने घना आबादी क्षेत्र हुन्, संघर्ष समितिका सचिव दिव्यबाबु नेपालले भने ।संघर्ष समिति बनेपछि भोलिपल्टै पुस १८ मा भरतपुर नगरपालिकाकी मेयर रेनु दाहाललाई ध्यानाकर्षण पत्र बुझाएको नेपालले बताए । संघर्ष समितिले पुस १९ गते रेल विभागमा पुगेर महानिर्देशक रोहितकुमार बिसुराललाई पनि भेटेको छ ।"
मन्त्रालयको दबाबपछि प्राधिकरण अध्यक्षको राजीनामा,"(काठमाडौं)नेपाल दूरसञ्चार प्राधिकरणका अध्यक्ष पुरुषोत्तम खनालले आफ्नो पदबाट दिएको राजीनामा मन्त्रिपरिषद् बैठकले स्वीकृत गरेको छ । खनालले मंगलबार बिहान सञ्चार तथा सूचना प्रविधिमन्त्री रेखा शर्मालाई बुझाएको राजीनामा दिउँसो बसेको मन्त्रिपरिषद् बैठकले स्वीकृत गरेको हो ।खनालको राजीनामा स्वीकृत भएको वन तथा वातावरणमन्त्री वीरेन्द्र महतोले पुष्टि गरे । स्वीकृतिसँगै रिक्त पदमा दूरसञ्चार नियमावलीको नियम ३ क बमोजिम प्राधिकरणका सदस्य नवराज अधिकारीलाई अर्को व्यवस्था नभएसम्मका लागि कार्यवाहक अध्यक्ष तोक्ने मन्त्रिपरिषद् बैठकको निर्णय छ । रिक्त अध्यक्ष पदमा नयाँ नियुक्तिका लागि सिफारिस गर्न मन्त्रालयका सचिवको संयोजकत्वमा समिति गठन गर्ने पनि बैठकले निर्णय गरेको छ ।दूरसञ्चार नियमावलीको नियम ३ क अनुसार कुनै कारणले अध्यक्ष पद रिक्त भए सरकारले अध्यक्षको पदपूर्ति नभएसम्मका लागि सदस्य वा प्राधिकरणको कुनै वरिष्ठ निर्देशकलाई बढीमा छ महिनासम्मका लागि कार्यवाहक अध्यक्ष तोक्न सक्छ । खनालले पाँचवर्षे कार्यकाल सकिन सात महिना बाँकी छँदै स्वैच्छिक अवकाश लिएको कान्तिपुरलाई बताए । मैले राजीखुसी राजीनामा दिएको हुँ, उनले भने, सबैलाई सन्तुष्ट पार्न सकिएन, सकिँदैन पनि । तर म कसैलाई आरोप लगाउन चाहन्नँ । दूरसञ्चार क्षेत्रको लामो अनुभव भएकाले अबका दिन पनि यही क्षेत्रमा रहने, परामर्श र पठनपाठनमा आबद्ध हुने उनले जनाए । तत्कालीन प्रधानमन्त्री केपी शर्मा ओली नेतृत्वको सरकारले खनाललाई ०७६ साउन ६ मा प्राधिकरणको अध्यक्षमा नियुक्त गर्ने निर्णय गरेको थियो । उनले ०७६ साउन ९ मा अध्यक्षको जिम्मेवारी सम्हालेका थिए । उनको कार्यकाल ०८१ साउन ९ मा सकिँदै थियो । पछिल्लो समय टेरामक्स खरिद प्रकरण, मोबाइल डिभाइस म्यानेजमेन्ट सिस्टम (एमडीएमएस), स्मार्ट सेल र सीजीको लाइसेन्स खारेजीका साथै एनसेलको सेयर खरिदबिक्रीमा प्राधिकरण नेतृत्वले ठोस कदम चाल्न नसकेको भन्दै मन्त्रालयले आलोचना गर्ने गरेको थियो । टेरामक्स र एमडीएमएस प्रणालीमा अनियमितता भएको विषयमा अख्तियार दुरुपयोग अनुसन्धान आयोगले छानिबनसमेत अगाडि बढाएको छ । जानकारहरूका अनुसार विशेषतः सञ्चार मन्त्रालय र प्राधिकरण नेतृत्वबीचको असमझदारी र उल्लिखित विषयमा मतभेद बढ्दै गएपछि मन्त्रालयले खनालसँग स्पष्टीकरण मागेको थियो । नजिकका सहकर्मीहरूसँग आफू पदमा आउनुअगाडिका टेरामक्स, एमडीएमएससँगै सीजी टेलिकमको लाइसेन्स स्वतः खारेज भएको प्रकरणमा समेत आफूलाई दबाबमा राखिएको गुनासो गर्ने गरेका खनालले स्पष्टीकरणको सट्टा राजीनामा बुझाएका हुन् । पछिल्लो पटक इन्टरनेट सेवा प्रदायकहरूलाई विदेशी मुद्रा सटही सुविधा सिफारिस दिनेबारे पनि मन्त्रालय र प्राधिकरणबीच समन्वय अभाव देखिएको थियो । प्राधिकरणले सिफारिस गर्न भने पनि सेवा प्रदायकले बक्यौता नतिरेसम्म सहजीकरण नगर्ने मन्त्रालयको अडान छ । मन्त्री शर्मा र अध्यक्ष खनालबीच लामो समयदेखि बोलचालसमेत नरहेको निकटस्थहरूबीच चर्चा चल्ने गरेको छ ।"
एनसेल सेयर छानबिन समितिको म्याद थपियो,"काठमाडौं (कास) दूरसञ्चार सेवा प्रदायक एनसेलको सेयर स्वामित्व खरिदबिक्री प्रकरणबारे छानबिन गर्न बनेको समितिले ३० दिनको आफ्नो समयसीमाभित्र काम सम्पन्न गर्न नसकेपछि थप दुई साताको समय पाएको छ । मंसिर २४ मा कार्य प्रारम्भ गरेको समितिले तोकिएको समयसीमाभित्र अध्ययन तथा छानबिन गरी सुझावसहितको प्रतिवेदन सरकारलाई बुझाउने दाबी गरेको थियो ।३० दिनको समयसीमा मंगलबार सकिए पनि विभिन्न निकायबाट प्राप्त एनसेलसम्बन्धी कागजपत्र अध्ययन गर्न नभ्याएकाले करिब १५ दिन थप समय मागिएको छानबिन समितिका एक सदस्यले बताए । उनका अनुसार समितिलाई नेपाल दूरसञ्चार प्राधिकरण, उद्योग विभाग, आन्तरिक राजस्व विभाग, कम्पनी रजिस्ट्रारको कार्यालयलगायत सरोकारवाला सबै निकायबाट एनसेल सम्बन्धी कागजपत्र प्राप्त भइसकेका छन् ।"
व्यवसायीले बन्द गरे रसुवा भन्सार कारोबार,"काठमाडौं (कास) चीनबाट हुने मालवस्तु आयातमा भन्सारले आफूखुसी मूल्यांकन गरेको भन्दै व्यापारीले यसको दीर्घकालीन समाधान नभएसम्म रसुवा नाकाबाट कारोबार नगर्ने घोषणा गरेका छन् । व्यापारिक कारोबार तीन दिनदेखि बन्द छ । आयातित सामानको खरिद बिल, बजार मूल्य, गुणस्तर र स्वघोषणालाई बेवास्ता गरेर आफूखुसी अस्वाभाविक रूपमा मूल्यांकन बढाएको व्यापारीहरूको आरोप छ । रसुवा भन्सारले जाँच गरेर सिल लगाइसकेको कन्टेनरलाई पनि पुनः मूल्यांकन गर्न लगाउने, व्यापारीको कुरै नसुन्ने र राजस्व पुगेको छैन, तिर्नैपर्छ भनेर दबाब दिने गरेको उनीहरूको दाबी छ । भन्सार विभागले अनलाइन सिस्टम बाट मुलुकभरका भन्सार नाकामा भएको मालवस्तुको जाँच र मूल्यांकनको अनुगमन गर्ने प्रणाली छ । व्यापारीले उठाएका धेरैजसो विषय विभागको निर्देशन र भन्सारका केही कर्मचारीका कारण उत्पन्न भएको व्यापारीको आरोप छ । कारोबार दुई दिन बन्द भएपछि रसुवा भन्सार प्रशासन र व्यापारीबीच अनौपचारिक छलफल भए पनि निष्कर्ष निस्केन । त्यसपछि व्यापारीले अनिश्चितकालीन कारोबार बन्दको घोषणा गरेका हुन् । माग पूरा नभएसम्म कारोबार बन्द गरिएको व्यापारीका प्रतिनिधि बुद्धराज बस्नेतले बताए । भन्सार प्रमुख रामप्रसाद पाठकसहित भएको छलफलमा निष्कर्ष ननिस्केपछि व्यापारी सोमबार साँझ कारोबार बन्दको घोषणा गरेर काठमाडौं फर्केका छन् । चीनबाट नेपाल प्रवेश गरेका एक सय १४ वटा कन्टेनर भन्सार परिसरमा छन् । यता भन्सार प्रमुख अधिकृत पाठकले भने आफूहरूले मालवस्तुको सन्दर्भ मूल्य फरक गरेर मूल्यांकन नगरेको दाबी गरे । भन्सारले कसैलाई काखापाखा गरेर कार्यसम्पादन गरेको छैन । यसमा सबै व्यापारी ढुक्क भए हुन्छ, उनले भने । पछिल्लो समय मुलुकभरको राजस्व संकलनको अवस्था गिर्दो अवस्थामा छ । सरकारले मंसिरसम्मको भन्सार राजस्वको लक्ष्य २ खर्ब ९४ अर्ब रहेकामा सोमबारसम्म १ खर्ब ९३ अर्ब संकलन भएको छ । भन्सार विभागका अनुसार उक्त तथ्यांकका आधारमा मुलुकभरका मुख्य १४ वटा भन्सार नाकाबाट ६५ प्रतिशत राजस्व संकलन भएको छ । रसुवाको राजस्व भने मंसिर मसान्तसम्म लक्ष्यअनुसार संकलन भएको छ । अहिले तातोपानी खुले पनि रसुवाबाट हुने व्यापार खासै घटेको छैन । चीन सरकारले पनि केरुङ नाकालाई प्राथमिकतामा राखेको छ । यो नाकाबाट मुख्यतः तयारी पोसाक, जुत्ता, ब्याग, मोबाइल तथा कम्प्युटर पार्ट्स, महिलाले लगाउने इनर कपडा, विद्युत् आयोजनाका मेसिनरी सामान, होजियारी कपडा, जुत्ताचप्पल बनाउने कच्चा पदार्थ, जिन्स कपडा, स्टेसनरी सामान, खेलौना, किचनमा प्रयोग हुने इलेक्ट्रिक सामानलगायत विविध प्रकृतिका मालवस्तु आयात हुने गरेको छ ।"
भारतीय उद्यमीलाई लगानी आग्रह,"काठमाडौं (कास) नेपालको कृषि, पर्यटन, जलविद्युत् र सूचना प्रविधिमा लगानी गर्न भारतीय लगानीकर्तालाई अर्थमन्त्री प्रकाशशरण महतले आग्रह गरेका छन् । लगानीका विविध क्षेत्रमध्ये कृषि, पर्यटन, जलविद्युत् र सूचना प्रविधिमा उच्च प्रतिफलको सम्भावना रहेकाले ढुक्क भएर लगानी गर्न अर्थमन्त्री महतले आग्रह गरेका हुन् । लगानीका हिसाबले यी क्षेत्रमा मुख्य आकर्षण भए पनि शिक्षा, स्वास्थ्यलगायत क्षेत्रमा समेत लगानी गर्दा उत्कृष्ट प्रतिफल प्राप्त हुन सक्छ, नेपालभारत संयुक्त बिजनेस फोरममा सोमबार अर्थमन्त्री महतले भने, यी क्षेत्रमा लगानी गरेर आफ्ना अन्य साथीलाई समेत नेपालबारे जानकारी दिनुस् । नेपालको ५० प्रतिशतभन्दा धेरै क्षेत्रफल उच्च पहाडी क्षेत्रअन्तर्गत पर्छ । २० प्रतिशतमा समथर भूभाग छ, बाँकी क्षेत्र हिमाली पर्ने अर्थमन्त्रीले बताए । जलविद्युत् क्षेत्रमा नेपालले फड्को मारेको र भारतले १० हजार मेगावाट खरिद गर्ने सम्झौता गरेको अवस्थामा अन्य वस्तुको निर्यातमा पनि निजी क्षेत्रले ध्यान दिनुपर्ने अर्थमन्त्रीको भनाइ छ ।"
ललितपुर र दोलखा चेसको अग्रता,"काठमाडौं (कास) आयोजक ललितपुर स्पोर्ट्स क्लब र दोलखा चेस होम मंगलबार छैटौं तुल्सीलाल स्मृति राष्ट्रिय क्लब टिम च्याम्पियनसिप बुद्धिचाल प्रतियोगिताको तेस्रो चरणसम्म ६ अंकको अग्रतासहित शीर्षस्थानमा रहेका छन् । ललितपुरले लुम्बिनी इभेन्ट म्यानेजमेन्टविरुद्ध ३१ गेमको जित हासिल गर्यो । आयोजकका राजन सुवेदीले लुम्बिनीका सीएम मिलन लामा, रिसोन थापाले कुशल बेलबासे र आयुष देमनरौराले रिया श्रेष्ठलाई हराए । सरोज महर्जनले भने डिभाइस सातमा राखेर खेल्दा अयोग्य भएर अंक गुमाए । दोलखा चेस होमले भक्तपुर जिल्ला चेस संघविरुद्ध साढे २ अंक बटुल्दा भक्तपुरले १ अंकमात्र लियो । दोलखाकी डब्लूएफएम सुजन लोहनीले मात्र जित पाइन् । उनले भक्तपुरका अभिक शाहलाई हराइन् । वर्तमान नेपाल च्याम्पियन एफएम रुपेश जैसवाल र पुरुषोत्तम सिलवाल, मुहननर्सिङ श्रेष्ठ र स्वर्णिम दुवाल तथा सुश्रुत दाहाल र राजेश कक्षपतिबीचको खेल बराबरीमा टुंगियो ।ललितपुर महानगरपालिका चेस टिमले कास्की जिल्ला बुद्धिचाल संघमाथि २५१५ ले जित दर्ता गरेको छ । ललितपुरका जनार्दन श्रेष्ठले महेश्वर अधिकारी र पूनम प्रसाईंले अनिज पोखरेललाई पराजित गरे भने आर्य मुकारुङ र आश्चर्य चौधरीसँग बराबरी गर्दै ललितपुर टिमलाई महत्त्वपूर्ण जित दिलाए भने कमल श्रेष्ठ कास्कीका सागर शाहीसँग पराजित हुन पुगे । मकवानपुर जिल्ला बुद्धिचाल संघले कास्कीलाई पराजित गर्दा सीएम श्रृष्ण थापा, सिन्देश्वर दास र अनुशा गौतमले सफलता पाएका थिए । सुदेन तुइतुइ भने अरिज पोखरेलसँग पराजित हुन पुगे ।मखन चेस क्लबले ललितपुर जिल्लाविरुद्ध ३५०५ को नतिजा निकाल्यो । तीन पटकका पूर्वनेपाल च्याम्पियन बद्रीलाल नेपालीले कृष्णमान महर्जन, सतिश साहले कपिल घिमिरे र रियान श्रेष्ठले शुभम यादवमाथि जित निकाले भने आर वज्राचार्य र बाबुराजा महर्जनबीचको खेल बराबरीमा टुंगिएको थियो । गोदावरी नगरपालिका र कोशी प्रदेशबीचको खेल २२ को बराबरीमा सकिएको छ । गोदावरीका शान्ति धिमालले कोशीका सजल न्यौपानेलाई पराजित गरिन् । गोदावरीका धिरेन राई र कोशीका प्रकाशचन्द्र नेपाल, गोदावरीका अशोकमोहन श्रेष्ठ र कोशीका सविनचन्द्र घिमिरेबीचको खेल बराबरीमा टुंगिएको थियो । गोदावरीका शुभम न्यौपाने भने कोशीका मिसन दाहालसँग पराजित हुन पुगे । माउन्ट एभरेस्ट चेस टिमले कान्तिपुर चेस क्लबलाई ३१ ले हरायो । माउन्टका सन्तोष गौतम, मणिराज डाँगी र अग्रिम सैंजुले जित हात पार्दा लक्ष्य मोरे पराजित भए । कान्तिपुरका एन्जल महर्जनले जित पाउँदा नविन तण्डुकार, जोसेप, ओस्कार पन्थी पराजित भएका थिए । पुल्चोक चेस क्लबले मध्यपुर थिमिलाई २५१५ अंकले हरायो । पुल्चोकका नवीन कलौनीले मध्यपुरका राजन पुरी र सुजन काफ्लेले परिक्षित सेनलाई हराए भने मध्यपुरका रुविन श्रेष्ठले पुल्चोकी पूजा मुराउलाई हराए भने मध्यपुरका हेम भण्डारीले पुल्चोकका आशिष भुसालसँग बराबरी खेले ।"
कृष्णकलाको राष्ट्रिय कीर्तिमान,"काठमाडौं (कास) नेपाल पुलिस क्लबकी कृष्णकला विष्ट र दिलीप यादवको कीर्तिमानसँगै मंगलबार २६ औं पुरुष तथा ११ औं महिला राष्ट्रिय भारोत्तोलन प्रतियोगिता मध्यपुर थिमिमा सुरु भएको छ । सिनियरतर्फ महिला ४९ केजी तौल समूहमा कृष्णकलाले कुल १ सय ३६ केजी उचाल्दै राष्ट्रिय कीर्तिमान बनाइन् । उनले स्न्याचमा ५९, क्लिनमा ७७ केजीसहित कुल १ सय ३६ केजी भार उचाल्दै कीर्तिमान रचिन् । उनले पुलिसकै संगीता राईको नामको कीर्तिमान उछिनेकी हुन् । संगीताको नाममा स्न्याच ५९, क्लिन एन्ड जर्कमा ७६ र कुलमा १ सय ३५ केजीको कीर्तिमान थियो । संगीताले चार वर्षअघि सुनीललाल जोशी स्मृति राष्ट्रिय भारोत्तोलन च्याम्पियनसिपमा बनाएकी थिइन् ।उक्त तौल समूहमा आर्मीकी सिर्जना तामाङले स्न्याचमा ४७, क्लिन एन्ड जर्कमा ६३ केजीसहित कुल ११० केजी उचालेर दोस्रो स्थान हासिल गरिन् । एपीएफकी सविना श्रेष्ठले स्न्याचमा ३८ र क्लिन एन्ड जर्कमा ४६ केजीसहित कुल ८४ केजी उचाल्दै तेस्रो स्थान ओगटिन् ।पुरुषतर्फ ५५ केजी तौलमा दिलीपले क्लिन एन्ड जर्कमा मात्र कीर्तिमान बनाएका थिए । उनले क्लिनमा १०३ केजी उचालेका हुन् । दिलीपले स्न्याचमा ८२ केजी उचालेका उनी आफ्नो तौलमा पहिलो स्थान हासिल गरे । आर्मीका दीपकबहादुर भण्डारीले स्न्याचमा ६३ र क्लिन एन्डमा ७० केजी उचाल्दै दोस्रो भए भने तेस्रो भएका ललितपुरका पुष्पलाल मोक्तानले स्न्याचमा ५६ र क्लिन एन्डमा ९० केजी उचालेका थिए । पुरुष ४९ केजीतर्फ सप्तरीका मोहन यादव (स्न्याच ६३, क्लिन एन्ड जर्क ८०) ले कुल १४३ केजीसहित स्वर्ण जिते । बर्दियाका विनयकुमार थारु (स्न्याचमा ३८, क्लिन एन्ड जर्क ४८) ले ८६ केजीसहित रजत तथा कैलालीले सिद्धार्थ चौधरी (स्न्याचमा ३२, क्लिन एन्ड जर्क ४०) ले ७२ केजीसहित कांस्य जिते ।नेपाल भारोत्तोलन संघको आयोजनामा भएको प्रतियोगिताको उद्घाटनका क्रममा १९ औं एसियाली खेलकुद प्रतियोगितामा कीर्तिमान बनाएका खेलाडी विशालसिंह विष्ट, सागर भण्डारीसहित हेमन्त पाल, प्रशिक्षक जीवन गौतम, सञ्जय महर्जन र टिम म्यानेजर रामसुन्दर श्रेष्ठलाई सम्मानित गरिएको थियो ।कार्यक्रममा प्रतियोगिताका लागि महिला र पुरुष गरी करिब २ सय खेलाडीको सहभागिता रहेको भारोत्तोलन संघका अध्यक्ष रामकृष्ण श्रेष्ठले जानकारी गराए ।"
ललितपुर वाग्मती च्याम्पियन,"काठमाडौं (कास) ललितपुर जिल्लाले प्रधानमन्त्री कप एकदिवसीय क्रिकेटको वाग्मती प्रदेश छनोट प्रतियोगिताको उपाधि जितेको छ । विपिन आचार्य र भार्गव खनालको सानदार बलिङ तथा आशुतोष घिरोइयाको उत्कृष्ट ब्याटिङमा ललितपुरले मंगलबार सम्पन्न फाइनलमा चितवनलाई ५ विकेटले पराजित गर्यो । आशुतोषले अविजित ८३ रन बनाएपछि ललितपुरले मूलपानी क्रिकेट रंगशालामा ३५५ ओभरमा १ सय ५४ रन बनाउँदै लक्ष्य पुरा गर्यो । प्लेयर अफ द फाइनल उनले १ सय २ बल खेल्दै १२ चौका प्रहार गरे । रोनिम तिवारी १३ र आदिल खान १८ रनमा आउट भए । निर्भिक पाठक १८ बल खेल्दै समान १ चौका र छक्कासहित १७ रनमा अविजित रहे । चितवनबाट दानिस इकवालले २ तथा कप्तान गौतम केसी र कृजन गुरुङले ११ विकेट लिए ।यसअघि टस हारेर ब्याटिङ निम्तो पाएको चितवन निर्धारित ५० ओभरको खेलमा ४५२ ओभरमा १ सय ५२ रनमा अलआउट भयो । ओपनर रोशन झाले सर्वाधिक ४९ रन बनाए । उनले ४५ बल खेल्दै ४ चौका र ३ छक्का प्रहार गरे । उनले विकलकुमार गुप्तासँग पहिलो विकेटमा १२ ओभरभित्र ६८ रनको साझेदारी गरे पनि चितवनले त्यसको फाइदा उठाउन सकेन । विकलले ३५ बलमा २ चौका र १ छक्कासहित २२ रन बनाए ।चितवनका दुई प्रमुख ब्याटर सूर्यांशु कोइराला र प्रतीक श्रेष्ठ खाता नखोली आउट भए । टोलीबाट विमल चालिसेले १०, इकवालले २१ र गौतमले १० रन बनाए । ललितपुरका विपिन र भार्गवले ३३ विकेट लिएका थिए । विपिनले १० ओभरमा २ मेडन राख्दै ५३ र भार्गवले ७ ओभरमा १ मेडन राख्दै २१ रन खर्चे । पंकज पाण्डे, आयुष जैसवाल र आदिलले ११ विकेट लिए । आशुतोष प्लेयर अफ द सिरिज बने । उनले २२० रन बनाए । काठमाडौंका इशान पाण्डे उत्कृष्ट ब्याटर चितवनका कृजन गुरुङ उत्कृष्ट बलर बने । इशानले १ सय ७५ रन बनाए भने कृजनले ९ विकेट लिएका थिए ।"
हेनरी मानसिक चिन्तामा,"लन्डन (एएफपी) आर्सनलका फ्रान्सेली लिजेन्ड थिएरी हेनरीले आफू लगातार मानसिक चिन्ताबाट गुज्रिरहेको खुलासा गरेका छन् । उनले आफ्नो खेलजीवनमा यो समस्या अझ चर्को रहेको बताए । फ्रान्सका लागि विश्वकप जितेका ४६ वर्षीय हेनरी आर्सनलका लागि सर्वाधिक गोलकर्ता हुन् । सीईओ पोडकास्ट डायरीमा बोल्दै हेनरीले कोरोना भाइरस संक्रमणका बेला आफूले मानसिक चिन्तासँग अझ धेरै संघर्ष गरेको छ र प्रत्येक दिन जस्तै रोएको पनि बताए । हेनरीले यस कारण आफ्ना पितासँग जोडिएको हुनसक्ने माने । उनका अनुसार उनी सानो छँदा उनले खेल्ने फुटबलको सबैभन्दा ठूलो आलोचक उनका बुवा नै थिए । हेनरीले भनेका छन्, पूरा खेल जीवन म मानसिक चिन्ताबाट गुज्रिए सम्भवतः जन्मेदेखि नै । यो समस्या सुरुदेखि रहेको हुनुपर्छ । तर, मलाई यसबारे पक्कै केही थाहा थिएन, त्यसैले मैले कहिले यसबारे उपचारका लागि प्रयास पनि गरिनँ । उनले थपे, त्यसका अर्थ म सिधा हिँडिरहेको भने थिइनँ, तर हिँड्ने भने हिँडिरहेकै थिएँ । म सानो छँदादेखि नै मलाई भनिएको थियो, एकपल्टमा एक पाइला अगाडि सार । त्यसपछि फेरि एक अर्को पाइला । मैले कहिले पनि हिँड्ने रोकिनँ । सायद त्यसैले पनि मलाई मानसिक चिन्ताको समस्या छ भनेर मैले चालै पाइनँ । तर कोराना भाइरस संक्रमण महामारीका बेला भने समस्या अझ चर्कियो । मैले हिँड्नै सकिनँ । त्यतिबेला भने यो समस्या भनेर लाग्न थाल्यो । महामारीका बेला हेनरी मोन्ट्रियलमा थिए । उनले क्यानडाको टिम सम्हालिरहेका थिए । ठीक त्यही बेला कोराना भाइरसले महामारीको रूप लियो र उनी एक्लै मोन्ट्रियलमै रहे । उनको परिवार भने उनीबाट धेरै टाढा थियो । म मोन्ट्रियलमा एक्लै थिएँ । पूरा परिवारबाट एकै वर्ष टाढा रहें । एक्लै रहँदा म लगातार रोइरहें । म किन यसरी रोएँ, त्यो मलाई थाहा भएन । सायद मभित्र यो रुवाइ धेरै दिनदेखि लुकिरहेको थियो र त्यो बाहिर आयो, उनले थपे । हेनरीले भने, प्राविधिक रूपमा म आफैं आफूभित्र थिइनँ । लगातार रोइरहेको हुनाले म भर्खरको ठिटो मात्रै थिएँ । सानोमा मैले जे जस्तो चाहेँ, त्यो पाइनँ । मैले गरेको कामलाई स्वीकार गरिएन । अहिले फ्रान्सेले यू२१ टिमका प्रशिक्षक रहेका हेनरीले आफ्नो बुवाको एकमात्र इच्छा राम्रो फुटबल खेलाडी होस् भन्ने रहेको बताए, त्यो पनि छोराका रूपमा जन्मनेबित्तिकै । हेनरीको भनाइ थियो, सानोमा छँदा राम्रो गरिनँ भनेर मात्र सुनें । लगातार यस्तै मात्र सुनिरहँदा यो मनभित्रै बस्दो रहेछ । खेलाडीलाई अझ राम्रो खेल्ने प्रेरित गर्न त्यसको असर केही हदसम्म राम्रो नै हुँदो हो, तर मानवीय रूपमा यो सधैं राम्रो हुनुपर्छ भन्ने केही रहेनछ, हेनरीको निचोड थियो । मोनाकोमा आफ्नो सुरुआती खेलजीवन बिताएका हेनरीको ख्याति भने आर्सनलबाट खेल्दा बढेको हो । उनले युभेन्ट्स र बार्सिलानोबाट पनि खेले । फ्रान्सका लागि १ सय २३ क्याप जितेका हेनरीले खेलाडी जीवनपछि दुई अवसरमा बेल्जियमको सहायक प्रशिक्षक पनि भइसकेका छन् ।"

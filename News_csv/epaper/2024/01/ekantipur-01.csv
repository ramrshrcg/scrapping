शीर्षक,विवरण
"गतवर्ष प्रतिनिधिसभामा पराजित, अहिले राष्ट्रिय सभामा जान दौडधुप","कांग्रेसमा समानुपातिक सूचीमा परेर निर्वाचित हुन नसकेकाहरू पनि राष्ट्रिय सभाका आकांक्षी देखिएका छन् । यसको अग्रपंक्तिमा पार्टीका पूर्वउपसभापति गोपालमान श्रेष्ठ छन् । उनी २०४८ सालदेखि निरन्तर राजनीतिक लाभ लिने नेतामा पर्छन् । स्रोतका अनुसार उपप्रधानसहित पटकपटक मन्त्री भइसकेका श्रेष्ठको दाउ राष्ट्रिय सभा सदस्य मात्र नभई अध्यक्ष नै बन्ने देखिन्छ । त्यसैगरी, गत निर्वाचनमा समानुपातिकतर्फ मुस्लिम समूहबाट एक नम्बरमा रहेका सहमहामन्त्री फरमुल्ला मन्सुर पनि राष्ट्रिय सभाका आकांक्षी हुन् ।आफ्नै जिल्लाबाट सिफारिस हुन नसकेका केन्द्रीय सदस्य आनन्द ढुंगानासमेत राष्ट्रिय सभाका लागि ताकेता गरिरहेका छन् । जिल्लाले नपठाए पनि उनको नाम प्रदेश कार्यसमितिले केन्द्रमा पठाएको छ । यसअघि चुनावबाट पराजित भएलगत्तै तत्कालीन एमालेका नेता वामदेव गौतम र माओवादी केन्द्रका नेता नारायणकाजी श्रेष्ठलाई राष्ट्रिय सभामा ल्याउँदा चौतर्फी विरोध भएको थियो । राष्ट्रिय सभामा निर्वाचित श्रेष्ठ हाल गृहमन्त्रीसमेत छन् । प्रतिनिधिसभामा हारेका गौतम र श्रेष्ठ लगत्तै राष्ट्रिय सभा सांसद भएको भन्दै उनीहरूविरुद्ध सर्वोच्च अदालतमा दर्ता भएको मुद्दा विचाराधीन छ । तर, कांग्रेस महामन्त्री गगन थापाले पार्टीले तय गरेको मापदण्ड बाहिर गएर गठबन्धन दलबीच गोप्य ढंगले गरिने निर्णय आफूहरूलाई स्वीकार्य नहुने बताएका छन् । थापाले पछिल्लो चुनाव हारेकालाई राष्ट्रिय सभामा ल्याउन हुन्न भन्ने मत कुनै एउटा गुटको नभएर सिंगो पार्टीको भावना भएको जिकिर गरे । पराजित भएकालाई ल्याउन हुन्न भन्ने कुरा बैठकको भावना हो । यसमा कुनै गुट र उपुगट छैन । चुनावमा पराजितलाई थन्काउने थलो राष्ट्रिय सभा नहोस् भन्नेमा सबैको भावना प्रकट भएको छ, थापाले भने, कांग्रेसभित्रबाटै उम्मेदवार बनाउँदा अगाडि कहिल्यै मौका नपाएका, ताजा व्यक्ति होस् । अर्को, कांग्रेसले समुदायको पनि प्रतिनिधित्व गर्नुपर्छ । राष्ट्रिय सभामा कांग्रेसले दलित र मुस्लिमको प्रतिनिधित्व गराएको छैन । यसबाहेक राष्ट्रिय सभामा योगदान पुर्याउन सक्ने पार्टी बाहिरको बौद्धिक समुदायको पनि प्रतिनिधित्व आवश्यक छ । बौद्धिक समुदाय चुनाव लड्दैनन्, हामी समानुपातिकमा ल्याउँदैनौं भने राष्ट्रिय सभामा पनि प्रतिनिधित्व नगराए कहाँ गराउने ? कांग्रेसले यी सबैमा सन्तुलन मिलाउनुपर्छ । कांग्र्रेस केन्द्रीय कार्यसमितिको शनिबार सम्पन्न बैठकले राष्ट्रिय सभा उम्मेदवार छनोटका लागि मापदण्ड भने तय गरेको छ । जसमा प्रदेश कार्यसमितिबाट सिफारिस भएर आएका नामहरूमध्ये भौगोलिक तथा जातीय, क्षेत्रीय सन्तुलनसमेतलाई ध्यान दिई पार्टीमा योगदान दिएका, संसदीय क्षेत्रमा योगदान पुर्याउन सक्ने क्षमता भएका, पार्टीप्रति प्रतिबद्ध स्वच्छ छवि भएका, हालसम्म कुनै अवसर नपाएका वा विभिन्न कारणले अवसरबाट वञ्चित भएका योग्य तथा लोकप्रिय व्यक्तिलाई प्राथमिकता दिने निर्णय गरेको छ । माओवादीका केन्द्रीय नेता र प्रदेश पदाधिकारीका अनुसार, राष्ट्रिय सभाबाट संघीय सांसदको आकांक्षीहरूमा उपाध्यक्ष पम्फा भुसाल, उपमहासचिवद्वय गिरिराजमणि पोखरेल र मातृका यादव, सचिव चक्रपाणि खनाल छन् । उनीहरू गएको प्रतिनिधि सभा निर्वाचनमा प्रत्यक्षतर्फका पराजित उम्मेदवार हुन् । भुसाल ललितपुर३, पोखरेल महोत्तरी१, यादव धनुषा १ र खनाल कपिलवस्तु१ बाट पराजित भएका थिए । उपमहासचिव पोखरेललाई राष्ट्रिय सभामा लैजान माओवादी उपाध्यक्षसमेत रहेका उपप्रधान तथा गृहमन्त्री नारायणकाजी श्रेष्ठको जोडबल रहेको स्रोतको दाबी छ । माओवादीका सचिव लीलामणि पोखरेलले पनि राष्ट्रिय सभाका लागि लबिइङ तीव्र पारेको बताइन्छ । २०७४ मा श्रीमती शशि श्रेष्ठ समानुपातिक सांसद भएपछि पोखरेल सांसद बन्न पाएका थिएनन् । पोखरेलकै जोडबलमा श्रेष्ठ राज्य व्यवस्था तथा सुशासन समिति सभापति बनिन् भने त्यसपछि भूमिमन्त्री बनेकी थिइन् । माओवादीका सचिव देवेन्द्र पौडेलले कानुनले निषेध नगरेकाले निर्वाचनमा पराजित नेताहरू पनि राष्ट्रिय सभा सदस्यको उम्मेदवार बन्न आकांक्षी रहेको दाबी गरे । निर्वाचनमा पराजित भइसकेपछि कानुनी व्यवस्थाभन्दा पनि नैतिकताका आधारमा ५ वर्ष संसद् बाहिर रहनुपर्ने भनिएको उनले तर्क गरे । पछिल्लो निर्वाचनमा पराजितलाई राष्ट्रिय सभामा ल्याउन मिल्दैन भनेर कानुनले भन्दैन तर नैतिकताका आधारमा त्यहाँ जान नहुने हो, पौडेलले भने, त्यतिबेला पराजित साथीहरू पनि अहिले राष्ट्रिय सभामा आकांक्षी हुनुहुन्छ । संसदीय निर्वाचनमा पराजित भएपछि कम्तीमा ५ वर्ष संसद् छिर्नबाट पर्खिन सक्नुपर्छ । पार्टीले प्रत्येक प्रदेश कमिटीलाई एक सिटका लागि ३ जनाको नाम सिफारिस गर्न निर्देशन दिएको उनले जानकारी दिए । सोहीअनुसार अबको केही दिनमा नै सबै नाम आइसक्ने र केन्द्रले उम्मेदवारबारे निर्णय लिने उनले जानकारी दिए । प्रधानमन्त्री तथा माओवादी अध्यक्ष पुष्पकमल दाहालसँग कुरा गरेका नेताहरूले भने यस पटक राष्ट्रिय सभामा विज्ञ र समावेशी नेताहरूलाई पठाउने बताएका छन् । पार्टीबाट संसदीय मोर्चामा भूमिका खेल्ने नेताहरूको अभाव खडकिएको महसुस गरेर त्यसलाई पूर्ति गर्नका लागि राष्ट्रिय सभामा विज्ञहरूलाई पठाउने दाहालले सुनाएका छन् । अध्यक्षले संसदीय फाँटमा मिहिनेत गर्ने, खोज अनुसन्धान गर्ने मान्छे खोजिरहेको छु भन्नुभएको छ । यस पटक अलि संसदीय मोर्चामादखल राख्नेलाई पठाउने मुडमा हुनुहुन्छ, एक नेताले भने । एकीकृत समाजवादीका अध्यक्ष माधवकुमार नेपालले समेत लुम्बिनी प्रदेशबाट घनश्याम भुसाललाई उम्मेदवार बनाउनुपर्ने भन्दै कांग्रेस र माओवादीसँग लबिइङ गरिरहेका छन् । भुसाल रूपन्देही१ बाट एमालेका छविलाल विश्वकर्मासँग पराजित भएका थिए । त्यस्तै प्रतिनिधिसभाको निर्वाचनमा समानुपातिक सूचीमा रहेका उपाध्यक्ष प्रमेश हमाल, उपमहासचिव गंगालाल तुलाधर, नेता सवित्रा भुसाललगायत पनि आकांक्षी हुन् । उपाध्यक्ष तथा सांसद राजेन्द्र पाण्डेले गठबन्धन दलबीच सिटको बाँडफाँट भएपछि उम्मेदवारको टुंगो लाग्ने बताए । हामीले पाउने कति हो भन्ने थाहा छैन । चार सिट दाबी गरेका छौं, उनले भने, गएको चुनावमा प्रत्यक्षतर्फ उम्मेदवार बनेका र समानुपातिकमा नाम भएकालाई उठाउनुहुन्न भन्ने कुरा पनि उठेको छ ।एउटा निर्वाचनमा पराजित भएको व्यक्ति नै अर्को चुनावका लागि दौडधुप गर्ने र राजनीतिक शक्तिका आडमा पद हत्याउने प्रवृत्ति बढ्दै गएपछि निर्वाचन आयोगले गृह मन्त्रालयलाई बुझाएको प्रस्तावित निर्वाचन कानुनमा पराजित व्यक्ति सोही अवधि (पाँच वर्ष) भर अर्को निर्वाचनमा भाग लिन नपाउने व्यवस्था गरिएको छ । तर, उक्त विधेयक ६ महिनादेखि गृहमाअड्किएको आयोगका पदाधिकारीहरूले नै बताउँदै आएका छन् । गृहमन्त्री श्रेष्ठ आफैं २०७४ को प्रतिनिधिसभा चुनावमा गोरखा२ बाट पराजित हुन् । तर गण्डकी प्रदेशबाट राष्ट्रिय सभा सदस्य निर्वाचित भए । प्रमुख निर्वाचन आयुक्त दिनेश थपलिया राजनीतिक दलहरूकै समझदारीमा उक्त प्रावधान प्रस्तावित गरिएको बताउँछन् । हामीले कानुनमा यस्तो व्यवस्था प्रस्ताव गर्दा संविधानको धारा ८६ (६) लाई टेकेका छौं । जसमा निर्वाचन हारेको कुनै पनि व्यक्ति त्यति नै कार्यकालभर मन्त्री हुन नपाउने व्यवस्था छ । मन्त्री हुन नपाउने भनेपछि सांसद पनि हुन पाइँदैन भन्ने प्रस्ट हुन्छ, थपलियाले कान्तिपुरसँग भने, एउटा तहको निर्वाचनमा पराजित भइसकेको व्यक्ति त्यही तहको उपनिर्वाचनबाहेक अरू निर्वाचनमा योग्य हुन पाउँदैन । संविधानको मर्मलाई नै प्रस्तावित कानुनमा राखेका हौं । यसमा सबै राजनीतिक दलहरूले सहमति जनाएको पनि उनले बताए । संविधानविद् विपिन अधिकारी एउटा निर्वाचनबाट कुनै व्यक्ति अयोग्य भनेर प्रमाणित भइसकेपछि सोही व्यक्तिलाई पाँच वर्षभित्रै राष्ट्रिय सभामा ल्याउने कुरा सैद्धान्तिक मान्यता र संविधानको मर्मले समेत नदिने बताउँछन् । राष्ट्रिय सभा भनेको हाउस अफ एल्डर्स र हाउस अफ फेडरेल (संघीय सभा) पनि हो । राष्ट्रलाई आवश्यक पर्ने व्यक्तिहरू जो निर्वाचनबाट आउन सक्दैनन्, त्यस्ता व्यक्तिलाई ल्याउनुपर्छ, अधिकारीले भने, पराजित भएकालाई नै उठाएर ल्याउने हो भने किन चाहियो निर्वाचन ? सबैलाई मनोनयन गरिदिए भइहाल्यो नि । उनले फरक किसिमको जनाधार भएकालाई राष्ट्रियसभामा ल्याउनुपर्नेमा एउटै जनाधार भएका व्यक्तिलाई ल्याउन खोज्ने प्रवृत्तिले नेपालजस्तो गरिब राष्ट्रमा दुईदुईवटा सदन राख्नुको औचित्वमाथि नै प्रश्न उठेको बताउँछन् । गठबन्धन दलहरूमा राष्ट्रिय सभा सदस्य उम्मेदवार बन्न तँछाडमछाड छ भने प्रमुख प्रतिपक्षी एमालेमा आकांक्षी धेरै छैनन् । मतभारका हिसाबले चुनाव हुने १९ सिटमै गठबन्धन बलियो देखिन्छ । एमालेका उपमहासचिव प्रदीप ज्ञवालीले भने पार्टीले कस्ता व्यक्तिलाई उम्मेदवार बनाउने भन्ने मापदण्ड तय गरेर प्रदेश कमिटीलाई सिफारिस पठाउनका लागि निर्देशन दिइसकेको जानकारी दिए । प्रदेश कमिटीहरूलाई सम्भावित उम्मेदवारका नाम पठाउन निर्देशन गरिएको छ । एक सिटका लागि तीन जनाको नाम सिफारिस गर्न निर्देशन भएको हो, उनले भने, सामान्यतः प्रतिनिधिसभामा चुनाव लडेकाहरूलाई उम्मेदवार बनाउँदैनौं । विभिन्न क्षेत्रका विज्ञहरू र समावेशी किसिमले नै उम्मेदवार बनाउँछौं । राष्ट्रिय सभाका अध्यक्ष गणेश तिमिल्सिनासहित २० जना सांसदको पदावधि फागुन २० बाट सकिँदै छ । माघ ११ गते १९ सिटका लागि निर्वाचन हुनेछ भने एक सदस्यलाई मन्त्रिपरिषद्को सिफारिसमा राष्ट्रपतिबाट मनोनीत गर्नेछन् ।"
"त्रिविमा कुलपति प्रधानमन्त्री नै, अन्यमा शिक्षामन्त्री र मुख्यमन्त्री","विधेयकको दफा ३१ मा केन्द्रीय विश्वविद्यालयको कुलपति वा सभापति वा अध्यक्ष शिक्षामन्त्री हुने उल्लेख छ । केन्द्रबाटै स्थापित पूर्वाञ्चल, पोखरा, मध्यपश्चिम, सुदूरपश्चिम, राजर्षिजनक र योगमाया विश्वविद्यालय भने प्रादेशिक विश्वविद्यालयअन्तर्गत हुनेछन् । यद्यपि यी विश्वविद्यालयलाई मापदण्ड पूरा गरेर केन्द्रीय विश्वविद्यालयमा सूचीकृत हुन ऐन जारी भएपछिको ५ वर्षको अवधि दिने विधेयकमा व्यवस्था गरिएको छ । यसअघि यी सबै विश्वविद्यालयमा कुलपति प्रधानमन्त्री र शिक्षामन्त्री सहकुलपति रहँदै आएका छन् । खुला विश्वविद्यालयमा भने शिक्षामन्त्री नै कुलपति हुने प्रावधान थियो । कतिपय प्रदेशले बोर्ड अफ ट्रस्टिजमातहत विश्वविद्यालय स्थापनाको प्रयास गरे पनि संघीय सरकारले जारी गर्न लागेको उच्च शिक्षा कानुनमा मुख्यमन्त्रीलाई कुलपति बनाउनुपर्ने व्यवस्था गरिएको हो ।प्रदेशले गण्डकी, मधेशसहित बागमतीमा मदन भण्डारी प्राविधिक, कोशीमा मनमोहन प्राविधिक विश्वविद्यालय स्थापना गरेका छन् । बोर्ड अफ ट्रस्टिज मोडलमा खुलेका विश्वविद्यालयमा पनि संघीय सरकारले मुख्यमन्त्री कुलपति हुनुपर्ने व्यवस्था गर्न लागेको हो । विधेयक संसद्बाट पारित भएपछि सबै विश्वविद्यालय उच्च शिक्षा ऐनबाट सञ्चालन हुने र विश्वविद्यालयले आआफ्नै विधान बनाई सञ्चालन गर्न सक्ने प्रावधान राखिएको छ । हाल विश्वविद्यालयहरू आआफ्नै ऐनबाट सञ्चालित छन् । प्रदेशले समेत उक्त ऐनको अधीनमा रहेर मात्रै विश्वविद्यालय स्थापना गर्न सक्ने दफा २८ मा उल्लेख छ । प्रादेशिक विश्वविद्यालयले सम्बन्धित प्रदेशमा मात्रै सम्बन्धन दिन पाउने व्यवस्था गरिएको छ ।प्रदेश बाहिरका प्रादेशिक विश्वविद्यालयबाट सम्बन्धन लिएका क्याम्पसले भने ५ वर्षभित्र सम्बन्धित प्रदेशभित्रका विश्वविद्यालयबाट सम्बन्धन लिनुपर्ने बाध्यकारी व्यवस्था गरिएको छ । प्रदेशमा प्रस्तावित विश्वविद्यालयले पनि देशैभर सम्बन्धन दिँदै कलेज सञ्चालन गरेका छन् । एक विश्वविद्यालयअन्तर्गतको आंगिक वा सम्बन्धन प्राप्त क्याम्पसलाई अर्को विश्वविद्यालयअन्तर्गत सञ्चालन गर्न दुवैको सहमतिमा हस्तान्तरण गर्न सकिने व्यवस्था पनि राखिएको छ । केन्द्रीय विश्वविद्यालयले विदेशका क्याम्पसलाई समेत सम्बन्धन प्रदान गर्न सक्ने व्यवस्था राखिएको छ । केन्द्रीय विश्वविद्यालयले आंगिक क्याम्पसलाई मानित विश्वविद्यालय बनाउन सक्ने वा प्रादेशिक विश्वविद्यालयको आंगिक क्याम्पस हुने गरी स्वामित्व हस्तान्तरणसमेत गर्न सक्ने उल्लेख छ । यसो गर्दा हस्तान्तरण हुने क्याम्पसको सम्पत्ति, दायित्व, कार्यरत शिक्षक कर्मचारी र अध्ययनरत विद्यार्थी जसमा हस्तान्तरण भएको हो उसको हुनेसमेत व्यवस्था गरिएको छ । विश्वविद्यालयमा उपकुलपति वा प्रेसिडेन्टको नियुक्ति खुला प्रतिस्पर्धाका आधारमा गरिने विधेयकमा छ । त्यसका लागि उच्च शिक्षा आयोगका उपाध्यक्षको संयोजकत्वमा सिफारिस समिति गठन गरिने र त्यसमा शिक्षा सचिव र सम्बन्धित विश्वविद्यालयको सभा, परिषद् वा बोर्ड अर्फ ट्रस्टिजका सदस्य रहनेछन् । समितिले खुला रूपमा दरखास्त आह्वान गरेर योजना, अन्तर्वार्ता र प्रस्तुतिको मूल्यांकनसहित सिफारिस गरेका एक जनालाई कुलपतिले उपकुलपतिमा नियुक्त गर्ने व्यवस्था गरिएको छ ।केन्द्रीय विश्वविद्यालयमा अध्यापक, कर्मचारी नियुक्ति र बढुवाका लागि एकीकृत सेवा आयोग रहने प्रस्ताव गरिएको छ । विश्वविद्यालयको पदाधिकारीबाट अवकाश प्राप्त प्राध्यापक सेवा आयोगको अध्यक्ष हुन सक्ने पनि व्यवस्था गरिएको छ । लोक सेवा आयोगका सदस्य र एक जना महिला प्राध्यापकसहित ३ जना सदस्य रहने विधेयकमा उल्लेख छ । पाँच सदस्यीय सेवा आयोग प्रस्ताव गरिएको हो । शिक्षा सेवाका सहसचिवले आयोगको सचिवको कार्य गर्ने व्यवस्था गरिएको छ । सेवा आयोगको अध्यक्षसहित सदस्य नियुक्तिका लागि लोक सेवा आयोगका अध्यक्षको संयोजकत्वमा मन्त्रालयको सचिव र उच्च शिक्षा आयोगले तोकेको सदस्य रहने प्रावधान राखिएको छ । विधेयकमा विश्वविद्यालयलगायत उच्च शिक्षाका निकायहरूको नियमन, अनुगमन गर्न उच्च शिक्षा आयोग गठनको प्रस्ताव गरिएको छ । अहिले रहेको विश्वविद्यालय अनुदान आयोगलाई उच्च शिक्षा आयोगमा रूपान्तरण गर्ने उल्लेख छ । आयोगको अध्यक्ष शिक्षामन्त्री हुने व्यवस्था गरिएको छ । उपाध्यक्ष नेपाल सरकारले नियुक्ति गर्ने प्रावधान विधेयकमा समावेश छ । उपाध्यक्ष पनि लोक सेवा आयोगका अध्यक्षको संयोजकत्वमा गठित समितिले प्रतिस्पर्धाका आधारमा सिफारिस गर्ने प्रावधान राखिएको छ । शिक्षा सचिव र पूर्वउपकुलपति सदस्य हुने उक्त समितिले ३ जनाको नाम सिफारिस गरेमध्येबाट एक जनालाई सरकारले नियुक्त गर्ने प्रस्ताव गरिएको हो ।विधेयकले शिक्षा मन्त्रालयले सम्बन्धन दिएर सञ्चालनमा रहेका विदेशी सम्बन्धनका कलेजहरूसमेत उक्त उच्च शिक्षा ऐन र उच्च शिक्षा आयोगमातहत सञ्चालन गर्ने व्यवस्था गरेको छ । उच्च शिक्षाको तयारी कक्षा सञ्चालन गर्ने कन्सल्टेन्सीहरूले समेत आयोगको अनुमतिपत्र लिएर मात्र कक्षा चलाउन पाउने व्यवस्था गरिएको छ । स्वेदशकै लागि पूर्वतयारी कक्षा चलाउने कन्सल्टेन्सीसमेत प्रदेशमा दर्ता हुनुपर्ने विधेयकमा उल्लेख छ । उच्च शिक्षा आयोगले विश्वविद्यालयको स्थापना, सञ्चालन, शैक्षिक परामर्श सेवा सञ्चालन, विदेशी विश्वविद्यालयको सम्बन्धनमा सञ्चालन हुने कार्यक्रमको मापदण्ड निर्माण गर्नेछ, विधेयकमा भनिएको छ ।"
आसैआसमा दूधकोशी,"आयोजनालाई गति दिन पूर्वतयारीका कामजापान अन्तर्राष्ट्रिय सहयोग नियोग (जाइका) ले ३८ वर्षअघि सन् १९८५ मा आयोजनाको कोशी नदी बेसिन गुरुयोजना पहिचान गरेको हो । सन् १९९८ मा क्यानडियन कन्सल्टटेन्ट सिविकमार्फत नेपाल विद्युत् प्राधिकरणले आयोजनाको सम्भाव्यता अध्ययन गरेको थियो । सन् २०१३ मा विद्युत् प्राधिकरण आफैंले यसको थप पुनः अध्ययन गरेको थियो । सन् २०१४ मा जाइकाले तयार गरेको देशव्यापी जलाशययुक्त जलविद्युतीय ऊर्जासम्बन्धी गुरुयोजनाको अध्ययन प्रतिवेदनमा गरिएको मूल्यांकन अनुसार कार्यान्वयनमा लग्नुपर्ने आयोजनाहरूमध्ये यस आयोजनालाई उच्चस्थानमा राखिएको थियो । एडीबीको सहयोगमा इएलसी इलेक्ट्रोकन्सल्ट सन् २०१६ देखि अद्यावधिक गरेर सम्भाव्यता अध्ययन गर्न र डिटेल डिजाइनको काम अन्तिम चरणमा पुगेको आयोजनाले जनाएको छ ।काम छिट्टै सुरु गर्ने गरी पहल भइरहेको आयोजनाका प्रमुख विमल गुरुङले बताए । आयोजना निर्माणमा अब ढिलाइ हुने छैन, पहुँचमार्गका रूपमा सडक, पुल निर्माणका लागि यही आर्थिक वर्षमा ठेक्का आह्वान गर्दै छौं, उनले भने, यसको निर्माणमा एसियाली बैंक (एडीबी) ले चासो दिइरहेको छ, एडीबीले विश्व बैंकलाई पनि साथै लग्नुपर्छ भनेर समझदारी गरेको छ । प्रस्तावित माथिल्लो अरुण र दूधकोशी आयोजना विकासका लागि एडीबी र विश्व बैंकले गत मंसिर २० मा समझदारीपत्र (एमओयू) मा हस्ताक्षर गरेका छन् । समझदारीअनुसार यी संस्थाले उल्लिखित आयोजना विकासका लागि आगामी पाँच वर्ष सँगसँगै काम गर्नेछन् । अहिले निर्माण थाल्नुअघिका पूर्वतयारीका काम भइरहेका छन् । ओखलढुंगाको भोजेघाटबाट खोटाङको तिर्पाबेंसी जोड्ने गरी पक्की पुल निर्माणका लागि डिटेल डिजाइनको काम भइसकेको छ, गुरुङले भने, यो पुल र ९१ किलोमिटर प्रवेश मार्गमध्ये २० किमि नयाँ ट्र्याक खोल्नेछौं, ७१ किमि सडकको सुदृढीकरण गरिनेछ । यसको वातावरणीय अध्ययन र निर्माणको काम यही आर्थिक वर्षमा सुरु गर्ने योजना बनाएको उनले बताए ।मुख्य आयोजनाको वातावरणीय अध्ययन प्रतिवेदनलाई संशोधन गरेर पुनः पेस गर्ने काम भइरहेको छ, आयोजना प्रमुख गुरुङले भने, तर, यति ठूलो आयोजनाको अहिलेसम्म डिजाइन फाइनल भएको छैन, भौगर्भिक अध्ययनका काममा तीव्रता दिनेछौं । यो काम आर्थिक वर्ष २०८०८१ मा सक्ने लक्ष्य रहेको उनले सुनाए । डिसेम्बर २०२४ भित्र एडीबीसँग निर्माणका लागि ऋण सम्झौता गर्ने लक्ष्य छ तर पूर्वतयारीका सबै काम सकिएपछि मात्र ऋण सम्झौता गर्नेछौं, उनले भने ।आयोजनाको निर्माणस्थलमा पर्ने जग्गा अधिग्रहण गर्न आवश्यक बजेट व्यवस्थापनका लागि सरकार र विद्युत् प्राधिकरण लागिरहेको पनि उनले बताए ।दूधकोशी आयोजना निर्माणमा २ खर्ब २५ अर्ब रुपैयाँ लाग्ने अनुमान गरिएको छ । ठेक्का सम्झौता भएको समयदेखि यसको निर्माण अवधि ७ वर्षको रहनेछ । आयोजना निर्माणपछि कोशीमा आउन सक्ने बाढी पनि नियन्त्रण हुने अनुमान छ । जलाशयका कारणले आन्तरिक र बाह्य पर्यटनमा वृद्धि हुने, माछापालन र जल यातायात सञ्चालन गर्न सकिने तथा भविष्यमा सोलार फार्मिङसमेत गर्न सकिने बताइएको छ ।"
"नयाँ तथ्य शून्य, निरीक्षण र सोधपुछमै बित्यो तीन महिना","(काठमाडौं)सुन तस्करी नियन्त्रणसम्बन्धी जाँचबुझ आयोगले अदालतमा मुद्दा दायर गरेपछि पुर्पक्षमा रहेका अभियुक्तसँगको सोधपुछ, भन्सार निरीक्षण र परामर्शमै ३ महिना गुजारेको छ । जबकि आयोगलाई सुन तस्करी र त्यसलाई संरक्षण दिनेलाई बयानमा बोलाउनेदेखि कस्तो किसिमको कारबाही गर्ने तथा आगामी दिनमा तस्करी रोक्न नीतिगत र संरचनागत सुधारका लागि सुझाव दिनेसम्मका कार्यादेश दिइएको थियो ।आयोगले काम सुरु गरेयताको तीन महिनामा प्रहरीले अनुसन्धानको दायरामा ल्याएका अभियुक्तलाई कारागारबाट झिकाई सोधपुछ गर्ने र केही सरोकारवाला निकायबाट सुझाव लिने र आधा दर्जन भन्सार नाकाको निरीक्षण गर्नुबाहेक आयोगले अन्य काम गर्न सकेको देखिँदैन । भारतीय र चिनियाँ गिरोहले राजनीतिक र प्रशासनिक संरक्षणमा विद्युतीय चुरोट (भेप) र सवारीसाधनका ब्रेक सु लगायतमा लुकाएर भित्र्याएको अवैध सुनको निष्पक्ष जाँचबुझ गरी दोषीउपर कारबाही गर्न तथा भन्सारसम्बन्धी नीतिगत, संरचनागत र प्रशासनिक सुधारार्थ सुझाव दिन ३ महिनाअघि सरकारले पूर्वन्यायाधीशको अध्यक्षतामा आयोग गठन गरेको थियो । तर, आयोगले तोकिएको अवधिमा जिम्मेवारी पूरा गर्न सकेन । तर काम नसकिएको भन्दै आयोगले थप ३ महिना अवधि थप्न सरकारसमक्ष प्रस्ताव पेस गरेको छ । आयोगले जाँचबुझको काम नसकिएको भन्दै चैत १६ सम्म म्याद थप गर्न मन्त्रिपरिषद्समक्ष प्रस्ताव पेस गरेको छ । गृहका एक अधिकारीले पनि सम्भवतः सोमबार वा मंगलबार बस्ने मन्त्रिपरिषद् बैठकबाट आयोगको कार्य अवधि प्रस्ताव गरिएअनुसार नै थप हुने बताए ।२०७९ पुस १० मा दुबईबाट भेपमा लुकाएर ल्याइएको करिब ९ किलो र २०८० साउन २ मा सिनामंगल सडकबाट बरामद करिब ६१ किलोसहित पटकपटक गरी अवैध भित्रिएको सुन प्रकरणमा राजनीतिक र प्रशासनिक संलग्नताको जाँचबुझ गर्न सरकारले पूर्वन्यायाधीश डिल्लीराज आचार्यको अध्यक्षतामा नेपाल प्रहरीका पूर्वएआईजी सहकुल थापा तथा पूर्वसहसचिवद्वय किशोरजंग कार्की र प्रेमराज जोशी सम्मिलित चार सदस्य आयोग गठन गरेको थियो । भेप र ब्रेक सु प्रकरणमा प्रहरीको केन्द्रीय अनुसन्धान ब्युरोको अनुसन्धान एवं त्यसकै आधारमा जिल्ला सरकारी वकिल कार्यालयले काठमाडौं जिल्ला अदालतमा मुद्दा दायर गरेपछि गत असोज १६ बाट आयोगले काम थालेको थियो । आयोगले यो अवधिमा भएगरेका कार्य प्रगतिको विवरणसहित अझै काम नसकिएको भनेर थप ३ महिना अवधि बढाउनुपर्ने प्रस्ताव पेस गरेको छ, यसलाई समेत मध्यनजर गरेर अब बस्ने मन्त्रिपरिषद् बैठकले आयोगबाट माग भएबमोजिम नै अवधि थप्ने कुरा छ, गृहका ती अधिकारीले कान्तिपुरसँग भने, सोहीअनुसार म्याद थपको प्रस्ताव प्रधानमन्त्री तथा मन्त्रिपरिषद् कार्यालयमा पेस गरिसकेका छौं । आयोगका अध्यक्ष आचार्यले पनि तीन महिनाको अवधि सुन तस्करी प्रकरणका अभियुक्तसँग सोधपुछ, विज्ञ र सरोकारवाला निकायसँग परामर्श, केही नाकाको स्थलगत निरीक्षण एवं दस्ताबेज अध्ययनमै बितेको बताए ।तोकिएको समयभित्र जिम्मेवारी पूरा गर्न सकिएन, अझै गर्नुपर्ने काम धेरै छन्, त्यही भएर औचित्य र आवश्यकताका आधारमा थप ३ महिना अवधि बढाउन प्रस्ताव गरेका छौं, आचार्यले कान्तिपुरसँग भने, छिट्टै म्याद थपको निर्णय भएर आउला । भेप र ब्रेक सुमा लुकाएर भित्र्याइएको तस्करीको सुन प्रकरणमा चिनियाँ गिरोहको संलग्नता पुष्टि भएको थियो । सीआईबीले भेप र ब्रेक सुको अनुसन्धान गर्ने क्रममा ११ महिनामा मात्रै गिरोहले ३ सय ६३ किलो सुन तस्करीबाट भित्र्याएको पुष्टि गरेको थियो ।सीआईबीले दुवै प्रकरणमा संलग्न ३१ जनालाई संगठित अपराध, भन्सार छली, राष्ट्र बैंक ऐनलगायतका कसुर लगाएर अनुसन्धानको दायरामा ल्याएको थियो । सीआईबीकै अनुसन्धानका आधारमा जिल्ला सरकारी वकिल कार्यालय काठमाडौंले दायर गरेको मुद्दा जिल्ला अदालतमा विचाराधीन छ । अदालतले दुवै मुद्दाको थुनछेक बहसपछि पूर्वसभामुख कृष्णबहादुर महराका छोरा राहुलसहित २९ जनालाई पुर्पक्षका लागि कारागार चलान गरेको थियो भने २ जना तारिखमा छुटेका थिए । अन्य थुप्रै अभियुक्त अझै फरार छन् । पूर्वसभामुख महरा स्वयं भेप प्रकरणमा मुछिए पनि उनलाई मुद्दा नचलाई उन्मुक्ति दिइएको थियो । थुप्रै नेता, प्रशासक र सुरक्षा अधिकारीसमेत शंकाको घेरामा परे पनि अनुसन्धानको दायरा बाहिरै छन् । आयोगले उनीहरूमाथि सोधपुछसमेत गरेको छैन । सीआईबीको अनुसन्धान प्रतिवेदन र अदालतमा दायर अभियोगपत्रको अध्ययनबाहेक अरू थप तथ्य पनि आयोगले खुट्याउन सकेको छैन ।नाम नबताउने सर्तमा प्रहरीका एक पूर्वएआईजीले सुन जाँचबुझ आयोगका नाममा सरकारले उच्च पदस्थ राजनीतिक र प्रशासनिक तहका व्यक्तिलाई जोगाउने प्रपञ्च रचेको टिप्पणी गरे । सीआईबीबाट भइरहेको अनुसन्धानलाई प्रभावित बनाउन यसअघि राजनीतिक र प्रशासनिक तहबाट कतिसम्मका हर्कत गरिए भन्ने कुरा सबैले छर्लंगै बुझेका छन्, ती पूर्वएआईजीले भने, नेतादेखि भन्सार, अध्यागमन, जिल्ला प्रशासन कार्यालयका कर्मचारीलगायतलाई हातमा लिएर तस्करले फैलाएको सञ्जालको फेहरिस्त प्रहरीले नै बाहिर ल्याइसकेको छ । त्यसबाट आफ्नो असली रूप खुल्ने भयले अनुसन्धानलाई मोड्न आयोगको मञ्चन गरिएको थियो, प्रकारान्तरले त्यसको पुष्टि पनि हुँदै गएको छ । तीन महिनामा गरेका कामबाटै यसको छनक आएको छ ।आयोगले सरकारलाई बुझाएको पहिलो तीन महिनाको विवरणअनुसार यस अवधिमा जेलमा रहेका २९ र तारिखमा छुटेका २ जना गरी अनुसन्धानको चरणबाटै उन्मुक्ति दिइएका २ सहित ३३ जनासँग सोधपुछबयान कागज गराइएको उल्लेख छ । त्यस्तै पूर्वप्रशासक, पूर्वसुरक्षा अधिकारी, भन्सार र राजस्वका बहालवाला तथा अवकाश प्राप्त अधिकारीसहित २४ जना व्यक्ति तथा सुनचाँदी व्यवसायसँग सम्बन्धित चार र सीमापार व्यापारसम्बन्धी २ वटा संस्थासँग तस्करी रोकथाम तथा नियन्त्रणका लागि सुझाव लिइएको उल्लेख छ । तर, तस्करीलाई संरक्षण गर्ने राजनीतिक, प्रशासनिक र सुरक्षा अधिकारीहरूलाई सोधपुछका लागि अझै बोलाइएको छैन । प्रमुख विपक्षी दलसहित सरकार बाहिरका दलहरूले त राजनीतिक संरक्षणमै सुन तस्करी भएको र उनीहरूलाई आयोग गठन गरेर अनुसन्धानको दायरामा ल्याउनुपर्ने माग गरेका थिए । त्यस क्रममा संसद् बैठक नै लामो समय अवरुद्ध भएको थियो । पछि बाध्य भएर सरकार आयोग गठन गर्न तयार भएपछि मात्रै सदन खुलेको थियो । आयोगले कार्यादेशअनुसार काम गर्न त सकेन नि भन्ने कान्तिपुरको प्रश्नमा आयोग अध्यक्ष आचार्यले जिम्मेवारी पूरा गर्न बाँकी रहेकैले यसबारे केही बोल्न नमिल्ने प्रतिक्रिया दिए । यता सरकारले नै विगतमा गठन गरेका सुन तस्करीसम्बन्धी प्रतिवेदनसमेत आयोगलाई दिन अटेर गरिरहेको छ । आयोगले झन्डै ६ वर्षअघि गठित ३३ केजी सुन तस्करी र सनम शाक्य हत्या प्रकरणसँग जोडिएको ईश्वरराज पौडेल नेतृत्वको विशेष समितिको प्रतिवेदन अध्ययनका लागि सरकारसँग मागेकोमा अझै उपलब्ध गराइएको छैन । उक्त प्रतिवेदनमा सुन तस्करीसँग जोडिएका राजनीतिक, प्रशासनिक तहका व्यक्तिदेखि व्यापारी र गिरोहका सदस्यसहित करिब ३ सय जनाको सूची नै समेटिएको छ । उक्त सूची सार्वजनिक गर्न सरकार तयार देखिएको छैन । तत्कालीन प्रधानमन्त्री केपी शर्मा ओलीका पालामा गठित समितिको प्रतिवेदन ओलीले ग्रहण गरेका थिए । ओलीपछि शेरबहादुर देउवा र पुष्पकमल दाहाल प्रधानमन्त्री भइसक्दा पनि उक्त प्रतिवेदन सरकारले लुकाइरहेको छ । पछिल्लो पटक आयोगले प्रतिवेदन अध्ययनका लागि माग्दा नभेटिएको भन्दै खोजीकै क्रममा रहेको जवाफ दिएको थियो । सरकारको यस्तो दोहोरो चरित्रले सुन तस्करीमा संलग्नलाई कारबाहीको दायरामा ल्याउनेभन्दा पनि घटनालाई मत्थर बनाएर बिस्तारै ओझेलमा पार्न खोजिएको आशंका गर्नेका लागि बल पुगेको छ ।"
सरकारी स्वास्थ्य बीमितले उपचार खर्चको १० प्रतिशत व्यहोर्नुपर्ने,"काठमाडौं (कास) स्वास्थ्य बिमा बोर्डर्मा आबद्ध बिरामीले अब उपचार खर्चको १० प्रतिशत रकम आफैं तिर्नुपर्ने भएको छ । आगामी माघ १ गतेदेखि बोर्डर्सँग आबद्ध देशभरका कुल ४ सय ४० अस्पताल तथा स्वास्थ्य संस्थामध्ये प्राथमिक स्वास्थ्य केन्द्र र २५ शय्यासम्मका सरकारी अस्पतालबाहेकका स्वास्थ्य संस्थाबाट उपचार गराउँदा बिमितहरूले १० प्रतिशत रकम आफैं तिर्नुपर्ने व्यवस्था बोर्डले गरेको हो । बोर्डर्ले स्वास्थ्य बिमा कार्यक्रममा सहभुक्तानी प्रणाली लागू गर्ने कार्यविधि, २०८० जारी गर्दै यस्तो व्यवस्था गरेको छ । यसअघि बोर्डर्मा आबद्ध बिमितहरूले तोकिएका अस्पतालमा एक लाख रुपैयाँ बराबरको उपचार गराउँदा कुनै रकम तिर्नु पर्दैनथ्यो । कार्यक्रममा सहभागी भएका अस्पताल एवं बिमितहरूले अनावश्यक स्वास्थ्य परीक्षणलाई बढावा दिएको निष्कर्ष निकाल्दै त्यसलाई कम गराउन बोर्डर्ले सहभुक्तानी प्रणाली लागू गरेको सूचना अधिकारी ओमकुमारी कँडेलले जानकारी दिइन् ।बिमाको एक लाख रुपैयाँ बाँकी छ भने आवश्यकता नै नभएका परीक्षणहरू पनि हुन थालेपछि स्वास्थ्य संस्थामा धेरै चाप पर्यो । त्यसलाई नियन्त्रण गर्न पनि यो निकै जरुरी देखियो, उनले भनिन्, तर सरकारले नै प्रिमियम तिरिदिएको वर्गमा पर्नेले कुनै रकम तिर्नुपर्दैन । गरिब, ७० वर्षभन्दा माथिका ज्येष्ठ नागरिक, अशक्त, एचआईभी संक्रमित, जटिल क्षयरोगी, कुष्ठरोगी र महिला स्वास्थ्य स्वयंसेविकालाई भने सहभुक्तानी प्रणाली लागू नगरिने कार्यविधिमा उल्लेख गरिएको छ । माघ १ गतेदेखि सहभुक्तानी प्रणाली स्वास्थ्य बिमा बोर्डर्सँग आबद्ध भएका देशभरका संघीय अस्पताल, २५ शय्याभन्दा माथिका प्रदेश र प्रादेशिक अस्पताल तथा निजी एवं सामुदायिक अस्पतालमा लागू हुनेछ । बोर्डर्मा हालसम्म ७४ लाख बिमित भइसके पनि करिब ४७ लाख मात्र सक्रिय रहेको सूचना अधिकारी कँडेलले जानकारी दिइन् । बोर्डर्ले लोपोन्मुख राउटे जातिलाई पनि स्वास्थ्य बिमा कार्यक्रममा आबद्ध गराउन प्रक्रिया सुरु गरेको छ । बोर्डर्को यही पुस १३ को बैठकले उक्त निर्णय गरेको हो ।"
ऊर्जा र पूर्वाधार प्रमुख एजेन्डा,"(काठमाडौं) नेपालभारत परराष्ट्रमन्त्रीस्तरीय संयुक्त आयोगको बैठकको तयारी अन्तिम चरणमा पुगेको छ । आयोगको सातौं बैठकमा भाग लिन भारतका विदेशमन्त्री एस जयशंकर दुईदिने भ्रमणमा बिहीबार नेपाल आउने तय भएको छ । परराष्ट्रमन्त्रीस्तरीय आयोग दुई मुलुकबीचको सबैभन्दा माथिल्लो तहको संयन्त्र हो । प्रधानमन्त्रीको तहपछि नेपालभारतबीचको सबैभन्दा महत्त्वपूर्ण बैठकका रूपमा आयोगको बैठकलाई मानिन्छ । बैठकको तयारीका लागि परराष्ट्र मन्त्रालयको दक्षिण एसियाली महाशाखाले अन्य मन्त्रालयसँग सहकार्य गरेर काम गरिरहेको छ । साथै, काठमाडौंस्थित भारतीय दूतावास र नयाँदिल्लीस्थित नेपाली दूतावासले पनि भ्रमणका एजेन्डाबारे गृहकार्य गरिरहेका छन् । बैठकमा प्रस्तुत गरिने एजेन्डाहरूमा मन्त्रालयले गृहकार्य गरिरहेको छ । केही दिनभित्र टुंगो लाग्नेछ, परराष्ट्रमन्त्री एनपी साउदले भने । उनले दुई मुलुकबीच विभिन्न पक्ष र आयामका विषयमा छलफल हुने जानकारी दिए । परराष्ट्र स्रोतका अनुसार बैठकका दौरान ऊर्जा, नेपालमा भारतीय लगानीमा भइरहेको पूर्वाधारको अवस्था, द्विपक्षीय अन्य सहयोग र समझदारीबारे छलफल तथा हस्ताक्षर हुनेछ । अहिले धेरै विषयमा गृहकार्य भइरहेको छ । एजेन्डा के हुन्छन्भन्ने टुंग्याउन अझै केही समय लाग्नेछ,स्रोतले भन्यो ।यस पटक नेपालबाट भारतले १० वर्षमा १० हजार मेगावाट विद्युत् लैजाने सहमतिका लागि गृहकार्य भइरहेको छ । प्रधानमन्त्री दाहालले गत जेठ १७ देखि २० गतेसम्म भारत भ्रमण गरेका थिए । भ्रमणका क्रममा जेठ १८ मा दाहालसँगको द्विपक्षीय भेटवार्तापछि हैदरावाद हाउसमा आयोजित संयुक्त पत्रकार सम्मेलनमा भारतीय प्रधानमन्त्री नरेन्द्र मोदीले भारतले आगामी १० वर्षमा नेपालबाट १० हजार मेगावाट विद्युत् खरिद गर्ने घोषणा गरेका थिए । भारतको मन्त्रिपरिषद्ले मोदीको उक्त प्रस्तावलाई स्वीकृत गरेको थियो । भारतका लागि नेपाली राजदूत शंकर शर्मा र नेपालस्थित भारतीय दूतावासले उक्त निर्णय भएको भन्दै सोसल मिडियाबाट सार्वजनिक गरिसकेका छन् ।यस पटकको नेपाल भ्रमणका दौरानमा भारतीय विदेशमन्त्री जयशंकरले राजनीतिक भेटवार्तासमेत गर्नेछन् । उनले राष्ट्रपति रामचन्द्र पौडेल, प्रधानमन्त्री तथा माओवादी केन्द्रका अध्यक्ष पुष्पकमल दाहाल, कांग्रेस सभापति शेरबहादुर देउवा र एमाले अध्यक्ष केपी शर्मा ओलीसँग शिष्टाचार भेटवार्ता गर्ने कार्यक्रम छ । साथै, उनको सम्मानमा बिहीबार राति परराष्ट्र मन्त्रालयले रात्रिभोज दिनेछ । आयोगको बैठक तीन वर्षपछि हुन लागेको हो । नेपालले बैठक गर्न भारतलाई आग्रह गर्दै आएको थियो । स्रोतका अनुसार भारतीय पक्षबाट आएको मितिमै यस पटक बैठक हुन लागेको हो । पछिल्लो पटक आयोगको छैटौं बैठक ०७७ को माघ १ र २ मा नयाँदिल्लीमा भएको थियो । त्यतिबेला नेपालले भर्खरै लिपुलेक, लिम्पियाधुरा र कालापानी क्षेत्रको भूभागलाई समेत समेटेर नयाँ नक्सा निकालेको थियो । त्यसबेला दुई मुलुकबीच सीमा समस्या सबैभन्दा महत्त्वपूर्ण विषय थियो । चुच्चे नक्साले ओगटेको नेपाली भूमिमा अहिले पनि भारतीयको बसोबास छ । त्यस बेला नेपालभारत प्रबुद्ध व्यक्ति समूह (ईपीजी) को प्रतिवेदनको सम्बन्धमा पनि छलफल भएको थियो । परराष्ट्र स्रोतका अनुसार यस पटक ऊर्जा सहकार्यबाहेक सीमा समस्याका विषयमा पनि छलफल हुनेछ । त्यस्तै पञ्चेश्वर बहुउद्देश्यीय परियोजनाका सम्बन्धमा पनि छलफल हुने बताइएको छ । प्रधानमन्त्री दाहालको गत जेठमा भएको भारत भ्रमणका क्रममा पनि दुई प्रधानमन्त्रीहरूले पञ्चेश्वरलाई अघि बढाउने सम्बन्धमा चासो व्यक्त गरेका थिए । त्यसअघिको पाँचौं संयुक्त बैठकमा नेपालभारत प्रबुद्ध व्यक्ति समूह (ईपीजी) को प्रतिवेदन र नेपालभारतबीचको सन् १९५० मा भएको सन्धिबारे छलफल भएको थियो । त्यस बेला आयोगको बैठक ०७५ भदौमा भएको थियो । आयोगको चौथो बैठक ०७३ कात्तिकमा नयाँदिल्लीमा, तेस्रो बैठक ०७१ असारमा काठमाडौंमा र दोस्रो बैठक ०४८ मंसिरमा नयाँदिल्लीमा बसेको थियो । परराष्ट्रमन्त्रीस्तरीय संयुक्त आयोगको पहिलो बैठक सन् १९९१ को फेब्रुअरीमा बसेको थियो । आयोगको गठन भने सन् १९८७ मा भएको थियो । नेपालभारत द्विपक्षीय सम्बन्धका सम्पूर्ण विषयमा समीक्षा गर्ने परराष्ट्रमन्त्रीस्तरीय द्विपक्षीय संरचना आवश्यक रहेको उल्लेख गर्दै आयोग गठन गरिएको थियो ।"
एन्फा विवादले अल्झाएको फुटबल,"नेपालका लागि फ्रेन्चाइज फुटबल अझै पनि नयाँ हो । यसबारे सैद्धान्तिक बहस बाँकी नै छ । यो प्रयोगकै क्रममा छ, यसलाई स्थापित हुन पनि समय लाग्छ । फ्रेन्चाइज फुटबल अवधारणामा आयोजित नेपाल सुपर लिग (एनएसएल) भर्खरै सकिएको छ । एकपछि अर्को विवादमा अल्झिरहेको नेपाली फुटबलका लागि यो प्रतियोगिता महत्त्वपूर्ण पाठ हो । कोरोना भाइरस संक्रमणको महामारीबीच २०७८ सालमा एनएसएलको पहिलो संस्करण आयोजना भएको थियो । महामारीका कारण दशरथ रंगशालामा त्यति बेला दर्शक थिएनन् । दोस्रो संस्करण आयोजना हुन केही समय लाग्यो । दोस्रो संस्करणको फाइनल खेल शनिबार ललितपुर सिटी एफसी र धनगढी एफसीबीच हुँदा दशरथ रंगशाला भरिभराउ भयो । एनएसएल च्याम्पियन ललितपुर भयो । एनएसएलमा भएका सबै खेल नेपालको सन्दर्भमा अब्बल दर्जाका थिए । आम दर्शकलाई लोभ्याउने सनसनी, रोमाञ्चकता, स्तब्धपूर्ण मोड सबै देखा परे । दोस्रो संस्करणले आफ्नो बाटो समात्दा नेपाली फुटबलका लागि सकारात्मक सन्देश प्रवाह भएको छ । पूर्णतः निजी लगानी हुने र नाफा नै मूल लक्ष्य राख्ने यस्ता प्रतियोगिता चाहिन्छ, यसमा दुई मत छैन । यस्ता प्रतियोगिताले खेलको स्तर उकास्न र खेलाडीलाई थप व्यावसायिक बनाउन मद्दत गर्छन् । नेपालमै अर्को लिग पनि हुन्छ सहिद स्मारक लिग । सी को छनोटदेखि ए डिभिजनसम्म चल्ने लिगमा क्लबले भाग लिने गर्छन् । सहिद स्मारक लिगको लामै इतिहास छ र यसको आयोजना अखिल नेपाल फुटबल संघ (एन्फा) ले गर्छ । अब बहस हुनुपर्ने विषय हो यी दुई लिगलाई कसरी समानान्तर अगाडि बढाउन सकिन्छ र एकले अर्कोको अस्तित्वमै शंका गर्दा उत्पन्न हुने संकटको समाधान के हुनुपर्छ ? अथवा यस्ता संकट नै निम्त्याउन नदिएर दुवै प्रतियोगिता कसरी स्वस्थ रूपमा अगाडि बढाउन सकिन्छ ? सहिद स्मारक लिगभन्दा एनएसएल केही फरक छ । एनएसएलमा प्लेअफ र फाइनल खेल पनि हुन्छ, जबकि विश्वभरि आम लिगजस्तै सहिद स्मारकमा लिग चरणकै मात्र खेल हुने गर्छन् । एनएसएलका सुरुआती खेलमा दर्शक नहुँदा फुटबलका समर्थक कम भए अथवा कतै अलमलिए भनेर पनि चर्चा चलेको थियो । तर फाइनलका बेला दशरथ रंगशाला लामो समयपछि दर्शकले भरिभराउ भयो । यसले के सिद्ध गरेको छ भने खेल स्तरीय हुनुपर्छ, पैसा तिरेर खेल हेर्न आउनेलाई सुविधा हुनुपर्छ, फुटबलप्रेमीको कमी हुँदैन । तर, सस्तो र कमसल फुटबल हेर्ने दर्शक हुँदैनन् । यति बेला नेपाली फुटबलको सर्वोच्च निकाय एन्फा कता छ भन्ने प्रश्न पनि स्वाभाविक रूपमा उठेको छ । अहिले एन्फा संगठनका रूपमा चिराचिरा परेको छ । यसमा विवाद, मतभेद, मनभेद र एकले अर्कोको आलोचना गर्ने प्रवृत्ति मात्र छैन, यस्तै फोहोरी राजनीतिमा रमेर फुटबल खस्कँदा खुसी हुने बानी पनि छ । एन्फाले न त माथिल्लो स्तरका फुटबल प्रतियोगिता आयोजना गर्न सकिरहेको छ, न त पुरुष र महिला दुवैको राष्ट्रिय टिमको तयारीमा पूरा ध्यान दिन सकेको छ । लिग लगायतका ठूला घरेलु प्रतियोगिताहरू नियमित रूपमा नभइरहँदा राष्ट्रिय टिम र ए डिभिजन क्लबमा खेलिरहेका फुटबलरहरू विदेश पलायन भइरहेका छन् । उनीहरूलाई यतै रोक्न र व्यावसायिक रूपमा बलियो बनाउन एन्फा गम्भीर देखिएको छैन । जसका कारण फुटबलको स्तर पनि अपेक्षित रूपमा उकासिन सकेको छैन । शृंखलाबद्ध विवादमा रुमल्लिरहने हो र काम केही पनि नगर्ने हो भने एन्फा हुनु र नहुनुको कुनै अर्थ हुने छैन । त्यसो त विश्व फुटबलमा पनि राजनीति भइरहन्छ, यसले विवाद निम्त्याइरहन्छ । तर यसले मैदानमा हुने फुटबललाई रोक्दैन, वर्षभरि खेल्ने र खेलाउने काम भइरहन्छ । यहाँ भने विपरीत अवस्था देखिएको छ । यसपल्ट एनएसएल नभएको भए सायद अरू धेरै खेलाडी र प्रशिक्षक पलायन भइसक्थे । एनएसएलको सफलताले नेपाली फुटबललाई काम गर, प्रतियोगिता गर र यसले सकारात्मक प्रतिफल दिन्छ भन्ने शिक्षा दिएको छ, त्यसलाई एन्फाले आत्मसात् गर्न सक्नुपर्छ । नेपाली फुटबलको स्तर उकास्न तत्कालीन र दीर्घकालीन योजना बनाएर एन्फा अघि बढ्नुपर्छ ।"
सहभुक्तानीले सेवा सुलभ हुन्छ ?,त्यति तिर्दा चाहिँ औषधि सबै पाइन्छ ? कि फेरि बाहिरै किन्नुपर्ने हो ? सुरेन्द्र भण्डारी
गरिबमाथि सरकारको अत्याचार,"कोरिया जाने सपनाको अवसान समाचारभित्र नेपालको गरिबी, बेरोजगारी, भोको पेटको ज्वालाले दन्किरहेका युवाको छटपटी, शासकीय कुरूपताको प्रतिबिम्ब देख्न सकिन्छ । केही वर्षयता नेपाली युवा रोजगारीका लागि कोरियातर्फ आकर्षित भएको यथार्थ जगजाहेर छ । यसै क्रममा वर्षौंसम्म उनीहरू भाषा, सीपमूलक तालिममा संलग्न हुने गरेका छन् ।दुःखको कुरा श्रमका लागि भाषा परीक्षामा सहभागी नगराएको भन्दै युवाले शुक्रबार ललितपुरको बालकुमारीमा विरोध प्रदर्शन गरेका बेला प्रहरीले गोली र लाठी चलाएपछि दुई जनाको ज्यान गयो, दर्जनौं घाइते भए । मृत्यु भएकामध्ये कोरिया जान दुई वर्षदेखि तयारी गरिरहेका अछामका वीरेन्द्र शाह र दुई सातादेखि मात्र भाषा सिक्न थालेका दैलेखका सुजन रावत हुन् । कोरियाको रोजगार अनुमति प्रणाली (ईपीएस) अन्तर्गत गत साउनमा पानीजहाज निर्माण गर्ने कामका लागि सामेल परीक्षार्थीलाई उत्पादनमूलक अर्थात् अन्य रोजगारीका लागि भाषा परीक्षामा सहभागी हुनबाट वञ्चित गरिएपछि युवाको समूह आक्रोशित भएको हो ।कोरियाको पानीजहाज क्षेत्रको निर्माणका लागि ईपीएसअन्तर्गत गत साउनमा भाषा परीक्षा हुँदा झन्डै ३२ हजार युवा सहभागी थिए । यहाँनिर एउटा अविश्वसनीय सन्दर्भ जोडिएको छ ः कुनै पनि देशमा पेसाअनुसार भाषा फरक हुन्छ र ? किन नेपालीलाई भुमरीमा पारिएको हो ? शासकहरूले आफ्ना मान्छे घुसाउने प्रपञ्च त रचेका होइनन् ? वर्षौंदेखि काठमाडौंजस्तो महँगो ठाउँमा बसेर ठूलो धनराशि खर्च गरिसकेका युवामाथि सरकार किन जाइलाग्ने गर्छ ? भाषा र सीपमूलक तालिमका नाममा सम्बन्धित संस्थाहरूले पहिलेभन्दा ४५ गुणा बढी शुल्क असुलेका विषयमा सरकार किन कानमा तेल हालेर बसेको छ ? मात्र रेमिट्यान्सले मुलुकलाई टेको लगाएको स्थितिमा वैदेशिक रोजगारीलाई व्यवस्थित गर्नु पर्दैन ? रोजगारी नपाएर देशभरिबाट जम्मा भएका निरीह युवामाथि गोली बर्साएर मार्नु सर्वहारा वर्गको उत्थानका निम्ति गठित सरकारको पुरुषार्थ हो ? भुवनेश्वर शर्मा, चन्द्रागिरि२, काठमाडौं"
बालकुमारी घटनाको जिम्मेवार को ?,"माओवादीको सशस्त्र युद्धमा तत्कालीन विद्रोही पक्ष र सरकारका पक्षबाट सिधै मानिसलाई ताकेर गोली हानिन्थ्यो र मारिन्थ्यो । शुक्रबार बालकुमारीमा त्यस्तै प्रकृतिको घटना दोहोरियो । फरक यति भयो कि तत्कालीन अवस्थामा राज्य र एउटा राजनीतिक दलप्रतिको लडाइँ चलेको थियो भने शुक्रबारको घटना राज्य र राज्यमा रोजगारी दिन नसके विदेश जान देऊ भन्ने बेरोजगार युवाका बीचमा भएको थियो । घटना हुनुको कारण जेसुकै होस् । घटना जस्तोसकै होस्, त्यसलाई नियन्त्रणमा लिनका लागि प्रहरीले सुरुमै गोली हान्न पाउने अधिकार छँदै छैन । कुनै पनि आन्दोलनका क्रममा भीड उत्तेजक बन्यो भने त्यसलाई नियन्त्रणमा लिनका प्रहरीले भीडलाई ठेल्ने, लाठी प्रयोग गर्ने, पानीको फोहरा हान्ने, अश्रुग्यास प्रयोग गर्ने, घुँडाभन्दा मुनि रबरको गोली हान्ने जस्ता विभिन्न चरण प्रयोग गर्ने हो । यति गर्दा पनि भीडले शान्त रूप नलिए मात्र प्रहरीले सम्बन्धित निकायको आदेशमा गोली हान्ने अधिकार पाउँछ, त्यो पनि घुँडामुनि मात्रै । तर शुक्रबार प्रहरी यति निर्दयी बनेर जाइलाग्यो कि उसले गोली हान्नुभन्दा पहिलेका कुनै चरणमा प्रवेश नै नगरी सिधै गोली हान्यो र दुई युवाको प्राण लियो । एक जनाको मृत्यु गोलीले भए पनि अर्का युवकको मृत्यु प्रहरीको चरम कुटाइबाट भएको देखिन्छ । त्यो दिन उक्त घटना घटाउने कुनै प्रहरी होला, उसलाई निर्देशन दिने त्यस क्षेत्रको सुरक्षाको कमान्ड गर्ने कुनै कमान्डर होला तर ती सबैको नेत्तृव गर्ने गृहमन्त्री नाराणकाजी श्रेष्ठ र सरकारको नेतृत्व गर्ने पुष्पकमल दाहाल (प्रचण्ड) ले त्यसको जिम्मेवारी लिनुपर्छ कि पर्दैन ? अहिले केही व्यक्तिलाई निलम्बन गरी जनताका आँखामा छारो हालेर सुख पाइन्छ ? अनि १० लाखले मृतकको परिवारलाई मुख बुझो लगाउन खोजेर हुन्छ ? गृहमन्त्री र प्रधानमन्त्रीलाई अलिकति पनि दुःखबोध हुन्छ भने गोली हान्ने प्रहरी, आदेश दिने कमान्डरलगायत उक्त घटनामा प्रत्यक्ष संलग्न रहेकाहरूलाई जागिरबाट निलम्बन गरेजस्तो गरेर सर्वसाधारणका आँखामा छारो हालेर होइन, उनीहरूलाई व्यक्ति हत्यामा संलग्न रहेको केसमा कानुनबमोजिम कारबाहीको दायरामा ल्याउन सक्नुपर्छ । त्यसो गर्न नसक्ने हो भने गृहमन्त्री र प्रधानमन्त्रीले राजीनामा दिनुपर्छ । सुजन देवकोटा, पालुङ्टार४, गोरखा"
व्यवहार बदल्ने संकल्प खोइ प्रधानमन्त्रीज्यू !,"नेपाली समाजमा अराजकता अनि नकारात्मक भाष्य बढ्दै गएकामा प्रधानमन्त्री पुष्पकमल दाहाल प्रचण्ड जति चिन्तित छन्, पंक्तिकारलाई त्योभन्दा कम चिन्ता छैन । सम्भवतः हरेक सचेत नागरिक समाजमा नकारात्मकता हावी हुँदा चिन्तित छहुन्छ । तर, चिन्ता (कुरा) ले चिउरा भिज्दैन । प्रश्न के हो भने नकारात्मक भाष्य किन बढिरहेको छ ? त्यस्तो भाष्य निर्माणको जरो कहाँ छ ? कतै यो भाष्य उत्पादनको मुहान स्वयं सरकार त होइन ? तेस्रो प्रधानमन्त्रित्वकालको पहिलो वर्ष पूरा गरेको अवसरमा राष्ट्रका नाममा सम्बोधन गर्दै समस्याको जरो छोडेर हाँगा छिमल्ने गल्ती नगर्ने उद्घोष गरेका प्रचण्ड यी सवालबारे घोत्लिनु जरुरी छ । यो स्तम्भ नकारात्मक भाष्य बढाउन होइन, रचनात्मक आलोचना मार्फत प्रचण्डलाई जरो खोतल्न सहयोग पुगोस् भन्ने मनसायबाट प्रेरित छ । हुन त यसो भनिरहँदा प्रचण्ड इरिटेट हुन सक्लान्, तर तीतो यथार्थ यही हो कि, समाजमा यो स्तरमा नकारात्मकता बढाउने एउटा मुख्य मुहान स्वयं प्रचण्ड सरकार हो । वर्षौंदेखि राजनीतिको शीर्षासनमा बसेर हर्ताकर्ता बनेको राजनीतिक नेतृत्व नकारात्मक भाष्य उत्पादनको मुख्य कारखाना हो । आशा र अपेक्षाको नजरले हेरिएको राजनीतिक नेतृत्वले जब सत्ताका लागि ढाँट र कपटको सहारा मात्रै लिइराख्छ, त्यो समाजमा कसरी सकारात्मक भाष्य निर्माण हुन्छ ? मिडियाले नकारात्मकता सिर्जना गरिदिए भनेर धारेहात लगाउने नेतृत्वले भुलेको छ, उसको कथनी र करनी बीचको खाडल गहिरिँदै जाँदा अविश्वासको जग मजबुत हुँदै गएको हो । नागरिकजनमा पलाएका आशा, भरोसा अनि विश्वास गुम्दै अविश्वासको बलियो जग खडा भएपछि नकारात्मक भाष्य निर्माण हुनु अस्वाभाविक होइन ।यो विश्लेषणको आशय राजनीतिलाई दोषी देखाएर अरू सबै दोषमुक्त हुन् भन्ने भाष्य बनाउनु कदापि होइन । आज मुलुकमा जस्तो अन्योल र निराशा छ, त्यसको भागीदार प्रत्यक्षअप्रत्यक्ष हामी सबै हौं । ओठमा लोकतन्त्रको नारा बोकेर हिँड्ने तर दशकौं पद नछोड्ने नेता, चियापसलसञ्जालमा नेतालाई गाली गरेर नथाक्ने तर तिनै नेतालाई फूलमाला र अबिरले पुर्न तँछाडमछाड गर्ने कार्यकर्ता, दोहोरो चरित्रमा बाँचेको नागरिक तप्का आदि सबै कुनै न कुनै हिसाबले प्रश्नको घेरामा छन् । तर, सरकार मुलुकको मूल अभिभावक हो । समाजले कस्तो भाष्य बनाउँछ भन्ने कुरा सरकारले लिने नीति, त्यसको कार्यान्वयन, सरकारमा रहेका पात्रहरूको भूमिका, व्यवहार र कार्यशैलीमा निर्भर हुन्छ । ती सही दिशामा जाँदा सकारात्मक भाष्य जन्मिन्छ, गलत दिशामा जाँदा नकारात्मक । त्यसकारण समाज बढी नै नकारात्मक भयो भनेर अरूतिर औंला उठाउँदै गरेका प्रचण्डले यहीँनेर आत्मसंवाद गर्नु जरुरी छ । पछिल्लो नजिर नै हेरौं न, कोरियन भाषा परीक्षाको आवेदन दिन गएका दुई युवा अनाहकमा मारिए । सरकार बेरोजगार युवालाई रोजगारी दिन सक्दैन । दिनहुँ सयौं युवा परदेशिन बाध्य छन् । विदेशिएर श्रम गर्छु भन्दा उल्टै दमनको गोली बर्सिन्छ । त्यो बर्बरतामा नकारात्मकता र आक्रोश नबढे के बढ्छ ?कार्यकालको दोस्रो वर्षको प्रारम्भमै आइपरेको यो दुःखद घटनापछि प्रचण्डले समाधानमा सक्रियता देखाएका छन् । तर, उनको प्रयास टालटुले र तत्कालको आक्रोश साम्य पार्ने उद्देश्यमा केन्द्रित छ । सरकारले छानबिन समिति गठन, ईपीएस कार्यालय प्रमुख तथा गोली चलाउन आदेश दिने प्रहरी अधिकारी र मन्त्रीका पीएसओलाई निलम्बन एवं पीडित परिवारलाई दस लाखको क्षतिपूर्ति घोषणा गरेर ठूलै काम गरेको भन्ठानेको छ । तर, गोली हानेर लास बनाउने अनि लास उठाउन क्षतिपूर्ति दिने नियमित औपचारिकता पूरा गर्दैमा सकारात्मक भाष्य निर्माण हुँदैन । यो समस्याको जरामा पुग्ने हो भने भाषणमा होइन, व्यवहारमै स्वदेशमा पर्याप्त रोजगारी सिर्जना गरेर युवा जनशक्ति परदेशिनुपर्ने बाध्यताको अन्त्य गर्न सक्नुपर्छ । तर, रेमिट्यान्सको आडमा पालिन र अर्थतन्त्र सुध्रिएको गफ हाँक्न बानी परेको राजनीतिक नेतृत्वले भाषणहरूमा त स्वदेशमै उत्पादन बढाउने र रोजगारी दिने कुरा गर्छ । तर, व्यवहारमा बिर्सिहाल्छ । संकल्पलाई व्यवहारमा उतार्न बिर्सिनेमा प्रचण्ड अंग्रपंक्तिमै छन् । एक साता पनि भएको छैन, उनले राष्ट्रलाई सम्बोधन गर्दै सार्वजनिक समारोहमा समय खर्चिन्नँ, कार्यशैली बदल्छु भनेको, तर उनी पूर्वनिर्धारित भन्दै लगातार उद्घाटन भाषणमा व्यस्त हुन थालिसके । शुक्रबार दोलखा पुगेर सुशासनका लागि दृढ संकल्प गरेका उनले शनिबार अर्को उद्घाटन कार्यक्रममा बालकुमारी घटनामा सरकारको कमजोरी स्विकारे । तर, के यो कमजोरी मात्रै थियो ? कुनै पनि हिसाबले कमजोरी अथवा लापरबाही मात्रै होइन, यो ज्यादती हो । सरकारको यस्तै सोच र कार्यशैलीले नकारात्मक भाष्य बन्ने हो । एक वर्षअघि गठबन्धन सरकार बन्दा प्रचण्डप्रति यस्तो नकारात्मक भाव थिएन । गठबन्धन सरकार भए पनि सत्तापक्ष, प्रतिपक्ष सबैको अभूतपूर्व समर्थन पाएर तेस्रो पटक प्रधानमन्त्री भएका उनले अन्तिम अवसरमा केही गर्ने हुटहुटी छ भनेपछि सबैले शंकाको सुविधा दिएकै हुन् । तर, उनको अर्जुनदृष्टि केही गर्ने हुटहुटी मा भन्दा पद टिकाउने आकांक्षामा केन्द्रित देखियो ।कांग्रेससँगको गठबन्धनबाट चुनाव लडेका र जितेका प्रचण्ड देउवाले प्रधानमन्त्री बनाउन सहयोग नगरेपछि एमाले अध्यक्ष केपी ओलीको शरणमा पुगेका थिए । राजनीतिक दाउपेचका अर्का चतुर खेलाडी ओलीले पानी बाराबारको सम्बन्ध बाट उठेर शरणमा आएकालाई गोद लिएपछि प्रचण्ड तेस्रो पटक प्रधानमन्त्री भएका हुन् । प्रधानमन्त्री बन्दा प्रचण्ड जति खुसी थिए, त्यो टिकाउने चुनौती अझ बढी थियो । सायद त्यसैले उनी पद टिकाउने प्रपञ्चमा केन्द्रित भए । सभामुख हुँदै राष्ट्रपति निर्वाचनसम्म आइपुग्दा एमालेसँगको लगनगाँठो तोडेर फेरि कांग्रेससहितको गठबन्धनमै फर्किए । सुरुआती दुईतीन महिना मन्त्रिपरिषद् गठन र विस्तारमै अल्झेको सरकारले नक्कली भुटानी शरणार्थी प्रकरण, ललिता निवास जग्गा प्रकरण र सुन तस्करी आदिमा अनुसन्धान गर्न थालेपछि केही आशा जागेकै हो । अनुसन्धानले केही उच्चपदस्थ कर्मचारी र नेतालाई कारबाहीको दायरामा ल्यायो पनि । तर, जब सुई शीर्ष राजनीतिक तह र माओवादी नेतृत्वतिर समेत सोझियो, सरकारको रवैया बदलियो । अनुसन्धान र कारबाहीको स्पिरिट कमजोर हुन थालेपछि कुनै बेला वाहवाही पाएको सरकार आलोचित हुन थाल्यो ।यही आलोचना प्रधानमन्त्रीका लागि नकारात्मक भाष्य बनिदियो । उनी यी प्रकरणमा अनुसन्धान र कारबाही अघि बढाउँदा जनताले सुशासनको प्रत्याभूति गरेको ठान्छन् । सम्बोधनमा उनले भने, हाई प्रोफाइलहरूलाई कानुनले छुदैन भन्ने मनोविज्ञान बढिरहँदा मैले भुटानी शरणार्थी प्रकरण, ललिता निवास जग्गा प्रकरण, सुन प्रकरण आदिमा अनुसन्धान र कारबाही गरेपछि लोकतन्त्रप्रतिको भरोसा बढेको छ । तर प्रचण्डले के बिर्सेका छन् भने एकदुई नेतालाई कारबाहीको दायरामा ल्याउँदैमा मुलुकले सुशासनको अनुभूति गर्दैन । नेपाल यस्तो देश हो, जहाँ भ्रष्टाचारको आरोपमा नेता जेल गइरहन्छन् तर भ्रष्टाचार रोकिँदैन । विगतमा कांग्रेसका घागडान नेताहरू खुमबहादुर खड्का, चिरञ्जीवी वाग्ले, गोविन्दराज जोशी, जेपी गुप्ता लगायत भ्रष्टाचारको आरोपमा जेल गएका होइनन् र ? र, पनि किन यो महारोग बाट नेपाली समाज मुक्त छैन ? बरु, देश कुशासन र भ्रष्टाचारको अखाडा मात्रै होइन, संगठित अपराधकै स्वर्णभूमि बनिरहेको छ । केही महिनायता जुन रफ्तारमा त्रिभुवन विमानस्थलबाट सुन तस्करी भएका घटना सार्वजनिक भएका छन्, त्यसले द सर्पेन्ट किलर का रूपमा विश्वकुख्यात अपराधी चार्ल्स शोभराजको सम्झना गराइदिएको छ । उनी भन्थे, काठमाडौं विमानस्थलबाट म हात्ती पनि सजिलै छिराइदिन सक्छु । उनले भनेजस्तो काठमाडौंको विमानस्थलबाट हात्ती नै त होइन, तर टनका टन अवैध सुन, अवैध विदेशी मुद्रा, मानव तस्करी, वन्यजन्तुका आखेटोपहार, ठूलो परिमाणमा लागूऔषध ओसारपसार भइरहन्छ । पछिल्लो समय अवैध सुन भित्रिने कुरा सामान्य परिघटना हुन थालेको छ । बितेका दस वर्षमा प्रहरीले सात सय क्विन्टलभन्दा बढी तस्करीको सुन समातेको छ । छ सयभन्दा बढी मानिस त्यस क्रममा पक्राउ परेका छन् । जुन देशमा सुन लगायत तस्करीको साम्राज्य खडा छ, जहाँ आफ्ना नागरिकलाई शरणार्थी बनाएर बेचिन्छ, ठूलठूला भ्रष्टाचारका प्रकरण रचिन्छन्, राष्ट्रिय सम्पत्तिको बेरोकटोक दोहन भइरहन्छ, हँुँदाहुँदा सामान्य नागरिकले बनिबुतो गरेर सहकारीमा जम्मा गरेको रकममा ठगहरूको रजाइँ चल्छ, संगठित तवरमा हुने यस्ता आपराधिक घटनामा उच्च प्रशासनिक र राजनीतिक नेतृत्वको संलग्नता देखिन्छ, त्यहाँ किन बन्दैन त नकारात्मक भाष्य ? निश्चय पनि मुलुकले जलविद्युत्को विकास र विस्तारमा प्रगति गरेको छ । अठारघण्टे लोडसेडिङबाट मुक्त भएको छ । भारतसँगको विद्युत् व्यापारको सम्झौता, भारत हुँदै बंगलादेशसँग बिजुली बेच्ने प्रबन्ध आदि केही सरकारका उल्लेखनीय उपलब्धि हुन् । बितेको एक वर्षमा प्रचण्डले केकति कूटनीतिक सफलता वा विफलता पाए ? उनले असंलग्न परराष्ट्रनीतिको भाषण गरे पनि त्यो व्यवहारमा कति सार्थक बनाए ? भूराजनीतिक शक्ति सन्तुलनलाई उनले मुलुकको हितमा कति प्रयोग गरे ? त्यो कति सत्ता र पदीय आकांक्षाबाट प्रेरित रह्यो ? यी प्रश्नको बेग्लै विश्लेषण हुन सक्छ । यद्यपि भारतसँगको विद्युत् व्यापार सम्झौता प्रचण्ड सरकारको उपलब्धि हो । यसबाहेक सम्बोधनमा उनले विदेशी मुद्रा सञ्चिति वृद्धि, सार्वजनिक संस्थाको नाफा, आर्थिक प्रगति, बाटाघाटा निर्माण लगायतका जति पनि उपलब्धिको फेहरिस्त बताए, ती काम उनको ठाउँमा अर्को कोही प्रधानमन्त्री भएको भए पनि हुन्थे । यसअघि ओली र देउवा प्रधानमन्त्री हुँदाका सम्बोधनहरूमा समेत यी टाइप का उपलब्धिको फेहरिस्त सुनिएकै हो । प्रचण्डले चाहेका भए बरु सुशासनका पक्षमा उच्चस्तरीय सम्पत्ति छानबिन आयोग गठन गर्न सक्थे, जसमा चुके । उनले चुनावी भाषणका दौरान र प्रधानमन्त्री भएपछि पनि २०४६ सालपछि लाभका पदमा बसेका कर्मचारी र राजनीतिक नेताहरूको सम्पत्तिको छानबिन गर्न शक्तिशाली उच्चस्तरीय आयोग बनाउने वाचा गरेका थिए । पछिल्लो समय कांग्रेस महामन्त्री गगन थापाले पनि यो माग पटकपटक गरेका छन् । तर, सुशासन गरेर लोकतन्त्रको सर्भिसिङ र शुद्धीकरण गरेको गफ हाँक्ने प्रधानमन्त्रीलाई यो आयोग गठन गर्न केले रोकेको छ ? आफ्नो, परिवार र नातागोताको सम्पत्ति, लाभका पदमा बसेका आफ्नो पार्टीका नेताहरूको सम्पत्ति सार्वजनिक गर्दै अरूलाई पनि छानबिनको दायरामा ल्याउन उनलाई केले रोक्यो ? के यसमा पनि गठबन्धनका सीमा र बाधाहरू छन् ? समाजमा नकारात्मकता बढ्यो भनेर चिन्तित प्रचण्डले यी प्रश्नमा घोत्लिने र यसलाई व्यवहारमा उतार्न सक्ने हो भने सकारात्मक भाष्य निर्माण हुन बेर लाग्दैन । तर, कूट भाषामा माहिर, आफूभन्दा पाका नेताहरूलाई खेलाईखेलाई चार दशकदेखि अनवरत पार्टी नेतृत्वमा रहन सफल, बारम्बार शासकीय असफलताका बाबजुद अन्तिम अवसर पाइरहेका यी नेता यसो गर्न तयार छैनन् । पद र शक्तिमा लिप्त हुने बानी परिसकेका, क्रान्ति, विद्रोह, समृद्धिको गफ दिइराख्ने तर परिवारवादको मोहमा चुर्लुम्म डुबेका प्रचण्ड ऐतिहासिक नजिर स्थापित गर्न सक्ने यस्ता जोखिम उठाउन तयार छैनन् । नत्र उनले सम्बोधनका क्रममा दोहोर्याएका कैयौं संकल्प यसअघि गरिसकेका हुन् । अहिलेको अवस्थामा मुलुकलाई साँच्चिकै सुधारको बाटोमा लाने हो भने सुशासन, आर्थिक विकास, सुरक्षा, शिक्षा, स्वास्थ्य आदि क्षेत्रमा व्यापक संरचनात्मक सुधारको आवश्यकता उनले नबुझेका होइनन् । तर, जुन पृष्ठभूमिबाट राजनीतिमा आए, जुन मुद्दाले उनी स्थापित भए, त्यसलाई उनले छोडिसकेका छन् । वर्गीय पृष्ठभूमि छोडेर राजसी ठाँट र परिवारवादमा उनी यसरी जडकिँदै गएका छन्, उनलाई अब शंकाको सुविधा दिने ठाउँसम्म बाँकी रहेन । उनकै समकक्षी डा बाबुराम भट्टराईकै निष्कर्ष छ, प्रचण्डले इतिहासले दिएको अन्तिम अवसरको ऐतिहासिक दायित्वबोध गर्न सक्नुभएन (अनलाइन खबर) ।निचोडमा, ऐतिहासिक अवसर पाएर पनि पटकपटक चुकेकाले राजनीतिक नेतृत्वप्रति समाज नकारात्मक बनेको हो । अरूलाई दोष थोपर्दै चिन्ता मात्रै गर्ने कि अवस्था बदल्ने ? सन् २०२४ सुरु हुँदै गर्दा आफूलाई व्यवहारमै बदल्न संकल्प (न्यु इयर रिजोलुसन) गर्ने कि, फ्रधानमन्त्रीज्यू ?"
राष्ट्रिय मेलमिलापको अन्तर्य,"२०३३ पुस १६ गते बीपी कोइरालाले आफ्ना साथीहरूसहित भारतको निर्वासित जीवन त्यागेर स्वदेश प्रत्यागमन गरेका थिए । २०२५ असोजमा रिहाइपश्चात् बीपीको भारत स्वनिर्वासन एउटा अत्यासको परिणति थियो । एकातर्फ राजाले सुवर्णशमशेरको भक्ति प्रस्ताव अनुसार कदम चालिरहेका थिएनन्, अर्कातर्फ रिहाइपश्चात् दरबारसँग वार्ताको ढोका उघ्रिरहेको थिएन । राजासँग संवादको सम्भावना टर्दै जाँदा पुनः गिरफ्तारीको हल्ला जोडतोडले चलाइएको थियो । प्रधानमन्त्रीको कुर्सीबाट बलात् हटाइएर आठ वर्षसम्म बिनाकसुर जेल बसेर भर्खर निस्केका बीपीलाई आफ्नो स्वतन्त्रतामाथिको सम्भावित प्रहार स्वीकार्य थिएन । तर २०३३ सालमा राष्ट्रिय मेलमिलापको आह्वानसहितको स्वदेश फिर्तीको कदम कुनै आवेगको अभिव्यक्ति नभएर निकै सुविचारित थियो । आत्मवृत्तान्त मा बीपीले निर्वासनमा जानुको घटनालाई हिन्दुस्तान जाने अरू कुनै कारण थिएन बनारस आएपछि त्यो त गल्ती भइहाल्यो भनेका छन् । तर कुरा त्यतिमा मात्र टुंगिएको थिएन । निर्वासनको उपलब्धिबारे भारत जाने कुराले कांग्रेसको जीवनमा त्यत्रा काण्डहरू गरी फर्केर आउँदा क्रान्तिकारी आयाम थपिएको उनले बताएका छन् । हिन्दुस्तान र राजा दुवैको नियन्त्रणमा नरहेर निर्णय लिने आयामबारे गर्व गरेका छन् (आत्मवृत्तान्त, पृ ३१८३१९)। बीपी निर्वासनमा जाँदा सत्तामा राजा महेन्द्र थिए, फर्किंदा अब शासनसत्तामा राजा वीरेन्द्र आरूढ भइसकेका थिए । नयाँ राजालाई पञ्चायतको घेराबन्दी तोड्न हम्मेहम्मे परेको थियो । दरबारका नाममा नयाँनयाँ शक्तिकेन्द्रहरू उदाउन थालेका थिए । घरेलु दृश्य मात्र नभएर एसियाको र दक्षिण एसियाको भूराजनीतिमा समेत व्यापक बदलाव आएको थियो । नेपालको छिमेकमा सिक्किमलाई भारतमा विलय गराइएको थियो, पूर्वी पाकिस्तान टुक्रिएर बंगलादेश बनेको थियो । दक्षिण एसियाको सामरिक नक्सा नै बदलिइरहेको थियो । इन्दिरा गान्धीले संकटकाल लगाएर सबै विरोधीलाई एकएक गरी जेलमा हाल्न सुरु गरेकी थिइन् । बीपीका निकटतम् सहयोगीहरू सुशील कोइराला लगायतको गिरफ्तारी सुरु भएको थियो । भारतमा बस्न असहज भएपछि बीपीलाई सहजताका लागि लन्डन वा अन्त जहाँ पनि जान सक्ने अवस्था थियो, तर अब स्वदेश फिर्ती प्रमुख कुरा थियो । त्यो एउटा चुनौती थियो र थियो अवसर पनि । त्यो चुनौतीलाई अवसरमा बदल्न सकिन्छ भन्ने उत्साहसाथ नेपाल फर्केका उनलाई सोझै आठ वर्षअगाडि थुनिएको सुन्दरीजल कारागारमै पुर्याइएको थियो । बीपीले त्यति बेला बारम्बार भनेका छन्, बेलायतमा राजनीति गर्नेले चुनाव हार्ने जोखिम लिनुपर्दछ । भारतमा संकटकाल लागेको बेला जेल जाने जोखिम लिनुपर्दछ । नेपालमा त ज्यान गुमाउने जोखिम लिनुपर्दछ । १४ वर्षकै उमेरमा अंग्रेजको जेलको सामना गरेका बीपीका लागि ज्यानको बाजी लगाउनु ठूलो कुरा थिएन । मृत्युको मुखबाट अनेकन् पटक चाहे तरुण वयमै क्यान्सरलाई जितेर होस् वा विराटनगरको मोर्चामा २००७ सालमा कमान्ड सम्हाल्दा होस् फुत्केका बीपीका लागि फाँसी वा जेल नौलो कुरा थिएन । बीपीका प्रिय नाटककारमध्येका नोबेल पुरस्कार विजेता युजिन ओनिलको एउटा नाटक छ लेजेरस लाफ्ड । उक्त नाटकमा लेजेरसले फाँसीमा चढ्ने बेला माफी पाएको हुन्छ । उसको माफीका कारक हुन्छन् जिसस । फाँसीमा चढ्नुअगाडि लेजेरसले मृत्यु अनुभव गरिसकेकाले जिससले सजाय मिनाहा गरिदिन्छन् । अनि ऊ हाँसेको हाँस्यै हुन्छ । कसैका अगाडि पनि हाँस्नबाट रोकिन्न । लेजेरसलाई बाँकी जीवनभरि हाँसिरहन आएको त्यो आत्मबलसँग बीपीले आफ्नो जोखिम मोल्न सक्ने आत्मबलको तुलना गर्दै भनेका छन्, जुन मान्छेले मृत्युलाई देखिसकेको छ अनि मृत्यु फर्केर गएको छ, त्यसको भीषण रूप जसले देखिसकेको छ, त्यसलाई साहस भएन भने अरू कसलाई हुन सक्छ ?यस्तो परिस्थितिमा व्यापक मन्थनपश्चात् बीपीले नेपाल फर्कने निर्णय लिएका थिए । के त्यो पर्दाभित्र वा बाहिर कतै कोहीसँग गरिएको सम्झौताको उपज थियो ? राजासँग गरिएको कुनै भित्री साँठगाँठ वा गठबन्धनको उपज थियो ? के हतारिएर राजासँग आत्मसमर्पण गर्न लागिएको थियो वा विदेशी शक्तिको आडमा चालिएको कदम थियो ? यस्ता अनेकन् प्रश्नको घेरामा स्वदेश फिर्तीको कदम परेको थियो । बीपीकै शब्दमा त्यो कदम (आत्म) विश्वास र विश्लेषणमा आधारित थियो । मनको आवाजको निर्देश थियो । बीपीले अब हामी नेपाल फर्कन्छौं भन्ने वक्तव्यमा भनेका छन्, हामीले विदेशबाट हतियार उठायौं, गएर के भन्ने भनेर साथीहरूले सोधेका छन् । बीपी बिनाअलमल कुरा नचपाई प्रस्ट भन्छन्, यो सशस्त्र क्रान्तिको जिम्मेवार को ? यसमा मेरो भनाइ यति नै छ, २०१७ साल पौष १ गतेको कदमले हाम्रो सारा अधिकारको हरण गर्यो, त्यसको स्थापनाका लागि हामीले बाध्यतावश सशस्त्र बाटो अपनाउन पर्यो । तसर्थ यसको जिम्मेवारी त्यही घटनालाई जान्छ । यसका निम्ति हामीलाई दोष दिने ठाउँ छैन । अधिकारप्राप्तिका लागि प्रतिरोध गर्नु हाम्रो अधिकार हो । मानौं कुनै घर सशस्त्र डाँकाले कब्जा गरेको छ, अनि घरको मान्छेले सुरक्षाका लागि बन्दुक उठाउँदछ, यस अवस्थामा तैंले बन्दुक किन उठाइस् भनेर डाँकाले भन्न पाउँछ ? (२०३३ सालमा नेपाल फर्किनुअघि दरभंगामा गरिएको टेप वार्ता, जुन अब म स्वदेश फर्किन्छु शीर्षकमा प्रकाशित भएको थियो ।)केहीले आशंकासमेत गरे, अब बीपीले नेपाल गएर राजासँग माफी माग्छन् भनेर । बीपीको मान्यता प्रस्ट थियो, राजासँग बराबरीमा बसेर वार्ता गर्ने, कुनै एक पक्षले माफी माग्ने वा अर्को पक्षले माफी दिने भन्ने थिएन । को तल वा को माथिको सवाल झनै थिएन । २००७ सालको क्रान्तिले प्रतिपादन गरेको सिद्धान्तको पालनाको कुरा थियो । जनशक्ति र राजशक्तिको अनुपम मेलले २००७ सालको क्रान्ति सम्पन्न भएको थियो । २००७ सालको क्रान्तिको उपलब्धिलाई राजाले २०१७ सालमा हठपूर्वक आफ्नो मात्र भागमा पारेका थिए, सधैं यसको निरन्तरता सम्भव थिएन । बीपीले त्यो कुरा बिनाडर निर्धक्क राजासँग राख्छु भने । नभन्दै बीपी नेपाल आएको पाँचौं महिनामा विशेष इजलास खडा गरियो र उनलाई कठघरामा उभ्याइयो । राजालाई भेट्नुभन्दा पहिले उनले त्यो कुरा आफूलाई राजाले देशद्रोही सावित गर्न खडा गरेको इजलासमा राखे ।अदालतमा बीपीले आफूले गरेको क्रान्तिको आह्वानको स्पष्ट र खुला बचाउ गरे । त्यसको नैतिक जिम्मेवारी लिए । कांग्रेसका नाममा हतियार उठाउने सबैले विगतप्रति पश्चात्ताप होइन, गौरव अनुभूति गर्न पाए । त्यो इजलास २०३४ का वैशाख र जेठ गरी दुई महिना बस्यो । जेठको दोस्रो हप्ता मात्र राजासँग बीपीको भेट भयो । राजासँगको आमनेसामने भेटमा बीपीले तिनै कुरा दोहोर्याए । आफ्नो स्वास्थ्यभन्दा देश र जनताको स्वास्थ्यको ज्यादा महत्त्वपूर्ण भएको कुरा गरे । बीपीलाई स्वास्थ्यसमेतका कारण २०३४ जेठमा रिहा गरियो । उनी २०३४ कात्तिकमा अमेरिकाबाट उपचार गरेर फर्किए । सुवर्णशमशेरले कार्यवाहक सभापतिको नासो बीपीलाई फिर्ता गरे । कांग्रेस पार्टीको कार्यवाहक सभापतिमा कृष्णप्रसाद भट्टराई नियुक्त भए । त्यही बेला पटनामा बीपीले म फेरि जेल पर्न सक्छु भन्ने वक्तव्य जारी गरे । उक्त वक्तव्यमा उनले भनेका छन्, राष्ट्रिय एकता नभई नेपालले नयाँ सन्दर्भमा आफ्नो कुनै भूमिका पूरा गर्न सक्दैन । तसर्थ म राष्ट्रिय एकतामा विशेष जोड दिन चाहन्छु । विभिन्न राजनीतिक पार्टी वा व्यक्तिहरू वा नेताहरू र आम जनताबीच आधारभूत राजनीतिक मूल्यको आधारमा एकता हुन आवश्यक छ । मेरो विचारमा त्यस्तो राष्ट्रिय एकताको जग जनताको पूर्ण आस्था भएका जनप्रिय संस्थाहरू नै हुन् । तसर्थ त्यस्ता संस्थाहरू निर्माण गर्नु नै आजको आवश्यकता हो । राष्ट्रिय मेलमिलाप अघि र पछिका वक्तव्यहरू हेर्दा बीपी कुनै आरोपआलोचनामा नभएर आत्मस्वीकारोक्तिका साथ देश र नरेशसँग संवाद गर्न तत्पर र आतुर रहेको देखिन्छ । त्यहाँ एउटा देशभक्त नेताको सचेत जागरुकता छ, युगको आवाज छ र राष्ट्रिय एकताको आह्वान छ । राष्ट्रियता, प्रजातन्त्र र विकासका बुनियादी आधारहरूको तत्कालीन प्रवाह छ । यी सबै कुराबारे बहस भइरहँदा के भारतमा संकटकाल लागेकाले त्यहाँ बस्न असहज भएर मात्र बीपी नेपाल आउन लागेका थिए त ? भन्ने प्रश्नको उत्तर पनि खोजिनुपर्दछ । बीपी नेपाल आउने उपयुक्त अवसरको खोजी गर्दै थिए । राजालाई के भन्ने, जनतालाई के भन्ने, पार्टी कार्यकर्तालाई के भन्ने ? राजाको नेतृत्वको व्यवस्थाको खिलाफमा कांग्रेसले भर्खर हतियार उठाएको छ, जनताले सत्तापक्षबाट डेढ दशकमा सोचे जस्तो प्रगति देख्न पाएका छैनन्, प्रतिपक्ष नेताहरू निर्वासनमा छन्, पार्टी कार्यकर्तामा विरक्ति र बेचैनी छ । राजा वीरेन्द्रले बीपीलाई रिहा गर्दा सुवर्णशमशेरले दिएको वक्तव्यमा उल्लेख भएका कुरातर्फ कदम चाल्ने केही संकेत दिइरहेका थिएनन् । उल्टो, व्यवस्थावादीहरू बीपीलाई फाँसीको सजाय हुनुपर्दछ भनेर आवाज बुलन्द गर्दै थिए । बीपीका समकक्षी एसिया, अफ्रिका र ल्याटिन अमेरिकाका धेरै राजनेता मारिएका थिए । बडो अन्योल र आशंकाको माहोल थियो । तर त्यस्तो चुनौतीलाई बीपीले अवसरमा बदल्ने संकल्प गरे । एउटा कुशल माझीले जसरी विशाल आँधीबेहरीलाई आफूअनुकूल बनाए । भारतमा संकटकाल लाग्नु र बीपी नेपाल फर्किनु एउटा संयोग थियो । संकटकाल सहायक कारण थियो । मूल कारणहरू त आठ वर्ष लामो निर्वासनमा गरेका कार्य, भोगाइ अनि सिकेका पाठहरू थिए । दरभंगामा गरिएको टेपवार्तामा उनले प्रस्ट भनेका छन्, युद्ध भनेको हार्ने कुरा मात्र होइन । कुनै पनि युद्ध भनेको लडाइँहरूको क्रमिक रूप नै हो । मैले लडाइँ हारेको छैन । आत्मबल गुमाएको पनि छैन । यो निकै गर्वको विषय हो । ती महत्त्वपूर्ण आठ वर्षले निर्वासनको उपलब्धि र असफलताको प्रस्ट सीमारेखा कोरेका थिए, उनकै उपन्यास तीन घुम्ती को जीवनपथमा गुडिरहेको कुनै पनि डेग निर्णयले उठ्छ भनिएझैं । स्वदेश फिर्तीको त्यो निर्णय अब कुनै पनि घटनाले वा दुर्घटनाको आशंकाले रोकिन सक्थेन । बीपीलाई आफ्नो ज्यानको सुर्ता अब ठूलो कुरा थिएन । २०१७ पुस १ गते छिनिएको जनअधिकार प्राप्तिको लडाइँलाई देशभित्रै शान्तिपूर्ण संघर्षबाट सुरु गर्ने कृत संकल्प थियो । यस्तै निर्णय तीन दसकअगाडि दार्जिलिङमा वकालत गरेर बस्दा २००३ सालमा पनि बीपीले गरेका थिए, र नेपाललाई राणा शाहीबाट मुक्ति दिलाउने आन्दोलनको नेतृत्वदायी सुरुआत भएको थियो । बीपीले राजासँग मेरो घाँटी जोडिएको छ भने । यसका अनेकन् अर्थ लगाइए । बीपीको आशय थियो, राजा वीरेन्द्रका हजुरबुवा त्रिभुवन र कांग्रेसले प्रजातन्त्रका लागि सँगै लडेको थियौं । म कांग्रेसको प्रतिनिधि पात्र हुँ । प्रजातन्त्रको लडाइँमा हामी एकै ठाउँ थियौं र अब पनि हुनुपर्दछ । बीपीले राजासँग घाँटी जोडिएको छ भन्नुको अर्थ तानाशाह राजाका सबै कदम ठीक छन्, म उनीसँगै डुब्न तयार छु भन्ने किमार्थ थिएन । बीपीको राजाराजसंस्थाप्रतिको स्वीकारोक्ति बिनासर्त कहिल्यै थिएन । उनका सर्त थिए विधान मान्ने राजा, कानुनको अधीनमा बस्ने राजा अर्थात् संवैधानिक राजा, गल्ती नगर्ने राजा, बेलायतको जस्तो पूर्ण वैधानिक राजा । कानुन अन्तर्गत नबस्ने राजाले जनताको भलाइ त गर्दैनन् नै, आफ्नै पनि दीर्घकालीन भलाइ गर्दैनन् । यसमा बीपी २००७ साल अगाडिदेखि नै प्रस्ट थिए । बीपीको बुझाइमा राजसंस्थाको एउटा उपयोगिता भने थियो आधुनिक राज्यका लागि आवश्यक संस्थाहरू निर्माण नहुन्जेल राजा राष्ट्रिय एकताको प्रतीक हुन सक्छन् । राजाले अधिकार त्याग नगर्दासम्म त्यस्ता जनप्रतिनिधिमूलक संस्थाहरू बन्न सक्थेनन् । बीपी त्यस्ता संस्था आफ्नै आँखाअगाडि चाँडो निर्माण होऊन् र गर्न सकिऊन् भन्नेमा थिए । २०४७ सालको संविधानले त्यो दिशामा मार्गप्रशस्त गर्यो । २०३२ जेठको तरुण मा बीपीको अन्तर्वार्ता प्रकाशित छ, जसमा पत्रकारको एउटा प्रश्न छ, के तपाईंहरूको क्रान्तिको लक्ष्य राजालाई समाप्त गर्ने हो ? बीपीको सपाट उत्तर छ, होइन । हाम्रो मूल लक्ष्य प्रजातन्त्र हो । हाम्रो संघर्ष पनि त्यही लक्ष्यप्राप्तिका लागि हो । हाम्रो प्रजातान्त्रिक विश्वासमा जतिसुकै ठूलो व्यक्ति पनि जनताभन्दा ठूलो हुँदैन । एक जना व्यक्तिको निहित स्वार्थपूर्तिको खातिर सम्पूर्ण नेपालीको भाग खोस्न सकिँदैन । देशलाई राजाको भन्दा जनताको हितको खाँचो छ । राजाले यो मौलिक धारणा बुझेको खण्डमा उनी फ्याँकिने प्रश्न उठ्दैन । तर संघर्षको आँधीमा केके हुन्छ, त्यो अहिले नै म भन्न सक्दिनँ । हामी कुनै पनि मूल्यमा जनअधिकार त्याग्न सक्दैनौं । हामीलाई राजाको भन्दा जनताको बढी चिन्ता छ । मूल लक्ष्य प्रजातन्त्रमा बाधा दिएको दिन राजसंस्थाको भविष्य समाप्त हुने त पक्कापक्की नै थियो । २०३७ चैत ५ मा नेपालगन्जमा आयोजित सभामा बीपीले भनेका छन्, नेपाल राष्ट्र बनिसकेको भए संसद्, शासन प्रणाली, न्यायपालिका, कार्यपालिका लगायतका राष्ट्रियताका अरू अंग वा संस्थाहरू सञ्चालन भएका भए र राष्ट्रलाई बचाउन सक्ने अवस्था भएको भए त्यसबखत राजाको जिम्मेवारी र भूमिका कम हुने थियो । तर नेपालमा केही पनि भएन । यहाँ त केवल एउटा राजामाथि राष्ट्रको जिम्मेवारी थोपरिएको जस्तो अवस्था छ । हाम्रो पार्टीलाई यो बीस वर्ष चल्न दिएको भए, बीस वर्षसम्म संसद् रहेको भए, न्यायपालिका, कार्यपालिका स्वतन्त्रतापूर्वक चल्दै गएका भए र मुलुकको उत्थानको कार्य भइरहेको भए राजाको भूमिका घटे पनि देशलाई कुनै खतरा हुने थिएन । अन्तिम सन्देशमा बीपीको भनाइ छ, हामी सिद्धान्तमा सम्झौता गर्दैनौं, तर हामी आफ्नो उद्देश्य पूरा गर्ने उपायमा सम्झौता गर्दछौं । राष्ट्रिय मेलमिलापको कदमबारे उनले भनेका छन्, म पाँच वर्ष पहिले आउँदा जुन वातावरण थियो, त्यसमा वैचारिक परिवर्तन ल्याउन बडो गाह्रो थियो । हामीले १७ वर्ष पहिलेदेखि एउटा कुरा हेरिरहेका थियौं, राजा र हाम्रो संघर्ष थियो । अब मैले त्यस्तो आक्रमणको लक्ष्यलाई अलिकति विचलित गरिदिएँ । मैले वैमनस्य कम गराएँ, पार्टीभित्र र पार्टीबाहिर पनि त्यस्तो गराउन हामीलाई गाह्रो थियो । बीपीलाई आफ्नो कदम अनुसार जनमत संग्रहपश्चात् संविधान संशोधन गरेर राजाले जनअधिकार फिर्ता गर्न गरेको आनाकानी चित्त बुझेको थिएन । बीपीले जनमत संग्रहपछिको देशदौडाहामा बारम्बार भनिराखे, अब यो पञ्चायती संविधान धेरै दिन टिक्दैन । यो संविधान टिकाउँछु भनेर राजाले जिद्दी गरे भने राजा पनि रहँदैनन् । २०४६ सालमा त्यो क्षण आइपुग्यो । २००७ सालको क्रान्तिले प्रतिपादन गरेको सिद्धान्तको पुनः एक पटक विजय भयो । संसद्का लागि तीनवटा निर्वाचन भए, बिस्तारै बीपीले परिकल्पना गरेका आधुनिक संस्थाहरूले आकार लिँदै गए । राष्ट्रको जीवनमा राजसंस्थाको सर्वोपरिता घट्दै गयो । राष्ट्रिय मेलमिलाप पचास वर्ष पुग्न लाग्दा राष्ट्रिय राजनीतिक परिदृश्यमा बदलाव आएको छ । अन्तर्राष्ट्रिय भूराजनीति झन् चलायमान बनेको छ, नयाँ विश्व व्यवस्थाका लागि अति शक्तिराष्ट्रहरूबीच सम्प्रभुताको लडाइँ चलेको छ । राजाको बिदाइ भएको १५ वर्ष भइसकेको छ । देशमा तेस्रो राष्ट्रपतिको कार्यकाल चल्दै छ । बीपीले स्थापना गरेको संस्था नेपाली कांग्रेस पुनः एक पटक नेपाली राजनीतिको केन्द्रमा छ । अहिले राष्ट्रियता, लोकतन्त्र र विकास (समाजवाद) को समयानुकूल व्याख्याभन्दा व्यवहार अपरिहार्य भएको छ । यत्रो राजनीतिक उपलब्धिपछि पनि जनतामा व्याप्त निराशाको हरण र उचित सम्बोधन अति आवश्यक छ । राष्ट्रिय स्वार्थ गाँसिएका जनप्रतिनिधिहरूको संस्था केन्द्र र प्रदेशका संसद् अनि पालिका सभाहरू थप रचनात्मक र ऊर्जाशील हुनुपर्दछ । त्यसैले राष्ट्रिय एकता र मेलमिलापका लागि राष्ट्रिय शक्तिहरूबीच अधिकतम मतैक्यसहित सार्थक पहलकदमी जरुरी छ । नेपाली कांग्रेस पार्टीले त्यस कार्यको नेतृत्व गर्नु जनमतको र कांग्रेसको ऐतिहासिक परम्पराअनुकूल पनि हुनेछ ।"
आत्मरतिबाट बाहिर आओस् कांग्रेस,"२०१५ सालको आम निर्वाचनपछि दुईतिहाइ बहुमतसाथ नेपाली कांग्रेसका संस्थापक नेता बीपी कोइरालाले सरकारको नेतृत्व गरिरहेका बेला राजा महेन्द्रले कु गरेर पञ्चायती व्यवस्था लागू गरे । प्रजातन्त्रको हत्यासँगै जेल परेका बीपी २०२५ सालमा रिहाइपछि उपचार गर्न भन्दै भारत जानुभयो । भारत निर्वासनमा ८ वर्ष बसेपछि बीपीले नेपालमा बढ्दो राजनीतिक ध्रुवीकरण र वामपन्थीहरूको हालीमुहाली देखेर प्रजातन्त्र प्राप्तिका लागि स्वदेशमै बसेर संघर्ष गर्ने अठोट गर्नुभयो । र, राष्ट्रिय मेलमिलापको नीति लिई २०३३ पुस १६ गते गणेशमान सिंह लगायतका नेताहरूसहित भारतबाट फर्किनुभयो ।बीपीले मेलमिलापको नीतिसहित काठमाडौं आउँदै गर्दा देश राष्ट्रिय संकटमा रहेको र यसले गर्दा राष्ट्रिय अस्तित्व नै समाप्त हुने स्थिति आएको उल्लेख गर्नुभएको थियो । भारतले सिक्किम विलय गरेसँगै नेपालमा पनि यस्तो चलखेल हुने बुझेरै बीपी राष्ट्रियता र मेलमिलापको नीति अँगाल्दै स्वदेश फर्किनुभएकामा दुई मत छैन ।बीपीले ठूलो हृदय बनाएर, २०१५ सालमा पाएको जनमतको घमन्ड नगरी सबैलाई विगतका अप्रिय विवाद, अनुभव र मतभिन्नता बिर्सेर एकताको सूत्रमा बाँधिने पहल गर्नआह्वान गर्नुभएको थियो । राष्ट्र रहेन भने हामी रहन्नौं भन्ने भावनाले प्रेरित बीपी काठमाडौं आइपुग्दा पुनः पक्राउ पर्नुभयो, तैपनि प्रजातन्त्र प्राप्तिको आन्दोलनलाई निरन्तरता दिनुभयो । दक्षिण एसियामा देखिएको त्यति बेलाको राजनीतिक संक्रमणबाट नेपाललाई बचाउन आफूमाथिको मृत्युदण्डको मुद्दालाई बेवास्ता गर्दै स्वदेश फर्किएका बीपी राजनीतिक दल र त्यति बेलाको राजशक्ति मिल्नुपर्ने अडानमा प्रस्ट हुनुहुन्थ्यो ।२०४७ सालको संविधान बन्दा बीपीको देहावसान भइसकेको भए पनि उहाँले अँगालेको नीति अनुसार नै त्यति बेला नेपाली कांग्रेसका नेता कृष्णप्रसाद भट्टराईको पहलमा नेपालको संविधान२०४७ जारी भयो । संविधान अनुसार कार्यपालिका, व्यवस्थापिका र न्यायपालिकाबीच शक्ति पृथकीकरणको अभ्यास सुरु भए पनि त्यसपछि नेपाली कांग्रेसभित्र देखिएको अस्वस्थ प्रतिस्पर्धाले पार्टीलाई नै नोक्सान गर्दै गयो । तत्कालीन अवस्थामा गिरिजाप्रसाद कोइराला र कृष्णप्रसाद भट्टराईबीचको तनाव अनि सर्वमान्य नेता गणेशमान सिंहको निष्क्रियतापछि नेपाली कांग्रेसको दुर्दशा सुरु भएको हो ।संविधानमाथि धावा बोल्ने शक्ति माओवादीले सशस्त्र युद्ध गर्दै अशान्ति मच्चाउन थालेपछि र दरबार हत्याकाण्डपछि नेपाली राजनीति झन् खराब अवस्थामा पुग्यो । २०६२६३ सालको जनआन्दोलनपछि मुलुकमा नेपाली कांग्रेसको नेतृत्वमा गणतान्त्रिक व्यवस्थाको सूत्रपात भयो । संविधानसभाबाट संविधान जारी गर्ने कामको नेतृत्व पनि नेपाली कांग्रेसले नै गर्यो ।गणतन्त्रमा जाँदै गर्दा नेपाली कांग्रेसले बीपीको नीति छोडेको आरोप लगाइए पनि संविधानसभाबाट संविधान जारी गर्नुपर्छ भन्दै सात दशकअगाडि बीपीले उठाएको मुद्दाको सम्बोधन भने नेपाली कांग्रेसबाटै भएको थियो ।अहिलेका चुनौतीअहिले राजनीति देश र जनताका लागि भन्दा पनि व्यक्ति र परिवारमा केन्द्रित भइरहेको छ । यो अवस्थामा बीपीको अभाव झनै खड्किन थालेको छ । नेपाली कांग्रेसको सिद्धान्तका प्रतिपादक बीपीकै मार्गनिर्देशनमा अहिलेसम्म यो पार्टी हिँडेको दाबी गरिए पनि पछिल्लो समय त्यो नेतृत्वको कमी गहिरो गरी महसुस हुँदै गएको छ । बीपीले कहिल्यै कसैलाई काख र कसैलाई पाखा नगरेकैले नेपाली कांग्रेसको इतिहास बलियो र सुदृढ थियो । तर अहिले नेपाली कांग्रेसको नीति के हो, कार्यदिशा के हो भन्ने तमाम प्रश्नको जवाफ दिने हैसियत नेतृत्वमा नभएको जस्तो अनुभूति हुन्छ । अहिले पार्टीभित्रै बेमेल छ । एकले अर्कालाई अस्वीकार गर्ने प्रवृत्ति हावी भइरहेको छ । नेपाली कांग्रेसलाई अब साँच्चिकै बीपीले परिकल्पना गरेको जस्तो बनाउने हो भने हामी सबै एकजुट हुनुपर्छ । बीपीले जस्तै विगतका तीतामीठा कुरा बिर्सेर राष्ट्र र राष्ट्रियता बलियो बनाउन र जनताको जनजीविकाका सवालहरूलाई सम्बोधन गरेर अगाडि बढ्नका लागि संकल्प गर्न जरुरी भइसकेको छ ।नेपाली राजनीतिमा दिनानुदिन चुनौतीहरू थपिँदै छन् । विगतमा थोरै राजनीतिक दलहरू थिए, कांग्रेस, कम्युनिस्ट र राजावादी भन्दा पुगिहाल्थ्यो । तर, हामीले संविधानमै बहुदलीय व्यवस्थाको अभ्यास बमोजिम नयाँ राजनीतिक दलहरू नयाँ विचारसहित नेपाली समाजमा स्थापित भइरहेका छन् । त्यसले गर्दा विगतमा सीमित राजनीतिक दलहरूको विकल्पहीनताबाट अब आम जनतासँग पनि छनोट गर्ने प्रशस्त आधारहरू बन्न थालेका छन् । हामीले पुरानै कार्यशैली अपनायौं भने आउँदा दिनमा नेपाली कांग्रेसका लागि अवस्था त्यति सहज हुनेछैन । त्यसैले गुटउपगुटभन्दा माथि उठेर बीपीले गरेको परिकल्पनालाई साकार पार्नका लागि एक पाइला मात्रै अगाडि बढाउने हो भने पनि सफलताको सिँढी चढ्न हामीलाई धेरै बेर लाग्नेछैन । होइन भने दिवस र स्मृति दिवस आउँदा एक मिनेट मौन धारण गर्ने, त्यस दिनका सञ्चारमाध्यमका हेडलाइन बनाउने अनि पुष्पगुच्छा अर्पण गरेका तस्बिर सामाजिक सञ्जालमा पोस्ट गर्ने काममा मात्रै सीमित हुने पक्का छ । नेपाली कांग्रेस जहिले पनि सहमति, सहकार्य र एकताको हिमायती भएका नाताले अहिले देखिएका तमाम समस्याको समाधानका लागि राजनीतिक दलहरू र नागरिक समाजसहित सबै शक्तिलाई साथमा लिएर अगाडि बढ्ने कामको नेतृत्व गर्न जरुरी छ ।अहिले नेपाली समाज निराश र अस्तव्यस्त अवस्थामा छ । यस्तो बेला नेपाली कांग्रेस आत्मरतिमा रमाउने होइन कि समाज र देशलाई दिशा दिनमा योगदान गर्नका लागि सबै मिल्ने र सबैलाई मिलाउने काम गर्न सक्नुपर्छ । अनि मात्र साँच्चिकै हामीले झन्डै पाँच दशकदेखि मनाउँदै आएको राष्ट्रिय मेलमिलाप दिवसको सार्थकता हुनेछ । विदेश काम गर्न जान पाऔं भन्ने युवाहरूले देशभित्रै ज्यान गुमाउनुपर्ने दुःखद अवस्था छ भने अन्तर्राष्ट्रिय परिस्थिति २०३३ सालको भन्दा अरू जटिल हुँदै गएको छ । शक्तिशाली रुसको आक्रमण झेलिरहेको युक्रेनले अस्तित्वको लडाइँ लड्नुपरिरहेको छ । इजरायलगाजा द्वन्द्वले विश्व राजनीतिका अप्ठेराहरू झन् अरू छर्लङ्ग पारिरहेको छ । हाम्रा दुई छिमेकी भारत र चीन विश्वशक्ति बन्न प्रतिस्पर्धा गरिरहँदा हामी भने खाद्यान्न र अत्यावश्यक वस्तुमा परनिर्भर हुँदै गएका छौं । व्यापार घाटा बढेको छ । दैनिक सयौं युवा रोजगारी र पढाइका लागि विदेश गइरहेका छन् । महिला, दलित, जनजाति लगायतका समुदायविरुद्ध भेदभाव कायमै छ । हामीसँग समय छैन । अब कांग्रेसले आउँदा दस वर्षभित्र देशको रूपान्तरण गर्ने, अल्पविकसित स्थितिबाट मुलुकलाई विकासशील मुलुक बनाउने, देशभित्रै रोजगारी र उद्यमशीलता बढाउने, सार्वजनिक शिक्षा र स्वास्थ्य क्षेत्रमा आमूल सुधार ल्याउने स्पष्ट एजेन्डा अगाडि ल्याउनुपर्छ । देश निर्माणका लागि कुनै पनि शक्तिलाई बहिष्कार गर्नु हुँदैन । सबैसँग हातेमालो गरेर अगाडि बढ्नुपर्छ । त्यसैले राष्ट्रिय एकता र मेलमिलापको नीति नेपाली कांग्रेसका लागि मात्रै हैन, सिंगो मुलुकका लागि अरू बढी सान्दर्भिक हुन पुगेको छ ।प्रतिनिधिसभाकी पूर्वसदस्य संग्रौला कांग्रेसकी केन्द्रीय सदस्य हुन् ।"
सडक निर्माणमा वन बाधक कि ढिलाइ गर्ने बहाना ?,"कालीगण्डकी करिडोरको गैंडाकोटराम्दीमालढुंगा खण्डमा चार वर्षसम्म रूख काट्ने अनुमति नपाएपछि यथास्थितिमै निर्माणको काम अघि बढाइएको थियो । गैंडाकोट खण्डमा ०७५ बाट सुरु भएको आयोजनामा चार वर्षसम्म रूख कटानको समस्या समाधान भएन । अहिले सडक साँघुरो नहुने गरी मापदण्डअनुसार काम अघि बढाइएको आयोजनाका योजना प्रमुख शंकर पौडेलले जनाए । ०७९ सालसम्म रूखको समस्या समाधान भएन, यस अवधिमा वन विभागमा धेरै धायौं, गौरवको आयोजनामा अझ सहज हुनुपर्ने भनेर पहल भयो, पौडेलले भने, यसबाट कुनै समाधान नभएपछि रूख नकाटी सडक बनायौं । ठेक्का समय कम हुने र त्यस अवधिभित्र रूख काट्ने सहमति ल्याउन सक्ने अवस्था नहुँदा रूख नकाटी काम अघि बढाउन बाध्य भएको उनले बताए । रूख कटानका लागि ईआईए अध्ययनमा रूखको संख्या र रूखको प्रकार उल्लेख गरिन्छ । तर ईआईए गर्नेबित्तिकै त्यसको व्यवस्थापनमा बजेट पर्ने हुँदैन । चारपाँच वर्षअघिको ईआईए हुन्छ, बजेट व्यवस्थापन गर्न चारपाँच वर्ष लाग्छ, उनले भने, यस अवधिमा रूख बढ्ने र संख्या थपिने हुन्छ । वनले आफ्नो नियमअनुसार गर्नुपर्ने काम समयमै गरिदिएदेखि धेरै समस्या नआउने उनको दाबी छ । अहिलेसम्म गैंडाकोटमालढुंगा खण्डको भौतिक प्रगति ६० प्रतिशत छ । ०८१८२ मा सक्ने लक्ष्य लिए पनि त्यस अवधिमा काम सकिने देखिँदैन । वनले प्रक्रिया पूरा गर्दा पनि समयमै रूख काट्ने अनुमति नदिँदा धेरै आयोजनामा प्रभाव परेको सडक विभागका महानिर्देशक सुशीलबाबु ढकालले जनाए । वनका कर्मचारीले प्रक्रिया पूरा गरेर जाँदा पनि छिटोछरितो रूपमा काम गरिदिन्नन् । यो साझा कार्यक्रम हो, छिटो कार्यान्वयन गरौं भन्ने हुँदैन, उनले भने, हाम्रा आँखाले गलत देखेका हुन सक्छन् । तर कर्मचारी सहयोगीमैत्री छैनन् । वन क्षेत्रभित्र रहेको जग्गा सरकारले बाटो बनाउँदा पनि आफ्नै निकायले भोगाधिकार लिएर मात्र काम गर्नुपर्ने बाध्यता रहेको उनको गुनासो छ । तयारीबिना ठेक्का गर्दा यस्तो समस्या आयो भन्नेमा आंशिक सत्यता मात्र छ, यसका लागि छुट्टै बजेट व्यवस्थापन गरेर तयारीको काम गर्नुपर्छ । यसमा रूख कटान गर्नुपर्ने भए आयोजनाको ठेक्का हुनुअघि त्यसको व्यवस्थापन गर्नुपर्छ, उनले भने, अहिले भएकै ठेक्कामा रूख काट्ने काम पनि राखिएको हुन्छ । रूख काट्दा वातावरणमा पर्ने असरको लेखाजोखा गरिएको भए पनि कटानको प्रक्रियालाई पनि महिनौं लगाइन्छ । अहिले फास्ट ट्र्याक, कमलाकञ्चनपुर (पूर्वी खण्ड), कालीगण्डकी करिडोर (गैंडाकोटमालढुंगा खण्ड), मध्यपहाडी, मदन भण्डारी राजमार्ग, नौबिसेमुग्लिङ खण्डमा समस्या छ । कानुनी प्रक्रिया केही झन्झटिला भए पनि ईआईए गरेरै काम गर्नुपर्ने वन तथा वातावरण मन्त्रालयका सहसचिव एवं प्रवक्ता बद्रीराज ढुंगानाले बताए । आयोजना प्रस्तावक एउटा हुन्छ, निर्माण गर्ने व्यवसायी अर्कै हुन्छ । रूख काट्न फेरि अर्कैलाई दिइएको हुन्छ, उनले भने, यसले गर्दा पनि केही ढिलाइ भएको हो ।"
'प्रमाण नदेखाएसम्म बक्यौता तिर्दैनौं,प्राधिकरणले लाइन काटिसकेका उद्योग र बक्यौताजगदम्बा स्टिल ४ अर्ब १४ करोड रुपैयाा रिलायन्स स्पिनिङ मिल्स १ अर्ब ९४ करोड रुपैयााघोराही सिमेन्ट १ अर्ब ३६ करोड रुपैयााअर्घाखााची सिमेन्ट १ अर्ब ३१ करोड रुपैयाालक्ष्मी स्टिल ७९ करोड ५९ लाख रुपैयाासर्वोत्तम सिमेन्ट ७३ करोड २२ लाख रुपैयाात्रिवेणी स्पिनिङ मिल्स ८९ करोड ३८ लाखअशोक स्टिल ७८ करोड ३६ लाख रुपैयाासोनापुर मिनरल्स एन्ड आयल ५७ करोड ३८ लाखबाबा जुट मिल ५ करोड ६१ लाख रुपैयाानिगाले सिमेन्ट १४ करोड २१ लाख रुपैयाात्रिवेणी सिन्थेटिक यार्न इन्डस्ट्रिज १५ करोड ६६ लाख रुपैयााहिमाल आइरन एन्ड स्टिल ८ करोड १३ लाख रुपैयााजगदम्बा इन्टरप्राइजेज ४७ करोड ९८ लाख रुपैयााहामा आइरन ११ करोड ५५ लाख रुपैयााएभरेस्ट पेपर मिल २१ करोड ३६ लाख रुपैयााकसमस सिमेन्ट ३५ करोड ८२ लाख रुपैयााशुभश्री अग्नि सिमेन्ट ३८ करोड १० लाख रुपैयााजगदम्बा सिन्थेटिक ४७ करोड ५३ लाख रुपैयााघराना फुड्स ५ करोड ९ लाख रुपैयाासिद्धार्थ पेटप्लास्ट ५ करोड २४ लाख रुपैयााबुटवल सिमेन्ट ३२ करोड ९८ लाख रुपैयाानारायणी स्पात ७८ करोड ४९ लाख रुपैयाा
३ वर्षपछि आईजीसी बैठक बस्दै,"(काठमाडौं)नेपालभारतबीच व्यापार, पारवहन र अनधिकृत व्यापार नियन्त्रणका लागि बनेको सचिवस्तरीय अन्तरसरकारी समिति (आईजीसी) को बैठक बस्ने भएको छ । कोभिडका कारण रोकिएको आईजीसी बैठक ३ वर्षपछि पुनः हुन लागेको हो । प्रत्येक वर्ष हुनुपर्ने बैठक पछिल्लो समय ०७५ वैशाखमा बसेको थियो । तर ०७६ मा बैठक हुन सकेन । २०७७ मा कोभिड सुरु भयो । कोभिडकै बेला ०७७ मंसिरमा भिडियो कन्फरेन्समार्फत वार्ता भयो । त्यसपछि भने आईजीसीको बैठक हुन सकेको छैन । पछिल्लो पटक यही पुस अन्तिम साता पुनः बस्ने गरी तयारी भएको उद्योग वाणिज्य तथा आपूर्ति मन्त्रालयले जनाएको छ । बैठकमा राख्ने एजेन्डाको मस्यौदा अन्तिम चरणमा पुगेको मन्त्रालयका द्विपक्षीय तथा क्षेत्रीय व्यापार महाशाखा प्रमुख रामचन्द्र तिवारीले बताए । अन्तिम मस्यौदा एक साताभित्र टुंगो लाग्ने तिवारीले बताए । दुई वाणिज्य सचिवको नेतृत्वमा बस्ने बैठकको एजेन्डा ड्राफ्ट भइसकेको छ । सबै सरकारी निकाय, निजी क्षेत्रलगायतसँग थप छलफल गरी एक साताभित्र अन्तिम रूप दिन्छौं, सहसचिव तिवारीले भने, वाणिज्य सन्धि पुनरावलोकन, पूर्वाधार निर्माण, स्वदेशी वस्तुलाई बजार पहुँचमा सहजतालगायत विषयमा जोड दिनेछौं । स्वदेशी वस्तुको टेक्निकल प्रमाणपत्रको कुरा पनि छ । भारतले एन्टी डम्पिङ शुल्क र काउन्टर भेलिङ शुल्क लगाउने विषयमा पनि छलफल गरिने जनाएको छ ।आईजीसी बैठक दुई मुलुकको अनुकूलमा एकएक वर्षमा बस्ने प्रावधान छ । व्यापार घाटा, पारवाहन, आयातनिर्यातका क्रममा अवरोध भइरहँदा बैठकले भने निरन्तरता पाउन सकेको थिएन । पछिल्लो समय भने तीव्र तयारी भइराखेको मन्त्रालयले बताएको छ । आईजीसी बैठक बस्नुपूर्ब अन्तर सरकारी समिति (आईजीएससी) बैठक हुन्छ । सहसचिवले नेतृत्व गर्ने बैठक प्रावधानअनुसार ६६ महिनामा बस्नुपर्छ । आईजीएससी प्राविधिक कमिटी भएकाले यसको निर्णय आईजीसी बैठकमा पेस गरिन्छ । त्यसपछि आईजीसी बैठकले थप निर्णय गर्छ । तर यी दुवै बैठकले प्राथमिकता पाउन नसकेको पूर्ववाणिज्य सहसचिव रविकुमार सैंजूले बताए । ट्रान्जिट ट्रिटी, बल्क कार्गो र रेलमार्गका कुरा उठाउनुपर्ने धेरै विषय छन् । दीर्घकालीन समाधानका विषय ट्रिटीमा समावेश गर्नुपर्छ । व्यापार सन्धिकै विषय पनि सम्बोधन हुन सकेका छैनन्, सैंजूले भने, व्यापारमा नयाँनयाँ मुद्दा आउँछन्, तिनको समाधान गर्ने भनेकै आईजीसी बैठकले हो । बैठकको निरन्तरता आवश्यक पनि छ । नेपाल भारतको व्यापारकै कुरा गर्दा आयात निर्यातमा पहिलो नम्बरमा भारत पर्छ । सबैभन्दा व्यापार घाटा भारतसँगै छ । ५ महिनाको अवधिमा भारतसँग मात्रै ३ खर्ब ५२ अर्ब ७६ करोड घाटा छ । चालु आर्थिक वर्षको पहिलो ५ महिनामा भारतबाट मात्रै ६२ प्रतिशत अर्थात् ६ खर्ब ४२ अर्ब २० करोडको आयात भएको छ । निर्यात भने ६७ प्रतिशत अर्थात् ६३ अर्ब २० करोडको भएको भन्सार विभागको तथ्यांकमा छ । व्यवसायीका अनुसार आयात निर्यातका क्रममा सिमामा विभिन्न अवरोध सिर्जना गरिन्छ । त्यसलाई समाधान गर्न यी दुई बैठकले महत्त्वपूर्ण भूमिका खेल्छ । गत कात्तिकमा भारतसँगको वाणिज्य सन्धि स्वतः नवीकरण भयो । हरेक सात वर्षमा संशोधनसहित सन्धि नवीकरण हुनुपर्ने नेपालले लामो समयदेखि कुरा उठाए पनि संशाोधनबिनै नवीकरण भयो । आईजीएससी र आईजीसी बैठकमा वाणिज्य सन्धिको विषयलाई पहिलो प्राथमिकताका रूपमा उठाउनुपर्ने पूर्वउद्योग वाणिज्य तथा आपूर्ति सचिव चन्द्र घिमिरेले जनाए । भारतसँग व्यापार घाटा बढ्दो छ । तर भारतसँगको व्यापार लाभ नेपालले पाउन सकेको छैन । वाणिज्य सन्धि पुनरावलोकन गर्ने विषय पनि छन् । बैठक त्यो एजेन्डामा प्रवेश गर्न सक्नुपर्छ, घिमिरेले भने, विगतमा भएका सम्झौता थाती छन् । नयाँ व्यापार नीति ल्याउनुपर्थ्यो, त्यो पनि भएन ।"
अन्तर्राष्ट्रिय विमानस्थललाई पीपीपी मोडलमा चलाउँदै सरकार,"(काठमाडौं)संस्कृति, पर्यटन तथा नागरिक उड्डयनमन्त्री सुदन किरातीले त्रिभुवन अन्तर्राष्ट्रियसहित नेपालका तीन वटै अन्तर्राष्ट्रिय विमानस्थललाई सरकारले सार्वजनिक निजी साझेदारी (पीपीपी) मोडलबाट सञ्चालन गर्ने तयारी गरेको बताएका छन् । नेपालमा पहिलो पटक वायुयान अवतरण भएको ७५औं वर्ष तथा नेपाल नागरिक उड्डयन प्राधिकरणको रजत जयन्तीका अवसरमा आइतबार सिनामंगलस्थित प्राधिकरणमा आयोजित कार्यक्रममा उनले सरकारले काठमाडौंस्थित त्रिभुवन अन्तर्राष्ट्रिय विमानस्थल, भैरहवास्थित गौतम बुद्ध अन्तर्राष्ट्रिय विमानस्थल र कास्कीको पोखरा अन्तर्राष्ट्रिय विमानस्थललाई पीपीपी मोडलमा सञ्चालन गर्ने निर्णय गरेको जनाए । त्यसका लागि तयार रहन प्राधिकरणका कर्मचारीलाई उनले निर्देश गरे । सरकारले नेपालको नागरिक उड्डयन क्षेत्रका तीन कार्यभार र एक बाटोको अवधारणा अघि सारेको छ, उनले भने, एक बाटो भनेको सबै अन्तर्राष्ट्रिय विमानस्थललाई पीपीपी मोडलमा सञ्चालन गराउने हो । तीन कार्यभार भनेको युरोपियन युनियनले दिएको प्रतिवेदनअनुसार बाह्रबुँदे सुधार गरी कालोसूचीबाट निकाल्ने, यात्रुको हवाई सुरक्षा वृद्धि गर्ने र यात्रुमैत्री सेवा दिनेछ । यस विषयमा प्रधानमन्त्री पनि सहमत भइसकेको र आफ्नो मन्त्रालयले चाँडै पीपीपी मोडलबाट विमानस्थल सञ्चालन गर्नेबारे अध्ययन समिति बनाउने उनको भनाइ छ । सरकारले निजगढमा पनि पहिलो चरणमा दुई र त्यसपछि दोस्रो चरणमा दुई गरी चार वटा धावनमार्ग भएको विमानस्थल निर्माण गरी त्यसलाई पनि पीपीपी मोडलमा सञ्चालन गर्ने उनले जनाए । कर्मचारीतन्त्रबाट विमानस्थल सञ्चालन गर्दा अत्यधिक चुनौती देखिएपछि सरकारले विदेशी कम्पनीको संलग्नतामा विमानस्थललाई पीपीपी मोडलमा सञ्चालन गर्ने निर्णय लिएको उनी बताउँछन् । नेपालमा हाल ३० वटा वायुसेवाले अन्तर्राष्ट्रिय उडान गर्दै आएका छन् । ती वायुसेवाले भैरहवा, काठमाडौं र पोखरालाई १६ मुलुकका ३३ गन्तव्यसँग जोड्दै आएका छन् । प्राधिकरणका महानिर्देशक प्रदीप अधिकारीद्वारा रजत जयन्तीमा सार्वजनिक तथ्यांकअनुसार सन् २०२३ मा हालसम्मकै सबैभन्दा धेरै यात्रु संख्या आवागमन भएको छ । नोभेम्बर २०२३ सम्म नेपालका तीन वटै अन्तर्राष्ट्रिय विमानस्थलमा ४१ लाख ५४ हजार ३ सय ९३ जना यात्रुको आवागमन भएको थियो । यो अघिल्लो वर्षको ११ महिनाको दाँजोमा ४१ प्रतिशतले बढी हो । आन्तरिकतर्फ पनि झन्डै ३८ प्रतिशतले यात्रु आवागमन वृद्धि भएको जनाइएको छ । गत वर्ष नोभेम्बर २०२२ सम्म ११ महिनामा देशभर ५६ लाख ६८ हजार हवाई यात्रुले यात्रा गरेका थिए । यस वर्षको ११ महिनामा यो संख्या ७७ लाख ९४ हजार पुगेको छ ।आन्तरिक र अन्तर्राष्ट्रिय दुवै क्षेत्रमा यात्रुको संख्या सन् २०२३ मा कम्तीमा १ करोड २० लाख पुग्ने प्राधिकरणका अधिकारीहरूको अनुमान छ । नेपालमा आन्तरिकतर्फ १९ वायुसेवाले देशभरका ३५ वटा विमानस्थलमा सेवा दिँदै आएको प्राधिकरणले जारी गरेको वार्षिक प्रतिवेदन पुस्तकमा उल्लेख छ ।"
एपीएफ फाइनलमा,"काठमाडौं (कास) नेपाल एपीएफ क्लब (एपीएफ) प्रधानमन्त्री कप महिला राष्ट्रिय क्रिकेट प्रतियोगिताको फाइनलमा प्रवेश गरेको छ । नेपाली राष्ट्रिय टोलीकी कप्तान इन्दु बर्माको अविजित अर्धशतकबाट प्रेरित एपीएफले आइतबार क्वालिफायर १ मा कोशी प्रदेशलाई ५२ रनले पराजित गर्यो । प्लेयर अफ द म्याच इन्दुले ५० बल खेली ३ चौका र १ छक्का प्रहार गरी ५६ रन बनाएपछि टस हारेर ब्याटिङको निम्तो पाएको एपीएफले त्रिवि क्रिकेट मैदान कीर्तिपुरमा निर्धारित २० ओभरमा २ विकेट गुमाई १ सय ३९ रन बनायो । कप्तान सीता रानामगरले खेलको आक्रामक इनिङ्समा इन्दुले अर्को परिपक्व इनिङ्स खेलेकी थिइन् । सीता र ज्योति पाण्डेले ३८ रन जोडेर एपीएफलाई राम्रो सुरुआत दिलाएका थिए । ज्योतिलाई १२ रनमा कोशीकी कप्तान रुविना क्षत्रीले बोल्ड गरिन् । ज्योतिले १७ बल खेली २ चौका प्रहार गरिन् । रनआउट भएकी सीताले ४५ रन बनाउने क्रममा ३७ बल खेली ३ चौका र २ छक्का प्रहार गरेकी थिइन् । सीता आउट भएपछि इन्दु र रोमा थापाले तेस्रो विकेटमा ७ ओभरमा अविजित ५८ रनको साझेदारी गरे ।जवाफमा आएको कोशीले ४ विकेट गुमाई ८७ रनमात्र बनाउन सक्यो । कोशीकी ओपनर काजल श्रेष्ठ ४ रनमै आउट भइन् । अर्की ओपनर रुविनाले २६ बल खेली ४ चौकासहित २२ रन बनाए । अप्सरी बेगमले सर्वाधिक ३१ रन बनाइन् । उनले ४८ बल खेली २ चौका र १ छक्का प्रहार गरिन् । खेलको अन्तिम बलमा बोल्ड भएकी लाकिता राजवंशीले ३२ बल खेली २ चौकासहित १४ रन बनाए । एपीएफबाट रेखा रावल, सोनु खड्का, सुमन विष्ट र सीताले ११ विकेट लिइन् । कोशीको फाइनल पुग्ने सम्भावना अझै सकिएको छैन । कोशीले सोमबार सुदूरपश्चिम प्रदेशसँग क्वालिफायर २ मा खेल्नेछ र विजेताले एपीएफसँग उपाधिका लागि बुधबार खेल्नेछ । सुदूरपश्चिमले आइतबार भएको इलिमिनेटरमा वाग्मती प्रदेशलाई ९ विकेटले पराजित गर्यो । विन्दु रावलले अविजित ५४ रन बनाएपछि सुदूरपश्चिमले १ सय रनको लक्ष्य १५ ओभरभित्रै पूरा गरेको थियो । प्लेयर अफ द म्याच विन्दुले ४९ बल खेली ७ चौका प्रहार गरिन् । उनले रुवि पोदारसँग ८ ओभरमा ४३ रन जोडेर सुदूरपश्चिमलाई राम्रो सुरुआत दिलाएकी थिइन् । रुविले २२ बल खेली २ चौकासहित १८ रन बनाई मनीषा उपाध्यायको बलमा आउट भइन् । सम्झना खड्का १६ बलमा २ चौका प्रहार गर्दै २१ रन बनाई अविजित रहिन् । यसअघि टस जितेर ब्याटिङ गरेको वाग्मती १९ ओभरमा ९९ रनमा अलआउट भएको थियो । कञ्चन श्रेष्ठले टोलीबाट सर्वाधिक ३६ रन बनाइन् । ४६ बल खेलेकी उनले ५ चौका प्रहार गरिन् । सोनी पाख्रिन १४ तथा हेलिसा गुरुङ र खुसी डंगोल समान १० रनमा आउट भए । सुदूरपश्चिमकी करिश्मा थापाले ३ विकेट लिइन् । उनले सो क्रममा ४ ओभरमा ३२ रन खर्चेकी थिइन् । लक्ष्मी साउद र कप्तान रीतु कनोजियाले २२ विकेट लिए ।"
राष्ट्रिय भारोत्तोलन हुने,"काठमाडौं (कास) नेपाल भारोत्तोलन संघको आयोजनामा २६ औं पुरुष तथा ११ औं महिला राष्ट्रिय भारोत्तोलन प्रतियोगिता पुस २४ गतेदेखि हुने भएको छ । पुरुषमहिलातर्फ सिनियर, जुनियर र युथमा समान १०१० स्वर्णका लागि प्रतिस्पर्धा हुने आयोजक भारोत्तोलन संघका अध्यक्ष रामकृष्ण श्रेष्ठ (बोस) ले आइतबार मध्यपुर थिमिमा आयोजित पत्रकार सम्मेलनमा जानकारी गराए । करिब २ सय ५० खेलाडीले प्रतिस्पर्धा गर्ने र सबैको खाना र बसोबासको व्यवस्था संघले नै गर्ने भएको छ । अन्तर्राष्ट्रिय भारोत्तोलन महासंघ, एसियाली भारोत्तोलन महासंघ र नेपाल भारोत्तोलन संघको नियमअनुसार खेलाइने प्रतियोगिता सञ्चालन गर्न करिब ८६ लाख रुपैयाँ खर्च हुने आयोजकले जनाएको छ । तीनदिने प्रतियोगिताका खेलहरू मध्यपुर थिमिस्थित ठिमी बैंक्वेटमा खेलाइनेछ ।"
भर्टिकल रनमा मेयोङ्बा र राई च्याम्पियन,"(लमजुङ)त्रिभुवन आर्मी क्लबका राजन मेयोङ्बाले राइनासकोट भर्टिकल रन (राइनासकोट उकालो दौड) जितेका छन् । लमजुङको राइनासमा आइतबार आयोजित दौडमा महिलातर्फ पोखराकी प्रिया राई प्रथम भइन् । कुल १० किलोमिटर उकालो दूरीलाई मेयोङ्बाले १ घण्टा १ मिनेट १९ सेकेन्डमा र राईले १ घण्टा १७ मिनेटमा पार गरिन् । सोलखुम्बुका अर्जुन कुलुङ राईले १ घण्टा १ मिनेट २५ सेकेन्डमा पार गर्दै दोस्रो र बझाङका करन रवालले १ घण्टा २ मिनेटमा पार गर्दै तेस्रो भए । महिलातर्फ सुन्दरीजल काठमाडौंकी नीतु तामाङले १ घण्टा २७ मिनेटमा पूरा गर्दै दोस्रो र पोखराकी पदमकुमारी सुनारले १ घण्टा ३१ मिनेटमा पार गरी तेस्रो भइन् । एपिक हिमालय एडभेन्चर ट्रेक काठमाडौं र विश्व प्रख्यात मीरा राई इनिसिएटिभले राइनास नगरपालिका र मेडहिल एग्रो फर्म रिसोर्ट पालुङटार गोरखाको सहयोगमा आयोजना गरेको प्रतियोगितामा महिलापुरुष विजयीले बराबर नगद क्रमशः जनही २५ हजार, १५ हजार र १० हजार रुपैयाँसहित ट्रफी पाए । राइनासकोटमा नगरपालिका प्रमुख खड्गबहादुर गुरुङ, अल्ट्रा धावक मीरा राई, आयोजक एपिक हिमालय एडभेन्चर ट्रेकका म्यानेजर राम थापालगायतले विजयी खेलाडीलाई पुरस्कृत गरे ।राइनास नगरपालिका८, सर्वोदय सेवाश्रमबाट सुरु भएको दौड ढाँडखोला हर्राबोटकटहरबारी हिमालयन एग्रोटुरिजम फार्मबगुवाविजपुर डाँडाठूलीपोखरी फुटबल मैदानभक्तिपार्क मोहोरियाकोटसिद्ध मन्दिरढोकाको मुख भएर राइनास नगरपालिका९, राइनासकोट (१,७५० मि) पुगेर टुंगिएको थियो । तमू ल्होसारको अवसरमा आयोजना गरिएको दौड प्रतियोगितामा महिला र पुरुष गरी कुल ६२ जनाले सहभागिता जनाएका थिए ।"
अन्तर्राष्ट्रिय खेलकुदलाई फर्केर हेर्दा,"सिटीको तेहरो उपलब्धिसन् २०२२२३ को युरोपेली च्याम्पियन्स लिग उपाधि जित्न म्यानचेस्टर सिटीले इन्टर मिलानलाई १० ले हरायो । सिटीले युरोपेली फुटबलको सबैभन्दा ठूलो उपाधि जितेको यो पहिलोपल्ट रह्यो । कुरा यत्तिकैमा सकिन्न । उसले इंग्लिस प्रिमियर लिग पनि जित्यो, अनि एफएकप पनि । यसरी एकै सिजन तीन ठूलो उपलब्धिको दुर्लभ कीर्तिमान बनाउन सफल रह्यो, सिटी । पेप ग्वार्डिओलाको सिटीले इंग्लिस फुटबलमा त एकछत्र राज नै गरेको थियो । सिटीले लगातार तेस्रो सिजन प्रिमियर लिग पनि जितेर आफू कति धेरै बलियो छ भनेर प्रमाणित पनि गरेको थियो । वर्षको अन्त्यमा सिटीले क्लब विश्वकपको उपाधि पनि हात पार्यो । गुमाएका केही ठूला नामसन् २०२३ मा विश्वले गुमाएको खेलकुदको सबैभन्दा ठूलो नाम फुटबलका बबी चार्ल्टन रहे । म्यानचेस्टर युनाइटेडका यी लेजेन्डले सन् १९६६ को विश्वकप पनि जितेका थिए, इंग्ल्यान्डका लागि । मैदानभित्र चमत्कारी खेल प्रदर्शन गर्ने चाल्टर्न मैदान बाहिर भने भलाद्मी थिए । भारतीय क्रिकेटका पूर्वकप्तान तथा स्पिनर विसनसिंह बेदी पनि रहेनन् । उनी प्रायः मनमा जे जस्तो छ, त्यही बोल्थे । त्यसैले विवादमा पनि परिरहन्थे, तर उनको भनाइ प्रायः सत्य नै हुन्थे । जिम्बावेको क्रिकेट आफ्नो सफलताको शिखरमा हुँदाका एक खेलाडी हिथ स्ट्रिक पनि मृत्यु आत्मसात् गर्न पुगे ।"
मोरङको बेलबारीमा यू१३ फुटबल एकेडेमी सञ्चालन,"(विराटनगर)फुटबलको आकर्षण बिन्दु मोरङको बेलबारीमा अखिल नेपाल फुटबल संघ मोरङले यू१३ फुटबल एकेडेमी सञ्चालनमा ल्याएको छ । दुई महिनादेखि सञ्चालनमा आएको एकेडेमीमा ३० जना किशोर दैनिक प्रशिक्षणमा छन् । उनीहरूले १७ वर्ष नपुगेसम्म एकेडेमीमा प्रशिक्षण पाउने छन् ।उनीहरूलाई स्थानीय सिंहदेवी बोर्डिङ स्कुलले निःशुल्क पढ्ने र बस्ने व्यवस्था गरेको छ । उनीहरूको खानपिनको व्यवस्था भने अभिभावक, स्थानीय संघसंस्थाले गर्दै आएको स्कुलका सञ्चालक रवीन थापाले बताए । यसअघि सिंहदेवी बोर्डिङ स्कुलले स्थानीय एम्ब्रिमो फुटबल क्लबसँगको सहकार्यमा पाँच वर्षसम्म यू१५ एकेडेमी सञ्चालन गरेको थियो । त्यसबेला ५० जना किशोरलाई पाँच वर्षसम्म फुटबल प्रशिक्षण दिइएको थियो । त्यो एकेडेमीबाट उत्पादित खेलाडी अहिले विभिन्न क्लबमा आबद्ध छन् भने त्यही एकेडेमीबाट उत्पादित रञ्जित परियारले यू१५ नेपाल टोलीबाट खेलिसकेका छन् । स्थानीय सिंहदेवी बोर्डिङ स्कुलले निःशुल्क पढ्ने र बस्ने व्यवस्था गरेपछि स्थानीय पालिका, प्रदेश खेलकुद बोर्ड र अखिल नेपाल फुटबल संघले सहयोग गर्ने अपेक्षामा पाँच वर्षका लागि बेलबारी ८ राधानगरमा यू१३ फुटबल एकेडेमी सञ्चालन गरिएको हो । फुटबल संघ मोरङका अध्यक्ष सञ्जीव बुढाथोकीको एकेडेमी सञ्चालनलाई वार्षिक ३९ लाख खर्च हुने प्रारम्भिक अनुमान छ ।मोरङका १७ वटै स्थानीय तहका ३० जना यू१३ युवालाई एकेडेमीमा समावेश गराइएको छ । ती सबै पालिकाले सहयोग गर्ने आश्वासन दिएका छन् । बुढाथोकीले एकेडेमीमा रहेका युवालाई प्लस टु पढ्दासम्म प्रशिक्षण दिएर उत्कृष्ट खेलाडी उत्पादन गर्ने लक्ष्य रहेको जनाए । स्कुल सञ्चालक थापाले स्थानीय, प्रदेश र एन्फाले आफ्नो जिम्मेवारी पूरा गर्ने हो भने जिल्लास्तरमा सञ्चालित यो एकेडेमी मुलुककै नमुना बन्ने बताए । आवाससहितको उक्त एकेडेमीलाई नमुना बनाउन एन्फाले सहयोग गर्ने तयारी गरेको सहायक महासचिव वसन्त अर्यालले बताए । एन्फा, प्रदेश सरकार र स्थानीय पालिकालाई एकेडेमीमा लगानी गर्न आग्रह गरिएको छ । करिब ४ सय जनाबाट छनोट गरिएका खेलाडीलाई बेलबारी८ राधानगरस्थित खेल मैदानमा इन्द्र लिम्बूले प्रशिक्षण दिँदै आएका छन् ।यसअघि सुनसरीको धरानमा फिफा गोल प्रोजेक्टको योजनाअन्तर्गत ट्रेनिङ एकेडेमी सञ्चालन गरिएको थियो । तर आर्थिक अभावका कारण हाल सञ्चालनमा छैन । एकेडेमी गत वर्षदेखि पूर्ण रूपमा बन्द छ । एकेडेमीले चार ब्याच खेलाडी उत्पादन गर्यो । प्रदेश सरकारको लगानीमा धरानमा प्रदेशस्तरको एकेडेमी सञ्चालन गर्ने पहल भइरहेको एन्फाका सहायक महासचिव अर्यालले जानकारी दिए ।धरानको एकेडेमीबाट उत्पादित अनिल ओझा, हेमन्त थापामगर, संजोग राई हिसुव थपलिया र गोलरक्षकका रूपमा अभिषेक बरालले राष्ट्रिय टिमबाट सहभागिता जनाइसकेका छन् ।"

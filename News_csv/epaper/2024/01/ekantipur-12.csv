शीर्षक,विवरण
पीडितलाई थप पीडा दिने प्रतिस्पर्धा,"तर उता वरिष्ठ पत्रकार ध्रुवहरि अधिकारीले पनि अदालतको फैसलालाई अवमूल्यन गर्दै टिप्पणी लेखेका छन् । प्राडा जागेश्वर गौतमले एक्समा दिएको अभिव्यक्तिमा प्रतिक्रिया लेख्दै उनले लेखेका छन्, जिल्ला अदालतको फैसला नै अन्तिम हो र प्रोफेसर साब ? जिल्ला वा उच्च अदालतको फैसला चित्त नबुझे माथिल्लो अदालत जान पाउने अधिकार मुद्दाका हरेक पक्षलाई हुन्छ । तर माथिल्लो अदालतले अन्यथा फैसला नदिएसम्म तल्लो अदालतको आदेश नै अन्तिम हो र त्यसैलाई सर्वेसर्वा मान्नुपर्ने कानुनी मान्यता हो । तर अदालतबाट दोषी ठहर भएका सन्दीप उच्च अदालत नजाँदै वरिष्ठ पत्रकार अधिकारीले अहिलेको आदेश केही पनि होइन भन्ने सन्देश दिन खोजेका छन् ।प्रमाणका आधारमा अदालतले सन्दीपलाई दोषी ठहर गरी ८ वर्ष जेल सजाय र ५ लाख जरिवाना सुनाइसक्दासमेत उनका समर्थकले सामाजिक सञ्जालमा पीडकको महिमामण्डन गर्दर्र् ैपीडितलाई आक्षेप लगाइरहेका छन् । आफ्नो पहिचान खुलाउने भन्दै सामाजिक सञ्जालमा अनेक तस्बिर राखेर लाञ्छना लगाइएको भन्दै गौशाला २६ ले नेपाल प्रहरीको साइबर ब्युरोमा उजुरी गरेकी छन् ।साइबर ब्युरोले सामाजिक सञ्जालमा आएका सामग्रीलाई आधार बनाएर अनुसन्धान सुरु गरिसकेको छ । कानुनले वर्जित गरेको काम भएको छ, नेपालबाहिरबाट पनि यस्ता टिप्पणी गरिएका छन्, साइबर ब्युरोका प्रहरी निरीक्षक राजकुमार खड्गीले भने, उजुरी परेकाले अनुसन्धान सुरु भइसकेको छ ।वरिष्ठ अधिवक्ता मीरा ढुंगानाले विद्युतीय माध्यमबाट पीडितको पहिचान खुलाउने प्रयास र थप पीडा सिर्जना गरिएकाले मुलुकी अपराध संहिता, २०७४ को वैयक्तिक गोपनीयता तथा प्रतिष्ठाविरुद्धको कसुर र विद्युतीय कारोबार ऐन, २०६३ को दफा ४७ बमोजिमको कसुर आकर्षित हुने बताइन् । अदालतले फैसला गरेर सजाय तोकिसक्दा पनि पीडितमाथि नै थप पीडा दिने सामग्री सामाजिक सञ्जालमा छ्यालब्याल पार्नु सुखद होइन, उनले भनिन्, अझ सार्वजनिक ओहदामा बसेकाबाटै प्रत्यक्ष वा अप्रत्यक्ष रूपमा यस्तो हुनु भनेको उनीहरू कसुरदारका मतियार हुन् ।पीडितको वैयक्तिक गोपनीयता भंग गर्न खोजिएको कसुरमा सिधै अदालतबाटै कारबाही अघि बढ्ने साइबर ब्युरोका एसपी पशुपति रायले बताए । यस्तो उजुरी सिधै अदालतमा जान्छ, उहाँ सिधै अदालतमा जान सक्नुहुन्छ, उनले भने, हामीचाहिँ विद्युतीय कारोबार ऐनको दफा ४७ अन्तर्गत हेर्छौं ।सरकारी उच्च ओहदामा भएका व्यक्तिमाथि सामाजिक सञ्जालमा गालीबेइज्जती र आक्षेप आउँदा तत्काल कारबाहीमा उत्रने गर्ने ब्युरोले गौशाला २६ का विषयमा हालसम्म कसैलाई कारबाहीको दायरामा ल्याइसकेको छैन । राष्ट्रपति, प्रधानमन्त्री जो भए पनि प्राविधिक रूपमा प्रमाण नभईकन हुँदैन, उजुरी गर्नेको पद ओहदाभन्दा पनि प्रमाण हेरेर कारबाही बढाउने गर्छौं, ब्युरोका एसपी पशुपति रायले भने, ओपन सोर्स इन्टेलिजेन्स, सोसल मिडिया इन्टेलिजेन्स, सम्बन्धित निकायसँग समन्वय गरेर प्राविधिक प्रमाण जुटाउने, विश्लेषण गर्ने काम भइरहेको छ, पुष्टि भएपछि कारबाही अघि बढ्छ ।संविधानले अपराधपीडितलाई कानुनबमोजिम सामाजिक पुनःस्थापना र क्षतिपूर्तिसहितको न्याय पाउने हक सुनिश्चित गरेको छ । सोहीअनुसार अदालत र प्रहरीले पीडितको पहिचान गोप्य राखेर अनुसन्धान र फैसला गर्छन् । सन्दीपविरुद्ध उजुरी परेदेखि नै उनका समर्थक र प्रशंसकले सामाजिक सञ्जालमा पीडितविरुद्ध आपत्तिजनक अभिव्यक्ति दिँदै आएका छन् ।वरिष्ठ अधिवक्ता सतिशकृष्ण खरेल अदालती प्रक्रिया र फैसलामाथि गरिने यस्ता अभिव्यक्ति न्यायिक प्रक्रियाकै बाधक हुने बताउँछन् । कुनै पनि मुद्दा फैसला भइसकेपछि पूर्ण पाठ पढेर तथ्यगत कमेन्ट गर्न पाइन्छ, अधिवक्ता खरेल भन्छन्, तर अहिले आएका जस्ता अभिव्यक्तिले समग्रमा न्यायिक प्रक्रियालाई बाधा पुर्याउँछ ।विद्युतीय कारोबार ऐनको दफा ४७ ले कम्प्युटर, इन्टरनेटलगायतका विद्युतीय सञ्चारमाध्यममा प्रचलित कानुनले प्रकाशन तथा प्रदर्शन गर्न नहुने भनी रोक लगाएका सामग्री वा सार्वजनिक नैतिकता, शिष्टाचारविरुद्धका सामग्री वा कसैप्रति घृणा वा द्वेष फैलाउने वा विभिन्न जातजाति र सम्प्रदायबीचको सुमधुर सम्बन्धलाई खलल पार्ने किसिमका सामग्रीहरू प्रकाशन वा प्रदर्शन गर्ने, महिलालाई जिस्क्याउने, हैरानी गर्ने, अपमान गर्ने वा यस्तै अन्य कुनै किसिमको अमर्यादित गर्न नपाइने व्यवस्था गरेको छ । यस्तो कार्य गर्ने वा गर्न लगाउने व्यक्तिलाई एक लाख रुपैयाँसम्म जरिवाना वा पाँच वर्षसम्म कैद वा दुवै सजाय हुने प्रावधान छ । यसका अतिरिक्त मुलुकी फौजदारी संहिताअन्तर्गत गोपनीयता संरक्षणसम्बन्धी दफाहरूले पीडितको पहिचान सार्वजनिक गर्ने कार्यलाई जेल र जरिवानाको सजाय तोकेको छ ।यो पीडित संरक्षणको सिद्धान्तविपरीतको कार्य हो जो आफैंमा दण्डनीय अपराध ठहर्छ, फौजदारी न्याय प्रणालीमा विद्यावारिधि गरेकी अधिवक्ता आस्था दाहाल भन्छिन्, इन्टरनेटमा पीडितको पहिचान भंग हुने गरी सामग्री प्रकाशन भइसकेपछि त्यसले गर्ने क्षति फेरि कहिल्यै मेटाउन सकिन्न, यो संगीन कसुर हो । यस्तो अपराध गर्नेलाई दण्डित गर्ने कानुनी व्यवस्था आधुनिक न्याय प्रणालीमा संसारभर नै भएको दाहालले बताइन् । नेपालमा पनि अपराध पीडित संरक्षण ऐनले बलात्कारपीडितको संरक्षित पहिचान प्रकाशित गर्न निषेध गरेको छ । भारत र बेलायतका कानुनी प्रावधानले पीडितको गोपनीयता संरक्षणको आजीवन ग्यारेन्टी लिन्छन्, उनी भन्छिन्, नेपालमा पनि कानुनमा पीडितको पहिचान खुलाउन नपाइने व्यवस्था छ र त्यसो हुँदाहुँदै सामाजिक सञ्जालमा ट्रोलिङ गर्ने गरी गोपनीयता भंग हुने सामग्री भाइरल भइरहेका छन्, यस्तो अपराध गर्नेलाई राज्यले तत्काल कारबाही गर्नुपर्छ ।"
अंश मुद्दाले परिवारमै कलह,"मुकेशकी आमा रामसुखियाले मुद्दाकै कारण आफ्नो ज्यान खतरामा परेको सुनाइन् । आफूमाथि कान्छो देवर बन्तीले पटकपटक दुर्व्यवहार र कुटपिटको प्रयास गरेको उनले दाबी गरिन् । किचलोका कारण उनी तिहारदेखि चन्द्रपुर६ स्थित जेठा छोरा मुकेशको घरमा गएर बसिरहेकी छिन् । बन्तीले भने भाउजूमाथि कहिल्यै दुर्व्यवहार नगरेको बरु अंश मुद्दाकै कारण यस्तो भएको बताए । उनीहरू आफैं एकअर्काबीच झगडा गर्छन्, आरोप हामीलाई लगाउँछन्, उनले भने, उल्टै हुँदै नभएको मुद्दा लगाएर झमेलामा पार्ने काम भएको छ । नारायणका तीन दाजुभाइबीच २०५० सालमा अंशबन्डा भएको थियो । त्यसबेला तीनै जनालाई नियमानुसार २९२९ कट्ठा भाग लगाइयो । उनीहरूका बुबा छनुरायको नाममा २३ कट्ठा मोही थियो । वीरगन्जका ईश्वरीप्रसाद मारबाडीको जमिन २०२७ सालदेखि खनजोत गरेबापत् मोही कायम भएको थियो । अंशबन्डा गर्ने बेला छनुरायका छोरा नारायण, धनही र बन्तीले मोही जग्गाको विषय थाती राखेका थिए । २०५५ सालमा भूमिसुधार कार्यालय गौर पुगेर बन्तीले मोही नामसारीको मुद्दा दिए । त्यही बेलाबाट यादव दाजुभाइबीच मनमुटाव सुरु भएको हो । २०५७ मंसिर १ मा भूमिसुधारले बन्तीको नाममा सन्तपुर दोस्तिया७ स्थित कित्ता नम्बर ६५ को २३ कट्ठा जग्गाको मोही कायम गरिदियो । बुबाको नाममा रहेको मोही जग्गा भाइ बन्तीले आफ्नो नाममा पास गराएपछि नारायणले २०५७ चैत ७ मा उच्च अदालत हेटौंडामा मुद्दा दिए । उच्चले २०५८ फागुन १ मा बन्तीले नामसारी गरेको जमिन बदर गर्दै भूमिसुधार कार्यालय गौरमा अध्ययनका लागि मिसिल पठायो । भूमिसुधार कार्यालय गौरका अधिकृत उदय देवकोटा यादव परिवारसम्बन्धी मिसिल अझै फेला नपरेको बताउँछन् । बन्तीले हजुरबुबाको नाममा मोही कायम भए पनि भूमिसुधार कार्यालयले आफूलाई मोही पत्यार निर्णय गरिसकेको अवस्थामा दुःख दिन भाउजू र भतिजहरूले मुद्दा दिएको सुनाए । मुकेश भने उच्चले बदर गरेको जमिन अहिले आफूहरूलाई भोग गर्न काकाहरूले नदिएको बताउँछन् । उनले भने, यो सरासर अन्याय भयो, त्यसैले न्याय कुरिरहेका छौं । जमिन भोगचलनका लागि उनकी आमा रामसुखियाले जिल्ला अदालत गौरबाट निषेधाज्ञा आदेश जारी गराएकी छन् । मुकेशका अनुसार काका धनहीले २०५० सालमै २९ कट्ठा र मोहीको दाबी नगर्ने गरी थप ९ कट्ठा बढी लिएका थिए । नारायणका मुकेशसहित ५ छोरा र २ छोरी छन् । २०५७ फागुनमा कान्छो छोरा र २०७२ वैशाखमा दुई छोरीको विवाह भयो । विवाहमा दुवै काकाहरू नआएको मुकेशले बताए । मुद्दाबाट सम्बन्धको छिनोफानो गर्न खोज्छन् भने हामीले सम्बन्ध बनाइराख्नुपर्छ भन्ने छैन, उनले भने, जीवनभर सम्बन्ध हुन्छ जस्तो लागेन, काकाहरूलाई नातागोताभन्दा सम्पत्ति प्यारो लागेको देखियो । २०६५ फागुनमा छोरा प्रेमलालको विवाह गर्दा बन्तीले पनि दाजु नारायणका परिवारलाई बोलाएनन् । मोहीले कमाई आएको जग्गामा निजपछि निजको एकासगोलका पति, पत्नी, छोरा, छोरी, आमा, बाबु, धर्मपुत्र, पुत्री, छोरा, बुहारी, नाति, नातिनी, नातिनी बुहारी, दाजुभाइ वा दिदीबहिनीमध्ये जग्गावालाले पत्याएको व्यक्तिलाई प्राप्त हुने व्यवस्था छ, भूमिसुधार कार्यालय गौरका अधिकृत उदय देवकोटाले भने, नारायण यादवको हकमा के भएको हो मिसिल हेरेर मात्रै भन्न सकिन्छ । उनीहरूको मोहीसम्बन्धी मिसिल फेला परेको छैन । मधेशका जिल्लामा दाजुभाइबीचको अंश मुद्दाका कारण परिवारमा विग्रह निम्तिएका घटना धेरै छन् । कतिपय परिवारमा त हजुरबुबाको पालाको मुद्दाका कारण नाति पुस्तामा समेत वैमनस्य देखिन्छ । चन्द्रपुर५ थलही टोलका सन्तराम राई दाजुभाइबीचको अंश मुद्दा चलेको एक दशक भयो । उनीहरूबीचको मुद्दा जिल्ला, उच्च हुँदै सर्वोच्च अदालतसम्म पुगेर फैसला भइसकेको छ । तर, दुई परिवारबीचको विवाद अझै सल्टिएको छैन । विष्णु राईका तीन छोरा थिए शेरबहादुर, सन्तराम र राजेन्द्र । कान्छो राजेन्द्रले २०६९ कात्तिक ७ मा जिल्ला अदालत गौरमा चन्द्रपुर५ मा रहेको कित्ता नम्बर २००७ को १ कट्ठा, कित्ता नम्बर १९१८ को ४ कट्ठा र कित्ता नम्बर ३४३२ को ५ धुर गरी जम्मा ५ कट्ठा ५ धुर जग्गामा ५ भागको एक भाग अंश पाऊँ भनी मुद्दा दिए । त्यसपछि सुरु भयो तीन दाजुभाइबीचको विवाद । राजेन्द्रले बुबा विष्णु, आमा नेपाली कुमारी, जेठो दाजु शेरबहादुर, उनकी श्रीमती रणकुमारी र माइलो दाइ सन्तरामविरुद्ध अंश मुद्दा दिएका थिए । जिल्ला अदालत गौरले दाजु शेरबहादुरले शिक्षण पेसाको सञ्चय कोषबाट किनेको जग्गा भएकाले सो बाहेक अन्यमा अंश लाग्ने र राजेन्द्रले गरेको दाबी नपुग्ने भन्दै २०७१ कात्तिक ७ गते फैसला गरिदियो । यो मुद्दा उच्च हुँदै सर्वोच्च अदालतसम्मै पुग्यो । तर, दुवै अदालतले जिल्ला अदालतकै फैसलालाई सदर गरिदिए । मुद्दा खेपिरहेकै बेला बुबा विष्णुको २०७६ माघ २२ मा, आमा नेपाली कुमारीको २०७९ मंसिर १९ मा र राजेन्द्रको २०७३ माघ २३ मा निधन भयो । मुद्दाकै सिलसिलामा राजधानी गएका बेला भक्तपुरमा भएको सडक दुर्घटनामा राजेन्द्रको मृत्यु भएको श्रीमती गोमाले बताइन् । मुद्दा लड्दालड्दै २० लाखभन्दा बढी खर्च भइसकेको उनको भनाइ छ । गत असोज २६ गते जिल्ला अदालत गौरमा शेरबहादुर, सन्तराम र राजेन्द्रका परिवारबीच जग्गा किचलोमा मेलमिलापसमेत भयो । यसले पनि उनीहरूबीचको सम्बन्ध सुध्रिएन । सन्तरामले मुद्दाकै कारण जिल्लादेखि सर्वोच्चसम्म धाउँदा २५ लाखजति खर्च भएको सुनाए । उनले असोजको दोस्रो साता वडा नम्बर ५ को कार्यालयमा आफू र बुहारी गोमालाई बोलाएर छलफल भए पनि निष्कर्ष ननिस्केको सुनाए । मुकेश यादव र उनका काका बन्तीबीच कैयौंपटक खेतमै झगडा परिसकेको छ । यही विषयलाई लिएर इलाका प्रहरी फतुवाविजयपुरमा मुकेशकी आमा रामसखियाले निवेदन दिएकी छन् । प्रहरीले छलफलबाट टुंग्याउन खोजे पनि मनै नमिलेपछि टुंगिँदैन रहेछ, मुकेशले सुनाए, दुर्व्यवहार गर्नेलाई कारबाही हुनुपर्छ । जिल्ला अदालत गौरमा साउनयता २ सय ३४ वटा अंश मुद्दा दर्ता भएका छन् । अघिल्लो वर्षबाट सरेर आएका समेत गरी ६ सय १३ वटा अंश मुद्दा छन् । स्रेस्तेदार उद्धव ढोडारीले चालु मुद्दामध्ये ४ सय ५० को हाराहारीमा दाजुभाइबीचको अंश मुद्दा रहेको बताए । अधिवक्ता रामदरेश साहले तराई मधेशका जिल्लामा पुर्ख्यौली सम्पत्ति सगोलमा राख्ने चलन रहेको र दाजुभाइको अंशबन्डा हुने बेला त्यही सम्पत्तिमा विवाद भई मुद्दा पर्ने गरेको बताए । तत्कालीन जिल्ला विकास समितिका पूर्वसभापति गम्भीराप्रसाद निराला मधेशमा अंश मुद्दा विकराल बन्दै गएको सुनाउँछन् । सम्पत्ति भन्ने चिज नै खतरनाक हुन्छ, उनले भने, दाजुभाइमा अंशबन्डा गर्दा केही तलमाथि भयो भने अंशमुद्दा दिइहाल्ने चलन बढेको छ । यसले समय, पैसा र सम्बन्ध बर्बाद पारिरहेको छ ।"
शेख हसिना लोकतन्त्रदेखि अधिनायकवादसम्म,"(काठमाडौं)पाकिस्तानबाट स्वतन्त्र भएको चार वर्षपछि सन् १९७५ अगस्ट १५ मा बंगलादेशका दोस्रो दर्जाका अधिकारीहरूले सैनिक कू गरे । त्यसको उद्देश्य प्रस्ट थियो, शेख मुजिबुर रहमान नेतृत्वको धर्मनिरपेक्ष सरकार विस्थापित गरी खोण्डकर मुस्ताख अहमदको नेतृत्वमा इस्लामिक सरकार गठन गर्ने । सफल सैन्य कू का क्रममा प्रधानमन्त्री तथा बंगलादेशका राष्ट्रपिता शेख मुजिबुर रहमान र उनको परिवारका अधिकांशले ज्यान गुमाए । उनका दुई छोरी शेख हसिना र उनकी दिदी शेख रेहाना पश्चिम जर्मनीमा रहेकाले बच्न सफल भएका थिए ।पारिवारिक सदस्य गुमाएपछि उनीहरूले पश्चिम जर्मनीस्थित बंगलादेशका राजदूतको घरमा शरण लिएका थिए । पछि भारतीय प्रधानमन्त्री इन्दिरा गान्धीको आह्वानमा उनीहरूले भारतमा राजनीतिक शरण लिए । सैनिक शासकले स्वदेश फर्कन प्रतिबन्ध लगाएपछि हसिना करिब ६ वर्ष भारतमै रहिन् । १९८१ फेब्रुअरी १६ मा अवामी लिगको अध्यक्ष भएपछि उनी मे १७ मा बंगलादेश फर्किइन् । त्यतिबेला उनलाई हजारौं समर्थकले स्वागत गरेका थिए ।हसिनाका पिता रहमानले सन् १९७१ मा बंगलादेशलाई पाकिस्तानबाट स्वतन्त्र बनाउन नेतृत्वदायी भूमिका निर्वाह गरेका थिए । बंगलादेशको स्वाभिमान र आत्मनिर्भरताको सपना बोकेका थिए, रहमानले । तर, उनको हत्यापछि भने त्यही सपना बोकेर राजनीतिमा होमिएकी हुन्, हसिना । १९८१ मा अवामी लिगको अध्यक्ष भएयता उनी राजनीतिमा सक्रिय छन् । सुरुआती दिनमा देशमा लोकतन्त्र स्थापनाका लागि संघर्ष गरिन् । निर्वासनबाट बंगलादेश फर्केपछि उनी बीएनपी नेतृ तथा पूर्वप्रधानमन्त्री खालिदा जियासँग जोडिइन् । दुई नेतृहरूको अगुवाइमा १९९० मा भएको आन्दोलनले बंगलादेशमा हुसेन मोहम्मद एर्सादको सैनिक शासनलाई विस्थापित गर्न सफल भएको थियो ।लोकतन्त्र स्थापित भएपछिको आमचुनावमार्फत सन् १९९१ देखि जियाले पाँच वर्ष शासन सत्ता सम्हालिन् । तर, यसबीचमा हसिना र जियाबीचको सम्बन्ध चिसियो । जसका कारण बंगलादेशको राजनीति अस्थिर बन्न पुग्यो । हसिना भने १९९६ मा पहिलो पटक प्रधानमन्त्री बनेकी थिइन् । त्यसको पाँच वर्षपछि भने उनी जियासँग पराजित भइन् । जसका कारण २००१ देखि २००६ सम्म पुनः जिया प्रधानमन्त्री भइन् । यसबीचमा दुई नेतृहरूबीचको सम्बन्ध थप बिग्रियो । उनीहरूबीचको द्वन्द्व राजनीतिक प्रतिस्पर्धामा मात्र सीमित रहेन, प्रतिशोधतर्फ अघि बढ्न थाल्यो । दुई नेतृबीचको राजनीतिक प्रतिशोधसँगैका विरोध प्रदर्शन, हिंसा र झडपहरूका कारण तोकिएको चुनाव हुन नसकेपछि सेनाले सत्ता हातमा लिएको थियो । पछि सेना प्रमुख जर्नेल मोहिन उद्दिन अहमदले अर्थशास्त्री फकरुद्दिन अहमदलाई प्रमुख सल्लाहकारका रूपमा कामचलाउ सरकारको नेतृत्वको जिम्मा दिएका थिए ।अहमद नेतृत्वको सरकारले जियालाई भ्रष्टाचार र हसिनालाई जबर्जस्ती असुलीसम्बन्धी मुद्दा लगाएर जेल हालेको थियो । मुद्दा फिर्ता लिइएपछि हसिना २००८ को जुन र जिया सेप्टेम्बरमा रिहा भए । सोही वर्षको डिसेम्बर २९ मा भएको चुनाव अवामी लिगले भारी मतले जितेपछि हसिना प्रधानमन्त्री बनिन् । २००९ यता उनी लगातार सत्तामा छन् । तर, दुई नेतृबीचको द्वन्द्व भने झन् बल्झिंदै गयो । बेगमयुद्ध का नामले चर्चित हसिना र जियाबीचको द्वन्द्व बंगलादेशको राजनीतिमा हाबी छ । सँगै चार दशकभन्दा लामो समय लोकतन्त्रका लागि आफ्नो जीवन हत्केलामा राखेकी हसिनाको व्यवहार भने फेरिँदै गएको छ । पछिल्लो चार कार्यकालमा त अझ हसिना लोकतन्त्रवादीबाट तानाशाहीको बाटोमा निरन्तर अघि बढेको भन्दै उनको आलोचना हुँदै आएको छ । अझ भनौं, २०१४ यता त जियासहित विपक्षीहरूप्रति हसिनाको प्रतिशोधको पारो चढ्दो क्रममा छ ।सन् २०१४ को जनवरीमा विपक्षी दलले अस्वीकार गरेको निर्वाचनमार्फत तेस्रो पटक प्रधानमन्त्रीमा निर्वाचित भएपछि उनको अन्तर्राष्ट्रियस्तरमा नै आलोचना भएको थियो । सन् २०१८ मा उनी चौथो कार्यकालका लागि प्रधानमन्त्रीमा निर्वाचित भएको चुनावमा पनि विपक्षीले धाँधली भएको आरोप लगाएका थिए । तर, ती आरोपहरूको हसिनामा कुनै प्रभाव परेन ।गत आइतबार भएको संसदीय चुनाव पनि प्रमुख प्रतिपक्ष दल बंगलादेश नेसनलिस्ट पार्टी (बीएनपी) ले निष्पक्षताको प्रश्न उठाउँदै बहिष्कार गरेको थियो । विपक्षीले बहिष्कार गरेको चुनावको विश्वसनीयतालाई लिएर अन्तर्राष्ट्रिय जगत्बाटै प्रश्न उठ्नु स्वाभाविक थियो । तर, अघिल्लो चुनाव जस्तै यस पटक पनि हसिनाले विपक्षीको बहिष्कारका बीच चुनाव गराइन् । चुनावमा प्रधानमन्त्री हसिनाको बंगलादेश अवामी लिग विजयी भएको छ । चुनावबाट उनी पाँचौं पटक (लगातार चौथोपटक) प्रधानमन्त्री बनेकी छन् । उनलाई बंगलादेशका राष्ट्रपति मोहम्मद सहाबुद्धिनले बुधबार प्रधानमन्त्रीमा नियुक्त गरेका हुन् । चुनाव बहिष्कार गरेको बीनएपीलाई हसिनाले उल्टो आतंकवादी संगठन को संज्ञा दिएकी छन् । परिणाम सार्वजनिक भएपछि पहिलो पत्रकार सम्मेलनमा चुनावको विश्वसनीयता प्रमाणित गर्नुपर्ने आवश्यकता नरहेको उनको भनाइ थियो ।बंगलादेशको जातीय संसद् (राष्ट्रिय संसद्) मा ३ सय ५० सांसद हुन्छन् । आइतबार २ सय ९९ निर्वाचन क्षेत्रमा चुनाव भएको थियो । स्वतन्त्र उम्मेदवारको मृत्यु भएपछि नवगाउँ२ को चुनाव स्थगित गरिएको थियो । बाँकी ५० सिट महिलाका लागि आरक्षित छन् । आइतबारको चुनावमा हसिनाको दल २ सय २३ सिटमा विजयी भएको छ । अवामी लिगपछि भने स्वतन्त्र उम्मेदवारहरूले धेरै सिट जितेका छन् । ६१ क्षेत्रमा स्वतन्त्र उम्मेदवार विजयी भएका छन् । संसद्को प्रमुख प्रतिपक्षी जातीय पार्टी ११ सिटमा खुम्चिएको छ । यसअघि २०१८ मा भएको चुनावमा अवामी लिग २ सय ५८ र जातीय पार्टी २७ सिटमा विजयी भएका थिए ।चुनावमा ४० प्रतिशतभन्दा पनि कम मतदान भएको थियो । बीएनपीले धाँधलीपूर्ण चुनाव मान्य नहुने बताएको छ । चुनाव बहिष्कार गरेको बीएनपीले समस्या समाधानका लागि हसिनाको राजीनामा र तटस्थ निकायलाई नयाँ चुनाव गराउने जिम्मा दिनुपर्ने माग गर्दै आएको छ । तर, हसिनाले उक्त माग अस्वीकार गर्दै आएकी छन् । त्यसका साथै प्रतिपक्षले सरकारविरोधी प्रदर्शनका लागि उक्साएको हसिनाको आरोप छ । गत अक्टोबरयता भएका सरकारविरोधी प्रदर्शनमा राजधानी ढाकामा मात्रै १४ जनाले ज्यान गुमाइसकेका छन् । विरोध प्रदर्शन र हिंसात्मक झडपका लागि हसिना र विपक्षीहरूले एकअर्कालाई दोष लगाउँदै आएका छन् । विरोधी दलका कार्यकर्तामाथि प्रतिशोध साध्ने क्रम जारी छ । विरोधी तथा प्रतिद्वन्द्वीलाई पक्राउ गर्ने तथा झूटा मुद्दा लगाउने काम पछिल्ला दिनमा झन् तीव्र भएको अधिकारवादीहरू बताउँछन् । बीएनपीका वरिष्ठ नेताहरू जेलमा छन् भने जियाका जेठा छोरा तारिक रहमान बेलायत निर्वासनमा छन् । लामो समयदेखिकी प्रतिद्वन्द्वी जियालाई २०१८ मा भ्रष्टाचार मुद्दामा १७ वर्षका लागि जेल सजाय दिइएको छ । हसिनाको शासन व्यवस्था र जियाको जेल सजायप्रति अन्तर्राष्ट्रिय समुदायले प्रश्न उठाउँदै आएको छ । अमेरिकी विदेश मन्त्रालयले २०२० मा अन्तर्राष्ट्रिय तथा बंगलादेशी कानुनविद्लाई उद्धृत गर्दै जियालाई यथेष्ट प्रमाणबिना नै राजनीतिक प्रक्रियाबाट अलग गर्ने उद्देश्यले मुद्दा लगाइएको जनाएको थियो । त्यस्तै, एम्नेस्टी इन्टरनेसनलले पनि निष्पक्ष सुनुवाइको अधिकार नदिइएको उल्लेख गरेको थियो । स्वास्थ्य अवस्था ब्रिगेपछि जियालाई २०१९ मा उपचारका लागि अस्पताल सारिएको थियो । २०२० मार्चमा उनलाई आफ्नो घरबाहिर जान, राजनीतिक प्रक्रियामा सहभागी हुन र विदेशी जान नपाउने सर्तमा ६ महिनाका लागि रिहा गरिएको थियो । त्यसयता छैटौं पटकसम्म म्याद थपिएको छ र उनी निवासमै नजरबन्दमा छन् ।कमिटी टू प्रोटेक्ट जर्नालिस्ट (सीपीजे) ले चुनावको पूर्वसन्ध्यामा समाचार संकलन गर्ने पत्रकारहरूको अधिकारको सम्मान गर्न सरकारी अधिकारी तथा राजनीतिक दलहरूलाई आग्रह गरेको थियो । त्यसका साथै चुनावसम्बन्धी समाचार संकलनका लागि विदेशी पत्रकारलाई रोक लगाइएको विषयमा पनि अध्ययन गरिरहेको सीपीजेले जनाएको छ ।मानवअधिकारवादी संस्थाहरूले स्वतन्त्र पत्रकार र नागरिक समाजका प्रतिनिधिमाथि प्रतिशोधपूर्ण रूपमा कारबाही गर्ने गरिएको जनाएका छन् । नोबेल शान्ति पुरस्कार विजेता मोहम्मद युनुसमाथि पनि हसिनाले प्रतिशोध साधेको आरोप लागेको छ । श्रम कानुन उल्लंघन गरेको आरोपमा स्थानीय अदालतले उनलाई गत साता ६ महिना जेल सजाय तोकेको थियो । युनुसमाथिको आरोप राज्यद्वारा प्रायोजित भएको भन्दै अन्तर्राष्ट्रिय मानवअधिकारवादी संस्थाहरूले विरोध गरेका छन् । त्यस्तै, ५ वर्षअघि राज्यविरुद्ध भ्रम र हिंसा फैलाएको आरोपमा पत्रकार तथा चर्चित फोटोग्राफर साहिदुल आलमलाई एक सय ७ दिन थुनामा राखिएको थियो । आलमले अलजजिरा टेलिभिजनसँगको अन्तर्वार्तामा हसिना प्रशासनले मानवअधिकार हनन, अभिव्यक्ति स्वतन्त्रता कुण्ठित गरेको आरोप लगाएका थिए । आलम पक्राउको विरोधमा बंगलादेशभरि नै प्रदर्शन भएका थिए । युनुस र आलम पक्राउको घटनालाई विरोधी आवाज निषेध गर्ने हसिनाको कदम रूपमा लिइएको छ ।हसिना चतुर राजनीतिज्ञ भए पनि उनको कार्यशैली समग्र लोकतन्त्रकै लागि टाउको दुखाइ भएको ढाका विश्वविद्यालयमा कानुनका प्राध्यापक असिफ नजरुल बताउँछन् । इतिहासले उनलाई लोकप्रिय मतका आधारमा नभई जनतालाई दबाएर सत्तामा बसेकी नेताका रूपमा सम्झिनेछ, उनले भने, बहुमत जनताको समर्थनबिना यो क्षेत्रमा कुनै पनि नेता यति लामो समयसम्म सत्तामा बसेको छैन ।आइतबारको चुनाव केवल औपचारिकताका लागि मात्र गराइएको जहाँगिरनगर विश्वविद्यालयका प्राध्यापक अनु मोहम्मदको टिप्पणी छ । डेली स्टारमा लेख प्रकाशित गर्दै उनले संवैधानिक निरन्तरताका नाममा चुनाव गराइए पनि यसको नाटकीय र भविष्यवाणीको प्रकृतिले शासक र धनी वर्गलाई अझ शक्तिशाली बनाएको बताएका छन् । चुनावी नतिजासँगै अवामी लिग पुनः सत्तामा आउँदै छ । तर, के तिनीहरू साँच्चै जनताका प्रतिनिधि हुन् त ? उनको प्रश्न छ । यस्तो अवस्थामा गरिएको चुनाव हसिनाका लागि लोकतन्त्रको घोडा चढेर तानाशाहको गन्तव्यमा पुग्ने बाटो मात्र भएको उनीहरूको भनाइ छ ।बंगलादेशका लागि नेपालका पूर्वराजदूत मोहन लोहनी शेख हसिनाले निर्वाचनमा विपक्षी दललाई सामेल नगरी जानु गलत भएको बताउँछन् । विपक्षी दल बीएनपीलाई निर्वाचनमा सामेल गराएको भए पनि हसिनाले निर्वाचन जित्न सक्थिन्, उनले भने, तर, उनले त्यसो गरिनन् । जसले गर्दा उनको प्रजातान्त्रिक व्यक्तित्वमाथि प्रश्न उठ्न पुगेको छ । अवामी लिग र बीएनपी मिलेर तत्कालीन सैनिक शासकविरुद्ध सन् १९९० मा आन्दोलन गरेका थिए । तर, अहिले आएर दुई पार्टीबीच विवाद भएर यो अवस्था आएको छ । लोहनीले बंगलादेशमा हसिनाले आर्थिक क्षेत्रतर्फ महत्त्वपूर्ण काम गरे पनि प्रजातान्त्रिक मूल्य र मान्यतालाई भने बेवास्ता गरेको उल्लेख गरे । उनका बाबुले पाकिस्तानबाट बंगलादेश बनाउन मद्दत गरे, उनले भने, तर उनकै छोरीले अहिले विपक्षीलाई नै सामेल नगरी निर्वाचन गराउनु ठीक भएन । प्रधानमन्त्रीका रूपमा हसिनाको कार्यकालमा धेरै घोटाला र काण्डहरूसमेत बाहिरिएका छन् । पद्मा पुल काण्ड, हलमार्क सनाली बैंक काण्ड, सेयर बजार काण्ड, रानम प्लाज ध्वस र बंगलादेश सडक सुरक्षा आन्दोलन उनको शासनकालका चर्चित काण्ड हुन् । भ्रष्टाचारको आरोप लागेपछि विश्व बैंकले समेत हात झिकेको पद्मा पुल योजना शेख हसिना सरकारले आन्तरिक स्रोत जुटाएर सम्पन्न गरेपछि भने उनको देशबाहिरसमेत चर्चा भएको थियो । गत जुनमा उद्घाटन गरिएको पुलले बंगलादेशको दक्षिणपश्चिम क्षेत्रलाई राजधानी ढाकासँग जोड्छ । सन् २०१५ मा भ्रष्टाचारको आरोप लागेपछि विश्व बैंकले १२१ अर्ब डलरको ऋण सम्झौता रद्द गरेको थियो । त्यसपछि एसियाली विकास बैंक र जापान अन्तर्राष्ट्रिय सहयोग नियोगसमेत आयोजनाबाट अलग भएको थियो ।सबैले हात झिकेपछि प्रधानमन्त्री हसिनाले सरकारी खर्चमा नै पुल बनाउने घोषणा गरेकी थिइन् । तर, दाताको सहयोगबिना यति ठूलो परियोजना बनाउन नसकिने भन्दै उनको आलोचना गरिएको थियो । त्यसको जवाफ भने उनले पुल उद्घाटनका क्रममा दिइन्, केही मान्छेले हामी सधैं अरुमै निर्भर हुन्छौं भने । तर, तपाईंहरू मेरो साथमा हुनुहुन्छ, त्यसैले असम्भवलाई सम्भव बनाउने साहस ममा छ । राष्ट्रपिता शेख मुजिबुर रहमानले स्वाभिमानको महत्त्व सिकाएको बताउँदै उनले भनेकी थिइन्, कसैले पनि बंगलादेशलाई दबाउन सक्दैन । पद्मा पुल इँटा र सिमेन्टको थुप्रो मात्रै होइन, यो बंगलादेशको गौरव, सम्मान र दक्षताको प्रतीकसमेत हो ।(एजेन्सीहरूको सहयोगमा)"
"बाहिरिँदै चिकित्सक : जति उत्पादन, उति नै विदेशतिर","(काठमाडौं) नेपालमा प्रतिहजार जनसंख्याका लागि १९४ स्वास्थ्य जनशक्ति मात्र उपलब्ध छ । सरकारी तथ्यांकले नै स्वास्थ्य क्षेत्रमा जनशक्तिको यति ठूलो अभाव देखाएका बेला दक्ष चिकित्सक भने विदेश जाने क्रम बढ्दो छ । चारपाँच वर्षयताको मात्रै तथ्यांक हेर्ने हो भने एक वर्षमा जति चिकित्सक उत्पादन हुन्छन् त्यही हाराहारीमा उच्च शिक्षा अध्ययन, फेलोसिप वा कामकै लागि विदेश जाने गरेका छन् । यो ट्रेन्डले आगामी दिन अस्पताल सञ्चालन गर्नकै लागि दक्ष चिकित्सकको अभाव हुने जोखिम बढाएको स्वास्थ्य क्षेत्रका विज्ञ बताउँछन् । सन् २०२३ मा मात्रै नेपाल मेडिकल काउन्सिलबाट असल चारित्रिक प्रमाणपत्र (गुड स्ट्यान्डिङ सर्टिफिकेट) लिने चिकित्सकको संख्या अघिल्लो वर्षभन्दा झन्डै ४ सय बढी छ । नेपाली चिकित्सकले विदेशमा अध्ययन वा काम गर्नका लागि यस्तो प्रमाणपत्र लिने गरेका छन् । विदेशका नियामक निकायमा दर्ता हुनका लागि पनि यो आवश्यक पर्छ । प्रमाणपत्र लिने चिकित्सकमा एमडीभन्दा एमबीबीएस गर्नेको संख्या ठूलो भएको काउन्सिल स्रोतले बतायो । काउन्सिलबाट २०२३ मा २ हजार ३१८ जनाले विभिन्न देशमा जान प्रमाणपत्र लिएका छन्, जबकि २०२३ मै एमबीबीएसको लाइसेन्स परीक्षा उत्तीर्ण गर्ने संख्या योभन्दा कम २ हजार २२२ छ । २०२२ मा भने यो संख्या १ हजार ९ सय ५४ मात्र थियो । २०२१ मा १ हजार ३ सय २७ र २०२० मा ८ सय ६९ जनाले यस्तो प्रमाणपत्र लिएका थिए । यसरी प्रमाणपत्र लिनेमध्येमा सबैभन्दा बढी बेलायत जानेहरू छन् । सन् २०२० मा बेलायत जान १६२, २०२१ मा ३१९, २०२२ मा ५९२ र २०२३ मा ५०५ जनाले प्रमाणपत्र लिएको काउन्सिलको तथ्यांकले देखाउँछ । अमेरिका जाने चिकित्सकको संख्या पनि ठूलो छ । २०२० मा २७६, २०२१ मा २७३, २०२२ मा ४९६ र २०२३ मा ८४३ जनाले अमेरिका जानकै लागि प्रमाणपत्र लिएका छन् । यस्तै, माल्दिभ्स जान २०२० मा २१६, २०२१ मा ४०३, २०२२ मा ४५३ र २०२३ मा ३९५ जनाले प्रमाणपत्र लिएका छन् । यससँगै अस्ट्रेलिया, यूएई, क्यानडा र कतार जाने चिकित्सकको संख्या पनि बढ्दै गएको तथ्यांकले देखाउँछ । काउन्सिलका अनुसार २०२० मा १ हजार ६६८ जनाले एमबीबीएसको लाइसेन्स परीक्षा पास गरेका थिए । यस्तै, २०२१ मा १ हजार २९८, २०२२ मा १ हजार ७५३ र २०२३ मा २ हजार २२२ ले यो परीक्षा पास गरेका थिए । हालसम्म नेपालमा मेडिकल र डेन्टल गरेर कुल ३४ हजार ९१० चिकित्सक दर्ता छन् । विशेषज्ञ चिकित्सकको संख्या पनि मेडिकल र डेन्टल गरी कुल १० हजार ५८८ छ । स्वास्थ्य तथा जनसंख्या मन्त्रालयको नेपाल स्वास्थ्य क्षेत्र रणनीतिक योजना (२०७९८०२०८७८८) अनुसार नेपालमा प्रति १० हजार ९०४ को अनुपातमा चिकित्सकको संख्या रहेको छ । यस्तै, स्वास्थ्यका लागि जनशक्तिसम्बन्धी विश्वव्यापी रणनीति २०३० अनुसार प्रतिएक हजार जनसंख्याका लागि ४४५ स्वास्थ्य जनशक्ति चाहिन्छ । नेपाल मेडिकल काउन्सिलका पूर्वअध्यक्ष तथा वरिष्ठ मुटु शल्यचिकित्सक भगवान कोइराला विदेश जाने दक्ष चिकित्सकको संख्या बढ्दै गएको स्विकार्छन् । उनका अनुसार नेपालमा स्नातकोत्तर वा पीजी सकेर भन्दा पनि एमबीबीएस गरेर जाने चिकित्सकको संख्या धेरै देखिन्छ । एमबीबीएसपछि उच्च शिक्षाका लागि नेपालमा पर्याप्त सिट उपलब्ध नहुनु पनि पलायनको एक कारण हुन सक्ने डा कोइरालाले बताए । नेपालमा बर्सेनि करिब २२ सयदेखि २५ सय एमबीबीएस पास गरेका चिकित्सक उत्पादन हुन्छन् । यसमा भारत, चीन, बंगलादेशमा पढेर आएकाहरू पनि छन् । एमबीबीएस पढेर विदेश गएका अधिकांश चिकित्सक कुनै न कुनै हिसाबमा उतै बस्छन् । पीजी पढेर उच्च शिक्षाका लागि गएकाहरू भने ज्ञान र सीप पनि लिएर आउने पनि छन्, उनले भने । नेपालको राजनीतिक तथा प्रशासनिक क्षेत्रको भद्रगोल अवस्था देखेर पनि विदेश जान बाध्य भएको डा कोइराला बताउँछन् । चिकित्सकहरूमा नेपालमै काम गरेर जीविकोपार्जन गर्न सकिन्छ भन्ने विश्वास कम हुँदै जानु पलायनको अर्को कारण हो, उनले भने, उनीहरूलाई रोक्ने हो भने सरकारका निकायमा दरबन्दी हुनुपर्यो र त्यो खुल्नुपर्यो । प्रदेश, स्थानीय र निजी क्षेत्रमा पनि अवसर मिल्नुपर्यो । स्वास्थ्य सेवा विभागले प्रकाशन गरेको नेपाल हेल्थ फ्याक्ट सिट २०२३ को तथ्यांकलाई नै आधार मान्ने हो भने सरकारी अस्पतालमा कन्सल्टेन्ट र मेडिकल अफिसर तहमा कुल स्वीकृत दरबन्दीको झन्डै ४६ प्रतिशत पद खाली छ । जनरल फिजिसियन तहको ६२ प्रतिशत पदपूर्ति हुन सकेको छैन । स्वास्थ्य मन्त्रालयका प्रवक्ता डा प्रकाश बुढाथोकी चिकित्सकसहित कर्मचारीलाई दक्ष प्राविधिक जनशक्तिका रूपमा नहेरी निजामती कर्मचारीसरह सेवासुविधाको व्यवस्था हुँदासम्म यो खाडल पुर्न कठिन हुने बताउँछन् । जुन रफ्तारमा चिकित्सक विदेशिएका छन्, त्यसले भोलिका दिन निर्माणाधीन आधारभूत अस्पताल पनि सञ्चालनमा ल्याउन कठिन हुने देखिन्छ, उनले भने, स्वास्थ्य सेवालाई निजामतीबाट बाहिर निकाल्नुपर्छ भनेर सुझाव दिएका छौं । संघीय कर्मचारी ऐन नै जारी नभएकाले स्वास्थ्य सेवा ऐनलाई अगाडि बढाउन सकिरहेका छैनौं । बिदेसिने चिकित्सकको संख्या यकिन भन्न नसकिए पनि काउन्सिलबाट प्रमाणपत्र लिने र केहीले श्रम स्वीकृतिसमेत लिएर जाने गरेको उनले बताए । सरकारी तथ्यांक भनेकै एनएमसी र श्रमको रेकर्ड हो । चिकित्सा शिक्षा आयोगबाट अनुमति लिएर गएकाहरू अधिकांश पढ्नलाई मात्रै गएका हुन्, उनले भने, अब यो तथ्यांकलाई पनि दुरुस्त राख्नुपर्ने भएको छ । नेपालमा पढाइपछि काम गर्ने अवसर नै नपाउने भयमा आफू अमेरिका जाने तयारीमा लागेको निजी अस्पतालका एक मेडिकल अफिसरले बताए । यहाँ पीजीमा सिट पाउनै कठिन भयो । पाए पनि पैसा तिरेर पढ्ने अवस्था छैन, उनले भने, पीजी गरेपछि पाउने तलब पनि निकै कम छ । यहाँ जतिकै मिहिनेतले त्यहाँ काम गर्न, कमाउन र जीवनयापन गर्न सहज हुन्छ भन्ने लागेको छ । बेलायतमा कार्यरत नेपाली चिकित्सकको संस्था नेप्लिज डक्टर्स एसोसिएसन यूकेका निवर्तमान अध्यक्ष डा कमल अर्यालका अनुसार बेलायतमा काम गर्ने नेपाली चिकित्सकको वास्तविक तथ्यांक छैन । संस्थामा २५० सदस्य भए पनि अधिकांश नेपाली चिकित्सक आबद्ध नरहेको उनले बताए । बेलायतभर करिब एक हजारभन्दा बढी नेपाली चिकित्सक रहेको उनको अनुमान छ । बेलायतमा धेरै चिकित्सक प्रोफेसनल ल्याङ्वेज एन्ड एसेसमेन्ट बोर्ड एक्जाम (पीएलएबी) का लागि आउने र नेपाल फर्किने गरेको उनले बताए । उनका अनुसार बेलायत आउने अधिकांश चिकित्सकले नेपालमा बस्ने र काम गर्ने वातावरण कम हुँदै गएको बताउने गरेका छन् । अस्पतालमै कुटपिट गर्ने, तलब चित्तबुझ्दो नहुँदा डाक्टरको मनोबल गिरेको सहकर्मीहरूबाट सुनेको छु, बेलायतको जेम्स प्यागेट युनिभर्सिटी हस्पिटलका कन्सल्टेन्ट सर्जन रहेको अर्यालले भने, नेपालमा अहिले उत्तीर्ण हुने सबै नयाँ डाक्टरका लागि पर्याप्त अवसर नहुनु पनि अर्को कारण हो । राम्रो प्रशिक्षण र तलब भएकाले पनि धेरै नेपाली चिकित्सकको पहिलो रोजाइ बेलायत हुने गरेको उनले बताए । बेलायतपछि सबैभन्दा धेरै नेपाली चिकित्सक अमेरिका जान्छन् । अमेरिका जाने अन्तर्राष्ट्रिय चिकित्सकबारे तथ्यांक राख्ने संस्था इन्टेल्थका अनुसार २०२२ मा नेपालबाट ३८० जना चिकित्सक अध्ययन भिसा लिएर पुगेका थिए । संस्थाका अनुसार २०२२ मा अमेरिकामा चिकित्सक आउने देशहरूमा नेपाल प्रमुख १० देशमध्ये सातौं स्थानमा थियो । (बेलायतबाट नवीन पोखरेलको सहयोगमा)"
अस्ट्रेलियामा तलब लोभलाग्दो,"(अस्ट्रेलिया)काठमाडौंको बीएनसी अस्पतालमा मेडिकल अफिसर रहेका चिकित्सक सनी श्रेष्ठ केही समयअघि अस्ट्रेलिया आए । उनी धेरै मिहिनेत र परीक्षापछि अहिले यहाँको प्रतिष्ठित सरकारी अस्पतालमा चिकित्सकका रूपमा कार्यरत छन् । सबैको अलगअलग कारण होला तर समग्रमा आफ्नो पर्सनल ग्रोथ, पारिवारिक समस्या र उज्ज्वल भविष्यका लागि नै नेपाली चिकित्सक अस्ट्रेलिया आइरहेका हुन्, डा श्रेष्ठले अनुभव सुनाए । अस्ट्रेलिया पछिल्लो समय नेपालका विद्यार्थीका लागि मात्र नभएर चिकित्सकका लागि रोजाइको स्थान बनिरहेको छ । ५ वर्षयता सयौं नेपाली चिकित्सक आफ्नो पेसा छाडेर उज्ज्वल भविष्य तथा करिअरको खोजीमा अस्ट्रेलिया आएका छन् । नेपालमा चिकित्सा शिक्षा अध्ययन सकेर यहाँ आएका अधिकांश चिकित्सक काम गर्न भने त्यति सहज नभएको बताउँछन् । विदेशी चिकित्सकले यहाँको नियामक निकायमा दर्ता हुन कठिन परीक्षा पास गर्नुपर्छ भने काम पाउन पनि सहज छैन । अस्ट्रेलियामा कति नेपाली चिकित्सक आइरहेका छन् भन्ने वास्तविक तथ्यांक नभए पनि यहाँ रहेका नेपालीमूलका चिकित्सकको संगठन अस्ट्रेलियन नेप्लिज मेडिकल एन्ड डेन्टल एसोसिएसन (एम्डा) का अनुसार कम्तीमा पनि ४ सय नेपाली कार्यरत छन् । एसोसिएसनका निवर्तमान अध्यक्ष डा अनुपम पोखरेल नेपाली चिकित्सक अस्ट्रेलिया आउने क्रम बढ्नुको मुख्य कारण अवसरको खोजी, देशको भद्रगोल अवस्था तथा पारिवारिक कारण भएको सुनाउँछन् । अस्ट्रेलियामा काम गर्ने जुनियर चिकित्सकले सुरुमा वार्षिक कम्तीमा ८० हजार अस्ट्रेलियन डलरसम्म कमाउँछन् । सप्ताहन्त, ओभरटाइम गरेको अवस्थामा त उनीहरूले नेपालको एक महिनाको तलब एक दिनमै कमाउन सक्छन् । अस्ट्रेलियाको नियामक निकायमा दर्ता भएर सिनियर चिकित्सकका रूपमा काम गर्न थालेपछि भने कम्तीमा वार्षिक १ लाख ५० हजारदेखि ५ लाख डलरसम्म कमाउन सकिने चिकित्सकहरू बताउँछन् । त्यसमा पनि दुर्गम क्षेत्रमा काम गर्न गएको खण्डमा आम्दानी अझ बढ्छ ।"
क्यानद्वारा लामिछाने निलम्बित,"काठमाडौं (कास) बलात्कारमा दोषी ठहर राष्ट्रिय क्रिकेट टोलीका कप्तान सन्दीप लामिछानेलाई नेपाल क्रिकेट संघ (क्यान) ले बिहीबार निलम्बन गरेको छ । काठमाडौं जिल्ला अदालतले बुधबार लामिछानेलाई बलात्कार मुद्दामा ८ वर्ष जेल सजाय र ५ लाख जरिवाना तोकेको थियो । न्यायाधीश शिशिरराज ढकालको इजालसले पुस १३ गते गौशाला २६ को कमजोर अवस्थाको फाइदा उठाउँदै लामिछानेले बलात्कार गरेको आधारमा दोषी ठहर गरेको थियो । नेपाली क्रिकेटको सर्वोच्च निकाय क्यानले लामिछानेको बारेमा निर्णय नलिँदा चर्को आलोचना हुँदै आएको थियो । जिल्ला अदालतले पुस १३ मै बलात्कारी ठहर गरे पनि सजाय तोक्ने फैसला आएपछि मात्र निर्णय गर्ने क्यान अध्यक्ष चतुरबहादुर चन्द र सचिव पारस खड्काले बताएका थिए । गौशाला २६ ले जबरजस्ती करणी गरेको भन्दै लामिछानेविरुद्ध २०७९ भदौ २१ गते प्रहरीमा जाहेरी दिएकी थिइन् । आफूलाई भदौ ५ गते तिलगंगाको एक होटलमा लगेर बलात्कार गरेको भन्दै पीडितले दिएको जाहेरीका आधारमा प्रहरीले अनुसन्धान अगाडि बढाएको थियो । जाहेरी पर्दा लामिछाने केन्याको नैरोबीबाट क्यारेबियन प्रिमियर लिग (सीपीएल) खेल्न जमैका पुगेका थिए । भदौ २३ मा काठमाडौं जिल्ला अदालतले लामिछानेलाई पक्राउ पुर्जी जारी गरी अनुसन्धान अगाडि बढाउन आदेश दिएपछि सीपीएलको टोली जमैका तलावाहजले लामिछानेलाई टोलीबाट हटाएको थियो । उनी नेपाल नफर्किएपछि प्रहरीले इन्टरपोलमार्फत डिफ्युज नोटिस जारी गरेको थियो । पक्राउ पुर्जी जारी भएको झन्डै एक महिनापछि २०७९ असोज २० मा उनी त्रिभुवन अन्तर्राष्ट्रिय विमानस्थलबाटै पक्राउ परेका थिए । सोही वर्ष कात्तिक १४ गते प्रहरीले लामिछानेमाथि काठमाडौं जिल्ला अदालतमा मुद्दा दायर गरेको थियो । अदालतले पुर्पक्ष थुनामा राखेर अनुसन्धान गर्न आदेश दिएपछि उनी कारागार चलान भएका थिए । तर, उच्च अदालत पाटनले २० लाख धरौटीमा छाड्न आदेश दिएपछि उनी थुनामुक्त भएका थिए । थुनामुक्त भएपछि क्यानले बलात्कार आरोपित लामिछानेलाई नेपाली राष्ट्रिय टोलीबाट खेलाउने विवादास्पद निर्णय गरेको थियो ।"
'थप शुल्क तिर्नुपर्ने तेस्रोपक्षसँगको सम्झौता अनावश्यक,"(काठमाडौं)मलेसियन रोजगारदाताहरूले नेपाली कामदारका लागि कल्याणकारी काम गर्न भन्दै तेस्रो पक्षसँग गरिएको सम्झौता अनावश्यक भएको बताएका छन् । वैदेशिक रोजगार बोर्ड र मलेसियन निजी कम्पनीबीच रोजगारदातासँग रकम उठाउने गरी सम्झौता भएपछि मलेसियन रोजगारदाताहरूको छाता संगठन एसोसिएसन अफ एम्प्लोइमेन्ट एजेन्सी मलेसिया ले थप शुल्क तिर्न बाध्य पार्न नहुने बताएको हो ।मलेसियन रोजगारदातासँग प्रतिकामदार ४५ डलर (६ हजार रुपैयाँ) उठाउने गरी गत मंसिर ६ मा बोर्ड र मलेसियाको फरेन वर्कर्स वेलफेयर म्यानेजमेन्ट सेन्टरबीच सम्झौता भएको थियो । सम्झौताअनुसार यो रकम सेन्टरले नेपाली कामदारको मागपत्र प्रमाणीकरण गर्ने प्रक्रियामा नेपाली दूतावासमा रोजगारदातासँग उठाउन पाउनेछ । यो रकम नेपाल सरकारको राजस्वमा जम्मा हुँदैन ।नेपाल सरकारले तेस्रो पक्ष नियुक्त गरी मलेसियाली रोजगारदातालाई थप शुल्क तिर्न बाध्य पार्नु हुँदैन, एजेन्सीका उपाध्यक्ष सुरेश तानले स्थानीय सञ्चारमाध्यमसँग भने, यो सम्झौता अनावश्यक छ । आप्रवासी कामदारको हित हेर्न मलेसिया सरकारको आफ्नै कानुन छ । संयन्त्र छ । उनले आप्रवासी कामदारको कल्याण गर्ने जिम्मेवारी रोजगारदाताकै दायित्व भएको बताए । कामदारको कल्याण हेर्ने जिम्मेवारी यहाँको रोजगारदाताको हो । तेस्रो पक्षको होइन, उनले भने, नेपाल सरकारले यस विषयमा मलेसियन सरकारसँग छलफल गर्नुपर्छ । कामदारको हितका लागि उत्तम उपाय खोज्नुपर्छ । नेपालले यो सम्झौतालाई अगाडि बढाउनु हुँदैन । उनले नेपाली कामदार भर्ना गर्न मलेसियन रोजगारदाताको लाखौं खर्च हुने हुँदा थप खर्च गर्न तयार नभएको बताए । नेपाल र मलेसियाबीच भएको श्रम सम्झौताअनुसार मलेसियन रोजगारदाताले एक जना नेपाली कामदार भर्ना गर्नका लागि ६३ सय २२ रिंगेट (२ लाख १४ हजार रुपैयाँ) देखि ७९ सय ४२ रिंगेट (२ लाख ७० हजार रुपैयाँ) बेहोर्नुपर्छ । सम्झौता विवादमा परेपछि प्रधानमन्त्री पुष्पकमल दाहालले तत्काल कार्यान्वयन नगर्न मंगलबार श्रम, रोजगार तथा सामाजिक सुरक्षा मन्त्रालयलाई निर्देशन दिएका छन् । यस्तै नेपाली दूतावासलाई कार्यान्वयन गर्न भन्दै श्रमले पुस १३ मा पठाएको पत्र परराष्ट्र मन्त्रालयले रोकेर राखेको छ । परराष्ट्रमन्त्री एनपी साउदले कूटनीतिक माध्यमभन्दा बाहिर गएर भएको सम्झौताको कार्यान्वयन गराउन नेपाली दूतावासलाई पत्राचार नगर्ने बताए । यो सम्झौतामा कानुनी प्रश्न छ । रकम उठाउने विषय भएकाले अर्थ र कानुनी मन्त्रालयको पनि रायसुझाव लिन जरुरी देखिएको छ । अहिले अध्ययन भइरहेकाले हामी श्रम मन्त्रालयलाई पत्र लेखेर जानकारी दिनेछौं, उनले भने । नेपालका लागि मलेसियाका कार्यवाहक राजदूत मोहम्मद फिरदौस बिन आजमानले मलेसियाले रोजगारदाताबाट रकम उठाउने गरी भएको सम्झौतालाई नचिन्ने बताए । नेपाल र मलेसियाबीच भएको श्रम सम्झौताले एउटा प्राविधिक समिति गठन गरेको छ । मलेसिया जाने कामदारका सबै सवालमाथि यही समितिमा छलफल हुन्छ । यसले नै टुंगो लगाउँछ । यो समितिले टुंगो नलगाएको कुनै पनि विषयलाई मलेसियाले चिन्दैन । र, कार्यान्वयन गर्न बाध्य हुँदैन, उनले कान्तिपुरसँग भने । श्रम मन्त्रालयले कामदारको समग्र हितका लागि सम्झौता आवश्यक परेको बताउँदै आएको छ । नेपालका प्रमुख ९ वटा ट्रेड युनियनको छाता संगठन संयुक्त ट्रेड युनियन समन्वय समिति (जेटीयूसीसी) र सुरक्षित आप्रवासनका लागि राष्ट्रिय सञ्जालले प्रधानमन्त्री पुष्पकमल दाहालको निर्देशन कार्यान्वयन गर्नका लागि त्रिपक्षीय अनुगमन समिति बनाउन माग गरेको छ । प्रधानमन्त्री दाहालले यही पुस २४ मा बोर्ड र सेन्टरबीच भएको सम्झौतालाई कार्यान्वयन नगर्नेसहित १६ बुँदे निर्देशन श्रम मन्त्रालयलाई दिएका थिए । जेटीयूसीसी र सञ्जालले बिहीबार संयुक्त प्रेस विज्ञप्ति जारी गर्दै अनुगमन गर्न माग गरेको हो ।"
मेलम्चीको पानी सुरुङमा,काठमाडौं (कास) बाढीपहिरोका कारण सात महिनादेखि बन्द सुरुङमा मेलम्ची खोलाको पानी प्रवेश गराइएको छ । प्राविधिकका अनुसार सुरुङ भरिएर सुन्दरीजलस्थित प्रशोधन केन्द्रमा पानी झर्न कम्तीमा चार दिन लाग्छ । माघ १ गतेसम्म काठमाडौंवासीको धारामा पानी पुर्याउने लक्ष्य राखिएको मेलम्ची आयोजनाले जनाएको छ । परीक्षणका रूपमा पानी प्रवेश मंगलबारदेखि सुरु गरिएको हो । बिहीबारदेखि प्रतिसेकेन्ड ६ सय लिटर पानी सुरुङमा प्रवेश गराइएको छ । परिमाण बढाउँदै दैनिक २ हजार प्रतिसेकेन्ड अर्थात् १७ करोड लिटर सुरुङमा पठाइनेछ । गत साउन अन्तिम साता आएको बाढीले ल्याएको बालुवा र ढुंगासहितको गेग्रानले पुरिएको सिन्धुपाल्चोकको हेलम्बुस्थित मुहान क्षेत्र (हेडवर्क्स) सफा गरेर अस्थायी रूपमा पानी सुरुङमा प्रवेश गराइएको हो । मेलम्ची विकास समितिले २८ दिनमा पानी काठमाडौं झार्ने गरी काम गर्न चिनियाँ ठेकेदार कम्पनीसँग गत ३ गते गेग्रान हटाउने ठेक्का सम्झौता गरेको थियो । २०७८ असारको बाढीले मुहान क्षेत्र क्षतिग्रस्त भएपछि मेलम्चीको पानी काठमाडौंमा नियमित वितरण हुन सकेको छैन ।
ढोंगी र अत्याचारीको कुनै धर्म र समुदाय हुँदैन,"विवादै विवादको हाम्रो समाजमा र्का पात्र फेरि विवादमा छन् तपस्वी भनेर चिनिएका रामबहादुर बम्जन । धार्मिक आस्थाका रूपमा अनुयायी बनाएर यौन हिंसा गरेको, ज्यान मारेको र मान्छे बेपत्ता बनाएको लगायत आरोपमा प्रहरीले खोजबिन सुरु गरेपछि चार वर्षदेखि फरार रहेका बम्जन मंगलबार पक्राउ परेका छन् भने बिहीबार उनलाई अदालतमा पेस गरिएको छ । संसारका सबै धर्मको मूल उद्देश्य मान्छेमान्छेबीच स्नेह, सद्भाव र सम्मान बढाउनु हो । हिन्दु, बौद्ध, इस्लाम, किरात, इसाईलगायतका कुनै पनि धर्मले घृणा, अपमान र हिंसा सिकाउँदैन । तर, आफूलाई धर्मका प्रचारक भन्ने निश्चित व्यक्तिले अनुयायी बनाउँछन्, उनीहरूको आस्थाका आधारमा मान्छेको भावनामाथि शोषण गर्छन् । विभिन्न उपक्रमबाट सर्वसाधारणको विश्वास हात लिएका कथित धर्मगुरुले सर्वसाधारणको आस्थालाई दुरुपयोग गरेर अनाचार गर्छन् । यस्तो शृंखलाको पछिल्लो पंक्तिमा बम्जन प्रहरीद्वारा पक्राउ परेका छन् र अदालतमा उपस्थित गराइएका छन् ।सर्वसाधारणको धार्मिक भावनालाई दोहन गरेर मोजमस्ती गर्ने मात्र होइन, आफ्नो आदेश नमान्ने आफ्नै अनुयायीमाथि नै अत्याचार गर्ने बम्जन पहिलो र सायद अन्तिम धर्मगुरु होइनन् । धर्मलाई अघि सारेर आर्जन गरेको विश्वासलाई दुरुपयोग गर्दै प्रशंसक वा अनुयायीमाथि यौन शोषण गर्ने विभिन्न धर्मका विभिन्न व्यक्तिका हर्कत विभिन्न समयमा पर्दाफास हुँदै आएका छन् । तर, कतिपय अवस्थामा पीडितहरू बोल्न सक्दैनन् भने कतिपय अवस्थामा राज्यले पनि यस्ता आरोपी गुरु लाई संरक्षण गर्दै आएको छ । वनवास बस्दै आएका बम्जन कहिले घाँस काट्न गएका महिलामाथि कुटपिट गरेको आरोपमा त कहिले आफ्नै आश्रमका आनीहरूमाथि यौन शोषण गरेको आरोपमा मुछिए । उनीमाथि आफ्नै अनुयायीको हत्या गरेको र शव बेपत्ता बनाएको सम्मका गम्भीर आरोप पनि लागे । तर, यी आरोपमाथि निष्पक्ष अनुसन्धान हुने वातावरण बनाउनुको सट्टा उनले अनुसन्धानलाई छल्दै आएका थिए । पीडितको उजुरीका आधारमा जसरी कानुनी प्रक्रिया अघि बढ्यो र ढिलै भए पनि उनी पक्राउ परे, यसले भने अपराध गर्ने जोकोही पनि उम्कन सक्दैन भन्ने सकारात्मक सन्देश प्रवाह गरेको छ ।१७ वर्षअघि जंगलमा रूखमुनि ध्यानमग्न अवस्थामा भेटिएपछि चर्चामा रहेका बम्जन विवादित हुन थालेको २०६७ बाटै हो । त्यति बेला बाराको हलखोरियास्थित बुद्ध धर्मसँग मिल्दोजुल्दो भनिए पनि छुट्टै धर्म प्रवर्तन गर्ने भन्दै विभिन्न जिल्लामा आश्रम विस्तार गर्ने क्रममा बम्जनको समूहले सामुदायिक वनको जग्गा अतिक्रमण गरेको आरोप पनि छ । जंगलमा च्याउ टिप्न आएका सर्वसाधारणलाई उनी र उनका अनुयायीले नियन्त्रणमा लिएर कुटपिट गरेको आरोप लागेको थियो । लिटल बुद्ध का रूपमा बम्जनको चर्चा र अनुयायी बढिरहेका बेला अनुसन्धान र कानुनी कारबाही प्रक्रियामा प्रशासनले चासो दिएन । त्यही स्थितिको लाभ लिँदै बम्जन अनुयायीलाई यौन शोषण गर्ने, बेपत्ता पार्नेजस्ता आपराधिक काममा उद्यत भएको देखिन्छ । हलखोरियास्थित आश्रममा रहेकी आनीलाई बाल यौन शोषण गरेको उजुरीका आधारमा जिल्ला अदालत सर्लाहीबाट पक्राउ पुर्जी जारी भएको चार वर्षपछि मंगलबार बम्जन पक्राउ परेका हुन् । उनीविरुद्ध अरू अनुयायीलाई बेपत्ता पारेको उजुरीसमेत छ । प्रहरीले काठमाडौंको बूढानीलकण्ठबाट मंगलबार पक्राउ गर्ने क्रममा करिब ३ करोड ४ लाख रुपैयाँ र करिब ३१ लाख रुपैयाँ बराबर अरू १७ देशका मुद्रा बरामद गरेसँगै अवैध रूपमा विदेशी तथा नेपाली मुद्रा राखेको कसुर पनि आकर्षित भएको छ । यसबाट पनि धर्मका नाममा उनको ढोंग र वास्तविकताबीच फरक देखिएको छ ।सार्वजनिक छवि बनाएको वा ठूलो समूहले सम्मानपूर्वक विश्वास गरिरहेको व्यक्तिले गैरकानुनी क्रियाकलाप गर्दा उजुरी गर्न हच्किने समस्या समाजमा छ । समाजले उल्टै लाञ्छना लगाउने हुनाले पीडितलाई बोल्न पनि चुनौतीपूर्ण मानिन्छ । जजसले हिम्मत जुटाएर आवाज उठाइरहेका छन्, उजुरी गरिरहेका छन्, तिनीहरूले भोग्नुपर्ने सामाजिक यन्त्रणको कथा छुट्टै छ । यस्ता समस्या आइपरे प्रहरीकहाँ जान अरूलाई पनि प्रेरित गर्नुपर्छ । जुनसुकै पन्थ वा मार्ग भए पनि धर्मले हिंसा र विभेदलाई स्विकार्दैन, सधैं सद्भाव र सहिष्णुतामा जोड दिन्छ । तर, कुत्सित नियतका व्यक्तिले धर्मलाई भजाएर भक्तजनअनुयायीको आस्थामाथि चोट पुर्याइरहेका छन् । त्यसैले कुनै पनि धर्म सम्प्रदायले यस्ता अपराधलाई संरक्षण गर्नु हुँदैन । धर्मलाई भजाएर आपराधिक क्रियाकलाप गर्ने व्यक्तिविरुद्ध कानुनी कारबाही अगाडि बढाइँदा आफ्नो धर्म वा समूहमाथि आक्रमण भएको अर्थमा कसैले पनि बुझ्नु हुँदैन । व्यभिचारजनित होस् वा अरू कुनै पनि अपराध, धर्मको आवरणले छोप्न मिल्दैन, हुँदैन किनकि अत्याचारीका कुनै धर्म र समुदाय हुँदैनन् । राज्यले पनि त्यस्ता व्यक्तिविरुद्ध अनुसन्धान एवं कारबाहीका सिलसिलामा पक्षपातपूर्ण व्यवहार देखाउनु हुँदैन किनकि धर्मको सबैभन्दा ठूलो सन्देश व्यक्तिको आत्मसम्मान हो ।"
उपेक्षित नागरिक जीवन,"नागरिक देशका आधार हुन् । देश विकासका संवाहक हुन् । जुन देशमा जनता वा नागरिक खुसी छन् त्यो देश अहिले विश्वका नाम चलेका देशका नागरिक बनेका छन् । नागरिकले नै देशलाई कस्तो बनाउने भन्नेमा गहन भूमिका खेलेका हुन्छन् । देशका नागरिक इमानदार, कर्तव्यनिष्ठ र कर्ममा विश्वास गर्छन् भने देशले सुन्दर भविष्य दिन सक्छ । देशका नागरिक र राज्य मिलेर काम गरे कुनै पनि देशको विकास हुन समय लाग्दैन । राज्यले नागरिकलाई उपयोग गर्न सके मात्र पनि देशमा आमूल परिवर्तन आउँछ । नागरिकको हैसियत राज्यले बनाउँछ । नागरिकलाई नै सर्वोपरि ठान्नुपर्छ । नागरिकको हातमा हुन्छ देशको भविष्य । हाम्रो जस्तो गरिब र हरेक कुरामा नागरिकलाई दुःख, कष्ट र अभावमा बाँच्नुपर्ने देशमा नागरिकभन्दा आफूले चुनेर पठाएका नागरिकले देशका लागि कुनै किसिमको काम नगर्ने, जनतालाई दास बनाउने, हर कुरामा नागरिकलाई अभावमा बाँच्न बाध्य बनाउने गर्छन् । नेपालमा कुनै पनि सरकार होस् वा राजनीतिक पार्टी नागरिकप्रति कुनै आफ्नो जिम्मेवारी र कर्तव्य छ भनेर कहिल्यै सम्झदैन । नागरिकलाई सामान्य सेवासुविधा दिनबाट पछाडि हट्छ । आखिर नागरिक नै कमजोर भएर पनि हामी नेपालीले दुःख पाएका छौं । आफैं जानीजानी दुःख पाएका छौं । हर कुरा, हर काम र हर समय हाम्रो नियति नै अब त दुःखकष्टमा रमाउने बानी परेको छ । नागरिकले देशका शासक वर्गबाट हरेक कुरामा धोका पाएका छन् । राज्य र राजनीतिक पार्टीबाट देशका नागरिक अलिकति पनि खुसी छैनन् । नागरिकलाई खुसी बनाउने कुनै काम गर्न सकेका छैनन् । देशका नागरिक आज हरेक कुरामा मारिनुपरेको छ । आफ्नो हकअधिकार माग्ने कुरामा होस् वा बाँच्न पाउने नैसर्गिक कुराको माग गर्दा होस्, नागरिक मर्न बाध्य छन् । किन नागरिकलाई तल्लो दर्जामा राखेर राज्य यस्तो निर्दयी बन्छ ? के नागरिकको मूल्य दस लाखमा तुलना गर्न सकिन्छ ? के नागरिक राज्यका लागि यति सस्ता भएका हुन् ? कहिलेसम्म नागरिकले यसरी आफ्नो ज्यान दिने ? के देशमा गरिब र निमुखा नागरिकले बाँच्न पाउने अधिकार नभएको हो ? जुन देशमा नागरिकको मूल्य हुँदैन, त्यस देशमा नागरिक धेरै कुराबाट वञ्चित हुनुपरेको छ । खाना, स्वास्थ्य, शिक्षा र न्याय सहज पाउने अवस्था नभएसम्म नागरिक सबल बन्न सक्दैनन् र देश पनि सबल बन्दैन । भगवान पुडासैनी, जोरपाटी, काठमाडौं"
"सरकार, विपीन कहिले छुट्छन् ?","हमासले इजरायलबाट नियन्त्रणमा लिएर गाजा लगेकामध्ये दजनौं बन्धक छुटे पनि नेपालका विपीन जोशीलाई आजसम्म छोडिएको छैन । विपीन कहा कुन अवस्थामा छन् भन्ने पनि अहिले सम्म प्रस्ट हुन सकेको छैन । प्रश्न उठ्छ, अन्य देशका त्यती धेरै बन्धक छुट्दा समेत किन विपीनलाई छाडिएन ? नेपाल सरकारको कूटनीतिक पहल कहाँ पुगेन ? विपीनको सन्दर्भमा नेपाल सरकार सुरुमै चुकेको थियो । हमासइजराइल युद्ध सुरु हुनासाथ नेपाल सरकारले हमासविरुद्ध विज्ञप्ति जारी गर्यो । आफ्नो नागरिक नछुटाईकनै किन जारी गर्नुपर्यो हमासविरुद्ध विज्ञप्ति ? यो नेपाल सरकारको गम्भीर कूटनैतिक भूल होइन ? प्रचण्ड सरकारले यस प्रश्नको उत्तर दिनुपर्छ । धेरै देशले उक्त युद्धबारे कुनै विज्ञप्ति जारी गरेनन्, हमासलाई चिढ्याएनन् अनि सहजताका साथ आफ्ना नागरिक छुटाए । यस्तै भूल नेपालले रुसयुक्रेन युद्धमा पनि गरेको थियो । युद्ध सुरु भएपछि नेपालले तुरुन्तै रुसको विरोधमा विज्ञप्ति जारी गरेको थियो । नेपाल सरकार यसरी किन कूटनीतिक रूपमा चुकिरहेको छ ? गोपाल देवकोटा, जोरपाटी, काठमाडौं"
राष्ट्रिय एकता दिवसको सान्दर्भिकता,"पृथ्वीनारायण शाहको नेपालका लागि अद्वितीय योगदान गरेका छन् । उनले गोरखा राज्यलाई बलियो बनाउँदै, परम्परागत धर्मसंस्कृति, मूल्यमान्यतालाई जोगाउँदै, विदेशी शक्तिको प्रभाव रोक्दै एकीकरण अभियान चलाएका थिए । उनले नेपाल र नेपालीलाई दिएको उपदेश पनि महत्त्वपूर्ण छ । तिलप्रसाद न्यौपाने, माछापोखरीचोक, काठमाडौं"
स्वागतयोग्य फैसला,"जिल्ला अदालत काठमाडौंले क्रिकेटर सन्दीप लामिछानेलाई बलात्कार मुद्दामा दोषी ठहर गर्दै सजाय निर्धारण गरेको छ । सन्दीपविरुद्ध बलात्कारको उजुरी परेपछि कहिले जेल, कहिले धरौटीमा रिहा गर्दै लामो समय गुज्रिएको थियो । राष्ट्रिय खेलाडी भएका आधारमा सहुलियत दिइँदा उनी यसबीचमा जेल बस्नुपरेन, देशविदेशमा क्रिकेट खेले । अहिले ८ वर्ष कैद सजाय र ५ लाख रुपैयाँ जरिवाना तोकिएको छ । अब उनले कानुनबमोजिम सजाय भुक्तान गर्नुपर्नेछ । राष्ट्रिय खेलाडी भएकाले सन्दीपको पक्षमा माहोल पनि देखिएको थियो तर व्यक्ति जोसुकै भए पनि अदालतले दसी प्रमाणलाई नै हेर्छ । विभिन्न खोज र अनुसन्धानबाट उनी यो केसमा दोषी नै रहेछन् भन्ने अदालतको फैसलाबाट देखिएको छ । अन्याय गर्नेले सजाय भोग्नैपर्छ । दोषीलाई अदालतले सजाय तोक्नैपर्छ । यस अर्थमा अदालतको फैसला स्वागतयोग्य छ । सन्दीपले अदालतको आदेश मान्नुपर्छ । नरनाथ पाण्डे, कावासोती८, नवलपुर"
मृत राजतन्त्रका जीवित भ्रम,"जातव्यवस्थाका प्रवर्द्धक नेपाली समाजको प्रगतिको सबैभन्दा ठूलो अवरोध पितृसत्ता र जातव्यवस्था हो । जनतालाई जातका अनगिन्ती शृंखलामा विभाजित गर्ने र सत्तास्वार्थको रक्षा गर्ने कामको नेतृत्वकर्ता विगतको राजतन्त्र हो । पृथ्वीनारायणको गोरखा राज्य विस्तारअगाडि तत्कालीन वाग्मती उपत्यका, गोरखा राज्यलगायत केही स्थानमा मात्रै जातव्यवस्थाको अभ्यास थियो । तर, पृथ्वीनारायणको असली हिन्दुस्थान बनाउने अभियानका क्रममा देशका सबैजसो भागमा जातव्यवस्था विस्तार हुँदै गयो । गोरखा राज्य विस्तारको जगमा जंगबहादुरले जारी गरेको विसं १९१० को मुलुकी ऐनले कानुनी रूपमै जातव्यवस्था मान्नैपर्ने बाध्यता बनाइदियो । यसले गर्दा जातव्यवस्था नभएका आदिवासी जनजाति समुदायहरूसमेत छुवाछूतभेदभावसहितको जातव्यवस्था मान्नुपर्ने अवस्थामा पुगे । पृथ्वीनारायणको राज्य विस्तारका क्रममा सबैभन्दा बढी योगदान दलित समुदायले नै दिएको इतिहास छ । आर्थिक व्यवस्थापन गरिदिने बिसे नगर्चीदेखि युद्धका हातहतियार बनाउने कामसम्ममा दलितको भूमिका छ । युद्धका लागि आवश्यक बन्दुक निर्माण र मर्मतका लागि भारतबाट यखाजंग विश्वकर्माजस्ता हतियार उस्तादको सहयोगबाट मात्रै उनको राज्य विस्तार सम्भव भएको हो । तर जुन समुदायले राज्य विस्तारमा सबैभन्दा बढी योगदान गर्यो, त्यसैलाई छुवाछूतभेदभाव गर्ने र एउटै अपराधमा सबैभन्दा बढी सजाय दिने कानुन पनि राजतन्त्रले नै बनायो । विसं २०२० मा महेन्द्रले मुलुकी ऐन संशोधन गरेर छुवाछूतको अन्त्य गरेको भन्दै सनातनी अभ्यासलाई निरन्तरता दिएका थिए । यसरी राजतन्त्रले विभेदकारी जातव्यवस्थाको प्रवर्द्धन गरी श्रमजीवी दलितमाथि अत्यन्तै ठूलो घात गरेको छ । अन्त्यमा, लासको के आस त भन्ने गरिन्छ तर स्वार्थका लागि लासमाथि पनि राजनीति हुने गर्छ । यही राजनीतिक खेलमा बेलाबखत ज्ञानेन्द्र शाह, राप्रपा र स्वार्थ समूहको भीड देखा पर्छ । तिनीहरू स्वार्थको परिधि बढाउन विभिन्न हर्कत गरिरहन्छन् । दक्षिणपन्थी प्रतिगमनको प्रवाह बढ्दा पुरातनपन्थ सलबलाउनु अनौठो होइन । कहिलेकाहीँ यही हावाले सत्ताधारी पार्टीहरूमा पनि हलचल आउन खोजेको संकेत गर्छ । तर नेपालको वस्तुगत परिस्थिति के हो भने, जनता सधैं प्रगति, अग्रगमन र रूपान्तरण चाहन्छन् । अढाई सय वर्ष नेपाली जनताको प्रगति, सामाजिकआर्थिक रूपान्तरण र सामान्यजनको न्यायपूर्ण जीवनका पक्षमा कुनै ठोस काम गर्न नसकेर फेल भइसकेको राजतन्त्र फर्किनुपर्ने वस्तुगत कारण छैन । लोकतान्त्रिक राज्य व्यवस्थाका कारण कम्तीमा जनताले विमति दर्ज गर्ने, नेतृत्वको आलोचना र टिप्पणी गर्ने एवं रूपान्तरणप्रति जवाफदेह बनाउने प्रयत्न गर्न त पाएका छन्, जुन राजतन्त्रमा सम्भवै थिएन । स्वाभाविक रूपमा अहिले नेपाली समाजमा थुप्रै संकट छन् । राजनीतिको दलालीकरण भएको छ । आर्थिक संकट छ । भ्रष्टाचार र बेथिति छ । अन्याय, विभेद र बहिष्करण छ । ऐतिहासिक रूपमा हेर्दा यी सबै बेथितिको स्रोत सामन्ती राजतन्त्र हो । लामो कालखण्ड देशको एकल नेतृत्व गरेको राजतन्त्र आर्थिक विकास, मानवीय समृद्धि, अन्याय र अत्याचार अन्त्य गर्न असफलसिद्ध भइसकेको छ । पितृसत्ता र जातव्यवस्थाको प्रवर्द्धक, आदिवासी जनजाति र मधेशीमाथिको विभेद संस्थागतकर्ता र जनविरोधी, सामन्ती र विभेदकारी राजतन्त्र बहुसंख्यक महिला, उत्पीडित राष्ट्र, दलित र सीमान्तीकृत समुदायको मुख्य दुस्मन थियो । यो नेपालको इतिहासमा सबैभन्दा असफल व्यवस्था भएको पुष्टि भइसक्यो । गणतन्त्रले जनतालाई बेथितिविरुद्ध बोल्ने, राजनीतिक जवाफदेही खोज्ने र आवश्यक परेमा विद्रोह गर्ने बाटो खुला गरिदिएको छ । जनता जहिले पनि अग्रगति, प्रगति र रूपान्तरण चाहन्छन् । तीव्र गतिमा सञ्चार र प्रविधिको विकासमा अभ्यस्त वर्तमान पुस्ताको चाहना अग्रगामी रूपान्तरणबाट मात्रै सम्भव छ । कहिलेकाहीँ रूढिवादी र सडेगलेको विचारले मानिसलाई दिग्भ्रमित पार्ने कोसिस गर्छ, जसबाट नयाँ पुस्ता मुक्त हुनुपर्छ । र, यथास्थितिलाई चिरेर अगाडि बढ्ने प्रगतिशील बाटोतर्फको यात्रा तय गर्नुपर्छ ।"
"कुरा एकातिर, काम अर्कातिर","प्रधानमन्त्री पुष्पकमल दाहालले पुस १० गते राष्ट्रका नाममा सम्बोधन गर्दै विकास र सुशासनका लागि यथास्थितिलाई तोडेर नयाँ कार्य योजनासहित अघि बढ्ने संकल्प गरेका थिए । विश्वविद्यालयहरूमा दलीय भागबन्डाको अन्त गर्ने, अक्षम राजदूत तथा मन्त्रीहरूलाई हटाउने र आफ्नो कार्यशैली परिवर्तन गरी अत्यावश्यक र अपरिहार्य कार्यक्रमबाहेक अन्यत्र सहभागी नहुने प्रतिबद्धता पनि जनाएका थिए । तर विगतमा जस्तै यस पटक पनि प्रधानमन्त्रीको कथनी र करनीबीच व्यापक भिन्नता देखिएको छ । उनका प्रतिबद्धताहरू सस्तो लोकप्रियताबाट अभिप्रेरित क्षणिक भावुकता मात्र थिए भन्ने प्रस्ट भइसकेको छ । यस लेखमा प्रधानमन्त्रीको सम्बोधन र व्यवहारमा देखिएको विरोधाभासको विश्लेषण गरिएको छ ।प्रधानमन्त्री दाहालले विश्वविद्यालयलाई भागबन्डाको राजनीतिबाट अलग राखिने र मेरिटोक्रेसी का आधारमा उपकुलपति र अन्य पदाधिकारी नियुक्ति गर्ने मात्रै उल्लेख गरेका थिएनन्, त्यसको सुरुआत त्रिभुवन विश्वविद्यालय (त्रिवि) बाटै हुने प्रस्ट पारेका थिए । दलीय भागबन्डाका कारण रुग्ण बनेको त्रिवि सुधार गर्ने महत्त्वाकांक्षी प्रस्तावको चौतर्फी प्रशंसा भएको थियो । यद्यपि भरोसा भने थिएन । सम्बोधनको १० दिनपछि पुस २० मा शिक्षा मन्त्रालय अन्तर्गतको उपकुलपति छनोट समितिले देशको सबैभन्दा पुरानो विश्वविद्यालयमा उपकुलपति नियुक्तिका लागि दरखास्त आह्वान गर्दै निकालेको विज्ञापनमा मेरिटोक्रेसीको धज्जी मात्र उडाइएको थिएन, उक्त प्राज्ञिक संस्थालाई आउटडेटेड र अक्षम पूर्वपदाधिकारीहरूको क्लब बनाउने कुचेष्टा पनि गरिएको थियो । सामाजिक सञ्जाल र सञ्चारमाध्यममा चौतर्फी विरोध भएपछि प्रधानमन्त्रीले उक्त विज्ञापन रद्द गर्न ठाडो आदेश दिए । तर त्रिवि सुधार र सक्षम उपकुलपति छान्न कुनै गृहकार्य गरेनन् । शिक्षामन्त्रीको अध्यक्षतामा गठित अक्षम समितिले सक्षम नेतृत्व चयन गर्न सक्दैन भन्ने हेक्कासम्म प्रधानमन्त्रीलाई छैन । आधुनिक शिक्षामा अभ्यस्त नभएका शिक्षामन्त्रीको नेतृत्वमा प्राज्ञिक क्षेत्रबाहिरका शिक्षासचिव र माओवादीनिकट एक उपप्राध्यापक सम्मिलित समितिले सक्षम उपकुलपतिको न योग्यता निर्धारण गर्न सक्छ न त समीक्षा नै । उपकुलपति छनोट गर्ने समितिमा उपप्राध्यापक हुनु नै पहिलो खोट हो । विश्वविद्यालयलाई गति दिन अत्यावश्यक पर्ने आधारभूत दक्षताको न पहिलो विज्ञापनमा खोजी गरियो न त दोस्रोमै । यसबाट प्रस्ट हुन्छ, प्रधानमन्त्रीले सम्बोधन गर्नुपूर्व र पश्चात् त्रिवि सुधारका लागि कुनै संवाद र परामर्श गरेकै रहेनछन् ।प्रधानमन्त्रीले सम्बन्धित निकायलाई समयमै निर्देशन दिएका भए छनोट समितिले पहिलो विज्ञापनमा नीतिगत अपराध गर्दै विश्वविद्यालयको पदाधिकारीमध्ये कुनै एक पदमा कम्तीमा तीन वर्ष काम गरेको हुनुपर्ने प्रावधान राख्ने थिएन । विश्वविद्यालय पदाधिकारीको कार्यकाल चार वर्षको हुन्छ । तीन वर्ष मात्र पदाधिकारी भएका माओवादीनिकट एक व्यक्तिलाई नछुटाउने मनसायले यस्तो प्रावधान राखी विज्ञापन गरिएको थियो । प्रधानमन्त्रीको ग्रिन सिग्नल बिना यस्तो विज्ञापन आउने कुनै सम्भावना देखिँदैन । विज्ञापन स्थगित गर्ने प्रधानमन्त्रीको आदेशपश्चात् समितिले पूर्वपदाधिकारी हुनुपर्ने प्रावधान हटाएर नयाँ विज्ञापन गरेको छ । नयाँ विज्ञापनमा उपकुलपतिको न्यूनतम शैक्षिक योग्यता विद्यावारिधि नराखेर स्नातकोत्तर राखिएको छ । अनुसन्धान र परियोजना सम्पन्न गरेबापत दिइने अंकभार निकै कम छ । यसबाट त्रिवि सुधार र नयाँ नेतृत्व छनोट गर्न सबैभन्दा पहिले छनोट समिति विघटन गरी राजनीतिबाहिरका सक्षम व्यक्तिको नेतृत्वमा समिति बनाउन जरुरी देखिन्छ । विश्वविद्यालयलाई सही नेतृत्व दिन यति बेला साहसपूर्वक क्रमभङ्ग गर्न जरुरी छ । आवश्यक पर्छ भने आमूल परिवर्तनका लागि अन्तर्राष्ट्रिय तहबाटै उपकुलपति छनोट गर्नु जरुरी छ । नेपाली नागरिकताधारी हुनैपर्ने प्रावधान पनि जरुरी देखिँदैन । विदेशी नागरिकता लिएका नेपालीहरू त्रिवि सुधारको सपना र संकल्प बोकेर जिम्मेवारी लिन तयार छन् भने तिनलाई रोक्नु जरुरी छैन । विदेशी मूलकै व्यक्तिले पनि त्रिवि सुधारको रोडम्याप दिन्छ भने स्विकार्न सक्नुपर्छ । लाखौं विद्यार्थीको सपना र भविष्य जोडिएको त्रिविको सुधारलाई घरेलु सङ्कीर्णता र राजनीतिको दोषी चस्माले हेर्नु पूर्णतः गलत छ । खाडी मुलुकहरूका कैयन् विश्वविद्यालय अमेरिकी नागरिकहरूले नेतृत्व गरिरहेका छन् । तसर्थ पूर्वपदाधिकारी हुनुपर्ने प्रावधान मात्र हटाएर गरिएको नयाँ विज्ञापनले पनि सक्षम नेतृत्व ल्याउन सम्भव छैन । यसका लागि व्यापक गृहकार्य गरी नयाँ मापदण्ड बनाउन र संरचना परिवर्तन गर्नुपर्छ । प्राध्यापकले अनुसन्धान क्षेत्रमा पछिल्ला पाँच वर्षमा पुर्याएको योगदानको मूल्यांकन गुगल स्कलरको साइटेसन रिपोर्टलाई आधार मानेर गर्ने हो भने विश्वविधालयबाट राजनीति स्वतः खारेज हुनेछ । विज्ञापनको नाटक आम जनतालाई भुलभुलैयामा राख्न गरिएको हो । त्यसो त यसअघि नेपाल विज्ञान तथा प्रविधि प्रतिष्ठान (नास्ट) मा पनि प्रधानमन्त्री र शिक्षामन्त्रीले मेरिटोक्रेसी होइन, निर्वाचन क्षेत्र हेरेका थिए । शिक्षामन्त्रीले आफ्नै गृहजिल्ला सुनसरीका दिलीप सुब्बालाई उपकुलपति र दाहालले आफ्नो निर्वाचन क्षेत्र गोरखाका माओवादी कार्यकर्ता रवीन्द्र ढकाललाई सदस्यसचिवमा क्षमताका आधारमा हैन आगामी निर्वाचन हेरेर नियुक्त गरेका थिए । यस्तो सङ्कीर्णता भविष्यमा हुने नियुक्तिहरूमा नदोहोरिएला भन्न सकिँदैन ।प्रधानमन्त्री कार्यालयको संरचना बदल्ने प्रतिबद्धताअनुरूप केही थान कर्मचारीको कटौती भएको छ । तर प्रधानमन्त्रीय काम उनको सिंहदरबारस्थित कार्यालयबाट होइन, सरकारी निवास बालुवाटार र निजी निवास खुमलटारबाट हुने गरेको तथ्य घामजत्तिकै छर्लङ्ग छ । प्रधानमन्त्रीको निजी र स्वकिय सचिवालय नफेरेसम्म भ्रष्टाचारको अन्त्य र सुशासनको सम्भावना रहँदैन । दसवर्षे सशस्त्र द्वन्द्वको नेतृत्व गरेका प्रधानमन्त्रीको सचिवालय छोरी, ज्वाइँ, बुहारी र आफन्तले भरिनु कति जायज र न्यायसङ्गत हो ? के हिजो द्वन्द्वकालमा दाहालको व्यक्तित्व र राजनीतिका लागि जीवन दाउमा राखेर हिँडेका लडाकु र कार्यकर्ता तथा विषयविज्ञहरूले सचिवालय सञ्चालन र व्यवस्थापन गर्न सक्दैनन् ? दाहाल परिवारको बढ्दो द्रव्यमोह र सामन्ती जीवनशैली समाज रूपान्तरणको बाधक हो भन्ने आम जनताको बुझाइ छ । राज्य संयन्त्रको दुरुपयोग गरी नाजायज फाइदा लिने उद्देश्य छैन भने आफ्ना र आफन्तले मात्र कार्यालय सञ्चालन गर्न सक्छन् भन्ने विश्वास किन ? प्रधानमन्त्री कार्यालयसँगै निजी सचिवालय पनि परिवर्तन भयो भने मात्र उनको संशोधनले केही हदसम्म सार्थकता पाउन सक्छ । प्रधानमन्त्रीले उल्टो परिवारवाद को संरक्षण गर्दै केही थान कर्मचारी कटौती गरेर जनतालाइ झुक्याउने कोसिस गरेका छन् । यसै गरी, प्रधानमन्त्रीले कार्यक्षमता कमजोर भएका मन्त्रिलाई हटाउने र राजदूत तथा कूटनीतिक नियोगका कर्मचारीलाई फिर्ता बोलाउने कुरा सुन्दा जति रोमाञ्चक र आशावादी देखिन्छ, यसको अन्तर्य भने डरलाग्दो छ । नेपालमा कुन राजदूत कार्यक्षमता वा मेरिटोक्रेसीका आधारमा नियुक्त भएको छ र उसलाई कार्य सम्पादनका आधारमा फिर्ता बोलाउने ? एमालेसँगको गठबन्धनमा रहदा होस् वा काग्रेससगको गठबन्धनमा रहँदा, राजदूत नियुक्तिमा प्रधानमन्त्री दाहालको प्रत्यक्ष संलग्नता छ । आर्थिक सहयोग वा नाता सम्बन्ध नै राजदूत नियुक्तिको सबैभन्दा बलियो आधार बन्ने गरेको छ । ठूलो रकम बुझाएर वा नाता सम्बन्धका आधारमा नियुक्तिपत्र लिएकाहरूलाई कार्य सम्पादनका आधारमा फर्काउने कुरा पूरै झूट हो । मन्त्रीहरूको कार्यक्षमता पनि मजाक बनाइएको छ । विषयगत ज्ञानको अभाव र ट्र्याक रेकर्ड राम्रो नभएको जान्दाजान्दै बनाइएका मन्त्रीहरूले डेलिभरी दिएनन् भनेर हुन्छ ? भ्रष्टाचार रोक्न र सुशासन दिन कस्सिएका कतिपय मन्त्रीको हात शीर्ष तहबाटै बाँधिएको छ । कतिपय मन्त्री स्वतन्त्र नै छैनन् भने उनीहरूले के गर्न सक्छन् ? राजदूत र मन्त्रीको मूल्यांकन गर्ने प्रक्रिया र संयन्त्रसम्म बनाउन सकिँदैन भने फिर्ता बोलाउने उत्तेजक अभिव्यक्ति किन ?प्रधानमन्त्रीले गर्वसाथ प्रस्तुत गरेको अर्को विषय हो भ्रष्टाचारविरुद्ध गरिएका कारबाही । उनले देशमा भीआईपी कल्चर स्थापित भएको र हाइप्रोफाइललाई कानुनले छुन सक्दैन भन्ने भाष्य स्थापित भएकामा वर्तमान सरकारले त्यसलाई अन्त्य गरेको दाबी गरे । नक्कली भुटानी शरणार्थी काण्ड, ललिता निवास र सुन तस्करीमा गरिएका कारबाहीले पहुँचमा रहेका व्यक्तिहरूलाई कानुनी कारबाहीमा ल्याइएको गर्वसाथ दाबी गरेका प्रधानमन्त्रीले सुन काण्डमा तस्करसँग दोहोरोतेहरो संवाद र सम्पर्कमा रहेको प्रमाण सार्वजनिक भइसक्दा पनि माओवादी नेता कृष्णबहादुर महरालाई किन पक्राउ गरिएन, जवाफ दिनुपर्दैन ? ललिता निवास काण्डमा दोषी देखिएका हाइप्रोफाइललाई लुकाउन स्वयं प्रधानमन्त्री नै सक्रिय भएको होइन ? सम्बोधनको करिब दुई हप्ता बित्दा न मन्त्री हटाउने संकेत देखिएको छ, न त राजदूत फिर्ता बोलाउने प्रक्रिया नै थालिएको छ ।पीडितकेन्द्रित भएर शान्ति सम्झौताका बाँकी काम टुंग्याउने प्रधानमन्त्री दाहालको प्रतिबद्धता त झन् मजाक नै भएको छ । प्रधानमन्त्री माफीकेन्द्रित आयोग चाहन्छन् । सर्वोच्च अदालतको आदेश र अन्तर्राष्ट्रिय समुदायको दबाबका कारण माफीकेन्द्रित कानुन बन्न सकेको छैन । माओवादीकै कारण द्वन्द्वकालमा प्रयोग गरिएका बाल सेनाको विषय प्रस्तावित कानुनमा राख्न दिइएको छैन । विचाराधीन ऐनमा मानवताविरोधी अपराध भन्ने शब्दावलीसमेत हटाइँदै छ । संक्रमणकालीन न्याय विधेयकमा सहयोग गर्ने प्रतिबद्धता जनाए एमालेलाई राष्ट्रिय सभामा केही सिट दिने प्रधानमन्त्रीको अभिव्यक्तिले लोकतन्त्र र मानव अधिकारको हुर्मत लिएको थियो । संयोगवश, उक्त योजना सफल हुन सकेन । त्यसो त सम्बोधनमा प्रधानमन्त्रीले आफ्नो कार्यशैली परिवर्तन गरी अत्यावश्यक र अपरिहार्य कार्यक्रमबाहेक अन्यत्र सहभागी नहुने प्रतिबद्धता पनि जनाएका थिए । अनावश्यक ठाउँमा जान्नँ भनेकै भोलिपल्ट उनले व्यक्तिगत उद्देश्य पूरा हुने गरी गोरखाका विभिन्न ठाउँमा राखिएका पार्टीगत कार्यक्रममा जान राज्यको साधनस्रोतको दुरुपयोग गरे । देशको कार्यकारीमा अन्तर्निहित यो विरोधाभासले वर्तमानको निराशाजनक राजनीतिलाई मात्र प्रतिविम्बित गर्दैन, देशको भविष्य पनि अनिश्चित र असुरक्षित तुल्याएको देखिन्छ ।"
केरुङरक्सौल रेलमार्गको मिलनबिन्दु कहाँ ?,"काठमाडौंकेरुङ रेलमार्गको अन्तिम बिन्दु काभ्रेस्थली हुने रेल विभागको भनाइ कान्तिपुर दैनिकमा पढेपछि ममा आक्रोश उब्जियो । यो नेपाल सरकारको चरम लापरबाही हो । केरुङबाट प्रवेश गर्ने रेलमार्गको अन्तिम बिन्दु काभ्रेस्थली र रक्सौलबाट काठमाडौं उपत्यका प्रवेश गर्ने रेलमार्गको अन्तिम बिन्दु खोकना हुने भनिएको छ । यी दुई दिशाबाट उपत्यका प्रवेश गर्ने रेलमार्गको मिलनबिन्दु कहाँ कुन ठाउँमा हुने हो, कतै उल्लेख छैन । ललितपुर महानगरको वडा नं २१ मा पर्ने खोकना र काठमाडौं सहरको उत्तरस्थित काभ्रेस्थलीबीचको दूरी कम्तीमा २० किमि हुन्छ । सहरको घना बस्तीलाई छिचोलेर दुवै दिशाबाट प्रवेश गर्ने रेलको मिलनबिन्दु कहाँ कुन ठाउँमा हुन्छ, यसबारे नेपाल पक्ष मौन छ । दुवै मित्र देशका सर्वेक्षण टोलीसँग प्रारम्भबाटै साथ लागेर नेपाल पक्षले आफ्ना जनताको सर्वोपरि हित हुने गरी तिनलाई उचित सल्लाहसुझाव दिने काम भएन । गत असारमै भारतीय पक्षले नेपाल सरकारलाई रेलवेको डीपीआर बुझाइसकेको छ । रेल विभागका महानिर्देशक रोहित विशुरालको भनाइमा चिनियाँ सर्वेक्षण टोलीले पनि छिट्टै काम सक्दै छ । नेपालले दुवै तर्फका रेलको संयुक्त मिलनबिन्दुका लागि स्थान किटान गर्नुपर्छ, जसका लागि निम्निलिखित बुँदालाई ख्याल गर्न सकिन्छ १ चोभार डाँडामा भूमिगत संयुक्त जक्सन निर्माण गर्नॅ सबै प्रकारले उपयुक्त छ । यसो गर्दा दुवैतर्फका मित्रदेशको अहंमा ठेस लाग्दैन र ठेस लाग्न दिन पनि हँॅदैन । २ खोकना र काभ्रेस्थलीको बीच भागको छुटेको सर्वेक्षण मित्रदेशहरूबाट सम्पन्न गराउन नेपाल सरकारले पहल गर्न ढिलो गर्नॅ हुँदैन । अथवा, खोकना र काभ्रेस्थलीबीचको सर्भेलगायत निर्माण कार्य नेपाल सरकारको आफ्नै बुताले गर्न खोजेको हो भने पनि जनताले त्यसको जानकारी पाउनुपर्छ ।३ केही दिनअगाडि म काभ्रेस्थली पुगेको थिएँ । काभ्रेस्थली आसपासबाट महादेव खोला सहायक नदी हुँदै गोंगबुमा विष्णुमतीमा मिसिन्छ । विष्णुमती गएर टेकु दोभानमा वाग्मतीमा मिल्छ । वाग्मती हँॅदै चोभार पुग्छ । काभ्रेस्थलीबाट महादेव खोला, विष्णुमती, वाग्मती र चोभार १७७ किमि छ । काभ्रेस्थलीबाट घना सहरी बस्ती छिचोलेर चोभार पुग्न जमिनको क्षतिपूर्तिबापत ठूलो रकम बेहोर्नॅपर्ने हुन्छ । भूमिगत रेलमार्गको निर्माण खर्च पनि महँगो पर्छ । यसको विकल्प महादेव खोला, विष्णुमती र वाग्मतीका बीचबीचबाट अग्ला पिलर (ती नदीमा अहिले भइरहेका पुलपुलेसाहरूलाई अवरोध नपर्ने गरी) मार्फत रेलमार्ग लैजान सकिन्छ । यसले गर्दा जमिनको क्षतिपूर्तिको झमेलाबाट उम्किन सकिन्छ र निर्माण लागत पनि कम हुन्छ । अहिले सर्वेक्षणमा खटिरहेको चिनियाँ टोलीलाई नै खोकनादेखि चोभारसम्मको सर्वेर्क्षण गराउनु यो उपयुक्त समय हो । यसका लागि नेपालले चोभारलाई नै जक्सन बनाउने गरी आधिकारिक निर्णय गर्न ढिलो गर्नॅ भएन । ४ ल्हासाबाट अन्दाजी अढाइ सय किमि दिगाछेमा धेरै अगाडि रेल आइसकेको छ । दिगाछेबाट केरुङ रेलमार्ग बनेको छैन । यसको दूरी अन्दाजी ५५० किमि छ । चीन सरकारलाई ल्हासाको रेल केरुङसम्म ल्याउन समय रहँदै नेपाल सरकार पक्षबाट पहल गर्नॅपर्छ । त्यसो गरे मात्रै केरुङकाठमाडौं मार्गको सार्थकता हुन सक्छ ।५ रक्सौल, भारतबाट काठमाडौं प्रवेश गर्ने रेल पिपरा, डुमरुवाना, निजगढ, चन्द्रपुर, धियाँल, फापरबारीशिखरपुरको लामो यात्रा तय गर्दै सिस्नेरीमा आइपुग्छ । सिस्नेरीबाट उक्त भूमिगत रेलमार्ग सतिखेलमा खुला गर्दा वाग्मती पुल निर्माण गरेर त्यहीमार्फत पूर्व बढेर खोकना अन्तिम बिन्दुमा पुग्छ । भारतले पेस गरेको नक्साअनुसार सिस्नेरी र सतिखेलबीचको दूरी १३४ किमि, सतिखेलबाट खोकनाको दूरी ५७४ किमि, यी दुवैको संयुक्त दूरी १९२ किमि पर्छ तर सिस्नेरीबाट सोझै चोभार लैजाँदा १४२ किमिमा पुगिन्छ । खोकना नगई चोभार सोझिँदा भारतीय रेलमार्ग ५ किमिले छोटो हुन्छ । त्यसैले अब नेपाल सरकारले भारतलाई सिस्नेरीदेखि चोभारतिर सोझिने गरी छुटेको सर्वेक्षण गराउन नेपाल पहल गरोस् । यतिखेर सम्भावित रक्सौलकाठमाडौंकेरुङ क्रस हिमाल र साउथ हिमालसाउथ एसियन क्रस बहुउद्देश्यीय रेलमार्गको पनि चर्चा छ । सुदूर पूर्वमा कम्बोडियादेखि बर्मा, उत्तरपूर्वी भारतको गुवाहाटी, सिलिगुडी हुँदै नेपालको तराई (१,००० किमि) को समथर भूमिको पूर्वपश्चिम बाटो हुँदै देहरादून, दिल्ली, हरियाणा, पाकिस्तानको राजधानी इस्लामाबाद हुदै पश्चिममा इरानको राजधानी तेहरानसम्म साउथ हिमालसाउथ एसियन क्रस बहुउद्देश्यीय रेलमार्ग पुग्न सक्छ । यो दीर्घकालीन अवधारणालाई साकार बनाउन नेपाल सरकारले यो रेलमार्गमा पर्ने कम्बोडियादेखि इरानसम्मका सरकार प्रमुखहरूलाई झकझकाउने काम गर्नुपर्छ ।क्रस हिमाल उत्तरदक्षिण रेलमार्ग विश्वको विशाल जनसंख्या र ठूलो रेल नेटवर्क भएका देशहरूसँग जोडिन पुग्छ । भारतको घना जनसंख्या रहेका उत्तर प्रदेश, दिल्ली, पन्जाब, हरियाणा, उत्तराखण्ड र नेपालका जनताले भरपूर फाइदा लिन सक्छन् । त्यस्तै, चीनको तिब्बती सुक्खा पठार, गोभी मरुभूमि र चीनको पश्चिमी सीमासँग जोडिएका अन्य देशसमेतलाई भारत र नेपालबाट ताजा मौसमी सागपात, फलफूललगायत निर्यात गरी भरपूर लाभ लिन सकिन्छ । यी दुई बहुउद्देश्यीय रेलमार्गको निर्माणपछि नेपालले भरपुर ट्रान्जिट फाइदा लिन सक्छ । विश्वभरका बौद्धमार्गीलाई लुम्बिनी एवं हिन्दुहरूलाई पशुपतिनाथ, जानकी मन्दिर, कैलाश मानसरोवरको आकर्षणसँग जोड्न सकिन्छ ।"
सुरक्षा चासोमा पृथ्वीनारायणको उक्ति,"निष्कर्षकुनै पनि राष्ट्रले बाह्य तथा आन्तरिक चुनौती सामना गर्नका लागि सुरक्षानीतिको तर्जुमा गर्नुपर्छ । सबै प्रकारका सुरक्षा खतराको न्यूनीकरण एवं सामना गर्दै शान्तिअमनचैन कायम गरी देश विकास र समृद्धिको बाटोमा अघि बढ्नुपर्छ । जमिनको मात्रै होइन, आकाशीय सीमाबाट आइपर्ने खतरालाई पनि आजको सुरक्षानीतिमा सम्बोधन गर्नुपर्छ । आजभोलि ड्रोन उपकरणका माध्यमबाट शान्तिसुरक्षा अनुगमन गर्ने प्रचलन आएको छ । नेपालका लागि सुरक्षा चुनौती खास गरी छिमेकी मुलुकहरूसँगको सीमा व्यवस्थापन, सीमा विवाद हो । नेपाली भूमि छिमेकी राष्ट्रविरुद्ध अवाञ्छित तत्त्वले उपयोग गर्न नपाओस् भन्नेमा सजग हुनुपर्छ । छिमेकी देशहरूको निश्चित स्वार्थपूर्ति गर्ने उद्देश्यका लागि सुरक्षा मामिलामा कूटनीतिक हस्तक्षेप हुन दिनु हुँदैन । नेपालले विगतमा अपनाएको सुरक्षा व्यवस्था र त्यसको कमीकमजोरीबाट उत्पन्न खतराबारे अध्ययनअनुसन्धान गरी त्यस्ता जोखिमको सामना गरी समाधान गर्नेतर्फ विशेष ध्यान पुर्याउनुपर्छ । आइपर्ने सुरक्षा खतराका सम्बन्धमा समयमै गम्भीर भई आवश्यक कदम चाल्न सक्नुपर्छ । आवश्यक परेको खण्डमा राज्यले सामना गर्न सक्ने गरी नेपाली सेनालगायतका सुरक्षा निकाय देशको भौगोलिक अखण्डता, स्वाधीनता, सार्वभौमिकता र स्वतन्त्रताको रक्षा गर्न पूर्वतयारी अवस्थामा रहनुपर्छ । यिनै परिप्रेक्ष्यमा सुरक्षानीति तयार पार्दा पृथ्वीनारायणका पालादेखिका सैन्य क्रियाकलापलाई विश्लेषण तथा मनन गर्नुपर्छ ।"
सानो पाइला सहकारीमा महानगरको सिल,"(वीरगन्ज) वीरगन्ज महानगरपालिकाले सानो पाइला बचत तथा ऋण सहकारी संस्थाको कार्यालयमा बिहीबार सिलबन्दी गरेको छ । महानगरका सहकारी शाखा प्रमुख सुनीलकुमार कर्ण, वडा ६ का अध्यक्ष जयप्रकाश साह अग्रवाल, प्रशासन र प्रहरीको रोहवरमा सिलबन्दी गरिएको हो । सहकारीले बचतकर्ताको करोडौं रुपैयाँ फिर्ता नगरेकाले महानगरपालिकाले कारबाही प्रक्रिया अगाडि बढाएको वीरगन्जका मेयर राजेशमान सिंहले जनाए । सहकारीमा वीरगन्जका करिब ८ सय साना तथा ठूला व्यापारिक घरानाको करिब १ सय ३५ करोड रुपैयाँ बचत रहेको थियो । जिल्ला प्रहरीका अनुसार अदालतले सानो पाइलाका संस्थापक गितेन्द्रबाबु (जीबी) राई, वर्तमान अध्यक्ष अनन्तबाबु राई, उपाध्यक्ष सुनीत श्रेष्ठ, सचिव देवेन्द्रबाबु राई, पूर्वसचिव तस्बिरन मियाँ, कोषाध्यक्ष कुमार रम्तेललगायत १३ जनाविरुद्ध पक्राउ पुर्जी जारी गरेको थियो । संस्थापक जीबी र अध्यक्ष अनन्तबाबु सहोदर दाजुभाइ हुन् भने पूर्वसचिव तस्बिरन मियाँ र प्रबन्धक असरफ अलि सिद्धिकी पतिपत्नी हुन् । प्रहरी प्रवक्ता एवम् डीएसपी कुमारविक्रम थापाका अनुसार ५२ जना बचतकर्ताले प्रहरीमा उजुरी दिएका छन् । महानगरको सहकारी, रोजगार तथा उद्यम प्रवर्द्धन शाखाले डेढ वर्षअगाडि नै सहकारीले कानुनविपरीत पैसा अन्यत्र पठाएको पाएको थियो । सम्बद्ध कर्मचारीका अनुसार काठमाडौंमा रहेको स्वर्ण लक्ष्मी बचत तथा ऋण सहकारी संस्थालाई ६० लाख रुपैयाँ सानो पाइलाले दिएको पाइएको थियो । त्यति धेरै रकम के प्रयोजनका लागि दिइएको भन्ने कुनै कागजात थिएन, महानगरका एक कर्मचारी भन्छन्, हामीले सोध्दा पुरानो हिसाब मिलानका लागि पठाइएको जवाफ दिन्थे । गत साउन १५ मा सहकारीले जारी गरेको श्वेतपत्रमा अहिलेको गतिरोध समाधान गर्न समान उद्देश्य र कार्यक्षेत्र रहेका सहकारी संस्थासँग एकीकरण गर्ने उल्लेख थियो । श्वेतपत्रमा उल्लेख भएका ६ वटा सहकारीमध्ये एउटा स्वर्ण लक्ष्मी सहकारीको पनि छ । काठमाडौंकै गोकुल श्रेष्ठले उक्त सहकारीबाट २०७४ फागुन १ मा ३० लाख रुपैयाँ ऋण लिएका थिए । ब्याज नतिरेकाले उनका नाममा ७६ लाख ४६ हजार रुपैयाँ ऋण देखिएको छ । यसैगरी सहकारीका प्रबन्धक असरफ अलि सिद्दिकीकी श्रीमती तस्बिरन मियाँले २०७६ फागुन २६ मा ५० लाख रुपैयाँ ऋण लिएकी थिइन् । सहकारीकी पूर्वसचिवसमेत रहेकी तस्बिरनले ब्याज नतिर्दा उनको ऋण ५७ लाख २० हजार पुगेको छ । यसअघि वीरगन्ज महानगरपालिकाले भदौ ४ मा सानो पाइलालाई समस्याग्रस्त घोषणा गर्दै सञ्चालकहरूको चलअचल सम्पत्ति रोक्का गरी पक्राउ गर्न भूमि व्यवस्था सहकारी तथा गरिबी मन्त्रालय, नेपाल प्रहरीको केन्द्रीय अनुसन्धान ब्युरो र नेपाल राष्ट्र बैंकलाई पत्राचार गरेको थियो । बचत गरेको निक्षेप झिक्न नपाएको भन्दै १ सय २० जना बचतकर्ताले महानगरपालिकाको सहकारी, रोजगार तथा उद्यम प्रवर्द्धन शाखामा लिखित उजुरी दिएका थिए । सञ्चालक र व्यवस्थापक नै सम्पर्कविहीन भएपछि मन्त्रालय, सीआईबी र राष्ट्र बैंकलाई कारबाहीका लागि पत्र लेखेको महानगरको सहकारी, रोजगार तथा उद्यम प्रवर्द्धन शाखा प्रमुख सुनील कर्णले बताए ।"
२३ उद्योगमा काटिएको बिजुली अझै जोडिएन,"(काठमाडौं)ऊर्जा मन्त्रालयले बिहीबार दिउँसै नेपाल विद्युत् प्राधिकरणलाई चिठी पठाइसकेको बताइए पनि प्राधिकरणले बिजुली जोड्न अटेर गरेको छ । बुधबारसम्म मन्त्रिपरिषद्को लिखित पत्र नआएको भन्दै बिजुली जोड्न नमानेको प्राधिकरणले बिहीबार पनि पत्र नपाएको दाबी गरिरहेको छ । ऊर्जा मन्त्रालयले भने प्रधानमन्त्री कार्यालयबाट आएको पत्र प्राधिकरणलाई बिहीबार दिउँसो पठाइसकेको जनाएको छ । मन्त्रिपरिषद् बैठकले मंगलबारको डेडिकेटेड र ट्रंकलाइनको विद्युत् महसुल सम्बन्धमा देखापरेको समस्या छानबिन गरी प्रतिवेदन पेस गर्न सर्वोच्च अदालतका पूर्वन्यायाधीश गिरीशचन्द्र लालको संयोजकत्वमा ऊर्जा, जलस्रोत तथा सिँचाइ मन्त्रालयका सचिव र उद्योग, वाणिज्य तथा आपूर्ति मन्त्रालयका सचिव सदस्य रहने गरी एक समिति गठन गर्ने निर्णय गरेको थियो । समितिले प्रतिवेदन पेस गरी निर्णय नहुन्जेलसम्म विद्युत् लाइन काटिएका उद्योगमा लाइन जोड्न निर्देशन दिनेसमेत निर्णय गरेको थियो । मन्त्रिपरिषद्को निर्णयबारे बाहिरबाट जानकारी पाइए पनि आधिकारिक पत्र नपाएको प्राधिकरणका प्रवक्ता सुरेश भट्टराईले बताए । लाइन जोड्न निर्देशन दिएको बाहिरबाट थाहा पायौं, तर आधिकारिक पत्र आएको छैन, उनले भने, मन्त्रिपरिषद्को लिखित पत्र अध्ययन गरेपछि प्राधिकरणको बोर्ड बैठकबाट निर्णय गर्ने हो कि, के गर्ने थाहा हुन्छ । तर ऊर्जा मन्त्रालयका प्रवक्ता नवीनराज सिंहले बिहीबार दिउँसै मन्त्रिपरिषद्को निर्णय कार्यान्वयन गर्न प्राधिकरणमा पत्र पठाइसकेको जनाए । मन्त्रिपरिषद्बाट आएको पत्रलाई नै कार्यान्वयन गर्नू भन्दै प्राधिकरणलाई दिउँसै चिठी पठाइसक्यौं, नपाउने भन्ने कुरै हुन्न, प्राधिकरणले चिठी पाइसक्यो, उनले भने । प्रधानमन्त्री दाहालले पुस ५ मा ऊर्जा मन्त्रालयको समीक्षाका क्रममा डेडिकेटेड र ट्रंकलाइनको बक्यौता नतिर्नेको ठूला उद्योगको लाइन काटेर भए पनि बक्यौता उठाउन निर्देशन दिए । सोही निर्देशनका आधारमा पुस ६ मा प्राधिकरणले बिजुली काटेको हो । बिजुली जोड्न भने प्राधिकरण आधिकारिक लिखित पत्र नै आउनुपर्ने भन्दै पन्छिन थालेको हो । यसअघि बिजुली काट्न भने लिखित पत्र नगएको ऊर्जा मन्त्रालयले जनाएको छ । ऊर्जा मन्त्रालयको समीक्षा बैठकमा प्रधानमन्त्रीले बिजुली काटेर भए पनि लाइन काट्न निर्देशन दिनुभएको थियो, लिखित पत्र गएको थिएन, मन्त्रालयका प्रवक्ता सिंहले प्रस्ट्याए । अहिले लाइन जोड्न लिखित निर्देशन दिइसक्दा पनि प्राधिकरणले लाइन जोड्न अटेर गरिरहेको छ । यसअघि प्रधानमन्त्रीको निर्देशनकै आधारमा लाइन काट्न रोकेको प्राधिकरणले यस पटक भने लाइन जोड्न निर्देशन दिँदा पनि जोडेको छैन । गत भदौ १७ मा नै डेडिकेटेड र ट्रंकलाइनको बक्यौता नतिरे १५ दिनभित्र लाइन काट्ने सूचना जारी गरेको थियो । लगत्तै भदौ २५ मा नेपाल उद्योग वाणिज्य महासंघका अध्यक्ष चन्द्र ढकालको नेतृत्वमा गएका उद्योगीको टोलीले प्रधानमन्त्री दाहाललाई भेटेपछि लाइन नकाट्न निर्देशन भएको थियो । त्यतिबेला प्रधानमन्त्रीको निर्देशनकै कारण प्राधिकरण पछि हटेको थियो ।प्रधानमन्त्रीको निर्देशनपछि प्राधिकरणले चार चरणमा गरी २४ वटा उद्योगको लाइन काटेको थियो । त्यसमध्ये हिमाल आइरन एन्ड स्टिलले बक्यौताबापत पहिलो किस्ता तिरेर लाइन जोडेको थियो । प्राधिकरणका अनुसार ६१ वटा उद्योगको २२ अर्ब २४ करोड रुपैयाँ बक्यौता छ । उद्योगी व्यवसायीले भने यो विवादित विषय भएको भन्दै महसुल नतिर्ने अडान राख्दै आएका छन् । डेडिकेटेड र ट्रंकलाइनको बक्यौता विवाद ०७५ वैशाखबाट लोडसेडिङ अन्त्य भएपछि चर्किएको हो । लोडसेडिङका समयमा डेडिकेटेड र ट्रंकलाइनबाट विद्युत् जडान गरिपाऊँ भनी प्राधिकरणमा निवेदन नै नदिएको तर प्राधिकरणले पछि अतिरिक्त महसुलको बिल काटेको भन्दै उद्योगीहरू रकम नतिर्ने अडानमा छन् । टीओडी मिटरका आधारमा तिर्नुपर्ने रकम तिर्न तयार रहेको उद्योगीहरूले बताउँदै आएका छन् । प्राधिकरणले भने केही उद्योगको टीओडी मिटरको तथ्यांक नभए पनि लगसिट र एम्पावर सफ्टवेयरमा तथ्यांक सुरक्षित रहेको बताउँदै आएका छन् । लोडसेडिङ अन्त्यपछि पनि डेडिकेटेड र ट्रंकलाइन शीर्षकमा विद्युत् उपयोग गरेको भनी ६७ प्रतिशत महँगो बिल प्राधिकरणले पठाएको भन्दै उद्योगीले यो विवादित विषय भएको र समस्या समाधान गरिदिन सरकारसमक्ष निरन्तर अनुरोध गरिरहेका छन् ।"
अनलाइनमा मात्र राख्ने खरिद सूचना व्यवस्था खारेज,"(काठमाडौं)सर्वोच्च अदालतले विद्युतीय प्रणालीमार्फत मात्र खरिद आह्वान गर्नुपर्ने गरी बनाएको निर्देशिकालाई बदरको माग गर्दै दायर भएको रिटको पक्षमा फैसला गरेको छ । निवेदकले माग गरेअनुसार सर्वोच्चबाट आदेश जारी भएको हो । सार्वजनिक खरिद ऐन, ०६३ विपरीत निर्देशिका लागू गरिएको भन्दै यसविरुद्ध राष्ट्रिय विज्ञापन संघ नेपाल (नान) ले गत मंसिर १३ मा सर्वोच्चमा रिट दायर गरेको थियो । सर्वोच्चका सुष्मलता माथेमा र अब्दुल अजिज मुसलमानको संयुक्त इजलासले अघिल्लो शुक्रबार रिट जारीको फैसला सुनाएको हो । रिट जारी भनेको रिटवालाको मागबमोजिमको फैसला भएको अधिवक्ता एवं नानका केन्द्रीय कार्यसमिति सदस्य सविन पोख्रेलले बताए ।रिटमा सार्वजनिक खरिद ऐन, ०६३ को दफा १४ मा राष्ट्रिय र अन्तर्राष्ट्रियस्तरका पत्रपत्रिकामा ठेक्कापट्टालगायतको बोलपत्र राष्ट्रिय भए राष्ट्रियमा र अन्तर्राष्ट्रिय भए अन्तर्राष्ट्रियस्तरका पत्रपत्रिकामा प्रकाशन गर्नुपर्ने उल्लेख छ, उनले भने, तर यसको विपरीत विद्युतीय खरिद प्रणाली निर्देशिकाको दफा ५ को (१) मा विद्युतीय प्रणालीबाट मात्र प्रकाशन गर्नुपर्ने र दफा ४५ मा अन्य माध्यमबाट प्रकाशन गर्नु नपर्ने उल्लेख थियो । विद्युतीय माध्यमबाट मात्र खरिद आह्वान गर्दा पारदर्शी नहुने र मिलेमतोमा ठेक्कापट्टा हुने भन्दै नानले सर्वोच्चमा रिट दायर गरेको थियो । निर्देशिका सार्वजनिक खरिद ऐनको दफा १४ सँग बाझियो, मातृ ऐनसँग बाझिएपछि तल्लो ऐन बदर हुन्छ भन्दै रिट दायर गरिएको थियो, उनले भने । सर्वोच्चको फैसलाले सबै नागरिकको सूचनाको हक बराबरी भएको पुष्टि गरेको नानका अध्यक्ष धर्मेन्द्रकाजी श्रेष्ठले बताए । अब कुन आयोजनामा कसले ठेक्का पायो, कतिमा काम हुँदै छ भन्ने कुरा थाहा हुन्छ, उनले भने, ठेक्कापट्टामा खुला प्रतिस्पर्धा हुन्छ । एउटा सूचना वेबसाइटमा राखेर खर्च बचाउनेभन्दा प्रतिस्पर्धा लुकाउनु गलत भएको उनको भनाइ छ ।प्रधानमन्त्री तथा मन्त्रिपरिषद्को कार्यालयले गत असार २१ मा राजपत्रमा सूचना प्रकाशन गर्दै साउन १ बाट विद्युतीय खरिद प्रणाली सञ्चालन निर्देशिका, ०८० कार्यान्वयनमा ल्याएको थियो । यसअनुसार सार्वजनिक खरिद अनुगमन कार्यालयको वेबसाइटमा खरिद आह्वान गर्ने उल्लेख थियो । र, त्यसै सूचनालाई आधार मानेर खरिद प्रक्रियामा भाग लिन बाध्य पारिएको नानको भनाइ छ ।"
विद्या र जुनुमायाको कीर्तिमान,"(काठमाडौं)महिला भारोत्तोलक जुनुमाया छन्त्याल र विद्या राईले बिहीबार २६ औं पुरुष तथा ११ औं महिला राष्ट्रिय भारोत्तोलन प्रतियोगितामा राष्ट्रिय कीर्तिमान बनाएका छन् । दुवै नेपाल पुलिस क्लबका खेलाडी हुन् । दुवैले क्लिन एन्ड जर्कमा आफ्नै नामको कीर्तिमानमा सुधार गरेका थिए । मध्यपुर थिमिमा बिहीबार प्रतियोगिताको सिनियर महिला ७१ केजीमा जुनुमायाले क्लिन एन्ड जर्कमा ९३ केजी भार वहन गर्दै ९२ केजीको कीर्तिमानमा सुधार गरिन् । उनले स्न्याचमा ७३ केजी र क्लिनको ९३ सहित कुल १६६ केजी भार उचाल्दै स्वर्ण जितिन् । सिनियर महिला ८७ केजी तौलमाथि विद्याले क्लिन एन्ड जर्कमा कीर्तिमान बनाउँदा ९२ केजी उठाइन् । उनले ९१ केजीको आफ्नै कीर्तिमान सुधारिन् । विद्याले क्लिनको ९२ केजी र स्न्याचको ६५ केजी गरी कुल १५७ केजी तौल उठाउँदै स्वर्ण पदक जितिन् । प्रतियोगिताको पहिलो दिन पुलिसका कृष्णकला विष्ट र दिलीप यादवले पनि राष्ट्रिय कीर्तिमान बनाएका थिए । नेपाल भारोत्तोलन संघद्वारा आयोजित प्रतियोगिताको सिनियर महिला ८७ केजीमुनि पुलिसकी जयन्ती श्रेष्ठ, ७६ केजीमा पुलिसकी पूजा कुमाल र ८१ केजीमुनि पुलिसकी तारादेवी पुन विजेता भए । युथको महिला ७१ केजीमा ललितपुरकी खुशी चौधरी र ८१ केजीमुनि कास्कीकी सिन्जल गुरुङले पहिलो स्थान हात पारे । सिनियर पुरुष १०२ केजीमा सन्देश गुरुङ, १०९ केजीमुनि विशालसिंह विष्ट र १०९ केजीमाथि राजीव महर्जनले शीर्षस्थान हात पारे । स्वर्ण विजेतात्रय पुलिस हुन् । जुनियर पुरुष १०२ केजीमा एपीएफका सञ्जय यादव र १०९ केजीमुनि एपीएफकै रोजन तुलाधर पहिलो भए ।पुरुषमा प्रहरीका प्रकाश केसी र महिलामा कीर्तिमानधारी कृष्णकला उत्कृष्ट खेलाडी चुनिए । तीनदिने प्रतियोगितामा १ सय ६४ खेलाडीले प्रतिस्पर्धा गरेको आयोजक नेपाल भारोत्तोलन संघका अध्यक्ष रामकृष्ण श्रेष्ठले जनाएका छन् ।"
पुलिस राष्ट्रिय भलिबल च्याम्पियन,"(वीरेन्द्रगर)नेपाल पुलिस क्लबले ३४ औं राष्ट्रिय भलिबल प्रतियोगिताको उपाधि जितेको छ । कर्णाली प्रदेशको राजधानी वीरेन्द्रनगरमा बिहीबार दिउँसो भएको फाइनलमा पुलिसले विभागीय प्रतिद्वन्द्वी सशस्त्र प्रहरीको एपीएफ क्लबलाई ३१ सेटले पराजित गरेको हो । पुलिसले सुरुआती सेट गुमाएको थियो । एपीएफले २५२२ ले पहिलो सेट आफ्नो पक्षमा पारेको थियो । तर, त्यसपछि पुलिसले लगातार सेट जितेर खेल आफ्नो पक्षमा पारेको थियो । पुलिसले क्रमशः २५१९, २५१८, २५२३ ले हरायो । पुलिसले समूह चरणमा एपीएफसँग भोगेको हारको बदला पनि लिएको छ । समूह चरणमा पुलिस ३१ को सेटमा पराजित भएको थियो ।बिहीबारै विभागीय टोली त्रिभुवन आर्मी क्लबलाई पराजित गर्दै गण्डकी प्रदेशले तेस्रो स्थान हासिल गरेको छ । गण्डकीले ३१ को सेटमा जित पायो । प्रतियोगितामा तीन विभागीयसँगै सात प्रदेश गरी १० टोलीको सहभागिता थियो । प्रतियोगिताको सर्वोत्कृष्ट खेलाडी पुलिसका रविन चन्द घोषित भए । उत्कृष्ट खेलाडी पुलिसकै चन्द्र कुँवर चुनिए । उदीयमान खेलाडी पहल गहतराज घोषित भए बेस्ट ब्लकर पुलिसकै रविन नगरकोटी, बेस्ट स्पाइकर एपीएफका हेमन्त मल्ल, बेस्ट सर्भर गण्डकीका जीवन सुनार, बेस्ट लिबरो पुलिसका भीम गाहा र बेस्ट सेटर पुलिसकै यम रानामगर घोषित भएका थिए ।"
जुनियर ब्याडमिन्टन सुरु,"काठमाडौं (कास) योनेक्स सनराइज सव जुनियर च्यालेन्ज कप ब्याडमिन्टन प्रतियोगिता बिहिबार सुरु भएको छ । आर्मीका रिजन थापा मगर र अन्तर्राष्ट्रिय ब्याडमिन्टन विकास केन्द्रका अक्षत ढुंगेल यू१३ को अन्तिम १६ मा पुगेका छन् । यू११ तर्फ एसबीएका आदित्य थारु, कपिलवस्तुका विराट बस्नेत, महाबौद्धका आरभ शाक्य र ललितपुरका प्रशान्त बुढाथोकी अन्तिम आठमा पुगे ।मनमैंजुस्थित ब्याडमिन्टन एकेडेमीमा चार दिन चल्ने प्रतियोगितामा यू११, यू१३, यू१५ विधामा जिल्लाक्लबका गरी ८६ खेलाडीले प्रतिस्पर्धा गरिरहेका छन् । बालबालिकालाई ब्याडमिन्टनप्रति आकर्षित गर्दै राष्ट्रिय खेलाडी उत्पादन गर्ने मुख्य उद्देश्य प्रतियोगिता गरिएको आयोजक योनेक्सको आधिकारिक बिक्रेता इनास इन्टरप्राइजेजले जनाएको छ ।"
छोटकरी,"हिलिहाङलाई याङवरक कपपाँचथर (कास) हिलिहाङ गाउँपालिकाले प्रथम याङ्वरक उपाध्यक्ष कप भलिबल प्रतियोगिताको उपाधि जितेको छ । हिलिहाङले बिहीबार प्रतिस्पर्धी याङवरकलाई सोझो सेटमा हराउँदै १ लाख ११ हजार १ सय ११ रुपैयाँ राशिको उपाध्यक्ष कप भलिबल जितेको हो । उपविजेता याङवरकले ५५ हजार ५ सय ५५ रुपैयाँ पायो । प्रतियोगिता याङवरक गाउँपालिकाको प्रायोजन र मुकुवुङ युवा क्लबले आयोजना गरेको थियो । जिल्लाका ८ स्थानीय तहका भलिबल टिम प्रतिस्पर्धी थिए ।लिभरपुलको पुनरागमन जितलन्डन (एजेन्सी) लिभरपुलले दोस्रो हाफमा गरेको दुई गोल मदतमा पुनरागमन रच्दै बुधबार फुलहमलाई २१ ले हराएको छ । लिग कप सेमिफाइनल पहिलो लेगमा लिभरपुल एक गोलले अगाडि रहन सफल रह्यो । फुलहमले विलियनको गोलमा पहिलो हाफमा अग्रता लिएयता कुर्टिस जोन्सले ६८ औं मिनेटमा बराबरी गोल फर्काए । खेलको ७१ औं मिनेटमा कोडी गाक्पोले विजयी गोल गरे । एनफिल्डमा यस सिजन लिभरपुल १६ खेलमा अपराजित छ । त्यसमध्ये टोली १४ खेलमा विजयी छ । अब सेमिफाइनल दोस्रो लेग जनवरी २४ मा फुलहमको घर कार्भेन कटेजमा हुनेछ ।बेसबल वाग्मती विजयीकाठमाडौं (कास) नेपाल बेसबल तथा सफ्टबल संघद्वारा पहिलो पटक आयोजित प्रथम राष्ट्रिय बेसबल फाइभ प्रतियोगिताको फाइनलमा वाग्मती प्रदेशले मधेश प्रदेशलाई ६५ स्कोरले पराजित गरी उपाधि जितेको छ । राष्ट्रिय खेलकुद परिषद् (राखेप) को कभर्डहलमा भएको प्रतियोगितामा कोशी प्रदेशले सुदूरपश्चिम प्रदेशलाई ५४ ले हराउँदै तेस्रो भयो । प्रतियोगितामा मधेशका सुकेशकुमार यादव सर्वोत्कृष्ट खेलाडी र सुदूरपश्चिमका नितिन पाण्डे सर्वाधिक स्कोरकर्ता (१२ स्कोर) बने । विजेताले ३० हजार, उपविजेता २० हजार र तेस्रो हुनेले १० हजार रुपैयाँ पुरस्कार पाए ।नाथम कप क्रिकेट हुनेकाठमाडौं (कास) नेपाल पर्यटन तथा होटल व्यवस्थापन प्रतिष्ठानको आयोजनामा पुस २९ देखि माघ ४ सम्म नाथम हस्पिटालिटी कप इन्डोर क्रिकेट प्रतियोगिता हुने भएको छ । पाँच दिने प्रतियोगितामा १६ कलेजले भाग लिने आयोजक क्लबका अध्यक्ष रजतविक्रम कार्कीले जनाए । विजेताले ७० र उपविजेताले ३५ हजार रुपैयाँ जित्ने नाथमका डम्बर भट्टले बताए । विधागत उत्कृष्टलाई पनि पुरस्कृत गरिनेछ । नाथमको हेल्थ एन्ड स्पोटर््स र आइटी मिडिया क्लबले गोल्फुटारसिथत रोयल इन्डोर क्रिकेटमा प्रतियोगिता गर्नेछ ।प्रिन्स र विष्णु विजयी काठमाडौं (कास) एपीएफका प्रिन्स दाहाल र पुलिसका विष्णु कटुवाल प्रथम प्रकाश दाहाल स्मृति राष्ट्रिय ब्याडमिन्टन प्रतियोगिताको पुरुष एकलतर्फ क्वाटरफाइनल पुगेका छन् । प्रिन्सले एपीएफकै सुजन थापालाई २१११, २११० ले र विष्णुले स्पोर्ट्स हबका सुनील कार्कीलाई २१७, २५२३ ले पराजित गरे । महिला एकलतर्फ पुलिसकी नीता लम्साल र आर्मीकी अमिता गिरीले क्वाटरफाइनलमा स्थान बनाए ।"

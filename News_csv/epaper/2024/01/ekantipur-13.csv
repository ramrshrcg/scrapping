शीर्षक,विवरण
"हिउँदमा हिउँ न वर्षा, कर्णालीमा अनिकालको सुर्ता","तल्लो मल्लो गह्रा छुट्याउन नसकिने गरी हिउँ पर्थ्यो । बाटाघाटा सबै पुरिन्थे । माघको मसान्ततिर हिउँ पग्लेपछि मात्र हिँड्ने बाटाहरू देखिन थाल्थे, ८२ वर्षीय विर्जन सिंहले भने, २०४५ सालसम्म पनि मान्छे डुबाउने हिउँ परेको सम्झना छ । अचेल के भयो कुन्नि हिउँ पर्नै छोड्यो । १२ वटा पालिका रहेको जिल्लाको समुद्र सतहदेखि सबैभन्दा होचो केदारस्युँ गाउँपालिकाको देउरा ९१५ मिटर उचाइमा छ । सबैभन्दा अग्लो स्थान ७,०३१ मिटर उचाइमा रहेको साइपालसम्म फैलिएको यस जिल्लाको ८० प्रतिशतभन्दा बढी भूभाग उच्च पहाडी र हिमाली क्षेत्रमा पर्छ । केही वर्षअघिसम्म यस जिल्लाका सबै ठाउँमा हिउँ पर्ने गरेको स्थानीय बताउँछन् । सबैभन्दा पछिल्लो पटक २०६७ माघको पहिलो सातातिर जिल्ला भर हिमपात भएको थियो । मात्राका हिसाबले कमै भए पनि जिल्लाको सबैभन्दा होचो भूभाग देउरासम्म हिउँ जमेको हेर्न यहाँ स्थानीयले १४ वर्ष कुर्नॅ परेको थियो । त्यसअघि २०५३ माघ १९ देखि २१ गतेसम्म लगातार हिमपात हुँदा देउरामा तीन दिनसम्म हिउँ जमेको देउराका स्थानीय ७८ वर्षीय शिव भण्डारीले बताए । उनले त्यसअघि एक वर्ष बिराएर नियमित देउरासम्म हिउँ जम्ने गरेको सम्झिँदै भने, हिउँ पर्ने वर्ष केराका बोट जोगाउनका लागि परालको छोपो हाल्थ्यौं । अब त धेरै वर्ष भैसक्यो हिउँ नै परेको छैन । हिउँ पर्ने क्रम घट्दै जाँदा पानीका मुहान सुक्ने समस्या पनि बढ्दै गएको उनले बताए । समयमा हिउँ नपरेका कारण बझाङमा हिउँदे बालीको उत्पादनमा १५ देखि २५ प्रतिशतसम्म कमी आउने र खाद्य संकट हुन सक्ने अनुमान रहेको कृषि ज्ञान केन्द्र बझाङले जनाएको छ । हिउँ नपरेका कारण हिउँदेबालीको उत्पादन त घट्छ नै बर्खामा फल्ने तर फागुनतिर फुल्ने फलफूलको उत्पादनमा पनि असर पर्ने देखिएको छ, ज्ञान केन्द्रका प्रमुख टेकबहादुर विष्ट भन्छन्, समयमै हिउँदे वर्षा नभएका कारण पानीका स्रोत सुक्न थालेका छन् । यसले सिञ्चित क्षेत्रमा पनि उत्पादनमा ह्रास ल्याउने भएको छ ।कृषि ज्ञान केन्द्रको तथ्यांकअनुसार जिल्लामा कुल खेती हुने २८ हजार २१४ हेक्टर जमिनमध्ये करिब २ हजार ८ सय हेक्टर जमिन हिउँदमा बाँझै हुन थालेको छ । हिउँ पर्न कम हुन थालेपछि कृषकले उत्पदन नहुने डरले जमिन बाँझै छोड्न थालेको कृषि प्राविधिकहरू बताउँछन् । वर्षौंसम्म जमिनको सतहमा हिउँ नजमेका कारण बालीनालीमा लाग्ने रोग र किराहरूको प्रकोप बढ्दै गएको छ । रातो कमिला, धिउरा (धमिरा), खुर्मुलाजस्ता किराहरूले बालीनाली नोक्सान गर्ने गरेको तथा कालोकिट, सिन्दूरे, पहेँले जस्ता रोगले हिउँदेबालीमा हानि पुर्याउने गरेको उनीहरू बताउँछन् । गतवर्ष पनि हिउँदे वर्षा नभएका कारण बझाङमा गहुँलगायतका हिउँदेबालीको उत्पादनमा ह्रास भएको थियो । पानी नपरेपछि गहुँमात्रै नभएर जौ, मुसुरो, उवा, केराउ, तरकारीजस्ता बालीको उत्पादनमा ठूलो गिरावट आउँदा निम्न आर्थिक अवस्था भएका कृषि पेसामा आश्रितलाई खाद्य संकट भएको थियो । खडेरीका कारण जयपृथ्वी र बुङगल नगरपालिकाको उच्च पहाडी तथा हिमाली भूभाग, साइपाल, तल्कोट, मष्टा, सुर्मा, छबिस पाथीभेरा, दुर्गाथली गाउँपालिका बढी प्रभावित भएका छन् ।बझाङको मुख्य हिउँदेबाली गहुँ १४ हजार हेक्टर क्षेत्रफलमा खेती हुने गरेको छ । कुल खेती गरिएको जमिनको ४० प्रतिशतमा मात्रै सिँचाइ सुविधा रहेको कृषि ज्ञान केन्द्रको तथ्यांक छ । केन्द्रका अनुसार सामान्य अवस्थामा वार्षिक उत्पादन ३२ हजार मेट्रिक टन हुने जिल्लामा ७ हजार मेट्रिक टन अपुग हुने गरेको छ । हिउँदमा खडेरी भएका कारण दुई वर्षमा यहाँ करिब १४ हजार मेट्रिक टन खाद्यान्न अपुग भएको थियो । उत्पादन घट्दा कृषिमै पूर्ण रूपमा निर्भर रहेका, रोजगारी नभएका, न्यून आयस्रोत भएका परिवारले चरम खाद्य संकटको सामना गर्नॅपर्नॅ परेको र ठूलो संख्यालाई खाद्य संकट हुँदा यसले महिला, बालबालिकामा कुपोषणको समस्या बढाउने र कृषकहरू सामाजिक आर्थिक र मानसिक समस्यामा पर्ने जानकारहरू बताउँछन् ।"
प्रदेशलाई अधिकार दिने कानुन ल्याउन तीन दललाई राष्ट्रपतिको ध्यानाकर्षण,"राष्ट्रपतिले संघीयता कार्यान्वयनमा ढिलाइ हुँदा गणतन्त्रात्मक संघीय प्रणालीमा प्रश्न उठिरहेको समेत सम्झाएका थिए । पुस १३ मा हेटौंडामा भएको सात मुख्यमन्त्री भेलाले संघीयता कार्यान्वयनमा संघ सरकार र संघीय संसद्ले चासो नदेखाएको निष्कर्ष निकालेका थिए । कोशीका मुख्यमन्त्री केदार कार्की, मधेशका मुख्यमन्त्री सरोजकुमार यादव, वाग्मती मुख्यमन्त्री शालिकराम जम्कट्टेल, गण्डकी मुख्यमन्त्री सुरेन्द्र पाण्डे, लुम्बिनीका डिल्ली चौधरी, कर्णालीका राजकुमार शर्मा र सुदूरपश्चिमका मुख्यमन्त्री कमलबहादुर शाहले संघीयता कार्यान्वयनमा दबाब दिन हेटौंडामा भेला गरेका थिए । लगत्तै उनीहरूले प्रधानमन्त्री पुष्पकमल दाहाललाई भेटेर आगामी संसद् अधिवेशनमा अत्यावश्यक ऐन पारित गर्न आग्रह गरेका थिए ।प्रधानमन्त्री दाहालले आफ्नो सरकार एक वर्ष पुगेको अवसरमा संघीयता कार्यान्वयनमा लैजान प्रतिबद्धता जनाएका थिए । पछिल्लो समय प्रदेश मुख्यमन्त्रीहरूको असन्तोष मैले सुनेको छु र बुझेको पनि छु । म आज यही सम्बोधनबाट उहाँहरूलाई विश्वास दिलाउँछु, संघीयताका सबै गाठा निकै छिटो फुकाइँदै छन् । राष्िट्रय समन्वय परिषद्को पहिलो बैठक मैले नै डाकेको हँॅ, उनले भनेका थिए, संघ, प्रदेश र स्थानीय तहको कार्यसम्पादनमा देखिएको दोहोरोपन र अस्पष्टता हटाउन कार्यविस्तृतीकरण प्रतिवेदन परिमार्जन गरिँदै छ । राष्िट्रय सभाको संघीयता कार्यान्वयन अध्ययन तथा अनुगमन संसदीय विशेष समितिका सिफारिस पनि कार्यान्वयन चरणमा छन् ।कोशी प्रदेशका मुख्यमन्त्री केदार कार्कीले प्रधानमन्त्री दाहालले गरेको प्रतिबद्धता स्मरण गर्दै संघीयता कार्यान्वयनमा ढिला गरे संघर्ष गर्नुपर्ने अवस्था आउने बताए । प्रधानमन्त्रीज्यूले प्रहरी समायोजन र निजामती सेवा ऐनसम्बन्धी प्रक्रिया छिटो बढाउने प्रतिबद्धता जनाइसक्नुभएको छ, ती काम अघि बढेनन् भने हामी सिंहदरबारमा धर्ना दिन बाध्य हुनेछौं, उनले भने ।प्रदेशहरूले प्रहरी र निजामती ऐन बनाए पनि यीसँग जोडिएका ऐन कानुन संघीय सरकारले नबनाउँदा कार्यान्वयन हुन सकेको छैन । प्रदेशले बनाएका कानुन संघीय कानुनसँग बाझिएमा खारेज हुने संवैधानिक व्यवस्था छ । प्रहरी समायोजन, निजामती सेवा ऐन, संघ, प्रदेशको अधिकार बाँडफाँटसम्बन्धी आवश्यक कानुन नबन्दा प्रदेश सरकारको काम प्रभावकारी नभएको मुख्यमन्त्रीहरूको बुझाइ छ । राष्ट्रपति पौडेलले सरकारले जनतालाई सहज र छिटो सेवा दिन नसकेकोप्रति पनि ध्यानाकर्षण गराएका छन् । एक वर्ष पुगेका अवसरमा सरकारले सरकारी कार्यालयबाट हुने सेवा प्रवाहमा सुधार भएको दाबी गरेजस्तै सुशासनमा सुधार र सरकारी सेवामा सुधार गर्न राष्ट्रपतिले आग्रह गरे । सर्वसाधारणले पाउने सेवासुविधा सहज र छिटो दिन राष्ट्रपतिज्यूको चासो थियो, सल्लाहकार पोखरेलले भने, मुलुकको सुशासन सुधार गर्न सत्तापक्ष र प्रतिपक्षलाई आग्रह गर्नुभएको छ ।त्यस्तै, राष्ट्रपति पौडेलले त्रिभुवन विश्वविद्यालयमा उपकुलपति प्रतिस्पर्धाबाट विज्ञलाई नियुक्त गर्न पनि आग्रह गरे । उपकुलपतिमा मेरोतेरो नभनी क्षमतावान् प्राज्ञ ल्याएर यही मौकामा विश्वविद्यालय सुधारको अभियान सुरु गर्नुस्, राष्ट्रपतिको भनाइ थियो । त्रिभुवन विश्वविद्यालयले उपकुलपतिका लागि खुला दरखास्त आह्वान गरिसकेको छ ।"
कस्तो बन्दै छ सामाजिक सञ्जाल कानुन ?,"अन्य देशको अभ्यासझन्डै ६० करोडभन्दा बढी सक्रिय सामाजिक सञ्जाल प्रयोगकर्ता रहेको भारतमा सामाजिक सञ्जालको नियमन मूलतः तीनवटा विधानबाट निर्देशित छ । सन् २००० मा जारी भएको सूचना प्रविधि ऐनले साइबर अपराध, डेटा तथा गोपनीयताको सुरक्षा तथा अनलाइनमा रहेका सामग्रीको जिम्मेवारीबारे स्पष्ट पारेको छ । साथै, अनलाइनमा रहेका सार्वजनिक क्षति गराउने खालका सामग्री हटाउने र यस्तो गर्नेलाई कारबाहीको दायरामा ल्याउनेलगायतका विषय सो ऐनले सम्बोधन गरेको छ । सन् २०२१ मा भारत सरकारले ल्याएको मध्यस्थकर्ता निर्देशिका तथा डिजिटल मिडिया आचार संहिताले मिथ्या तथा भ्रामक समाचार, घृणा तथा हिंसा फैलाउने अभिव्यक्ति र बालयौनजन्य सामग्री लगायतका विषयहरूमा सामाजिक सञ्जाल प्लाटफर्महरू र डिजिटल समाचार प्रकाशकहरूलाई नियमन गर्छ । भारत सरकारले सरकारी निकाय र त्यसअन्तर्गतका जिम्मेवार अधिकारीहरूको सामाजिक सञ्जाल व्यवस्थापन कस्तो र कसरी हुनुपर्छ भन्ने विषयमा पनि एक छुट्टै निर्देशिक निर्माण गरेर प्रयोगमा ल्याइसकेको छ ।लगभग ३१ करोड सामाजिक सञ्जाल प्रयोगकर्ता रहेको अमेरिकामा भने वाक् स्वतन्त्रताका विषयहरू फस्ट अमेन्डमेन्ट अर्थात् संविधानको पहिलो संशोधनमार्फत ग्यारेन्टी गरिएकाले अनलाइनको नियमन चुनौतीपूर्ण रहेका प्रतिवेदनहरू पढ्न पाइन्छन् । धेरैजसो सामाजिक सञ्जाल अमेरिकामै आधारित रहेका हुँदा प्लाटफर्महरूका आफ्नै नियमले पनि अमेरिकी कानुनका कतिपय नियमन सहज बनाइदिएका हुन्छन् । अनलाइनमा हुन सक्ने बालयौनजन्य सामग्री, कपिराइट अधिकारको हनन, वैदेशिक हस्तक्षेप रोक्नेलगायत कानुनी व्यवस्थाहरूसँगै मिथ्या र भ्रामक सूचना, अनलाइनमा हुने हिंसा र उत्पीडन, साइबर सुरक्षाको व्यवस्थापन, डेटा तथा गोपनीयता सुरक्षालगायत विषयको सम्बोधन गर्नेगरी कानुन तथा निर्देशिकाहरूको निर्माण गरिएको छ । उत्तरी छिमेकी चीनमा भने सामाजिक स्थायित्व र राष्ट्रिय सुरक्षाका नाममा नागरिकका लगभग सबैजसो अनलाइन गतिविधि र क्रियाकलाप सरकारको निगरानी र नियन्त्रणमा सञ्चालन हुन्छ । विदेशी वेबसाइट र संवेदनशील विषयहरूमा अत्यन्तै कडा जाँचपास (सेन्सरसिप) को व्यवस्था गरिएको छ । संसारकै ठूलो अर्थात् लगभग एक अर्ब सामाजिक सञ्जाल प्रयोगकर्ता रहेको चीनमा संसारका अन्य भागमा उपलब्ध चर्चित प्लाटफर्महरूका लागि सरकारद्वारा स्वीकृत स्थानीय विकल्पहरू उपलब्ध छन् । इन्टरनेटका सामग्री नियमन र आतंकवादको प्रतिरोध गर्नेजस्ता शीर्षकमा कानुनी रूपमै अनलाइन स्पेसको नियमन भएको छ । व्यक्तिहरूका अनलाइन बानीव्यहोराका आधारमा क्रेडिट (अंक) प्रदान गर्ने प्रणाली समेत विकास गरिएको छ । झन्डै ५ करोड सामाजिक सञ्जाल प्रयोगकर्ता रहेको बेलायतमा अनलाइन सुरक्षा कानुन, शंकास्पद सञ्चार ऐन, डिजिटल अर्थतन्त्रसम्बन्धी ऐन लगायतका कानुनहरूमार्फत सञ्चारसम्बन्धी कार्यालयले सामाजिक सञ्जाल तथा अनलाइन गतिविधिहरूको नियमन गर्छ ।"
संगीत आनन्दमयी लाग्छन्,"नेपालको कला र संस्कृतिप्रति तपाईंको धारणा के छ ?नेपाल कला र संस्कृतिमा धनी छ । नेपालबाट हराएर र चोरिएर विश्वभर पुगेका सांस्कृतिक सम्पदाका सामग्री जहाँबाट हराएका हुन्, त्यही समुदायमा फिर्ता भयो भने त्यो खुसीको दिन हुनेछ । विश्वका ठूला सांस्कृतिक संस्थाहरूले नेपालका समकालीन कलाकारहरूको कामलाई खरिद गरेका छन् । हामी सबैलाई थाहा छ, धेरै शताब्दीदेखि नेपालका कालिगढहरू प्रख्यात छन् । उनीहरूले आफ्नो सीप र सिर्जनालाई साझा रूपमा छिमेकका संस्कृति कलाहरूमा समेत प्रभाव पारेका छन् । अहिलेको नयाँ पुस्ताका नेपाली कलाकारहरूले पनि विश्वव्यापी रूपमा मान्यता पाउन योग्य भएकामा म एकदमै खुसी छु । उदाहरणका लागि अस्ट्रेलियाको न्यु साउथ वेल्सको आर्ट ग्यालरीले भर्खरै लोक चित्रकारले निर्माण गरेको गणेश को पेन्टिङ खरिद गरेको छ । अस्ट्रेलियाका दर्शकहरू नेपालको उत्कृष्ट कला र सांस्कृतिक परम्परासँग परिचित छन् । यो पनि महत्त्वपूर्ण छ कि अस्ट्रेलियामा रहेका नेपाली समुदायले त्यहाँका सार्वजनिक संस्थाहरूमा आफू र आफ्नो सम्पदा प्रतिविम्बित र सम्मानित भएको अवलोकन गर्न सक्छन् ।"
राप्रपाको जलपानमा सबै शीर्षनेता,"(काठमाडौं)राष्ट्रिय एकता दिवस तथा पृथ्वीनारायण शाहको ३०२ औं जन्मजयन्तीको सन्दर्भमा काठमाडौंमा शुक्रबार राष्ट्रिय प्रजातन्त्र पार्टी र राष्ट्रिय प्रजातन्त्र पार्टी नेपालले जलपान आयोजना गरे । राप्रपाले भृकुटीमण्डप र राप्रपा नेपालले बग्गीखानाको एक पार्टी प्यालेसमा आयोजना गरेको जलपानमा प्रधानमन्त्री पुष्पकमल दाहाल, सभामुख देवराज घिमिरे, कांग्रेस सभापति शेरबहादुर देउवा, एमाले अध्यक्ष केपी शर्मा ओलीलगायत नेता, मन्त्रीहरू सहभागी भए । राष्ट्रिय एकताका लागि पृथ्वीनारायणको योगदान महत्त्वपूर्ण भएको चियापानमा सहभागी नेताहरूले बताए । एमाले अध्यक्ष ओलीले राप्रपाले एकता दिवस मनाएर राम्रो गरेको टिप्पणी गरे । राप्रपा नेपालको चियापानमा सहभागी उपप्रधान एवम् गृहमन्त्री नारायणकाजी श्रेष्ठले नेपालको अहिलेको भूखण्ड निर्माणमा पृथ्वीनारायणको योगदान स्मरणयोग्य रहेको बताए । आजको नेपालको एकीकरण भौगोलिक एकीकरण मात्र थियो कि अरू पनि थियो भन्ने बहस त छँदै छन् । तर एउटा देशका रूपमा अवस्थित छ । यो भूखण्डको निर्माण जुनसुकै विधिबाट भए पनि यसको नेतृत्वदायी पहल पृथ्वीनारायण शाहले नै गर्नुभएको हो, उनले भने, यसका लागि भए पनि हामीले उहाँप्रति सम्मान र श्रद्धासुमन अर्पण गर्नैपर्छ ।राष्ट्रिय स्वतन्त्र पार्टीका सभापति रवि लामिछानेले पृथ्वीनारायणलाई राजनीतिभन्दा माथि राख्नुपर्ने बताए । राजावादीले हाम्रो मात्रै पेवा हो भन्न पनि भएन, गणतन्त्रवादीले हाम्रो होइन पनि भन्नुहुँदैन । सबैको साझा बनाउने काममा लाग्नुपर्छ । राष्ट्र निर्मातालाई राजनीतिभन्दा माथि राख्नुपर्छ, उनको भनाइ थियो । राप्रपा अध्यक्ष राजेन्द्र लिङ्देनले संवैधानिक राजसंस्था र हिन्दु राष्ट्रको पुनःस्थापना तथा प्रदेश संरचना खारेजीको माग गर्दै फागुनदेखि काठमाडौं केन्द्रित शान्तिपूर्ण आन्दोलन गरिने बताए । अहिले पनि हामी आन्दोलनमै छौं, तर फागुनमा राजधानीकेन्द्रित देखिने ढंगले ठूल्ठूला प्रदर्शनहरू गर्छौं । अध्यक्ष लिङ्देनले गणतन्त्रवादी राजनीतिक दलहरू र राजासमेत एकै ठाउँमा बसेर देशमा नयाँ प्रकारको समझदारी गर्नुपर्ने आवश्यकता देखिएको बताए । देश निरन्तर रूपमा ओरालो लागिरहेको भन्दै उनले देशलाई उठाउने कुनै प्रयत्न नभएको बताए । उनले प्रत्यक्ष निर्वाचित कार्यकारी प्रधानमन्त्री र अभिभावकीय संस्थाका रूपमा राजा हुने व्यवस्था गर्नुपर्ने बताए । उनले प्रदेशलाई खारेज गर्दै केन्द्र र स्थानीय तहलाई बलियो बनाउनुपर्ने धारणा राखे । चियापानअघि राप्रपाले सिंहदरबारको मूलगेटमा रहेको पृथ्वीनारायण शाहको सालिकमा माल्यार्पणसहित झाँकी प्रदर्शन गरेको थियो ।"
पाँच पटकसम्म मुख्यमन्त्री बनाउनेगिराउने खेल,"(विराटनगर)कोशी प्रदेश सरकारको एकवर्षे कार्यकाल संविधानको धारा १६८ को उपधारा १ देखि ५ कै वरिपरि घुमेर सकिएको छ । यस क्रममा पाँच पटकसम्म मुख्यमन्त्री बनाउने र गिराउने खेल भए । दोस्रो कार्यकालको पहिलो एक वर्षमा ५ वटा कानुन बनेका छन् भने प्रदेशसभाले विषयगत ७ संसदीय समितिको टुंगो लगाएको छ । पछिल्लो पटक ८ सांसदको विद्रोहले धारा १६८ को उपधारा ५ अनुसार एमालेको समर्थनमा तीन महिनाअघि कांग्रेसका केदार कार्की नेतृत्वको सरकार बनेको छ । यो सरकारअघि एमालेका हिक्मत कार्की र कांग्रेसका उद्धवबहादुर थापा दुईदुईपटक मुख्यमन्त्री बनेका थिए । प्रदेशसभा ६ महिनासम्म सभामुखविहीन रह्यो । तीन दिनअघि सबै दलको समर्थनमा राप्रपाका अम्बरबहादुर विष्ट सभामुखमा निर्विरोध निर्वाचित भएका छन् । त्यसअघि उनले प्रदेशसभामै प्रदेशसभा र संघीयता खारेजीको चर्को भाषण गर्दै आएका थिए । यो अविधिमा प्रदेशले नाम पायो तर पहिचानवादीको आन्दोलनलाई चर्कायो । आन्दोलनकै कारण एकको ज्यान गयो भने ठूला राजनीतिक दलका नेता, प्रदेशसभा सदस्य र मन्त्री आफ्नो निर्वाचनमा क्षेत्र निर्बाध रूपमा जान पाएनन् । प्रदेशसभाको यो कार्यकाल सुखद र सम्झन लायक नरहेको भन्दै एकीकृत समाजवादी संसदीय दलका नेता राजेन्द्रकुमार राईले प्रदेश नामकरणको विषय पुनःविचार गर्नुपर्ने आवश्यकता रहेको बताए । आफ्नो स्वार्थ पूरा गर्न अर्काको भावनालाई दोष लगाउन नहुने र असन्तुष्ट पक्षको माग सम्बोधन गर्नुपर्ने उनको भनाइ छ । सरकारको दोस्रो कार्यकालको पहिलो एक वर्षमा ४ वटा प्रदेशसभा अधिवेशन सम्पन्न भए, जसमा प्रदेशसभाको ४६ बैठक बसे । ती बैठकमा प्रदेशसभाको अधिकांश समय सत्ता समीकरण र भागबन्डा मिलानतर्फ मात्रै केन्द्रित देखियो । सत्ता र शक्तिका लागि भएका अंकगणितको खेलका कारण नियमित कामकाजसमेत प्रभावित बन्न पुग्यो । सभामुखले आफ्नो पदबाट राजीनामा दिनुपर्ने अवस्था पनि यसै अवधिमा सिर्जना भयो । दलहरूले यसलाई गठबन्धनको असफताका रूपमा औंल्याएका छन् । प्रदेश सरकारले त्यसलाई स्वीकार गर्नुपर्ने उनीहरूको भनाइ छ ।एमाले संसदीय दलका नेता कार्कीले प्रदेशसभाको एक वर्ष प्रदेश नामकरणबाहेक सबै समय सत्ता समीकरणमा बितेको स्विकार्दै जनचाहनाअनुसार काम हुन नसकेको बताए । प्रदेश सरकार र संरचनाप्रति जनताको आलोचना बढेको र त्यसलाई प्रदेशसभा सदस्यले स्विकार्नुपर्ने उल्लेख गर्दै कमजोरीलाई आत्मसात गरेर जनतासमक्ष पुगेर नियतवश कमजोरी भयो भनेर भन्न सक्नुपर्ने कार्कीको भनाइ छ । गठबन्धन दल कांग्रेसका उद्धव थापालाई मुख्यमन्त्री पदका लागि बहुमत पुर्याइदिन माओवादीबाट निर्विरोध निर्वाचित सभामुख बाबुराम गौतमले साउन १६ गते राजीनामा दिए । त्यसपछि सुरु भएको सभामुखको खेलका कारण प्रदेशसभा झनै प्रभावित बन्न पुग्यो । कांग्रेस संसदीय दलका नेता थापालाई विश्वासको मत लिन नदिन भदौ ४ गते उपसभामुख अचानक बिरामीसमेत परिन् । थापालाई बहुमत जुटाउन नदिन प्रदेशसभा बैठक छलेर उपसभामुख काठमाडौं लागिन् । माओवादी सांसद एवं अध्यक्ष मण्डलकी सदस्य रहेकी गीता तिम्सिनाले १ मिनेट १० सेकेन्डसम्म सभामुखको भूमिका निर्वाह गरेपछि प्रदेशसभाको यो कार्यकाल झनै रोचक बन्न पुग्यो । उपसभामुख दनुवारको अनुपस्थितिमा सभा सञ्चालनको जिम्मा पाएका अध्यक्ष मण्डलका सदस्य इस्राइल मन्सुरीले अर्को सदस्यलाई सभामुखको कुर्सीमा बस्न लगाएर मुख्यमन्त्रीलाई विश्वासको मत दिएको गैरसंवैधानिक एवं अनौठो अभ्यास यसै अवधिमा भयो । यद्यपि, मुख्यमन्त्री केदार कार्की प्रदेशसभाको पछिल्लो एकवर्षे कार्यकाल सफल भएको दाबी गर्छन् । प्रदेशसभालाई संघीय संसद्सँग तुलना गर्नै नमिल्ने उनको जिकिर छ । बरु संघीय सांसदहरूसँग रिपोर्ट कार्ड मागेर कति कानुन बनायौं भनेर सोध्नुपर्ने अवस्था छ, मुख्यमन्त्री कार्कीले भने ।"
नागरिक उन्मुक्तिको अध्यक्षमा रेशमलाल,"(कैलाली)नागरिक उन्मुक्ति पार्टीको अध्यक्षमा रेमशलाल चौधरी सर्वसम्मत चयन भएका छन् । कैलालीको टीकापुरमा बिहीबारदेखि सुरु पहिलो महाधिवेशनबाट उनी अध्यक्ष बनेका हुन् । यसअघि उनी पार्टीको संरक्षक थिए भने श्रीमती रञ्जिता श्रेष्ठ अध्यक्ष थिइन् । पहिलो दिन उद्घाटन कार्यक्रम राखेको नागरिक उन्मुक्तिले दोस्रो दिन शुक्रबार निर्वाचनका कार्यक्रम सुरु गरेको थियो । महाधिवेशनबाट वरिष्ठ उपाध्यक्षमा दामोदर पण्डित र कोषाध्यक्षमा टीकालक्ष्मी चौधरी पनि सर्वसम्मत निर्वाचित भएका छन् । पण्डित यसअघि पनि वरिष्ठ उपाध्यक्ष थिए । अन्य पदमा सर्वसम्मतिको प्रयास जारी भए पनि अध्यक्षपछिको महत्त्वपूर्ण मानिने महासचिव पदमा सहमति हुन सकेको छैन । महासचिव पदका लागि तीन जनाको उम्मेदवारी परेको छ । धर्मबहादुर चौधरी, ठाकुरसिंह थारू र गंगाराम चौधरी डगौराले महासचिव पदमा उम्मेदवारी दिएका छन् । निर्वाचन कमिटीका अनुसार उपाध्यक्ष पदमा रतनबहादुर थापा, शिवकुमार बास्तोला, इन्द्रकुमारी लिम्बू, महेन्द्र पुन र रामकुमार महतो निर्वाचित भएका छन् । यस्तै, सहमहासचिवमा रामलाल डगौरा, पदम अधिकारी, पवनकुमार साह, दिलकुमार लावती, राजन गुरुङ, प्रेमवती राना र निरबहादुर श्रेष्ठ सर्वसम्मत भएका छन् । तुलसीप्रसाद चौधरी, ललित ताम्राकार, चन्द्रकुमार चौधरी र विजयकुमार बस्नेत सचिव भएका छन् । पुष्पलता रेग्मी अधिकारी, करिश्मा कठरिया, अहमद हुसेन मनिहार, मणिराम भण्डारी, लालबहादुर रावल र अम्बरबहादुर लिम्बू सहसचिव पदमा सर्वसम्मत भएका छन् । नवनिर्वाचित अध्यक्ष चौधरीका अनुसार पार्टीको विधानअनुसार पदाधिकारीसहित २ सय ४१ जना महाधिवेशनबाट निर्वाचित हुनेछन् भने २ सय ५५ पछि मनोनयन गरिनेछ । टीकापुर घटनामा दोषी ठहर भएर जन्मकैदको सजाय भोगिरहेकै अवस्थामा चौधरीलाई सर्वोच्च अदालतले गत जेठ २ गते जिल्ला अदालत कैलाली र उच्च अदालत दिपायलकै निर्णयलाई सदर फैसला गरेको थियो । गत जेठ १४ मा सरकारले सजाय माफी दिन राष्ट्रपति राष्ट्रपति रामचन्द्र पौडेलसमक्ष सिफारिस गरेकामा त्यसैअनुसार उनी गणतन्त्र दिवस जेठ १५ मा कैदमुक्त भएका थिए । स्थापना भएको ६ महिना नपुग्दै गत स्थानीय तह, प्रदेश र संघ निर्वाचनमा नागरिक उन्मुक्तिले हात पारेको सफलताले रेशमलाई उत्साहित बनाएको थियो । गत निर्वाचनमा कैलालीबाट तीन र बर्दियाबाट एक गरी कुल चार जना उम्मेदवार प्रतिनिधिसभाका लागि निर्वाचित भएका थिए । कैलालीका स्थानीय तहहरू टीकापुर र भजनी नगरपालिका तथा जोशीपुर र जानकी गाउँपालिकामा पनि पार्टीले जित हात पारेको थियो । यस्तै, ५३ सदस्यीय सुदूरपश्चिम प्रदेशसभामा सात सिट हात पारेर सरकार गठनकै लागि निर्णायक दलका रूपमा उपस्थित भएको थियो । सुदूरपश्चिममा नागरिक उन्मुक्तिको यतिसम्म महत्त्वपूर्ण भूमिका रह्यो कि उसले समर्थन गर्दा यसअघि एमालेको सरकार गठन भयो, तर उसले विश्वासको मत नदिँदा सरकार ढल्यो । नागरिक उन्मुक्ति हाल कांग्रेस, माओवादी केन्द्र र एकीकृत समाजवादीसहितको गठबन्धनमा छ । कैलाली१ बाट निर्वाचित सांसद रञ्जिता श्रेष्ठ हाल भूमि व्यवस्था सहकारी तथा गरिबी निवारण मन्त्री छिन् । यस्तै, सुदूरपश्चिम प्रदेश सरकारमा नागरिक उन्मुक्ति एक मन्त्री, एक राज्यमन्त्री र एक जना विषयगत समितिको सभापतिसहित सरकारमा छ । लुम्बिनी प्रदेशसभामा चार सिट रहेको उक्त पार्टी भौतिक पूर्वाधार मन्त्रालयको नेतृत्वसहित त्यहाँ पनि सरकारमा छ ।"
टेलिकमको कबाडी लिलाममा घोटाला,"(धनगढी)नेपाल टेलिकम प्रादेशिक निर्देशनालय सुदूरपश्चिमले कैलालीस्थित दूरसञ्चार कार्यालय गेटाबाट तामाजन्य (स्क्रप कपर केबल) कवाडी सामानको लिलाम बिक्रीका क्रममा १ करोड ३० लाख बराबरको रकम हिनामिना भएको खुलेको छ । निकासा भएको सामानको पुनः तौल गर्दा कार्यालयमा दाखिला गरिएको भन्दा १२ हजार ५७१ किलो (१२५७१ टन) बढी तौलको सामान फेला परेको हो । टेलिकमले १५ हजार ६ सय ७९ किलो (१५६७९ टन) बिक्री गरेर निकासा गरिएको अभिलेख छ । तर, पुनः तौल गर्दा २८ हजार २५० किलो (२८२५० टन) फेला परेको छ । ठेक्का सम्झौताअनुसार टेलिकमले लिलाम बिक्री गरेको उक्त तामाजन्य सामग्रीको बिक्री मूल्य प्रतिटन भ्याटसहित ८ लाख ५० हजार ८९० रुपैयाँ पर्छ । जस अनुसार बढी छलेर निकासी भएको परिमाणको मूल्य १ करोड ६ लाख ९६ हजार रुपैयाँ हुन आउँछ । जो टेलिकमलाई नोक्सान भएको पाइएको छ । इलाका प्रहरी कार्यालय मालाखेती अत्तरियाको नियन्त्रणमा रहेको रा १ ख ३२०६ नम्बरको ट्रकमा रहेको सामान बिहीबार तौल गर्दा १४ हजार ९८२ किलो (१४९८२ टन) भेटिएको थियो । अर्को ना ६ ख ४६० नम्बरको ट्रकमा रहेको सामान शुक्रबार तौल गर्दा १३ हजार २६८ किलो (१३२६८ टन) देखिएको हो । जिल्ला प्रशासन कार्यालयद्वारा गठित छानबिन समितिले ट्रकको सामान पुनः तौल गर्दा उक्त परिमाण भेटिएको हो । जिल्ला प्रशासन कार्यालय कैलालीले प्रशासकीय अधिकृत शिवराज जोशीको संयोजकत्वमा छानबिन समिति गठन गरेको छ । छानबिनका क्रममा बिहीबार इलाका प्रहरी कार्यालय मालाखेतीमा राखिएको ट्रकको सामान तौल गरिएको हो । टेलिकमको अभिलेखभन्दा बढी परिमाणमा सामान भेटिएको छ, छानबिन समितिका संयोजक जोशीले भने, हामीलाई तौल गर्ने मात्र म्यान्डेट छ । प्रमुख जिल्ला अधिकारीलाई त्यही प्रतिवेदन दिन्छौं । आइतबार दूरसञ्चार कार्यालय गेटाबाट लोड भएर नेपालगन्ज लैजाँदै गरेको अवस्थामा कैलालीका प्रमुख जिल्ला अधिकारी धर्मेन्द्रकुमार मिश्रको निर्देशनमा दुईवटा ट्रक सुरक्षाकर्मीले नियन्त्रणमा लिइएको थियो । इलाका प्रहरी कार्यालय मालाखेतीबाट खटिएको प्रहरी टोलीले रा १ ख ३२०६ नम्बरको ट्रक गेटा आँखा अस्पताल नजिकबाट नियन्त्रणमा लिएको थियो । ना ६ ख ४६० नम्बरको ट्रकलाई पनि आइतबार नै सशस्त्र प्रहरीको टोलीले कैलालीकै हसुलियाबाट नियन्त्रणमा लिएको थियो । निर्देशनालयका प्रमुख किशोर भट्टका अनुसार प्रवल थापाको नाममा रहेको बीएलएस कन्स्ट्रक्सन काठमाडौं नामक कम्पनीले प्रादेशिक निर्देशनालयसँग ९६ टन कवाडी खरिदको सम्झौता छ । टेलिकमको सम्पर्कमा कम्पनीका तर्फबाट श्यामकुमार जैशवालले कारोबार हेर्ने गरेका छन् । उक्त कम्पनीले टेलिकसँग प्रतिकिलो भ्याटसहित ८ सय ५० रुपैयाँ ८९ पैसामा खरिद सम्झौता गरेको छ । ठेक्का सम्झौताअनुसार टेलिकमले लिलाम गरेको उक्त तामाजन्य सामग्रीको बिक्री मूल्य प्रतिटन भ्याटसहित ८ लाख ५० हजार ८९० रुपैयाँ पर्छ । ठेकेदार कम्पनीले निर्देशनालयका अनुसार कम्पनीले टेलिकमका विभिन्न कार्यालयहरूबाट हालसम्म ६७ हजार २४९ किलो सामान उठाइसकेको अभिलेख छ । सम्झौताअनुसार अब अत्तरिया, लम्की, महेन्द्रनगर, डडेलधुरा र दीपालयबाट सामान उठाउन बाँकी छ । तर गेटाकै कार्यालयबाट उठाएको सामानमा १२५७१ टन परिमाण बढी पाएपछि यसअघि निकासी भएको परिमाणमा पनि प्रश्न उठेको छ । यस कार्यमा प्रहरीका केही अधिकृतहरू, टेलिकमका कर्मचारी र ठेकेदार कम्पनीबीच मिलेमतो भएको आशंका रहेको सुरक्षा स्रोतका एक अधिकृत बताउँछन् । तर निर्देशनालय अत्तरियाका प्रमुख किशोर भट्ट भने आफ्नो कार्यालयका तर्फबाट कुनै कमजोरी नरहेको दाबी गर्दै आएका छन् । यता प्रमुख जिल्ला अधिकारी मिश्रले छानबिन समितिबाट प्रतिवेदन प्राप्त भएपछि थप प्रक्रियाबारे निर्णय हुने बताए ।"
पीडितलाई पीडा दिनेको विवरण खोज्दै प्रहरी,"(काठमाडौं)नेपाल प्रहरीको साइबर ब्युरोले बलात्कारपीडित गौशाला २६ को पहिचान खुलाउन खोज्नेमाथि अनुसन्धान गर्न सामाजिक सञ्जालका कम्पनीहरूसँग आवश्यक विवरण माग गरेको छ । क्रिकेटर सन्दीप लामिछानेलाई बलात्कार मुद्दामा बुधबार काठमाडौं जिल्ला अदालतले दोषी ठहर गर्दै ८ वर्ष जेल र ५ लाख जरिवाना सुनाएपछि लामिछाने समर्थकले सामाजिक सञ्जालमा पीडितको शारीरिक, मानसिक र प्रतिष्ठामा अघात पुग्ने खालका सामग्री राखिरहेका छन् । यसविरुद्ध पीडितले उजुरी दिएपछि साइबर ब्युरोले त्यस्ता व्यक्तिमाथि अनुसन्धान बढाएको छ ।उजुरीउपर अनुसन्धान गर्न सूचना संकलनका काम भइरहेको ब्युरोका प्रहरी उपरीक्षक पशुपति रायले बताए । सामाजिक सञ्जालका कम्पनीसँग सूचना माग गरेका छौं, डेटाबाट हामीलाई अनुसन्धानमा अझ सहज हुनेछ, उनले भने । विदेशमा रहेका नेपालीले पनि पीडितको पहिचान खुलाउने, लाञ्छना लगाउने सामग्रीहरू सामाजिक सञ्जालमा राखेको पाइएकाले इन्टरपोलको सहयोगमा अनुसन्धान र कारबाही अघि बढाइने उनले बताए । मानवीय मर्यादा र कानुनी जवाफदेहिताको ख्यालै नगरी कैयौं व्यक्तिले पीडितको चरित्रलाई लाञ्छित मात्र गरेका छैनन्, व्यक्तिगत रूपमा हानि पुर्याउने धम्कीसमेत दिएका छन् । अदालती फैसलाको धज्जी उडाउँदै पीडितलाई थप पीडा पुग्ने र लाञ्छना लगाउने टिप्पणी गर्नेमा दलका नेताकार्यकर्ता, सांसद तथा समाजका अगुवा पनि छन् । काठमाडौं जिल्ला अदालतका न्यायाधीश शिशिरराज ढकालको इजलासले पुस १३ मा लामिछानेलाई बलात्कारको दोषी ठहर गरेको थियो । ढकालकै इजलासले बुधबार सजाय तोक्दै आठ वर्ष जेल पठाउने आदेश दिएको हो । वरिष्ठ अधिवक्ता मीरा ढुंगानाले विद्युतीय माध्यमबाट पीडितको पहिचान खुलाउने प्रयास र थप पीडा सिर्जना गरिएकाले मुलुकी अपराध संहिता, २०७४ को वैयक्तिक गोपनीयता तथा प्रतिष्ठाविरुद्धको कसुर र विद्युतीय कारोबार ऐन, २०६३ को दफा ४७ बमोजिमको कसुर आकर्षित हुने बताएकी छन् । सार्वजनिक ओहदामा बसेकाबाटै प्रत्यक्ष वा अप्रत्यक्ष रूपमा यस्तो हुनु भनेको उनीहरू कसुरदारका मतियार हुन्, उनले भनिन् । संविधानले अपराधपीडितलाई कानुनबमोजिम सामाजिक पुनःस्थापना र क्षतिपूर्तिसहितको न्याय पाउने हक सुनिश्चित गरेको छ । सोहीअनुसार अदालत र प्रहरीले पीडितको पहिचान गोप्य राखेर अनुसन्धान र फैसला गर्छन् । लामिछानेविरुद्ध उजुरी परेदेखि नै उनका समर्थक र प्रशंसकले सामाजिक सञ्जालमा पीडितविरुद्ध आपत्तिजनक अभिव्यक्ति दिँदै आएका छन् । विद्युतीय कारोबार ऐनको दफा ४७ ले कम्प्युटर, इन्टरनेटलगायतका विद्युतीय सञ्चारमाध्यममा प्रचलित कानुनले प्रकाशन तथा प्रदर्शन गर्न नहुने भनी रोक लगाएका सामग्री वा सार्वजनिक नैतिकता, शिष्टाचारविरुद्धका सामग्री वा कसैप्रति घृणा वा द्वेष फैलाउने वा विभिन्न जातजाति र सम्प्रदायबीचको सुमधुर सम्बन्धलाई खलल पार्ने किसिमका सामग्रीहरू प्रकाशन वा प्रदर्शन गर्ने, महिलालाई जिस्क्याउने, हैरानी गर्ने, अपमान गर्ने वा यस्तै अन्य कुनै किसिमको अमर्यादित गर्न नपाइने व्यवस्था गरेको छ । यस्तो कार्य गर्ने वा गर्न लगाउने व्यक्तिलाई एक लाख रुपैयाँसम्म जरिवाना वा पाँच वर्षसम्म कैद वा दुवै सजाय हुने प्रावधान छ ।"
साहित्यकार जेम्स जोएसको निधन,"सन् १९४१ मा आजकै दिन (जनवरी १३) मा प्रसिद्ध साहित्यकार जेम्स जोएसको निधन भएको थियो । आयरल्यान्डका महान् लेखकका रूपमा परिचित जोएसको स्विट्जरल्यान्डको जुरिचमा ५८ वर्षको उमेरमा निधन भएको थियो । प्रथम विश्वयुद्धमा इटालीको प्रवेशपछि उनी परिवारसहित स्विट्जरल्यान्ड सरेका थिए । २०औं शताब्दीका प्रतिभाशाली र साहसी लेखकका रूपमा परिचित जोएसको मास्टरपिस कृतिका रूपमा रहेको छ उपन्यास युलिसस । जोएसले युलिसस लेख्दा युरोपको धनाढ्य वर्गले भनेको थियो, युलिसस एलिटका लागि लेखिएको हो । जोएसले उक्त उपन्यास चेतना प्रवाह शिल्प (स्ट्रिम अफ कन्ससनेन्स) को प्रयोग गरी लेखेका थिए । अश्लील भन्दै उक्त उपन्यासमाथि सुरुवाती समयमा अमेरिकामा प्रतिबन्धसमेत लगाइएको थियो ।सन् १८८२ मा आयरल्यान्डको डब्लिनमा जन्मिएका जोएसका अधिकांश कृति र कथाको परिवेश डब्लिनमै आधारित थिए । सन् १९०२ मा पेरिस गएका जोएस आमा बिरामी भएपछि अर्को वर्ष नै डब्लिन फर्किए । त्यसपछि उनले आफ्नै जीवनीमा आधारित प्रयोगात्मक उपन्यास स्टिफन हिरो लेख्न थालेका थिए । उक्त उपन्यास जोएसको मृत्युपछि सन् १९४४ मा प्रकाशित भएको थियो ।"
प्राधिकरणको निर्णयपछि उद्योगमा बिजुली जडान,"(काठमाडौं)नेपाल विद्युत् प्राधिकरण सञ्चालक समितिको बैठकले काटिएका उद्योगमा बिजुली जोड्ने निर्णय गरेको छ । ऊर्जा, जलस्रोत तथा सिँचाइमन्त्री शक्तिबहादुर बस्नेतको अध्यक्षतामा शुक्रबार बसेको समितिको ९६० औं बैठकले मन्त्रिपरिषद्को निर्णयबमोजिम काटिएको विद्युत् लाइन सुरु गर्ने निर्णय गरेको हो । शुक्रबार साँझबाट ती उद्योगमा बिजुली जोड्न थालिएको प्राधिकरणका उपकार्यकारी निर्देशक मनोज सिलवालले बताए । बिहान बसेको बोर्ड बैठकले बिजुली जोड्ने निर्णय गर्यो, आन्तरिक प्रक्रिया पुर्याएर बिजुली जडान गर्नेछौं, उनले भने, प्रक्रिया पूरा भएपछि काटिएका सबै उद्योगमा बिजुली जोडिन्छ ।प्राधिकरणले ५ करोड रुपैयाँभन्दा बढी बक्यौता भएका २४ वटा उद्योगको लाइन काटेको थियो । त्यसमध्ये हिमाल स्टिलले बक्यौता किस्ताबन्दीमा तिर्न सुरु गरेपछि लाइन जोडिएको थियो । एकातिर बिजुली जोड्न निर्णय गरे पनि कार्यान्वयन गर्न ढिलाइ गरेको प्राधिकरणले ६१ वटा उद्योगको बक्यौताबारे नेपाल धितोपत्र बोर्ड (सेबोन) लाई जानकारी गराएको छ । बक्यौता तिर्न बाँकी धेरै उद्योगले आईपीओ निकाल्न लागेको भन्दै प्राधिकरणले पुस २५ मा बोर्डको जानकारीका लागि ६१ वटा उद्योगकै बक्यौता महसुल विवरण धितोपत्र बोर्डलाई पठाएको हो । यद्यपि बिहीबारसम्म पत्र नपाएको सेबोनले जनाएको छ । प्राधिकरणबाट विद्युत् सेवा उपभोग गरी विद्युत् महसुलबापत ०८० मंसिर मसान्तसम्म बाँकी बक्यौता भएका धेरै उद्योग प्रतिष्ठानले आईपीओ निकाल्न लागेको बुझिएकाले ती उद्योगीले प्राधिकरणलाई तिर्न बाँकी रहेको विद्युत् महसुलको विवरण जानकारीका लागि पठाइएको छ, पत्रमा भनिएको छ । शिवम् सिमेन्ट, घोराही सिमेन्ट र सोनापुर मिनरल्सले प्राथमिक सेयर निष्कासन (आईपीओ) गरेर दोस्रो बजारमा सूचीकृत भइसकेका छन् । सर्वोत्तम सिमेन्ट र रिलायन्स स्पिनिङ मिल्सले आईपीओ निष्कासनका लागि सेबोनबाट अनुमति पाइसकेका छन् । जगदम्बा स्टिलले आईपीओ निष्कासनका लागि सेबोनमा आवेदन दिएको छ ।मन्त्रिपरिषद्को मंगलबार बसेको बैठकले प्राधिकरण र उद्योगीबीचको महसुल बक्यौदाको विवाद समाधानका लागि सिफारिस गर्न सर्वोच्च अदालतका पूर्वन्यायाधीश गिरीशचन्द्र लालको संयोजकत्वमा ऊर्जा, जलस्रोत तथा सिँचाइ सचिव र उद्योग सचिव सदस्य रहेको जाँचबुझ आयोग आयोग गठन गरेको थियो । बैठकले आयोगबाट सिफारिस भई सरकारबाट निर्णय नभएसम्मका लागि विद्युत् जडान गर्न ऊर्जा मन्त्रालयमार्फत प्राधिकरणलाई निर्देशन दिएको थियो । मंगलबार नै सरकारले तत्काल बिजुली जोड्ने निर्णय गरे पनि प्राधिकरणले लिखित पत्र नआएको भन्दै बिजुली जोडेको थिएन । प्राधिकरणले यही पुस ६ मा जगदम्बा स्टिल, घोराही सिमेन्ट, रिलायन्स स्पिनिङ मिल्स र अर्घाखाँची सिमेन्टको लाइन काटेको थियो । पुस ८ मा लक्ष्मी स्टिल, सर्वोत्तम सिमेन्ट, अशोक स्टिल, सोनापुर मिनरल्स एन्ड आयल प्रालि र त्रिवेणी स्पिनिङ मिल्सलाई बिजुली दिन बन्द गरेको थियो । पुस १३ मा बाबा जुट मिल, निगाले सिमेन्ट, त्रिवेणी सिन्थेटिक, हिमाल आइरन एन्ड स्टिल, जगदम्बा इन्टरप्राइजेज, हामा आइरन, एभरेस्ट पेपर मिल, कसमस सिमेन्ट, शुभश्री अग्नि सिमेन्ट, जगदम्बा सिन्थेटिक, घराना फुड्स, नारायणी स्पात, सिद्धार्थ पेट प्लास्ट र बुटवल सिमेन्टको लाइन काटेको थियो । पछिल्लो पटक पुस २३ गते हुलास स्टिलको लाइन काटेको थियो । यसमध्ये हिमाल आइरनको लाइन जोडेको छ ।यसैबीच, मन्त्रिपरिषद्को निर्णयपछि पनि उद्योगमा बिजुली नजोड्नु दुर्भाग्यपूर्ण रहेको उद्योगीहरूले बताएका छन् । पुस २४ मा बसेको मन्त्रिपरिषद्को बैठकको जाँचबुझ आयोग बनाउने निर्णयलाई सकारात्मक रूपमा लिएको उनीहरूको भनाइ छ । आयोगलाई छानबिनका क्रममा पूर्ण सहयोग गर्ने पनि उद्योगीले जनाएका छन् । तर शुक्रबारसम्म बिजुलीको लाइन नजोडिनु दुर्भाग्यपूर्ण रहेको उद्योगीहरू बताउँछन् । सरकारको निर्णयअनुसार तत्काल उद्योगमा बिजुली आपूर्ति गर्ने वातावरण मिलाउन निजी क्षेत्रको माग छ । प्राधिकरणले अतिरिक्त महसुल लगाउँदै ४ वर्षपछि बिल जारी गरेकाले विद्युत् प्रयोग गरेको प्रमाण माग्नु परेको उद्योगीहरूको भनाइ छ ।"
नेपालको ऊर्जामा एडीबीको डेढ खर्ब लगानी,"ऊर्जा क्षेत्रको विकास एवं विस्तारमा एडीबीको सहयोग निकै महत्त्वपूर्ण रहेको नेपाल विद्युत् प्राधिकरणका कार्यकारी निर्देशक कुलमान घिसिङ बताउँछन् । एडीबीकै सहयोगमा गत मंसिरमा मात्र कालिगण्डकी करिडोर २२० केभी प्रसारण लाइन आयोजनाअन्तर्गत कुश्मानयाँ बुटवल खण्ड निर्माण सकिएको उनले जनाए । उक्त आयोजना स्थानीय रूपमा विद्युत् खपत गर्न, पूर्वपश्चिम प्रवाह र भारततर्फ निर्यात गर्न नयाँ बुटवल सबस्टेसन विद्युत्को ठूलो पुलिङ हबका रूपमा रहेको उनले बताए । अहिले देशभर प्रसारण लाइन निर्माण तथा क्षमता अभिवृद्धि गर्ने काम भइरहेको र त्यसका लागि आगामी ५६ वर्षमा ६७ खर्ब रुपैयाँ आवश्यक पर्ने घिसिङको भनाइ छ । एडीबीले सन् १९७० को दशकदेखि नै नेपालको ऊर्जा क्षेत्रमा लगानी सुरु गरेको हो । त्यति बेला मुख्य प्रसारण लाइन (ग्रिड) मार्फत पूर्वाञ्चल र पश्चिमाञ्चल विकास क्षेत्र जोडिएको थियो । सन् १९७२ मा १५४ किमि गण्डक हेटौंडा प्रसारण लाइनमार्फत एडीबीले नेपालको ऊर्जामा लगानी गरेको थियो । सन् १९८० को दशकमा काठमाडौं उपत्यकाबाहिर प्रसारणलाइन निर्माण र विद्युतीकरणका लागि एडीबीले लगानी थप गरेको थियो । सन् १९९० को दशकका जलविद्युत् आयोजनाको उत्पादन क्षमता विस्तार गरी लामो समयदेखिको लोडसेडिङ अन्त्य गर्न एडीबीले प्राधिकरणसँग सहकार्य गर्दै आएको छ । सन् २००० को दशकमा ग्रामीण क्षेत्रमा विद्युत् विस्तार गरिएको हो । सन् २०२० को दशकमा विद्युत् उत्पादन, प्रसारण लाइन निर्माण तथा विस्तार, वितरण प्रणालीमा सुधार र बढी भएको बिजुली निर्यातका लागि प्रोत्साहन गरिरहेको एडीबीले जनाएको छ ।"
कर्मचारीलाई महिनाकै २८ लाखको दूधघिउ,"(काठमाडौं)किसानको करोडौं बक्यौता रोकेको दुग्ध विकास संस्थान (डीडीसी) ले कर्मचारीलाई भने मासिक करिब २८ लाखको दूध र घिउ दिने गरेको छ । निरन्तर घाटामा रहेको डीडीसीले स्टकमा रहेको पाउडर दूध र बटर बिक्री नभएको भन्दै किसानलाई साढे २ महिनाको करिब २ अर्ब रुपैयाँ भुक्तानी गरेको छैन । कर्मचारीलाई भने मासिक २७ लाख ६३ हजार ६ सय रुपैयाँ बराबरको दूधघिउ बाँडिरहेको छ । किसानलाई तिर्नुपर्ने बक्यौता बढेपछि कृषि तथा पशुपन्छी विकास मन्त्रालयले बक्यौता चुक्ता नभएसम्म कर्मचारीले पाउँदै आएको नियमित तलब, सेवा सुविधा तथा अत्यावश्यक खर्चबाहेक अतिरिक्त सुविधा तत्काल स्थगन गर्न भनेको थियो । तर मन्त्रालयको निर्देशन डीडीसीको बोर्डले मानेको छैन । डीडीसीले मन्त्रालयको निर्णय कार्यान्वयन गरेको छैन । किसानको बक्यौता भुक्तानी नभएसम्मका लागि कर्मचारीको सुविधा कटौती गर्न भनेका थियौं, तर त्यो पनि भएन, पशुपन्छी विकास सचिव रेवतीरमण पौडेलले भने । डीडीसीमा स्थायी दरबन्दीमा ६ सय ५८ कर्मचारी छन् । मासिक र ज्यालादारी (पटके) गरी ३ सयभन्दा बढी कर्मचारी काम गर्छन् । दूध र घिउ सुविधा भने स्थायी र मासिक कर्मचारीले मात्रै पाएको महाप्रबन्धक सञ्जीव झाले बताए । स्थायी कर्मचारीको मात्रै हिसाब गर्दा ६ सय ५८ कर्मचारीलाई दिनको १ लिटर दूध (प्रतिलिटर एक सय रुपैयाँ) को हिसावले ६५ हजार ८ सय खर्च हुन्छ । यसमा मासिक १९ लाख ७४ हजार खर्च हुन्छ । एक लिटर घिउको मूल्य १२ सय रुपैयाँ पर्छ । ६ सय ५८ कर्मचारीलाई मासिक घिउ (एक लिटरको १२ सय रुपैयाँ) का दरले ७ लाख ८९ हजार ६ सय रुपैयाँ खर्च हुन्छ । कर्मचारीले पैसा लैजाने होइन, सामान लैजाने हुन् । स्थायी कर्मचारीलाई दूध र घिउको सुविधा २० वर्षदेखिकै हो, झाले भने, मन्त्रालयले निर्देशन दिएपछि ट्रेड युनियनका कर्मचारीबाट विरोध भयो । त्यसपछि डीडीसीका बोर्ड अध्यक्ष स्वयंले अतिरिक्त सुविधा कटौती नहुने बताउँदै आउनुभएको छ । यसरी जिम्मेवार व्यक्ति गैरजिम्मेवार बन्दा डीडीसी थप धराशायी बन्दै गएको जानकार बताउँछन् । डीडीसी आर्थिक वर्ष ०७८७९ मा ३७ करोड र आर्थिक वर्ष ०७९८० मा ६० करोड रुपैयाँ नोक्सानीमा गएको छ । नोक्सानी बढिरहँदा कर्मचारी भने अत्तिरिक्त सेवासुविधामा रमाइराखेका छन् । करिब १५ दिनअघि सञ्चालक समिति बैठकले सुविधा कटौती नगर्ने निर्णय गरेको छ, कर्मचारी संगठनका अध्यक्ष सहदेव अर्यालले भने, कर्मचारीले पैसा पाउने भने होइनन् । बोर्डका अध्यक्ष वेदबहादुर क्षेत्रीले भने खाईपाई आएको सुविधा कटौतीभन्दा स्थगनको निर्णय बोर्डले गरेको दाबी गरे । यद्यपि, कार्यान्वयनको हकमा आफू कार्यकारी भूमिकामा नरहेको उनले बताए । मन्त्रालयको निर्देशनपछि बोर्डले स्थगन गर्ने निर्णय गरेको थियो, तर कार्यान्वयन गर्ने बोर्ड होइन । व्यवस्थापन कार्यकारी निर्देशकले गर्ने हो, उनले भने, कार्यकारीले के गरे, म जानकार छैन । कार्यकारी निर्देशक (महाप्रबन्धक) र बोर्ड अध्यक्षबीच राजनीतिक प्रतिशोधको लडाइँ चलिरहँदा यता किसानलाई तिर्नुपर्ने बक्यौता भने बढ्दै गएको छ । सामान्यतः किसानलाई हरेक महिनाको १ र १५ गते भुक्तानी दिनुपर्छ । डीडीसीले किसानलाई गत कात्तिककै करिब ७१ करोड तिरेको छैन । मंसिर र पुसको पनि बाँकी नै छ । किसानलाई तिर्नुपर्ने बक्यौता रकम बढ्दै गर्दा नयाँ कार्ययोजना बनाएर पेस गर्न निर्देशन भयो । बक्यौता तिरेर मात्रै सुविधा लिन भनेका छौं, मन्त्रालयका एक कर्मचारीले भने, मन्त्रालयको निर्णय कार्यान्वयन भएको भने छैन । कर्मचारीलाई दूध र घिउ सुविधा सामान्य उदाहरण मात्रै हो । स्रोतका अनुसार दूध प्रशोधनका क्रममा बढी लिकेज हुने गरेको छ । तर यसको नियन्त्रणमा ध्यान दिइएको दैन । डीडीसीले ८ वटा आयोजनामार्फत दूध संकलन गर्छ । करिब १२ सय दुग्ध उत्पादक सहकारीमार्फत काभ्रे, सिन्धुपाल्चोक, इलाम, मोरङ, पाँचथर, बुटबल, कपिलवस्तु, तौलिहवालगायत ४६ भन्दा बढी जिल्लाबाट दूध संकलन हुन्छ । १२ सय सहकारीमा करिब २ लाख किसान परिवारले समयमै भुक्तानी पाएका छैनन् । चुहावट र व्यवस्थापकीय कमजोरीले पनि डीडीसीको अवस्था नाजुक बन्दै गएको छ । त्यसमाथि राजनीतिक हस्तक्षेप हुँदा यहाँ समस्या थप चुलिएको छ । विभिन्न बेथितिका कारण डीडीसीलाई नोक्सानी बढेको छ । महालेखापरीक्षकको ५९औं वार्षिक प्रतिवेदनअनुसार सम्पत्तिमा आम्दानी अनुपात गत वर्ष ३७० प्रतिशत ऋणात्मक रहेकामा यस वर्ष त्यो ३९० प्रतिशत छ । पुँजी लगानीमा सञ्चालन नाफा गत वर्ष ४३१६ र यस वर्ष ४६५० प्रतिशत ऋणात्मक छ । चुहावटकै कारण विभिन्न शाखा कार्यालयअन्तर्गत विगतका वर्षदेखि नै कारोबार नभएकासँग १ करोड २६ लाख असुल्न बाँकी छ । धरौटी वा बैंक जमानतभन्दा ३ करोड ६० लाख बढीको उधारो बिक्री गरिएको बताइएको छ ।छानबिनलाई मन्त्रालय तानिए महाप्रबन्धक झायसैबीच, कृषि तथा पशुपन्छी विकास मन्त्रालयले डीडीसीका महाप्रबन्धक सञ्जीवकुमार झालाई मन्त्रालय तानेको छ । कर्मचारीले पाउँदै आएको अतिरिक्त सुविधा कटौती नगरेको, किसानलाई भुक्तानी गर्न नसकेको, गत आर्थिक वर्षमा स्वदेशमै दूध हुँदाहुँदै भारतबाट दूध आयात गर्न लबिइङ गरेको, गत वर्ष १७ करोड रुपैया नगद नोक्सानी गरेको, मन्त्रालयको निर्णय कार्यान्वयन नगरेको लगायत विषयमा झासँग मन्त्रालयको असन्तुष्टि छ । पहिलो कुरा किसानलाई समयमै भुक्तानी नै हो । भुक्तानी गर्दा एकरूपता देखिएन । कसैलाई कात्तिकमंसिरको भुक्तानी भइसकेको छ । कुनै किसानको हकमा साउनकै पनि भएको छैन, रकम वितरणमा एकरूपता देखिएन, सचिव पौडेलले भने, मन्त्रालयबाट पटकपटक गरिएको निर्देशन पनि कार्यान्वयन भएन । अख्तियार दुरुपयोग अनुसन्धान आयोगबाट पनि उजुरी आयो । डीडीसीमै राखेर महाप्रबन्धक झामाथि छानबिन हुन सक्दैन, त्यही भएर ३ महिनाका लागि मन्त्रालय तानेका छौं ।मन्त्रालयका अनुसार गत आर्थिक वर्षमा १७ करोड रुपैयाँ नगद नोक्सानी भएको छ । महाप्रबन्धक झाले नेतृत्व गरिरहेका बेला नोक्सानी भएकाले मन्त्रालयले छानविन गरिराखेको जनाएको छ । करोडौको नगद नोक्सानी भएको छ,त्यसको संलग्न दोषीको खोजी भइराखेको छ, स्रोतले भन्यो । डीडीसी सुधार्न ०७७ सालदेखि नै निर्देशन दिइएको सचिव पौडेल बताउँछन् । कार्ययोजना बनाउन भनिएको थियो । किसानलाई भुक्तानी गरेपछि सुविधा लेऊ भनेका थियौं, सचिव पौडेलले भने, तर, निर्णय कार्यान्वयन भएन । थप अनुसन्धानका लागि मन्त्रालय तानेका हौं । ०७८ चैत १४ मा खुला प्रतिस्पर्धाबाट महाप्रबन्धकमा नियुक्त भएका झाको कार्यअवधि आगामी चैत १४ मा सकिँदै छ । यता झाले भने दुग्ध एवं दुग्धपदार्थसम्बन्धी विषयको नीति तर्जुमा गर्न र संस्थानमा देखिएका समस्या समाधानका लागि आवश्यक सहयोग गर्न आफूलाई मन्त्रालयमा बोलाइएको बताए । आफूमाथि लागेका विभिन्न आरोपका विषयमा स्पष्टीकरण र सफाइको मौका नदिइएको पनि उनको भनाइ छ । डीडीसीमा करिब ९० करोडको सामान स्टक बसेको छ, बिक्री नहुँदा किसानलाई भुक्तानी गर्न सकेका छैनौं । जहाँसम्म कर्मचारीको खर्च कटौतीको कुरा छ, ओभरटाइम कटौती भइसकेको छ । ६० घण्टालाई ४० र ३० घण्टामा झारेका छौं, झाले भने, कर्मचारीलाई दूध र घिउ दिने हकमा स्वयं अध्यक्षज्यूले कटौती नगर्ने बताउनुभएको छ । तर यसको दोष मलाई लगाइयो । त्यसमाथि संस्थान सुधारका लागि धेरै पटक कार्ययोजना बनाएर अध्ययनका लागि मन्त्रालयमा बुझाएका पनि छौं । आफूसँग मन्त्री र उनको सचिवालयले राजनीतिक प्रतिशोध साँधेको उनको भनाइ छ । विगतमा विज्ञ सदस्य र हालै डीडीसीको बोर्ड अध्यक्षमा नियुक्त हुनुभएका वेदबहादुर क्षेत्री यहाँ कार्यकारी भूमिकामा आउन खोज्नुभएको छ, झाले भने, त्यसैले अख्तियारमा फर्जी उजुरी दिन लगाएर षड्यन्त्र गर्न खोजियो । अध्यक्ष बनेर आएपछि आर्थिक लाभ लिन खोजेको उनको आरोप छ । यता बोर्ड अध्यक्ष क्षेत्रीले महाप्रबन्धक झालाई विज्ञका रूपमा मन्त्रालयमा बोलाइएको बताए । महाप्रबन्धकमाथि लागेका विभिन्न आरोपका विषयमा आफू जानकार नभएको उनको भनाइ छ । दुग्धपदार्थको मौज्दात बढ्दा किसानलाई भुक्तानीमा ढिलाइ भएको उनले प्रस्ट्याए । किसानलाई भुक्तानी गर्न ३०४० करोडको खर्च कटौतीको तयारी गरिराखेका छौं । कृषि मन्त्रालयसँग थप ३० करोड माग गरेका छौं, उनले भने ।"
अर्थ संक्षेप,"सोल्टी होटलको ३१५७ प्रतिशत लाभांशकाठमाडौं (कास) सोल्टी होटलको ४९ औं वार्षिक साधारणसभाले ३१५७ प्रतिशत लाभांश प्रस्ताव गरेको छ । कम्पनीका सेयरधनीलाई आर्थिक वर्ष ०७९०८० को मुनाफाबाट चुक्ता पुँजीको २६५७ प्रतिशत नगद लाभांश र ५ प्रतिशत बोनस सेयर दिने कम्पनीले जनाएको छ । हिमालय एयरलाइन्स आईओएसएमा दर्ताकाठमाडौं (कास) हिमालय एयरलाइन्स अपरेसनल सेफ्टी अडिट (आईओएसए) मा दर्ता भएको छ । एयरलाइन्सले हवाई सुरक्षाको आफ्नो प्रतिबद्धताका सम्बन्धमा अन्तर्राष्ट्रिय मान्यता प्राप्त गरेको हो । इन्टरनेशनल एयर ट्रान्सपोर्ट एसोसिएसनले ३ मार्च २०२५ सम्म मान्य हुने गरी आईओएसए प्रमाणीकरण गरेको छ । आईओएसए प्रमाणीकरणले हिमालय एअरलाइन्स्ले यात्रुलाई सुरक्षित र भरपर्दो यात्राको अनुभव प्रदान गर्दै उच्च सुरक्षा मापदण्ड र उत्तम अभ्यासहरू पालना गरेको जनाएको छ । नेपालको उड्डयन उद्योगमा सकारात्मक परिवर्तनको संकेत गरेको हिमालय एअरलाइन्सका उपाध्यक्ष विजय श्रेष्ठले बताए । एफवान सफ्टको नयाँ कम्पनी ॅफोनपोइन्ट्स सञ्चालनमाकाठमाडौं (कास) एफवान सफ्ट ग्रुपले फोनपोइन्ट्स नामक नयाँ कम्पनीे सञ्चालनमा ल्याएको छ । फोनपोइन्ट्सले रिवाडर््स र लोयल्टी प्रोगाम बजारमा नयाँ आयाम थप्ने दाबी गरेको छ । फोनपोइन्ट्स, लोयल्टी पोइन्टको रिडेम्प्सन सुविधा प्रदान गर्दै उक्त पोइन्टको प्रबन्धन र व्यवस्थापन गर्ने प्लेटफर्म हो । ग्राहकहरूको दैनिक भुक्तानीलाई आरामदायी गराउनुका साथै उक्त प्लेटफर्ममा संलग्न व्यवसायीका लागि एक लोयल्टी प्रोग्रामको पूर्वाधार सिर्जना गर्ने जनाएको छ । प्रत्येक लेनदेनलाई रिवार्डिङ बनाउनु कम्पनीको उद्देश्य रहेको फोनपोइन्ट्सका प्रमुख कार्यकारी अधिकृत सागर पौडेलले बताए । फोनपोइन्ट्स एक लोयल्टी प्लेटफर्म मात्र नभई व्यवसायलाई ग्राहक रिटेन र इन्गेज गर्नका लागि डिजाइन गरिएको समाधान पनि हो, उनले भने ।शिवम् सिमेन्ट्सको १५ प्रतिशत लाभांशकाठमाडौं (कास) शिवम् सिमेन्ट्सको आठौं वार्षिक साधारणसभाले सेयरधनीलाई १५ प्रतिशत लाभांश वितरण गर्ने प्रस्तावसमेत पारित गरेको छ । सेयरधनीलाई चुक्ता पुँजी ४ अर्ब ४० करोडको १४२५ प्रतिशतका दरले ६२ करोड ७० लाख रुपैयाँ बराबरको बोनस सेयर र ०७५ प्रतिशतका दरले (कर प्रयोजनका लागि) ३ करोड ३० लाख रुपैयाँ नगद लाभांश वितरण गर्ने प्रस्ताव पारित गरेको हो । कम्पनीको अधिकृत पुँजी ७ अर्ब र जारी तथा चुक्ता पुँजी ४ अर्ब ४० करोड रुपैयाँ छ । कुल १४२५ प्रतिशतका दरले बोनस सेयर वितरण गरेपछि कम्पनीको जारी तथा चुक्ता पुँजीमा वृद्धि भई ५ अर्ब २ करोड ७० लाख कायम हुनेछ । ग्लोबल रेमिटमार्फत पैसा पठाउँदा क्यासब्याक काठमाडौं (कास) ग्लोबल आईएमई बैंकले ग्लोबल रेमिट मार्फत विदेशबाट पैसा पठाउँदा २५० रुपैयाँसम्म क्यासब्याक पाइने जनाएको छ । पैसा आउने, थपेर पाउने नारासहित सार्वजनिक गरेको क्यासब्याक योजनामा विदेशबाट ग्लोबल आईएमई बैंकमा रहेको खातामा पैसा पठाउँदा क्यासब्याक पाइने जनाएको हो । २५ हजार रुपैयाँसम्म पैसा पठाउँदा १०० रुपैयाँ, ५० हजार रुपैयाँसम्म पैसा पठाउँदा २०० रुपैयाँ र ५० हजार रुपैयाँभन्दा बढी पैसा पठाउँदा २५० रुपैयाँ क्यासब्याक पाइने बैंकले जनाएको छ । यो योजना यही जनवरी ३१ सम्म लागू हुनेछ । बैंकमा नयाँ खाता खोलेर वा निष्क्रिय खातालाई पूनः सक्रिय बनाई खातामा ग्लोबल रेमिटमार्फत पैसा पठाउँदा बैंकले रेमिट्यान्समार्फत आएको पैसामा २५० रुपैयाँसम्म थप गरिदिने जनाएको छ । सिबिफिनको अध्यक्षमा उपेन्द्र पौडेल काठमाडौं (कास) बैंक तथा वित्तीय संस्था परिसंघ नेपाल (सिबिफिन) को अध्यक्षमा उपेन्द्र पौडेल सर्वसम्मत चयन भएका छन् । निवर्तमान अध्यक्ष पवनकुमार गोल्यानको राजीनामासँगै रिक्त अध्यक्ष पदमा परिसंघको वरिष्ठ उपाध्यक्ष राजेश उपाध्यायको अध्यक्षतामा बसेको कार्यसमितिको १५ औ बैंठकले नबिल बैंकका अध्यक्ष तथा सिबिफिनको कार्यसमिति सदस्य पौडेललाई अध्यक्ष चयन गरेको हो । पुस २५ मा बसेको सिबिफिन कार्यसमिति बैठकले गोल्यानको राजीनामा स्वीकृत गरेको थियो । एनएमबी बैंकको सञ्चालक समितिबाट अलग हुन लागिएको पूर्वजानकारीसहित नैतिकताका आधारमा उनले अध्यक्ष पदबाट राजीनामा दिएका हुन् । गोल्यान सिबिफिनको संस्थापक अध्यक्ष हुन् ।पार्टी प्यालेस तथा क्याटरिङ व्यवसायी महासंघमा शाक्यकाठमाडौं (कास) नेपाल राष्ट्रिय पार्टी प्यालेस तथा क्याटरिङ व्यवसायी महासंघको अध्यक्षमा तेवीन्द्ररत्न शाक्य चयन भएका छन् । महासंघको सातौं वार्षिक साधारणसभा तथा दोस्रो महाधिवेशनबाट शाक्यको नेतृत्वमा ३३ सदस्यीय नयाँ कार्यसमिति चयन भएको छ । महासंघको वरिष्ठ उपाध्यक्षमा कृष्णप्रसाद पाण्डे चयन भएका छन् । त्यस्तै ७ उपाध्यक्षमा लक्ष्मण पोखरेल, सृजना घर्ती क्षेत्री, गोकुल देसार, राजु महर्जन, सचिन्द्र श्रेष्ठ, हरिप्रसाद न्यौपाने र पुरुषोत्तम पाण्डे छन् । महासचिवमा हिमकिशोर कङ्माङ राई, सचिवमा प्रेमकुमार बर्मा, बलराम पौडेल र डिल्लीराम सापकोटा छन् । कोषाध्यक्षमा पृथ्वीभक्त प्रजापति र सहकोषाध्यक्षमा श्यामकुमार भालु (मुनाल) चयन भएका छन् ।लुम्बिनी विकास बैंकको ८५० प्रतिशत लाभांशकाठमाडौं (कास) लुम्बिनी विकास बैंकको १६ औं वार्षिक साधारणसभाले ८५० प्रतिशत लाभांश वितरण गर्ने प्रस्ताव गरेको छ । सेयरधनीलाई ४५० प्रतिशत नगद लाभांश र ४०० प्रतिशत बोनस सेयर प्रस्ताव गरेको हो । लुम्बिनी बैंकका ८९ वटा शाखा कार्यालय तथा एक विस्तारित शाखा (एक्सटेन्सन काउन्टर) छन् ।टाटा मोटर्स फन कार्निभल अब उपत्यकाबाहिरकाठमाडौं (कास) सिप्रदी ट्रेडिङले अब उपत्यकाबाहिरका शोरुममा टाटा मोटर्स फन कार्निभल ३० कार्यक्रम आयोजना गर्ने भएको छ । पुस २७ देखि २९ सम्म चल्ने कार्निभल अलास्का मोर्टस बिर्तामोड, सिद्धार्थ कटेज बुटवल, सिप्रदी ट्रेडिङ बुद्ध चोक पोखरा र टाउनहल प्लानिङ वीरगन्जमा आयोजना गर्न लागिएको हो । कार्निभलमा जुनसुकै ब्रान्डका पुराना गाडीहरूसँग टाटाका अत्याधुनिक प्रविधियुक्त नेक्सन इभी र टियागो इभीलगायतका गाडी साट्न सकिनेछ । फन कार्निभलमा टाटाका गाडी किन्ने ग्राहकहरूले आकर्षक एक्सचेन्ज बोनस, निःशुल्क रूपमा इभी गाडीहरूका लागि फास्ट चार्जर, १ वर्षको अटोप्लस इन्स्योरेन्स, १ वर्षको सवारी कर, एक्सेसरिज, सरप्राइज गिफ्ट र बम्पर उपहारमा इलेक्ट्रिकल स्कुटर प्राप्त गर्नेछन् । ज्ञानका पाँच थरीका मसला बजारमाकाठमाडौं (कास) केएल दुगड ग्र्रुपले पाँच थरीको ज्ञान मसला बजारमा ल्याएको छ । ज्ञान हल्दी, ज्ञान धनिया, ज्ञान रेड चिल्ली, ज्ञान जिरा, ज्ञान अम्चुर गरी ५ वटा विभिन्न स्वादमा ५ सय ग्रामको उपभोक्ता प्याकमा उपलब्ध छन् । ज्ञान मसला प्रिमियम मसलाहरूको एक विशेष संग्रह हो । जसले एक उच्च गुणस्तर र अद्वितीय स्वाद प्रधान गर्ने कम्पनीले जनाएको छ । ज्ञान चक्की आँटा, धारा शुद्ध तोरीको तेल, धारा हेल्थ सूर्यमुखी तेल, ज्ञान चामलजस्ता उच्च गुणस्तरको विभिन्न खाद्य सामग्री उपभोक्ता माझ उपलब्ध गराउँदै आएको छ । सनराइज र लक्ष्मी क्यापिटलबीच एकीकृत कारोबारकाठमाडौं (कास) सनराइज क्यापिटल र लक्ष्मी क्यापिटलको एकीकृत कारोबार सुरु भएको छ । सनराइज क्यापिटल र लक्ष्मी क्यापिटल मर्ज भई सोमबारदेखि लक्ष्मी सनराइज क्यापिटलको नाममा एकीकृत कारोबार सुरु भएको हो । मर्जरपछि कम्पनीले हाल गर्दै आएको मर्चेन्ट बैंकिङ तथा इन्भेस्टमेन्ट बैंकिङ व्यवसायमा प्रविधिको माध्यमबाट आधुनिकीकरण गरी आफ्ना सेवा विस्तार गर्ने जनाएको छ । आफ्ना सेवालाई अझ सुदृढ र सशक्त रूपमा विस्तार गर्दै धितोपत्र बजारमा आफ्नो विशिष्ट पहिचान बनाउन सकिने विश्वास क्यापिटलको छ । मर्जरपछि लक्ष्मी सनराइजको एकीकृत चुक्ता पुँजी ४८ करोड ८९ लाख कायम भएको छ । कम्पनीले सर्वसाधारणका लागि २ सयभन्दा बढी धितोपत्र निष्कासन, ४१ वटा बोलपत्रमार्फत धितोपत्र निष्कासन र ५२ वटा सेयर प्रत्याभूति व्यवस्थापन गरिसकेको छ ।उत्कृष्ट ॅकन्टेन्ट क्रेयटरलाई अपट्रेन्डलीले सम्मान गर्नेकाठमाडौं (कास) खानपान तथा रेस्टुरेन्ट जीवनशैलीका कथालाई सृजनात्मक भिडियो सामग्री बनाउँदै सामाजिक सञ्जालमार्फत प्रचारप्रसार गर्दै आएका देशभरका उत्कृष्ट कन्टेन्ट क्रेयटरलाई अपट्रेन्डली मिडीयाले सम्मान गर्ने भएको छ । अपट्रेन्डली संस्थाका सीईओ मनायक कार्कीले खानपान संस्कृतिका कथालाई प्रचारप्रसार गर्न देशभर छरिएका फुड ब्लगर, कन्टेन्ट क्रेयटर लगायतका सिर्जनाकर्ताहरूलाई माघ १७ मा दरबारमार्गमा आयोजना हुने समारोहमा सम्मान गरिने बताए । कार्यक्रमको नाम क्रियटर अनर्स२०२४ राखिएको छ । यो समारोहमा देशभर छरिएका झन्डै २ सय जना प्रभावशाली सिर्जनाकर्तालाई सम्मान गर्दै छौं, सीईओ कार्कीले भने, होटल पर्यटन विधाअन्तर्गत खानपान शैलीलाई बिस्तार गर्न हामीले गर्न लागेको यो पहिलो पहलकदमी हो । यो प्लेटफर्मले स्मार्टफोन र स्मार्ट दिमाग भएकाहरूलाई थप सशक्त बनाउने अपेक्षा गरेका छौं । समारोहमा खाद्य परिकारसँग सम्बन्धित विविधिता सिर्जना गर्दै आएका उदयमान सिर्जनकर्ता, प्रतिष्ठित ब्लगर, राइजिङ स्टार, ब्रेकथ्रु फुड कन्टेन्ट अफ द इयर, स्थानिय खानामा सबैभन्दा उत्कृष्ट शोकेस, उत्कृष्ट ब्रान्ड, ट्रेन्डको उत्कृष्ट प्रयोग, अडियोभिडियोको उत्कृष्ट प्रयोग, फ्लोर लभ अवार्ड आदि विधाका पुरस्कार समेटिएका छन् ।एनसेलको ॅझट्ट रिचार्ज फ्याट्ट बोनस काठमाडौं (कास) एनसेलका सबै ग्राहकले अब प्रत्येक ५० रुपैयाँ वा सोभन्दा माथिको रिचार्जमा एक हजार एमबीसम्मको बोनस डेटाबाट फाइदा लिन सक्नेछन् । एनसेल आजियाटाले मंगलबार पुस २४ देखि लागू हुने गरी झट्ट रिचार्ज फ्याट्ट बोनस योजना अन्तर्गत दिँदै आएको डेटा बोनसको भोल्युम दोब्बर बनाएको हो । यो अफरमा अब ग्राहकले प्रत्येक रिचार्जमा एक हजार एमबीसम्मको डेटा निःशुल्क प्राप्त गर्नेछन् । यसरी पाइने बोनस डेटा अल टाइम वा राति ११ बजेदेखि अर्को दिनको साँझ ६ बजेसम्म प्रयोग गर्न मिल्नेछ । बोनस डेटा रिचार्ज गरिएको समयदेखि २४ घण्टासम्म मान्य रहनेछ । एनसेल सापटीमार्फत प्राप्त ब्यालेन्स र ब्यालेन्स ट्रान्सफरको ब्यालेन्सबाहेक सबै तरिकाबाट गरिएको रिचार्जमा यो बोनस डेटा लागू हुने एनसेलले जनाएको छ ।"
एसियन कप : हेर्नलायक पाँच खेलाडी,"समूह ए कतार, चीन, ताजकिस्तान र लेवनानसमूह बी अस्ट्रेलिया, उज्वेकिस्तान, भारत र सिरियासमूह सी इरान, यूएई, हङकङ र प्यालेस्टाइनसमूह डी जापान, इन्डोनेसिया, इराक र भियतनामसमूह ई दक्षिण कोरिया, मलेसिया, जोर्डन र बहराइनसमूह डी साउदी अरेबिया, थाइल्यान्ड, किर्गिस्तान र ओमान अहिलेसम्मका विजेता१९५६ दक्षिण कोरिया१९६० दक्षिण कोरिया१९६४ इजरायल१९६८ इरान१९७२ इरान१९७६ इरान१९८० कुवेत१९८४ साउदी अरेबिया१९८८ साउदी अरेबिया१९९२ जापान१९९६ साउदी अरेबिया२००० जापान२००४ जापान२००८ इराक२०११ जापान२०१५ अस्ट्रेलिया२०१९ कतार"
दुई दशकपछि काठमाडौंबाहिर राष्ट्रिय क्रिकेट,"(लुम्बिनी)लुम्बिनी र गण्डकी प्रदेश शनिबार रूपन्देहीस्थित सिद्धार्थ क्रिकेट रंगशालामा प्रधानमन्त्री कप क्रिकेट प्रतियोगितामा उत्रँदा पुरुष राष्ट्रिय क्रिकेट प्रतियोगिता दुई दशकपछि मोफसलमा फर्केको छ । नेपाल क्रिकेट संघ (क्यान) को आयोजना र रूपन्देही जिल्ला क्रिकेट संघको संयोजनमा प्रधानमन्त्री कपको लिग चरणका ११ खेल भैरहवामा हुनेछ । प्रधानमन्त्री कपको महिला राष्ट्रिय प्रतियोगिता निरन्तर मोफसलमा हुँदै आए पनि पुरुषको राष्ट्रिय प्रतियोगिता राजधानीबाहिर आयोजना गर्न दुई दशक नै लाग्यो । २०६० सालमा कलैया र वीरगन्जमा वीरेन्द्र स्मृति राष्ट्रिय प्रतियोगिता भएयता पुरुषको राष्ट्रिय प्रतियोगिता पहिलो पटक राजधानीबाहिर हुन लागेको हो । सात प्रदेश र तीन विभागीय टोलीले प्रतिस्पर्धा गर्ने प्रतियोगिताका अन्य ३५ खेल भने राजधानीको कीर्तिपुर र मूलपानीमा हुनेछ । त्रिवि क्रिकेट मैदान कीर्तिपुरमा शनिबार वाग्मती र नेपाल पुलिस क्लब तथा मूलपानीमा कोशी र मधेश प्रदेशबीच प्रतिस्पर्धा हुनेछ । काठमाडौंबाहिर राष्ट्रिय प्रतियोगिता २० वर्षपछि हुन लागेकाले यसलाई रूपन्देहीमा गर्विलो अवसरमा हेरिएको छ । राष्ट्रिय खेलकुद परिषद्को वार्षिक कार्यक्रमअन्तर्गत हुने प्रतियोगिता भैरहवामा माघ ११ सम्म चल्नेछ । सिद्धार्थ रंगशालामा खेल हुने भएपछि पिच सम्याउने, वाल रंगरोगन, साइट स्क्रिनिङ राख्ने आदि काम सकिएको छ । भीभीआईपी सेक्टर, दर्शक बस्ने प्यारापिटसमेत सरसफाइ गरी झकिझकाउ पारिएको छ । स्थानीय खेलाडी, खेलप्रेमीलगायत क्रिकेटमा रुचि भएका सबैले सिद्धार्थ रंगशाला पुगेर प्रधानमन्त्री कपको तयारीबारे बुझ्ने गरेका छन् । रूपन्देही क्रिकेट संघका अध्यक्ष हरिबहादुर थापाले प्रतियोगिता आयोजनालाई सुनौलो अवसरका रूपमा लिएको बताए । उनले प्रतियोगिताले भैरहवामा चहलपहल बढ्ने र पर्यटन क्षेत्रमा टेवा पुग्ने विश्वास व्यक्त गरे । अध्यक्ष थापाले राष्ट्रिय प्रतियोगिताको सफलतापूर्वक आयोजनाले सिद्धार्थ रंगशालामा एकदिवसीय अन्तर्राष्ट्रिय (ओडीआई) आयोजना गर्न ठूलो बल पुग्ने अपेक्षा राखे । उनका अनुसार खेलकुदको विकासका लागि तीनै तहका सरकारले सहयोग गर्नुपर्दछ । उनले यस प्रतियोगितापछि क्यानलाई झक्झकाएर रंगशालाको क्षमतालाई अन्तर्राष्ट्रिय स्तरको बनाउन पहल गरिने बताए ।संघका सचिव एवं प्रदेश क्रिकेट संघका अध्यक्ष सञ्जय गुरुङले रूपन्देही क्रिकेटको गौरवशाली इतिहासमा यो एउटा स्वर्णिम अवसर भएको जनाए । प्रतियोगितामा राष्ट्रिय टोलीका सम्पूर्ण खेलाडीको सहभागीता हुने र यसले प्रतियोगिताको महत्व अझै बढाउने छ, हाम्रो रंगशालामा क्रिकेट एकेडेमीसमेत सञ्चालनमा आइसकेकाले खेलाडी उत्पादन गर्न सहज हुनेछ, उनले भने । तीन विभागीय टोली पुलिस, त्रिभुवन आर्मी र एपीएफ क्लबसहित लुम्बिनी, सुदूरपश्चिम, कर्णाली र गण्डकी प्रदेशले भैरहवामा प्रधानमन्त्री कपको लिग चरणका खेल खेल्नेछन् । टोलीका लागि ६ विभिन्न होटलमा राख्ने व्यवस्था मिलाइएको छ । प्रतियोगिता सञ्चालन गर्न रूपन्देही क्रिकेट संघलाई अनुमानित ५० लाख रुपैयाँ चाहिने र खर्चको व्यवस्थापन नेपाल क्रिकेट संघले गर्ने बताउँदै सचिव गुरुङले विजेता पुरस्कार राशि घोषणा हुन बाँकी रहेको जनाए ।सिद्धार्थ रंगशाला मैदानमा फुटबल खेलिने ताका (२०५० साल) क्रिकेट खेल्न सुरु गरेका पूर्वखेलाडी प्रशान्तविक्रम मल्लले आफूहरूको सपना साकार हुन लागेको सुनाए । हामीले घरेलु मैदानलाई यस स्तरसम्म ल्याउन सक्यौं, त्यसमा अति नै खुसी छौं, उनले भने, हाम्रो लक्ष्य एकदिवसीय अन्तर्राष्ट्रिय म्याच खेलाउन पाइयोस् भन्ने हो, जसका लागि हामीले मैदान, पिच, भीभीआईपी स्थान, खेलाडीको चेन्जिङ रुमलगायतलाई सुविधासम्पन्न बनाएका छौं । सिद्धार्थ रंगशालामा प्रधानमन्त्री कप खेलाउन पाउनु रूपन्देही क्रिकेट संघ, यहाँका प्रशिक्षक, खेलाडीलगायत खेलप्रेमीका लागि पर्वको सुरु मान्न सकिने उनले जनाए । खेलप्रेमी सुमन शर्माले रंगशालामा खेल हुने भएपछि दिनको एकपटक आफू रंगशाला पुग्ने गरेको बताए । उनले भने, मैदान र पिच हेरेर फर्कने गर्दछु र भोलिदेखि अनिवार्य सबै खेल हेर्न उत्साही छु ।जिल्लामा रहेको खुकुरी क्रिकेट क्लबका निर्वतमान अध्यक्षसमेत रहेका उनले क्रिकेटका लागि उर्वरभूमि रूपन्देही भएकाले यहा ठूला खेल हुनु हरेक हिसाबले योग्य र सन्तुष्टिको पाटो भएको बताए ।सिद्धार्थ रंगशालामा राष्ट्रियस्तरका खेलाडीको खेल्नु नै उल्लासपूर्ण क्षण रहेको स्थानीय क्रिकेटप्रेमी देवेन्द्र साहुको भनाइ छ । हामीले क्रिकेटलाई माया गरेर टीभीमा देखेका हरेक खेलाडीले भैरहवाको मैदानमा खेलेको हेर्नुको मजा बेग्लै हुनेछ, उनले भने, यस मैदानमा विदेशी खेलाडीसमेत खेल्न आऊन् भन्ने लागेको छ ।"
वरदान र विविकाले जिते स्वर्ण,काठमाडौं (कास) वाग्मती प्रदेशका वरदान मोक्तान र मधेश प्रदेशकी विविका श्रेष्ठले चौथो राष्ट्रिय वादोरियो कराते प्रतियोगितामा शुक्रबार स्वर्ण पदक जितेका छन् । नेपाल वादोरियो कराते डो संघद्वारा आयोजित प्रतियोगिताको पुरुष ४५ केजी फाइनलमा वरदानले लुम्बिनी प्रदेशका विशन थापालाई पराजित गरे । सोही तौल समूहको महिला फाइनलमा विविकाले वाग्मतीकी नेत्रकुमारी लामिछानेलाई हराइन् । महिला ४० केजीमा वाग्मतीकी सुस्मिता वाइबाले लुम्बिनीकी निमा लामा र ५० केजीमा वाग्मतीकी प्रास्ना केसीले कर्णाली प्रदेशकी सुस्मिता मगरलाई हराएर स्वर्ण जितेका थिए । एकल काताको पुरुषमा कोशी प्रदेशका इन्द्र राजवंशी र महिलामा वाग्मतीकी अप्सना मगर पहिलो भए ।प्रतियोगिताको उद्घाटन राष्ट्रिय खेलकुद परिषद् (राखेप) का संरक्षक प्रधानमन्त्री पुष्पकमल दाहालले गरेका थिए ।
गोविन्दलाई ऋषिङ अल्ट्रा उपाधि,"(तनहुँ)त्रिभुवन आर्मी क्लबका गोविन्द कार्कीले तेस्रो ऋषिङ अल्ट्रा म्याराथनको उपाधि जितेका छन् । गोविन्दले शुक्रबार ऋषिङ गाउँपालिकाले आयोजना गरेको ४२२ किलोमिटर दूरीको अल्ट्रा म्याराथन २ घण्टा ५९ मिनेट ४० सेकेन्डमा पूरा गर्दै उपाधि जिते । ऋषिङ५ धारुङ भञ्ज्याङदेखि ऋषिङ३ दुबुङकोटसम्मको दूरी ३ घण्टा ४६ सेकेन्डमा पूरा गर्दै आर्मीकै गोपाल तामाङ दोस्रो भए । आर्मीका तिलकबहादुर सुनुवारले ३ घण्टा ३ मिनेट १२ सेकेन्डको टाइमिङबाट तेस्रो स्थान हात पारे । काठमाडौंका करण रावलले ३ घण्टा ८ मिनेट २९ सेकेन्ड, बैतडीका मोहनदेव जोशीले ३ घण्टा ९ मिनेट २१ सेकेन्ड, आर्मीका जुनेस खड्काले ३ घण्डा ९ मिनेट ३४ सेकेन्ड र एपीएफका निरोज भट्टले ३ घण्टा ५४ मिनेट ३९ सेकेन्डबाट सान्त्वना स्थान ओगटेका थिए । विजेतालाई ६५ हजार, दोस्रोलाई ४० हजार, तेस्रोलाई २५ हजार रुपैयाँ पुरस्कार प्रदान गरिएको ऋषिङ गाउँपालिकाका प्रवक्ता विजय दरैले बताए । ५७ धावकको सहभागिता रहेको प्रतियोगितामा सान्त्वना स्थान प्राप्त गर्नेले जनही १० हजार पाएका थिए । गाउँपालिकाले राष्ट्रिय एकता दिवसको दिन अल्ट्रा म्याराथन गर्दै आएको छ । खेलमार्फत ऐतिहासिक एवं पर्यटकीय स्थानको प्रचारप्रसार गर्ने उद्देश्यसहित अल्ट्रा म्याराथन गरिएको गाउँपालिकाका अध्यक्ष राजेन्द्रकृष्ण श्रेष्ठले बताए ।"
नयाँ समयको एआई खजाना,"कोभिड१९ र त्यसयताको आर्थिक मन्दीसँगै अमेरिकाचीनबीचको प्रविधि युद्ध र क्रिप्टोकरेन्सी बजारमा आएको एकपछि अर्को समस्याले सन् २०२२ प्रविधि क्षेत्रका लागि निराश बन्यो । त्यो नैराश्य व्यहोरेको सिलिकन भ्याली र समग्र प्रविधि बजारले वर्ष २०२३ मा भने केही हदसम्म पुनःताजगी पायो । ठूला टेक कम्पनीहरूको आम्दानी बढ्ने क्रममा छ भने आर्टिफियल इन्टेलिजेन्स (एआई), सेमिकन्डक्टर तथा एड्भान्स्ड चिप, क्लाउड कम्प्युटिङ, फाइभ जी प्रविधि, क्रिप्टोकरेन्सी, स्वास्थ्य सेवा उपकरणसँगै मोबाइल र अन्य प्रविधि क्षेत्रले उल्लेख्य फड्को मारे । एआई प्लाटफर्मका अन्योल, प्रविधि आपूर्ति संयन्त्रका समस्या, भूराजनीति युद्धसँगै बढ्दो प्रतिस्पर्धा र डेटा साइबर सुरक्षा चुनौतीजस्ता समस्याबीच पनि अवस्था सुधारेको प्रविधि बजार वर्ष२०२४ मा पुरानो लयमा फर्कनेमा आशावादी रहेको ब्लुमबर्गकी पत्रकार एमिली च्याङको भनाइ छ । दिनदिनै द्रुतगतिमा अघि बढ्ने प्रविधि बजार यस्तै हुन्छ भन्न सकिने अवस्था त हुँदैन, तर विकासक्रम र बजारको ट्रेन्ड हेरेर वर्ष २०२४ मा केही नयाँ र केही सुधारिएका प्रविधिहरूले चर्चा र उत्सुकता बटुल्ने अनुमान गर्न सकिन्छ । यो वर्ष एआई र विशेषगरी जेनेरेटिभ एआईसम्बन्धी प्रविधिहरू थप परिष्कृत र सुधारिएको स्वरूपमा आउने क्रम जारी रहने पक्का छ । एआईको नियमन, यसले साइबर र कपिराइट सुरक्षामा ल्याउने जोखिमसँगै थप क्षेत्रहरूमा एआईको प्रयोग बढ्ने सहजै अनुमान लगाउन सकिन्छ । बजार विश्लेषकहरूले एआईको कुल बजार मूल्य सन् २०२४ मा १० खर्ब अमेरिकी डलरभन्दा माथि पुग्ने बताउँदै आएका छन् । गुगलको जेमिनाइसँगै बजारमा चर्चामा रहेका च्याटजीपीटी, बार्डसँगै मेटा र एप्पलले आफ्नै एआई मोडल र प्लाटफर्महरू थप बलियो बनाउँदै लैजाने देखिन्छ । लार्ज ल्याङ्वेज मोडलबाट अघि बढेर अझै सुधारिएको ग्राफिक्स, थ्रीडी मोडल, कोड, एनिमेसन, सफ्टवेयर विकास लगायत सिर्जनात्मक क्षेत्रका धेरै विषय एआईले यो वर्ष समेट्नेछ । टेक्स्ट वा ग्राफिक्स जेनेरेसनसँगै अन्य विभिन्न क्षेत्रमा पनि यसपालि एआई व्यापक प्रयोग हुने क्रममा छ । पर्सनलाइज्ड मेडिसिन, अन्तरिक्ष यात्रा, ग्राहक सेवा, नयाँ प्रकारका रोबोटिक्स, सवारी साधन, मोबाइल फोन, कम्प्युटरलगायत जलवायु परिवर्तनसम्बन्धी विषयको सम्बोधनमा पनि एआईको प्रयोग गर्ने तयारी भइरहेको छ । उदाहरणका लागि सिलिको मेडिसिन नामक कम्पनीले औषधीको प्रभावकारिता र साइड इफेक्ट जाँच्न सक्ने एआई मोडल निर्माण गर्दै छ । बेनेभोलेन्ट एआईले एकदमै धेरै तथ्यांकको जाँच गरी उपेक्षा गरिएका रोग पत्ता लगाउने र बेबीलोन हेल्थले बिरामीको जाँच गरी उपचार र बिरामीको हेरचाहसम्बन्धी सिफारिस गर्न सक्ने एआई मोडल बजारमा ल्याउने तयारी गरेका छन् । यीसँगै जलवायु परिवर्तन, मिडिया, खुद्रा व्यापार, मनोरञ्जन लगायत क्षेत्रमा अनेकौं एआईमा आधारित साधन र प्लाटफर्महरू वर्ष२०२४ मा सार्वजनिक हुनेछन् । एआई, क्रिप्टो तथा उच्च गुणस्तरका भिडियोको प्रयोग अकासिँदा सबैभन्दा फाइदा र प्रतिस्पर्धाको केन्द्र बन्ने क्षेत्र हो, सेमिकन्डक्टर चिप प्रविधि । उन्नत प्रविधिको चिप उत्पादन र आपूर्ति संयन्त्रको नियन्त्रण कसले बढी गर्ने भन्ने होडबाजीमा अमेरिका र चीनबीच चिप युद्ध र प्रतिबन्धको क्रम चलिरहेको छ । मुख्य चिप उत्पादकहरू इन्टेल र टीएमएससीको आम्दानी वर्ष२०२३ मा क्रमशः झन्डै २१ र ३७ प्रतिशतले बढ्नुले यस क्षेत्रप्रतिको आकर्षण देखाउँछ । वर्ष २०२४ मा उन्नत चिप प्रविधि अझै परिष्कृत र विकसित हुनेछ । यसको बजार अकासिने र चीन, युरोपेली देशहरू, जापानले पनि उन्नत चिपमा आत्मनिर्भर हुने प्रयत्न गर्ने विश्लेषकहरूको अनुमान छ । एआईका लागि प्रयोग हुने चिपसँगै थ्रीडी, ईयुभी इथ्नोग्राफी, क्वान्टम कम्प्युटिङ, बायो इन्स्पायर्ड लगायतका चिप विकासको दौड अझै रोचक हुनेछ । फाइभ जी प्रविधि र सुरक्षा प्रयोजनका लागि सरकारहरूले प्रयोग गर्ने चिपको माग बढ्दा यो वर्ष विश्वव्यापी बजार झन्डै ५५० अर्ब अमेरिकी डलर आसपास पुग्ने प्रविधि क्षेत्रको अमेरिकी अनुसन्धान कम्पनी गार्ट्नरले अनुमान गरेको छ । हातहतियार विकासमा प्रयोग हुने उन्नत चिपका कारण जारी चिप युद्ध अमेरिकी राष्ट्रपतीय निर्वाचनको वर्ष भएकाले थप जटिल हुने पनि अनुमान सहजै लगाउन सकिन्छ । त्यस्तै, फाइभ जीको बढ्दो प्रयोग र सिक्स जी प्रविधिको खोजी सुरु हुने क्रममा रहेकाले वर्ष २०२४ मा स्मार्टफोनको व्यापार उल्लेख्य बढ्ने अनुमान गरिएको छ । सन् २०२२ को तुलनामा वर्ष२०२३ मा स्मार्टफोनहरूको व्यापार घटेको थियो । कोभिड१९ र त्यसपछिका मन्दी लगायत कारणले स्मार्टफोनको मागमा ३ देखि ५ प्रतिशत कमी आएको बताइन्छ । वर्ष२०२४ का लागि स्मार्टफोनको माग ४ प्रतिशतले बढ्ने र मध्यम मूल्यका स्मार्टफोनहरूको बजार बढ्ने अनुमान गरिएको छ । एआई प्रविधिको बढ्दो चर्चा र मागबीच स्मार्टफोनमा पनि एआईमा आधारित एप र प्लाटफर्महरूको प्रयोग वर्ष २०२४ मा बढ्दै जानेछ । सुधारिएको क्यामरा, माइक्रोफोन, चिप, अन्य सुविधाका साथ स्मार्टफोनहरूबीचको प्रतिस्पर्धा पनि थपिने अड्कल छ । वर्ष२०२३ मा जस्तै भूराजनीति र आपूर्ति संयन्त्रको समस्या जोडिएपछि चीनको विकल्प खोज्न सुरु गरेका कम्पनीहरूले भारत लगायत देशमा लगानी बढाउने कार्य जारी राख्नेछन् । मुख्य स्मार्टफोन निर्माताहरूबीच आफ्नै उन्नत चिप निर्माण गर्ने दौड पनि जारी रहनेछ । ओटीटी र स्ट्रिमिङ कम्पनीहरूले भने इन्टर्याक्टिभ र भर्चुअल रियालिटीमा आधारित कन्टेन्टमाथिको प्रयोग बढाउने अपेक्षा गरिएको छ । कोभिड१९ को समयमा आक्रामक बजार विस्तार गरेर महामारी सुस्ताएसँगै कमजोर बनेको ओटीटी र स्ट्रिमिङ मनोरन्जन बजार वर्ष२०२४ मा लगभग ४ प्रतिशतले बढ्ने अनुमान गरिएको छ । वर्ष२०२३ मा ओटीटी र स्ट्रिमिङ कम्पनीहरूले आफ्नो मूल्यमा सुधार गरी स्थानीय तथा विविधतापूर्ण कन्टेन्टहरू बढाउने, विज्ञापनको प्रयोग गर्ने, गेमिङ सुविधा थप्ने जस्ता पर्सनलाइज्ड कन्टेन्टमा ध्यान दिने लगायत प्रयोग गरेका थिए । पासवर्ड सेयरिङ नियन्त्रण गरेयता नेटफ्लिक्सका प्रयोगकर्ता वर्ष२०२३ को पहिलो चौमासिकमा केही घटेका भए पनि वर्षको अन्त्यसम्ममा झन्डै २५ करोड पुगेका थिए । वर्ष २०२४ मा कोभिड र हलिउड हडतालपछिको आफ्नो स्थानीय र विविधतापूर्ण कन्टेन्ट बढाएको नेटफ्लिक्सको आम्दानी ५ देखि १२ प्रतिशत र प्रयोगकर्ता ५१० प्रतिशतले बढ्ने अपेक्षा गरिएको छ । लगभग १८ करोड विश्वव्यापी प्रयोगकर्ता रहेका डिज्नी प्लस, अनुमानित २० करोड प्रयोगकर्ता रहेको अमेजन प्राइम, झन्डै ५ करोड ग्राहक रहेको एचबीओ म्याक्स र सााढे चार करोड हाराहारी प्रयोगकर्ता रहेको हुलुको पनि आम्दानीमा पनि मध्यम वृद्धि भएको छ ।अन्तरिक्ष प्रविधि क्षेत्र यसपालि पनि प्रभुत्व देखाउने होडबाजीमा रहने प्रस्टै छ । सन् २०२३ मा आफ्नो कम्पनी स्पेसएक्समार्फत झन्डै ६ दर्जनभन्दा बढी रकेट र २२ सयभन्दा बढी स्याटेलाइटहरू अन्तरिक्षमा पुर्याएका इलन मस्क वर्ष २०२४ मा पनि यो क्षेत्रमा हाबी रहने पक्कापक्कीजस्तै छ । मस्कको तुलनामा नासाले १२ वटा अन्तरिक्ष यान र २५ वटा स्याटेलाइट, चिनियाँ स्पेस एजेन्सीले ५० बढी रकेट र झन्डै २०० स्याटेलाइट, रुसी अन्तरिक्ष संस्थाले ३० भन्दा बढी रकेट र १५० बढी स्याटेलाइट अन्तरिक्षमा पुर्याएका थिए । व्यावसायिक रूपमा अन्तरिक्षको भ्रमण गराउने जेफ बेजोजसागै भारतीय स्पेस एजेन्सी लगायत पनि प्रतिस्पर्धामा रहेकोले २०२४ अझै रोचक हुने विज्ञहरूको अनुमान छ । सन् २०४० सम्ममा लगभग १० खर्ब अमेरिकी डलरको बन्ने अनुमान गरिएको अन्तरिक्ष भ्रमण र आफ्नो देश र संस्थाको प्रभुत्व देखाउने होड यो वर्ष अझै बढ्नेछ । नासाको आर्टेमिससँगै स्पेसएक्स पनि अन्तरिक्ष यात्री सहितका यानहरू चन्द्रमामा उतार्ने तयारीमा रहनु स्पेस प्रविधिमा रुचि राख्नेहरूका लागि उल्लेख्य अनुभव हुनेछन् । योसागै चन्द्रमामै रहेका प्राकृतिक स्रोतको प्रयोगको प्रयास, मंगलग्रहमा जम्मा भएका नमुना फर्काउने मिसन, बृहस्पति ग्रहमा पुग्ने युरोपेली स्पेस एजेन्सीको जुपिटर आइसी मुन एक्सप्लोरर (जुस) अन्तरिक्ष यानसँगै नासाले बृहस्पतिको उपग्रह युरोपामा पठाउने अन्तरिक्ष यानसमेत यही वर्ष प्रस्थान गर्ने कार्यक्रम छ । सन् २०२४ मा देखिने प्रविधि क्षेत्रको अर्को रोचक पक्ष भनेको क्वान्टम कम्प्युटिङको बढ्दो माग हुनेछ । साधारण कम्प्युटरले समाधान दिन नसक्ने ब्याट्री सोलार सेलजस्ता डिभाइसको डिजाइन, वित्तीय नमुनाको निर्माण (फाइनान्सियल मोडलिङ), क्रिप्टोग्राफी, इन्क्रिप्सन, अप्टिमाइजेसन, सिमुलेसनजस्ता जटिल कामका लागि यो प्रविधिको माग बढिरहेको छ । सन् २०२३ मा लगभग ८०० मिलियन अमेरिकी डलर आसपास रहेको क्वान्टम कम्प्युटिङको बजार सन् २०२८ सम्ममा बढेर लगभग ७ अर्ब अमेरिकी डलर आसपास पुग्ने आईबीएमको प्रक्षेपण छ । त्यस्तै, सन् २०३० सम्ममा १० खर्ब डलर आसपास बजार पुग्ने अनुमान गरिएको मेटाभर्स वर्ष २०२४ का लागि अर्को उल्लेखनीय शीर्षक हुने हार्भर्ड बिजनेस रिभ्युको ठहर छ । एनभिडिया, युनिटिजस्ता कम्पनीहरूले आधारभूत पूर्वाधार बनाउनकै लागि उल्लेख्य लगानी गरिरहेको यो क्षेत्रमा प्रभुत्वका लागि डिसेन्ट्रल्यान्ड, स्यान्डबक्स, रोब्लोभजस्ता कम्पनीहरू खुलेर लागेका छन् । सन् २०२४ मा मेटाभर्सको बजार १३० अर्ब अमेरिकी डलर हाराहारीमा रहने पनि प्रविधिका जानकारहरूको आाकलन छ । एक्प्लोडिङ टपिक्सको एक प्रतिवेदनमा संलग्न केही प्रविधि विज्ञहरूले सन् २०४० सम्ममा मेटाभर्स दैनिक जीवनको एक भाग हुने गरी प्रयोगमा आउने राय दिएका छन् । मेटा इंकका मार्क जुकरबर्ग खुलेरै मेटाभर्स र यससम्बन्धी प्रविधिको विकासमा लागेका छन् । इलन मस्क र जेफ बेजोसजस्ता अन्य अमेरिकी धनाढ्यहरू भने मेटाभर्सका लागि आवश्यक पूर्वाधारको व्यावसायिक उत्पादनमा संलग्न छन् । सन् २०२३ मा अधिक समस्या र उथलपुथल भोगेको प्रमुख प्रविधि क्षेत्रमध्ये एक, क्रिप्टो करेन्सी र डिजिटल मुद्रा बजार पनि यसपालि सुधारोन्मुख हुने अनुमान छ । वर्ल्ड इकोनोमिक फोरमको एक लेखले क्रिप्टोकरेन्सी बिस्तारै विकास र परिमार्जन हुने र यो आधुनिक जीवनको एक अंग बन्ने क्रममा रहेक निष्कर्ष निकालेको छ । वर्ष २०२४ मा क्रिप्टोको बजारमा थप नियमन र सुधार हुने पनि अर्थशास्त्रीहरूको अपेक्षा छ । केन्द्रीय बैंकहरूले जारी गर्ने डिजिटल मुद्रा (सीबीडीसी) भने अहिले अध्ययन, अनुसन्धान र प्रयोगको अत्यन्तै सुरुवाती चरणमा छ । सन् २०२३ सम्ममा बहमास, ग्रेनाडा, जमैका लगायत ११ देशले सीबीडीसी जारी गरिसकेका छन् । लगभग २० वटाजति देशहरूले सन् २०२४ भित्र यस्तो मुद्रा जारी गरिसक्ने अन्तर्राष्ट्रिय मुद्रा कोषको अनुमान छ । जीट्वेन्टीमा आबद्ध सबै देशहरू सीबीडीसीको अनुसन्धानमा रहेको र ६४ वटा देशहरूले यस्तो मुद्रा निस्कासनको तयारी गरिरहेको आकलन गर्दै कोषले आफ्नो प्रतिवेदनमा संसारका लगभग ८०५ केन्द्रीय बैंकहरूको सीबीडीसीको प्रयोगबारे सकारात्मक र प्रयासरत रहेको उल्लेख गरेको छ । भर्चुअल, अग्मेन्टेड र मिक्स्ड रियालिटी सम्मिलित रहने एक्स्टेन्डेड रियालिटी (ईआर) वर्ष २०२४ का लागि हेर्नलायक अर्को प्रविधि हुनेछ । सन् २०२२ मा १०० अर्ब अमेरिकी डलर आसपास रहेको ईआरको बजार सन् २०२८ सम्ममा १२ खर्ब डलर र सन् २०३० भित्र डेढ खर्ब अमेरिकी डलर आसपास पुग्ने फर्च्युन बिजनेस इन्साइड रिपोर्टको अनुमान छ । माइक्रोसफ्ट, गुगल, फेसबुक, एप्पल, सामसङ, इन्टेल, सोनी, एचटीसी लगायत कम्पनीहरू खुलेरै ईआरसम्बन्धी प्रविधिको उत्पादन र प्रवर्द्धनमा लागेका छन् । न्युरोटेक्नोलोजीप्रतिको उत्सुकता पनि यसपालि व्यापक बढ्ने देखिएको छ । गत वर्ष बाँदरमा परीक्षण गरेर अब मान्छेमा परीक्षणको तयारीमा रहेका अर्बपति इलन मस्कको न्युरालिंक वर्ष २०२३ को चर्चित कम्पनीमध्ये एक बन्यो । मान्छेको दिमागमा सानो चिप जोडेर काम गराउने प्रविधिको विकास गर्ने सुरुवाती चरणमा रहेका मस्कको न्युरालिंकजस्तै प्याराड्रोमिक, न्युरोपेस, अबोट ल्याब्रोटरिज, बोस्टन साइन्टिफिक, मेडट्रोनिक लगायत कम्पनीहरू विभिन्न प्रविधिको विकास दौडमा छन् । मानव स्वास्थ्यसँग सम्बन्धित मात्रै नभएर गेमिङ तथा सैन्य मामिलासँग समेत जोडिनेयस्ता प्रविधि सन् २०२४ मा थप बाहिर आउने देखिन्छ । सन् २०२३ मा १७ अर्ब अमेरिकी डलर आसपास रहेको यसको बजार सन् २०३२ सम्ममा ५० अर्ब डलरभन्दा बढी हुने अनुमान छ । माथि उल्लेखित प्रविधिहरू सन् २०२४ वर्षभरिमा हामीले देख्ने र बुझ्नेमध्ये केही उल्लेखनीय विषय मात्रै हुन् । प्रविधिको विकास कहाँ, कसरी र कुन गतिमा हुन्छ भन्ने प्रक्षेपण गर्न गाह्रो हुने अहिलेको समयमा सामाजिक सञ्जाल, गेमिङ, ग्याजेट, फोटो र भिडियोग्राफीसँगै आर्टिफिसियल इन्टेलिजेन्स, एक्स्टेन्डेड रियालिटी, शक्तिशाली र छरितो प्रविधिको विकास बढ्दै जानेछ । सन् २०२३ को अन्त्यतिरको संकेत हेर्दा दुईवटा तथ्य भने प्रस्ट छन् कोभिडपछिको मन्दीले थलिएको सिलिकन भ्यालीसमेतको प्रविधि बजार २०२४ मा मध्यम वृद्धिसँगै नयाँ लयमा फर्कनेछ । र, हाम्रो दैनिक जीवनका धेरै काममा एआईलगायत प्रविधिको प्रयोग पनि उल्लेख्य बढेर जानेछ । (एजेन्सीको सहयोगमा)"
छेउकुनाका दुर्दान्त कथा,"आम नेपाली समाजका निम्ति अमेरिका आज पनि स्वप्नभूमि हो । बोटमै हरियो डलर फल्ने देश हो । त्यहाँको भौतिक विकास, सुखसयल र सुविधाको स्वर्गीय आनन्द भोग गर्न जोकोही लालायित छन् । तर, अमेरिकामै रहेका सिभिल इन्जिनियर कृष्ण कुसुमले आफ्नो नवीनतम् कथासंग्रह पार्श्व धुन मा देखेको वा सुनेकोभन्दा भोगेको अमेरिकालाई हुबहु प्रस्तुत गरेका छन् । त्यहाँको भौतिक वैभवभन्दा मनोसामाजिक समस्या उजागर गरेका छन् । अझ त्यहाँ पुग्ने नेपालीहरूलाई किनाराकृत मानेर सहानुभूति दर्शाएका छन् । किनभने उनीहरू भाषिक, सामाजिक र सांस्कृतिक पहिचानको गहिरो संकटमा छन् । तेस्रो देश पुनर्वासमा गएका नेपालीभाषी भुटानी गोपाल अंकलको मर्मभेदी कथा हो, एउटा अन्त्य । कथामा उनी आफ्नो परिवारलाई भुटानी शासकले लखेटेको नभई सम्पत्तिबाट बेदखल गराउन आफ्नै बडाबाले लगत छुटाएर षड्यन्त्र रचेको रहस्यको पुलिन्दा फुकाउँछन् । अमेरिकामा गएपछि पनि देशविहीन र नागरिकताविहीन मात्रै नभई भाषा हराउनुपर्दा विक्षिप्त गोपालले अन्त्यमा आत्महत्याको बाटो रोजेको थाहा पाएर पाठक स्तब्ध हुन्छ । नेपालीभाषीलाई भुटानी शासकले लखेटेको भन्ने ब्ल्याक एन्ड ह्वाइट भाष्य यो कथाले स्वीकार गरेको छैन । पूर्वदीप्ति शैलीमा लेखिएको यो कथा अत्यन्तै प्रभावशाली छ ।अर्को कथा पारिजात पनि भुटानी शरणार्थी दलित परिवारले भोग्नुपरेको दुर्दान्त कथा हो । कथाको पात्र हरि गजमेर नेपाली समाजको जातीय विभेद आफ्नो सन्तानले भोग्नु नपरोस् भनेर नेपाली नै नभएको बस्तीमा गएको छ । उसले मातृदेशबाट लखेटिएर नेपालमा शरणार्थी बनेको, तेस्रो देश पुनर्वास भएको, त्यहाँ पनि दलित भनी आफ्नै समुदायको छुवाछूतका कारण बसाइँ सरेको उसको हृदय दुई महिने छोरीलाई आफूसँगै सुताउँदा मृत्यु भएको भनी सुत्केरी पत्नीलाई प्रहरीले पक्रेपछि झन् विदीर्ण भएको छ ।सामान्यतः हाम्रो गाउँघरमा बच्चा ठूलो नहुँदासम्म बाबुआमासँगै सुताउने चलन छ । सानो बच्चालाई आमाबाट अलग सुताउने त कल्पना नै गर्न सकिँदैन । तर, अमेरिकामा नवजात शिशुलाई समेत आफूसँग सुताउन नपाइने कानुन रहेछ । त्यसकारण आमाको बेवास्ता र लापरबाहीका कारण बच्चीको मृत्यु भएको अभियोग लागेको छ । नेपालमा सामान्य लालनपालनको विषय अमेरिकामा गैरकानुनी हुँदो रहेछ । एकातिर भाषाको समस्या छ, अर्कोतिर सांस्कृतिक दूरी । कथामा नेपाली र अमेरिकी समाजबीचको चोटिलो सांस्कृतिक विमर्श छ । मृतक बच्चीको संवादले पाठकको मथिंगल हल्लाउँछ ।कृष्ण कुसुमको कथाकारिकताले बर्ड आई भ्यु लाई सहजै स्वीकार गर्दैन । बरु छिद्रान्वेषणमा लैजान्छ र रहस्योद्घाटन गरिछाड्छ । कथाकार मूलप्रवाहका विषयभन्दा बाहिर अर्थात् छेउकुनाका, अझ छुटेका साना त्यान्द्राहरू समातेर कथामा ट्वीस्ट ल्याउन सिपालु छन् । न्युयोर्कमा भेटिएको देश मा एक प्रौढ महिलाको दुर्दान्त कथा छ । कोरोना त्रासदीमा अमेरिका बसाइ उनलाई जेलजस्तो भएको छ । कोरोना महामारीबाट पति गुमाएकी छन् । छोरासँग भेट भएको छैन । कथाकी मुख्य पात्र देवकी मात्रै नभएर अन्य प्रौढ पात्रहरूको मनोदशालाई पर्गेल्न कथा सफल छ । चार्ली घरपालुवा जनावरको मृत्युबाट उत्पन्न मानसिक अवसादको कथा हो । यसकी पात्र पिंकी चार्ली नामक कुकुरलाई बेबी, वन एन्ड वन्ली बेस्टफ्रेन्ड मान्छे । चार्लीको मृत्युले उसलाई उदासीनता, चिन्ता, क्रोध, एक्लोपन बढेर डिप्रेसनसम्म पुर्याएको छ । उसले आफ्नै प्रेमी उर्फ ट्युटर शिक्षकलाई नै चार्लीको हत्यारा घोषित गरेकी छ । किनभने उसले चार्लीलाई कुकुर भनेर हेपेको थियो । यो मनोवैज्ञानिक कथा पठनीय छ । अपूरो नामक कथा २२ वर्षे युवकको मृत्युपछि उसको पत्नी दाबी गर्दै दागबत्ती दिन पाउनुपर्ने जिकिर गर्ने युवतीको कथा हो । यसले अहिलेको लिभिङ टुगेदर ले निम्त्याएको सामाजिक समस्यालाई कथाको बान्की दिएको छ । राजनीतिक कटाक्ष छ, क्लोन कथामा । परिवर्तन भनेको एउटा राजा हटाएर देशको ७६० स्थानमा नयाँ स्वरूपका रंगीचंगी रजौटा स्थापना गर्नु हो त भन्ने जबर्जस्त प्रश्न यसले उठाएको छ । यद्यपि यो आम प्रश्न नयाँ होइन । तर, यसको राजनीतिक प्रासंगिकता अद्यापि छँदै छ । त्यसैले यस्तो विषयमा कथा नै लेख्नु एक प्रकारले क्लिसे काम मानिन सक्छ । यसमा एक पात्रको संवाद स्मरणीय छ, अन्त्य राजाको होइन राजतन्त्रको भएको हो । तन्त्र पड्किँदा व्यक्ति सकिने होइन शासन सकिने हो । विकास नामको फेन्टासीलाई कथाले सिस्नुपानी लगाएको छ । अग्ला डाँडाकाँडामा भ्यु टावर उभ्याउने होडबाजी, पिर्के सलामीका दृश्यहरू र पुरानो शासककै व्यवहारको पुनरावृत्तिमा कथाकारको नोट अफ डिसेन्ट छ ।दुत्कार र अनुत्तरित कथा सिक्वेलजस्ता छन् । दुत्कार मा धोकेबाज पतिको कथा छ भने अनुत्तरित मा लोग्नेमान्छेबिना बच्चाको आमा बन्न लागेको कथा छ । यद्यपि अभिलाषाकी आमा सीतालाई उसको लोग्ने पुरुषोत्तमले दिएको धोका त्यति विश्वसनीय छैन । त्यसमा कतिपय पाठकले नाटकीयता देख्न सक्छन् । माया उर्फ पासो नक्कली विवाह गरेर विदेश जाने फेसनको उत्कर्ष हो भने लडाकु माओवादी आन्दोलनको विद्रुपीकरणको कथा हो । देश बदल्न होमिएका लडाकुले आफैं देश छाड्नुपरेको अवस्था कारुणिक छ । ब्लाइन्ड डेट अमेरिकामा नेपाली छात्राको निर्मम नियति उजागर भएको छ । पार्श्व धुन मा १३ मध्ये आठवटा अमेरिकी परिवेशमा नेपाली पात्रहरूको कथा छन् । कथामा विविधता छ । प्रायः पहिले नलेखिएका कथा छन् । पात्रको धुकधुकीलाई छामेर लेख्नु चानचुने काम होइन । धेरैजसो कथा म पात्रबाट वाचन गरिएका छन् । इन्द्रबहादुर राईले भनेजस्तो आफ्ना पात्रहरूको विषयमा लेखकले लेखेको भन्दा बढ्दा कुरा जानेको हुनुपर्छ र मात्रै उसले थोरैमा पनि पत्यार वा विश्वास हुने गरी भन्न सक्छ । त्यो काममा कहीं कतै अलमल देखिन्छ ।कुसुमको कथामा बिछट्ट नौलो शैली नभए पनि विषयवस्तुमा नवीनता छ । वर्णनकला प्रशंसनीय छ । तर, त्यसमा भाषिक सौष्ठव वा लालित्य दिन भने अल्छी गरिएको छ । कथामा शाब्दिक मिठास अपेक्षित हुन्छ नै । कतिपय कथामा पुनर्लेखन र पुनर्सम्पादनको अभाव खड्केको छ । उनले कथाजस्तो विशाल वृक्षलाई बोन्साइ गरेका छैनन् । आजको धपेडीमय जीवनमा कथाको लम्बाइ चुनौतीपूर्ण नै हो । तर यसमा नभनी नहुने कैफियत पनि देखिएको छैन । कथा लेखकको विशुद्ध कल्पना हो । तर, कृष्ण कुसुमको कथामा यथार्थ चलायमान छ र आदर्श बोकेर हिँड्ने पात्र जीवित छन् । यो सुखद पक्ष हो । हिजोआज मुद्राराक्षसले नसताइएको पुस्तक कमै पाइन्छन् । भाषिक एकरूपता र हिज्जेको समस्या बग्रेल्ती भेटिन्छन् । पार्श्व धुन त्यसबाट मुक्त हुन सकेको छैन । संग्रहको नाम पार्श्व धुन भए पनि यसमा यो शीर्षकको कथा भेटिँदैन । संग्रहबाहिरबाट नाम राख्दा पुस्तकको शीर्षक कथाबाट पाठकको मोहभंग हुन पाएको छैन । फरकफरक विषयवस्तुमा लेखिएका कथालाई एउटा कथाको शीर्षकले न्याय नगर्न पनि सक्थ्यो । छेउछाउ वा किनाराको कथा भन्ने अर्थमा यसको नाम पार्श्व धुन राखिएको छ । तर, सिनेमाको व्याकरणमा पार्श्व धुन भनेको पृष्ठभूमि (ब्याकग्राउन्ड) मा एकनास बज्ने संगीत हो । संगीतको जस्तो मजा भने यी कथामा छैनन् । उनका प्रायः कथामा दुःखान्त छ । उनी कथालाई सुखद बनाउनतिर लाग्दै लाग्दैनन् । उनले यस्तो एकपाखे शैली किन अँगालेका हुन् ? जीवनमा के सुखबोध नभईकन दुःखबोध हुनु सम्भव छ ? सुखदुःख एकै सिक्काका दुई पाटा होइनन् ? के दुःख, पीडा र संघर्ष नै कथाको मसला हो त ?"
पातहरु,"प्रिय मित्र, हुनु त जीवनमा जराजस्तो रुख सुकेर गए पनि जराले कहिल्यै आफ्नो जमिन छाडेको हुँदैन ।"
तिम्रो अनुपस्थिति,एक तमासले चहार्छु तिमीले कुल्चिएका पाइतालको डोब ओठमा सजाउँछु तिम्रो गीतको भाका हेरिबस्छु तिम्रो प्रिय जून छाता ओढेर छेक्छु तिमीलाई झर्को लाउने बर्खे झरी तिम्रो अनुपस्थितिमा म तिम्रो अस्तित्व बाँच्छु ।
आधुनिक फुटबलको जग बसाउनेहरू,"फुटबलको विश्वकपमा छनोट हुनु नै ठूलो विषय हो । त्यसलाई जित्नु त झन् परको कुरा । विश्वकप नै जित्ने खेलाडी जत्ति भाग्यमानी को होला फेरि ? ल भयो, खेलाडी भएर त जितियो । तिनै खेलाडीले प्रशिक्षक भएर पनि फेरि एकपल्ट विश्वकप उचाल्यो भने ? खेलाडी र प्रशिक्षक दुवै भूमिकामा विश्वकप जित्नु असाध्यै दुर्लभ उपलब्धी हो । यस्तो सफलता चुम्ने विश्व फुटबलमा तीन जना मात्र छन् । सबैभन्दा पहिले यो दुर्लभ सफलता हात पारेका थिए ब्राजिलका मारियो जगालोले । त्यसपछि पालो आयो, फ्रान्ज बेकनबउरको । उनी भने जर्मन थिए । फ्रान्सका डिडिएर डेसक्याम्प तेस्रो भए । यत्तिको ठूलो उपलब्ध हात पार्न निकै लामो समय फुटबलमा बिताउनुपर्ने हुन्छ नै । त्यसैले पनि उनीहरूको योगदान अति धेरै हुन्छ । संयोग कस्तो भने उनीहरूमध्ये दुई जनाले नै एक सातामै भौतिक संसार त्यागे जगालो र बेकनबउर । उत्तिकै संयोग के पनि भने, उनीहरूको जीवन आफैमा लार्जर देन लाइफ थियो ।ठ्याक्कै भन्दा दुवै जनाको नजरमा टिकेर लगभग पूरै ब्राजिली फुटबल पनि हेर्न सकिन्छ, अनि जर्मन फुटबल पनि । सबैभन्दा पहिले जगालो कै कुरा । निधन हुँदा उनी ९२ वर्षका थिए । जति बेला उनले फुटबल खेल्न सुरु गरे, ब्राजिलमा यो खेललाई राम्रो पेसा नै मानिन्नथ्यो । त्यसैले परिवारबाटै फुटबल खेल्नमा उनलाई छेकबार थियो । त्यसपछि आउँछ, सन् १९५० को विश्वकप । यसलै त हो, पूराका पूरा ब्राजिली फुटबलको इतिहास फेरेको ।यो विश्वकप ब्राजिलमै भएको थियो । त्यो विश्वकपको फाइनल भन्ने नै थिएन्, तर निर्णायक खेल भने भएको थियो । त्यसमा भिडेका थिए, ब्राजिल र उरुग्वे । ब्राजिल पूरा देश नै ढुक्क थियो, यो खेल जितिन्छ भनेर । त्यसपछि त विश्व च्याम्पियन हुन्थ्यो । रियो डे जेनेरियाको प्रसिद्ध माराकाना स्टेडियममा भएको त्यस खेललाई लगभग दुई लाख जनाले प्रत्यक्ष हेरेका थिए भनिन्छ । त्यसमा एक थिए, जगालो पनि । उनी भर्खरका ठिटो थिए । तर, त्यो खेल ब्राजिले जितेन् । उल्टै २१ ले पराजित भयो । यो हारले पूरा ब्राजिललाई शोकमा डुबायो । अहिलेसम्म पनि भनिन्छ, ब्राजिलले यत्तिको दुःख कहिले पनि सहनु परेको थिएन् । हारको पीडा सहन नसकेर केही मरे । सडक सडकमा मान्छेहरू रोइकराइ गरिरहेका थिए । यसरी रुनेमध्ये जगालो एक जना पनि थिए । त्यस्तै बेला हो, एउटा देशका रूपमा ब्राजिलले निर्णय गरेको छ, अब फुटबल खेलिन्छ, विश्वकप जित्नकै लागि ।नभन्दै त्यसपछि भएका दुवै विश्वकप ब्राजिलले जित्यो, सन् १९५८ र १९६२ । यी दुवै विश्वकपमा ब्राजिलका प्रमुख खेलाडी थिए, तिनै जगालो । सन् १९५८ त ब्राजिलले जितेको पहिलो विश्वकपको वर्ष रह्यो । त्यसका चार वर्षपछि ब्राजिलले यही उपलब्धि दोहोर्यायो । त्यसपछि त ब्राजिलमा फुटबल साँच्चै फुटबल मात्र रहेन । यो त सबैभन्दा सम्माजनक पेसा बन्यो । देशकै परिचय बन्यो । ब्राजिल भनेपछि त्यसै त्यसै फुटबलको कुरा आउने दिन सुरु भए ।अब सन् १९७० को विश्वकपको कुरा । ब्राजिलले फेरि एकपल्ट विश्वकप जित्यो । यो त्यो समय थियो, जति बेला पूरा विश्व रंगीन हुने मोडमा थियो । त्यो के अर्थमा भन्दा मेक्सिकोमा भएको यही विश्वकपबाट त हो, टेलिभिजनमा रंगीन दृश्यसहित प्रत्यक्ष प्रसारण सुरु भएको । अहिले पो यस्तो के के लाग्दो हो, तर त्यो बेला यो सबथोक थियो, ठूलै परिवर्तन । धेरैले पहिलो पटक ब्राजिललाई प्रसिद्ध पहेँलोनीलो जर्सीमा देखे । त्यसमाथि यो पेलेले आफूलाई पेले भनेर सावित गरेको विश्वकप थियो ।यो विश्वकप खेलेको ब्राजिली टिम जत्तिको राम्रो अर्को फुटबल टिम बन्नै सक्दैन भन्ने धारण अहिलेसम्म ज्युँको त्युँ छ । जगालो यही विश्वकप जित्ने टिमका प्रशिक्षक थिए । यसरी उनी खेलाडी र प्रशिक्षक दुवै भूमिकामा विश्वकप जित्ने पहिलो भए । त्यो बेलाको ब्राजिल फेरि अर्कै थियो, यो भने राजनीतिक दृष्टिकोणले । ब्राजिली सैनिक शासनबाट गुज्रिरहेको थियो र ब्राजिली फुटबल पनि सेनाको दबदबामा थियो । ब्राजिलले विश्वकप जितेपछि सेनाले त्यसको श्रेय पनि खान खोजेको थियो ।कुरा यत्तिकैमा सकिन्न । सन् १९९४ मा ब्राजिलले फेरि एकपल्ट विश्वकप जित्यो, चौथो पल्ट । त्यति बेला पनि उनी टिमसँग आबद्ध भए । सहायक प्रशिक्षकका रूपमा । सहायक प्रशिक्षकभन्दा पनि मुख्य प्रशिक्षक कार्लोस अल्बर्टोका सल्लाहकार थिए । यहाँनिर सन् १९९८ को विश्वको फाइनल पनि जोड्न आवश्यक छ । त्यो विश्वकप खेलेको ब्राजिली टिमका प्रशिक्षक भएर फेरि आएका थिए, तिनै जगालो । ब्राजिल फाइनल पनि पुग्यो, तर उपाधि भने जित्न सकेन् ।सबैले जित्ने ब्राजिल नै हो भन्थे, तर फ्रान्ससँग ३० ले पराजित रह्यो । त्यस फाइनल रोनाल्डोका लागि पनि सम्झिने गरिन्छ । फाइनलको ठीक अगाडि उनलाई अनौठो रोगले च्यापेको थियो । त्यो के थियो, कसैलाई पनि थाहा छैन् । वरिजिनल रोनाल्डोलाई बेपत्ता असन्चो लागेको थियो, त्यसैले फाइनल खेल्दैन नै भनियो । तर अन्त्यमा खेल्यो । तर गर्न भने केही सकेन । त्यो खेलमा भने जगालोलाई भाग्यले साथ दिएन । नत्र उनको नाममा अद्वितीय र असाधारण कीर्तिमान बन्थ्यो ।भनेपछि कुरा यस्तो भयो, उनले ब्राजिलले खेलेको विश्वकपको पहिलो अघोषित फाइनल आफ्नै आँखाले देखे । त्यसपछि लगातार दुईपल्ट विश्वकप जिते । उनले पेलेसँग पनि खेले । प्रशिक्षक भएर पेलेलाई खेलाए पनि । उनी अन्तिम पटक ब्राजिली टिमको नेतृत्वमा रहँदा रोनाल्डोको समय थियो । जगालोले ब्राजिली फुटबलको एक युगनै हाँके । त्यसैले उनी जतिञ्जेल बाँचे, ब्राजिलका नायकका रूपमा रहे, उनी सबैका प्रिय थिए ।जति बेला जगालोको दक्षिण अमेरिकी फुटबलमा जगजगी थियो, त्यही बेला यता युरोपमा उत्तिकै बराबरका फुटबलका नायकको पनि युग चलिरहेको थियो र उनी थिए, तिनै बेकनबउर । उनले जर्मन फुटबलमा राज गरे, त्यसैले उनलाई जर्मन फुटबलका सम्राट् पनि भनिन्छ, त्यो भनेको ड्वेच भाषामा काइजर । यो पद उनलाई खुबै सुहाउँछ पनि, किनभने उनले पूरापूर जर्मन फुटबलाई नै हाँके । उनले पनि जर्मन फुटबलको निर्माण प्रत्रिया आफ्नै आँखाले देखे ।विश्व फुटबलमा ब्राजिलपछि बलियो भनेकै जर्मनी हो । विश्वकपको इतिहासले यस्तै भन्छ । ब्राजिलले पाँचपल्ट विश्वकप जित्यो, जर्मनीले चार पल्ट (तीन पटक पश्चिम जर्मनी र एक पटक जर्मनी) । बेकनबउरको कथा भने दोस्रो विश्व युद्धको समाप्तिसँगै सुरु हुन्छ, किनभने सन् १९४५ मा उनको जन्म भएको थियो, म्युनिखमा । युरोपको फुटबल अलिकति बढी क्लबमा आधारित हुन्छ । जर्मन फुटबलको कुरा पनि यही हो । बेकनबउरको चर्चा गर्दा बायर्न म्युनिखको नाम पनि सुरुमै आउनुपर्छ ।म्युनिखमा दुई क्लब छन्, एउटा भयो, यही बायर्न । अर्को १८६० म्युनिख । युरोपका ठूलठूला सहरको एउटा ठूलो विशेषता भनेकै त्यहाँ परस्पर विरोधी दुई क्लब हुनु हो । बायर्न र १८६० पनि प्रतिद्वन्द्वी क्लब हुन् । बेकनबउर १८६० का समर्थक थिए, सुरुमा । फुटबल खेल्न सुरु गरेपछि त्यसमै जोडिन चाहे । तर क्लबले मानेन, उसलाई लाग्यो, यो बेकनबउर केटोमा खासै केही छैन । १८६० को निर्णय उनलाई असह्य भयो, उनी बायर्नका समर्थक भएर निस्के ।यही बायर्नले उनलाई १८ वर्षको उमेरमा पहिलो अनुबन्ध दिए । वर्ष थियो, सन् १९६३ । त्यसपछि त बायर्न र बेकनबउरका सफलताका दिन सुरु हुन्छ । बायर्नको जर्मन फुटबलमा कति धेरै जगजगी छ भने त्यहाँको राष्ट्रिय टिम भन्नु नै यही क्लब त होइन जस्तो पनि भान पर्न सक्छ । कम्तीमा बेकनबउरको जमानामा यस्तै थियो । अथवा भनौं, जर्मन फुटबलमा बायर्नको योगदान अति धेरै छ । बायर्नसँग आबद्ध भएको केही समयमै बेकनबउर सजिलै जर्मन टिमसम्म पुगिसकेका थिए ।पश्चिम जर्मनीले सन् १९५४ मा पहिलो पटक विश्वकप जितेको थियो । यो सुरुआती पुस्ताको जर्मन टिम थियो । सन् १९६६ मा पश्चिम जर्मनी फेरि एकपल्ट विश्वकपको फाइनल पुग्यो । फाइनल वेम्बलीमा भएको थियो । त्यसमा पश्चिम जर्मनी इंग्ल्यान्डको हातबाट ४२ ले पराजित रह्यो । खेलको टुंगो अतिरिक्त समयमा लागेको थियो । त्यसमध्ये एक गोल असाध्यै विवादास्पद रह्यो । यत्तिको विवादास्पद गोल यसअघि न भएको थियो, न हुनेछ ।त्यसमा जेफ हर्स्टको तेस्रो गोल साँच्चै गोल थियो अथवा थिएन, कसैले यस्तो हो भनेर भन्न सकेका छैनन् । बल पोस्टमा ठोकिएर भुइँमा बजारिँदै बाहिर फर्केको थियो । यसलाई नजिककै बाट हेर्न पाउनेमा बेकनबउर पनि थिए । यस्तो किनभने उनी त्यस विश्वकपबाट डिफेन्डरको भूमिकामा पछाडि झरेका थिए । तर यही भूमिकालाई बेकनबउरले अमर बनाए । यो कसरी भन्दा उनले डिफेन्डरकै विशिष्ट लिबेरो भूमिकाको विकास गरे ।यसमा डिफेन्डर आफ्नो खास रक्षात्मक भूमिकामा त हुन्छ नै, चाहिएको बेला अगाडि गएर पनि खेल्छ, अलिकति बढी आक्रामक भएर । सन् १९७४ मा पश्चिम जर्मनी आफैंले विश्वकप आयोजना गरेको थियो, त्यसलाई जित्यो पनि । फाइनलमा उसले हल्यान्डलाई २१ ले हराएको थियो । यसै टिमका कप्तान पनि थिए, बेकनबउर । उनले यसैक्रममा दोस्रो विश्वकप फाइनलको अनुभव चाखे, अनि विश्व च्याम्पियन हुनुको मज्जा पनि लिए ।त्यसपछि पश्चिम जर्मन फुटबल कता हो कता हराएको स्थितिमा रह्यो । हराएको के अर्थमा भन्दा जर्मन फुटबल नराम्रो थिएन् । बरु असाध्यै राम्रो थियो, तर उसले विश्वकप जित्न जानेन् । जर्मनी सन् १९८२ को विश्वकपको फाइनल पनि पुग्यो, अनि सन् १९८६ को फाइनल पनि । दुवैपल्ट फाइनलमा पराजित रह्यो, एकपल्ट इटालीको हातबाट । अर्कोपल्ट डिएगो म्याराडोनाको अर्जेन्टिनाबाट । त्यस जर्मन टिमका प्रशिक्षक थिए, बेकनरबर नै । खेलाडी छँदा उनको पहिलो विश्वकप फाइनल हारमै टुंगेको थियो । प्रशिक्षकका रूपमा पनि उनको पहिलो विश्वकप फाइनल हारमै टुंगियो । अनि आउँछ, सन् १९९० । यो वर्षका जर्मनी इतिहासमै ठूलो अर्थ छ । यो वर्षसम्म आइपुग्दा शीतयुद्ध लगभग समाप्तिको स्थितिमा पुगिसकेको थियो । पूरा विश्व राजनीति ठूलै परिवर्तनको संघारमा थियो, सोभियत संघ पतनको अन्तिम विन्दुमा थियो । त्यही बेला बर्लिन वाल पनि ढल्यो । पूर्व र पश्चि जर्मनी एक भए ।विश्वकप त्यही छेउछाउमा भएको थियो, तर सहभागी टिम भने अझै पश्चिम जर्मनी नै थियो । पश्चिम जर्मनी लगातार तेस्रोपल्ट फाइनल पुग्यो । र, तेस्रो पल्ट विश्वकप जितेरै छाड्यो । यस टिमका प्रशिक्षक अरू कोही होइन, तिनै बेकनबउर नै थिए । सन् १९८४ देखि उनले लगातार जर्मन टिम हेरेका थिए र यसको सबैभन्दा उत्कृष्ट क्षण इटालीमा प्राप्त भयो ।त्यो बेला पनि अर्जेन्टिनी टिमका कप्तान म्याराडोना नै थिए । तर ती त्यही म्याराडोना थिएनन्, जसले सन् १९८६ मा खेलेको थियो । यसरी बेकनबउर खेलाडी र प्रशिक्षक दुवै भूमिकामा विश्वकप जित्ने दोस्रो बने, जगालोपछि । यहाँनिर जगालोभन्दा बेकनबउर एक पाइला अगाडि छन्, त्यो के भने उनी पश्चिम जर्मनीले विश्वकप जित्दा कप्तान पनि थिए । सन् २००६ मा जर्मनीले फेरि एकपल्ट विश्वकप आयोजना गरेको थियो । त्यस विश्वकपलाई जर्मनीमा आयोजना गर्ने अभियानकै प्रमुख हर्ताकर्ता थिए, बेकनबउर ।पछि उनीमाथि त्यही विश्वकपसँग जोडिएर केही गम्भीर आरोप पनि लाग्यो । जर्मनीमा विश्वकप आयोजनाको अधिकार भित्र्याउन उनले घूस खुवाएको र आफैंले खाएको बताइयो । एक प्रकारले बेकनबउरको हुनसम्म बेइज्जती भयो । तर यी आरोप कहिले पनि प्रमाणित भने भएनन् । न त उनले आफैं यी आरोप स्विकारे । उनले त यसको जोडदार रूपमा अस्वीकार गरिरहे । जस्तै आरोप लागे पनि उनको छवि धमिलिने काम भने भएन, यो भने उल्लेखनीय रह्यो ।यिनै बेकनबउरको ७८ वर्षको उमेरमा गत सोमबार निधन भएको छ । बेकनबउर एक समय पेलेका नजिकका साथी थिए । त्यसमा जोडिएर इंग्ल्यान्डका बबी मुर र बबी चार्ल्टनको नाम पनि आउँछ । उनीहरू सबैले विश्वकप जिते र आधुनिक फुटबललाई नयाँ स्वरूपमा ढाले । यसमा छुट्ने नहुने एउटा नाम योहान क्रोएफको हो । क्रोएफ पनि समकालीन थिए । यी डचले खेलाडी छँदा विश्वकप फाइनल त खेले । तर जित्न सकेनन् । अब त उनीहरू कोही पनि रहेनन् । कोही ठूलो ऐतिहासिक व्यक्तिको निधन भयो भने एक युगकै समाप्त भएको मानिन्छ । जगालो र बेकनबउरको निधन पनि विश्व फुटबलकै लागि यस्तै रह्यो । अहिलेको नव आधुनिक विश्व फुटबल जहाँ टिकेको छ, त्यसका लागि आधार बनाउनेहरू हुन्, उनीहरू । उनीहरूलाई विश्व फुटबलले कहिल्यै बिर्सने छैन ।"

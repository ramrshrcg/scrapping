शीर्षक,विवरण
"गतिबिनाको पूर्वाधार, गन्तव्यबिनाको यातायात","उक्त अवधिमा पनि काम पूरा नभएपछि फेरि दुई वर्ष थप गरिएको छ । सुरु ठेक्का रकम ४ अर्ब १६ करोड ७९ लाख ५० हजार (मूल्य अभिवृद्धि करबाहेक) रुपैयाँ रहेकामा पछि म्याद थपसँगै २२५० प्रतिशतले रकम बढाइएको छ । यता, सूर्यविनायकरत्नपार्क द्रुत बस सञ्चालन गर्न भन्दै मन्त्री ज्वालाले तामझामका साथ उद्घाटन गरेका थिए । तर, पर्याप्त अध्ययन र पूर्वाधारबिना ल्याइएको भन्दै निकै आलोचना भयो । १८५ किमिको द्रुत बसको बाटो रंग्याउन र बोर्ड राख्नमै दुई करोड २० लाख खर्च गरियो । कात्तिकमा बन्द भएको द्रुत बससेवा मंसिरबाट पुनः सञ्चालन गरिएको छ । द्रुत बस गुड्ने समय बिहान साढे ८ देखि र दिउँसो साढे ३ देखि दुईदुई घण्टा तोकिएको छ । तर, जम्मा ३६ वटा बसका लागि अन्य हजारौं सवारीसाधन ट्राफिक जाममा पर्नॅपर्छ । यता कालो सडकमा लगाइएको रातो रंग पनि मेटिँदै गएको छ । मन्त्री ज्वालाकै नेतृत्वमा रहेको पूर्वाधार मन्त्रालय मातहत पर्ने पोखरामुग्लिङ र नारायणगढबुटवल सडकको समस्या उनी आउनुअघिकै अवस्थामा छ । दुवै सडकमा यात्रा गर्नेले धूलो र ट्राफिक जाममा सास्ती खेप्नुपर्ने बाध्यता छ । नारायणगढबुटवल सडकको दुरवस्था उस्तै छ । ११३ किलोमिटर सडक विस्तारको ठेक्का चिनियाँ कम्पनीले लिए पनि प्रगति नभएपछि ०७९ असोज पहिलो साता एक महिनाको सूचना निकालेर ठेक्का तोड्ने चेतावनी दिइएको थियो । ठेकेदारले काम चाँडै सक्ने प्रतिबद्धता जनाएपछि आयोजना ठेक्का तोड्नबाट पछि हटेको थियो । काममा प्रगति नभए पनि दोस्रो पटक ०८१ असारसम्मका लागि म्याद थपिएको छ ।एसियाली विकास बैंक (एडीबी) को ऋण सहयोगमा स्तरोन्नति गर्न चिनियाँ कम्पनी चाइना स्टेट कन्स्ट्रक्सन इन्जिनियरिङ कर्पोरेसनले ठेक्का लिएको हो । ०७५ पुस ५ मा सुरु भएको ठेक्काअनुसार ०७९ साउन २२ भित्र काम सकिसक्नुपर्ने हो । ५ वर्ष बित्दा भौतिक प्रगति ४१ प्रतिशत छ । सम्झौताअनुसार यसको दुई खण्ड गरेर ठेक्का रकम १६ अर्ब ९९ करोड ५२ लाख ९६ हजार रुपैयाँ छ । विगतमा गति लिन नसकेका काममा अहिले सुधार भएको आयोजना निर्देशनालय (एडीबी) का आयोजनाका प्रमुख चूडाराज ढकालको दाबी छ । तर जुन गतिमा काम हुनुपर्ने हो, त्यो अनुसार हुन सकेको छैन, उनले भने, तुलनात्मक रूपमा पहिलाभन्दा केही सुधार छ, अहिले भएको प्रगतिले नपुग्ने भएकाले कामको गति बढाउन दबाब दिइरहेका छौं । अत्यधिक सवारी चाप हुने पृथ्वी राजमार्गको मुग्लिङपोखरा सडक खण्ड स्तरोन्नतिको काम थालेको तीन वर्षमा पनि भौतिक प्रगति न्यून छ । आँबुखैरेनीजामुने पहिलो (पूर्वी) र जामुनेपोखरा दोस्रो (पश्चिम) गरी दुई खण्डमा विभाजन गर्दै ०७७७८ मा यसको ठेक्का भएको हो । आँबुखैरेनीदेखि पोखरासम्मको कुल दूरी ८०३३ किमि छ । आर्थिक वर्ष ०८१८२ भित्र सकिसक्नुपर्ने गरी १३ अर्ब ६ करोड रुपैयाँमा ठेक्का भएको हो । एडीबीको ऋण सहयोगमा सडकलाई ४ देखि ६ लेनमा स्तरोन्नति गर्न र ७ ठूला तथा २२ साना पक्की पुल निर्माण गर्ने गरी ठेक्का लगाइएको हो । पहिलो खण्डको ठेक्का चाइना कन्स्ट्रक्सन कम्पनी कर्पोरेसनले लिएको हो । यसको दूरी ४१४५ किमि छ । दोस्रो (पश्चिम) खण्ड जामुनेपोखरा सेती पुलसम्मको ठेक्का यान हुई कन्स्ट्रक्सनले लिएको हो । यसको दूरी ३८८८ किमि छ । पहिलो खण्डको भौतिक प्रगति करिब ४१ प्रतिशत छ । पश्चिम खण्डको प्रगति भने १३ प्रतिशत छ । पश्चिम खण्डमा गत वर्षसम्म प्रगति दुई प्रतिशत थियो, ढकाल भन्छन्, ठेकेदारको पुरै व्यवस्थापन परिवर्तन गर्दा निर्माणमा केही सुधार भएको छ, प्रगति केही बढेको छ । अर्को समस्याग्रस्त सडक हो, कमल विनायकनगरकोट । निर्माणमा प्रगति नभएपछि ठेक्का तोड्ने चेतावनी दिँदै ०७९ चैत १३ मा भक्तपुरनगरकोटसिपाघाट सडक विस्तार आयोजनाले १४ दिने सूचना निकाल्यो । तर न ठेक्का तोडियो, न सडकै सम्पन्न भयो । अहिलेसम्म यो सडक निर्माणको काम सकिएको छैन । नवौं पटक म्याद थप्दा पनि अझै काम अझै बाँकी छ । सडककै कारण नगरकोट क्षेत्रको होटल व्यवसाय प्रभावित बन्दै आएको छ । यसको ठेक्का ०७१ जेठ २२ मा भएको हो । ठेक्का आरामाली इन्फ्रा पावर लिमिटेड (एआईपीएल) र शैलुङ कन्स्ट्रक्सनले संयुक्त लिएका हुन् । सम्झौताअनुसार काम गरिएको भए ०७३ असार ३ मा नगरकोटको सडक पूरा भइसक्थ्यो ।०८० पुस मसान्तसम्म म्याद थप गरिएको भक्तपुरनगरकोटसिपाघाट सडक योजना कार्यालयका प्रमुख मेघराज मरासिनीले बताए । अहिलेसम्म भौतिक प्रगति ९४ प्रतिशत छ, उनले भने, काम भइरहेको छ, पुसभित्र काम सकिन्छ । उनका अनुसार चार सय मिटर खण्डमा कालोपत्र गर्न बाँकी छ । निर्माण ढिलाइ भएसँगै ठेक्काको बजेट बढिरहेको छ । सुरुमा ३१ करोड ५२ लाख रुपैयाँमा सक्ने गरी ठेक्का सम्झौता गरिएको थियो । अहिले संशोधन गरेर ३५ करोड ८७ लाख रुपैयाँ पुर्याइएको छ भने ३२ करोड १० लाख रुपैयाँ भुक्तानी भइसकेको छ । दोलखाको मुडेचरिकोट सडक पनि अपूरो छ । यस सडकको ०७२ सालमा ठेक्का भए पनि काम सकिएको छैन । सम्झौताअनुसार ३० किमि कालोपत्रस्तरमा दुई लेन सडक स्तरोन्नति गर्नॅपर्ने हो । तर, सात पटक म्याद थप्दासमेत आयोजना पूरा भएन । यता पाँचथर, इलाम र धनकुटा जोड्ने रविराँकेभेडेटार निर्माण थालेको ५ वर्ष बित्दा सोचेअनुरूप प्रगति छैन । भारतीय निर्माण कम्पनीको लापरबाहीका कारण ५ वर्ष बित्दा १ सय १ किमि दूरी सडकको प्रगति सोचेअनुरूप छैन । समस्याग्रस्त सडक लमहीघोराहीतुलसीपुरको ठेक्कामा पाँच पटक म्याद थप्दा पनि प्रगति नभएपछि तोडिएको छ । कति काम पूर्वभौतिक मन्त्रीहरूकै पालामा सुरु भए । कति काम अहिले ज्वाला आएपछि थालिए । तर लामो समयदेखि समस्याग्रस्त सडक पूर्वाधारलाई निकास दिन ज्वालाको भूमिका प्रभावकारी देखिएन ।पहिला ढिलाइ भएका आयोजनामा अहिले केही सन्तोषजनक काम भइरहेको मन्त्री ज्वालाको दाबी छ । नारायणगढबुटवल सडकमा गत वर्षको फागुनसम्मको प्रगति र अहिलेको प्रगति हेर्दा थाहा हुन्छ, कति प्रगति भयो, मन्त्री ज्वाला भन्छन्, पोखरामुग्लिङ सडकमा पनि प्रगति पहिलाभन्दा धेरै बढेको छ, तर अत्यन्त राम्रो र उत्साहजनक छ भन्ने स्थिति अझै बनेको छैन । सडक पूर्वाधारमा गत वर्षहरूको तुलनामा केही बजेट घटेकाले पनि काम गर्न समस्या भएको हुन सक्ने पूर्वसचिव तुलसी सिटौलाले बताउँछन् । अध्ययन नगरी द्रुत बस सञ्चालनमा ल्याइयो, जसले गर्दा यो प्रभावकारी बन्न सकेको छैन, उनले भने, तर केही नयाँ गर्न सकिन्छ कि भन्ने प्रयास गर्नु भएको छ, पूर्वाधारको क्षेत्रमा काम गर्नासाथ तत्काल परिणाम नदेखिने भएकाले काम गरेको नदेखिएको हुन सक्छ ।"
सन् २०२४ ठूलो चुनावी वर्ष,"प्राकृतिक स्रोतका धनी इन्डोनेसिया र भेनेजुएलाप्राकृतिक स्रोतका हिसाबले विश्वकै धनीमध्येका इन्डोनेसिया र भेनेजुएलाका जनता पनि देशको नेतृत्व चयनका लागि पर्खिरहेका छन् । यीमध्ये इन्डोनेसिया विश्वकै ठूलो मुस्लिम जनसंख्या रहेको देश हो । इन्डोनेसियामा फेब्रुअरीमा हुने चुनाव अमेरिकालगायतका पश्चिमा देशका लागि निकै चासोको विषय बनेको छ । खासगरी अमेरिकाको ब्ल्याक लिस्ट मा रहेका पूर्वजर्नेल प्रबोवो सुबिआन्तोको लोकप्रियता अमेरिकी नेतृत्वका लागि टाउको दुखाइको विषय बनेको छ । सुहार्तो युगका जर्नेल सुबिआन्तोलाई मानवअधिकार दुरुपयोगको अभियोगका कारण अमेरिकाले भिसा दिन अस्वीकार गरेको थियो । तर, पछिल्ला चुनावी सर्वेक्षणहरूमा भने उनी अगाडि देखिएका छन् । दक्षिण अफ्रिकामा १९९० मा रंगभेद अन्त्यपछिका चुनावमा पहिलोपटक सत्तारूढ दल अफ्रिकन नेसनल कंग्रेस (एएनसी) ले आफ्नो बहुमत गुमाउने देखिएको छ । यसको अर्थ एएनसीले अन्य दलसँगको गठबन्धनमा सरकार चलाउनुपर्ने देखिन्छ । त्यस्तै, २०११ को अरब स्प्रिङको जन्म दिएको ट्युनिसियाका जनताले पनि नेतृत्व छान्नेछन् । आगामी वर्ष नै युरोपेली संसद्का लागि मतदान हुँदै छ । ७ सय ५१ सिटका लागि युरोपेली संघका सदस्य राष्ट्रका करिब ४० करोड जनताले प्रतिनिधि चयन गर्दै छन् । त्यसका लागि सदस्य राष्ट्रले आफ्नो अनुकूलतामा जुन ६ देखि ९ मध्ये एक दिन चुनाव तोकेका छन् । त्यसैगरी, एल साल्भाडोर र मालीमा फेब्रुअरी ४, सेनेगलमा फेब्रुअरी २५, इरानमा मार्च, दक्षिण कोरियामा अप्रिल १०, सोलोमन आइल्यान्ड अप्रिल, पनामा मे ५, डोमिनिकन रिपब्लिक मे १९ मा चुनाव हुँदै छ । आइसल्यान्डमा जुन १, मेक्सिकोमा जुन २, मंगोलियामा जुन २७, न्युजिल्यान्डमा अक्टोबर २१४, मोजाम्बिकमा अक्टुबर ९, उरुग्वेमा अक्टोबर २७, चाडमा अक्टुबर र घानामा डिसेम्बरका लागि चुनाव तोकिएको छ ।भेनेजुएला, उज्वेकिस्तान, ट्युनिसिया, अल्जेरिया, मोरिटेनिया, बुर्किना फासो, दक्षिण सुडान, रुवान्डा, मडागास्कर, बोत्स्वाना, नामिबिया, उत्तर कोरिया, सिरियामा पनि २०२४ मै चुनाव हुँदै छ । तर यी देशमा हालसम्म चुनाव हुने महिना र दिन भने तोकिएको छैन । २०२५ को जनवरी २४ भित्रै चुनाव भइसक्नुपर्ने उल्लेख गरिएका कारण यूकेमा पनि आगामी वर्ष नै चुनाव हुने सम्भावना रहेको बेलायती सञ्चारमाध्यमहरूले जनाएका छन् । (एजेन्जीको सहयोगमा)"
राजनीतिमा रेगन,"सन् १९६७ मा आजकै दिन (जनवरी २) मा रोनाल्ड रेगनले अमेरिकी राज्य क्यालिफोर्नियाको गभर्नरमा शपथ लिएका थिए । उनी १९७५ सम्म राज्यको गभर्नर थिए । रेगन अमेरिकाका ४० औं राष्ट्रपति हुन् । उनले १९८१ देखि १९८९ सम्म अमेरिकी राष्ट्रपतिको पद सम्हालेका थिए । अमेरिकाको इलिनोइस राज्यको टाम्पिकोमा १९११ को फेब्रुअरी ६ मा जन्मिएका रेगनले १९३२ मा अर्थशास्त्र र समाजशास्त्रमा स्नातक गरेपछि केही समय रेडियोमा काम गरेका थिए । रेगन राजनीतिमा प्रवेश गर्नुअघि अभिनेताका रूपमा निकै चर्चित थिए । उनले १९३६ बाट आफ्नो अभिनय यात्रा सुरु गरेका थिए ।१९३७ को फिल्म लभ इज अन द एअर बाट उनले हलिउड यात्रा थालेका हुन् । रेगनले ५० भन्दा बढी फिल्ममा अभिनय गरेका छन् । रेगनका नुट रोक्न ः अल अमेरिकन (१९४०), किंग्स रो (१९४२), द हास्टी हर्ट (१९५०), बेड टाइम फर बोन्जो (१९५१) लगायतका फिल्म चर्चित छन् । रेगनको २००४ को जनवरी ६ मा अमेरिकाको लस एन्जलसमा ९२ वर्षको उमेरमा निधन भएको थियो ।"
क्यामरा ट्र्यापिङमा उत्साह,"(कपिलवस्तु)वन विज्ञानमा स्नातक गरेकी लमजुङकी कृपा श्रेष्ठलाई क्यामरा ट्र्यापिङबारे जान्ने इच्छा थियो । त्यही इच्छाले उनलाई क्यामरा राख्ने काममा लागिन् । उनी अहिले दिनभरि यसैमा व्यस्त हुन्छिन् । कृपाले हालै कपिलवस्तु र अर्घाखाँची सीमाको कजरहनको घना वनमा स्वचालित क्यामरा जडान गरिन् । जीपीएस र गुगल नक्साको सहायताले क्यामरा राख्ने प्वाइन्ट पहिचान गरेपछि झारपात फाँडेर खुला ठाउँमा क्यामरा जडान गरिन् । नयाँ भूगोल, उनले भनिन्, गाह्रो भए पनि उत्साहित हुँदै क्यामरा जडान गरें । पहाडकी मान्छे तराईको अनकन्टार जंगलमा बास छ । क्यामरा ट्र्यापमा राम्राराम्रा वन्यजन्तु परून् भन्ने पनि चाहना छ । तर वनछेउ टेन्टमा सुत्नुपर्दा डर पनि उत्तिकै छ । चुनौतीलाई अवसरमा बदल्ने प्रयास गरिरहेकी छु, उनले भनिन्, पहिले आफू सुरक्षित । त्यसपछि वन्यजन्तु भनेर लागेकी छु । कृपाजस्तै बर्दियाको मधुवन नगरपालिका, सूर्यपटुवाका नरेश चौधरी पनि अर्घाखाँचीको शीतगंगा नगरपालिकाको पहाडका वनपथ, बाटो, पानीका मूल र दोबाटोमा स्वचालित क्यामरा जडान गर्न व्यस्त छन् । उनी पनि प्वाइन्ट पत्ता लगाउँदै पुग्छन् । उनले ५ दिनमा १८ क्यामरा जडान गरिसकेका छन् । संरक्षणप्रति रुचि भएरै बर्दियाबाट कपिलवस्तु आएर काम गर्दा निकै उत्साहित छन् ।बाघलगायतका स्तनधारी वन्यजन्तुको अवस्था पत्ता लगाई संरक्षणको काम गर्न समथर फाँटदेखि पहाडका वनपथमा क्यामरा ट्र्यापिङ थालिएको छ । दाङ, अर्घाखाँची र कपिलवस्तुका चुरे शृंखला आसपासका पारिस्थितिकीय अवस्था थाहा भएर पर्यापर्यटन र दिगो वन व्यवस्थापनका काम गर्न अध्ययन अनुसन्धान गर्ने उद्देश्यले पनि क्यामरा ट्र्यापिङ गरिएको हो । डब्लूडब्लूएफको सहयोगमा तराई भूपरिधि कार्यक्रम बाँकेद्वारा तीन जिल्लामा अहिले स्वचालित क्यामरा राख्ने काम लगभग सकिएको छ । दाङको गढवा र राप्ती गाउँपालिका, अर्घाखाँचीको शीतगंगा नगरपालिका तथा कपिलवस्तुको विजयनगर गाउँपालिका, शिवराज र बुद्धभूमि नगरपालिकाको चुरे वन क्षेत्रमा क्यामरा राखिएको छ । हरेक दुई किलोमिटरमा एक गरेर १ सय ४२ वटा ग्रिड बनाइएका छन् । एउटा ग्रिडको बिचोबीच पर्ने गरी एउटा क्यामरा राखिएको छ । ग्रिडको बीच पर्ने गरी अक्षांश र देशान्तर दिइएको छ । जीपीएसमा त्यसैलाई फलो गर्दै उनीहरू प्वाइन्ट पत्ता लगाई क्यामरा राख्छन् । १ सय ४२ वटा क्यामरा जडान गरिएको छ । अति विकट र कठिन भौगोलिक स्थानमा पनि क्यामरा राखिएको छ । शीतगंगा नगरपालिकामा ७ नम्बर टोलीले एक दिनभरि हिँडेर एउटा क्यामरा जडान गरेका छन् । तीन वटै जिल्लाको भूभाग समेट्ने गरी ५ सय ६० स्क्वायर किलोमिटर क्षेत्रमा क्यामरा ट्र्यापिङ राखिएको छ । क्यामरा राखिएको क्षेत्रमा अहिलेसम्म बाघ देखिएको औपचारिक पुष्टि भएको छैन । तर, बाघ हिँड्ने करिडोर र पाइने धेरै सम्भावना भएकाले क्यामरा राखिएको तराई भूपरिधि कार्यक्रम बाँकेका प्रमुख लक्ष्मण पौड्यालले बताए । यहाँबाट आउन परिणामले वन्यजन्तु र संरक्षणका लागि काम गर्न धेरै सहयोग पुग्छ, उनले भने, बाघ नै भए त्यसलाई कसरी व्यवस्थापन गर्ने र अन्य वन्यजन्तु भए त्यसलाई कसरी व्यवस्थापन गर्ने भन्ने योजना बनाउन सकिन्छ । क्यामरामा काठ, दाउरा र वन्यजन्तुको चोरीसिकार गर्नेको पनि तस्बिर आउने हुँदा चोरीतस्करी र वन्यजन्तुको अपराध गर्नेमाथि पनि निगरानी बढाउन सहयोग पुग्छ । अघिल्लो वर्ष दाङमा बन्दुकसहित हिँडेको मान्छे फेला परेको थियो, उनले भने, यस्तो अवस्थामा मान्छे पहिचान हुन्छ । काठ तस्करी र चोरीसिकार गर्न नदिन के कसरी सतर्क रहने भन्ने कुरा पनि निर्देश गर्छ । कृपा श्रेष्ठको टोलीले क्यामरा राखेको पहिलो दिनमै कपिलवस्तुको गब्दहवा गाउँनजिकै वन क्षेत्रबाट हुँदै आवतजावत हुने मुख्य बाटोमा वयस्क चितुवाको तस्बिर खिचेपछि निकै उत्साहित बनेका छन् । चितुवा हट्टाकट्टा छ, उनले भनिन्, गाउँनजिकै साँझ साढे ७ बजे क्यामरामा चितुवा परेपछि गाउँले पनि सतर्क भएका छन् । जनावर र गाईहरू मारेको सुनिन्थ्यो, स्थानीय यज्ञ बेल्बासेले भने, अब त चितुवाले मारेको ढुक्क भयौं । अब गाउँलेले सतर्कता अपनाउनुपर्छ । ४८ जनालाई ३ दिनको क्यामरा ट्र्यापिङबारेमा सैद्धान्तिक र व्यावहारिक ज्ञान दिएर फिल्ड पठाइएको थियो । क्यामरा ट्र्यापिङ गर्न जानेका चितवनदेखि कैलालीसम्मका वैज्ञानिक, सम्बन्धित क्षेत्रका स्थानीय र डिभिजन वनका वन रक्षक सहभागी छन् । प्रत्येक टोलीमा दुई जना वैज्ञानिक, एक स्थानीय र एक जना सम्बन्धित वन डिभिजनका कर्मचारी छन् । टोली ४० दिनसम्म वन छेउछाउ सुरक्षित स्थानमा टेन्ट राखेर बस्नेछन् । आफूले राखेका क्यामराले काम गरेनगरेको नियमित अनुगमन गर्छन् । क्यामराको सुरक्षा अवस्था हेर्छन् । क्यामराबाट मेमोरी कार्ड निकालेर ओटीजी डिभाइसमार्फत मोबाइलबाट तत्कालै वन्यजन्तु परे नपरेको हेर्न सकिन्छ । तस्बिरमा मिति र समय सबै रेकर्ड आउँछ । रातमा अटोमेटिक रूपमा फ्ल्यास बलेर फोटो खिच्छ । कुन ग्रिडमा खिचियो क्यामराको सिरियल नम्बरले ठेगाना थाहा हुन्छ । यसरी उनीहरू एकदुई दिन बिराएर अवस्था पत्ता लगाउँदै रिपोर्टिङ गर्छन् ।बाटो, नदी खोला किनार, दोबाटो फायरलाइनमा क्यामरा राखिएका छन् । डाँडाको बाटो भन्ज्याङ, गोरेटो ट्र्याक, नुन र पानीको स्रोत भएको ठाउँमा क्यामरा राखिएको छ । यी ठाउँबाट वन्यजन्तु ओहोरदोहोर बढी गर्छन् । बाटोदेखि ४५ मिटर दायाँबायाँ र भुइँदेखि ४५ देखि ६० सेन्टिमिटर माथि रूख वा लौरो गाडेर राखिने गरिएको छ । क्यामराको सेन्सरले हावा र तापक्रमसँग हुने परिवर्तनसँग फोटो खिच्न थाल्छ । क्यामरा ट्रयापिङपछिको नतिजाले वन्यजन्तुको अवस्था, वन व्यवस्थापन र संरक्षण नीति योजना बनाएर काम गर्न सहयोग पुग्ने डब्लूडब्लूएफका वाइल्डलाइफ फिल्ड बायोलोजिस्ट शशांक पौडेलले बताए । वन्यजन्तुको बासस्थान र पर्यापर्यटनको विकासका योजना बनाएर अघि बढ्न पनि सहयोग पुग्ने उनको भनाइ छ । वन्यजन्तुको अवैध चोरीसिकार तथा मानव वन्यजन्तु द्वन्द्व न्यूनीकरण गर्न पनि यो अध्ययनले सहयोग पुग्छ । गत वर्ष दारुको दक्षिणी क्षेत्रको आठ सय स्क्वायर किलोमिटरमा क्यामरा ट्र्याप गरिएको थियो । ती क्षेत्रमा पहिलो पटक बाघ क्यामरा ट्र्यापमा परेको थियो । त्यस्तै हुँडारलगायत २८ वटा स्तनधारी वन्यजन्तु क्यामरा ट्र्यापमा आएका थिए । अर्को वर्ष दाङको उत्तरी क्षेत्रका १ हजार २ सय ४० स्क्वायर किलोमिटर क्षेत्रमा क्यामरा ट्र्याप गरिने योजना छ ।"
"बाजुराका विद्यालयमा पूर्वाधार अभाव, न्यून शिक्षक","(बाजुरा)कक्षा १२ सम्म पढाइ हुने बाजुराको अति विकट स्वामीकार्तिक खापर गाउँपालिकाको साप्पाटास्थित राघुमाता माविमा जस्ताले छाएका दुईवटा भवनका भित्ता चिराचिरा भएका छन् । एउटा शौचालय छ तर पानीका लागि खोलामा जानुपर्छ । विद्यालयमा खेल मैदानसमेत छैन । कक्षाकोठामा डेक्सबेन्च नभएकाले धुलाम्मे भुइँमा बसेर पढ्नुपर्छ । शिक्षक अभाव त पुरानै समस्या भइहाल्यो । भिरालो ठाउँमा भएकाले विद्यालयको प्रांगणबाट बल खसे भीरबाट सिधै कर्णाली नदीमा पुग्ने अवस्था छ ।साप्पाटाकै खोलीकोट आधारभूत विद्यालय भवन माथिको जमिन पहिरोको चिराचिरा परेको छ । डाँडाको टाकुरामा जस्ताले छाएको भवनमा मध्याह्नदेखि हावा चल्न सुरु भएपछि बसिसक्नु हुँदैन र विद्यार्थी क्रमशः घर फर्किन्छन् । खोलीकोटकै अलि पर्तिर मण्डाली आधारभूत विद्यालयको कक्षाकोठामा डेक्सबेन्च छैन । बाहिर खेल मैदानको भित्तामा एउटा सेतोपाटी ठड्याइएको छ । कलिला नानी चिसो भुइँमा पलेटी कसेर बस्छन् ।विषय शिक्षक छैनन्, एउटै कोठामा १ सय ४० जना विद्यार्थी खाँदिएर भुइँमा बस्छौं, अर्को स्कुल जाउँ भने दिनभर लाग्छ, राघुमाता मावि कक्षा ९ का पाण्डव विकले गुनासो गरे, हामी जस्तो दुर्गममा बस्ने गरिबका बच्चालाई राम्रो शिक्षा पाउने अधिकार छैन ? राघुमाताबाट नजिक पर्ने अर्को विद्यालय जुकोटस्थित शम्भुसुनन्दा माविमा आउन जान झन्डै एक दिन लाग्ने भएकाले साप्पाटाका विद्यार्थीलाई राघुमाताको विकल्प छैन । हिमाली गाउँपालिकास्थित कोट माविमा माध्यमिक तहका एक मात्र शिक्षक छन् । गाउँपालिकाबाट अर्को एक शिक्षकका लागि बजेट प्राप्त भएको छ । गणित र विज्ञान पढाउने शिक्षक खोज्न थालेको धेरै भइसक्यो । विकट भएकाले कोही पनि आउनै मान्दैनन्, प्रधानाध्यापक चन्द्रवीर बुढाले भने, आधारभूत तहका आईएस्सी शिक्षकलाई नै माविमा पनि पढाउन लगाउँछौं । गुणस्तरीय शिक्षाको कुरा त के गर्नु ? राघुमाता र हिमालीको कोट मावि मात्र होइन, कर्णालीसँग जोडिएका बाजुराको पूर्वोत्तर क्षेत्रका स्थानीय तहमा सञ्चालित माध्यमिक तहका सबै विद्यालयको शैक्षिक अवस्था कमजोर छ । पूर्वोत्तर क्षेत्रका स्वामीकार्तिक खापर, हिमाली, जगन्नाथ गाउँपालिका र बूढीनन्दा नगरपालिकाका अधिकांश माविले झेलिरहेको समस्या एकै छ । यहाँका सबैजसो विद्यालयले अझै पनि शिक्षक र भौतिक पूर्वाधारको अभाव झेलिरहेका छन् । राघुमाता माविमा ९ देखि १२ कक्षाका लागि तीन शिक्षक छन् । एउटै स्थायी दरबन्दी नभएको यो विद्यालयमा दुई राहत र एक संघीय अनुदानबाट नियुक्त शिक्षक हुन् । ०६५ देखि माध्यमिक तहको पढाइ सुरु भएको राघुमातामा ९१० कक्षामा २ सय ५६ विद्यार्थी छन् भने कक्षा १११२ मा १ सय ५५ जना अध्ययनरत छन् । तीन शिक्षकले ४ सय ११ विद्यार्थीको पढाइ धानिरहेका छन् । तीनमध्ये राहतकोटाका दुई शिक्षक अंग्रेजी र विज्ञान विषयका हुन् । अनुदान कोटाका शिक्षक नेपाली विषय पढाउँछन् । यहाँ ६ देखि ८ कक्षा पढाउने शिक्षकको अभाव छ । दुई जना दरबन्दीका र दुई गाउँपालिका अनुदान रकमबाट पारिश्रमिक पाउने शिक्षकले नै पढाइ धानिरहेका छन् । निमाविका सरहरूले समय झिकेर माथिल्लो कक्षामा पनि पढाउँछन्, शिक्षक पूर्ण बुढाले भने । स्वामिकार्तिक खापरभर माध्यमिक तहसम्मको पठनपाठन हुने ६ विद्यालय छन् । मावि तहमा स्थायी दरबन्दीको शिक्षक संख्या ९ मात्र छ । यहाँ तीन वटामा १२ कक्षासम्म पढाइ हुन्छ । १० कक्षासम्म सञ्चालनमा रहेका कुलादेवी मावि बर्कु र शम्भुसुनन्दा मावि जुकुमा अनुदान स्रोतबाट राखिएका दुईदुई जना शिक्षकले माध्यमिक तहको पठनपाठन धानिरहेका छन् ।भैरवनाथ मावि जेरामा पनि संघीय सरकारको अनुदान रकमबाट दुई जना र पालिकाको अनुदानबाट एक जना शिक्षक राखिएका छन् । गुणस्तरीय शिक्षाको कुरा हुन्छ, हाम्रो जस्तो विद्यालयमा पढाउने शिक्षक नै छैनन्, स्वामिकार्तिक खापरका शिक्षा शाखा प्रमुख दीपक शाहीले भने, विषय शिक्षक र अन्य पूर्वाधार अभाव रहेको शैक्षिक संस्थाबाट सक्षम शैक्षिक जनशक्ति उत्पादन सम्भव हुन सक्दैन । तल्लो तहमा रहेका भए पनि शैक्षिक योग्यता भएका शिक्षकले माथिल्लो कक्षा पनि हेर्ने गर्छन् । राघुमाता माविमा गत वर्ष एसईईमा सहभागी ७४ विद्यार्थीमध्ये एक जनाले पनि बी ग्रेड नल्याएको अभिलेख छ ।हुम्लासँग सीमा जोडिएको हिमाली गाउँपालिकाले बाजुराको कुल भूगोलको ४३ प्रतिशत ओगटेको छ । यहाँ आठवटा मावि रहेकामा ३ मा १२ कक्षासम्म पढाइ हुन्छ भने अन्यमा १० कक्षासम्म पढाइ भइरहेको छ । आठवटा माविमा स्थायी दरबन्दीका दुईदुई शिक्षक मात्र छन्, गाउँपालिका अध्यक्ष गोविन्दबहादुर मल्लले भने, सुगममा बसेर शैक्षिक गुणस्तरका ठूलठूला कुरा गर्न सजिलो हुन्छ, हाम्रोजस्तो दूरदराजको शैक्षिक अवस्था जुगाडमा चलिरहेको छ । शिक्षक र अन्य आधारभूत पूर्वाधार नै पुर्याउन नसकेको ठाउँबाट शैक्षिक गुणस्तरको कुरा गर्नु व्यर्थ भएको उनले बताए ।हिमाली गाउँपालिकाका बिच्छ्या, युना, शैलेश्वरी, धुलाचौर, जनता माविको अवस्था पनि उस्तै छ । गुनासो गरेर पनि के गर्नु, विकल्प नै छैन, कोटका बासिन्दा मनलाल बुढाले भने, नजिकको अर्को विद्यालयमा जान एक दिन लाग्छ । त्यहाँ पनि समस्या उस्तै हो । बडीमालिका मावि धिममा मावि तहमा दुई जना दरबन्दी र एक राहत तथा १२ का लागि गाउँपालिकाले दुई जना स्वयंसेवक शिक्षक दिएको यही एकमात्र विद्यालय हो । पाँच जना शिक्षकको भरमा ९१२ धानेका छौं, प्रधानाध्यापक यादवप्रसाद पौडेलले भने, हाम्रो विद्यालयको शैक्षिक उपलब्धि ५४ प्रतिशत मात्रै छ । बाजुराको विकट अर्को गाउँपालिका जगन्नाथमा माध्यमिक तहका तीन विद्यालय छन् । २०१७ सालमा स्थापना भएको ढाडाकोटको सरस्वती मावि सशस्त्र द्वन्द्वकालमा २०५८ सालमा शिक्षक अभावका कारण ८ कक्षामा झर्यो । सरस्वतीमा २०५६ सालबाट मात्रै मावि तह सञ्चालनमा आएको थियो । २०६४ मा पुनः १० कक्षासम्म सञ्चालन भएको विद्यालयमा अहिले १२ कक्षासम्म पढाइ भइरहेको छ । आधारभूत तहका शिक्षक विष्णुबहादुर विष्टले प्रधानाध्यापकका रूपमा १२ सम्मको बाध्यात्मक नेतृत्व गरिरहेका छन् । माध्यमिक तह कक्षा १२ सम्म अध्यापन हुने भए पनि एक राहत शिक्षक, संघीय सरकारको अनुदान स्रोतबाट गणित र विज्ञान पढाउने दुई शिक्षक, पालिकाको अनुदान स्रोतबाट एक नेपालीका गरी चार शिक्षकले ९१० कक्षा पढाउनुपर्ने बाध्यता रहेको प्रअ विष्टले बताए ।सरस्वती माविमा विद्यार्थीको चाप छ । कक्षा ९१० मा १ सय ४१ र कक्षा १११२ मा ४७ जना विद्यार्थी छन् । ११ र १२ कक्षा पढाउन पालिकाले दुई जना निजी शिक्षकका लागि अनुदान दिने गरेको छ । गुणस्तरीय शिक्षाको कुरा गर्नु व्यर्थ हो, प्रअ विष्टले भने, विद्यालय छ भन्नु मात्र न हो । यत्ति चलाउन पनि आर्थिक व्यवस्थापनमा कुनै कठिनाइ नभएर नियमित भइदिए हुन्थ्यो भन्ने पो लाग्छ । जगन्नाथमा रहेका तीनवटा विद्यालय टाढाटाढा छन् ।देवलडाँडा मावि गोत्रीमा पनि स्वीकृत दरबन्दी छैन । तीन राहत शिक्षकको भरमा ९१२ कक्षा सञ्चालन भइरहेको छ । जगन्नाथमा रहेका माविमध्ये कैलाश मावि महतीमा मात्र मावि तहमा दुई शिक्षकको स्थायी दरबन्दी रहेको पालिकाका शिक्षा शाखा प्रमुख जयबहादुर साउदले बताए । कर्णाली क्षेत्रसँग जोडिएको बाजुराको पूर्वोत्तर क्षेत्रको अर्को स्थानीय तह बूढीनन्दा नगरपालिकामा सञ्चालित माध्यमिक तहका विद्यालयको अवस्था पनि उस्तै छ । यस नगरपालिकामा जनप्रकाश र सत्य माविमा १२ सम्म पढाइ हुन्छ भने देवलडाँडा, नन्देश्वरी र बाँधु मावि १० कक्षासम्म सञ्चालित छन् । देवलडाँडा माविमा कक्षा ९१० मा ८५ जना विद्यार्थी छन् । शिक्षक दरबन्दी छैन । अनुदान स्रोतबाट एक जना अंग्रेजी र अर्को विज्ञान गरी दुई शिक्षक मात्र छन् । बाँधु माविमा पनि त्यही अवस्था छ । ९१० कक्षामा ९९ जना शिक्षक छन् । अध्यापनका लागि गणित र अंग्रेजी विषयका लागि दुई मात्र शिक्षक छन् । यहाँका विद्यालयमा शिक्षक अभाव छ, भएका शिक्षकको मूल्यांकन गर्ने परिपाटी पनि हरायो, बूढीनन्दाका शिक्षा शाखाका प्रमुख दयाराम जोशी भन्छन्, यही अवस्थाका कारण नतिजा कमजोर छ । ८ कक्षाको उत्तीर्ण दर २२ प्रतिशत मात्र छ ।कर्णालीसँग जोडिएका बाजुराको पूर्वोत्तर क्षेत्रका चार स्थानीय तहमा २४ मावि तहका विद्यालय छन् । ती विद्यालयमा २० जना मात्रै स्थायी दरबन्दीका शिक्षक छन् । स्वामीकार्तिक खापरमा रहेका ६ विद्यालयमा ९, जगन्नाथ गाउँपालिकामा रहेका चार माविमा दुई, हिमाली गाउँपालिकामा रहेका आठ विद्यालयमा दुई र बूढीनन्दा नगरपालिकामा रहेका ६ विद्यालयमा सात जना मात्र स्थायी दरबन्दीका शिक्षक छन् ।भौगोलिक र विद्यार्थी संख्याका आधारमा विद्यालय संख्या वृद्धि भए पनि बाजुरास्थित शिक्षक संगठनका अगुवा तुलाबहादुर थापाका अनुसार बाजुरामा २०६६ सालयता शिक्षक दरबन्दी थप भएको छैन । तत्कालीन अवस्थामा शिक्षक दरबन्दी दिने दायित्व शिक्षा विभाग जिल्ला शिक्षा समन्वय समितिको थियो । शिक्षा विकास निर्देशनालयका निर्देशक दुर्गादत्त विष्टका अनुसार हालको व्यवस्थाअनुसार शिक्षा तथा मानव स्रोत विकास केन्द्रले तोकेको मापदण्डअनुसार दरबन्दी मिलानको अधिकार र दायित्व स्थानीय तहलाई छ । शिक्षा विकास तथा समन्वय इकाइको सिफारिसमा शिक्षा तथा मानव स्रोत विकास केन्द्रले शिक्षक नभएका माध्यमिक विद्यालयमा दरबन्दी वा अनुदान कोटा दिने व्यवस्था रहेको उनले बताए ।स्वामीकार्तिक खापर गाउँपालिकाका अध्यक्ष भरतबहादुर रोकाया गाउँपालिकाको स्रोतबाट अभावैअभावमा रहेको शैक्षिक पूर्वाधारलाई सुधार गर्न असम्भव रहेको बताउँछन् । स्थानीय तहको सीमित आर्थिक स्रोतमा पनि बाटोघाटो, सडक, खानेपानी, सिँचाइलगायतका पूर्वाधारलाई प्राथमिकता दिनुपर्ने बाध्यताले शैक्षिक सुधारमा आवश्यकताअनुसार बजेट अपुग हुने गरेको छ, उनले भने । आफ्नो पालिकामा वार्षिक करिब १० करोड रुपैयाँ शिक्षा क्षेत्रमा खर्च भइरहेको हिमाली गाउँपालिकाका प्रमुख प्रशासकीय अधिकृत राजबहादुर भण्डारीले बताए । अर्बौंको बजेट आवश्यक भएको क्षेत्रमा यति रकमले दीर्घकालीन समस्या समाधान गर्दैन, उनले भने ।एकातिर देशमा बेरोजगारीको जर्जर अवस्था छ, अर्कोतिर बाजुराजस्तो ठाउँका विद्यालय शिक्षक नपाएर समस्यामा छन् । हिमाली गाउँपालिकाको कोट माविले पनि त्यही समस्या खेपिरहेको छ । इन्टरनेटको जमानामा टेलिफोन पनि नचल्ने, यातायातको कठिनाइ र विद्युत्समेत नपुगेकाले बाहिरबाट शिक्षकहरू आउनै नमान्ने कोट माविका प्रअ चन्द्रवीर बुढा बताउँछन् । विकट क्षेत्र भएकाले माध्यमिक तहमा गणित, विज्ञान र अंग्रेजीका विषय शिक्षकको अभाव भइरहेको बुढाको भनाइ छ । माध्यमिक तहमा अध्यापन गर्न कम्तीमा स्नातक तह उत्तीर्ण जनशक्ति आवश्यक पर्छ । स्थानीय तहमा गणित, विज्ञान पढाउन सक्ने जनशक्ति नै छैन, उनले भने, अर्कोतिर न्यून पारिश्रमिक हुने भएकाले पनि यस्तो दूरदराजमा बाहिरबाट दक्ष जनशक्ति आउन मान्दैनन् । दरबन्दीका शिक्षकले कम्तीमा ६५ हजारसम्म पारिश्रमिक पाउँछन्, तर हामीले करारमा राख्दा बढीमा ३५४० हजार मात्र दिन सक्ने अवस्था छ ।नौ स्थानीय तह रहेको बाजुराका पूर्वोत्तर क्षेत्रका विद्यालयमा मात्र शैक्षिक पूर्वाधार अभावमा गुणस्तर उठ्न नसकेको नभई जिल्लाभरकै विद्यालयको अवस्था एउटै रहेको शिक्षा विकास तथा समन्वय इकाइ बाजुराका प्राविधिक सहायक गोपालदत्त पाण्डे बताउँछन् । इकाइ कार्यालयका अनुसार बाजुरामा ६४ वटा माध्यमिक तह सञ्चालित विद्यालय छन् । तीमध्ये २७ वटामा प्लस टुसमेत सञ्चालित छन् । ६४ विद्यालयमा ९१० कक्षामा अध्ययनरत विद्यार्थी संख्या ५ हजार ४ सय २९ रहेको छ भने शिक्षक दरबन्दी संख्या ७१ मात्र रहेको छ । थप ६० जना राहत, संघीय अनुदान स्रोतका २६, प्रदेश सरकारको अनुदान स्रोतका ६, सम्बन्धित स्थानीय तह स्रोतका १४ र एक जना करार शिक्षक गरी १ सय ७८ शिक्षक छन् । ६४ विद्यालयमध्ये ४७ वटामा एउटै पनि स्थायी शिक्षक दरबन्दी छैन । २४ वटा विद्यालयमा स्थायी दरबन्दी र राहतका कुनै पनि शिक्षक छैनन् ।शिक्षा समन्वय इकाइ कार्यालय बाजुराका अनुसार जिल्लाभरका एक तिहाइ विद्यालयमा मात्र आधारभूत भौतिक पूर्वाधारको उपलब्धता छ । कतिपय विद्यालयमा गतिला भवन छैनन् भने बेन्चडेस्क नभएर धुलाम्मे भुइँमै बसेर पढ्नुपरेको छ । खानेपानी व्यवस्थापन नहुँदा विद्यार्थीले तिर्खा लागे खोलामा गएर फोहोर पानी खानुपरेको छ भने शौचालय प्रयोग गर्न झाडीतर्फ जानुपर्छ । जिल्लामा २ सय ३८ विद्यालय मध्ये ६४ वटा मावि छन् । तीमध्ये १७ वटामा मात्र आवश्यकता अनुसार कक्षाकोठा रहेको इकाइ प्रमुख हर्कबहादुर सिंहले बताए । जिल्लाका एक तिहाइ विद्यालयमा मात्र आधारभूत भौतिक पूर्वाधार उपलब्ध देखिन्छ, सिंहले भने, भवनमात्रै भएर पनि पुग्दैन । सरसफाइ र खेलकुदका पूर्वाधार पनि उत्तिकै आवश्यक हुन्छन् । विद्यालयहरूले जेनतेन कक्षा चलाइरहेका छन् ।"
"संसदीय समिति बैठकमा लामिछानेको आरोप, गृहमन्त्रीको चेतावनी","(काठमाडौं)राष्ट्रिय स्वतन्त्र पार्टीका सभापति रवि लामिछानेलाई उपप्रधान तथा गृहमन्त्री नारायणकाजी श्रेष्ठले विगतमा गरेका गल्तीका लागि यसअघि कुनै कारण कानुनी छुट पाएको भए पनि अब नपाइने भन्दै चेतावनी दिएका छन् । प्रतिनिधिसभाको राज्यव्यवस्था तथा सुशासन समितिको सोमबारको बैठकमा लामिछानेले सुन तस्करी, नक्कली भुटानी शरणार्थी लगायतका प्रकरणमा गृहमन्त्री श्रेष्ठले प्रत्यक्ष संलग्न आफू निकटका व्यक्तिलाई जोगाएको आरोप लगाएका थिए । बालकुमारी घटनाबारे छलफल गर्न बोलाइएको बैठकमा करिब १४ मिनेट बोलेका सांसद लामिछानेले अधिकांश समय गृहमन्त्री श्रेष्ठले सुन तस्करी, नक्कली भुटानी शरणार्थी प्रकरण र पत्रिकाका हेडलाइन हेरेर छानबिन समिति बनाउँदै प्रतिवेदन लुकाएको आरोप लगाए । नक्कली भुटानी शरणार्थी मुद्दालाई अन्तिम टुंगोमा पुर्याउन नपाउँदै तपाईंले एआईजी श्याम ज्ञवालीलाई चार महिनामा सरुवा गर्नुभयो, एसएसपी दानबहादुर कार्की र मनोज केसीलाई सात महिनामा सरुवा गर्नुभयो । त्यसपछि कैयौं मानिसको बयानै लिनुभएन, प्रक्रिया अड्काउनुभयो, लामिछानेले थपे, तपाईंले सुन प्रकरणमा पनि प्रहरीलाई प्रभावित पार्नुभयो, राम्रोसँग काम गर्न दिनुभएन ।ब्रेक सुमा लुकाएर ल्याएको सुन बरामद भएपछि राजस्व अनुसन्धान विभागले गरिरहेको अनुसन्धानलाई नेपाल प्रहरीको केन्द्रीय अनुसन्धान ब्युरो (सीआईबी) कहाँ ल्याएर ढिसमिस गर्नका लागि निरन्तर प्रयत्न गरेको लामिछानेले बताए । त्यस क्रममा मिडियालाई पनि प्रभावित पारेर राजस्व अनुसन्धानबाट प्रहरीकहाँ सुन तस्करीको छानबिन लगिएको भन्दै उनले अभियुक्तलाई जोगाउन भूमिका खेलेको आरोप लगाए । फाइल खोलें भन्नुभयो, फाइल खोल्नु पनि भएको हो, फाइलका पन्ना पल्टाउँदाखेरि तपाईंका मान्छेहरूको अनुहार झल्झली देखियो त्यसकारण तपाईंले त्यसलाई प्रभावित पार्न खोज्नुभयो, लामिछानेले भने । लामिछानेले विगतमा पत्रिकामा हेडलाइन देख्नेबित्तिकै छानबिन समिति गठन गरिएको र आफूले बयान दिन जानुपरेको कुरा पनि उल्लेख गरे । पत्रिकामा आएको हेडलाइन देख्नेबित्तिकै छानबिन समिति त गठन गर्नुभयो तर गठन गरेको छानबिन समितिको रिपोर्ट ड्रअरमा लुकाएर राख्नुभयो । प्रतिशोध एउटा रोग हो उपप्रधानमन्त्रीज्यू, प्रतिशोध शरीरभित्र नपाल्नुहोला । तपाईंबाट उच्च राजनीतिक चरित्रको अपेक्षा गर्दै तपाईंलाई पहिलो पटक यति खरो रूपमा मैले आफ्ना कुरा राखेको हुँ, उनले भने । लामिछानेले संसदीय समितिमा गरेका प्रश्नका आधारमा प्रतिशोध नसाध्न पनि आग्रह गरेका थिए । यति कुरा राखें, नैतिकता तपाईंको कुरा हो । यसको कुन मूल्य चुकाउनुपर्ने हो थाहा छैन तर मैले यति कुरा राख्नैपर्ने थियो, उनले भने ।आफ्ना कुरा राखेर लामिछाने संसदीय समितिबाट बाहिरिएका थिए । त्यसपछि मात्रै गृहमन्त्री श्रेष्ठको बोल्ने पालो आएको थियो । श्रेष्ठले प्रहरी संगठनको इतिहासमा नै पहिलो पटक व्यावसायिक रूपमा काम भइरहेको दाबी गरे । प्रहरी संगठनलाई राजनीतिक हस्तक्षेपमुक्त बनाएर सञ्चालन गरिरहेको र त्यसको प्रमाण प्रहरीका अधिकारीलाई सोधेर बुझ्न पनि उनले आग्रह गरे । त्यसपछि लामिछानेका कुराको प्रतिवाद गर्दै श्रेष्ठले भने, उहाँले भन्नुभयो ६० किलो सुन काण्डमा सीआईबीलाई छानबिन गर्न ल्याइयो । प्रहरी परिचालन गरेर आफू नजिकका मान्छेलाई छुट दिन सकिन्छ र दोषीलाई उम्काउन सकिन्छ भन्ने आशय राखेर सीआईबीमा ल्याइयो भन्ने कुरा उहाँ गर्नुहुन्छ । त्यो माग गर्नेमध्ये उहाँ हो एउटा । यो त संगठित अपराध हो नि । राजस्व अनुसन्धानमा राखेर हुन्छ ? भन्नेमध्ये उहाँ हो । प्रमाण दिँदा पनि जोगाइएको भन्ने लामिछानेको भनाइको जवाफमा श्रेष्ठले चुनौती दिए । म चुनौती दिन्छु, उहाँले दुई जना व्यक्तिको कुराकानी गर्नुभएको छ । एक जना व्यक्ति उहाँले पत्रकार भन्नुभएको छ, त्यो व्यक्ति अहिले त्यो मुद्दामा प्रतिवादी भएको छ, फरार छ, पुलिसले खोजिरहेको छ । अर्को व्यक्तिको हकमा सुन काण्डमा संलग्न हुन सक्छ भनेर सीआईबीले अझै पनि अध्ययन गरिरहेको छ । विगतमा लामिछानेले पत्रकार सम्मेलन गरेर आफूविरुद्ध विभिन्न अभिव्यक्ति दिँदा पनि चुप लागेर बसेको तर संसदीय समितिमा नै बोलेपछि आफूले जवाफ दिनुपर्ने ठानेको गृहमन्त्रीको भनाइ थियो । उनले आफूले प्रतिक्रिया दिँदै हिँड्ने नगरेको पनि बताए । मेरो त रियाक्टिभ हुने बानी छैन । उहाँले पत्रकार सम्मेलन गरेर कति के के भन्नुभएको थियो । एक शब्द मैले अहिलेसम्म बोल्या नि छैन । तर प्रिएम्टिभ अभिव्यक्ति हो कि भनेर सोच्यो भने के हुन्छ यो ? मलाई कुनै कुरामा पर्छ कि क्या हो त्योभन्दा अगाडि केही कुरा भन्दिइहालौं भन्ने पो लाग्छ कि मान्छेहरूलाई ?, गृहमन्त्री श्रेष्ठले लामिछानेका अभिव्यक्तिको जवाफमा भने, आफूले पहिले गरेको गल्तीचाहिँ कुनै कारणले पहिला कानुनी रूपमा छुट पायो भन्दैमा पछाडि पनि त्यस्तै हुन्छ भनेर त कल्पना गर्नुभएन, त्यस्तो त हुन्न । दोष छ भने सबैलाई कानुनी दायरामा ल्याइन्छ । आफूले प्रतिशोध नसाध्ने र अभिव्यक्ति दिएकै भरमा कसैलाई पनि त्यस्तो व्यवहार नगर्ने गृहमन्त्रीको भनाइ थियो । उनले अहिले आरोप लगाउँदैमा छुट भने नमिल्ने स्पष्ट पारे । प्रतिशोधको कुरो हुनै सक्दैन । तर, केही गर्ला कि भनेर पहिल्यै खुट्टा उचाल्दिएपछि भाग्न पाइन्छ भन्ने हुँदैन । खुट्टा उचाले पनि समाइन्छ, त्यसो गरेर त हुँदैन नि । कानुनको कार्यान्वयनमा निष्पक्षतापूर्वक र दृढतापूर्वक अगाडि बढाइन्छ, गृहमन्त्री श्रेष्ठको भनाइ थियो ।"
"हात्तीको सम्मान, मानवको सुरक्षा","भारतबाट करिब डेढ महिनाअघि भित्रिएका हात्तीले झापा, मोरङ र सुनसरीका जंगललाई बासस्थान बनाइरहँदा आसपासका बासिन्दा आतंकित छन् । हात्तीले बालीनाली मात्र नष्ट गरेको छैन, डेढ महिनायता झापामा चार र मोरङ तथा सुनसरीमा एकएक गरी ६ जनाको ज्यान लिइसकेको छ । हात्तीले दर्जनौं घरगोठ भत्काइसकेको छ । यस बीचमा दुइटा हात्ती पनि मारिएका छन् । दिनभर जंगल बस्ने हात्ती साँझ परेपछि आहारा खोज्न बस्ती पस्ने हुनाले मानिस जाग्राम बस्नुपर्ने अवस्था छ । हात्तीबाट जोगिन र हात्तीलाई जोगाउन बेलैमा पर्याप्त सतर्कता र सचेतता अपनाउनुपर्ने खाँचो देखिएको छ । पूर्वी तराईमा हात्तीको बिज्याइँ नौलो होइन । हात्तीले विचरणका लागि सयौं वर्षदेखि प्रयोग गर्दै आएको जंगल मासिएर बस्ती विस्तार भएदेखि नै आपसमा द्वन्द्व छ । भारतको असमबाट झापाको बाहुनडाँगी हुँदै छिरेको हात्ती बाटामा पर्ने बालीनाली, घर नष्ट गर्दै अघि बढ्दा मानिसले धपाउने क्रममा जति बिच्क्याए, उसले उति आक्रामक भएर मानवीय एवं भौतिक क्षति गरेको पाइन्छ । हात्तीको यो बानी बुझ्न सके अहिले जुन मात्रामा क्षति बढिरहेको छ, त्यो न्यूनीकरण हुन सक्छ । यसको उदाहरण भारतीय सीमावर्ती बाहुनडाँगी हो । जब त्यहाँका बासिन्दा सचेत भएर हात्ती धपाउने नाममा घोच्ने, ठूलो आवाजमा तर्साउने जस्ता क्रियाकलाप कम भयो, क्षति पनि घट्दै गयो । अहिले पश्चिमतिर क्षति बढ्दै जानुको कारण नै त्यहाँ हात्तीलाई बिच्क्याउनु हुँदैन भन्ने बुझाइको अभाव हुनु हो । करिब डेढ महिनाअघि भारतबाट आएका करिब दुई दर्जन हात्ती यतै रहेका दर्जन हात्तीसँग मिसिएर पूर्वी मोरङ र झापामा झुन्डझुन्डमा विचरण गरिरहेका छन् । कतिपयले छावा पनि हुर्काइरहेका छन् । तिनै हात्तीले बस्तीतिर छिरेर बालीनाली नष्ट गरिरहेका छन्, घरगोठ भत्काइरहेका छन् । आफू र आफ्नो घरगोठ जोगाउन भन्दै मानिसले पिटेर, तर्साएर लखेट्न खोज्दा आक्रामक बनेका हात्तीले मानवीय क्षति पनि गरिरहेका छन् । कतिपय वनमा तारबार गरिएका कारण पनि हात्ती बस्तीतिर सोझिने गरेका छन् । पूर्वी मोरङवासीका भनाइमा यस पटक हात्तीले पहिलेभन्दा बढी क्षति गरिरहेको छ । हात्ती पहिलेभन्दा बढी समय एकै ठाउँ बसिरहेको पनि पाइएको छ ।बाहुनडाँगीबाट छिरेका हात्ती कोशी टप्पु हुँदै उदयपुरसम्म पुग्छन् । यो हात्तीको परम्परागत बाटो हो । भारतबाट आउने हात्तीलाई बाहुनडाँगीमै रोक्ने विभिन्न प्रयास गरिए, लाखौं खर्च भयो । तर ती प्रयास प्रभावकारी बन्न सकेनन् । विद्युतीय तारबार लगाउँदासमेत भत्काएर वा नाघेर हात्ती छिर्ने गर्छन् । बाटो जति अवरोध गर्न खोज्यो, हात्ती उति आक्रामक हुने गरेको पाइन्छ । हात्तीलाई लेखेटेर, तर्साएर वा रोक्न खोजेर पार नलाग्ने, बरु त्यस्ता गतिविधिले झन् बढी क्षति गराउने प्रस्ट भइसकेको छ । प्रायः हात्तीलाई क्षति पुर्याउने प्रयत्न मानिसबाट भएको बेला मानिसमाथि आक्रमण भएको देखिन्छ । त्यसैले हात्ती र मानिसको सहअस्तित्वमै जोड दिनुपर्छ । हात्ती बस्तीतिर छिर्नु उसको बाध्यता हो । परम्परागत रूपमा प्रयोग गर्दै आएको बाटो मेटिएर वा खुम्चिएर, भएको वनमा आहारा अभाव भएर हात्ती बस्तीतिर लम्किने गरेको हो । पछिल्लो समय भारतमा हात्तीको संख्या बढिरहेकाले विचरणका लागि नेपाल आउनेको संख्या पनि बढ्न सक्छ । हात्तीलाई भगाउने नाममा बिच्क्याउने, दुःख दिने क्रियाकलापलाई निरन्तरता दिइरहे क्षतिको मात्रा पनि वृद्धि हुन सक्छ । हात्तीका लागि परम्परागत बाटो बाहुनडाँगीदेखि कोशीटप्पुसम्म चुरे हुँदै जंगलै जंगल विचरण गर्ने गरी सुरक्षित बनाइदिन सक्ने हो भने मानिससँगको द्वन्द्व स्वतः घट्न सक्छ । तर सरकारले यसलाई गम्भीरतापूर्वक अघि बढाउने सम्भावना तत्काल देखिँदैन । त्यसैले स्थानीय बासिन्दाले सुरक्षात्मक उपाय अपनाउनुको विकल्प छैन । त्यो उपाय भनेको हात्तीलाई नबिच्क्याउने नै हो । हात्ती बस्तीतिर लम्किएको बेला तर्साउने, घोच्ने, मार्ने जस्ता क्रियाकलाप बन्द गर्न सम्बन्धित सबै क्षेत्रमा सचेतना अभियान चलाउनुपर्छ । नियमित गस्ती गर्दै हात्ती छिरेको सूचना प्रवाह गर्ने संयन्त्र सक्रिय बनाए मानिस सतर्क रहन सक्छन् । जंगल क्षेत्रमा हात्तीको विचरण बाक्लिएका बेला आसपासमा एक्लै हिँडडुल नगर्ने जस्ता जीउज्यान सुरक्षाका उपाय पनि अपनाउनुपर्छ । आफूले श्रम र पसिनाले हुर्काएको, फलाएको बालीनाली हात्तीले क्षति गर्दा स्वभावैले किसानलाई दुःख लाग्छ । हात्तीले बालीनाली क्षति गर्दा वा मानिसको ज्यानै लिएको अवस्थामा छिटोछरितो प्रक्रियाबाट यथोचित राहत दिने व्यवस्था सरकारले गर्नुपर्छ ।"
बालकुमारी घटनामा कसको कमजोरी ?,"हिलो नछ्याप्दा हुन्छ मन्त्रीलाई । आदेश दिने कसको गिरोहको मान्छे हो चिनौं । बबन्डर मच्चाएर सरकार ढाल्न खोजेको हो । तर गृहमन्त्रीले एक्सन लिए निलम्वन गरे । योजना विफल भयो । बालकुमारी खतिवडावास्तवमा नेपाल प्रहरी अति नै गैरजिम्मेवार बन्दै गएको अवस्था छ नागरिकप्रति । हेमन्त राई५००१००० जना युवाको भीड व्यवस्थापन गर्न नसक्ने प्रहरी ! सन्तोष नेम्वाङआन्दोलनकारी अगाडि देख्दादेख्दै गाडी लाने मन्त्री नै दोषी देखिन्छन् । अर्जुन श्रेष्ठअब गाडीलाई दोष देऊ । जड त ईपीएस कार्यालय रैछ । सुशील पौडेलत्यसो भए अदालतले आदेश दिनमा कमजोरी नगरेको भए यस्तो घटना घट्ने नै थिएन, आन्दोलन नगरेको भए पनि यस्तो घटना घट्ने थिएन, मन्त्रीको गाडी नाआएको भए पनि घट्ने थिएन, आन्दोलनकारीले ढुंगामुढा नगरेको भए पनि घट्ने थिएन । प्रहरीले अलि बढी दमन नगरेको भए पनि घट्ने थिएन । कमजोरी सबैको छ, सबैभन्दा बढी कमजोरी कसको हो भन्ने स्थानबाट छानबिन हुनुपर्छ । लीलाबहादुर शाहीविगतदेखि हालसम्म बनेका विभिन्न आयोग र समितिले छानबिन गरेर दिएका कुनै पनि सुझावलाई कार्यान्वयन गराएको पाइएको छैन । राज्य र उसका संयन्त्र जिम्मेवार नबन्ने हो भने यस्ता छानबिन जतिसुकै बने पनि खासै अर्थ राख्दैन । गम्भीर दवाडीउनीहरूको हत्याको घोर भर्त्सना छ तर सहिद घोषणा माग चैं गलत हो । हरिकिशोर कार्की"
कालापानी र हवाई रुट मुख्य एजेन्डा बनून्,"नेपालभारत संयुक्त बैठकमा भाग लिन भारतका विदेशमन्त्री एस जय शंकर बिहीबार नेपाल आउँदै छन् । परराष्ट्रमन्त्रीस्तरीय बैठक भनेको उच्चस्तरीय हो । त्योभन्दा माथि कार्यकारी सरकार प्रमुखहरूबीच मात्र बैठक हुने गर्छ । परराष्ट्र सचिव र परराष्ट्रमन्त्रीस्तरीय बैठकले गरेका सहमतिलाई सरकार प्रमुखहरूले अनुमोदन मात्र गर्छन् । त्यस अर्थमा अहिलेको बैठक निकै महत्त्वपूर्ण र अर्थपूर्ण छ । तथापि परराष्ट्रमन्त्रीहरूले पनि देश र जनताको सरोकार, आवश्यकता र सरकार प्रमुखले दिएको निर्देशनको सीमाभित्र रही निश्चित एजेन्डामा मात्र छलफल गर्छन् । भारतीय प्रधानमन्त्री नरेन्द्र मोदीको इच्छा र चाहनाविपरीत एस जय शंकरले कुनै पनि एजेन्डामा वार्ता गर्लान्जस्तो लाग्दैन । तर पनि नेपालका तर्फबाट यहाँको वास्तविक समस्या र आम जनताले अपेक्षा गरेका एजेन्डा उठाउनै पर्छ । त्यो हिम्मत परराष्ट्रमन्त्री एनपी साउदले राख्नै पर्छ । ऊर्जा र पूर्वाधारको एजेन्डा आफ्नो ठाउँमा सही छ । नेपाललाई पनि बिजुली नबेची सुख छैन र भारतले पनि नकिनी सुख छैन । किनकि विश्व नै अहिले हरित ऊर्जाको खपत बढाई तापक्रम वृद्धिदर घटाउने पक्षमा छ । विश्व बैक, एसियाली विकास बैंकहरूले कार्बन इनर्जी घटाउने र हरित इनर्जी बढाउने पक्षमा लागेर त्यस्तै योजनामा मात्र लगानी गर्ने नीति बनाउँदै छन् । यो कुरा भारतले नबुझेको छैन । यसर्थ उसले १० हजार मेगावाट मात्र होइन, उत्पादन गर्न सके १ लाख मेगावाट बिजुली पनि नेपालबाट किन्ने छ । त्यो उसको रहरभन्दा बाध्यता नै हो । किनकि संसारभरिकै वातावरणविद्ले भारत र चीनले ऊर्जाका रूपमा कोइला प्रयोग गरी पृथ्वीको वातावरण बिगारिरहेको आरोप लगाएका छन् । त्यसबाट बच्न पनि भारत र चीनले नेपालको हरित इनर्जी लानैपर्छ । यसर्थ यो ऊर्जाको एजेन्डा र सहमति ठूलो कुरा होइन । नेपालको मुख्य एजेन्डा बन्नुपर्छ भैरहवा र पोखराको अन्तराष्ट्रिय विमानस्थललाई चाहिने भारतीय हवाई रुट र नेपालको कालापानी लिम्पियाधुरा तथा सुस्ताको जग्गा अतिक्रमण । साथै प्रबुद्ध समूह (ईपीजी) ले तयार गरेको प्रतिवेदन बुझ्ने कुरा पनि उठाउनुपर्छ । यी जल्दाबल्दा कुरालाई कहिलेसम्म पन्छाउँदै लाने ? भारतले नचाहँदैमा पनि नेपालले आफ्नो राष्ट्रिय हितको कुरा गर्न छाड्नुहुन्न । देशको सीमा रक्षा गर्ने दायित्वबाट विमुख हुनुहुन्न । अन्यथा प्रचण्ड सरकारले राष्ट्रवादी भनेर दाबी गर्न सक्दैन । गोपाल देवकोटा, गोकर्णेश्वर८, काठमाडौं"
सहकारीमा विकृतिका वाहक संसद् र सरकार,"अनुगमन विकृतिकै पक्षमासहकारीमा बचत कुन माध्यमबाट कति जम्मा भयो ? लगानी कहाँकहाँ भयो ? कुन व्यक्तिमाथि कसरी लगानी भयो ? ऊ कहिले सदस्य बन्यो ? उसको स्थायी बसोबास र नागरिकता कहाँको हो ? के काममा कति लगानी गरियो ? धितो राखियो कि राखिएन ? धितो लगानी खाम्न पुग्ने थियो कि थिएन ? ऋणी सदस्य कहिले बनेको थियो कि सदस्य बनेकै थिएन ? यस्ता पक्षतिर कहिल्यै हेरिएन । लगानीपछि उसको योजना र कामको प्रगतिको अनुगमन गरिएन । ऋण सदुपयोग भएनभएकोतिर कहिल्यै हेरिएन । सहकारीहरूले देशभर शाखा खोलेर जनता लुटिरहँदा पनि संघ, प्रदेश, स्थानीय तह कसैले हेरेनन् । यी सबै क्षेत्र मौन रहे, बरु एकले अर्कालाई दोषारोपण गरे । सहकारीहरूको लुटले धेरै बचतकर्ता सडकमा आएका छन् । कति बचतकर्ता घर न घाटका भएका छन् । खर्चको अभावमा उपचार नपाएर मृत्युवरण गर्नुपर्ने स्थिति आएको छ । तर सरकार, सहकारी मन्त्रालय चुपचाप छन् । सहकारीको जिम्मा गृह मन्त्रालयलाई दिएर लुट प्रकरणलाई पन्छाउने काम भइरहेको छ । सहकारीमा यस्तो विकृतिविसंगति एकै दिनमा आएको होइन । सहकारी न्यायाधीकरण अध्यादेश जारी गर्नुपर्ने, कसुर सजायको न्यायिक कार्यान्वयन गर्नुपर्ने, सहकारी विभागमा सशक्त अनुगमन गर्ने शाखा बनाउनुपर्ने, कुनै स्थानीय तहमा सहकारी नभएको अवस्थामा बाहेक देशभर संस्था दर्ता गर्न बन्द गर्नुपर्ने, संस्था एकीकरण अभियान सञ्चालन गर्नुपर्ने, अनुगमनका लागि राष्ट्र बैंकको सहयोग लिनुपर्ने, ५० करोड रुपैयाँभन्दा माथिको सहकारीको कारोबार कम्तीमा तीन वर्षसम्म राष्ट्र बैंकले हेर्नुपर्ने, घरघरमा संकलक पठाएर रकम जम्मा गर्न तुरुन्त बन्द गर्नुपर्ने, बचत संकलन गर्ने सहकारीका सबै शाखा बन्द गर्नुपर्ने, संकटग्रस्त सहकारीको पुनः व्यवस्था गर्नुपर्नेजस्ता जाँचबुझ आयोगका सुझावहरू कार्यान्वयन नगरिएकैले समस्या भयानक हुँदै गएको हो । यसमा २०७४ असोज ३ मा सहकारी विधेयक पारित गर्ने सांसदहरू र त्यति बेला ऐन पास गराउने नेपाली कांग्रेस, नेकपा एमाले र माओवादीलगायतका दल जिम्मेवार छन् । जनताको डुबेको रकम यिनीहरूबाटै असुलउपर गर्नुपर्छ । यिनीहरूकै निर्णयका कारण आज सहकारीहरूमा असंख्य बचतकर्तालाई डुबाइएको छ । कार्की विशेष अदालतका पूर्वअध्यक्ष हुन् ।"
प्रश्नको कसीमा ओलीको देश बखान,"कोस्टारिकाको युनिभर्सिटी फर पिस, भारतको कृषि तथा प्रविधि विश्वविद्यालय तथा कोरियाको काङनाम विश्वविद्यालयबाट गरी तेहरो मानार्थ विद्यावारिधिको उपाधि प्राप्त गरेका खड्गप्रसाद शर्मा ओलीले पुस ११ मा कान्तिपुरमा लामो लेख लेखे, मैले देखेको नेपाल शीर्षकमा । राष्ट्रिय परीक्षा बोर्डले लिने अन्तिम परीक्षामा सम्मिलित विद्यार्थीले यस्तो निबन्ध लेखेको हुँदो हो त कापी जाँचकीले पूर्णाङ्क ठोकिदिन्थ्यो होला, यद्यपि त्यसले सामाजिक चेतनालाई खासै डोर्याउँदैन । लेखमा ओलीले उल्लेख गरेका केही प्रतिनिधिमूलक झूटमाथि गम्भीर विमर्श गर्नुपर्ने खाँचो छ । ओलीको तर्कअनुसार, विश्वकै सबैभन्दा महान् मुलुक नेपाल विश्वमानचित्रकै सबैभन्दा अब्बल कोटिको हो र हालसम्मका सबै ज्ञानविज्ञानको विकासमा नेपालीकै सबैभन्दा ठूलो भूमिका छ । मानौं, नेपाली नभएका भए पृथ्वी उहिल्यै कालो छिद्रमा समाहित हुन्थ्यो ।हिमाल, पहाड र तराईको अनुपम भूबनोट नेपालमै हुनु, सगरमाथादेखि केचनासम्मको अवस्थिति यहीँ हुनु एउटा संयोग मात्र हो भन्नेमा ओली आँखा चिम्लिदिन्छन् । यस्तो प्रतीत हुन्छ, अन्य देश यस्तो भूबनोट नभएकाले नेपालसरह महान् छैनन् । माधव घिमिरेको हामीले हिमाल उठायौं, एसियाको माझमा भन्ने हावादारी पञ्चायती गानबाट ओली प्रभावित भएको स्पष्ट देखिन्छ, जबकि हिमालको अग्लाइमा हामी र हाम्रा मानव पुर्खाको कुनै योगदान छैन, प्राकृतिक बनोटले नै हिमालको आकार त्यस्तो हुन गएको हो (आहुति, सन् २०१९) । हिमाल र पहाडको सुन्दरताको वर्णनमा अधिकांश समय खर्चिएका ओली तराई र मधेशी जनजीवनबारे चुइँक्क बोल्दैनन् । उनी जीवन निर्वाहकै लागि भारी खेप्नुपरेका हिमाली भरियाका जीवनका दुःखबारे अनभिज्ञ भइदिन्छन् । ओली थप व्याख्या गर्छन्, यहाँ वनस्पति लगाउनुपर्दैन, आफैं उम्रिन्छ । फूल रोप्नुपर्दैन, आफैं उम्रिन्छ । रूख, लता, लतिका र लहरा वनमा आफैं उम्रिन्छन् । दस कक्षासम्म विज्ञान पढेका औसत विद्यार्थीलाई पनि सहजै थाहा हुने कुरा हो हरेक विषयका पछाडि त्यसको वस्तुगत कारण हुन्छ । अझ मार्क्सवादीलेनिनवादीको फुर्को झुन्ड्याएको पार्टीका सर्वोच्च नेता ओलीले भौतिक परिस्थितिमा हुने द्वन्द्वात्मक सम्बन्ध सहजै बुझ्नुपर्ने हो । त्यसो भए, वनस्पति कसरी उम्रिन्छ ? के यससँग भौतिक परिस्थिति र पारिस्थितिक प्रणाली जोडिएको छैन ? ओलीले प्रस्तुत गरेको दलिलले यस्तो संकेत गर्छ मानौं, वनस्पति वा फूलहरू आफैं उम्रिने देश दुनियाँमा नेपालसिवाय अर्को छैन । जबकि जैविक विविधतामा धनी विश्वका दस देशमा नेपाल अट्न सकेको छैन । विश्वव्यापी जैविक विविधता सूचकांकमा ब्राजिल, इन्डोनेसिया, कोलम्बिया, चीन, मेक्सिको, अस्ट्रेलिया, पेरु, भारत, इक्वेडोर र अमेरिका जैविक विविधताका दृष्टिकोणले क्रमशः सबैभन्दा धनी मानिन्छन् (नास, सन् २०२२) । अर्थात्, यी देशमा नेपालका तुलनामा कैयौं गुणा बढी वनस्पति मानिसले नरोपीकन आफैं उम्रिन्छन् र जनावरमा पनि नेपालमा भन्दा अत्यधिक विविधता पाइन्छ । ओली पहिलोपल्ट आगोको लप्कोसमेत यहीँ उत्पन्न दाबी गर्न पछि पर्दैनन्, जबकि क्यानाडाको टोरोन्टो विश्वविद्यालय र इजरायलको हेब्रु विश्वविद्यालयका शोधकर्ताहरूले नेतृत्व गरेको टोलीले दक्षिण अफ्रिकाको उत्तरी केप प्रोभिन्समा अवस्थित वन्डेरवेर्क गुफाको भुइँको माटोको पुरातात्त्विक परीक्षणबाट मानव पुर्खाले आजभन्दा १० लाख वर्ष पहिले नै आगोको आविष्कार गरिसकेको प्रमाणित गरेका छन् (फ्रान्सेस्को बेर्ना र अन्य, सन् २०१२) । भारतीय सभ्यतामा सबैभन्दा पहिले लगभग ३० हजार वर्षअघि मात्र बेलन नदीआसपास आगोको प्रयोग भएको मानिन्छ (टाइम्स अफ इन्डिया, २०२० डिसेम्बर २) । यसरी ओलीले बिनातथ्य र प्रमाण, हचुवा दाबी लिएर आफ्नो भक्तिगानमा रमाइरहेको युवा पंक्तिलाई अलमल्याई आफूलाई विद्वान् कहल्याउने भ्रमजाल बुनिरहेका छन् । ओली सबैभन्दा प्राचीन सभ्यता यहीँको भएको दाबी गर्छन्, जबकि हालसम्मको प्रमाणले मेसोपोटामिया, मिश्र, चीनलगायतको सभ्यतालाई सर्वप्राचीन सभ्यताका रूपमा स्थापित गरेको छ । ओली त्रेतायुगमै जनकपुरमा ब्रह्माण्ड, सृष्टिलगायतका विषयमा शास्त्रार्थ हुने गरेको ठोकुवा गर्छन् । हालसम्मको कुनै पनि प्रमाणले भने त्रेता युगको अस्तित्व प्रमाणित गर्न सकेको छैन । अष्टावक्र, याज्ञवल्क्य, गार्गीलगायतका बीचमा हुने भनिएको विवादका सम्बन्धमा हिन्दु धर्मग्रन्थ र हिन्दु साहित्यमा गरिएको चर्चासिवाय ठोस पुरातात्त्विक प्रमाण पाइँदैन ।ओली प्राचीन हिन्दु विधिशास्त्रमा आधारित न्यायप्रणालीलाई व्यवस्थित थिति, विधि र न्यायप्रणाली मान्छन्, जबकि हिन्दु जात व्यवस्थाको तहगत सोपानतन्त्रमा आधारित न्यायप्रणाली दलित र महिलाका निम्ति सबैभन्दा क्रूर थियो । हिन्दु दण्डसंहितामा आधारित मनुस्मृति, जयस्थिति मल्लको न्यायविकासिनी मानव न्यायशास्त्र र जंगबहादुरको १९१० सालको मुलुकी ऐन पनि त्यही थिति र विधिकै उपज थिए, जसले मान्छेको जात र लिङ्गअनुसारको सजाय निर्धारण गर्थे । ओलीको उक्त तर्कले आलोचनात्मक चेतलाई भुत्ते बनाउने काम गरेको त छ नै, हिन्दुत्वको राजनीतिमार्फत स्वार्थको रोटी सेक्ने दाउपेचसमेत गरेको छ । रामको जन्मभूमि ठोरी भएको घोषणा गर्ने उनी यतिमै रोकिँदैनन्, विश्वकै सर्वप्राचीन शल्यक्रिया विज्ञान पनि नेपालमै आविष्कार भएको बताउँछन् र यसलाई प्रमाणित गर्न ऋषि सुश्रुतले कोशी किनारमा काटिएको औंला र भुइँमा झरेको नाक जस्ताको तस्तै जोडिदिएको साहित्यिक कल्पना पेस गर्छन् । ओलीको निबन्धमा सबैभन्दा गज्जबको विरोधाभास त के छ भने, एकातिर उनी हिन्दु ग्रन्थलाई काल्पनिक साहित्य र त्यहाँ प्रस्तुत कथालाई कल्पनाको उडान मान्छन्, अर्कातिर त्यही कल्पनाशील कथालाई आफ्नो तर्क प्रमाणित गर्ने अकाट्य प्रमाण मान्छन् । कथा र कल्पनालाई प्रमाण मान्ने भए खोज किन गर्नॅपर्यो ? अनुसन्धान र व्यवस्थित अध्ययनको जरुरत किन पर्यो ? यस्तो उपचार पद्धति हुँदाहुँदै ओली आफैं किन दिल्ली र सिंगापुर गइरहन्छन् ? ओलीका अनुसार, मेसिन, इन्जिन, बारुद र बन्दुकको प्रभुत्वका कारण फिरंगीले हाम्रा धेरै भूभाग नियन्त्रण गरे पनि सबै भूभाग कब्जा गर्न नसक्दा हामी कहिल्यै पराधीन भएनौं । त्यसैले हामी खुकुरी र तरबारका भरमा लडेका आविष्कारक र वीरका सन्तान हौं । ओली एकातिर अंग्रेज साम्राज्यले आधुनिक हातहतियारका बलमा नेपालको धेरै भूभाग कब्जा गरेको स्विकार्छन्, अर्कातर्फ नेपालीको वीरताका कारण पराधीन हुनु नपरेको कुरा विश्वयुद्धको विजेता सिपाहीको भागभङ्गीमा प्रस्तुत गर्छन् । गोर्खा साम्राज्यको क्षेत्रफल ३,६७,५७५ वर्ग किमि थियो (पाण्डे, २०७६), सुगौली सन्धिपश्चात् नेपालले करिब दुईतिहाइ भूभाग गुमाउनुपरेको थियो । के यो नेपालको ऐतिहासिक पराजय थिएन ? गोर्खा भर्ती सन्धिमार्फत नेपालीलाई भाडाको सिपाही बनाएर उनै अंग्रेजको पक्षमा लड्नका निम्ति वीरताको पछ्यौरी ओढाइएको थियो । अरूको भाडाको सिपाही भएर स्वतन्त्रताप्रेमी योद्धाहरूको कत्लेआम गर्न तयार पारिएको वीरताको भाष्यमा गौरव गर्नुपर्ने हो कि आलोचनात्मक लज्जाबोध ? हामी आविष्कारकका सन्तान हौं भने विश्वका सम्पूर्ण नागरिक आविष्कारकका सन्तान हुन्, किनभने विश्वको हरेक कुनाका मानिसले आफ्नो जीवन अगाडि बढाउने क्रममा विभिन्न भौतिक एवं बौद्धिक संस्कृतिको आविष्कार एवं सिर्जना गर्दै आएका छन् । यसमा नेपालीले त्यस्तो गौरव गर्नुपर्ने त्यस्तो बिछट्टै कुरा के छ ? ओलीकै शब्दमा, फिरङ्गीहरूले मेसिनगन र बारुदको आविष्कार गर्दा हाम्रो आविष्कार खुकुरी र तरबारमा मात्र सीमित थियो । दुनियाँले अन्तरिक्षमा पाइला राख्दा नेपालीहरू अहिले पनि कमण्डलु लिएर नागा बाबाको पूजा गर्दै सन्तानप्राप्तिको वर माग्न अभिशप्त छन् । के हाम्रो महान् आविष्कार यही हो ? ओलीले भनेजस्तै मानौं हामी मात्र यस दुनियाँमा आविष्कारकका सन्तान हौं रे, के त्यसो भए कसैको सन्तान हुनु नै महान् कुरा हो ? के कोही तथाकथित गण्यमान्य, भद्रभलादमी, रबाफिला व्यक्तिका सन्तानका रूपमा नजन्मिएकाहरूलाई तुच्छ दर्जामा राख्न मिल्छ ? यो कुन वर्गीय सौन्दर्यशास्त्र हो ? उत्तर सरल छ मार्क्सवादविरोधी आदर्शवादी सौन्दर्यशास्त्र । मानिस आफ्ना सत्कर्मका बलमा उभिने हो कि पुर्खाले गरेको त्यागको ब्याजका बलमा ? ओली भन्छन्, हाम्रा पुर्खाले बन्दुकबाट फुस्किने गोलीले तय गर्ने दूरीभन्दा पनि टाढा, एक किलोमिटरसम्म घुएँत्रो फाल्न सक्थे । औसत व्यक्तिले औसत पिण्ड र तौलको वस्तु १०० मिटर टाढासम्म मात्र फ्याँक्न सक्छ । गिनीज बुकअनुसार, हालसम्म सबैभन्दा लामो दूरीमा वस्तु फाल्ने रेकर्ड अस्ट्रेलियाली डेभिड समीको नाममा छ, जसले ४२७२ मिटर टाढा फ्याँकेका थिए । ओलीको दाबीले त आधुनिक भौतिकशास्त्रको नियमलाई नै फेल खुवाइदियो । यहाँनिर एउटा अफ्रिकी उखान मननीय छ, हामी अग्ला छौं, किनकि हामी पुर्खाको काँधमा टेकेर उभिएका छौं । हाम्रो जीवन यहाँसम्म ल्याउनमा मानव पुर्खाले गरेको योगदान असाधारण र तारिफयोग्य छ तर त्यसको अनावश्यक महिमामण्डन भने अवश्य प्रत्युत्पादक हुन्छ । ओली प्रश्न गर्छन्, अन्य देशमा असतो मा सद्गमय जस्ता मन्त्र किन छैनन् ? टपर्टुइयाँ शैलीमा उत्तर दिने हो भने, अन्य देशमा संस्कृत भाषा नभएकाले यस्ता संस्कृत मन्त्रहरू छैनन् । तर सत्य कुरा के भने, हरेक सभ्यतामा आफ्नै विशिष्ट नैतिक मूल्यमान्यताहरू विकास भएका हुन्छन् । जस्तो, इस्लाममा ऋण दिएबापत् ब्याज लिनुलाई हराम मानिन्छ, महिलालाई सम्बन्धविच्छेदको अधिकार दिइन्छ । तर यसको अर्थ के यी मन्त्र वा धर्मशास्त्रीय नैतिक मूल्यहरूले समाज शोषणको जन्जिरबाट उम्किन सक्छ ? सक्छ भने हिन्दु समाजमा किन जात व्यवस्था जीवितै छ ? अन्य देश वा सभ्यतामा यस्ता विशेषता ओलीले नपाउनुको कारण निजको अध्ययनको सीमिततासिवाय केही होइन । महेन्द्रमालाद्वारा दीक्षित जमात वरपरका दरबारिया इतिहासकार एवं हिन्दुत्वको प्रवर्द्धन गर्ने लेखकसिवाय अन्य अध्येता र अनुसन्धानदातालाई नपढ्नु अनि मैले अन्य देशमा यस्तो मन्त्र पाइनँ भन्नु भक्तहरू अलमल्याउन ओलीले अलापेको राष्ट्रवादको भजनसिवाय केही होइन । हिन्दु साहित्यलाई आफ्नो तर्क प्रमाणित गर्ने आधार मानेका ओली यो भूमि सदैव शान्तिको भूमि रहेको व्याख्यान दिन्छन् । ओलीले सत्य ठान्दै आएको साहित्यका पाना पल्टाउने हो भने यो भूमिमा निरन्तर अशान्ति व्याप्त भएको देखिन्छ । के महाभारतको कौरवपाण्डव युद्धमा काटाकाट भएको थिएन ? राजखलकहरूको इतिहास मारामारको होइन ? निरपेक्ष शान्तिवादलाई बलियो पार्न उनी तर्क गर्छन्, बुद्ध किन यहीँ जन्मे ? अरू ठाउँमा लडाइँ भइरहेका बेला यहाँ किन शान्तिको सन्देश फैलिन्थ्यो ? हिन्दु महागुरु रामपालद्वारा लिखित गीता तिम्रो अमृत ज्ञान पुस्तकमा बौद्धहरूलाई यस भूमिमा बस्न दिए नास्तिकता फैलिने भएकाले शंकराचार्यले गरेको बौद्धहरूको कत्लेआमलाई जायज ठहर्याइएको छ । के बौद्धमतलाई निमिट्यान्न पार्दा पाएको यही सन्तुष्टि हो शान्ति ? वर्गयुक्त समाजमा उत्पीडित र उत्पीडकमाझ कहिले गुप्त, कहिले खुल्ला संघर्ष निरन्तर हुँदै आएको छ (मार्क्स र एंगेल्स, सन् १८४८) । उत्पीडकले दबाउँदा, संघर्षको अभावमा उत्पीडित पक्ष निरन्तर दबिँदा र संघर्षमा भाग नलिई चुपचाप अत्याचार खपेर बस्दा सिर्जित शान्ति कसरी ठीक हुन सक्छ ? यो समाज शान्त थियो भने ओलीहरू २०२८ सालमा वर्गशत्रु सफाया गर्न भन्दै किन हिँडेका थिए ? मानिसले आज जस्तो चेतना पाएको छ, त्यसमा पुर्खाको भूमिका महत्त्वपूर्ण छ । मानिस बौद्धिक र सिर्जनशील आज मात्र होइन, हिजो पनि थियो र यही सिर्जनशीलताका कारण ऊ संस्कृतिसहितको प्राणीका रूपमा अस्तित्ववान् छ । बहुसंख्यक मानवको हित हुने विचार जसले जोबाट पनि सिक्न हुन्छ, किनभने विचारको कुनै देश हुँदैन । त्यसमा पूर्व र पश्चिमको कित्ताकाट गर्नु जरुरी छैन । किनभने मानिसमा भएका साझा विशेषता र चिन्तनशैलीमा भएको प्राकृतिक समानताका कारण नै पूर्वीय वा पश्चिमी तटका कहिल्यै आपसमा अन्तरक्रिया नभएका मानिसहरूबीच पनि विकासात्मक चरणमा विभिन्न सामाजिक समानता पाइन्छ । समाजशास्त्री एडवर्ड बर्नेट टायलरका अनुसार, भिन्नभिन्न स्थानका मानिस विकास एवं प्रगतिमा आदिम समयदेखि नै समान रूपमा सक्षम थिए (लङ र र चाकोभ, मिति उल्लेख नभएको) । के मूलधारको मानवबस्तीबाट टाढिएर छुट्टै कबिला समाजको अवशेषका रूपमा बसोबासरत जनजाति समुदायमा आगोको आविष्कार भएको छैन ? के उनीहरूको आफ्नो सापेक्षताको सैन्यविज्ञान र हातहतियार छैन ? के उनीहरूको आफ्नो भाषा र ज्ञान हस्तान्तरणको परम्परा छैन ? छ भने हामीले आफूलाई विशिष्ट मानव मान्नु र अन्यसँग तुलना गरेर अब्बल साबित गर्नुको औचित्य के ?ओलीसँग न कुनै कम्युनिस्ट वैचारिकीको अवशेष छ, न कुनै दृष्टिकोण । उनीसँग उत्तर भने हरेक प्रश्नको छ । उत्तर ठीक होस् वा बेठीक, गलत होस् वा सही, प्रामाणिक होस् वा मिथक, यसमा ओलीको सरोकार छैन, तर हरेक उत्तरमा राष्ट्रवादको बनिबनाउ जंकफुड बेच्नु उनको शैली हो । बहत्तर सालको संविधानपश्चात् नै पहाडे राष्ट्रवादको बिक्री ओलीले भरपूर गरेका हुन् र यो सिलसिला कान्तिपुरमा लेख लेख्दासम्म जारी छ । उनको यो खाँट्टी गोर्खाली राष्ट्रवादले ओतप्रोत लेख पढ्दा यस्तो प्रतीत हुन्छ, नेपाली भूमिमा जन्मनु नै महापुण्यको प्रतिफल हो र नेपालमा, अझ पहाडबाहेक अन्यत्र जन्मिनेहरू वीर गोर्खालीका बहादुर सन्तानभन्दा नीच दर्जाका नागरिक हुन् ।मेरो राष्ट्र तेरोभन्दा महान्, मेरो राष्ट्रको संस्कृति ठीक अरूको बेठीक, मेरो राष्ट्रका जनता ठीक तेरो राष्ट्रका बेठीक भन्ने अवधारणा नै राष्ट्रवादको मुख्य वैचारिकी हो । राष्ट्रवादले हिटलरहरू जन्माउँछ र आफ्नो राष्ट्रका नागरिकसिवाय अन्य राष्ट्र (जाति) का मानिसलाई बाँच्ने अधिकार नरहेको खुल्लमखुल्ला घोषणा गर्छ । यसर्थ ओलीले प्रवर्द्धन गरेको वैचारिकी पनि पहाडे हिन्दु उच्चजातीय खसआर्य राष्ट्रवाद हो, जुन रूपमा कमजोर देखिए पनि सारमा हिटलरको नाजी राष्ट्रवादजत्तिकै खतरनाक छ । के नेपाली हुनु महान् कुरो हो ? महान् हुन कोही तुच्छ त अवश्य हुनुपर्ने होला, के त्यसो भए नेपालीबाहेकका अन्य देशका नागरिक तुच्छ हुन् ? पश्चिमी जगत्ले आफ्नो ज्ञान र संस्कृतिलाई मात्रै महान् एवं आफूइतरको समाजलाई असभ्य, बर्बर र जंगली समाजका रूपमा चित्रण गर्दै सांस्कृतिक वर्चस्ववादका माध्यमबाट विश्वभर आफ्नो एकछत्र औपनिवेशिकता लादेको सत्य हो । तर, यस्तो सांस्कृतिक साम्राज्यवादको प्रतिरोध महेन्द्रीय राष्ट्रवादको नवीकरणका रूपमा देखा परेको ओली राष्ट्रवादबाट भने बिल्कुल हुन सक्दैन । राष्ट्रवादको डेट एक्सपायर्ड औषधिले नेपाली समाजलाई थप बिरामी पार्नेसिवाय अग्रगामी यात्रातर्फ डोर्याउने कुनै योजनाबद्ध खाका शासक वर्गका इमानदार प्रतिनिधि ओलीको राष्ट्रवादसँग छैन । अन्तमा ओलीकै शब्द सापटी लिएर भन्नुपर्दा, हाम्रो गौरवपूर्ण परम्परालाई सुदृढ तुल्याउँदै जाने हो भने अन्धविश्वासी, धोकापूर्ण, झूट वा अफवाहका मिथ बनाएर जनता अलमल्याउने परम्परा तोड्नुपर्छ । र, यसको सुरुआत सबैभन्दा पहिले ओलीले लेखमा उल्लेख गरेको झूट सच्याउने आँटबाट गर्नुपर्छ ।"
मानवहात्ती सहअस्तित्वमा बृहत् सहकार्य,"२०८० मंसिर र पुसमा मात्र झापा र मोरङ जिल्लामा हात्तीको आक्रमणमा परी छ जनाको ज्यान गयो । जलथल जंगलवरिपरि एक वर्षयता हात्तीको आक्रमणमा परी तीन जनाको मृत्यु भयो भने सोही क्षेत्रमै हात्ती पनि तीनवटै मरे वा मारिए । एक जना हात्ती आक्रमणबाट गम्भीर घाइते भए । घर, गोठ र बालीनाली क्षतिको फेहरिस्त निकै लामो छ । हात्तीले मारेका मानिसका शव विक्षिप्त बनाउने खालका थिए । दुइटा घटनामा त हात्तीको मृत्युको केही दिनलगत्तै मानिसमाथि आक्रमण भएको छ । यो घटना संयोग मात्र हुन सक्ला वा आतंकित हात्तीको प्रतिक्रिया पनि ? शवको प्रकृति र आक्रमणमा पर्नेहरूको अनुभव सुन्दा दोस्रो कुरालाई बल मिल्छ र हात्तीहरू बढी नै आतंकित वा उत्तेजित भएका हुन् कि भनी अनुमान लगाउन सकिन्छ ।पूर्वी नेपाल, विशेष गरी झापाका बासिन्दाहरू हात्तीबाट आक्रान्त छन्, पाँच वर्षयता जलथल वनमा केन्द्रित भई काम गर्दा हामीले स्थानीय बासिन्दाका हैरानी प्रत्यक्ष देखेका छौं, पीडा महसुस गरेका छौं । हात्तीले घरगोठमा क्षति पुर्याउने, खेतबारी र भकारी दुवै ठाउँको अन्नबाली नष्ट गर्ने गरेको छ । साँझबिहान घरबाहिर निस्किन र आवतजावत गर्न डरलाग्दो अवस्था छ भने, कमजोर घरमा कहिलेकाँही त सुतेको ठाउँवरिपरि हात्तीको सुँड नै आइपुग्छ । बिहान सबेरै उठेर विद्यालय जानेहरू त्रसित छन् । जंगलवरिपरि र कमजोर बनावटका घरमा बस्नेहरू हात्तीले कति बेला घर भत्काउने हो भनेर भयभीत हुँदै रात बिताउन बाध्य छन् । एकातर्फ हात्तीको आतंक छ भने अर्कातर्फ लामो र झन्झटिलो क्षतिपूर्ति प्रक्रियाले स्थानीय बासिन्दालाई हैरानी मात्र थपेको छैन, यसले हात्ती संरक्षणप्रतिको उत्तरदायित्वसमेत कमजोर बनाएको छ । हात्तीले घर र खेतीमा गर्ने सम्भावित क्षति र डरका कारण स्थानीय बासिन्दाहरूले हात्ती धपाउन राँको बाल्ने, चर्को माइक बजाउने, ट्र्याक्टर वा जेसीबी चलाउने गर्छन् । हात्तीनजिकै गएर होहल्ला र भीड, ढुंगामुढा र आक्रमण गर्दा हात्ती समूहबाट एक्लिने, झनै त्रसित हुने र क्षति बढ्ने हुन्छ । एकातर्फ स्थानीय बासिन्दाहरू हात्तीको गतिविधिदेखि पीडित छन् भने अर्कातर्फ स्वतन्त्र प्राणी हात्ती पनि मानव गतिविधिदेखि उत्ति नै पीडित छ । अन्नबाली, घर तथा गोठ जोगाउन खेतबारी तथा घरवरपर जडान गरिएको विद्युतीय नांगो तारले गर्दा हात्तीको विचरणमा झनै जोखिम थपेको छ । पछिल्ला दुई दशकमा हात्तीको गतिविधि बढेकामा स्थानीय बासिन्दाहरू एकमत छन् । बस्ती र खेतीबालीमा हात्तीको गतिविधि र क्षति बढ्दो छ । भद्रपुर नगरपालिकाको पृथ्वीनगरमा हात्ती हिँडेको बाटोमा पूजा गर्ने र हात्तीका पाइलापाइलामा मिठाई राख्ने गरेको सम्झिने प्रशस्तै भेटिन्छन् । मानवहात्ती द्वन्द्व वा असमझदारी बढ्नुमा हात्तीको बासस्थान अतिक्रमित र वनविनाश हुनु हो भन्नेमा निकै चर्चा हुने गरेको छ । तर हात्तीको विचरण क्षेत्रमा भएको वनको अवस्थाबारे ध्यान पुगेको देखिँदैन । वनको अवस्थाबारे हामीले केही तथ्य नजरअन्दाज गरेका छौं । झापामा प्राकृतिक जंगल विकास गर्न सकिने दर्जनौं स्थानमा हामीले वृक्षरोपण गरेका छौं । वृक्षरोपण आफैंमा गलत हैन तर हाम्रो प्रजाति छनोट हचुवा छ, प्रकृतिसम्मत छैन । मसला, टिक, चेक्रासी, मलेसियन सालजस्ता बाह्य प्रजाति हाम्रो रोजाइमा परे, ती प्रजातिहरू न स्थानीय हुन् न त हात्तीका आहारा नै । यसरी वृक्षरोपण भएका ठाउँमा स्थानीय प्रजातिको पुनरुत्पादन नगण्य देखिन्छ । जलथल वनको एउटा खण्ड त निजी क्षेत्रलाई रबर खेती नै गर्न उपलब्ध गराइएको छ, जुन हात्तीको मार्ग र बासस्थान दुवै हो । यस्तै रबर खेती झापाका अन्य सामुदायिक वनमा पनि देख्न सकिन्छ । जलथल वनको एकतिहाइ भाग माइकेनिया जस्तो मिचाहा प्रजातिको अतिक्रमणमा परेको छ । यो मिचाहा प्रजातिले हात्तीको आहारा मात्र घटाएको छैन, वनभित्रै हात्तीको स्वतन्त्र विचरणमा समेत व्यवधान खडा गरेको छ । यसको नियन्त्रणमा सरोकारवालाको गम्भीरता बोलीमा मात्र सीमित छ, नियन्त्रणको सफल अभ्यासलाई विस्तार गर्न सकिएको छैन । एकातर्फ माइकेनियाले बिगारेको वनलाई अर्कातर्फबाट साललक्षित व्यस्थापनले बिगार्दै लगेको छ । जैविक विविधतामा धनी वनमा व्यवस्थापनले एकात्मकता बढाउँदै लागेको छ । यसबाहेक हात्तीको घाँसका लागि महत्त्वपूर्ण सिरुकाँस हुने क्षेत्रमा उल्टाकाँडा झारको प्रकोप बढ्ने सम्भावना छ ।वन क्षेत्रभित्र पुनरुत्पादन राम्रो छैन । लटहरका पुराना रूख प्रशस्तै भएको जलथल जंगलमा अचेल लटहरका लाथ्रा भेट्नै मुस्किल छ । यसले जंगलभित्रै हात्तीको आहारा कम छ भन्ने बुझाउँछ । त्यसै गरी सिमसारहरू पनि बिग्रँदै छन्, पर्यटन विकासका नाममा भएका सिमसार बढोत्तरीका कार्यहरू वन्यजन्तुमैत्री छैनन् । व्यक्तिगत, समुदाय र राज्यस्तरबाट यो द्वन्द्व न्यूनीकरण गर्न विभिन्न प्रयास गरिएका छन् । विभिन्न प्रकृतिका तारबार लागाउने, ड्रोन प्रयोग गरेर धपाउने, बिजुलीको करेन्ट प्रवाह गर्ने, आहारा प्रजातिको वृक्षरोपणलगायतका वैकल्पिक खेतीको प्रयत्नसमेत गरिएको छ । अहिलेका अधिकांश प्रयास तत्कालीन समाधानका दृष्टिकोणले बनेका छन् र यिनले एक ठाउँको समस्या अर्कोतर्फ सार्ने मात्र काम गरेका छन् । दीर्घकालीन समाधानका लागि योजनाबद्ध प्रयासहरू हुनु अत्यावश्यक छ । हामीले नागरिकको जीउधन जोगाउन जति आवश्यक छ, त्यत्तिकै जरुरी छ हात्तीको संरक्षण पनि । जमिनको सबैभन्दा ठूलो प्राणीको अस्तित्व संकटमा छ । बासस्थान विनाश र खण्डीकरण, चोरीसिकारी, मानिसले गर्ने प्रतिक्रियात्मक कार्यका कारण यो भीमकाय जीव संकटमा परेकामा कुनै शंका छैन । जलवायु परिवर्तन र जैविक विविधता विनाशको पृष्ठभूमिमा हात्ती जोगाउने कुरा झनै चुनौतीपूर्ण छ । मानव जीउधनको सुरक्षा र हात्तीको संरक्षण सँगसँगै गर्न सबै सरोकारवाला गम्भिर बन्नुपर्ने देखिन्छ । अबको मानवहात्ती द्वन्द्व न्यूनीकरण र सहअस्तिवको वातावारण निर्माणमा कुनै एउटा क्षेत्रको काम मात्र पर्याप्त हँॅुदैन । यसका लागि बहुपक्षीय र एकीकृत रणनीतिहरू आवश्यक पर्छन् । हामीले हात्तीको पुरानो विचरण र अरण्यभूमि फर्काउन त सक्दैनौं, वन बढाउने सम्भावना पनि निकै कम छ, तर विद्यमान वन क्षेत्रमा सुधार गर्ने प्रशस्तै ठाउँ छन् । नेपालका विभिन्न क्षेत्रमा वनको अवस्था सुधार गर्न र वन अतिक्रमण रोक्नका लागि बाह्य प्रजातिका वृक्षरोपणहरू भएका छन् । तीमध्ये झापाको रतुवामाई वृक्षरोपण क्षेत्र हात्तीको प्राकृतिक विचरण क्षेत्रमा पर्छ । विगतमा भएका गलत वृक्षरोपण क्षेत्रमा प्राकृतिक वन पुनःस्थापनाको आरम्भ यो कार्यको सुरुआत बिन्दु हुन सक्छ । रतुवामाई वृक्षरोपण क्षेत्रमा भएका मसलालगायतका बाह्य प्रजातिहरू हटाई प्राकृतिक वन लगाउन सुरु गर्नाले पारिस्थितिकीय प्रणाली पुनःस्थापनाको दशकका सन्दर्भमा नेपाल सरकारको संरक्षण प्रतिबद्धतासमेत बलियो बनाउँछ । बाह्य प्रजातिको वृक्षरोपण हटाई प्राकृतिक वन पुनःस्थापनाले आहाराको उपलब्धतासँगै बासस्थानसमेत सुधार गर्छ । तराई क्षेत्रमा खण्डीकृत वनलाई जोड्नु, मिचाहा प्रजाति नियन्त्रण गरी स्थानीय वनको पुनःस्थापना गर्नु पनि उत्तिकै महत्त्वपूर्ण छ । अहिले अपनाइएका वैकल्पिक खेती तथा तारबारजस्ता कार्यहरूलाई पनि व्यवस्थित र एकीकृत गर्दै जानुपर्छ । नेपालको संरक्षित क्षेत्रमा केन्द्रित रहेको वन्यजन्तु संरक्षणको दायरालाई फराकिलो पार्न आवश्वक छ । संरक्षण क्षेत्रबाहिर रहेका महत्त्वपूर्ण क्षेत्रहरूमा हात्तीको बासस्थान व्यवस्थापन गरी स्थानीय बासिन्दाहरूमा अपनत्व जगाउने कार्यले मानवहात्ती सहअस्तित्वमा सकारात्मक योगदान गर्न सक्छ । साथै, हात्ती विचरणको कुनै राजनीतिक सीमा निर्धारण नहुने हुँदा अन्तरसीमा सहकार्यसहितको संरक्षण र हरित कूटनीतिलाई बलियो बनाउँदै मानवहात्ती द्वन्द्व न्यूनीकरणमा छिमेकी राष्ट्र भारतको समेत साथ र सहयोग लिन सक्नुपर्छ । हात्तीको आवागमनको सूचना आदानप्रदानदेखि, समस्याग्रस्त हात्तीको पहिचान तथा नियन्त्रणमा प्रविधि र संरक्षणका लागि आर्थिक क्षेत्रमा अन्तर्राष्ट्रिय सहयोग लिन सकिन्छ । मानवबस्तीमा हात्तीको प्रवेश घटाउन जैविक मार्गमा सघन व्यवस्थापन गर्नुपर्छ । हरित क्षेत्र र वन्यजन्तुमैत्री सिमसार व्यवस्थापन र सुधार पनि उत्तिकै जरुरी छ ।हात्तीबाट हुने क्षतिमा नेपाल सरकारले व्यवस्था गरेको राहत सुस्त मात्र हैन, क्षतिका तुलनामा कम हुँदा पनि द्वन्द्व बढेको छ । क्षतिको मूल्यांकनका आधारमा द्रुत र सजिलो रूपमा राहत उपलब्ध गराउन सकियो भने पनि हात्तीलाई उत्तेजित बनाउने व्यवहारमा केही कमी ल्याउन सकिन्छ । शर्मा र भट्टराई पाँच वर्षदेखि हात्ती प्रभावित जलथल क्षेत्रमा कार्यरत छन् ।"
भारतको राम मन्दिर उद्घाटनमा राजनीतिक दाउपेच,"कालीगण्डकीको शिला प्रयोग भएन रामको मूर्ति निर्माणका लागि गतवर्ष नेपालको म्याग्दीस्थित कालीगण्डकी नदीबाट दुई वटा ठूला शिला ल्याइएको थियो । तर, मूर्ति निर्माणमा ती शिलाको प्रयोग भएन । ट्रस्टका पदाधिकारीहरूले विभिन्न स्थानका शिलाको प्राविधिक परीक्षण गरिएको र उपयुक्त ठहर गरिएकामध्येबाट मूर्ति निर्माण भएको बताए । मन्दिर निर्माणका परियोजना प्रमुख जगदीश अफालेले उडिसा र कर्नाटकबाट ल्याइएका विभिन्न तीन प्रकारका मार्बल र शिलाबाट मूर्ति निर्माण भएको बताए । त्यसमध्येबाट ट्रस्टले एउटाको चयन गरेपछि मन्दिरको मुख्य स्थानमा प्राण प्रतिष्ठा गरिने उनले जानकारी दिए । उनले नेपालबाट ल्याइएको शिलाको पनि मन्दिर परिसरमा उचित प्रयोग हुने बताए ।"
नयाँ वर्षमा पनि गाजा युद्ध रोकिँदैन : इजरायल,"गाजा (राससएएफपी) इजरायलले प्यालेस्टिनी विद्रोही समूह हमासविरुद्धको युद्ध सन् २०२४ मा पनि जारी रहने बताएको छ । इजरायली प्रधानमन्त्री बेन्यामिन नेतान्याहुले शनिबार हमासको अन्त्य र बन्धकलाई फिर्ता नगरेसम्म युद्ध धेरै महिनासम्म चल्ने चेतावनी दिएका हुन् ।इजराइली सेनाका प्रवक्ता डेनियल हगारीले नयाँ वर्षको सन्देशमा तीन लाख सेना रिजर्भमध्ये केहीलाई आगामी लामो लडाइँ का लागि युद्धबाट विश्राम दिइने बताए । सेनाले यो पूरा वर्ष थप कार्य र युद्धको आवश्यकतालाई बुझेर भावी योजना बनाउनुपर्छ, उनले भने । उनले अक्टोबर ७ मा हमासको आक्रमणबाट सुरु भएको द्वन्द्व अझ बढेको दाबी गरे । हामीले हाल गाजामा सेना परिचालन र रिजर्भ प्रणालीको योजनालाई पनि अनुकूल बनाउँदै छौं, केही रिजर्भका सेना यसै साता उनीहरूको परिवार र रोजगारीमा फर्किनेछन्, प्रवक्ता हगारीले भने, यसबाट अर्थतन्त्रको बोझलाई उल्लेखनीय रूपमा कम गर्नेछ र उनीहरूलाई अर्को वर्षमा आगामी गतिविधिहरूका लागि शक्ति जम्मा गर्न सहयोग पुग्नेछ, लडाइँ जारी रहनेछ र उनीहरूको आवश्यकता अझै हुनेछ ।स्वास्थ्य मन्त्रालयका अधिकारीहरूका अनुसार हमास शासित गाजामा पुनः गोलाबारी हुँदा कम्तीमा २४ जनाको मृत्यु भएको छ । संयुक्त राष्ट्रसंघका अनुसार गाजापट्टीमा ८५ प्रतिशत जनसंख्या विस्थापित भएको छ । घेरामा परेको गाजापट्टीमा स्थानीय २० वर्षीय हमदान अबु अरबले सन् २०२४ राम्रो हुने आशा व्यक्त गरे । हामी वर्षको अन्तिम दिन बाहिर जान्थ्यौं र आफ्नो समयको आनन्द लिन्थ्यौं तर यो नयाँ वर्षको पूर्वसन्ध्यामा क्षेप्यास्त्र र मानिसहरूको अवशेषहरू मात्र छन्, अबु अरबले भने । इजरायलले गाजामा लगातार आक्रमणमा दुई दर्जन व्यक्ति मारिएको र हमासले आधा रातमा रकेट आक्रमण गरेको पनि जनाएको छ । हमासले वर्षको सुरुआत इजरायलमा रकेट आक्रमण गर्दै यसलाई नागरिकहरूको नरसंहारको प्रतिक्रिया भनेको छ । इजरायलले हमासलाई ध्वस्त पार्ने भन्दै कडा आक्रमण गर्दै आएको छ । यसले गाजाको विशाल क्षेत्रलाई भग्नावशेषमा परिणत गरेको छ । इजरायली आक्रमणमा अधिकांश महिला तथा बालबालिकासहित कम्तीमा २१ हजार ८ सय २२ जना मारिएका छन् । इजरायली सेनाका अनुसार गाजाभित्र हमासविरुद्धको युद्धमा उसका १ सय ७२ सैनिक मारिएका छन् ।युद्धको सुरुआतमा इजरायलले घेराबन्दी गरेपछि गाजावासीहरूले खाद्यान्न, पानी, इन्धन र औषधिको चरम अभावको सामना गर्नु परिरहेको छ । संयुक्त राष्ट्रसंघका महासचिव एन्टोनियो गुटेरेसले प्यालेस्टिनी नागरिकको महामानवीय पीडा र सामूहिक सजाय को निन्दा गरेका छन् । त्यस्तै विश्व स्वास्थ्य संगठनले भोक र संक्रामक रोगको चेतावनी दिएको छ ।"
जापानमा ७६ म्याग्निच्युडको भूकम्प,"टोक्यो (एजेन्सी) जापानमा सोमबार ७६ म्याग्निच्युडको शक्तिशाली भूकम्प गएको छ । जापानको तटीय क्षेत्र नोटोमा ७६ म्याग्निच्युडको भूकम्प गएको जापानी समाचार संस्था क्योदोले जनाएको छ । अन्तर्राष्ट्रिय सञ्चारमाध्यमहरूका अनुसार यिसिकावा क्षेत्रमा भूकम्पका कारण केही घरसमेत भत्किएका छन् । भूकम्पबाट मानवीय क्षतिको जानकारी सार्वजनिक भएको छैन ।क्योदोका अनुसार मध्य टोकियोमा समेत घरहरू हल्लिएका थिए । जापानको मौसम विभागका अनुसार वाजिमा बन्दरगाहमा १२ मिटरसम्म सुनामी आएको छ । बीबीसीका अनुसार नोटोमा ७६ म्याग्निच्युडको भूकम्प आएको पहिलो पटक हो । अधिकारीहरूले यामागाता, निगाता, तोयोमा, फुकुई, ह्योगो प्रिकेक्चरका तटीय क्षेत्रमा सुनामी आउन सक्ने चेतावनी दिएका छन् । त्यस्तै भूकम्पका कारण केही ठाउँमा आगलागीसमेत भएको छ भने केही क्षेत्रमा बिजुलीको लाइनसमेत अवरुद्ध भएको छ । इसिकावा प्रिफेक्चरमा ३२ हजारभन्दा बढी घरमा बिजुली काटिएको छ । प्रधानमन्त्री फुमियो किसिदाले सुनामी आउन सक्ने सम्भावित क्षेत्रका नागरिकलाई तत्काल सुरक्षित स्थानमा सार्न निर्देशन दिएका छन् । जापानमा सिन्दो ७ को भूकम्प पछिल्लो पटक सन् २०१८ मा होक्काइदोमा गएको थियो ।"
सरकारले अर्थतन्त्र सुध्रियो भनिरहँदा माग र उत्पादन नबढेको तथ्यांक सार्वजनिक,निर्माण व्यवसाय क्षेत्रका उद्योगी व्यवसायीले सर्वेक्षणमा दिएको प्रतिक्रियाअनुसार यस क्षेत्रको समग्र माग अघिल्लो वर्षको तुलनामा थप १६२० प्रतिशतले घटेको छ । अघिल्लो वर्ष सोही अवधिमा यो ४३४३ प्रतिशतले घटेको थियो । आर्थिक वर्ष ०७८७९ को तुलनामा ०८०८१ मा यस क्षेत्रको समग्र मागमा कुल ५२५९ प्रतिशतले संकुचन आएको पाइएको छ । यस क्षेत्रका उद्योगहरूको कारोबार रकम अघिल्लो वर्ष ४३७१ प्रतिशतले घटेकामा चालु आर्थिक वर्षको सोही अवधिमा थप २०८० प्रतिशतले घटेको सर्वेक्षणले देखाएको छ । गत आर्थिक वर्षको तुलनामा चालु आर्थिक वर्षको पहिलो त्रैमासमा यस क्षेत्रको समग्र कारोबार रकममा कुल ५५४२ प्रतिशतले संकुचन आएको देखिएको छ । यस्तै यस क्षेत्रका उद्योगहरूमा ३३३३ प्रतिशतले लगानी स्थगित गरेको जनाएका छन् भने गत वर्ष ५३८५ प्रतिशत उद्योगी व्यवसायीले आफ्नो लगानी विस्तारको योजना स्थगन गरेका थिए । गत वर्षको पहिलो त्रैमासमा उपभोग्य वस्तु (एफएमसीजी) क्षेत्रको माग २५० प्रतिशतले बढेको थियो । तर यस वर्ष १७७० प्रतिशतले गिरावट आएको परिसंघले जनाएको छ । यो क्षेत्र गतको कारोबार गत वर्ष सकारात्मक रहे पनि यो वर्ष नकारात्मक देखिएको परिसंघले बताएको छ । गत आर्थिक वर्षको पहिलो त्रैमासको तुलनामा चालु आर्थिक वर्षको सोही अवधिमा उपभोग्य वस्तु क्षेत्रको समग्र मागमा कुल १५६४ प्रतिशतले संकुचन आएको देखिएको छ । सोही अवधिमा यस क्षेत्रको कारोबार रकममा अघिल्लो वर्ष १२२५ प्रतिशतले बढेकामा चालु आर्थिक वर्षको सोही अवधिमा १८५० प्रतिशतले घटेको देखिन्छ । सर्वेक्षणअनुसार गत आर्थिक वर्षको पहिलो त्रैमासमा ४१६७ प्रतिशत रहेको यस क्षेत्रका उद्योगी तथा व्यवसायीले आफ्नो लगानीको योजना स्थगन गरेका थिए । चालु आर्थिक वर्षको पहिलो त्रैमासमा यस क्षेत्रमा ५० प्रतिशत व्यवसायीहरूले आफ्ना लगानी योजना स्थगन गरेको बताएका छन् ।
किसानले कहिले पाउलान् लम्पी स्किनको क्षतिपूर्ति ?,"लुम्बिनीमा ९ हजार ६ सय १३, गण्डकीमा ३ हजार २ सय ४७ र मधेशमा ३ हजार ३ सय ७१ पशु मरेको विभागले जनाएको छ । लुम्बिनीमा १ लाख ९२ हजार १ सय २४, गण्डकीमा ६९ हजार ८ सय ४१ र मधेशमा १ लाख ३२ हजार ५ सय २५ पशु लम्पीबाट संक्रमित भएका थिए । महामारीकै रूपमा रोग फैलिँदा नियन्त्रणमा सरकार भने चुकेको जानकार बताउँछन् । धान रोपाइँकै मुखमा किसानका पशु मर्दा रोपाइँमा प्रत्यक्ष असर गरेको थियो । लम्पीकै कारण धान रोपाइँसमेत ढिलाइ भएको थियो । रोग नियन्त्रणमा प्रभावकारी भूमिका खेल्न नसकेको सरकारले किसानलाई राहत दिने विषयमा पनि आलटाल गरिरहेको छ । बिमा कम्पनीबाट क्षतिपूर्ति पाउन नसकेको किसानले सरकारी राहतको महसुस गर्न पाएका पनि छैनन् । राज्य किसानप्रति कहिल्यै जवाफदेही भएन, कृषक समूह महासंघ नेपालका संस्थापक अध्यक्ष उद्धव अधिकारीले भने । सरकारको गैरजिम्मेवारपूर्ण कामले किसान पेसाबाट पलायन भइरहेको अधिकारीको भनाइ छ । ससाना किसान असाध्यै पीडामा छन् । उनीहरूले सरकारबाट सहयोग पाउनेमा आशा मारिसकेका छन् । निरीह बनेका किसानको मनोबल बढाउन सरकारले राहत दिनैपर्छ । एउटा निकायले अर्कोलाई देखाएर पन्छिन मिल्दैन, उनले भने, किसानलाई राहत दिने सवालमा सबैले सकरात्मक भूमिका खेल्नु जरुरी छ । लम्पी रोगबाट पीडित बनेका किसानलाई राहत दिन कार्यविधिको मस्यौदा नबनेको पनि होइन । विभागले गत असोजमा लम्पी स्किन रोगको प्रकोपबाट प्रभावित किसानलाई राहत उपलब्ध गराउने मापदण्ड ०८० को मस्यौदा बनाएको थियो । मस्यौदा कृषि तथा पशुपन्छी विकास मन्त्रालयमार्फत थप रायका लागि अर्थ र गृह मन्त्रालय पठाएको थियो । गृहबाट रायसुझाव आए पनि अर्थबाट आएको छैन । प्राविधिक र बजेटको विषय भएकाले दुई मन्त्रालयमा रायसुझावका लागि पठाएका हौं, कृषि मन्त्रालयका सहप्रवक्ता तपेन्द्रप्रसाद बोहराले भने, गृहबाट सुझाव आए पनि अर्थबाट आएको छैन । सानो बाछो र ठूला गाईको हकमा ५ हजारदेखि २० हजार रुपैयाँसम्म राहत दिने छलफल भएको कृषि मन्त्रालयले जनाएको छ । तर रकमबारे टुंगो लागिनसकेको बताइएको छ । अर्थबाट रायसल्लाह आएपछि कानुन मन्त्रालयमा पठाइन्छ । त्यसपछि मन्त्रिपरिषद्ले निर्णय गर्छ । नेपालमा पहिलो पटक ०७७ असारमा पशुहरूमा लम्पी स्किन रोग देखिएको थियो । ०७७ र ०७८ मा १६ जिल्लाका २९ पालिकामा फैलिएको रोगबाट २ वर्षमा ३ हजार ३ सय १ पशु संक्रमित भई १३ वटा पशु मरेको विभागकै तथ्यांकमा छ । तर सरकारी लापरबाहीका कारण अहिले ७७ वटै जिल्लामा यो रोग फैलिएको हो ।"
सातदिने तालिमपछि महिलाले चलाए सामूहिक उद्योग,"(लुम्बिनी) रूपन्देहीको तिलोत्तमा नगरपालिका६ पूर्व पहुनीकी ३७ वर्षीया सीता श्रीस अचेल साह्रै व्यस्त छन् । घरमै बसेर दुई सन्तानको हेरचाह गरिरहेकी उनले उद्यमी बन्ने हुटहुटी चलेपछि नयाँ कदम चालेकी हुन् । नगरपालिकाबाट महिलालाई उद्यमशील बनाउन तालिम दिने भन्ने थाहा पाएपछि तालिम लिन पुगेकी सीता उद्यमी बन्न पाएकी हुन् । एकहप्ते तालिम लिएकी हुँ, त्यहीं भेट भएका साथी मिलेर केही गर्ने चाहना राख्यौं, उनले भनिन्, पालिका र वडामा प्रस्ताव गरियो, सहयोग पाइदा उद्यमी भइयो । दुवै मृगौला फेल भएर बिरामी परेका श्रीमान्लाई आफ्नो मृगौला दिएर बचाएकी सीताले श्रीमान् र केटाकेटीका लागि केही गर्नुपर्ने भएकाले नयाँ काम आँटेको जनाइन् । स्थानीय ३६ वर्षीया बुद्धिमाया विक अरूका घरमा काम र मजदुरी गर्ने गरिरहेकी थिइन् । गाउँले दिदीबहिनीले तालिम भइरहेको खबर सुनाएपछि उनी पनि सहभागी भइन् । यसअघि उनी छोरालाई विद्यालय पठाएपछि उद्योगमा जान्थिन् । बिहान १० बजेदेखि साँझ ५ बजेसम्म उद्योगमै रहेर काम गर्ने उनलाई समय व्यवस्थापनसमेत राम्ररी भइरहेको महसुस भएको छ । स्थानीय महिलालाई सीप सिकाइ आत्मनिर्भर बनाउने तिलोत्तमा नगरपालिकाको योजनाअनुरूप तिलोत्तमा६ का ३१ जना महिलाले गत चैतमा सातदिने लुगा धुने सर्फ साथै सरसफाइका लागि घरमा प्रयोग हुने हार्पिक, ह्यान्ड वास, डिस वासलगायतका सामान बनाउन सिके । तालिममा सहभागीमध्ये ६ जनाले सल्लाह गरेर उद्योग नै सञ्चालन गर्ने निर्णय गरे । अहिले पूर्वपहुनीमा सञ्चालनमा रहेको उद्योगबाट सर्फलगायत वस्तु उत्पादन तथा बिक्री वितरण भइरहेको छ । ६ जनाको सञ्चालक समितिमा सुमा श्रीसले संयोजकत्व गरेकी छन् । उनी ४९ वर्षकी भइन् । ४ सन्तानलाई हुर्काएर बल्ल फुर्सद पाएँ, उनले भनिन् । हालसम्म १० लाख २७ हजार रुपैयाँ लगानी रहेको उद्योगमा नगरपालिकाले प्याकेजिङ मेसिन र तौल मेसिन उपलब्ध गराएको छ । वडा नम्बर ६ ले २ लाख ५० हजार नगद लगानी गरिदिएको वडाध्यक्ष गणेश पाठकले बताए । नेपालमै वडाले लगानी गरेर खुलेको यो पहिलो उद्योग भएको उनको दाबी छ । बजारीकरण तथा बिक्रीका लागि दिदीबहिनीसँग स्वयं बजार डुलेर सहजीकरण गर्नेछु, उनले भने, सुरुमा चिनाउन, प्रयोग गराउन समय लाग्ला, घरायसी प्रयोगको सामग्री बजारमा पुगेपछि बजार पाउँछ । घरमै बसेर समय बिताएका महिलालाई स्वरोजगार बनाउनुका साथै अन्य महिलाको प्रेरणाको स्रोत बन्ने मौकासमेत यसले दिएको उनको भनाइ छ ।समूहमा रहेका जमुना ज्ञवाली, भगवती थापा र गंगा श्रीसले मिलेर काम गर्न सके नमुना हुने विश्वास व्यक्त गरे । स्थानीय तहको सहयोगले आफूहरूले काम आँट्न सकेको र आगामी दिनमा उत्पादन क्षमता बढाई उपकरण थपेर व्यवसाय गर्ने उनीहरूले जनाए । बल्ल सुरु गरेका छौं, काम गर्दै जाँदा के हुन्छ थाहा छैन, उनीहरूले भने, हाम्रो प्रयास सफल हुने हो, दिन आउला, गर्दै जानेछौं । सबै जना बिहानी धन्दा सकेर उद्योग पुग्छन् । दिनभरि सामग्री बनाउने र बिक्री गर्ने गरेपछि साँझ ५ बजे छुट्टिन्छन् । यसरी हरेक दिन केमिकल प्रयोग गरेर काम गर्दा स्वास्थ्य समस्यासमेत आउन सक्ने डर भए पनि केही नगरी बस्न नहुने मनसायले आँटेको उनीहरूले बताए । तीन महिनायता सामग्री उत्पादन सुरु गरेर बल्ल प्रचारप्रसार गरिरहेकाले बिक्री भने धेरै हुन नपाएको अध्यक्ष श्रीसले जनाइन् । बजार क्षेत्रसहित गाउँबस्तीमा पनि चिनजानका व्यक्ति सबैलाई हाम्रा सामानको प्रचार गरिदिन भनिरहेका छौं, केही दिनमै व्यापार बढ्ने अनुमानले उत्पादन गरिरहेका छौं, उनले भनिन् । महिला उद्यमशीलता सृजनामा नगरपालिका पहिलादेखि नै लागिपरेको र सरफ उद्योग एवं हस्तकलाका उद्योग स्थापना हुने क्रमसमेत बढेको तिलोत्तमा नरपालिकाकी उपप्रमुख जागेश्वरदेवी चौधरीले बताइन् । यसरी नै उद्यमशीलता बढ्दै जाँदा समुन्नत तिलोत्तमाको सपनासमेत साकार हुने उनको भनाइ छ । उद्यमीको नगरका रूपमा विकास गर्न नगरपालिकाले योजनाबद्ध काम बढाएको नगर प्रमुख रामकृष्ण खाणले जनाए । एक वडा एक उद्यमशीलता प्रवर्द्धन, एक उद्योगको अवधारणा छ, उनले भने, सोहीअनुसार सबै वडाध्यक्षलाई समेत यसमा सहभागिताका लागि आग्रह गरेका छौं ।"
'अटोमोबाइल्स व्यवसाय इतिहासकै कठिन परिस्थितिमा गुज्रिरहेको छ,"अध्यक्ष भएमा साना र ठूला व्यवसायीबीचको दूरी मेटाउने प्रतिबद्धता गर्नुभएको थियो ? यो कतिको कार्यान्वयनमा आयो ?साना र ठूलो व्यवसायीबीचको दूरी मेटाउने भनेर मैले चुनावमा प्रतिबद्धता गरेको थिएँ । तर त्यो प्रतिबद्धता पूरा गर्न सकिनँ । अहिले त ठूला व्यवसायी पनि साना व्यवसायी भइसके । दुई वर्षको परिस्थितिले सबै व्यापारी समान बनाइसक्यो । साना व्यवसायीको अवस्था झनै जटिल भएको छ । ठूला व्यवसायीको अवस्था कम जटिल छ भन्न खोजेको होइन । आयातकर्तालाई पनि उत्तिकै पीडा छ । हजारौं गाडी भन्सारमा छन्, अर्बौंको नोक्सान बेहोरिरहेका छौं । एकपछि अर्को गरी अटोमोबाइल व्यवसायविरुद्धका नीति आइरहे । अध्यक्ष भइसकेपछि चालु पुँजी कर्जा, आयात प्रतिबन्ध, फाइनान्सलगायत विभिन्न समस्या आए । यसै विषयमा लबिइङ गर्दा मैले गरेका प्रतिबद्धता कार्यान्वयनमा चुकें । साना व्यवसायीतिर ध्यान दिन सकिएन । भन्सार मूल्यांकनमा स्पेयर पार्ट्सका व्यवसायी मर्कामा छन् । यसमा समाधानको केही प्रयास गरें । व्यवसायीले पहिलाको तुलनामा राहत पाए पनि अझै समाधान हुन सकेको छैन ।"
बक्यौता तिरेसँगै हिमाल आइरनमा बिजुली जोडियो,"काठमाडौं) बारापर्सा औद्योगिक करिडोरअन्तर्गत परवानीपुरमा सञ्चालनमा रहेको हिमाल आइरन एन्ड स्टिलले डेडिकेटेड तथा ट्रंकलाइनबाट विद्युत् खपत गरेबापत गरिएको छुट बिलको बक्यौता रकम तिरेको छ । हिमाल आइरनले सोमबार पहिलो किस्ताबापत २७ लाख १० हजार रुपैयाँ बुझाएको नेपाल विद्युत् प्राधिकरण, वितरण तथा ग्राहक सेवा निर्देशनालयका उपकार्यकारी निर्देशक मनोज सिलवालले बताए । हिमालको ८ करोड १२ लाख रुपैयाँ बक्यौता छ । उद्योगले बक्यौताको पहिलो किस्ता बुझाएपछि सोमबार राति सवा ९ बजे विद्युत् लाइन जोडिएको उनले जनाए । प्राधिकरणले उद्योगको लाइन गत शुक्रबार बिजुली काटेको थियो । उद्योगले ३६ किस्तामा बक्यौता रकम तिर्ने जनाएको छ ।ऊर्जा, जलस्रोत तथा सिँचाइमन्त्री शक्तिबहादुर बस्नेतको अध्यक्षतामा सोमबार साँझ बसेको प्राधिकरण सञ्चालक समिति (बोर्ड) बैठकले बक्यौता रकम भुक्तानी गर्न किस्ताबन्दीको व्यवस्थालाई बढाएको हो । प्राधिकरणले डेडिकेटेड तथा ट्रंकलाइनबाट बिजुली उपभोग गर्नेलाई छुट बिलिङ गरिएको विद्युत् खपतको महसुल बढीमा ६० किस्तासम्म तिर्न सक्ने व्यवस्था गरेको छ । जति महिनाको छुट बिल जारी गरिएको हो, त्यति नै महिनाको वा बढीमा ६० महिनाको किस्ताबन्दीको सुविधा दिने विशेष व्यवस्था बोर्डबाट गरिएको प्राधिकरणका कार्यकारी निर्देशक कुलमान घिसिङले जनाए । विगतमा लोडसेडिङका बेला प्राधिकरणको विद्युत् प्रणालीमा निरन्तर विद्युत आपूर्ति हुने डेडिकेटेड फिडर र ट्रंकलाइन (एक सबस्टेसनबाट अर्को सबस्टेसन जोड्ने लाइन) बाट विद्युत् आपूर्ति लिने औद्योगिक, व्यापारिक र गैरव्यापारिक वर्गका ग्राहकलाई प्रिमियमसहितको विद्युत् महसुल भुक्तानीका लागि पटक पटक ताकेता एवम् सार्वजनिक सूचनामार्फत अनुरोध गरिएको थियो । उक्त अनुरोधलाई बेवास्ता गर्दै महसुल बुझाउन अस्वीकार गरेपछि नेपाल विद्युत् प्राधिकरणले विद्युत् वितरण विनियमावली, ०७८ विनियम ३१ तथा विद्युत् महसुल संकलन विनियमावली, ०७८ को विनियम १० बमोजिम ०८० पुस ६ बाट बिजुली लाइन विच्छेद गर्न सुरु गरेको थियो । आम सर्वसाधारण उपभोक्ताले विगतमा दैनिक रूपमा १७१८ घण्टासम्मको लोडसेडिङ बेहोरिरहेका बेला २३९ औद्योगिक, व्यापारिक र गैरव्यापारिक ग्राहकले डेडिकेटेड फिडर तथा ट्रंकलाइनमार्फत २० घण्टाभन्दा बढी उपभोग गरिरहेका थिए । २३९ ग्राहकमध्ये १७८ उपभोक्ताले डेडिकेटेड तथा ट्रंक लाइनबापतको प्रिमियमसहितको विद्युत् महसुल समयमै प्राधिकरणलाई भुक्तानी गरिसकेका छन् । डेडिकेटेड तथा ट्रंकलाइनबाट विद्युत् उपभोग गरेका ६१ उपभोक्ताको ०८० मंसिर मसान्तसम्म कुल बक्यौता रकम २२ अर्ब २४ करोड रुपैयाँ छ । यसमध्ये ५ करोड रुपैयाँभन्दा बढी बक्यौता रहेका २३ उद्योगको विद्युत् लाइन काटिएको छ । बक्यौता रहेका अन्य उद्योगको लाइन क्रमशः विच्छेद गर्दै जाने रणनीति प्राधिकरणको छ ।"
अर्थ संक्षेप,"'हुन्डाई न्यु इयर डिलाइट २०२४ अफरकाठमाडौं (कास) हुन्डाई अटोमोबाइल्सको आधिकारिक विक्रेता लक्ष्मी इन्टरकन्टिनेन्टलले नयाँ वर्षलाई दृष्टिगत गरी हुन्डाई न्यु इयर डिलाइट २०२४ अफर ल्याएको छ । यो अफर सोमबारदेखि नेपालभरिका सबै सोरुममा लागू भइसकेको हो । यस योजनाअन्तर्गत ग्राहकले ५ लाख रुपैयाँसम्मको आकर्षक नगद छुट, विद्युतीय गाडीको खरिद गर्दा प्रोत्साहनस्वरूप ५० हजारसम्मको गोग्रिन बोनसका साथै गाडीको मोडल इयरका आधारमा पाँच लाख रुपैयाँसम्म छुट पाइने कम्पनीले जनाएको छ । गाडी किन्दा एक वर्षसम्मको निःशुल्क बिमा तथा सवारी करका साथै तुरुन्तै मूल्यांकन तथा एक्सचेन्ज सुविधा पाइने कम्पनीले बताएको छ । सबै हुन्डाई पेट्रोल तथा डिजेलका गाडीमा ३ वर्ष वारेन्टी, ६ वर्षको फ्रि सर्भिसिङ र विद्युतीय गाडीको ब्याट्रीमा ८ वर्ष र मोटरमा २ वर्ष वारेन्टी उपलब्ध हुनेछ । सामसङले ५ वटा मोबाइल फोनको मूल्य घटायो काठमाडौं (कास) सामसङले नयाँ वर्ष अवसरमा सर्वाधिक बिक्रीको सूचीमा रहेका ५ प्रकारका मोबाइलको मूल्य घटाएको छ । सामसङले ग्यालेक्सी ए३४ ५जी, ग्यालेक्सी ए०४ एस, ग्यालेक्सी ए०४, ग्यालेक्सी एम१४ ५ जी र ग्यालेक्सी एम०४ को मूल्य घटाएको हो । सामसङले उल्लिखित हरेक फोनको मूल्य २ हजार रुपैयाँले घटाएको हो । ग्यालेक्सी ए३४ ५जीको मूल्य ४३ हजार ९ सय ९९, ग्यालेक्सी ए०४ एसको मूल्य १९ हजार ९ सय ९९, ग्यालेक्सी ए०४ को मूल्य १४ हजार ९ सय ९९, ग्यालेक्सी एम १४ ५ जीको मूल्य १२ हजार ९ सय ९९ र ग्यालेक्सी एम०४ को मूल्य १५ हजार ९ सय ९९ कायम गरेको छ ।प्रधानमन्त्री दैवी प्रकोप कोषमा सुनचाँदी महासंघको सहयोग काठमाडौं (कास) नेपाल सुनचाँदी व्यवसायी महासंघले जाजरकोट र रुकुमका भूकम्प प्रभावितका लागि प्रधानमन्त्री दैवी प्रकोप उद्धार कोषमा ५ लाख ५५ हजार ५ सय ५५ रुपैयाँ सहयोग गरेको छ । महासंघका अध्यक्ष माणिकरत्न शाक्यको नेतृत्वमा गएको प्रतिनिधिमण्डलले सोमबार प्रधानमन्त्री पुष्पकमल दाहाललाई सहयोगको चेक हस्तान्तरण गरे । महासंघले आफ्नो सामाजिक उत्तरदायित्वअन्तर्गत उक्त सहयोग रकम उपलब्ध गराएको अध्यक्ष शाक्यले बताए । वीर अस्पतालमा ॅइडियुरोम सेवा काठमाडौं (कास) वीर अस्पतालको सीमित क्षेत्रमा मात्र उपलब्ध इडियुरोम सेवा थप क्षेत्रमा विस्तार भएको छ । इडियुरोममा आबद्ध विश्वविद्यालय, वैज्ञानिक अनुसन्धान संस्था तथा विद्यार्थी वीर अस्पतालमा पुग्दा इन्टरनेटमा सजिलै पहुँच हुने भएको हो । अस्पतालका डाक्टर तथा अनुसन्धानकर्ता इडियुरोम जोडिएको नेपालको अर्को शैक्षिक तथा चिकित्साशास्त्र अध्ययन हुने संस्था साथै देशबाहिरका विश्वविद्यालयमा पुग्दा निःशुल्क रूपमा इन्टरनेटमा पहुँच हुने भएको छ । विश्वविद्यालय, वैज्ञानिक अनुसन्धान सम्बन्धित संस्था तथा उच्च शिक्षामा संलग्न शिक्षक तथा विद्यार्थीबीच एक शैक्षिक संस्थाबाट अर्को शैक्षिक संस्थामा पुग्दा आफ्नै शैक्षिक संस्थाको युजरनेम र पासवर्डबाट इन्टरनेटको पहुँच हुने इडियुरोम सेवा हाल सय देशका विश्वविद्यालय तथा अन्य शैक्षिक संस्थामा सञ्चालनमा छ । यस सेवालाई नेपालमा विस्तार र प्रवर्द्धन गर्ने काम नेपाल रिसर्च एन्ड एजुकेसन नेटवर्कले निःशुल्क रूपमा गर्दै आएको छ ।"
पूर्वाधारमन्त्री ज्वाला र श्रममन्त्री भण्डारीमाथि छानबिन गर्न संसदीय समितिको निर्देशन,"(काठमाडौं)कोरिया भाषा परीक्षाको विषयलाई लिएर ललितपुरको बालकुमारीमा दुई युवाको ज्यान जाने गरी भएको घटनामा भौतिक पूर्वाधार तथा यातायातमन्त्री प्रकाश ज्वाला र श्रम, रोजगार तथा सामाजिक सुरक्षामन्त्री शरतसिंह भण्डारीमाथि छानबिन गर्न संसदीय समितिले सरकारलाई निर्देशन दिएको छ । घटना भएका बेला प्रदर्शनस्थलमा पुगेका भौतिकमन्त्री ज्वाला र ईपीएससँग प्रत्यक्ष सरोकार राख्ने श्रममन्त्री भण्डारीमाथि छानबिन गर्न संसद्को राज्य व्यवस्था समितिले सरकारलाई निर्देशन दिएको हो । उपप्रधान तथा गृहमन्त्री नारायणकाजी श्रेष्ठ, नेपाल प्रहरीका महानिरीक्षक बसन्त कुँवर र राष्ट्रिय अनुसन्धान विभागका प्रमुख हुतराज थापाले शुक्रबार बालकुमारीमा युवाहरूले प्रदर्शन गरिरहेको स्थानमा मन्त्री ज्वालाको सवारी हुँदा परिस्थिति हिंसात्मक भएको भनेपछि समितिले उक्त निर्देशन दिएको हो । त्यस्तै, श्रममन्त्री भण्डारीले लामो समयदेखिको ईपीएसको समस्या समाधान गर्नमा कुनै चासो नराखेर गैरजिम्मेवारी देखाएको भन्दै उनीमाथि पनि छानबिन गर्न सरकारलाई समितिले निर्देशन दिएको छ । समितिका सभापति रामहरि खतिवडाले भने, उक्त घटनामा श्रम, रोजगार तथा सामाजिक सुरक्षा र भौतिक पूर्वाधार तथा यातायातमन्त्री तथा मन्त्रालयको भूमिकाबारे पनि छानबिन गर्न निर्देशन दिएका छौं । उपप्रधान तथा गृहमन्त्री श्रेष्ठ, नेपाल प्रहरी, सशस्त्र प्रहरी र राष्ट्रिय अनुसन्धान विभागका प्रमुखहरूसँग घटनाबारे छलफल गरेपछि समितिले प्रदर्शनमा प्रहरीको बल प्रयोगबाट मृत्यु भएका वीरेन्द्र शाह र सुजन रावतका परिवारलाई थप राहत दिन र रोजगारीको व्यवस्था सरकारलाई निर्देशन गरेको छ । घटनासँग सम्बन्धित साना दर्जाका प्रहरी तथा कर्मचारीलाई मात्र निलम्बन र सरुवा गरी समस्याको समाधान नगर्न र काम गर्नेको मनोबल नगिर्ने गरी न्यायोचित समाधान गर्न समितिले भनेको छ । बैठकको सुरुमै प्रहरी महानिरीक्षक कुँवरले प्रदर्शनस्थलमा मन्त्री ज्वालाको उपस्थितिले गोली चलाउनुपर्ने अवस्था आएको बताएका थिए । बालकुमारीको ओभरब्रिज बाट कोटेश्वर र सातदोबाटो जाने सवारीसाधनमा रोक लगाएको क्रममा मन्त्री ज्वालाको गाडी पुगेको उनले जानकारी दिए । मन्त्रीका पीएसओले समस्याका बारेमा रुट क्लियर छ कि छैन भन्ने समन्वय भएन । भीडमा आएर गाडी रोकियो । मन्त्रीज्यू झर्नुभयो भन्ने भयो । भिडियोमा सामान्य विवाद भएको देखिन्छ, उनले भने, बिहान प्रहरीले लगातार माइकिङ गर्दै, लाठीचार्ज गर्दै नियन्त्रण गरेको अवस्था छ । भीड तितरबितर भएको अवस्था छ । मन्त्रीको गाडी आएपछि अवस्था बिग्रेको हो । त्यो गाडी त्यहाँ नआएको भए यो घटना हुने थिएन । उपत्यकामा नै मन्त्रीको सुरक्षामा कमजोरी नहोस् भनेर प्रहरीले बल प्रयोग गर्दा दुई जना युवाको ज्यान जाने घटना भएको उनको भनाइ थियो । सशस्त्र प्रहरी महानिरीक्षक राजु अर्यालले उक्त घटनामा पहिला अदालतको आदेश के थियो, ईपीएस कार्यालयको कदम के थियो भन्ने पनि हेर्नुपर्ने बताए । प्रदर्शन भइरहेको ठाउँमा मन्त्रीको सवारी हुँदा समस्या आएको हो कि भन्ने उनको भनाइ थियो । उपप्रधान तथा गृहमन्त्री श्रेष्ठले देशमा बेरोजगार युवा हुनु, ईपीएस परीक्षा विवाद र भौतिक पूर्वाधार तथा यातायातमन्त्रीको तनावग्रस्त क्षेत्रमा उपस्थितिले उक्त घटना भएको बताए । भाषा परीक्षालाई लिएर उच्च अदालत पाटनले दिएको आदेशलाई ईपीएस शाखाबाट परम्परागत व्याख्या गरिनु पनि घटनाको कारक रहेको उनको भनाइ थियो । प्रदर्शन हुने भएपछि शुक्रबार बिहान गृह मन्त्रालयको शान्ति सुरक्षा महाशाखा प्रमुखले ईपीएस शाखा प्रमुखलाई बोलाएर कसरी हल गर्ने भनेर सोध्नुभएको छ । त्यहाँको प्रमुखले केही हुँदैन, ३ बजेसम्म बस्छन्, जान्छन् भनेर हलुका रूपमा बताउनुभएको थियो, उनले भने । मन्त्री ज्वाला पार्टी कार्यक्रमबाट उक्त ठाउँ भएर सिंहदरबार आउने क्रममा विवाद भएको श्रेष्ठले जानकारी दिए । आन्दोलनकारीलाई अराजक हुन नदिन प्रहरीले काम गरिरहेको अवस्थामा मन्त्री ज्वाला गाडीबाहिर आएर सवालजवाफ गर्दा समस्या भएको प्रारम्भिक रूपमा देखिएको उनको भनाइ थियो । सांसद दिलेन्द्रप्रसाद बडूले प्रदर्शनकारीमाथि त्यस्तो बल प्रयोग कसरी हुन गयो भन्ने प्रमुख प्रश्न भएको बताएका थिए । एमाले सांसद राजेन्द्र राईले भने गृहमन्त्रीको राजीनामा मागेका थिए । विदेश जान्छु भन्दा गोली हान्नु सही नभएको भन्दै उनले मुलुक चलाउन नसक्ने भए पदबाट राजीनामा गर्नुपर्ने माग राखे । कांग्रेस सांसद सरिता प्रसाईंले मुलुकको खुफिया एजेन्सीलाई उक्त प्रदर्शनबारे थाहा थियो कि थिएन भन्ने प्रश्न गरिन् । मन्त्रीले त्यो बाटो किन प्रयोग गरेको हो भन्ने उनको प्रश्न थियो । कांग्रेसकै सांसद अजय चौरसियाले प्रश्न गरे, अदालतले पनि बुद्धि पुर्याएको भए यो अवस्था सिर्जना हुने थिएन । यस्तो अवस्थामा सरकारको दृष्टि किन पुगेन ? श्रम मन्त्रालयले यसमा किन ध्यान पुर्याएन ? उनले त्यो प्रदर्शनमा अरू तत्त्वको घुसपैठ थियो कि थिएन भनेर छानबिन गर्नुपर्ने माग गरे । देशभित्र अन्योल सिर्जना गर्ने र लोकतन्त्रलाई धरापमा पार्ने तत्त्वलाई नियन्त्रण गर्ने काममा लाग्नुपर्ने उनको भनाइ थियो । सांसद चित्रबहादुर केसीले थपे, यो सरकार बन्दादेखि आन्दोलन भइरहेको थियो । धमिलिएको पानीमा माछा मार्ने काम अस्तिको घटनामा भएको हुन सक्छ । एमाले सांसद रघुजी पन्तले नैतिकताका आधारमा गृहमन्त्रीले राजीनामा गर्नुपर्ने सुझाए । घटनामा गृह प्रशासन चुकेको भन्दै उनले थपे, जनताको आक्रोशबाट बच्नका लागि तलका कर्मचारीलाई बलिको बोका बनाउन पाइँदैन । उक्त घटना हुनुको जिम्मेवार श्रममन्त्री भण्डारी पनि रहेको उनको भनाइ थियो । सांसद कृष्णगोपाल श्रेष्ठले पनि नैतिकताका आधारमा गृहमन्त्रीले राजीनामा दिनुपर्ने माग गरे । रास्वपा सांसद रवि लामिछानेले गृह प्रशासनले देशमा रोजगारी नपाउँदा विदेशमा गएर परिवार पाल्छु भन्ने युवाको हत्या गरेको बताए । सीडीओको आदेशबिना गोली चलाउनेलाई हिरासतमा लिनुपर्ने र गृहमन्त्री श्रेष्ठले नैतिकताका आधारमा पदबाट राजीनामा गर्नुपर्ने उनले माग गरे । कांग्रेस महामन्त्रीसमेत रहेका सांसद गगन थापाले मन्त्री ज्वालाको कमजोरीले दुई युवाको ज्यान गएको बताए । उक्त घटनाको प्रतिक्रियाबाट थप अराजकता सिर्जना हुने वातावरण कसैले पनि बनाउन नहुने उनको भनाइ थियो । सांसदहरूले उठाएका प्रश्नको जवाफमा गृहमन्त्री श्रेष्ठले घटनाको अनुसन्धान गम्भीर रूपमा गरिने र दोषी ठहरिनेलाई कारबाही गरिने बताए । घटना भएकै दिन यो घटना सामान्य होइन छानबिन गर्नुपर्छ भनेर पहिलो सन्देश समिति बनाएर दिएका हौं । यो सम्बन्धित सबै सेरोफेरोमा समितिले छानबिन गर्नेछ । विभिन्न पक्ष दोषी हुन सक्छन् भन्ने छ । जो जो दोषी देखिन्छ, कारबाही गरिनेछ । प्रतिवेदन कार्यान्वयनमा ल्याइनेछ, उनले भने । ललितपुर जिल्ला सुरक्षा परिषद्को आदेशबिना गोली चलेको र सीडीओ रुद्रप्रसाद पण्डितले पनि स्पष्ट भाषामा सबैका सामु गोली नचलाउनू भनेर निर्देशन दिएको तर गोली चलेको श्रेष्ठको भनाइ थियो ।"
मृतकका परिवारसँग ४ बुँदे सहमति,"(काठमाडौं)कोरिया भाषा परीक्षामा सहभागिताको विषयलाई लिएर उत्पन्न विवादपछि भएको प्रदर्शनमा प्रहरीको बल प्रयोगबाट मारिएका दैलेखका सुजन रावत र अछामका वीरेन्द्र शाहको परिवारका एकएक जनालाई सरकारले रोजगारी दिने भएको छ । गृह मन्त्रालय र पीडित पक्षबीच सोमबार ४ बुँदे सहमति भएको छ । यो सहमतिसँगै पीडित पक्ष दुवै मृतकको शव बुझ्न तयार भएका छन् । घटनामा संलग्नलाई कारबाहीको दायरामा नल्याएसम्म शव नबुझ्ने अडान पीडित पक्षले लिएको थियो । उपप्रधान तथा गृहमन्त्री नारायणकाजी श्रेष्ठले सोमबार मृतकका आफन्तसँग भेटेर दोषीमाथि कारबाही गर्ने प्रतिबद्धता जनाएका थिए । त्यसपछि मृतकका परिवारसँगको छलफलपछि सरकारले एकएक जनालाई उपयुक्त खालको रोजगारी यथाशीघ्र उपलब्ध गराउने, सरकारले दिने राहत (१० लाख रुपैयाँ) का अतिरिक्त थप राहतका लागि आवश्यक सहजीकरण गर्ने, मृतकलाई सहिद घोषणा गर्न प्रधानमन्त्री तथा मन्त्रिपरिषद् कार्यालयलाई अनुरोध गर्ने सहमति भएको हो । त्यस्तै, पीडित पक्षले अस्पतालमा राखिएका मृतकको शव बुझ्ने र शव सम्बन्धित जिल्लामा पुर्याउन गृह मन्त्रालयले प्रबन्ध मिलाउने सहमतिमा उल्लेख छ । सहमतिपत्रमा गृहका तर्फबाट शान्ति सुरक्षा तथा अपराध नियन्त्रण शाखाका प्रमुख उपसचिव उमाकान्त अधिकारीले हस्ताक्षर गरेका छन् । मृतक शाहको परिवारबाट उनका बुबा टेकबहादुर शाह र रावतको परिवारका तर्फबाट मामा टेकबहादुर कटुवालले हस्ताक्षर गरेका छन् । प्रतिनिधिसभा सदस्यहरू अछाम१ का शेरबहादुर कुँवर, अछाम२ का पुष्पबहादुर शाह तथा दैलेख१ का अमरबहादुर थापा र दैलेख२ का दिक्पालकुमार शाही तथा समानुपातिक सांसद दीपाकुमारी शर्मा सहमतिको रोहवरमा बसेका छन् । सोमबार नै बसेको मन्त्रिपरिषद् बैठकले घटनाको सत्यतथ्य जाँचबुझ गर्न पूर्वन्यायाधीश शेखर पौडेलको संयोजकत्वमा नेपाल प्रहरीका पूर्वएआईजी अरुण बीसी र गृह मन्त्रालयका सहसचिव नारायणप्रसाद भट्टराई सम्मिलित तीन सदस्यीय जाँचबुझ आयोग गठन गरेको छ । जाँचबुझ आयोग ऐन २०२६ अनुसार गठित आयोगलाई एक महिनाभित्र प्रतिवेदन पेस गर्न समय तोकिएको छ । यसअघि घटनाको सत्यतथ्य छानबिन गर्न गृह मन्त्रालयले नेपाल प्रहरीका डीआईजी लालमणि आचार्यको संयोजकत्वमा तीन सदस्यीय समिति गठन गरेको थियो । सात दिनभित्र समितिलाई प्रतिवेदन बुझाउन समय तोकिएकामा उक्त समितिले प्रतिवेदन बुझाउन नपाउँदै सोमबार मन्त्रिपरिषद्ले घटनाको न्यायिक जाँचबुझ गर्न आयोग गठन गरेको हो । घटनामा मारिएका मृतकका परिवारलाई १०१० लाख रुपैयाँ दिने निर्णय सरकारले गरिसकेको छ । प्रदर्शनका क्रममा फिल्डमा शान्तिसुरक्षा व्यवस्थापनमा खटिएका नेपाल प्रहरीका डीएसपी उमेश लम्साल, भौतिक पूर्वाधार तथा यातायातमन्त्री प्रकाश ज्वालाका सुरक्षा गार्ड प्रहरी सहायक निरीक्षक बोधराज दनुवार र ईपीएस कोरिया शाखाका निर्देशक गुरुदत्त सुवेदीलाई निलम्बन गरिएको छ । त्यस्तै, प्रदर्शनलाई नियन्त्रणमा लिन उपयुक्त जिम्मेवारी पूरा नगरेको भन्दै ललितपुरका प्रमुख जिल्ला अधिकारी रुद्रप्रसाद पण्डित गृह मन्त्रालयमा र जिल्ला प्रहरी प्रमुख एसएसपी सिद्धिविक्रम शाहलाई जिम्मेवारीमुक्त गरी प्रहरी प्रधान कार्यालय तानिएको छ । पानीजहाजसम्बन्धी रोजगारीका लागि गत साउनमा लिइएको भाषा परीक्षामा सामेललाई पछिल्लो पटक खुलाइएको उत्पादनमूलक क्षेत्रको आवेदनबाट वञ्चित गरिएपछि शुक्रबार ग्वार्कोबालकुमारी सडक अवरुद्ध पारेर ठूलो संख्यामा युवा सरकारविरुद्ध प्रदर्शनमा उत्रिएका थिए । त्यस क्रममा बालकुमारी सडकमा मन्त्री प्रकाश ज्वाला झन्डावाला गाडीसहित पुगेका बेला प्रदर्शनकारीले घेरा हालेर आगजनी गरेका थिए । गाडी रोकेर टायरको हावा खुस्काइदिएपछि मन्त्री ज्वाला भनाभनमा उत्रिएका थिए । सेना र प्रहरीका सुरक्षा गार्डले मन्त्रीलाई सुरक्षित स्थानमा लगेपछि प्रदर्शनकारीले गाडी जलाइदिएका थिए । गाडी जलाउन खोजेपछि प्रहरीले गोली र लाठी प्रहार गर्दा दैलेखको महाबु६ का २३ वर्षीय रावत र अछाम चौरपाटी१ का शाह घाइते भएका थिए । रावतको ग्वार्कोस्थित किस्ट अस्पताल र शाहको पाटन अस्पतालमा उपचारका क्रममा निधन भएको थियो ।"
एपीएफ च्याम्पियन,"(हेटौंडा)सशस्त्र प्रहरीको एपीएफ क्लबले केशवलाल श्रेष्ठ स्मृति राष्ट्रिय महिला भलिबल प्रतियोगिताको उपाधि जितेको छ । सोमबार सम्पन्न फाइनलमा न्यु डायमन्ड भलिबल क्लबलाई ३१ को सेटमा पराजित गरेको एपीएफले उपाधिसहित २ लाख रुपैयाँ हात पारेको छ । एपीएफले १९२५, २५२०, २५१७, २५२३ को सेटमा हराएको हो ।उपविजेता न्यु डायमन्डले एक लाख पायो । सर्वोत्कृष्ट खेलाडी निरुता ठगुन्ना, उत्कृष्ट प्रशिक्षक विजय केसी र उत्कृष्ट सर्भर एपीएफका सरस्वती चौधरी हुँदा बाँकी विधागत उत्कृष्ट खेलाडीको पुरस्कार न्यु डायमण्डले प्राप्त गर्यो । उत्कृष्ट स्पाइकर जेनिशा विश्वकर्मा, ब्लकर सुमित्रा रेग्मी, डिफेन्डर सलिना श्रेष्ठ र सेटर प्रगति नाथ घोषित भए । सर्वोत्कृष्ट खेलाडीले १५ हजार र विधागत उत्कृष्टले ५ हजार रुपैयासहित ट्रफी प्राप्त गरे । ५ टोलीको सहभागिता रहेको प्रतियोगिता सिंगल राउन्ड रोबिनको आधारमा भएको थियो । एपीएफ ११ अंकसहित समूह विजेता र न्यु डायमन्ड १० अंकसहित उपविजेता हुँदै फाइनल पुगेका थिए । समूह चरणको अन्तिम खेलमा न्यु डायमन्डले त्रिभुवन आर्मी र एपीएफले नेपाल पुलिस क्लबलाई हराएका थिए । आर्मी र पुलिसले ५०५० हजार रुपैयाँ पाए । विजेतालाई हेटौंडा उपमहानगरपालिकाका मेयर मीनाकुमारी लामालगायतले पुरस्कृत गरे । मेयर लामाले खेलकुदले जिल्ला तथा नगरको नाम बाहिर चिनाउन मदत पुग्ने बताए । नगरले खेलकुदका यस्ता गतिविधिलाई प्राथमिकता दिँदै आवश्यक सहयोग गर्ने मेयर लामाको प्रतिबद्धता थियो । मकवानपुर जिल्ला खेलकुद विकास समितिले औद्योगिक शान्ति नेपाल संस्थासँगको सहकार्यमा हेटौंडामा आयोजना गरेको बृहत खेलकुद तथा व्यापार महोत्सवमा क्रममा जिल्ला भलिबल संघ मकवानपुर र केशवलाल श्रेष्ठ स्मृति प्रतिष्ठानले राष्ट्रिय महिला भलिबल प्रतियोगिता सम्पन्न गरेको हो ।"
बेसीसहर युथको फराकिलो जित,"लमजुङ (कास) सहजी खेलमैदानमा भइरहेको ३१ औं त्रिवेणी कप फुटबल प्रतियोगितामा सोमबार नेपाल पुलिस क्लबले चामे युवा समाज मनाङलाई २० ले पराजित गरेको छ । पहिलो हाफ गोलरहित बराबरी खेलेकामा चामेबाट विदेशी खेलाडी आइकिङ बुफोले दोस्रो हाफको दोस्रो मिनेटमा आत्मघाती गोल गरे । टाउकोले ब्याकपास दिन खोज्दा बल आफ्नै पोस्टमा पुगेको थियो । पुलिसका प्रवीण थापाले ३४ औं मिनेटमा अर्को गोल थपेका थिए ।दोस्रो खेलमा सुन्दरबजार फुटबल क्लबले लमजुङ मर्स्याङ्दी युवा क्लबलाई ३१ ले हरायो । सुन्दरबजारका एरोन थापाले दोस्रो हाफको १२, १५ र २९ औं मिनेटमा गोल गर्दै ह्याट्रिक पूरा गरेका थिए । उनी म्याद अफ द म्याच भए । मर्स्याङ्दीका विदेशी खेलाडी सेर्गे सङले इन्ज्युरी समयमा एक गोल फर्काए । दिनको तेस्रो खेलमा बेसीसहर युथ सोसाइटीले बेसीसहर नगरपालिकालाई ६१ को फराकिलो अन्तरले हरायो । युथ सोसाइटीको सुरेश कुमाल र कान्छा गुरुङले २२, विदेशी खेलाडी स्टेफन र आशिष चौधरीले ११ गोल गरेका थिए । नगरपालिका टिमबाट अशोक थापाले एक गोल फर्काए ।"

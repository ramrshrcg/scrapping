शीर्षक,विवरण
"६ हजारमा बन्दुक लाइसेन्स, ४ हजारमा नवीकरण","कसैले हतियार राख्न पाउने अनुमति लिनु भनेको बन्दुक बोकेर अरूलाई तर्साउने अनुमति पाउनु होइन, वरिष्ठ अधिवक्ता सतीशकृष्ण खरेल भन्छन्, सर्वोच्च परिसर र सिंहदरबार वरपर सरकारले शान्तिपूर्ण विरोध प्रदर्शन त निषेध गरेको छ, बन्दुक बोकेर जान कसरी पाइन्छ ? यो दण्डनीय कसुर हो । अनुमतिसहित लिएको हतियार भए पनि अदालतमा मुद्दा छिन्न जाँदा त्यो बोक्नु गैरकानुनी भएको खरेलले बताए । अदालतभित्रै प्रवेश गर्न खोजेकामा प्रसाईंको हतियारले चर्चा पाए पनि आफूलाई सुरक्षा खतरा भएको भन्दै हतियार कतिले लिएका छन् र तिनको अनुगमन कसरी भएको छ भन्ने प्रश्न अहिले गम्भीर भएको छ । हरेक नागरिकको सुरक्षा गर्ने जिम्मेवारी राज्यको भए पनि कुनै पनि व्यक्तिले चाहेमा र प्रमुख जिल्ला अधिकारीले मनासिव ठानेमा हतियार राख्न दिने कानुनी व्यवस्था प्रचलनमा छ । राजा महेन्द्रका पाला २०१९ मा जारी भएको हातहतियार तथा खरखजाना ऐन १० पटक संशोधन भए पनि व्यवस्था खासै परिवर्तन भएका छैनन् । कसैले व्यक्तिगत रूपमा हतियार राख्न इजाजत पाउने र नवीकरण गर्न पाउने सम्बन्धमा ऐनको दफा १० उपदफा (१) भन्छ, कुनै व्यक्तिले ऐनअन्तर्गत इजाजतपत्र तोकिएको दस्तुर, तोकिएको ढाँचाको दरखास्त प्रमुख जिल्ला अधिकारीछेउ दिनुपर्दछ ।उपदफा (२) भन्छ, कसैको दरखास्त दाखिल भएपछि प्रमुख जिल्ला अधिकारीले आवश्यक जाँचबुझ गरी हेर्दा दरखास्तमा लेखिएबमोजिम काम गर्न पाउने गरी इजाजत दिन मनासिब सम्झिएमा तोकिएबमोजिम सर्त बन्देज राखी दरखास्तवालालाई इजाजतपत्र दिन सक्नेछन् । त्यस्तै तोकिएबमोजिम दस्तुर लिएर इजाजतपत्र नवीकरण गर्न सकिने व्यवस्था कानुनमा छ । यसरी कसैले हतियार राख्ने र त्यसको इजाजतपत्र नवीकरण गर्न पाउने अधिकार प्रमुख जिल्ला अधिकारीको तजबिजमा राखिएको छ । ऐनअनुसार गृह मन्त्रालयले २०७८ भदौमा जारी गरेको नियमावलीअनुसार प्रशासनको अनुमति पाएको व्यक्तिले पिस्तोल, रिभल्भर, राइफल, मिनियचर राइफल, टोटावाला बन्दुक, भरुवा बन्दुक र हावादारी बन्दुक राख्न पाउँछ । पिस्तोल, रिभल्भर, राइफल जिल्लाभर लिएर हिँड्ने इजाजतपत्रको शुल्क ५ हजार छ भने देशभरका लागि ६ हजार तोकिएको छ । त्यस्तै जिल्लाभरका लागि ३ हजार र देशभरका लागि ४ हजारमा नवीकरण हुने व्यवस्था छ । मिनियचर राइफल, टोटावाला बन्दुक, भरुवा बन्दुक र हावादारी बन्दुक जिल्लाभर लिएर हिँड्न चार हजार र देशभर बोकेर हिँड्न पाँच हजार शुल्क तोकिएको छ । त्यस्तै जिल्लाका लागि दुई हजार र देशभरका लागि तीन हजारमा नवीकरण हुने व्यवस्था छ । आफूनिकट नेता प्रधानमन्त्री, गृहमन्त्री भएका बेला अथवा प्रमुख जिल्ला अधिकारीलाई प्रभावित पारेर जोसकुैले पनि हतियार लिएर हिँड्न सक्ने भएकाले हतियारको दुरुपयोग हुने जोखिम बढेको छ । मेडिकल व्यवसायी दुर्गा प्रसाईंले पनि २०७५ असार २१ मा झापा जिल्ला प्रशासनबाट बन्दुकको इजाजतपत्र लिएका थिए । उक्त समयमा केपी शर्मा ओली प्रधानमन्त्री थिए भने ओलीलाई हजुरबा भन्दै उनका बैठक कोठादेखि पार्टीका कार्यक्रममा हिँड्थे । इजाजतपत्रअनुसार ५ वर्षदेखि प्रसाईं हतियारधारीलाई लिएर सर्वत्र डुल्दै आएको देखिन्छ । झापा प्रशासनले २०७५ मा प्रसाईंलाई हतियार राख्न दिएको अनुमति र २०७९ पुस ७ गते गरिएको नवीकरणका विषयमा गृह मन्त्रालयका एक सहसचिवले नै असन्तुष्टि व्यक्त गरे । देशभर हतियार डुलाउँदै हिँड्न मिल्ने गरी लाइसेन्स दिनु नै त्रुटिपूर्ण छ, व्यक्तिगत सुरक्षाका लागि घरमा राख्न पाउने गरी दिने हो, उनले भने, २०७९ मा म्याद थप गर्दा पनि उक्त कुरा ख्याल गरेको देखिँदैन । सामान्यतः एक जिल्लाबाट अर्को जिल्लामा लैजाने गरी लाइसेन्स दिने कुरामा नै विचार गर्नुपर्ने थियो ।प्रसाईंका सहयोगीबाट जर्मनीमा बनेको जीएसजी फाइभ अर्ध स्वचालित बन्दुक, सय राउन्ड गोली र चार थान म्यागजिन फेला परेको थियो । हतियारका साथमा प्रसाईंका सहयोगीहरू दीपक खड्का र रामकुमार धिमाललाई पक्राउ गरेको छ । काठमाडौं प्रहरी परिसर प्रमुख एसएसपी भूपेन्द्र खत्रीले उनीहरूविरुद्ध जिल्ला अदालतबाट ५ दिनको म्याद थप गरी अनुसन्धान भइरहेको बताए । लाइसेन्ससहितका हतियार लिए पनि सर्तहरू पूरा नभएका कारण नियन्त्रणमा लिइएको खत्रीले जानकारी दिए । एउटा व्यक्तिका नाममा लाइसेन्स लिइए पनि अर्को व्यक्तिले हतियार बोकेको भेटिएपछि पक्राउ गरेका हौं, सर्त परिपालन भएको देखिएन, उनले भने । खड्काको नाममा लाइसेन्स भए पनि हतियार धिमालले बोकेको अवस्थामा भेटिएको प्रहरीको भनाइ छ । लाइसेन्स प्राप्त हतियार पनि कहाँ बोक्न पाइने, कहाँ नपाइने भन्ने विषयको समेत ख्याल नगरिएको पाइएको छ, एसएसपी खत्रीले भने, हतियारको विषयमा पनि प्रश्न उठेको छ, कस्तो हतियार कहाँबाट ल्याइयो भन्ने विस्तृतमा अनुसन्धान गर्दै छौं । प्रसाईंको हतियार प्रकरणले हतियारको इजाजत दिन गरेको लापरबाही उजागर गरेको छ । खासमा अहिलेसम्म कति व्यक्तिले कस्ता हतियारको इजाजत लिएका छन् र त्यसको कारण के थियो भन्ने विषयमा गृह मन्त्रालय नै अनभिज्ञ देखिएको छ । प्रसाईं प्रकरणपछि मंगलबार भने इजाजत दिइएका हतियारको विस्तृत विवरण पठाउन मन्त्रालयले मातहतका निकायलाई निर्देशन दिएको छ । इजाजत दिइएका हतियारको विवरण २४ घण्टाभित्र उपलब्ध गराउन सबै जिल्ला प्रशासन कार्यालयलाई निर्देशन दिइएको छ प्रवक्ता नारायणप्रसाद भट्टराईले भने । हालसम्म हातहतियार तथा खरखजनाको इजाजतपत्र जारी गरिएका व्यक्ति, प्रयोजन, प्रकार तथा संख्यासहित नवीकरण भएनभएको विवरण, त्यस्ता हातहतियार इजाजतविपरीत प्रयोग भएनभएको विवरण र बिनाइजाजत प्रयोग गरिएको, नवीकरण नगरिएको र उद्देश्यविपरीत प्रयोग गरिएका कारण त्यस्ता हतियार बरामद गरिएको सो समेत खुलाई पत्र प्राप्त भएको मितिले २४ घण्टाभित्र उपलब्ध गराइदिनुहुन आदेशानुसार अनुरोध छ पत्रमा भनिएको छ । व्यक्तिले इजाजत लिएका हतियार निर्वाचनका बेला भने प्रशासनमा बुझाउन जिल्ला सुरक्षा समितिले निर्देशन दिँदै आएको छ । तर, प्रशासनले चुस्त अभिलेख राख्न नसकेका कारण सबैले बुझाउने नगरेको पूर्वप्रमुख जिल्ला अधिकारीहरू बताउँछन् । दर्ता भएको हतियार पनि के प्रयोजनमा प्रयोग गर्ने र कहाँसम्म पहुँच दिने भन्नेबारे कानुनी अस्पष्टताका कारण चुनौती बढेको उनीहरूको भनाइ छ ।"
नेपाली कथाका काफ्का,"उनका हजुरबा मुखिया कृष्णबहादुर श्रेष्ठ भोजपुर हुलाक कार्यालयका प्रमुख (मुखिया) थिए । परशुका भाइ कविलेखक शैलेन्द्र साकार भन्छन्, मैले सानैमा सुनेको हजुरबा कृष्णबहादुरका पिता अर्थात् मेरा जिजुबाजे पनि हुलाकमै प्रमुख हुनुहुन्थ्यो । पुस्ता नै हुलाकमा लगातार प्रमुख भएर जागिर खाएकाले जिल्लाभरि उनीहरू हुलाकी सन्तान भए । हाम्रो घरमै हुलाक कार्यालय थियो । भुइँतलामा प्रत्येक दिन हुलाकीहरूले चिठी, पत्रपत्रिका, पुस्तकहरू ल्याएर थुपारेका हुन्थे । हामी दाजुभाइ (परशु र म) बेवारिसे चिठी च्यातेर फालिदिन्थ्यौं, साकारले आफ्नो संस्मरणकिताब भोजपुरे हुलाकीको सन्तान मा लेखेका छन् । यसरी सानैदेखि पुस्तकसँग नजिकको नाता गाँसियो परशुको । र, उनले बाजेहरूको पथ पछ्याएनन्, लेखक भए । २०१८२०१९ सालतिर परशु कथामा आकर्षित भए, त्यसअघि कविता लेख्थे । क्याम्पसको जाँच दिन काठमाडौं आएका बेला दौलतविक्रम विष्ट, रमेश विकल, वासु शशीसँगको संगतले उनी कथातिर तानिए । रूपरेखा का बालमुकुन्ददेव पाण्डेकहाँ पुगे कथा लिएर । २०१९ वैशाखको कथा विशेषांकमा उनको पहिलो कथा छापियो, मेरो कोठाको आँखाबाट शीर्षकको । त्यसपछि उत्साहित भएका उनले जीवनैभरि कथा लेखिरहे ।साकारको सम्झनामा परशु सानैदेखि निकै प्रतिभाशाली थिए । सधैं कक्षामा प्रथम हुन्थे । पूरै अंग्रेजी पुस्तक कण्ठ गर्थे । साहित्य प्रतियोगितामा पुरस्कृत हुन्थे, तक्मा र पुस्तकहरू बोकेर घर आउँथे, साकार भन्छन् । परशुलाई नेपाली साहित्यमा यौन मनोविश्लेषणका कथा लेख्ने जश पनि दिइन्छ । यौनलाई साहित्यमा राख्दा के सावधानी अपनाउनुपर्ला ? यो कलाबारे परशुले भनेका छन्, यौन त सबैले थाहा पाएकै कुरो हो, तर त्यसलाई लुगाले छोप्नुपर्छ त्यही हो कला । तर, आख्यानकार नारायण ढकाल परशुलाई यौन होइन, प्रेमकथाकार भन्छन् । प्रेमको कथा निकै सुन्दर ढंगले लेख्नुहुन्थ्यो । उहाँ नेपाली कथाका ठूला स्तम्भ हुनुहुन्छ, ढकाल भन्छन्, म कथा के होला भनेर जिज्ञासु हुँदै गर्दा उहाँ नेपाली कथासाहित्यमा स्थापित भइसक्नुभएको थियो । उहाँलाई पढेरै म कथा लेख्न प्रेरित भएको हुँ । परशु भन्थे लेखक हुन जिनमै लिएर आएको हुनुपर्छ । नत्र मिहिनेत गरेर मात्र हुँदैन प्रतिभा नभई । उनी लेख्नुलाई फूल फुल्नुसँग तुलना गर्थे । आफ्नो लेखनमा शंकर लामिछाने, दौलतविक्रम विष्ट र गोठालेको प्रभाव छ भन्थे ।परशुको उपन्यास सबै बिर्सिएका अनुहारहरू (२०२४) को चेतना प्रवाह विषयमा विद्यावारिधि गरेका नेत्र एटमलाई उनका कथामध्ये डल्ले खोला र छिँडीभरिको आकाश विशिष्ट लाग्छ । उहाँ सशक्त आलोचनात्मक यथार्थवादी कथाकार हुनुहुन्छ, नेत्र भन्छन् । समीक्षक राजकुमार बानियाँको बुझाइ छ परशु नेपाली साहित्यका काफ्का हुन् । उनले परशुमाथि लामो प्रोफाइल लेखेका थिए काठमान्डूमा लिटिल काफ्का । परशुको अर्को एक कथा छ टोकियोमा सानो बुद्ध । जापानी युवतीसँग टोकियो पुगेको पाल्देनको अति निरर्थक र पीडादायी जीवनको सूक्ष्म वर्णन छ कथामा । नेपाली साहित्यको यशस्वी कथाकार हुन् उनी । धेरै कथा लेखेर पनि आफ्नो गुणस्तर कायम राखेका छन् । त्यसैले मलाई उनी नेपाली साहित्यको काफ्का लाग्छन्, बानियाँ भन्छन्, नेपालमा रचनागर्भ लेख्ने सुरुवात उनैले गरे । जुन पत्रिकामा उनको कथा छापिन्थ्यो, त्यसैमा त्यसको कथागर्भ पनि छापिन्थ्यो । बानियाँको विचारमा नेपाली कथाको १० उत्कृष्ट कथाकारको सूची बनाए परशु त्यो सूचीको हकदार छन् ।"
रुसयुक्रेन युद्धमा थप १५ नेपालीको मृत्यु,"रुसले पठाएको सूची१ टीकाबहादुर राना मगर, तेह्रथुम२ जितबहादुर पुन मगर, दाङ ३ अभिषेक बुढा, दाङ४ चन्द्रबहादुर बीसी, बाँके५ घनश्याम शाही, मोरङ६ प्रेमबहादुर कठायत, अछामा ७ खोमबहादुर भुजेल, ओखलढुंगा८ विमलकुमार गजमेर, धनुषा९ प्रेमप्रकाश न्यौपाने, नवलपरासी१० भीमबहादुर बीसी, नवलपरासी११ क्षितिज बस्नेत, खोटाङ१२ सोमेश सुनुवार, प्यूठान१३ विकास राई, प्यूठान१४ विजयबहादुर थोकर, मकवानपुर१५ जितेन्द्रबहादुर घिसिङ, मकवानपुर"
गृहमन्त्रीमाथि संसदीय छानबिन हुनुपर्ने कांग्रेसको माग,"(काठमाडौं) सहकारी ठगी प्रकरणमा मुछिएका उपप्रधान तथा गृहमन्त्री रवि लामिछानेको प्रतिरक्षामा सत्तापक्ष उत्रिएपछि प्रमुख प्रतिपक्ष कांग्रेस थप आक्रामक बनेको छ । सहकारी ठगीमा लामिछानेको संलग्नता पुष्टि हुने कुनै प्रमाण नभएको भन्दै प्रधानमन्त्री पुष्पकमल दाहालले मंगलबार संसद्को रोस्ट्रमबाटै प्रतिरक्षा गरेपछि असन्तुष्ट कांग्रेसले विकल्पमा संसदीय छानबिन समितिको माग अघि सारेको छ । तर यसमा सत्ता गठबन्धन भने सकारात्मक देखिएको छैन । संसद्बाट बाहिरिँदै गर्दा एमाले अध्यक्ष केपी शर्मा ओलीले कांग्रेसले उठाएको संसदीय समितिको माग पूरा नहुने बताए । अहिले कांग्रेस सरकार बाहिर छ । बाहिर हुनेबित्तिकै कांग्रेसजस्तो पार्टीले आवेश, उत्तेजना, आग्रह, प्रतिशोधी अभिव्यक्ति र संसद् अवरोध गर्ने क्रियाकलाप गर्न हुन्न । कांग्रेसबाट परिपक्व भूमिकाको आह्वान गर्छौं संसदीय छानबिनबारे ओलीले भने, केका लागि ? सम्भव नै छैन । यता कांग्रेस संसदीय दलका प्रमुख सचेतक रमेश लेखकले भने सहकारीको रकम अपचलनको आरोप लागेका लामिछानेमाथि छानबिन गर्न संसदीय समिति बनाउन सत्तापक्ष तयार नभएसम्म संसद्का आगामी बैठक चल्न नदिने बताए । पोखराको सूर्यदर्शन सहकारीका पीडित बचतकर्ताले लामिछानेसमेतको संलग्नतामा सहकारीको पैसा अपचलन भएको भनेर प्रहरीमा दर्ता गरेको जाहेरीमाथि अनुसन्धान चलिरहेका बेला स्वार्थ बाझिने गरी लामिछानेलाई उपप्रधान तथा गृहमन्त्री बनाएको भन्दै कांग्रेसले संसद्मा यसको विरोध गरेको छ । संसद्को गृहमन्त्री लामिछाने जोडिएका कार्यसूचीमा मात्रै अवरोध गर्दै आएको कांग्रेस अब भने संसदीय छानबिन समिति नबन्दासम्म संसद्का कुनै पनि कार्यसूचीलाई अघि बढ्न नदिने योजनामा छ । सत्ता र प्रतिपक्षको पछिल्लो खिचातानीले विगतमा जस्तै यसपटक पनि संविधान, शान्तिप्रक्रिया र संघीयता कार्यान्वयनसँग जोडिएका दर्जनौं विधेयक अलपत्र पर्ने संकेत देखिएका छन् । प्रमुख सचेतक लेखकले संसदीय समिति गठन नै कांग्रेसको बटम लाइन भएको जिकिर गरे । अब योभन्दा तल झर्ने ठाउँ छैन । संसदीय समिति बनाउने कुरा संसद्को सामान्य अभ्यासभित्र पर्छ । हामीले कुनै शक्तिशाली जाँचबुझ आयोग भनिरहेका छैनौं । सत्तापक्षकै सांसद संयोजक हुने र बहुमत पनि सत्तापक्षकै हुनेगरी समिति गठनको माग गर्दा पनि सत्तापक्ष यदि अनुदार हुने हो भने यो विषयमा गम्भीर आशंका गर्ने ठाउँ हुन्छ लेखकले भने ।कांग्रेसका एक नेताले संसदीय छानबिन समिति बनाउने विषयमा प्रधानमन्त्री दाहालसँगको संवाद सकारात्मक भए पनि एमाले अध्यक्ष ओली अनुदार देखिएको प्रतिक्रिया दिए । मंगलबार संसद्को बैठक बस्नुअघि कांग्रेसको राष्ट्रिय सभा संसदीय दलका नेता कृष्णप्रसाद सिटौला र प्रमुख सचेतक लेखकले प्रधानमन्त्री दाहाललाई भेटेर कांग्रेसको माग सम्बोधन गर्ने सवालमा छलफल गरेका थिए । छलफलमा कांग्रेस नेताहरूको भनाइ थियो, सरकार नै जाने गरेर गृहमन्त्रीलाई हटाउने वा राजीनामा माग्ने कुरा गर्नु हुन्न, त्यो कुरा हामी बुझ्दछौं, तर यत्रो विषय प्रमुख प्रतिपक्षले उठाइसकेपछि संसदीय छानबिन समिति बनाउन तयार हुनुहोस् । यसले तपाईं र स्वयं रविका लागि पनि राम्रो हुनेछ । प्रधानमन्त्री दाहाल संसदीय समिति बनाउने मागप्रति सकारात्मक देखिए पनि संसद्को बैठकपछि ओलीले सार्वजनिक रूपमा दिएको प्रतिक्रियाले भने कांग्रेस सशंकित बनेको छ । ओलीले त्यसो भन्नुका पछि कि त कांग्रेसलाई निषेध गर्न खोजिएको हो, नभए रवि लामिछानेलाई थप नंग्याउन यो विषयलाई लम्ब्याउन खोजिएको हो कांग्रेसका एक नेताले भने, हिजै यस्तै सवालमा शक्तिशाली आयोगको माग राखेर संसद् अवरोध गर्ने एमालेले आज किन संसदीय समिति बनाउन सम्भव छैन भनेर भनिरहेको छ ? यसमा गम्भीर रहस्य छ भन्ने हाम्रो बुझाइ हो । कुनै पनि विषय संसद्मा उठ्दा छानबिनका लागि संसदीय समिति बनाउने चलन सामान्य संसदीय अभ्यासभित्रै पर्दछ । मन्त्रीहरूकै विषयमा प्रश्न उठ्दा संसदीय समिति बन्ने र कतिपय अवस्थामा मन्त्रीहरूले राजीनामा दिने गरेको उदाहरण पनि छन् । बाहिरका बिचौलिया भित्र्याएर करको दररेट फेरबदल गरेको विषयमा प्रश्न उठ्दा तत्कालीन अर्थमन्त्री जनार्दन शर्माले राजीनामा नै दिनुपरेको थियो । संसदीय समितिले चोख्याइदिएपछि उनी पुनः अर्थमन्त्रीमा फर्केका थिए । त्यसअघि नैतिकताको प्रश्न उठ्दा गोकुल बाँस्कोटा, शेरबहादुर तामाङले राजीनामा दिएका थिए । संसद्मा आफूमाथि नैतिकताको प्रश्न उठ्दा रामशरण महत, शैलजा आचार्य, केशरबहादुर विष्टले पनि राजीनामा दिएका दृष्टान्त भने छन् । बजेट चुहाउँदा एमाले नेता विष्णु पौडेल अर्थमन्त्री भएकै बेलामा पनि संसदीय समिति बनेको उदाहरण दिँदै कांग्रेस सांसद रामहरि खतिवडाले गृहमन्त्रीबाटै सहकारीको पैसा अपचलन भएको विषयमा छानबिन गर्न सत्तापक्ष तयार नहुने हो भने संसद् नचल्ने बताए । कस्ताकस्ता विषयमा संसदीय समिति बनेका छन् भन्ने सबै उदाहरण हामीले दिएका छौं । रविजीको बारेमा सहकारीको पैसा आफ्नो खातामा जम्मा गरेको चेक नम्बर, खाता नम्बरसमेत दिएका छौं खतिवडाले भने, अब संसदीय समिति बनेन भने (बुधबार) भोलिदेखि नै संसद् बैठक चल्दैन, संसद् चलाउने कि नचलाउने भन्ने सत्तापक्षको कोर्टमा बल छ ।"
सहकारी रकम हिनामिनामा गृहमन्त्रीको संलग्नता छैन : प्रधानमन्त्री,"(काठमाडौं)प्रमुख प्रतिपक्षी कांग्रेसले सहकारीको रकम हिनामिना गरेको आरोप लागेका र प्रहरीमा उजुरीसमेत परेका उपप्रधान तथा गृहमन्त्री रवि लामिछानेको संलग्नताबारे मंगलबार प्रतिनिधिसभा बैठकमा प्रधानमन्त्री पुष्पकमल दाहालको जवाफ मागेको छ । प्रधानमन्त्री दाहालले भने सहकारीको रकम हिनामिनामा गृहमन्त्री लामिछानेको कुनै संलग्नता नदेखिएको जवाफ दिएका छन् । हालसम्मको अनुसन्धानबाट लामिछाने कुनै पनि सहकारीको सञ्चालक समिति, लेखा समिति, ऋण समिति, कर्मचारीलगायत कुनै पनि जिम्मेवारीमा रहेको देखिँदैन उनले सहकारीको रकम हिनामिनासम्बन्धी अदालतमा विचाराधीन मुद्दामा पनि लामिछाने नजोडिएको जिकिर गरे । पोखराको सूर्यदर्शन बचत तथा सहकारी संस्थाका एक हजारभन्दा बढी बचतकर्ताले गत साउन २२ मा प्रहरीमा दिएको जाहेरीमा कसैको नाम किटान नगरिएको प्रधानमन्त्रीको भनाइ थियो । मूल उजुरी परेको ६ महिनापछि माघ १६ मा कास्की जिल्ला प्रहरी कार्यालयमा पूरक जाहेरी दिइएको थियो । जसमा उहाँ (लामिछाने) समेत १८ व्यक्ति तथा कम्पनीलाई विपक्षी बनाई जाहेरी दिइएको थियो । जसमा उहाँ सहकारी हिनामिनामा संलग्न भएको कुनै पनि आधार प्रमाण पेस गरिएको छैन, प्रधानमन्त्री दाहालले भने ।लामिछानेमाथि उठेका प्रश्नमा प्रधानमन्त्रीको जवाफ चित्तबुझ्दो नभएको भन्दै कांग्रेसले यसमा संसदीय छानबिन समिति गठन हुनुपर्ने माग अघि सारेको छ । कांग्रेस सांसद दीपक गिरीले नेपाल प्रहरीको केन्द्रीय अनुसन्धान ब्युरो (सीआईबी) ले अनुसन्धान अगाडि बढाएको अवस्थामा लामिछानेलाई गृहमन्त्री बनाएकामा पनि आपत्ति जनाएका थिए । सहकारी ठगीमा संलग्न रहेकै आरोपमा माओवादी भ्रातृ संगठन अखिल क्रान्तिकारीका महासचिव तथा पूर्वउपराष्ट्रपति नन्दबहादुर पुनका छोरा दीपेश पुन पक्राउ पर्ने तर लामिछाने भने गृहमन्त्री हुने भन्दै उनले आपत्ति जनाएका थिए । लामिछानेले पोखरा, बुटवल र काठमाडौंका विभिन्न सहकारीबाट गैरकानुनी रूपमा रकम लिएको भन्दै तत्काल गृहमन्त्रीबाट राजीनामा दिनुपर्ने गिरीको माग थियो । जीबी राईले मुलुकका ठूला सहरहरूमा सहकारी खोलेर बचतकर्ताको रकम हिनामिना गरेको र त्यसमा प्रत्यक्ष व्यापारिक साझेदारी रहेको देखिएका लामिछानेलाई गृहमन्त्री किन नियुक्त गर्नुभयो भन्दै प्रधानमन्त्रीलाई प्रश्न गरेका थिए ।प्रधानमन्त्री दाहालले भने सहकारीबाट लामिछानेको नामको ऋण फर्छ्योट भएको जानकारी आफूलाई प्राप्त भएको संसद्लाई जानकारी दिँदै भने, उहाँको नाममा प्रवाह भएको भनिएको ऋण फर्छ्योट भएको देखिन आएकाले उहाँको हकमा अनुसन्धान गर्नुपर्ने नदेखिएको भन्ने प्रहरीबाट ब्रिफिङ भएको थियो । यो उहाँ सरकारमा आउनुअघिको विषय हो । त्यतिबेलाको सरकारमा त अहिलेको प्रतिपक्षी दल कांग्रेस स्वयं सहभागी थियो । सहकारीको मुद्दामा प्रहरीले अनुसन्धान पूरा गरिसकेको प्रधानमन्त्रीको जवाफ थियो । दाहालले थपे, सुशासन कायम गर्ने सवालमा म कुनै पनि सम्झौता गर्दिनँ । यसमा म आग्रह र पूर्वाग्रह राख्दिनँ । यदि अनुसन्धानबाट केही कैफियत देखिएमा उहाँलाई कारबाही गर्न कुनै पनि कुराले रोक्ने छैन । प्रधानमन्त्री रोस्ट्रमबाट बोलेर सिटमा नपुग्दै कांग्रेस सांसदहरूले उठेर विरोध जनाएका थिए । त्यसपछि कांग्रेसका प्रमुख सचेतक रमेश लेखकले गृहमन्त्री लामिछाने सहकारी ठगीमा संलग्न रहेको पर्याप्त प्रमाण रहेको भन्दै छानबिन समिति गठनको माग गरेका हुन् । हामीले गृहमन्त्रीको राजीनामा माग गर्दै प्रधानमन्त्रीको जवाफ मागिरहेका हौं । तर प्रधानमन्त्रीको कुरामा हाम्रो चित्त बुझेन, लेखकले थपे, प्रधानमन्त्रीलाई नै गलत जानकारी दिइँदै छ । प्रधानमन्त्री नै अँध्यारोमा हुनुहुन्छ भने यो कुराको निष्पक्ष छानबिन होला ? प्रधानमन्त्रीले कुनै प्रमाण छैन भन्दै हुनुहुन्छ । म भन्छु पर्याप्त प्रमाण छ । यसको छिनोफानो कसले गर्छ ? म आग्रह गर्छु यही सदनभित्र छानबिन समिति गठन गरौं ।उपप्रधान तथा गृहमन्त्री लामिछानेले भने कांग्रेसमाथि नै प्रश्न उठाएका छन् । उनले विगतमा अनुसन्धानमा रहेका आफ्ना नेताहरूलाई जिम्मेवारी मुक्त नगर्ने कांग्रेसलाई नैतिकता र सुशासनका कुरा गर्न नसुहाउने बताए । उनले भने, उहाँहरूले संसदीय छानबिन समितिको माग गर्नुभएको छ, त्यो कुन ढंगले जान्छ आफ्नो ठाउँमा छ । तर विवाद हुनु र गराइनु फरक छ, हामी काम गर्न अघि बढेका छौं । कामको संकेत देखिरहनुभएको पनि छ । गृहमन्त्री लामिछानेले उजुरीका भरमा राजीनाको माग राखेर कांग्रेसले संसद् अवरुद्ध गर्छु भनी कस्तो अभ्यास सिकाउन खोजेको हो भन्दै कांग्रेस दूधले नुहाएको पार्टी हो कि होइन भन्ने कुरा जनताले बुझेको जिकिर गरे । एउटा पूरक, ठाडो उजुरीमा संसद् अवरुद्ध गर्ने अभ्यास सिकाउन खोज्ने कांग्रेस दूधले नुहाएको पार्टी हो कि होइन भन्ने कुरा जनताले बुझेका छन्, लामिछानेले भने, विगतमा अनियमितता गर्ने, अनुसन्धान प्रभावित गर्ने, अनुसन्धान भइरहेका मान्छेलाई कुर्सीबाट नहटाउने कांग्रेसले नैतिकता, सुशासनका कुरा गर्न सुहाउँदैन ।एमाले अध्यक्ष केपी शर्मा ओलीले उजुरी परेकै भरमा राजीनामा गर्न नहुने धारणा राखेका छन् । एमाले ओलीले सहकारी ठगीमा गृहमन्त्री लामिछानेको संलग्नता छ कि छैन भनेर संसदीय छानबिन समिति गठनको सम्भावना नै नरहेको बताए । सरकारबाट बाहिर हुनेबित्तिकै कांग्रेसले आवेश, उत्तेजना देखाउने, प्रतिशोधपूर्ण अभिव्यक्ति, क्रियाकलाप गर्ने र संसद् अवरुद्ध गर्ने जस्ता क्रियाकलाप गर्नु हुँदैन । हामी कांग्रेसबाट एउटा परिपक्व प्रतिपक्षको भूमिका माग्दछौं । संसदीय छानबिन समिति कसरी र केका लागि बन्ने ? सम्भव नै छैन, उनले भने । संसदीय छानबिन समिति गठनको माग गर्दै कांग्रेसले त्यसो नगरिए संसद् अवरुद्ध गर्ने बताएको छ । कांग्रेस सांसद रामहरि खतिवडाले संसदीय समिति गठन नभए कुनै पनि हालतमा आगामी संसद् बैठक सुचारु हुन नसक्ने बताए । हामीले संसदीय समिति गठन गर्न मागगरेका छौं, त्यो पूरा नगरे भोलिदेखि संसद् चल्दैन, उनले भने ।"
स्वास्थ्यमन्त्रीमा दोहोरिएका यादवका चुनौती,चुनौतीका चाङ आधारभूत स्वास्थ्य सेवालाई व्यवस्थित र सहज बनाउनेस्वास्थ्यमा बजेट वृद्धिका लागि पहल गर्नेस्वास्थ्य बिमालाई व्यवस्थित र बृहत् बनाउनेस्वास्थ्य जनशक्तिमा वृद्धि गर्नेनिजी अस्पतालहरूको नियमन तथा व्यवस्थापन गर्नेअलपत्र आधारभूत अस्पतालहरूको निर्माण सम्पन्न गर्ने
महरा आफैंले राजीनामा दिनु उपयुक्त : माओवादी,"काठमाडौं (कास) माओवादी पदाधिकारी बैठकले सुन तस्करी प्रकरणमा मुछिएका उपाध्यक्ष कृष्णबहादुर महरा आफैंले पदबाट राजीनामा दिनु उपयुक्त हुने सुझाव दिएको छ । सुन तस्करीमा संलग्न रहेको अभियोगमा प्रहरी हिरासतमा रहेका महरालाई उपाध्यक्ष पदबाट निलम्बन गर्नुअघि राजीनामा दिन बैठकले सुझाएको हो ।महरालाई निलम्बन गर्नेनगर्नेबारे निर्णय गर्न मंगलबार बसेको पदाधिकारी बैठकले प्रहरी हिरासतबाटै राजीनामा दिनु उपयुक्त हुने निष्कर्ष निकालेको हो । जिल्ला अदालत काठमाडौंले उनलाई अनुसन्धानका लागि चार दिन प्रहरी हिरासतमा राख्न अनुमति दिँदै अस्पतामै बसेर स्वास्थ्य उपचारको व्यवस्था गर्न आदेश दिएको थियो । पदाधिकारी बैठकमा अधिकांश पदाधिकारीले उपाध्यक्ष पदबाट निलम्बन गर्नुअघि आफैं राजीनामा दिनु उपयुक्त हुने धारणा राखेका थिए । आरोप लागेपछि महराजीले आफैं राजीनामा दिनु उपयुक्त हुने पदाधिकारीको धारणा राखे, एक पदाधिकारीले भने, केही पदाधिकारीले भने महरालाई हिरासतमा राख्न दिइएको चार दिने म्याद पर्खनुपर्ने विचार राख्नुभयो ।"
आगलागीको जोखिममा पर्याप्त होसियारी,"चैत लागेसँगै आगलागीका घटना मुलुकभर बढेका छन् । आगलागीमा परी पाँच जनाको मृत्यु भइसकेको छ भने दुई सयभन्दा बढी घर खरानी भएका छन् । विभिन्न वन क्षेत्रमा डढेलो सल्किएको छ । हावाहुरी चल्ने सुक्खायाममा आगलागीको जोखिम उच्च रहेकाले सतर्कता अपनाउनुपर्ने भएको छ । कतै आगलागी वा डढेलो भइहाले नियन्त्रणमा तत्काल परिचालन हुने गरी राज्यले आफ्ना सम्पूर्ण संयन्त्र तम्तयार राख्नुपर्ने देखिएको छ । आगलागीले घर जल्दा सद्दे केही बाँकी नरहने भएकाले पीडितलाई राहत उपलब्ध गराउन पनि उत्तिकै तदारुकता चाहिन्छ । यसपालिको हिउँद १८ वर्षयताकै सुक्खा रह्यो । वर्षा पश्चिम नेपालमा केही मात्रामा भए पनि पूर्वी नेपालमा खासै भएन । त्यसैले तुलनात्मक रूपमा पूर्वी क्षेत्र सुक्खा छ । अहिले आगलागी र डढेलोका घटना पनि पूर्वमै धेरै देखिइरहेका छन् । भोजपुरको हतुवागढी७, पिप्लेमा शनिबार आगलागी हुँदा एकाघरका तीन बालबालिकाको जलेर मृत्यु भयो । तेह्रथुमको फेदाप१, सिम्लेमा आइतबार अपराह्नदेखि सुरु भएको आगलागीमा परी २३ घर जले । त्यही दिन नै सुनसरीको बर्जु४ स्थित जयनगर टोलमा आगलागी हुँदा२७ घरटहरा ध्वस्त भए । अन्य स्थानमा आगलागीले घर जलेका खबर आइरहेका छन् । पोखराको काहुँडाँडामा सोमबार लागेको भीषण डढेलोले आसपासका बासिन्दालाई अत्याएको थियो ।पछिल्लो साता मात्र मुलुकभर आगलागी र डढेलोका करिब ३ सय घटना भएका छन् ।आगलागी यस्तो विपद् हो, जसले क्षणभरमै ठूलो क्षति गर्छ । अधिकांश आगलागी वा डढेलो मानवीय कमजोरीले नै हुने गर्छन् । खाना पकाइसकेपछि आगो ननिभाई निस्कँदा, घरमा ग्यास चुहिएर, विद्युत् सर्ट भएर, टुकी वा मैनबत्तीबाट सल्किएर आगो फैलन्छ । चुरोटका ठुटा र सल्काएको सलाईको काटी ननिभाई फाल्नाले आगलागीडढेलोका घटना हुन्छन् । कतिपय मानिसले वनपाखामा राम्रो घाँस पलाउने, पातपतिंगर जल्दा रूखलाई मल पुग्ने भनेर डढेलो लगाउँछन् तर त्यसलाई नियन्त्रण गर्न नसक्दा वा हावाहुरी चल्दा फैलिएर मानवीय र भौतिक क्षति हुन सक्छ । पछिल्लो एक दशकमा मात्र मुलुकमा आगलागीका २३ हजारभन्दा बढी घटना भएका छन् । यसबीचमा करिब नौ सय मानिसको ज्यान गइसकेको छ । आगलागी र डढेलोबाट वर्षमा औसत २ अर्ब रुपैयाँ बराबरको भौतिक क्षति हुने गरेको सरकारी तथ्यांक छ । वनमा डढेलो लाग्दा जैविक विविधतासमेत नष्ट हुन्छ । आगलागीका घटना हुन नदिन होसियारी सबैभन्दा महत्त्वपूर्ण हुन्छ । त्यसका लागि जनचेतनामूलक अभियान चाहिन्छ । आगलागी हुने उच्च जोखिम देखिएका बस्तीमा विशेष सतर्कता अपनाउनुपर्छ । अधिकांश नगरपालिकाले दमकल व्यवस्था गरेका छन् । तर दमकल बेलैमा आइनपुगेरबिग्रिएकाले थन्किएर आगलागीमा बढी क्षति भएको गुनासो सुनिन्छ । सुविधा दिन सकिने क्षेत्र हेरी दमकलको संख्या बढाउनुका साथै आपत् आइलाग्दा तत्काल परिचालन गर्ने प्रबन्ध मिलाउनुपर्छ । हरेक घरकार्यालयमा अग्नि नियन्त्रक उपकरण (फायर एक्स्टिङ्गुइसर) राख्न सकियो भने सानातिना आगलागी आफैं नियन्त्रण गर्न सकिन्छ । सडकको पहुँच नभएको ग्रामीण क्षेत्रमा आगो निभाउन स्थानीय बासिन्दा आफैं जुट्नुको विकल्प हुँदैन । स्वयंसेवी समूह ठाउँठाउँमा तयार गर्न सके आगलागी नियन्त्रणमा प्रभावकारी रूपमा परिचालन गर्न सकिन्छ । ठूलो डढेलो लाग्दा सदरमुकाम र आसपास क्षेत्रमा रहेका सुरक्षाकर्मी परिचालन गर्न सकिन्छ । डढेलो लागे आसपास बस्तीसम्म नफैलियोस् भनेर नियन्त्रणमा जतिसक्दो छिटो जुट्नुपर्छ । वन क्षेत्रमा ठाउँठाउँमा पोखरी निर्माण गर्न सकियो भने डढेलो रोकथाम सहज हुन्छ । डढेलो नियन्त्रण गर्न जाँदा मानवीय क्षति भएका दृष्टान्त थुप्रै छन् । त्यसैले यस्ता कार्यमा पर्याप्त होसियारी अपनाउनुपर्छ । आगलागीमा परी कोही घाइते भइहाले उपचारमा उच्च प्राथमिकता दिनुपर्छ । शरीर अलि धेरै जलेको व्यक्तिलाई अस्पताल पुर्याउन जति ढिला भयो उति बचाउन गाह्रो हुन्छ । आगलागीबाट घर जल्दा पीडितसँग लत्ताकपडा, अन्न केही पनि बाँकी रहँदैन । त्यसैले उनीहरूका लागि गाँसबास जोहो पनि तत्काल गरिदिनुपर्छ । विपद् सधैं आकस्मिक रूपमै आउँछ । तर बेलैमा पर्याप्त तयारी अपनाइयो र होसियार रहन सकियो भने कतिपय विपद्ले बृहत् रूप लिँदैन, जनधन जोगिन सक्छ । आगलागी वा डढेलो बढी हुने याममा वायु प्रदूषण उच्च हुने भएकाले स्वास्थ्य सतर्कता पनि अपनाउनुपर्छ ।"
ट्राफिक प्रहरीको असुरक्षा,"ट्राफिक प्रहरीले नागरिकलाई गरेको ज्यादती सबैले देख्छन् तर ट्राफिक प्रहरीलाई परेको पीरमर्का कसैले देख्दैनन् । एउटा ट्राफिक प्रहरीले बाटामा लाइसेन्स लियो भने चौतर्फी विरोध गरिन्छ । त्यही प्रहरीलाई गाडीले ठक्कर दिएर घाइते बनाउँदा कहीँबाट आवाज उड्दैन । घरपरिवार छाडेर इमानदार साथ ड्युटी गर्दा पनि ट्राफिक प्रहरीले अपजस सहनुपर्छ । दिनभरि बाटामा धूलो, धूवाँ, घामपानी सहेर ड्युटी गरेका प्रहरीलाई अनेक लाञ्छना लगाउने गरिन्छ । त्यही भएर कतिपय ट्राफिक प्रहरीले बीचमै जागिर छाडेको समचार आउँछ । कतिपय ट्राफिक प्रहरी खराब पनि होलान् तर सबैलाई एउटै तुलोमा राखेर जोख्नु ठीक होइन । अधिकृत तहका ट्राफिक प्रहरीलाई बाटामा बस्नुपर्दैन । ठूला नेताहरूको सवारी भयो भने देखाउनका लागि मात्र हो । तल्ला स्तरका प्रहरी सधैं बाटामा खट्छन् । उनीहरू नै सबैभन्दा असुरक्षित छन् । गाडीको ठक्करबाट उपत्यकामा मात्र वर्षमा १ सय ७ जना ट्राफिक प्रहरी घाइते भएको रिपोर्ट छ । सबैभन्दा ठूलो समस्या नै गाडी चालकहरूले ट्राफिक नियम पालना गर्दैनन् । ट्राफिक नियम पालना गर्न हो भने यस्ता घटनामा ५० प्रतिशत कमी आउँछ । जेब्रा क्रसिङमा यात्रुले बाटो काट्दा पनि जोखिम मोल्नुपर्छर् । बाटो काट्न लागेको पैदल यात्रु देख्यो भने झन् तीव्र रूपमा गाडी हाँक्ने चालक पनि छन् । यस्ता विषयमा चालकलाई पर्याप्त प्रशिक्षण दिन पनि आवश्यक छ । पुरुषोत्तम घिमिरे, जोरपाटी, काठमाडौं"
सर्वसाधारणको पहुँचबाहिर राष्ट्रपति कार्यालय,"राष्ट्रपतिका कार्यालय सचिव, निजी सचिव र सहायकले कुनै पनि सर्वसाधारणको फोन उठाउँदैनन् । त्यहाँका कर्मचारी न मधेशी समुदायको प्रवेश छ न जनजाति र दलितको छ । सबै एउटै समुदायको मात्र प्रतिनिधित्व छ । राष्ट्रपति कार्यालयले नै मधेशी, जनजाति र दलितसित भेदभाव गर्छ भने अरू निकायको के हालत होला ? नेपाली कांग्रेसजस्तो प्रजातन्त्रवादी पार्टीबाट निर्वाचित राष्ट्रपति रामचन्द्र पौडेलको कार्यालयमा सबै काम प्रजातान्त्रिक, समतावादी र भेदभावरहित हुनुपर्ने हाम्रो अपेक्षा हो । रामवरण यादव र विद्यादेवी भण्डारी राष्ट्रपति भएको बेला कुनै सर्वसाधारणले सिधै फोन गर्दा निजी सचिवहरूले उठाउँथे, भेट्ने समय मिलाउँथे । अहिले त न फोन उठ्छ, न भेट हुन्छ । राष्ट्रपति कार्यालयलाई सर्वसाधारण नागरिकको पहुँचमा ल्याएर सबैको साझा प्रतीक बनाउन आवश्यक छ । यसमा राष्ट्रपति आफैं पनि अग्रसर हुनुपर्छ । सल्लाहकार र कर्मचारीको मात्र भर पर्नु हुँदैन । रामनारायण देव, अधिवक्ता, काठमाडौं"
बाबुराम र प्रचण्डको एउटै नियति,"बाबुराम भट्टराईले २०७२ असोज ९ मा साधारण सदस्यसमेत नरहने गरी माओवादी केन्द्र छाडेका थिए । उनले त्यति बेला तत्कालीन प्रतिनिधिसभा सदस्यबाट समेत राजीनामा दिएका थिए । भट्टराईले अहिलेसम्म पनि राजनीतिको नयाँ गन्तव्य भने फेला पारेका छैनन् । यतिबेला राजनीतिमा कोही अस्थिर पात्र छ भने भट्टराई नै हुन् भन्ने देखिएको छ । भट्टराईले पार्टी छाडेपछि जुन नियति भोगिरहेका छन्, उनका पूर्वसहकर्मी प्रचण्डले पनि उही नियति भोगिरहेका छन् । फरक यति हो कि प्रचण्ड सत्ता र शक्तिको आडमै रमाउने स्वार्थ पूरा गर्न ठूला भनिएका दलको वरिपरि नै घुमिरहे । भट्टराई देशलाई कसरी आर्थिक समृद्धितर्फ लैजान सकिएला भन्नेतर्फ केन्द्रित भए र त्यस्तै विचार मिल्ने व्यक्तिहरूको खोजीमा भौंतारिइरहे । एक्लैले त्यो सपना पूरा गर्ने कुरा कल्पना बाहिरकै थियो । त्यसका लागि यसो गरे हुन्छ कि उसो गरे हुन्छ कि, यो दलसँग मिलेर हुन्छ कि ऊ दलसँग मिलेर हुन्छ कि भन्ने प्रयोगमै ८ वर्ष ६ महिना बिताए । प्रचण्डले पनि कहिले एमाले त कहिले कांग्रेससँग गठबन्धन गरिरहेका छन् । प्रचण्ड स्वयंले नै आफू बाचुन्जेल यस्तै भइरहने र गरिरहने घोषणासमेत गरिसकेका छन् । प्रचण्डलाई सत्ताबाहिर रहन बहुतै गाह्रो हुने गर्छ । उनी अरूलाई कसरी घुमाएर, जिल्याएर आफू सफल हुने भन्ने खेलमा लागिरहेको देखिन्छ । संविधानको रक्षार्थ, देश र नागरिकको हकहितका निम्ति आफू यस्तो कदम चाल्न बाध्य भएको भन्न पनि छुटाउँदैनन् । स्वभावैले अन्तर्मुखी रहेका भट्टराई भने सकेसम्म अग्रपंक्तिमा देखिन नरुचाउने नेताका रूपमा चिनिन्छन् । अन्य नेताभन्दा त्यागी र सादगी नेताका रूपमा समेत उनले आफ्नो पहिचान बनाएका छन् । माओवादीमा दोस्रो स्थानमा रहेर निरन्तर २५ वर्षसम्म प्रचण्डलाई अध्यक्ष स्विकारेका भट्टराईले कहिल्यै अध्यक्षमा दाबी गरेको सुनिएन । राजनीतिक जीवनको उत्तरार्द्धमा भए पनि दसवर्षे जनयुद्धका नेतृत्वकर्ता प्रचण्ड र योजनाकार बाबुरामको मिलन भएको हेर्ने चाहना धेरैलाई थियो । यी दुई नेताले नेतृत्व गरेको पार्टीका पछिल्ला गतिविधिले जनताको त्यो चाहना तत्कालका लागि पूरा हुने अवस्था देखिँदैन । राजनीतिमा सम्भावनाको ढोका भने सधैं खुलै रहन्छ । अहिले भट्टराईको साथबिनै प्रचण्डलाई सबथोक पुगेको छ तर आगामी निर्वाचनमा प्रचण्डलाई पुनः भट्टराईको आवश्यकता खड्किन सक्छ । सुजन देवकोटा, पालुङ्टार४, गोरखा"
बहिर्गमनमा निहित मौन विरोध,"स्वैच्छिक बहिर्गमन कार्ल मार्क्स (सन् १८१८१८८३) जस्तै अल्बर्ट हर्समेन (सन् १९१५२०१२) पनि जर्मन यहुदी थिए । ऐतिहासिक दर्शनका ज्ञाता एवं पश्चिमा समाजका अध्येता मार्क्सको ज्ञान पुस्तकालयमा विकसित भएर अध्ययन टेबुलमा लेखिएका पुस्तकमा पोखिएका छन् । कामदारको ज्यावल वा सिपाहीको बन्दुक कहिल्यै नसमातेका मार्क्स दुनियाँका मजदुरलाई एक हुन आह्वान गर्छन् र गुमाउनका लागि साङ्लोबाहेक अरू केही नभएकाले वर्ग संघर्षमा उत्रिन उत्प्रेरित गर्छन् । राजनीतिक अर्थशास्त्र पढेका हर्समेन भने जर्मनीमा फाँसीवादको विरोधमा सक्रिय थिए, स्पेनको गृहयुद्धमा स्वयंसेवक भएर गणतन्त्रवादीहरूका तर्फबाट लडेका थिए, दोस्रो विश्वयुद्धताका नाजीहरूको नियन्त्रणमा रहेको फ्रान्सबाट शरणार्थीको उद्धारमा खटेका थिए र शीतयुद्धमा पश्चिमाहरूले बेच्ने गरेको विकासको ढाँचाको स्थलगत अध्ययनका लागि दक्षिण अमेरिकादेखि दक्षिण एसियासम्मका मुलुकको भ्रमण गरेका थिए । मार्क्स अधिकारका लागि मर्न र मार्न सिकाउँछन्, हर्समेन सम्मानित जीवनका लागि सहन, बोल्न र केही गर्न नसके चुपचाप बाहिरिन सुझाउँछन् । पक्ष र विपक्षका बीच युद्धमा छनोट सहज र प्रतिध्वनि चर्को हुन्छ, त्यसैले झन्डै दुई शताब्दीपछि मार्क्सको प्रभाव मन्थर भए पनि विश्वव्यापी छ । समर्पणकारी जस्तो लाग्ने हर्समेनका सिफारिस सुनिदिनेहरू कम हुँदै गइरहेका छन् । मार्क्सजस्तै हर्समेन पनि बहुश्रुत थिए, तर मार्क्सवादका अध्येताहरूले आफ्ना गुरु चिन्तकका विचारको विषद् व्याख्या गरेजस्तो हर्समेनिज्म को बृहत् विवेचना हुन बाँकी छ । सन् १९६७ तिर प्रकाशित उनको एग्जिट, भ्वायस् एन्ड ल्वायल्टी पुस्तकका अवधारणाहरूको प्रयोग बजार विश्लेषण, पूर्वाधार मूल्यांकनदेखि छनोट प्राथमिकतासम्म विविध विधामा भएको छ । त्यस्तो बहिर्गमन, प्रतिरोध एवं बफादारी पद्धतिलाई सत्ताधारीहरूले राजनीतिक व्यवस्थापनमा पनि मनग्गे प्रयोग गर्ने गर्छन् ।सत्तासीनहरू असन्तुष्ट ठहरिन सक्ने जमातको बहिर्गमनलाई औधी रुचाउँछन् । राणा शासकहरू गाथगादी ताक्नेको कि ज्यान लिन्थे वा सर्वस्व हरण गरेर देश निकाला गर्थे । शाहहरूको निरंकुश शासन पनि तिनका राणा नातेदारभन्दा खासै फरक थिएन, खालि देश निकालालाई स्वनिर्वासनको बाध्यतामा रूपान्तरित गरिएको थियो । गणतान्त्रिक सत्ताले स्वनिर्वासनको छनोटलाई परिष्कृत गरेर भविष्य सुनिश्चितताको एकमात्र विकल्प जस्तो आकर्षक बट्टाबन्दी (प्याकेजिङ) गरेर प्रस्तुत गरिरहेको छ । रावणको लंकामा विभीषण जन्मिएजस्तै एकदुई अपवादबाहेक जुनसुकै समूह सत्तामा आए पनि उच्च वर्ग नयाँ शासकको जयगान गर्दै सडकमा दीपावली गर्न तँछाडमछाड गर्न थाल्छ । मनभित्र जति नै पीर बोकेको भए पनि सहेर बफादारीमा बाँच्नु निम्न वर्गको बाध्यता हो । तिनलाई कहिले सत्तासीनले उपयोग गर्छन् त कहिले वैकल्पिक सत्ताले, तर अन्तमा तिनको अस्तित्व फगत तथ्यांकमा सीमित हुन पुग्ने रहेछ । माओवादीतिर उछालिने गरिएको १७,००० आँकडाभित्र राज्य आतंकका सिकार भएका निर्दोषको संख्या ठूलो रहे पनि सशस्त्र संघर्षले गर्दा उपचार पाउन नसकेर ज्यान गुमाएका वा आर्थिक अस्तव्यस्तताले जन्माएको शिशु कुपोषणले गर्दा वय क्षय भएकाहरूको हिसाब त्यस तथ्यांकभित्र पर्दैन । सन् १९९० र सन् २००६ का वसन्त विद्रोहले अपेक्षित प्रतिफल दिन नसकेपछि सबभन्दा ठूलो ह्रास भने अन्याय र कुशासनका विरुद्ध आवाज उठाउने क्षमता भएका मध्यमवर्गको हताशामा देख्न सकिन्छ । राज्य र समाजमा चारैतिर कालो पोतिएको सन् २०२४ को धमिलो वसन्तमा पनि जीवनमा सप्तरंगी प्रकाश फैलियोस् र सत्तालाई औंला ठड्याएर थर्काउने आँट फेरि पलाओस्फगुवाको विनम्र शुभकामना ।"
जनसांख्यिक लाभको भरपुर उपयोग गर्ने अवसर,"भविष्यको बाटो स्वर्ण युगमा प्रवेश गर्दै गरेको नेपालका लागि त्यसको उपयोग गर्ने चुनौती पनि सँगसँगै छ । त्यसैले देशमा हुर्किरहेका जवान र काम गर्न सक्ने प्रौढका लागि राज्यले अवसर सिर्जना गरिदिनुपर्छ । जसका लागि देशले उपभोगजन्य र निर्यातजन्य उद्योग खोल्न कति पनि ढिला गर्नुहुन्न । बहुराष्ट्रिय कम्पनीका उद्योगहरू नेपाल भित्र्याउने वातावरण बनाइदिनुपर्छ । जसले गर्दा हजारौं युवाले आकर्षक तलबसहित स्वदेशमै रोजगारी पाउनेछन् । उनीहरूको कमाइले देशले फाइदा पाउन सक्छ । नेपालको जनसांख्यिक लाभले अरबका देशहरू विकसित र समृद्ध हुँदै छन् । अरब, मलेसिया र कोरियाजस्ता देशबाट पठाएको रेमिट्यान्सको उपयोग गरेर हामीले जनसांख्यिक लाभको सानो लाभांश त पाएका हौंला, यसमा मक्ख पर्नुपर्ने कुनै कारण छैन । यो अस्थायी लाभांश हो । जुन दिन रोजगारदाता देशहरूले नयाँ देशबाट श्रमिक आपूर्ति गर्न थाल्छन् त्यस दिन युवाहरू स्वदेशमै फर्किनेछन् । त्यसबेला उनीहरूले के काम गर्ने ? देशले के काम दिने ? यस विषयमा सोच्न र कार्यान्वयन गर्न ढिला भइसकेको छ । त्यसैले नेपाललाई समृद्ध र नेपालीलाई सुखी बनाउने हो भने आजकै दिनबाट एक जुगमा एक पटक आउने जनसांख्यिक लाभको अवसरलाई सदुपयोग गर्ने स्पष्ट कार्ययोजनासहित काम थालनी गरौं ।"
उठीबास लगाउने कस्तो विकास ?,"राज्यले सडक, पुल, विद्युत्, सहरीकरण, सुरुङ, भ्युटावर लगायतलाई विकास ठान्छ । विकासका लागि गरिने आर्थिक गतिविधि र पूर्वाधार निर्माणले भने हामीले चुकाइरहेको सामाजिक मूल्य भने झन्झन् महँगो बन्दै छ । प्राकृतिक स्रोतमा आधारित जीविकोपार्जन गर्ने वर्ग, समुदायको गाँस, बास, कपास खोसिँदै छ । थातथलो, संस्कार, संस्कृति र अस्तित्व संकटमा छ । हाम्रा रैथाने ज्ञान, सीप र पेसा लोप हुँदै छन् ।३५ वर्षअघिसम्म तामाकोशी नदी र मन्थलीका माझी बस्तीबीच लोभलाग्दो आत्मीयता थियो । तामाकोशीले माछा पाल्थ्यो । माझी पुरुष दिनहुँ जाल हान्थे । ठूला माछाको मात्रै सिकार गर्थे, सानाजति छाडिदिन्थे । तामाकोशीले माझीहरूको खेतबारी सिञ्चित गरिदिन्थ्यो । खान पुग्ने अन्नपात फल्थ्यो । उनीहरू डुंगा खियाउँथे । भरिया, बटुवालाई नदी तारिदिन्थे । त्यसबापत केही कमाइ हुन्थ्यो, नुनभुटुन किन्न पुग्थ्यो । डुंगा बिसाउने घाटमा माझी महिलाहरू जाँड बेच्थे । घरधन्दाको अलवा सानोतिनो आयआर्जन गर्थे । घाटनेर हाटबजार पनि चल्थ्यो । बगरवरपर पाइने जडीबुटीबाट मर्चा बनाएर बेच्थे । तामाकोशीले दिएको गुन तिर्न माझीहरू वर्षैपिच्छे लदी पूजा गर्थे ।जब ०४५ सालमा रामेछाप सदरमुकाम मन्थली डाँडादेखि तल खोँच झर्यो । विद्युतीय पासो लगाएर माछा मार्नेहरू बढे । साना माछा बचाउने माझीलाई जाल हानेर छाक टार्न मुस्किल पर्दै गयो । नदीमाथि झोलुंगे पुल बन्यो । डुंगा खियाउने पेसा खोसियो । नदी अतिक्रमणले मर्चा बनाउन चाहिने जडीबुटी पाउन छाड्यो । तामाकोशीका गिट्टी, बालुवा निकालेर पक्की घर ठडिए । सडक बने । माझीहरूको थातथलो बिस्तारै सहरमा बदलियो । उनीहरूको रैथाने ज्ञान र पेसा कामै नलाग्ने भए । कोही तरकारी खेती गरेर जीविका गर्दै छन् । युवाजति रोजगारीका लागि विदेश पलायन भएका छन् । लदी पूजा गर्दा चाहिने डुंगा र पितृकार्य गर्दा चाहिने ताजा माछा पाइने तामाकोशीको हक माझीहरूले गुमाइसकेका छन् । पछिल्लो पटक एसियाली विकास बैंकको लगानीमा सुनकोशी२ जलविद्युत् आयोजना निर्माण गर्ने प्रस्ताव ल्याइएको छ । यसबाट मन्थलीसहित २४ र सिन्धुलीका १४ माझी बस्ती डुब्ने र विस्थापित हुने आकलन छ । २०७९ मंसिरमा मन्थलीमा भेटिएका माझीहरूले मलाई यो परिदृश्य सुनाइरहँदा उनीहरूमा एक प्रकारको आक्रोश थियो । उठीबास लगाउने विकास गतिविधिले सप्तकोशीका सात सहायक नदी किनारमा बस्ने माझीहरूको नदी विरासत खुम्चिँदै गएको छ । हालै काठमाडौंमा आयोजित जल, जंगल र जमिन विषयक गोष्ठीमा नेपाल माझी उत्थान संघकी अध्यक्ष चिनीमाया माझीले सिंगो समुदायमाथि राज्य अनुदार भएकामा चिन्ता व्यक्त गरेकी थिइन् । २०७८ सालको जनगणनाअनुसार देशभर माझीको जनसंख्या एक लाख ११ हजार छ । सन् १९६८ मा चीन सरकारको सहयोगमा निर्माण भएको १००५ मेगावाट क्षमताको सुनकोशी जलविद्युत् आयोजनाले रामेछापको कापिङ नामक माझी गाउँ विस्थापित भएको थियो । त्यहाँका माझी बसाइँ सर्दै पूर्व झापासम्म र पश्चिम अछामसम्म पुगेका थिए । निर्माणाधीन सुनकोशी मरिण डाइभर्सन परियोजनाले रामेछाप र सिन्धुलीका ८५ प्रतिशत माझी घरधुरी प्रभावित हुने अनुमान छ । उता बुढीगण्डकी जलविद्युत् आयोजनाले गोरखा र धादिङका तीन माझी गाउँ डुबान पर्ने निश्चित छ । यसबाट माझी बस्ती छिन्नभिन्न हुने, भाषा, धर्म, संस्कृति लोप हुने, दैनिक गुजाराका लागि मजदुरी गर्नुपर्ने र वैदेशिक रोजगारीमा निर्भरहरूमा दीर्घकालीन प्रभाव पर्न सक्ने देखिन्छ । प्राकृतिक स्रोतका रूपमा रहेका जल, जंगल र जमिनमा निर्भर समुदायका लागि विकासे परियोजना, यसले पार्ने विपद् सामना गर्ने क्षमता कमजोर हुन्छ । सिन्धुलीको दुधौलीमा ऐलानी जग्गामा बस्ने दनुवार समुदाय यही समस्यामा छन् । महाभारत र चुरेको काखैमा पर्ने यो बस्ती कमला नदी आसपास पर्छ । तर, सिँचाइ सुविधा छैन । बर्खामास चुरेको खहरे उर्लिन्छ । पहिले जंगलमा केरा, आँपजस्त फलफूल प्रशस्त हुन्थे । आहाराको खोजी गर्दै अहिले हात्ती बस्ती आइपुग्छन् । दनुवार महिला चोयाको ढकिया, मान्द्रो बुन्थे । अहिले जंगलमा चोया बनाउने जातका बाँस पाउन छाडेपछि आयआर्जन नै बन्द भएको छ । राज्यले कहिले संरक्षणको नाममा त कहिले विकास समृद्धिको नारा दिएर प्राकृतिक स्रोतमाथि शासन चलाउँदै आएको छ । चार दशकअघि पर्सा राष्ट्रिय निकुञ्जको स्थापना र विस्तार भएपछि मकवानपुरको मनहरीका आदिवासी बोटे, माझी, चेपाङ र दनुवारलाई छाक टार्न मुस्किल छ । वन्यजन्तु संरक्षण क्षेत्र वा निकुञ्ज घोषणा गर्नुअघि स्थानीय समुदायको जीविकोपार्जन गर्ने थलो थियो । कृषि पेसा गर्ने स्थानीयका लागि घाँस, काठदाउरा, स्याउलाको मुख्य स्रोत नै त्यही थियो । वन्यजन्तु संरक्षण र प्राकृतिक सौन्दर्यको दृष्टिकोणबाट संरक्षित क्षेत्र घोषणा गरिएपछि स्थानीयलाई प्रवेश रोक लगाइयो । प्रचलित राष्ट्रिय निकुञ्ज तथा वन्यजन्तु संरक्षण ऐनले निकुञ्जभित्र प्रतिकूल असर नपार्ने गरी परम्परागत रूपमा संकलन गर्दै आएको जंगली सागसब्जी तथा कन्दमूल टिप्न र माछा मार्नका लागि मध्यवर्ती क्षेत्रका बसोबासीलाई अनुमति दिइने उल्लेख छ । तर, संकलन गर्न गएको थाहा पाएमा निकुञ्ज प्रशासन र सेनाले पक्राउ गर्ने, यातना दिने, दुर्व्यवहार गर्ने, एक पटकमा पाँच सयदेखि १० हजार जरिवाना तिराउने, तारिख धाउन लगाउने गरी दुःख दिँदै आएको खाद्य अधिकारमा वकालत गर्ने संस्था फियान नेपालको दस्ताबेजमा उल्लेख छ । निकुञ्ज प्रशासनको यो व्यवहारले मनहरीका करिब एक हजार परिवारले हैरानी खेप्दै आएका छन् । यहाँ मात्रै होइन देशभरिका वन्यजन्तु आरक्षण र राष्ट्रिय निकुञ्जले स्थानीय बासिन्दाहरूमाथि उही हैकम जमाउँदै आएका छन् । संविधानले विकाससम्बन्धी नीतिअन्तर्गत दिगो सामाजिक, आर्थिक विकासका रणनीति र कार्यक्रम तर्जुमा गरी समन्वयात्मक तवरले कार्यान्वयन गर्ने, विपन्न नागरिकलाई प्राथमिकता दिँदै आम जनताले न्यायोचित रूपमा पाउने गरी विकासको प्रतिफल वितरण गर्ने भनेको छ । प्रत्येक व्यक्तिलाई सम्मानपूर्वक बाँच्न पाउने, सबै नागरिक कानुनको दृष्टिमा समान हुने, भाषा संस्कृतिको हक हुने, रोजगारीको छनोट गर्न पाउने मौलिक हकको व्यवस्था गरेको छ । तर राज्यले भने गरिब, विपन्न, निमुखा, सीमान्तकृत तथा अल्पसंख्यक समुदायमाथि बलमिच्याइँ गरी विनाशकारी विकास लादिरहेको छ । माझीहरूकै कुरा गर्ने हो भने थातथलोबाटै विस्थापित गराउने जलविद्युत् आयोजनाविरुद्ध र आफ्नो हक अधिकारका खातिर उनीहरू निरन्तर आन्दोलनरत छन् । यदि संविधानले भनेझैं सबै नेपालीले सम्मानपूर्वक बाँच्न पाउने प्रावधानको कार्यान्वयन हुने हो भने माझीहरूले राज्यविरुद्ध नै विरोध गर्नुपर्ने थिएन । मन्थली, दुधौली र मनहरीका स्थानीयको एउटै साझा समस्या हो, विकास र संरक्षणका नाममा उनीहरूको गरिखाने माटो र बस्ने ठाउँ खोसिएको छ । यसले गर्जो टार्न मुस्किल पर्न थालेको छ । सुरक्षित बसोबासको ठेगान नभएपछि महिला, बालिका र किशोरीहरू हिंसाको सिकार हुने जोखिम उत्तिकै छ ।अन्तर्राष्ट्रिय प्रतिबद्धता पूरा गर्ने उद्देश्यले संविधान र ऐनकानुन बनाइन्छन् । समुन्नत नीति बनाउने सवालमा अन्तर्राष्ट्रिय समुदायमा नेपालले पाउने वाहवाहीले मात्रै हरेक नागरिकको अधिकारलाई समेट्दैन । गरिब, विपन्न, पहुँचहीन सीमान्तकृतहरूलाई बेवास्ता गरेर गरिने विकास आयोजनाले प्रभावितहरूलाई हुँदाखाँदाको थातथलो छाड्न बाध्य गराउँछ । उनीहरू बिस्तारै गरिबीतिर धकेलिँदै जान्छन् । विकास र समृद्धिको नाममा सामाजिक आयामलाई नजरअन्दाज गर्दा नागरिकको दैनिकी र जीवनयापनसँग सोझो सम्बन्ध राख्ने खाद्य अधिकार हनन भइरहेको छ । समान र सम्मानपूवर्क बाँच्न पाउने अधिकार खोसिएको छ ।आजको युगमा विकासलाई नकार्न सकिँदैन । तर अबको विकास हुने खानेलाई लाभ पुर्याउने र हुँदा खानेको गाँसै खोस्ने खालको हुनु हुँदैन । ठूला लगानीका आयोजनाले राज्यको विकास सूचकांकमा सकारात्मक प्रभाव पार्लान् तर सदियौंदेखि बसिआएका समुदायलाई उठीबास लगाएर गरिने यस्तो कार्यले संविधानप्रदत्त सम्मानपूर्वक बाँच्न पाउने हकलाई सुनिश्चित गर्दैन । वातावरणीय क्षेत्रमा काम गर्ने जर्मनीको संस्था जर्मनवाच ले सार्वजनिक गरेको पछिल्लो ग्लोबल क्लाइमेट रिस्क इन्डेक्स २०२१ को रिपोर्टअनुसार विश्वमा नेपाल जलवायु परिवर्तनको जोखिमको १० औं स्थानमा छ । वैज्ञानिक र विज्ञहरूले सीमान्तकृत, अल्पसंख्यक, दलित, जनजाति, लोपोन्मुख समुदायसँग जलवायु संकट सामना गर्ने क्षमता एकदमै कमजोर हुने हुँदा उनीहरूलाई दोहोरोतेहरो असर पार्ने चेतावनी दिँदै आएका छन् । हालै प्रकाशित चौथो नेपाल जीवनस्तर सर्वेक्षणले नेपालको कुल जनसंख्यामध्ये ५९ लाख ६० हजार (२०२७ प्रतिशत) जनसंख्या गरिबीको रेखामुनि रहेको देखाएको छ । सरकारले जलवायु न्यायको दृष्टिकोणबाट काम गर्न जरुरी छ, जसले गर्दा प्रभावित माझी बस्ती र दनुवार बस्तीहरूले लाभ लिन सकून् ।"
शुद्धोधनका 'माछा गुरू,"(भैरहवा)जीवनमा साधना जरुरी छ । साधना भन्दैमा एकान्तमा ध्यान, तप, जप नै गर्नुपर्छ भन्ने छैन । जीवन निर्वाहका लागि निरन्तर गरिने कतिपय कामले खुसी प्रदान गर्छन् । त्यस्तो खुसीले लामो तपस्या सफल भएको अनुभूति दिन्छन् । कामले निराशामाथि विजय प्राप्त गरेपछि जिन्दगी सफल बन्छ । एकपछि अर्को सफलताले पछ्याउँछन् । यो अनुभूति रूपन्देहीको शुद्धोधन७ भगलापुरका पुण्यप्रसाद चौधरीको हो । उनका सखाले विदेशतिर लागे । उनले स्वदेश रोजे । अझ गाउँघर । अहिले गाउँघरमै माछापालनबाट उनलाई पुण्य मिलेको छ । सुख मिलेको छ । आफूसँगै परिवार सुखी तुल्याएका छन् । पुण्यले २२ वर्षअघि २० वर्षको उमेरमा संघर्षको सुरुवात गरेका थिए । तर, उनीसित उद्यम गर्न लगानीका लागि केही थिएन । एउट भरोसा परिवारमाथि थियो । माछापालनका लागि पोखरी खन्ने इच्छा व्यक्त गरेपछि बुबा फौदारप्रसादले धान बिक्री गरेर ३० हजार रुपैयाँ हातमा थमाइदिए । बुबाले दिएको ३० हजार रुपैयाँले आफ्नै १५ कट्ठामा पोखरी खने, पुण्यले भने, पहिलो वर्ष १२ क्विन्टल माछा उत्पादन भयो, त्यो बेचेर ८० हजार रुपैयाँ कमाइ भयो । पोखरी खनेर माछाका भुरा हालेको पहिलो वर्ष लगानीभन्दा तेब्बर आम्दानी भएपछि उनी हौसिए । त्यही खेतमा धान र गहुँ खेती गर्दा सरदर वार्षिक २५ हजार रुपैयाँ आम्दानी हुन्थ्यो । माछाबाट अन्नबालीको तुलनामा तेब्बर आम्दानी भयो । उनका अनुसार त्यसबेला माछाका लागि आवश्यक खली र बरानको प्रतिकिलो चार रुपैयाँ मूल्य थियो । माछा प्रतिकिलो ६०७० रुपैयाँमा बिक्री हुन्थ्यो । परम्परागत खेतीपाती गरेर जीवन निर्वाह गरिरहेको परिवार त्यसपछि माछापालनमा होमियो । विभिन्न उतारचढाव सहेर पुण्य अहिले सफल माछापालक किसान बनेका छन् । व्यावसायिक माछापालनका साथै माछाका भुरा उत्पादनलाई विस्तार गरेका छन् । अहिले माछा पर्यटन अभियन्ता बनेका छन् । दुई दशकअघि रोगजारीका लागि बिदेसिने कमै हुन्थे । पढेलेखेका व्यक्ति कि सरकारी जागिर खान्थे । नत्र गाउँघरमा रल्लिएर समय कटाउने धेरै हुन्थे । त्यहीँ बेला रूपन्देहीको सियारी र शुद्धोधनमा माछापालनको लहर सुरु भयो । त्यो लहर देखेर माछापालन गर्ने सोच बनेको पुण्य बताउँछन् । बुबासित सल्लाह गरे । छोराको योजनामा बुबाले साथ दिए । नाफा हात पर्न थालेपछि पुण्यले माछापालन ज्ञान प्राप्त गरेका थिएनन् । ज्ञान हासिल गर्ने हुटहुटी भए पनि अवसर जुरेको थिएन । यसै क्रममा २०६२ सालमा गाउँमै आएर सरकारी अधिकारीले माछापालनबारे तालिम सञ्चालन गरे । छोटो अवधि तालिममा सहभागी भएर उनले प्राविधिक ज्ञान प्राप्त गरे । उनले भने, त्यो तालिम मेरो व्यवसाय विस्तारको टर्निङ प्याइन्ट बन्यो, तालिम लगत्तै थप १५ कट्ठामा पोखरी खने र पूर्ण व्यावसायिक माछापालनमा लागेँ । त्यसपछि भने उनले पछाडि फर्केर हेर्नुपरेको छैन । माछापालनबाट अहिले उनी जिल्लामा मात्र नभएर मुलुकमै कहलिएका छन् । उनको प्रशंसा गर्ने धेरै छन् । अहिले माछा गुरू बनेका छन् । माछा र भुरा खरिद गर्न आउनेको घुइँचो लाग्छ । यसबाहेक माछापालन गर्न आवश्यक सल्लाह लिने आउने धेरै हुन्छन् । उनीबाट व्यवसायिक सीप र ज्ञान सिक्ने गर्छन् । उनी २०६३ मा रूपन्देहीमा सबैभन्दा बढी माछा उत्पादन गर्ने किसान घोषित भए । धेरै उत्पादन गरेबापत पुरस्कृत पनि भए । सबैतिरबाट प्रशंसा मिलेर हौसिएका पुण्यले अहिले ७ बिघा क्षेत्रफलमा १२ वटा पोखरीमा माछापालन गर्दै आएका छन् । सुरुमा माछा उत्पादन गरेर बिक्री गर्दै आएका उनले २०६८ बाट भुरा उत्पादन थाले । यसकै आम्दानीले दुई बिघा जमिन खरिद गरेको उनले बताए । त्यसयता व्यावसायिक क्षेत्र थप विस्तार हुँदै गएको छ । आम्दानी राम्रो हुँदै गयो, दिदीबहिनीको बिहेबारी गरिदियौं, घर बनाएँ, कार चढ्ने भएँ, उनले भने, यसरी सफलता प्राप्त गनुमा बुबाआमा, श्रीमतीको ठूलो साथ र सहयोग छ । पुण्यले शान्ति मत्स्य ह्याचरी रिसर्च प्रालिबाट वार्षिक ७ करोड गोटा भुरा उत्पादन गरेर बिक्री गर्दै आएका छन् । रूपन्देहीमै भुरा उत्पादन र बिक्री गर्नेमा उनको फार्म सबैभन्दा ठूलोमध्येमा पर्छ । यहाँ उत्पादन गरेका भुरा उनले मुलुकका दर्जनौं जिल्लासँगै भारत पनि निर्यात गर्दै आएका छन् ।माछापालनबाट मनग्य आम्दानी गरिरहेका पुण्य दुई वर्षदेखि पर्यटन व्यवसायी बनेका छन् । आफ्नै पोखरीको छेउमा ६ करोड रुपैयाँ लागनी गरेर २५ कट्ठा जमिनामा सुविधासम्पन्न सखिया फिस रिसोर्ट सञ्चालनमा ल्याएका छन् । स्थानीय कला संस्कृति समेटेर तयार गरिएको रिसोर्ट पनि आकर्षणको केन्द्र बनेको छ । पोखरीबाट उत्पादित माछाका थरीथरी परिकार बनाएर उनले रिसोर्टमा आउने पाहुनालाई खुवाउँछन् । पोखरीमाथि रेस्टुरेन्ट बनाएका छन् । पोखरीका माछा अवलोकन गर्दै त्यहाँ ३० जनाले बसेर खान मिल्छ । १६ जनालाई रोजगारी दिएका छन् । होटल पनि राम्रो चलेको छ । पोखरीको उत्पादन पनि यही खपत हुने गरेको छ, उनले भने, माछा पारखीले विभिन्न परिकारको स्वाद लिन पाउँदा निकै खुसी हुनुहुन्छ । उनको रिसोर्टमा १२ वटा वातानुकुलित कोठा छन् । पोखरीमाथि बनाइएको टहरामा बसेर यहाँ आउने पाहुनाले माछाको स्वाद लिन सक्छन् । सभासमारोहका लागि सुविधायुक्त सभाहल छ । एकैपटक ८० जनाभन्दा बढीलाई सेवा दिन सक्ने गरी रिसोर्ट बनाएका छौं, उनले भने, यहाँ आउनेले अर्गानिक थरीथरीका परिकारसँगै माछाका मात्रै दर्जन परिकारको स्वाद लिन पाउनुहुन्छ । कृषिलाई पर्यटनसित जोड्नुपर्ने बताए । यसो गरेमा किसान डुब्ने जोखिम कम हुन्छ, त्यही कारण मैले माछापालन र पर्यटन व्यवसायलाई साथसाथै अघि बढाएको छु ।अहिले वार्षिक ७ करोडका भुरा बिक्री गर्छन् । यसबाट वार्षिक ६० लाख रुपैयाँ हाराहारी आम्दानी गर्छन् । रातदिन परिवारसँगै आफैं काममा खटिन्छन् । उनका जेठा छोरा होटल व्यवस्थापनमा स्नातक अध्ययनरत छन् । कान्छा छोरा १२ कक्षा अध्ययनरत छन् । १२ वटा पोखरीमा माछापालन र होटल सञ्चालनमा परिवारै खटिन्छन् । छोराको प्रगति देखेर बुबा फौदार हर्षित छन् । छोराले केही गर्छुभन्दा मैले बिनासंकोच धान बेचेर लगानी गरेँ, उनले भने, काममा निरन्तर खट्यो, अहिले सफलता देख्दा निकै खसी लाग्छ । फौदारले परम्परागत खेतीभन्दा माछापालन राम्रो भएको बताए । माछापालनमा केही चुनौती छन्, ती समस्या सरकारले समाधान गर्ने हो भने माछापालन झनै फस्टउँछ, उनले भने । माछा नगदेबाली हो । प्रायः सबै किसिमका बिरामीले सेवन गर्दा असर गर्दैन । अर्कातर्फ माछापालन गर्दा भूमिगत सिँचाइ बचाइराख्छ भने पर्यावरणलाई समेत राम्रो गर्छ । जसले गर्दा रूपन्देहीमा पछिल्लो पटक व्यावसायिक माछापालक कृषक दैनिक बढ्दै छन् ।नयाँका लागि पुण्य उदाहरण हुन् । माछापालनमा उत्कृष्ट ठहरिएकै कारण पुण्य दर्जनौंपटक स्थानीय र राष्ट्रिय पुरस्कारबाट पुरस्कृतसमेत भएका छन् । व्यावसायिक माछापालनबाट छलाङ मारिरहेका पुण्यका सरकारसँग गुनासा नभएका भने होइनन् । भारतबाट चोरीपैठारी गरी माछा भित्र्याइँदा, कृषि ऋणको ब्याज वृद्धि, दाना महँगो हुनु, माछापालनलाई उद्योग सहर राख्दा आयकर र विद्युत् महसुल बढी हुनुजस्ता समस्याले पिरोल्ने गरेको उनले सुनाए । यस्ता समस्या हल गरेर सरकारले सहुलियत दिए मजस्ता कैयौं कृषकका कारण मुलुक आत्मनिर्भर बन्ने थियो, उनले भने, सबैभन्दा पहिला सीमा नाकामा कडाइ हुनुपर्छ । व्यावसायिक माछापालनमा लाग्ने कृषकलाई प्रधानन्त्री आधुनिकीकरण परियोजनाले पनि सहयोग गरिरहेको उनले जनाए । सरकारले सहयोग नगरेको होइन्, देख्दा सामान्य तर कृषकलाई निकै असर गरिरहेका समस्या छन्, ती हल हुनुपर्छ, उनले भने, किसानलाई अन्तर्राष्ट्रियस्तरको तालिम र भ्रमणको पनि आवश्यकता छ ।"
हाँस्दाहाँस्दै रुवाउने 'महाजात्रा,"काठमाडौं (कास) जात्रा, जात्रैजात्रा जस्ता चल्तीका फिल्म बनाएर चर्चामा आएका निर्देशक प्रदीप भट्टराई महाजात्रा फिल्मका साथ फेरि आएका छन् । अघिल्ला फिल्मकै पात्र र अघिल्ला फिल्ममा पात्रहरूले भोगेको सास्ती र अपराधकै कथाको नयाँ भर्सन हो, महाजात्रा । राजनीतिमा अपराध र तस्करी कसरी घुसिरहेको छ र त्यसको मूल्य सामान्य पात्रहरूले कसरी चुकाउन बाध्य भइरहेका छन् भन्ने बुझन् महाजात्रा काफी छ । मंगलबार फिल्मको प्रिमियरमा निर्देशक भट्टराईले अघिल्ला दुई फिल्म निर्माणको अनुभवले फिल्म खारिएको बताए । फिल्ममा हरिवंश आचार्य, विपिन कार्की रवीन्द्र सिंह बानियाँ, रवीन्द्र झा, वर्षा राउत लगायतका कलाकारले अभिनय गरेका छन् । नेताको भूमिका निर्वाह गरेका हरिवंशले कसरी नेताहरू स्वयं अपराध गर्न बाध्य छन् र त्यसबाट मुक्तिको बाटो उनीहरूले कसरी रोज्न सक्छन् भनेर देखाएका छन् । अहिले चलिरहेको राजनीतिको जात्रा, यसमा मिसिएको अपराध र तस्करीको कथा नै फिल्ममा अनेकन् उपकथामार्फत आएजस्तो देखिन्छ । एकैछिनमा हाँस्ने र एकैछिनमा रुन बाध्य बनाउने जादूयी शैली देखाएर निर्देशक भट्टराईले फिल्ममा पनि आफ्नो निर्देशकीय कौशल पुष्टि गरेका छन् ।"
ओबामाको क्युबा भ्रमण,सन् २०१६ मा आजकै दिन (मार्च २०) मा अमेरिकी राष्ट्रपति बाराक ओबामा ऐतिहासिक भ्रमणका क्रममा क्युबा पुगेका थिए । उनी १९२८ पछि क्युबा भ्रमण गर्ने पहिलो अमेरिकी राष्ट्रपति हुन् । ओबामा तीनदिने भ्रमणका लागि क्युबाको राजधानी हभाना पुगेका थिए । भ्रमण टोलीमा अमेरिकी नेता र व्यवसायीसहित कम्तीमा ८० सयदेखि १२ सय जना सहभागी थिए । क्युबामा १९५९ को क्रान्तिसँगै अमेरिकी समर्थनको सरकार अपदस्थ भएको थियो । उक्त घटनापछि दुई देशबीचको सम्बन्ध निकै तनावपूर्ण रहँदै आएको थियो । तर २०१४ मा ओबामा र क्युबाका राष्ट्रपति फिडेल क्यास्ट्रोले दुई देशबीच सम्बन्ध सुधार गरेपछि भ्रमणका लागि बाटो खुलेको थियो । ओबामाको कार्यकालमा अमेरिका र क्युबाबीच व्यापारिक उडान तथा पानीजहाज सञ्चालन पुनः सुरु गरिएको हो ।१९६१ अगस्ट ४ मा जन्मिएका ओबामा दुई कार्यकाल अमेरिकी राष्ट्रपति भएका थिए । उनले २००९ जनवरी २० देखि २०१७ जनवरी २० सम्म राष्ट्रपतिको पद सम्हालेका थिए ।
तेस्रो नवीकरणका लागि किस्ताबन्दी सुविधा माग्दै टेलिकम,"प्राधिकरणको २६ औं वार्षिकोत्सवका अवसरमा उनले त्यसका लागि सरकारसँग समन्वय गरी समयमै उचित कदम चालिने जनाएका थिए । सत्ता समीकरण फेरिएसँगै दोस्रोपल्ट सञ्चारमन्त्री बनेकी माओवादी नेतृ रेखा शर्माले नेपाल टेलिकमको अनुमतिपत्र नवीकरण र नयाँ अनुमतिपत्र प्रक्रियाका विषयमा छलफल भइरहेको कान्तिपुरलाई बताइन् ।टेलिकम नेतृत्वले आफ्नो प्रस्ताव पेस गरेको र प्राधिकरणले पनि पहिले नै यस विषयमा पत्र लेखेर एकमुष्ट रकम तिर्नॅपर्ने जानकारी गराएको उनको भनाइ छ । यो अर्थ मन्त्रालयसँग पनि जोडिएको विषय हो, अर्थ मन्त्रालय र मन्त्रिपरिषद्सँग सहजीकरण गरेर निर्क्योल निकाल्नुपर्ने स्थिति हो भने हामी त्यसका लागि सहजीकरण गर्छौं, उनले भनिन्, तर त्यसो हुन नसक्ने स्थिति रहेछ भने टेलिकमले एकैपटक पूरै शुल्क तिर्नॅपर्छ । २० अर्ब रुपैयाँ तिर्नै नसक्ने हालतमा हाम्रो टेलिकम छैन । २५ वर्षको अवधि पूरा भएर नयाँ अनुमतिपत्र लिनुपर्ने विषयमा चाहिँ अबको क्याबिनेटले स्पष्ट पार्छ ।"
आठ महिनामा बल्ल नाघ्यो एक खर्बको निर्यात,"विगतको व्यापार नीतिनियम हेर्दा नेपाली निर्यातको व्यापार भारित भन्सार महसुल दर क्रमशः घटेको उद्योग वाणिज्य तथा आपूर्ति मन्त्रालयले जनाएको छ । वैदेशिक बजार पहुँचमा सुधार भएको छ । द्विपक्षीय तथा बहुपक्षीय व्यापार सम्झौता र अतिकम विकसित राष्ट्रका रूपमा प्राप्त सुविधा छन् । तर नेपालबाट निर्यात क्षमता भने सन्तोषजनक छैन । निर्यात बढाउनकै लागि सरकारले आयातनिर्यातको खाडल र व्यापार घाटामा सुधार गर्न नेपाल व्यापार एकीकृत रणनीति (एनटीआईएस) तेस्रो पटक परिमार्जन गरेको छ । व्यापार रणनीति पटकपटक परिमार्जन भए पनि निर्यातमा सुधार छैन । सरकारले लघु, घरेलु तथा साना उद्योग प्रवर्द्धन गर्न नीति ल्याउने तयारी गरेको छ । नीतिको मस्यौदामा लघु, घरेलु तथा साना उद्योगलाई सहुलियत नै सहुलियत दिने तयारी थालेको छ । यसले स्वदेशी वस्तुको उत्पादनमा वृद्धि भई निर्यात बढ्ने र आयात कम हुने अनुमान छ । तर कार्यान्वयनको पाटो भने फितलो भएको जानकार बताउँछन् ।उत्पादन बढाउन अनेकन सुविधा दिने भनिन्छ, सोहीअनुसार नीति तथा कार्यक्रम पनि बन्छ, मन्त्रालयका एक सहसचिवले भने, तर, कार्यान्वयन पक्ष धेरै फितलो छ । हामीले स्वदेशमै उत्पादन, उद्योग खोल्नुभन्दा आयात व्यापारमा जोड दिन्छौं, जसले गर्दा स्वदेशमै उत्पादन हुन सक्ने कृषि वस्तुमा समेत परनिर्भर भएका छौं ।यस अवधिमा सबैभन्दा धेरै पेट्रोलियम पदार्थ आयातमा रकम बिदेसिएको छ । आठ महिनामा ८८ अर्ब ८८ करोडको डिजेल, ४४ अर्ब ६३ करोडको पेट्रोल, ३५ अर्ब ८७ करोड रुपैयाँको खाना पकाउने एलपी ग्यास आयात भएको विभागको तथ्यांक छ । पेट्रोलियम पदार्थ अत्यावश्यक वस्तु हो, स्वदेशमा उत्पादन हँॅदैन, जसले गर्दा पेट्रोलियम पदार्थ खरिद गर्न खर्ब बढी खर्चिनुपर्छ । पेट्रोलियम पदार्थपछि रड तथा फलाम आयात भएको विभागको तथ्यांक छ । आठ महिनामा २५ अर्ब ९१ करोडको फलाम आयात भएको छ । आयातित फलाम तथा रड प्रशोधन भई स्वदेशमै खपतसँगै निर्यात पनि हुन्छ । १५ अर्ब २३ करोडको सुन, १३ अर्ब ७५ करोडको हवाई इन्धन, १३ अर्ब २९ करोडको स्मार्ट फोनलगायत आयात भएको छ । क्रुड सनफ्लावर, विद्युतीय सवारीसाधन, सेयाबिन, पाम तेल (कच्चा पदार्थ) पनि उल्लेख्य रूपमा आयात भएको छ ।निर्याततर्फ सबैभन्दा धेरै ५ अर्ब १७ करोडको अलैंची, ४ अर्ब ८३ करोडको फलाल तथा स्टिल, ४ अर्ब १० करोडको कर्पोटलगाायत निर्यात भएको छ । तथ्यांकअनुसार आठ महिनामा नेपालको कुल व्यापार घाटा ९ खर्ब २९ अर्ब ६० करोड रुपैयाँ पुगेको छ । गत वर्षको सोही अवधिको तुलनामा यो २५२ प्रतिशतले कम हो । ०७९ फागुनसम्म कुल व्यापार घाटा ९ खर्ब ५३ अर्ब ५८ करोड रुपैयाँ थियो । आठ महिनामा कुल ११ खर्ब ३० अर्ब रुपैयाँ बराबरको कुल वैदेशिक व्यापार भएको छ । गत वर्षको यही अवधिमा यस्तो व्यापार ११ खर्ब ६३ अर्ब रुपैयाँ थियो ।"
रोकिएको महिना दिनमा सुरु भयो नागढुंगा सुरुङमार्गको काम,"(काठमाडौं)नागढुंगासिस्नेखोला सुरुङमार्गमा निर्माण ठप्प भएको एक महिनापछि मंगलबारबाट पुनः काम सुरु भएको छ । स्थानीयले आयोजना सुरु गर्दादेखिका खानेपानीलगायतका माग उठाएर काम ठप्प पारेका थिए । भौतिक पूर्वाधार तथा यातायातमन्त्री रघुवीर महासेठको उपस्थितिमा सोमबार मन्त्रालयमा भएको वार्तापछि सुरुङको काम पुनः सुरु गर्ने सहमति भएको हो । सोही सहमतिअनुसार रोकिएको काम सुरु भएको नागढुंगा सुरुङमार्ग निर्माण आयोजनाका प्रमुख नवीनमान श्रेष्ठले बताए । एक महिनासम्म काम रोकियो, यो बेलासम्म सुरुङको ब्रेक थ्रु गरेर फिनिसिङको काम सुरु हुन्थ्यो, उनले भने, अब काम नरोकिए बढीमा १० दिनभित्र ब्रेक थ्रु गर्न समस्या हुन्न । मन्त्रालय र काम रोक्ने स्थानीयसँग नौबुँदे सहमति भएपछि काम अघि बढेको हो । चन्द्रागिरि नगरपालिका२ का स्थानीयले उठाउँदै आएको मुख्य माग खानेपानी, सिँचाइको व्यवस्था गरिदिने, आयोजना निर्माणपछि सुरुङमार्ग सञ्चालनमा स्थानीय पीडितलाई योग्यता र क्षमताका आधारमा रोजगारमा प्राथमिकता दिनेलगायत छन् । तर सुरुङ खन्न भने धेरै छैन, १४ मिटर सुरुङ खन्न सके ब्रेक थ्रु हुन्छ । गत फागुन २३ मा सुरुङको ब्रेक थ्रु गर्ने तयारी भएसँगै स्थानीयले आयोजनाले विभिन्न नयाँपुराना माग अघि सारेर काम रोकेका थिए, जसले गर्दा फागुन ६ गतेदेखि धादिङ र काठमाडौं दुवैतिर काम ठप्प भएको थियो ।सुरुङमार्ग निर्माणको काम जापानी कम्पनी हाज्मा एन्डो कर्पोरेसनले गरिरहेको छ । २२ अर्ब रुपैयाँमा ठेक्का लागेको यो आयोजनामा जापानको साढे १६ अर्ब रुपैयाँ ऋण सहयोग छ । यसमा नेपाल सरकारको ६ अर्ब रुपैयाँ लगानी छ । एक महिनासम्म काम ठप्प हुँदा जनशक्ति र मेसिन प्रयोग गर्न नपाएको भन्दै निर्माण कम्पनीले क्षतिपूर्ति दाबी गर्ने खतरा रहेको आयोजना प्रमुख श्रेष्ठले बताए । मुख्य सुरुङ २६८८ किमिमध्ये २६७४ किमि खन्ने काम सकिसकेको छ । लामो समय काम रोकियो, जसले गर्दा सुरुङ सञ्चालनमा आउने समय पनि केही पर धकेलिएको छ, प्रमुख श्रेष्ठले भने, ०८१ माघमा भनिए पनि अहिलेको अवस्थाले गर्दा चैतसम्म पुग्ने देखिएको छ । सुरुङ बनेपछि मुख्य सडक साढे ७ किमि छोटिनेछ । नागढुंगा उकालोमा हुने ट्राफिक जाम कम हुनेछ । यसको निर्माण सुरु भएको ५१ महिना बितिसकेको छ । स्थानीयको अवरोधले थानकोटमा निर्माणाधीन फ्लाइओभरको काम पनि ठप्प थियो । सहमतिपछि यसको काम पनि पुनः सुरु भएको आयोजना प्रमुख श्रेष्ठले जनाए । यो सुरुङबाट सवारी सञ्चालन गर्दा शुल्क लिने कि नलिने भन्नेबारे अहिलेसम्म निर्णय हुन सकेको छैन । सुरुङमार्ग प्रयोग गरेबापत् शुल्क लिनेनलिने कुरा छलफलमै छ, प्रमुख श्रेष्ठले भने, सुरुङ सञ्चालनमा आउनुअघि नै यसबारे के गर्ने भनेर निर्णय हुनेछ । आपत्कालीन सुरुङको ब्रेक थ्रु भने गत साउन २२ मा भएर अहिले फिनिसिङको काम भइरहेको छ । जसको दूरी २५५७ मिटर रहेको छ । आपत्कालीन सुरुङ फिनिसिङको काम पनि रोकिँदा यसमा प्रगति हुन सकेन, उनले भने, मुख्य सुरुङ खन्ने र आपत्कालीन सुरुङ फिनिसिङको काम अब सँगै हुन्छ । लामो समय काम रोकिएकाले म्याद थप गर्नुपर्ने माग निर्माण व्यवसायीले अघि सारेका छन् । तर यसबारे अहिलेसम्म केही निर्णय भइनसकेको दाबी आयोजनाको छ । सुरु सम्झौताअनुसार आयोजनाको समयावधि ०८० वैशाखमा सकिएको हो । उक्त समयभित्र काम नसकिएपछि ०८१ वैशाख १३ सम्मलाई म्याद थपिएको छ । ०७६ कात्तिकमा निर्माण थालिएको सुरुङको काम सम्झौताअनुसार ४२ महिनाभित्र सकिनुपर्ने थियो । तर तोकिएको समयमा कोभिड, बेलाबेला हुने अवरोधका कारण काम सम्पन्न हुन नसकेको आयोजनाले जनाएको छ । समग्र आयोजनाको भौतिक प्रगति भने ६९१५ प्रतिशत छ । आयोजना सुरु भएयता ३ वटा अन्डरपास, ४ वटा बक्स कल्भर्ट, एउटा ओभरपास, ३ वटा पुल निर्माण भएका छन् ।"
सम्पत्ति शुद्धीकरण कसुरमा न्यौपाने दोषी ठहर,"(काठमाडौं)रिडी पावर कम्पनीका तत्कालीन अध्यक्ष गुरुप्रसाद न्यौपाने सम्पत्ति शुद्धीकरण कसुरमा दोषी ठहर भएका छन् । न्यायाधीश टेकनारायण कुँवर, रामबहादुर थापा र मुरारीबाबु श्रेष्ठको संयुक्त इजलासले न्यौपानेलाई दोषी ठहर गरेको विशेष अदालतका प्रवक्ता धनबहादुर कार्कीले बताए । प्रतिवादी गुरुप्रसाद न्यौपाने दोषी ठहर भएको र अर्का प्रतिवादी रिडी पावर कम्पनीका तत्कालीन कार्यकारी सञ्चालक कुवेरमणि नेपालले सफाइ पाएका छन्, प्रवक्ता कार्कीले भने । न्यौपाने दोषी ठहर भए पनि कसुरको सजाय निर्धारण हुन बाँकी रहेको फैसलामा उल्लेख छ । आफू अध्यक्ष रहेकै बखत रिडी पावर कम्पनीको सेयरमा भित्री कारोबार (इन्साइडर ट्रेडिङ) गरेको कसुरमा न्यौपाने र निर्णय प्रक्रियामा न्यौपानेलाई सहजीकरण गरेको भन्दै नेपालविरुद्ध गत मंसिरमा सम्पत्ति शुद्धीकरण अनुसन्धान विभागले विशेष अदालत काठमाडौंमा मुद्दा दर्ता गरेको थियो । न्यौपाने र नेपालको कसुर सम्पत्ति शुद्धीकरण (मनी लाउन्डरिङ) निवारण ऐन ०६४ विपरीत भएको भन्दै मुद्दा दर्ता गरिएको हो । सेयरको भित्री कारोबारसम्बन्धमा विभागले दायर गरेको यो पहिलो मुद्दा हो ।तत्कालीन अध्यक्ष न्यौपानेले उक्त कम्पनीको सेयर पदमा बहाल रहँदाकै बखत ०७७ चैत १९ देखि ०७८ साउन २४ सम्म खरिद बिक्री गरेको र उनले धितोपत्रसम्बन्धी ऐन ०६३ को दफा ९१ बमोजिमको भित्री कारोबार गरेको देखिएकाले उक्त कसुरमा मुद्दा दर्ता भएको हो । त्यससम्बद्ध कसुर (इन्साइडर ड्रेडिङ) बाट प्रतिवादी गुरुप्रसाद न्यौपानेले अर्का प्रतिवादी कुवेरमणि नेपाल सहजीकरण र मिलेमतोमा १ करोड १९ लाख १० हजार २ सय ५२ रुपैयाँ जानीजानी प्राप्ति, धारणा एवं निःसर्गसमेत गरी सम्पत्ति शुद्धीकरण निवारण ऐन २०६४ मा तोकिएको निषेधित कार्य गरेको तथ्य प्रमाणित हुन आएकाले न्यौपानेलाई उल्लिखित रकम बराबर बिगो कायम गरी ऐनको दफा ३० को उपदफा एकबमोजिम बिगोको दोब्बर जरिवाना, कसुरको मात्राअनुसार कैद सजायको माग विभागले गरेको थियो । सम्पत्ति शुद्धीकरण गरी निःसर्ग गरेको १ करोड १९ लाख १० हजार २ सय ५२ रुपैयाँ बराबरको सम्पत्ति सोही ऐनको दफा १८ को उपदफा २ बमोजिम अनुसन्धानका क्रममा रोक्का राखिएको सम्पत्तिमध्ये जफत गर्न र अर्का प्रतिवादी नेपालविरुद्ध सम्पत्ति शुद्धीकरण निवारण ऐनबमोजिम न्यौपानेलाई हुने सजायको आधा सजाय हुन माग विभागले गरेको थियो । धितोपत्र ऐन ०६३ को दफा ९१ मा धितोपत्रको भित्री कारोबारसम्बन्धी कसुर तथा दण्डसजाय व्यवस्था उल्लेख छ, जसमा कुनै व्यक्तिले सार्वजनिक नभएका धितोपत्रको मूल्यमा असर पार्न सक्ने भित्री सूचना वा जानकारीहरूको आधारमा आफूले धितोपत्र कारोबार गरेमा वा अरूलाई धितोपत्र कारोबार गर्न लगाए वा आफूलाई थाहा भएको सूचना वा जानकारी आफ्नो कर्तव्य पालनाको सिलसिलामा बाहेक अरूलाई दिए त्यस्तो व्यक्तिले धितोपत्रको भित्री कारोबार गरेको मानिने उल्लेख छ ।"
अर्थ संक्षेप,"स्काइवाक टावरको टिकटमा नबिलका ग्राहकलाई छुटकाठमाडौं (कास) नबिल बैंकका ग्राहकले स्काइवाक टावरको टिकटमा छुट पाउने भएका छन् । आफ्ना ग्राहकलाई विभिन्न क्षेत्रमा छुट तथा सुविधा विस्तारका लागि सक्रियता देखाउँदै नबिल बैंकले स्काइवाकको टिकटमा छुट दिन वन्डर्स नेपाल प्रालिसँग समझदारी गरेको छ । समझदारीअनुसार बैंकका ग्राहकले वन्डर्स नेपाल प्रालिको स्वामित्वमा रहेको स्काइवाक टावरको टिकट किन्दा १० प्रतिशत छुट पाउनेछन् । छुट सुविधा प्राप्त गर्न बैंकका ग्राहकले टिकट खरिद गर्दा नबिल बैंकको डेबिट कार्ड, क्रेडिट कार्ड अथवा एनबैंक एपबाट भुक्तानी गर्नुपर्नेछ । माउन्टेन ड्युको ग्रीष्म प्रचार अभियान काठमाडौं (कास) माउन्टेन ड्युले ग्रीष्म प्रचार अभियान सुरु गरेको छ । अभियानमा जोडिएका अनुपविक्रम शाहीले माउन्टेन ड्युले विगतका दिनदेखि नै व्यक्त गर्दै आएको डरको अगाडि जित छ भन्ने मूल मन्त्रलाई नै विशेष जोड दिएका छन् । यो अत्यन्त रमाइलो प्रचार अभियान एक टीभी विज्ञापनका साथमा आएको छ, जसमा भएको रोमाञ्चकारी स्टन्ट र आकर्षक कथासारले उपभोक्ताहरूलाई बाँधिराख्ने कम्पनीले जारी गरेको विज्ञप्तिमा जनाइएको छ । माउन्टेन ड्युको नयाँ प्रचार अभियान र विज्ञापन टीभी च्यानललगायत डिजिटल, आउटडोर र सामाजिक सञ्जालमा व्यापक सञ्चालन गरिने बताइएको छ । ढुवानी व्यवसायी महासंघमा नेपाल काठमाडौं (कास) ढुवानी व्यवसायी महासंघ नेपालको छैटौं महाधिवेशन तथा १५ औं वार्षिक साधारणसभाबाट अध्यक्षमा माधवप्रसाद नेपाल सर्वसम्मत चयन भएका छन् । उपाध्यक्ष, कोषाध्यक्ष र सचिव पदमा भने निर्वाचन भएको थियो । दुई उपाध्यक्षका लागि भएको निर्वाचनबाट अरुणकुमार श्रेष्ठ, प्रदीप अर्याल, सचिवमा धर्मराज पोखरेल र कोषाध्यक्षमा पूर्णप्रसाद रेग्मी निर्वाचित भएका छन् । महासंघको वरिष्ठ उपाध्यक्षमा अच्युतराज खनाल, महासचिवमा पुष्पराज श्रेष्ठ र सहकोषाध्यक्षमा टेकराज पोखरेल सर्वसम्मत चयन भए । महिला नेतृत्व कृषि सम्मेलन हुँदैकाठमाडौं (कास) नेपाल उद्योग परिसंघअन्तर्गतको महिला नेतृत्व फोरम (सीएनआईडब्लूएलएफ) को आयोजनामा प्रथम प्रादेशिक महिला नेतृत्व कृषि सम्मेलन यही चैत १७ र १८ मा चितवनमा हुने भएको छ । कृषि तथा पशुपन्छी विकास मन्त्रालय, भरतपुर महानगरपालिका, चितवन उद्योग संघसँगको सहकार्यमा सम्मेलन आयोजना गर्न लागिएको हो । कृषिको रूपान्तरणकारी भविष्य ः कृषिमा आधारित व्यवसायमा नवप्रवर्द्धन, दिगोपन र उद्यमशीलता मूल नाराका साथ आयोजना हुने सम्मेलनको मुख्य उद्देश्य कृषिमा महिला उद्यमशीलताको प्रवर्द्धन गर्ने रहेको परिसंघले जनाएको छ । सम्मेलनपछि कृषिका विद्यमान समस्या, चुनौती तथा अवसर पहिल्याउँदै कृषि क्षेत्रमा महिला किसानलाई अगाडि बढाउन लिइनुपर्ने नीतिगत व्यवस्थाका विषयमा सरकारलाई सुझाव पेस गरिने महिला नेतृत्व फोरम सभापति छाया शर्माले बताइन् ।"
लिमीका बालबालिका ५ महिनादेखि खोपबाट वञ्चित,"(वीरेन्द्रनगर)देशभर बालबालिकालाई दादुरारुबेलाविरुद्धको खोप दिन राष्ट्रिय अभियान सञ्चालन भइरहेको छ । ९ महिनादेखि १५ वर्षसम्मका बालबालिकालाई खोप लगाउने कार्यक्रम चलिरहेको छ । हुम्लामा पनि फागुन २५ बाट सुरु भएको खोप अभियान चैत ७ सम्म सञ्चालन हुनेछ । तर हुम्लाको उत्तरी नाम्खा गाउँपालिकामा पर्ने लिमी गाउँका बालबालिका भने दादुरारुबेलाविरुद्धको खोपबाट वञ्चित भएका छन् । नाम्खा गाउँपालिका६ लिमीका तिल, जाङ र हल्जी गाउँका ५४ जना बालबालिका खोपबाट वञ्चित भएको स्वास्थ्य सेवा कार्यालय हुम्लाले जनाएको छ । हिउँले गर्दा लिमी गाउँमा यातायात अवरुद्ध छ । हिँडेर पनि जान सकिने अवस्था छैन । ५ हजार ५ सय मिटरभन्दा माथि रहेका नारा र म्यालु लेकमा हिउँ परेकाले आवतजावत गर्न सकिने अवस्था छैन, स्वास्थ्य सेवा कार्यालय हुम्लाका प्रमुख प्रेम सिंहले भने, खोप केन्द्रमा खोप पुर्याउन नसकिएकाले त्यहाँका बालबालिका खोप लगाउनबाट वञ्चित भएका हुन् । लिमी स्वास्थ्य चौकीमा स्वास्थ्यकर्मी नियमित कार्यरत भए पनि खोप ढुवानी गर्न नसकिएकाले बालबालिका वञ्चित भएको उनले बताए । उनका अनुसार लिमी स्वास्थ्य चौकीमा कार्यरत स्वास्थ्यकर्मी आउजाउ गर्न सक्ने अवस्था छैन । उनीहरू मंसिरबाटै आफूलाई चाहिने र स्वास्थ्य संस्थामा चाहिने सामग्री लिएर उतै बसेका छन् । खोपलाई धेरै चिसो र धेरै तातोमा राख्न नमिल्ने भएकाले जतिबेला पायो त्यतिबेला ढुवानी गर्न नसकिने भएकाले यो समस्या भएको सिंह बताउँछन् । स्वास्थ्य संस्थामा अरू औषधि पहिल्यैबाट लिएर राखे पनि खोपलाई यसरी राख्न नमिल्ने बताए ।अहिले दादुरारुबेलाविरुद्धको खोप मात्र नभएर मंसिरयता त्यहाँका बालबालिका नियमित खोपबाट पनि वञ्चित हुन पुगेका उनले बताए । मंसिरसम्म लिमी स्वास्थ्य चौकीमा खोप पुर्याएर लगाए पनि त्यसयता खोप पुर्याउन नसकिएकाले बालबालिकाले नियमित खोप पनि नपाएको उनले बताए । हुम्लामा चामल ढुवानी गरिरहेका हेलिकोप्टरधनीसँग कुरा भए पनि बजेट अभावले हेलिकोप्टरमा पनि लैजान नसकेको सिंह बताउँछन् । उनले भने, त्यहाँ खोप पुर्याउन हेलिकोप्टरबाहेक विकल्प छैन । हामीले लिमीमा हेलिकोप्टरमार्फत खोप ढुवानीका लागि स्वास्थ्य सेवा निर्देशनालय सुर्खेतलाई पत्राचार पनि गरेका छौं । हेरौं अब केही हुन्छ कि ।कर्णालीका अन्य सबै स्थानमा खोप अभियान सुचारु भए पनि लिमीमा खोप ढुवानी गर्न समस्या भएको पत्र आएको स्वास्थ्य सेवा निर्देशनालय सुर्खेतका सूचना अधिकारी नवराज कँडेलले बताए । आफूहरूले खोप ढुवानीका लागि प्रयास गरे पनि सफल हुन नसकेको उनी बताउँछन् । अब के गर्ने भन्ने विषयमा हामी पनि अलमलमा छौं, उनले भने, विकल्प खोजिरहेका छौं । हिमपात कम भएपछि मात्र खोप ढुवानी गर्न सकिने अवस्था देखेका छौं ।"
पोखरा विमानस्थल ऋणको पासो होइन : चीन,"काठमाडौं (कास) पोखरा अन्तर्राष्ट्रिय विमानस्थललाई डेब्ट ट्र्याप डिप्लोमेसी (ऋणको पासोमा फसाउने कूटनीति) भनिएको प्रति नेपालस्थित चिनियाँ दूतावासले असन्तुष्टि जनाएको छ । चिनियाँ दूतावासका प्रवक्ता यु पेङ्चेनले सोमबार यससम्बन्धमा प्रतिक्रिया दिँदै केही मुलुकले पोखरा विमानस्थललाई डेब्ट ट्र्यापको भ्रम फैलाएको आरोप लगाए । कुनै पनि सहयोग साझेदारले चीनलाई डेब्ट ट्र्याप बनाएको आरोप नलगाएको उनको दाबी छ । ती केही मुठीभरका मुलुक छन्, जसले चिनियाँ डेब्ट ट्र्यापको भ्रम फैलाइरहेका छन्, प्रवक्ता युले भने । नेपालमा अख्तियार दुरुपयोग अनुसन्धान आयोगले पोखरा विमानस्थल निर्माणमा अनियमितता भएको सम्बन्धमा अनुसन्धान गरिरहेको अवस्थामा चिनियाँ दूतावासबाट यस्तो प्रतिक्रिया बाहिर आएको हो । पोखरा विमानस्थलले नेपाललाई ऋणको समस्या निम्त्याउने सम्भावना छ । केही भारतीय मिडियाले समेत यसलाई चीनको डेब्ट ट्र्याप डिप्लोमेसीको उदाहरण भनेका छन् । यसमा तपाईंको प्रतिक्रिया के छ भनी पत्रकारहरूले दूतावासका प्रवक्ता युलाई प्रश्न गरेका थिए । यसको जवाफमा उनले यसलाई दुष्प्रचार भनेका छन् । पोखरा अन्तर्राष्ट्रिय विमानस्थल चीननेपाल सहकार्यको महत्त्वपूर्ण पूर्वाधार परियोजना हो । यसलाई राष्ट्रिय सम्मानको आयोजनाका रूपमा नेपालमा स्वागत गरिएको छ, उनले भने । उक्त विमानस्थलले पोखरावासीलाई आधा शताब्दीदेखि अन्तर्राष्ट्रिय विमानस्थल बनाउने आफ्नो सपना साकार पार्न सहयोग गरेको पनि उनको भनाइ छ ।"
मञ्जुश्री ट्रेल रेस चैत २३ मा,"(काठमाडौं)मञ्जुश्री ट्रेल रेसको चौथो संस्करण चैत २३ देखि सुरु हुने भएको छ । दुई दिने दौडमा १६ राष्ट्रका २ सय ७० भन्दा बढी खेलाडीले आफ्नो नाम दर्ता गराइसकेका छन् । गत वर्ष भएको पछिल्लो संस्करणमा ६७ नेपाली र २१ विदेशी खेलाडीले प्रतिस्पर्धा गरेका थिए ।मञ्जुश्री ट्रेल रेसका अध्यक्ष सुवास थापाले यसपालि विदेशी खेलाडीको संख्या ५० सम्म पुग्ने अनुमान लिएको जनाए । उनले नेपालमा हुनेमा यो सबैभन्दा लामो दौडका लागि १९ वटा चेक प्वाइन्ट राखिएको जनाए । काठमाडौं उपत्यकाका सात प्रमुख चुचुरो जामाचो, शिवपुरी, नगरकोट, फूलचोकी, चम्पादेवी, भष्मासुर र चन्द्रागिरि हुँदै १ सय माइल दौड पूरा गर्दा १२ हजार ६ सय ९५ मिटर उचाइको अनुभव छुनेछ । धावकहरूले जंगल, खोलानाला, खेत र गाउँका हुँदै ७० प्रतिशत दौड वनजंगल र गोरेटो बाटोमा पर्नेछ । इचंगुनारायणस्थित एक्ले रुखबाट सुरु हुने १ सय माइलको दौड सुरु हुनेछ । सोही दिन राति ८ बजेदेखि एक सय किलोमिटर दौड झुलेबाट र चैत २४ गते बिहान ७ बजे ५० किलोमिटर दौड बडिखेलबाट र मञ्जुश्री ट्रेल रेससँग आवद्ध टेलमान्डुको ३० किलोमिटर केभीआर स्टेज रेस, बिहान ८ बजेबाट फर्पिङको डोल्लुबाट सुरु हुनेछ । ट्रेलमान्डुको यो ५ स्टेज रेसको फाइनल खेल हो । १ सय ७० किलोमिटर दौडमा पहिलोदेखि तेस्रो हुनेले क्रमश ः ६०, ४० र २० हजार रुपैयाँ तथा एक सय किलोमिटर दौडका शीर्ष तीन विजेताले क्रमशः ४०, २५ र १५ हजार रुपैयाँ पुरस्कार पाउने छन् । त्यस्तै ५० किलोमिटरतर्फ पहिलोदेखि तेस्रो हुनेले क्रमशः ३०, १५ र १० हजार तथा टेलमान्डुको केभिआर १ सय स्टेज रेसको पहिलोदेखि तेस्रो हुनेले क्रमशः २०, १० र ५ हजार रुपैयाँ पुरस्कार पाउनेछन् । मन्जुश्री ट्रेल रेसको यो संस्करणदेखि एसिया ट्रेल मास्टर्ससँग आबद्ध भएको छ । हङकङमा कुआई स्पोटर््स प्रमोसनल लिमिटेडद्धारा व्यवस्थित एसियामा ट्रेल दौडको अन्तर्राष्ट्रिय मान्यताप्राप्त सिरिजमा नेपालबाट मञ्जुश्री ट्रेल रेस र रारा ट्रेल रेसले मान्यता पाएको छ । यसको शीर्ष पाँचमा पर्ने खेलाडी एसिया ट्रेल मास्टर्समा छनोट हुनेछन् । साहसिक यस दौडले मेडिटिएसन पनि प्रदान गर्ने उपाध्यक्ष नारायण आचार्यले जनाए । प्रतियोगिताका प्राविधिक जीवन लामाले एसियाभरका खेलाडीलाई यो ट्रेल रेस राम्रो र सजिलो अवसर भएको बताए ।"
दशरथ रंगशाला राखेप आफैंले संरक्षण गर्ने,काठमाडौं (कास) राष्ट्रिय खेलकुद परिषद् (राखेप) ले त्रिपुरेश्वरस्थित दशरथ रंगशालाको मैदान आफैंले संरक्षण गर्ने भएको छ । राखेपमातहत रहेको दशरथ रंगशालाको खेल मैदान लामो समयदेखि अखिल नेपाल फुटबल संघ (एन्फा) ले मर्मत सम्भार तथा संरक्षण गर्दै आएकामा मैदानको गुणस्तर र स्तरोन्नतिमा सन्तोषजनक कार्य नभएको भन्दै राखेपले अब उप्रान्त आफैंले संरक्षण गर्ने जनाएको छ । संरक्षण गर्ने प्रारम्भिक कार्य मंगलबारदेखि सुरु भएको जनाइएको छ ।राष्ट्रिय खेलकुद विकास नियमावली २०७९ को परिच्छेद नियम २० को उपनियम (३) मा पनि राखेपमातहतका भौतिक पूर्वाधारको संरक्षण र सम्वर्द्धन राखेपले नै गर्ने उल्लेख छ । उक्त खेल मैदानको संरक्षण गर्न दैनिक आवयश्क पर्ने जनशक्तिको पनि व्यवस्था गरिसकेको राखेपले जनाएको छ ।रंगशालाकै कमजोर अवस्थाका कारण फिफा विश्वकप २०२६ को छनोट चरणको खेल नेपालले गुमाएको थियो । आफ्नो मैदानमा खेल्नुपर्ने खेल अब नेपालले बहराइनमा गएर खेल्दै छ । मैदान संरक्षणप्रति एन्फाको लापरबाही देखिएको राखेपको ठहर छ ।

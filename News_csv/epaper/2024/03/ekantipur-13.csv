शीर्षक,विवरण
सहकारी ठगीमा पनि पूर्वउपराष्ट्रपति पुनका छोरा दीपेशलाई उन्मुक्ति दिने प्रपञ्च,"गुरुङ अध्यक्ष र दीपेश सचिव भएको बखत जीबीले ४ वटा कम्पनीमा ६४ करोड ७९ लाख ८३ हजार रुपैयाँ ऋण लगेको प्रतिवेदनमा उल्लेख छ । जीबी र दीपेश पदाधिकारी रहेका बखत नेचर नेस्ट कम्पनीका निर्देशक रहेका कुमार रम्तेलका नाममा पनि २ करोड ९० लाख ८७ हजार रुपैयाँ ऋण प्रबाह भएको थियो । हाल सहकारीका कोषाध्यक्षसमेत रहेका रम्तेल अहिले पोखराको सूर्यदर्शन सहकारीमा रकम अपचलन गरेका आरोपमा थुनामा छन् । राई नेतृत्वको समूहले लगेको ऋणको ब्याजमात्र ९ करोड १९ लाख १ सय रुपैयाँ पुगेको प्रतिवेदनमा देखिएको छ । सावाँ र ब्याज गरी ८७ करोड ६९ लाख ७६ हजार ७ सय ६५ रुपैयाँ लिएर राई सम्पर्कविहीन छन् ।सडकमा पानी बिक्री गरेर, दैनिक इँटा बोकेर, बालुवा बोकेर तथा बदाम बेचेर रकम जम्मा गर्दै आएका सर्वसाधारणको रकम हिनामिना भएकोमा सञ्चारमाध्यमले प्रमुखताका साथ प्रकाशित गर्दै आएका छन् । यहीबीच सुप्रिमका वर्तमान अध्यक्ष गुरुङ र भैरहवा शाखाकी व्यवस्थापक दुर्गा पाण्डेय चापागाईंलाई फागुन ४ मा पक्राउ गरिएको छ । गुरुङ र चापागार्इंलाई पक्राउ गरे पनि बचतकर्ताको रकम काठमाडौं पुर्याएर सहकारी नै डुबाउने मुख्य अधिकारीहरूलाई छानबिनको दायरामा नल्याएको भन्दै पीडितले गुनासो गरेका छन् । जीबी र दीपेशको पहलमा खुलेको सहकारीले १ अर्ब ७ करोड ८२ लाख ६७ हजार ७ सय २९ रुपैयाँ संकलन गरेकामा ७८ करोड ५० लाख रुपैयाँ पदाधिकारीले नै ऋणका रूपमा लिएर अपचलन गरेको बचतकर्ताको उजुरी छ । रकम फिर्ता गराउन बचतकर्ताले १३ महिनादेखि हारगुहार गर्दै आइरहेका छन् । पीडित बचतकर्ताहरू प्रहरी, प्रशासन, प्रदेश गृह मन्त्रालयअन्तर्गतको सहकारी दर्ता अधिकारीको कार्यालय, संघीय सरकारको गृह मन्त्रालय, सहकारी विभागमा धाइरहेका छन् । तर, गहिरो अनुसन्धान भएको छैन । एकातिर जीबी फरार छन् भने अर्कोतिर दीपेश खुलेआम घुमिरहेका छन् । ठगीका योजनाकारमाथि अनुसन्धान नहुँदा पीडितको रकम फिर्ता नहुने त्रास बढेको बचतकर्ता देवीलाल भट्टराईको भनाइ छ । जीबी राईसहितका पदाधिकारीका नाममा रहेको जग्गा रोक्का गर्न अध्यक्षले मंसिरमै दिएको उजुरीमा समेत अहिलेसम्म कुनै वास्ता गरिएको छैन, उनले भने, यो अनुसन्धान त माथिको योजनाअनुसार मात्र भएको हो जस्तो लाग्न थालेको छ ।सुप्रिम सहकारीको बुटवलस्थित कार्यालयले उपलब्ध गराएको विवरणका आधारमा सहकारी दर्ता अधिकारीको कार्यालयले फागुन ४ मा प्रारम्भिक प्रतिवेदन बुझाएको थियो । प्रतिवेदनले सहकारीको नाम परिवर्तन, बचत संकलन र ऋण लगानीको सुरुदेखिको प्रक्रियामै त्रुटि औंल्याएको छ । सहकारी दर्ता ऐनका प्रावधान पूरा नगरी कानुनविपरीत दर्ता र मर्जर गरेर आर्थिक कारोबार सुरु गरेको र समयमै त्यसको नियमन नहुँदा सर्वसाधारण बचतकर्ताको करोडौं रकम डुबेको प्रतिवेदनले औंल्याएको छ । तर, ऋण लगानीको प्रक्रिया र ऋण लिने पदाधिकारीको विषयमा भने प्रतिवेदन मौन छ ।सुप्रिमका वर्तमान अध्यक्ष गुरुङले सहकारीका ६ जना पदाधिकारीका नाममा रहेको विभिन्न स्थानको जग्गा रोक्का गर्न आग्रह गर्दै २०८० मंसिर २० मा प्रदेश गृह मन्त्रालय र सहकारी दर्ता अधिकारीको कार्यालयमा उजुरी दर्ता गराएका थिए । तर, अहिलेसम्म पनि कुनै सम्पत्ति रोक्का नभएकाले पनि बचतकर्ताले अनुसन्धान फितलो हुने चिन्ता व्यक्त गरेका छन् । आफूहरूले कम्पनी र व्यक्तिका नाममा रहेका विभिन्न जग्गाहरू रोक्का गर्न अध्यक्ष गुरुङकै हस्ताक्षर रहेको निवेदन दर्ता गराए पनि अहिलेसम्म सम्पत्ति रोक्का नभएको जानकारी पाएको पीडित सुजल भण्डारीले बताए । ठेगाना र कित्ता नम्बरसमेत खुलाएर सम्पत्ति रोक्काका लागि निवेदन दिएका थियौं, उनले भने, त्यो निवेदन उपर अहिलेसम्म चासो दिइएको छैन । लुम्बिनी प्रदेशको गृह मन्त्रालयअन्तर्गत रहेको सहकारी दर्ता अधिकारीको कार्यालयका प्रमुख यमबहादुर कुँवरले प्रतिवेदन सुप्रिम सहकारीको सुरुवातदेखि अहिलेको अवस्थासम्मको लक्षण देखाउने गरी मात्र तयार गरिएको बताए । सहकारी संस्थाले उपलब्ध गराएका कागजात, सहकारी कानुन अनुसार अध्ययन गरेर अवस्थाका बारेमा मात्र जानकारी दिएका छौं, उनले भने, त्यसपछिको अध्ययन, विश्लेषण र अनुसन्धान गर्ने जिम्मेवारी प्रहरीको हो । हामीले लक्षण राम्रो छैन भन्ने संकेत मात्र गरेर प्रतिवेदन उपलब्ध गराएका हौं । जीबी र दीपेशको समूह ठगी गर्ने नियतले नै बुटवलको सहकारीमा प्रवेश गरेको देखिन्छ । सहकारी दर्ता अधिकारीको कार्यालय दाङले इलाका प्रहरी कार्यालयलाई उपलब्ध गराएको प्रतिवेदनअनुसार बुटवल मात्र कार्यक्षेत्र बनाएर दर्ता भएको मैत्रेय सहकारी संस्थालाई नाम परिवर्तन गरी सुप्रिम बचत तथा ऋण सहकारी बनाइएको थियो । त्यसका लागि सुप्रिमका संस्थापक अध्यक्ष एवं हालका संरक्षक जीबी राई र पुनले तत्कालीन रूपन्देही सहकारी डिभिजनको कार्यालयका कर्मचारीलाई प्रभावमा पारेका थिए । सहकारी ऐन २०४८ का अनुसार सहकारी दर्ता गर्न तोकिएको कार्यक्षेत्रभित्रकै सदस्य रहेको हुनुपर्ने उल्लेख छ । तर, २०५७ मा बुटवललाई कार्यक्षेत्र बनाएर स्थापना गरिएको मैत्रेय सहकारीलाई सुप्रिम बचत तथा ऋण सहकारी संस्थामा परिवर्तन गर्दा रूपन्देही कार्यक्षेत्र उल्लेख गरिए पनि त्यसका सञ्चालक रूपन्देही बाहिरका थिए । सहकारी ऐनमा सहकारीका सञ्चालक समितिका पदाधिकारीको नागरिकताको ठेगाना संस्थाको कार्यक्षेत्रभित्रको हुनुपर्ने वा कार्यक्षेत्रभित्र बसोबास गरेको परिचय खुल्ने बसाइँसराइ वा मतदाता सूचीमा नाम हुनुपर्ने प्रावधान उल्लेख छ । ऐनमा स्पष्ट व्यवस्था भए पनि सुप्रिम सहकारी दर्ता गर्दा त्यस प्रकारको प्रक्रिया पूरा भएको छैन् । सहकारी दर्ताका क्रममा प्रमुख व्यक्ति (अध्यक्ष) मा ओखलढुंगाका जीबी राई र कोषाध्यक्षमा रोल्पाका दीपेशकुमार पुन रहेका थिए । दर्ता गर्दा मैत्रेय सहकारीका सञ्चालक एवं हालका सुप्रिमका पनि अध्यक्ष बनेका गुरुङ उपाध्यक्ष, सचिवमा सिन्धुलीका राजु बराल, सदस्यहरू कास्कीका सुरज श्रेष्ठ, ओखलढुंगाका देवेन्द्रबाबु राई र भूपेन्द्र राई थिए । तीमध्ये गुरुङबाहेक सबै कार्यक्षेत्र बाहिरका हुन् । देवेन्द्रबाबु र भूपेन्द्र राई जीबीकै दाजुभाइ हुन् ।प्रतिवेदनअनुसार २०७२ साल चैत ८ गते सहकारी डिभिजन कार्यालयका तत्कालीन प्रमुख नेत्र घिमिरेले दर्ता गरी सञ्चालन अनुमति दिएका थिए । २०७२ सालमा सहकारी दर्ता गर्ने भन्दै डिभिजन सहकारी कार्यालय रूपन्देही पुगेको जीबी राई र दीपेश पुनको समूहलाई सहकारी डिभिजन कार्यालयका तत्कालीन प्रमुख घिमिरेले ओमप्रकाश गुरुङको सम्पर्कमा पुर्याएका थिए । गुरुङ २०५७ सालदेखि बुटवलमा सञ्चालनमा रहेको मैत्रेय बचत तथा ऋण सहकारी संस्थाका सञ्चालक थिए । २०७२ सालमा रूपन्देहीमा धेरै सहकारी संस्था दर्ता भएको भन्दै नयाँ सहकारी संस्थाको दर्ता प्रक्रिया रोकिएको थियो । मैत्रेय बचत तथा ऋण सहकारी संस्थामा न्यून सदस्य रहेको भन्दै बन्द गर्न सहकारी डिभिजन कार्यालयले दबाबदिएर त्यही समयमा जीबी र दीपेशको समूहलाई तत्कालीन कार्यालय प्रमुख घिमिरेले गुरुङसँग भेटघाट गराएर सहकारी दर्ता प्रक्रिया अघि बढाएको तत्कालीन सञ्चालकहरूले बताएका छन् । जीबी तथा दीपेशले स्थानीय रूपमा सञ्चालित मैत्रेय सहकारीलाई कानुनविपरीत मर्जर गर्ने भनेर सुप्रिम सहकारी बनाएको प्रतिवेदनमा छ । सहकारीमा स्थानीय बासिन्दाबीच सहकार्य हुनुपर्नेमा बसाइँसराइ लगायत अन्य प्रमाणपत्र पेस नगरी सञ्चालक समितिमा बसेको विषय गैरकानुनी रहेको प्रतिवेदनमा उल्लेख छ । सुप्रिम बचत तथा ऋण सहकारी संस्था लिमिटेड (साबिक मैत्रेय बचत तथा ऋण सहकारी संस्था लि र जय अम्बे बहुउद्देश्यीय सहकारी संस्था) अस्वाभाविक रूपमा एकीकरण भएको देखिएको, सुप्रिम सहकारीको आन्तरिक बैठकसभामा कास्कीको सूर्यदर्शन बचत तथा ऋण सहकारी संस्था, काठमाडौंको स्वर्णलक्ष्मी बचत तथा ऋण संहकारी संस्था र चितवनको साहारा बचत तथा ऋण सहकारी संस्थाका कर्मचारी र प्रतिनिधिहरूको उपस्थितिलाई पनि प्रतिवेदनले अस्वाभाविक भनेको छ ।इलाका प्रहरी कार्यालयले छानबिन टोली नै बनाएर सहकारीको सफ्टवेयर, कागजपत्र र उपलब्ध पदाधिकारीहरूसँग सोधपुछ गरिरहेको छ । डीएसपी विजयराज पण्डितले वर्तमान अध्यक्ष गुरुङसहित बचतकर्ताले सहकारीका पदाधिकारीको खोजबिन र अपचलन भएको रकम पाउँ भन्ने उजुरी दिएपछि अनुसन्धान जारी रहेको बताए । अध्यक्ष गुरुङसहित दुई जनालाई पक्राउ गरिएको छ, अपचलनमा संलग्न अन्यको पनि खोजबिन जारी छ, उनले भने, अहिले नै भन्न मिल्ने गरी अनुसन्धानको ठोस उपलब्धि भइसकेको छैन । हामी अध्ययन र अनुसन्धानमै छौं ।"
नेपाललाई मनाएपछि विश्वासको मत निश्चित,"नेताहरूका अनुसार उनी ढुलमुल को मनस्थितिमा थिए । सत्ताका सबै पदमा साझेदारीको विषय उठाइरहेका बेला सरकारले सोमबार कांग्रेस कोटाबाट नियुक्त भएका तीनवटा प्रदेश प्रमुख हटाएर एमाले निकटकालाई मात्रै नियुक्ति दिने निर्णय गरेपछि उनी झनै सशंकित बनेका थिए । सरकारमा सहभागी भइसक्दा पनि प्रदेश प्रमुख हटाउने र नियुक्ति गर्ने सवालमा आफूसँग सल्लाह नभएको भन्दै नेपालले अब हुने शक्ति बाँडफाँटमा भरपर्दो समझदारी हुनुपर्ने अडान लिएका थिए । त्यसमा दाहाल र ओली लचक भएपछि नयाँ समझदारी बनेको एसका एक नेताले बताए ।ओली र दाहालको मौखिक आश्वासनका भरमा उनले फागुन २३ मा सरकारमा दुई मन्त्री पठाएका थिए । तर, प्रधानमन्त्रीले विश्वासको मत लिनुअघि शक्ति बाँडफाँटका सबै विषयमा विश्वासिलो समझदारी नभई अघि बढ्न नसकिने बताउँदै आएका थिए । त्यही आधारमा उनले संसद्को बाँकी कार्यकालमा सरकारको नेतृत्वदेखि राष्ट्रिय सभा, संघ तथा प्रदेश सरकार र संवैधानिक निकायमा ठोस समझदारीको प्रस्ताव दाहाल र ओलीसमक्ष राखेका थिए । प्रधानमन्त्री दाहाल र एमाले अध्यक्ष ओलीले मंगलबार बिहानदेखि साँझसम्म गरेका चरणबद्ध छलफलमा प्रधानमन्त्रीको आलोपालो गर्नेदेखि सत्ताका अन्य पदमा सहकार्य गर्नेसहितको लिखित प्रतिबद्धता नै जनाएका थिए । एसले सुदूरपश्चिम र वाग्मतीमध्ये एउटा प्रदेशमा मुख्यमन्त्री पाउनुपर्ने दाबी गरेको छ । १ सय १० सदस्यीय वाग्मती प्रदेशसभामा एसको ७ सांसद छन् । ५३ सदस्यीय सुदूरपश्चिममा एसका ४ सांसद छन् । यी दुईका अतिरिक्त मधेश प्रदेश, गण्डकीमा नयाँ समीकरणको सरकारका लागि एसको संख्याले निर्णायक भूमिका खेल्ने देखिएको छ । एसका नेता जीवनराम श्रेष्ठले प्रधानमन्त्रीमा आलोपालोदेखि राष्ट्रिय सभा, संघीय सरकार, प्रदेश सरकार, संवैधानिक निकाय र राजनीतिक नियुक्ति सबैमा सम्मानजनक हैसियत प्राप्त हुने गरी पार्टीले सहमति खोजेको बताए ।"
छोराछोरीको भविष्य ड्राइभ गर्दै,"सन्तानसहित मनकुमारी स्कुल पढ्न आउँथिन् । प्रौढ कक्षामै उनको पढाइ राम्रो थियो । बिहानबेलुका गिट्टी कुटेर पनि उनी सन्तान डोर्याउँदै स्कुल पुग्ने गर्थिन्, धादिङ जोगिमाराको हुग्दी बजार नजिक रहेको शंखादेवी माविका सहप्रधानाध्यापक भैरव खाणले भने । छोराछोरी पढाउनुपर्छ भन्ने महसुस गरेरै मनकुमारीले परिवारलाई २०५८ सालमा हुग्दी बजार झारेकी थिइन् । उनीहरूको पढाइलेखाइ राम्रो होस् भनेर नै हामी हुग्दी झरेर दुःखजिलो गर्ने सोच बनायौं, मनकुमारीले भनिन् । उनी र श्रीमान् दिनभर हुग्दी खोलामा गिट्टी कुट्थे । उनको मन हुग्दीमा १० वर्षभन्दा अडिएन । अझ फराकिलो आकाश खोज्दै उनी परिवार लिएर चितवन पसिन् । मजदुरीको रकमले पदमपुरमा जग्गा जोडिन् । पदमपुरको ९६ बिघा भन्ने नयाँबस्तीमा ५० हजार रुपैयाँमा दुई कट्ठा ऐलानी जग्गा किनें, गिट्टी कुटेर जोगाएको केही पैसा र ऋणधन गरेर, मनकुमारीले पुराना संघर्षका दिन सम्झँदै भनिन् ।२०६८ मा पदमपुर आउँदा मनकुमारीले ६ कक्षासम्म पढिसकेकी थिइन् । सन्तानसहित उनी फेरि जुटपानीको स्कुलमा भर्ना भइन् । खर्च धान्न मनकुमारीले साइकल चलाउन सिकिन् । साइकलमा फलफूल, तरकारी राखेर गाउँ डुल्दै बेच्दै गरेर पढाइलाई जारी नै राखिन् । दुई वर्ष पदमपुर बसेपछि उनीहरूको परिवार भरतपुर डेरामा सर्यो । साइकल चलाउन जानेकी मनकुमारी बिहानै हरियो मकै लिन गैंडाकोट पुग्थिन् र बेचेर राम्रै आम्दानी गर्थिन् । त्यसपछि उनी भरतपुरको चितवन माविमा भर्ना भइन् । मनमायाले पढाइ जारी राखे पनि जेठी छोरी नौ र माइली आठमा स्कुल जान छाडे । जेठो छोरो, कान्छी छोरी र कान्छो छोरालाई भने पढाएरै छाड्ने अठोट कसिन् । तालमेल मिलाउन त गाह्रो नै हुन्छ । महँगी उस्तै थियो । पाँच रुपैयाँको कापीले नपुगेर ५० रुपैयाँको किन्नुपर्ने भइसकेको थियो । जेठी र माइली छोरीको पढाइ छुट्यो । तर म र अरू सन्तान स्कुल जान छाडेनौं, मनकुमारीले भनिन् । उनले २०७२ सालमा चितवन माविबाटै एसईई दिइन् तर गणित, विज्ञान र अंग्रेजी विषयमा उत्तीर्ण हुन नसकेपछि पढाइलाई बिराम दिइन् ।काम गर्दै पढे पनि उत्तीर्ण हुन सकिनँ । छोराछोरीलाई पनि पढाउनैपर्यो । जेहोस्, छोराछोरीले पढे यो नै सन्तोषको कुरा हो, मनकुमारीको मन अहिले खुसी छ । कान्छी समिरा अहिले भरतपुरमा बीबीएस पढ्छिन् । जेठा जितबहादुर भरतपुर माविबाट सीटीईभीटीको सिभिल इन्जिनियर तीनवर्षे डिप्लोमाको परीक्षा दिएर बसेका छन् । कान्छा मनीष होटल म्यानेजमेन्ट विषय लिएर भरतपुरकै प्रेरणा कलेजमा कक्षा ११ मा पढ्दै छन् । हाम्रो घरमा आमाको साथ र संघर्षले गर्दा नै हामी यत्तिको भएको हो । आमाको कारण हामी यो अवस्थामा आएका छौं, जितबहादुरले भने । मनले आँटे अगाडि बढ्न सकिन्छ भन्ने उदाहरण बनेकी छन्, मनकुमारी । ४९ वर्षीया मनकुमारी अचेल भरतपुरका सडकमा ना२ह १३८२ नम्बरको अटोरिक्सा कुदाउँदै परिवार हाँकिरहेकी छन् । अटो कुदाउन सुरुमा सहज थिएन । महिला चालक देख्दा ट्वाँ परेर, आबुई आईमाईले पो चलाउने रहेछ भन्थे, उनी सम्झिन्छिन्, कोही चढ्थे, कोही वेबास्ता गर्थे । तर धेरैले हौसला नै दिए । अटोबाट दिनमा सरदर एक हजार रुपैयाँ कमाइ हुन्छ । अटोको बाँकी किस्ता चुक्ता भएको छ । ६ वर्षअघि किनेको अटो पुरानो हुँदै गएको छ । तर त्यसलाई फेर्ने चाहना भए पनि आर्थिक अवस्था खासै दह्रो नभएका कारण जतन गरेर यसैलाई कुदाउने उनले बताइन् । अहिले मनकुमारी पदमपुरको उही पुरानो घरबाट अटो चलाएर भरतपुरसम्म आउजाउ गर्छिन् । आफूले पढाइ छाडेर अटो चलाए पनि तीन छोराछोरीले पढाइ जारी नै राखेकामा उनले सन्तोष मानेकी छन् ।"
सरकार र आरती साहका परिवारबीच सहमति,"काठमाडौं (कास) आफ्नै घरमा झुन्डिएको अवस्थामा भेटिएकी जनकपुर उपमहानगरपालिका९, थापाचोककी २२ वर्षीया आरती साहको मृत्युको घटनाबारे थप अनुसन्धान गरी अदालतमा प्रमाण पेस गर्नेलगायतका विषयमा सरकारले साहका परिवारसँग सहमति गरेको छ । उपप्रधान तथा गृहमन्त्री रवि लामिछानेको उपस्थितिमा सरकार पक्ष र आरतीका परिवाबीच पाँचबुँदे सहमति भएको गृहमन्त्रीको सचिवालयले जानकारी दिएको छ । आरतीको गत जेठ ७ मा झुन्डिएको अवस्थामा शव भेटिएको थियो । माइती पक्षले उनको आत्महत्या नभई हत्या भएको दाबी गर्दै असार १ देखि आरतीकी आमालगायत परिवारका अन्य सदस्य आन्दोलनमा उत्रिएका थिए । उनीहरूले न्यायको माग गर्दै काठमाडौंमा आएर निरन्तर दबाबमूलक संघर्ष जारी राखेका छन् । स्थानीय प्रहरीले भने घटनालाई आत्महत्याका रूपमा मुद्दा दर्ता गरेर टुंग्याउने प्रक्रियामा थियो । सहमति पत्रमा सरकारका तर्फबाट गृह मन्त्रालयका सहसचिव नारायणप्रसाद भट्टराई, काठमाडौं जिल्लाका प्रमुख जिल्ला अधिकारी तथा उपसचिव एकदेव अधिकारी र आन्दोलनकारीका तर्फबाट आरतीकी आमा निर्मलादेवी साह, दाइ प्रेम साह र मामा सन्तोषकुमार साहले हस्ताक्षर गरेका छन् । सहमतिको पहिलो बुँदामा भनिएको छ, स्वर्गीय आरती साहको कर्तव्यज्यानसम्बन्धी हाल अदालतमा विचाराधीन मुद्दालाई समेत मध्यनजर गरी प्राप्त हुन जाने थप प्रमाणहरू कानुनबमोजिम अदालतमा पेस गर्ने गरी थप अनुसन्धान गर्न नेपाल प्रहरी केन्द्रीय अनुसन्धान ब्युरो (सीआईबी) को टोली खटाउने । सीआईबीको टोलीले मृतक आरतीको परिवारसँगको समन्वयमा अनुसन्धान गर्ने र कार्य प्रारम्भ गरेको ४५ दिनभित्र प्रतिवेदन पेस गर्ने भनिएको छ । आरती साहको कर्तव्यज्यानसम्बन्धी मुद्दाको अनुसन्धानमा भएका कमीकमजोरीहरूका सम्बन्धमा अनुसन्धान गर्ने, घटनाको अनुसन्धानका क्रममा आरती साहका परिवारमाथि प्रहरीबाट भएको भनिएको कुटपिट एवं दुर्व्यवहारका सम्बन्धमा अनुसन्धान गर्ने, सीआईबीले अनुसन्धान गर्ने विषयबारे सहमतिपत्रमा भनिएको छ, घटनाको सम्बन्धमा नेपाल मेडिकल काउन्सिल र राष्ट्रिय मानव अधिकार आयोगबाट सार्वजनिक भएको प्रतिवेदनमा उल्लिखित विषयसमेतलाई अध्ययन गर्ने र घटनाका सम्बन्धमा तयार भएका चिकित्सकीय प्रतिवेदनहरू अध्ययन गर्ने । ती अनुसन्धानबाट प्राप्त प्रमाणका आधारमा प्रचलित कानुनबमोजिम पुनः अभियोजन गर्ने पनि दुवै पक्षबीच सहमति भएको छ ।"
परराष्ट्रमा श्रेष्ठलाई दोस्रो मौका,"(काठमाडौं)विदेश मामिलाका नयाँपुराना चुनौतीमाझ नारायणकाजी श्रेष्ठले परराष्ट्रमन्त्रीको रूपमा दोस्रो कार्यकाल सुरु गरेका छन् । २०६८ सालमा पहिलोपटक परराष्ट्रमन्त्री बनेका उनले नयाँ सत्ता समीकरणका कारण १२ वर्षपछि उही मन्त्रालयको जिम्मेवारी पाएका हुन् । यतिबेला छिमेकी चीन र भारत तथा अमेरिकी नेतृत्वमा रहेको पश्चिमा जगत्लाई विश्वासमा लिएर काम गर्नुपर्ने जिम्मेवारी त छँदै छ, रुसी सेनामा नेपाली भर्तीको समस्या समाधानको जिम्मा पनि श्रेष्ठको काँधमा आएको छ । यतिबेला विश्वभर भूराजनीतिक उतारचढाब बढ्दो छ, जसको असर नेपालको विदेश नीतिमा पनि पुगेको छ । यस्तो अवस्थामा विदेश मामिला हेर्ने मन्त्रालयमा काम गर्नु उनका लागि पक्कै सहज छैन । अर्कोतर्फ नेपालका दुई शक्तिशाली छिमेकी भारत र चीनमा हुने राजनीतिक निर्णय र परिवर्तनले काठमाडौंको सत्तालाई पनि असर गर्ने गरेको आशंका गरिन्छ । त्यसैले यी दुवै छिमेकीसँग नेपालले विशेष र महत्त्वपूर्ण सम्बन्ध राख्दै सुमधुर बनाउनुपर्ने चुनौती मन्त्री श्रेष्ठलाई छ । नयाँ सत्ता गठबन्धनका मुख्य साझेदार एमालेका विदेश विभाग प्रमुख राजन भट्टराई पुरानो गठबन्धनले नेपालको विदेश नीति सञ्चालन गर्दा आशंका बढाएको टिप्पणी गर्छन् । त्यो आशंका हामीले लिएका कतिपय निर्णय र अडानहरूकै कारणले बढेको होस् या यहाँ भएका कतिपय गतिविधिका कारण । वा हामीले बाह्य रूपमा गरेका कार्यक्रमका सम्झौताहरूमाथि देखाएको उदासीनताको कारण त्यस्ता आशंका जन्मिएका छन्, उनले भने, यी सबै आशंकालाई निवारण गर्ने गरी यो विदेश सम्बन्ध सञ्चालन गर्नुपर्नेछ । छिमेक हाम्रो प्राथमिकतामा पर्छ । छिमेक र मित्रराष्ट्रहरूसँग विश्वासको वातावरण आर्जन गर्ने गरी विदेश नीतिलाई अघि बढाउनुपर्छ । भट्टराईले भनेजस्तो उप्रप्रधान तथा परराष्ट्रमन्त्री श्रेष्ठले दुवै छिमेकी र अमेरिकासहित अन्य मित्रराष्ट्रहरूसँगको सम्बन्धमा आशंकाको वातावरण हटाउनुपर्ने चुनौती छ । छिमेक सम्बन्धलाई सुदृढ गर्दै बलियो बनाउनुपर्ने जिम्मेवारी पनि उनको काँधमा आइपुगेको छ । नेपालको विकास साझेदार र श्रम गन्तव्य मुलुकहरूसँगको सम्बन्धलाई पनि उत्तिकै ध्यान दिएर उनी अघि बढ्नुपर्नेछ ।श्रेष्ठका लागि अहिलेको नयाँ चुनौती हो, रुसी सेनामा गैरकानुनी रूपमा भर्ती भएका नेपालीलाई फिर्ता ल्याउनु । त्यहाँ ज्यान गुमाएका कम्तीमा १३ नेपालीको शव ल्याउनेदेखि अन्य क्षतिपूर्तिका सवालमा पनि उपप्रधानमन्त्री श्रेष्ठले परिणाममुखी भएर लाग्नुपर्नेछ । गत बिहीबार उनले रुसी विदेशमन्त्री सर्गेई लाभरोवसँग यसबारे टेलिफोन संवाद गरेका छन् । यद्यपि, उक्त कुराकानीमा नेपालका तर्फबाट आधा दर्जन माग राखिए पनि रुस मृतकका लागि क्षतिपूर्ति दिन मात्र सहमत भएको छ । साथै, रुसी सेनामा भर्ना भई युक्रेनी सेनाको कब्जामा रहेका नेपालीलाई उद्धार गर्नुपर्ने दायित्व पनि परराष्ट्रमन्त्री श्रेष्ठको काँधमा छ । अर्कोतर्फ पश्चिम एसियामा प्लालेस्टाइनी लडाकु समूह हमासको नियन्त्रणमा रहेका विपिन जोशीलाई फिर्ता ल्याउन पनि श्रेष्ठले पहल गर्नुपर्नेछ । गत वर्षको अक्टोबर ७ मा हमास विद्रोहीले इजरायलमा आक्रमण गर्दा १० नेपालीको मृत्यु भएको थियो । यसअघि पनि परराष्ट्रको जिम्मेवारी सम्हालिसकेका मन्त्री श्रेष्ठ यसको सञ्चालन र कामबारे जानकार छन् । यस्तोमा उनले नेपालका विदेशस्थित मिसनहरूलाई थप प्रभावकारी बनाउन ध्यान दिन आवश्यक छ । किनकि, विदेशस्थित नेपाली दूतावासहरू नागरिकका लागि प्रभावकारी नभएको गुनासो उत्तिकै छ ।श्रेष्ठसामु अर्को चुनौती आफैं पहिलो पटक परराष्ट्र मन्त्रालयमा आउँदा जारी गरेको कूटनीतिक आचारसंहितालाई लागू गराउने हो । नेपालमा कुनै पनि विदेशी राजदूत र प्रतिनिधिले परराष्ट्रको प्रतिनिधिबिना जो कोहीलाई पनि भेट्दै आएका छन् । विदेश नीतिमा एकद्वार नीति अपनाउन उक्त आचारसंहिता महत्त्वपूर्ण छ । साथै, राजदूत नियुक्तिमा हाम्रो नभई राम्रोलाई प्राथमिकता दिन प्रभावकारी ढंगले लागू गर्नुपर्छ । श्रेष्ठले परराष्ट्र मामिला अध्ययन प्रतिष्ठानमा प्रमुख र उपप्रमुखलाई नियुक्त गर्नुपर्ने छ । प्रतिष्ठान प्रमुखको जिम्मेवारी दुई वर्षअघि सकिए पनि नियुक्ति हुन सकेको छैन, उपप्रमुख पद पनि हालसालै खाली भएको हो । श्रेष्ठले द्विपक्षीय रूपमा भएका समझदारी र सम्झौतालाई कार्यान्वयनका लागि अन्य मन्त्रालयमा सहजीकरण पनि गर्नुपर्ने हुन्छ ।संयुक्त राष्ट्रसंघलगायत बहुपक्षीय फोरमहरूमा नेपालको उपस्थितिलाई थप बलियो बनाउने काममा श्रेष्ठको ध्यान जानु पर्नेछ । नेपालले दक्षिण एसियाली सहयोग संगठन (सार्क) अध्यक्षको हैसियतमा १९ औं सार्क शिखर सम्मेलन छिटो गर्न पहल गर्नुपर्छ । नेपाल लामो समयदेखि सार्कको अध्यक्ष रहिसकेको छ । त्यसैले सार्कका सदस्यसँग छलफल गरेर क्षेत्रीय संगठनलाई अघि बढाउन श्रेष्ठको भूमिका महत्त्वपूर्ण हुनेछ ।भूराजनीतिक जानकार तथा पूर्वप्रधानमन्त्री शेरबहादुर देउवाका विदेश मामिला सल्लाहकार अरुण सुवेदी परराष्ट्र नीतिका आधारभूत सिद्धान्त नै बदलेर अघि बढ्नुपर्ने सुझाव दिन्छन् । पहिलेजस्तो समदूरीको विदेश नीतिले काम गर्दैन । शीतयुद्धकालीन असंलग्नताको सिद्धान्तलाई पनि अहिले बोकेर हिँड्न सकिँदैन, उनले भने, हाम्रो राष्ट्रको स्वार्थमा केन्द्रित विदेश नीति जरुरी छ । अन्तर्राष्ट्रिय समुदायसँग नेपालको लोकतान्त्रिक सम्बन्ध भएको उनले बताए । हाम्रो भूपरिवेश, आयात निर्यातलगायत विषय दोस्रो फ्याक्टर हो, उनले भने, त्यसमा आधारित सम्बन्धलाई पनि विकसित गर्नुपर्छ ।मन्त्री श्रेष्ठ राजनीतिक रूपमा दुवै छिमेकीसँग समनिकटताको सम्बन्ध राख्ने बताउँछन् । दुईवटै छिमेकीसँगको सम्बन्धका केही विशिष्ट आयाम पनि छन् । त्यसलाई पनि ध्यान दिन्छौं, उनले भने, कहीँकतै समस्या छन् भने त्यसलाई हामी टेबुलमा बसेर समाधान गर्न चाहन्छौं । स्वतन्त्र परराष्ट्र नीतिको अवलम्बन गर्न कूटनीतिक चातुर्य र श्रेष्ठता प्रदर्शन गर्न सक्नुपर्ने भन्दै उनले तिनै कुरामा जोड दिने बताए । विश्वव्यापी नयाँ ध्रुवीकरणको खतरा र हाम्रो भूराजनीतिक अवस्थितिअनुसार आएका अवसर र चुनौती सामनामा लाग्नेछु उनले भने ।माओवादीका वरिष्ठ उपाध्यक्ष श्रेष्ठ परराष्ट्र मन्त्रीमा दोहोरिएसँगै पाँचौं पटक मन्त्री बनेका हुन् । माओवादीले कांग्रेससँगको गठबन्धन तोड्नुअघिसम्म उनी उपप्रधान तथा गृहमन्त्री थिए । दाहाल नेतृत्वकै सरकारमा उनले तेस्रो मन्त्रालयको जिम्मा पाएका हुन् । गृहको जिम्मेवारी सम्हाल्नअघि उनी दाहाल सरकारमै उपप्रधान एवं भौतिक पूर्वाधार तथा यातायातमन्त्री थिए । तत्कालीन अवस्थामा चितवन२ बाट निर्वाचित राष्ट्रिय स्वतन्त्र पार्टीका सभापति रवि लामिछाने नागरिकता मुद्दामा सर्वोच्च अदालतको फैसलाबाट गृहमन्त्रीबाट हटेपछि श्रेष्ठले उक्त मन्त्रालयपाएका थिए । लामिछाने पुनः गृहसहित सत्तामा सामेल हुन आएपछि श्रेष्ठलाई परराष्ट्रको जिम्मेवारीमा पठाइएको हो । तत्कालीन नेकपा एकता केन्द्रका महासचिवसमेत रहेका श्रेष्ठले माओवादीसँगको पार्टी एकीकरणपछि पटकपटक महत्त्वपूर्ण जिम्मेवारी पाउँदै आएका छन् । २०७४ को निर्वाचनमा गोरखा२ बाट वाम गठबन्धनका साझा उम्मेदवार बनेका उनी तत्कालीन नयाँ शक्तिका संयोजक बाबुराम भट्टराईसँग पराजित भएका थिए । २०७६ मा तत्कालीन नेकपाको तर्फबाट राष्ट्रिय सभा सदस्यमा निर्वाचित भएका थिए । श्रेष्ठ २०७० मा भएको संविधानसभा निर्वाचनमा पनि मकवानपुर२ मा एमालेका सुवासचन्द्र ठकुरीसँग पराजित भएका थिए । श्रेष्ठले पहिलोपटक २०६४ मा संसद् प्रवेशको मौका पाएका थिए । त्यसबेला उनी संविधानसभामा मनोनीत सदस्यका हैसियतमा प्रवेश गरेका थिए । त्यसबेला उनी मन्त्री पनि बनेका थिए ।"
दुई आयोगमा पदाधिकारी नियुक्त गर्न परमादेश,"(काठमाडौं)लामो समयदेखि रिक्त संक्रमणकालीन न्यायसम्बन्धी दुई आयोगमा तत्काल पदाधिकारी नियुक्त गर्न सर्वोच्च अदालतले सरकारका नाममा परमादेश जारी गरेको छ । सर्वोच्चका न्यायाधीश महेश शर्मा पौडेल र कुमार रेग्मीको संयुक्त इजलासले एक महिनाभित्र सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोगका पदाधिकारीको नियुक्ति प्रक्रिया सुरु गर्न भनेको हो ।दलहरूबीच सहमति जुटाउने नाममा यी आयोग लामो समयदेखि पदाधिकारीविहीन छन् । दलहरूको सत्ता स्वार्थले न्याय पाउने आफ्नो मौलिक हकमा गम्भीर हनन पुगेको भन्दै पीडितहरूले रिट दायर गरेका थिए । रिटमा सर्वोच्चले माघ १५ मा गरेको फैसलाको पूर्णपाठ मंगलबार सार्वजनिक भएको हो । पूर्ण पाठमा एक महिनाभित्र दुवै आयोगका पदाधिकारीका लागि सिफारस समिति गठन कार्य सम्पन्न गरी नियुक्ति प्रक्रिया प्रारम्भ गर्नू भन्ने उल्लेख छ । पदाधिकारी नभएको बहाना बनाएर दुवै आयोगका कर्मचारीले पीडितहरूद्वारा दायर निवेदनमाथि छानबिनमा आलटाल गर्दै आएका थिए । त्यसैले पीडितहरूले आयुक्त नभएका अवस्थामा पनि द्वन्द्वकालमा भएका घटनाको अनुसन्धान गर्न लगाइपाऊँ भनी गत वर्ष सर्वोच्चमा रिट दायर गरेका थिए । उनीहरूको ती मागका सम्बन्धमा पनि सर्वोच्चले सरकारलाई आदेश गर्दै १५ दिनभित्र पीडितको शीघ्र सत्यतथ्य जान्न पाउने र न्यायको हक सुनिश्चित र संरक्षित गर्न छानबिनको कार्य अघि बढाउनु भनेको छ । सत्य निरुपण तथा मेलमिलाप आयोग नियमावली २०७२ को नियम ३९ अनुसार परिपूरणसम्बन्धी अध्ययन अनुसन्धान गर्न आयोगको सचिवलाई बाधा नपर्ने सर्वोच्चको ठहर छ । द्वन्द्वका अन्तरनिहित कारण र भविष्यमा त्यस्ता घटना दोहोरिन नदिन गरिनुपर्ने आवश्यक नीतिगत, कानुनी, संस्थागत, प्रशासनिक र व्यावहारिक सुधारका विषय, मानव अधिकारको प्रवर्द्धन, न्याय प्रणालीको सुदृढीकरण तथा समाजमा मेलमिलापको वातावरण सिर्जना गर्ने काममा अध्ययन अनुसन्धान गर्न दुवै आयोगका सचिवसक्षम रहेको फैसलामा उल्लेख छ । बृहत् शान्तिसम्झौतामा सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोग संविधान जारी भएको ६ महिनाभित्र गठन हुने र यो दुई वर्षभित्र टुंगिने उल्लेख थियो । तर, अन्तरिम संविधान जारी भएको ८ वर्षपछि २०७१ माघ २८ मा दुवै आयोग गठन भए पनि सशस्त्र द्वन्द्वका बेला भएका मानवअधिकार उल्लंघनका हजारैं घटनामध्ये एउटैको पनि अनुसन्धान हुन सकेको छैन । पछिल्लो पटक नियुक्त भएका पदाधिकारीहरूको कार्यकाल २०७९ असार ३१ देखि सकिएपछि दुवै आयोग सचिवको नेतृत्वमा चल्दै आएको छ । आयोग पदाधिकारी विहीन हुँदा संक्रमणकालीन न्याय सम्पन्न गर्ने र पीडितको न्यायको अधिकारको सुनिश्चित गर्ने कुरामा बाधा पुग्न गएको सर्वोच्चले टिप्पणी गरेको छ । द्वन्द्वबाट पीडितहरूको न्यायको अधिकारको सम्बोधनको विषय मृगमरीचिकाजस्तै बनेको छ, सर्वोच्चले भनेको छ, उनीहरू आर्थिक, सामाजिक, सांस्कृतिक, मानसिक र कानुनी समस्याहरूबाट पनि आक्रान्त छन् । संविधानको धारा २१ मा अपराध पीडितलाई आफू पीडित भएको मुद्दाको अनुसन्धान तथा कारबाहीसम्बन्धी जानकारी पाउने हक र अपराध पीडितलाई कानुनबमोजिम सामाजिक पुनःस्थापना र क्षतिपूर्तिसहितको न्याय पाउने हक हुने उल्लेख छ । संविधानद्वारा प्रत्याभूत यी अधिकारको पालना गर्नु गराउनु राज्यको स्वविवेकीय अधिकारको विषय नभई बाध्यात्मक रूपमा पालना गर्नुपर्ने दायित्वका विषय भएको सर्वोच्चले उल्लेख गरेको छ ।सर्वोच्चको आदेशको पूर्ण अध्ययन गरेर आवश्यक व्यवस्था मिलाउने सरकारको प्रतिक्रिया छ । कानुनमन्त्री पदम गिरीले सर्वोच्चको आदेश नपाइसकेको बताए । त्यो पढेपछि आदेश पालना गर्न आवश्यक सबै काम सरकारले गर्नेछ, उनले भने । आदेशमा सर्वोच्चले दुवै आयोगमा न्याय सेवाको राजपत्रांकित विशिष्ट श्रेणीको सचिवको नेतृत्व रहने व्यवस्था ऐनबाट हुनुको अर्थ छानबिनलगायतका आयोगबाट सम्पादित हुनुपर्ने कार्यहरू प्रभावकारी रूपमा छानबिन हुन सकोस् भन्ने हो भनी निष्कर्ष निकालेको छ ।"
राष्ट्रिय सभा अध्यक्षमा दाहाल,"(काठमाडौं)राष्ट्रिय सभा अध्यक्षमा नारायण दाहाल निर्वाचित भएका छन् । सत्ता गठबन्धन फेरबदल भएसँगै राष्ट्रिय सभा अध्यक्ष पद माओवादीको भागमा परेको थियो । माओवादीले राष्ट्रपतिबाट मनोनीत सांसद दाहाललाई उम्मेदवार बनाउने निर्णय लिएको थियो ।राष्ट्रिय सभामा अध्यक्षका लागि कांग्रेसका युवराज शर्मा र माओवादीबाट दाहालले उम्मेदवारी दिएका थिए । मंगलबार भएको निर्वाचनमा मतविभाजन हुँदा अध्यक्षका उम्मेदवार दाहालले ३९ मत प्राप्त गरे भने शर्माको पक्षमा १७ मत खसेको थियो । दाहाललाई माओवादी, एमाले, एकीकृत समाजवादी, जसपा र मनोनीत सांसद वामदेव गौतमले मत दिएका थिए भने शर्माको पक्षमा कांग्रेस र लोसपाले मत दिए । राष्ट्रिय जनमोर्चा तटस्थ बसेको थियो ।कास्कीको ढिकुरपोखरीमा जन्मिएका दाहाल प्रधानमन्त्री पुष्पकमल दाहालका काकाका छोरा हुन् । २०१२ फागुन १२ मा जन्मिएका दाहाल भरतपुर महानगरपालिका१४ चितवनका स्थायी बासिन्दा हुन् । स्नातकसम्मको अध्ययन गरेका दाहाल २०२७ देखि विद्यार्थी राजनीतिमा संलग्न भएका थिए भने उनले २०३१ मा कम्युनिस्ट पार्टी (पुष्पलाल समूह) को सदस्यता लिएका थिए । २०५७ मा माओवादीकोकेन्द्रीय सदस्य भएका उनी २०७८ मंसिरदेखि माओवादी स्थायी समिति सदस्य थिए । राष्ट्रिय सभा अध्यक्षमा निर्वाचित भएसँगै उनले पार्टी सदस्यबाट राजीनामा दिएका छन् । उनी माओवादी शान्ति प्रक्रियामा आएपछि २०६३ मा अन्तरिम व्यवस्थापिका संसद्को सदस्य बनेका थिए । पहिलो संविधानसभामा चितवन३ बाट निर्वाचित भएका उनी २०७८ चैत २५ मा राष्ट्रिय सभा सदस्यमा राष्ट्रपतिबाट मनोनीत भएका थिए । राष्ट्रिय सभामा उनको कार्यकाल अब चार वर्ष बाँकी छ । उनले मंगलबार नै शपथ लिएर पदभार सम्हालेका छन् । म राष्ट्रिय सभाको गरिमालाई माथि उठाउने र राष्ट्रिय सभाले गर्नुपर्ने सबै दायित्व, भूमिकालाई पूरा गराउनका निम्ति सबै दलसँग आबद्ध सांसदलाई एकताबद्ध बनाएर लैजान प्रतिबद्ध रहनेछु, उनले भने । दाहालले संसद्मा मुलुकलाई आवश्यक पर्ने कतिपय कानुन अड्किएर बसेको प्रति चासो व्यक्त गरेका थिए । ती कानुन पारित गर्नका लागि आफ्नोतर्फबाट सबै दलहरूबीच संवाद चलाएर अघि बढाउने पनि बताए । निजामती सेवा विधेयक, संक्रमणकालीन न्यायसँग सम्बन्धित विधेयक, शिक्षा विधेयकलाई सकेसम्म छिटो र सहज ढंगले लैजानु आवश्यक रहेकोमा उनले जोड दिए ।"
युद्धमैदानबाट नेपालीको गुहार,"अहिले एउटा भिडियो छ्यापछ्याप्ती छ, जहाँ सैनिक पोसाकमा चार नेपाली युवा देखिन्छन् । उनीहरू आफ्नो उद्धारका लागि अनुनय विनय गरिरहेका छन् । रुसी सेनाको सहयोगीका रूपमा मात्र काम गर्ने भनेर लगेकामा फौजीका रूपमा युक्रेनविरुद्ध युद्धमा खटाइएको उनीहरूको गुनासो छ । उनीहरूको यो आवाजले ती चार भाइको मात्र होइन, रुसी सेनामा भर्ती भएका समग्र नेपालीको अवस्था बयान गर्दछ । उद्धारका लागि गुहार माग्न थालेको महिनौं बित्दा पनि अर्थपूर्ण पहल नभएपछि आफ्नो सरकारसँग अपेक्षा र भरोसा टुटेको उनीहरूको भनाइ छ । आफ्ना नागरिकले उद्धारका लागि भारत सरकारसँग अनुनय गर्नुपर्ने अवस्था नेपाल सरकारका लागि संकोचको विषय हुनुपर्ने हो, तर सरकार के सोचिरहेको छ ? कुनै भरपर्दो पहल देखिएको छैन । रुसी सेनामा रहेका र भागेर स्वदेश आइपुगेका युवाको भनाइलाई आधार मान्दा कम्तीमा दुई हजार नेपाली रुसयुक्रेन लडाइँमा छन् । तर यो विषय राष्ट्रिय बहसमा आएको १० महिना भइसक्दा पनि सरकारले रुसी सेनामा रहेका नेपालीको संख्या यकिन गर्न सकेको छैन । लडाइँमा रहेका युवाका परिवारले परराष्ट्र मन्त्रालयको कन्सुलर विभागमा दिएको विवरणअनुसार ९६ जना सम्पर्कविहीन छन्, त्यस्तै १४ जनाको मृत्यु पुष्टि भइसकेको छ । युद्धग्रस्त क्षेत्रबाट सात जनालाई युक्रेनी सेनाले नियन्त्रणमा लिएर लगेको छ भने १३ जना घाइते उतै छन् । कतिपय युवा जोखिम मोल्दै भागेर स्वदेश आइपुगेका छन् । रुसी सेनामा सामेल भएर युद्धमा फसेका आफ्ना नागरिकको उद्धारका लागि नेपाल सरकारबाट सार्थक पहल हुन सकेको छैन । मृतकका परिवारलाई राहत दिलाउने विषयमा रुससँग सामान्य समझदारी भएको छ तर त्यसबाट कोही लाभान्वित भइसकेका छैनन् । २०२२ फेब्रुअरीमा युक्रेनमा हमला सुरु गरेको रुसले आफ्नो सेनामा एक वर्ष सेवा गर्ने आप्रवासीलाई सहजै नागरिकता दिने र परिवारका सदस्यले पनि त्यस्तो सुविधा पाउने प्रचार गरेपछि सुरुवाती दिनमा नेपाली युवा लोभिएको देखिन्छ । पछि दलालहरूले प्रलोभन देखाएर र झुक्याएर रुस पुर्याउँदै भर्ती गराए । नेपाली युवा गैरकानुनी रूपमा रुसी सेनामा भर्ती भइरहेको खबर जेठतिरै सार्वजनिक भएको हो । युक्रेनविरुद्धको युद्धमा एक नेपालीले असारमै ज्यान गुमाएका थिए । अवैध भर्ती रोक्न नेपाल सरकारले तत्काल प्रभावकारी कदम चाल्न नसक्दा दलालहरूले जनही आठनौ लाख रुपैयाँसम्म असुल्दै सयौं नेपालीलाई रुस पुर्याए । १५ दिन, एक महिनाको सामान्य तालिम दिएर युद्धमा खटाइएका सबैजसो युवा अति जोखिमपूर्ण अवस्थामा छन्, यता परिवारजनमा चिन्ता चुलिएको छ । उनीहरूले जतिसक्दो छिटो उद्धारका लागि विभिन्न माध्यमबाट नेपाल सरकारलाई अनुरोध गरेका समाचार दिनहुँ आइरहेका छन् । नेपाल सरकारले पहल गर्दै नगरेको होइन, परिणाम भने आएको छैन । युवालाई रुस पठाउने धन्दामा संलग्न केहीलाई प्रहरीले पक्राउ पनि गरेको छ । भ्रमण वा श्रममा रुस जान रोक लगाइएको छ । परराष्ट्र मन्त्रालयले नेपाली नागरिकलाई रुसी सेनामा भर्ना नगर्न र गरिएको भए तत्काल नेपाल फर्काउन भन्दै गत मंसिर १८ मा रुसलाई कूटनीतिक नोट पठाएको थियो । तत्कालीन परराष्ट्रमन्त्री एनपी साउदले नेपालका लागि रुसी राजदूत एलेक्सेइ नोभिकोभलाई दुई पटक बोलाएर ध्यानाकर्षण गराएका थिए । यस्तै, युगान्डाको राजधानी कम्पालामा माघ पहिलो साता भएको असंलग्न आन्दोलनको शिखर सम्मेलनका क्रममा पनि साउदले रुसी उपविदेशमन्त्री सर्गेइ वसिलिइविचसँग भेटवार्ता गरेर यो विषय उठाएका थिए । तर रुस सरकार न नेपाली युवालाई फर्काउन तयार देखिएको छ न भर्ती रोक्न सहमत भएको छ । युक्रेनको नियन्त्रणमा रहेका नेपाली युवा छुटाउन कुनै प्रगति छैन । उपप्रधान तथा परराष्ट्रमन्त्री नारायणकाजी श्रेष्ठले गत बिहीबार रुसी विदेशमन्त्री सर्गेइ लाभ्रोभसँग टेलिफोन वार्तामा नेपालीलाई भर्ती नगर्न र भर्ती भएकालाई फिर्ता पठाइदिन आग्रह गर्दा पनि सकारात्मक जवाफ आउन सकेको छैन ।युद्धभूमिबाट आफ्ना नागरिक फर्काउने सवालमा कुनै उपलब्धि हुन नसकिरहेको सन्दर्भमा सरकारले यसलाई गम्भीरतापूर्वक लिनुपर्छ । युक्रेनसँग युद्ध चलिरहेका कारण रुसलाई सैनिक चाहिएको होला, तर त्यसको पूर्ति गर्ने हरेक कदम कानुनसम्मत हुनुपर्छ भन्नेमा शंका छैन । यस्तो अवस्थामा नेपाल सरकारले रुसी उच्च अधिकारीसँग संवादलाई निरन्तरता दिन वा यहीँ रहेका रुसी राजदूतमार्फत दबाब बढाउन सक्नुपर्छ । रुससँग सम्बन्ध राम्रो रहेका छिमेकी मुलुक चीन र भारतको सहयोग लिएर कूटनीतिक लबिङ तीव्र पार्नुपर्छ । त्यति गर्दा पनि आफ्ना नागरिक फर्कने वातावरण बन्न नसके अन्तर्राष्ट्रिय मञ्चहरूमा आवाज उठाउनुपर्छ । किनभने बिनासम्झौतासमझदारी अर्को मुलुकको नागरिकलाई सेनामा भर्ती गरेर युद्धमा होम्ने रुसी कदम गैरकानुनी छ । आफ्नो नागरिकको जीवनरक्षा गर्ने दायित्व निर्वाहमा सरकारले कुनै कसर बाँकी राख्नु हुँदैन र यो ढिला पनि हुनु हुँदैन ।"
प्रदेश सरकार सधैं अस्थिर,"पछिल्लो समय सत्ता गठबन्धनमा भएको फेरबदलले विकास कार्यमा असर पारेको छ । १५ महिनामा ३ पटक सत्ता समीकरण परिवर्तन हुँदा अन्तर्राष्ट्रिय छविमा पनि असर परिरहेको छ । अस्थिर राजनीतिका कारण महत्त्वपूर्ण विकास आयोजना शिथिल बन्दै गएका छन् । नेतृत्व परिवर्तन भएसँगै विभिन्न मन्त्रालयका गतिविधि, कार्यक्रमबारे थाहा पाउन नयाँ मन्त्रीलाई समय लाग्छ । केही बुझे पनि आयोजनालाई आआफ्नै ढंगले व्याख्या गर्ने, पहिले विपक्षी, विरोधी दलबाट भएका राम्रा कामलाई निरन्तरता दिन नचाहने, केन्द्रको नकारात्मक असर प्रदेशमा समेत पुग्नेजस्ता प्रवृत्ति छन् । केन्द्र र प्रदेश सरकार स्थिर हुन नसक्दा विकास खर्च न्यून भई जनताका समृद्धि सपना क्षतविक्षत बन्ने, मुलुक गरिबीको दलदलमा फसिरहने स्थिति छ । यसमा न ठूला दलका शीर्षनेता चिन्तित देखिन्छन् न प्रदेशको नेतृत्वले पर्याप्त चासो राख्छ । ६ वर्षभन्दा बढी समयदेखि प्रदेशमा दलीय संलग्नता, विरोधको जोडघटाउ गरी सरकार बनाउने र गिराउने क्रम चलिरहेको छ । यसले जनता वाक्क बनिसकेका छन् । प्रदेश स्वार्थकेन्द्रित राजनीतिमा लामो समय अल्झिँदासमेत त्यसको व्यवस्थापन गर्दै समानुपातिक विकासमा अग्रसर गराउन संघ उदासीन छ । प्रदेशलाई दह्रो नबनाएसम्म मुलुक उठ्नुभन्दा निरन्तर गिरिरहने निश्चित छ । १५ महिनामै सत्ता गठबन्धन हेरफेरको यस्तो तमासा छ, बाँकी ४ वर्षमा राजनीतिक स्वार्थले कस्तो रूप लिने हो, संघ र प्रदेशमा कति नकारात्मक प्रभाव पर्ने हो, विकासप्रेमी जनताले हेर्न बाँकी छ । भुवनेश्वर शर्मा, चन्द्रागिरि२, काठमाडौं"
सुनले उच्च पदस्थमाथि संशय,"पूर्वउपराष्ट्रपति नन्दबहादुर पुनका छोराहरू सुन तस्करीमा संलग्न भएको खबर आइरहेका छन् । तत्कालीन उपराष्ट्रपति पुनको सचिवालय नै सुन तस्करीमा लागेको पनि पाइएको छ । उपराष्ट्रपतिजस्तो गरिमामय पदमा बसेका व्यक्तिकै छोरा, छत्रछायामा रहेकाहरू तस्करमा सामेल हुन्छन् भने देशमा सुशासन आउँछ भनेर कसरी भन्ने ? तस्करले चीन र दुबईबाट ल्याएको सुन तत्कालीन उपराष्ट्रपतिका परराष्ट्रविज्ञ जीवनकुमार गुरुङलाई बुझाउने गरेको प्रहरी अनुसन्धानबाट देखिएको छ । गुरुङविरुद्ध मुद्दा दायर गर्ने तयारी भएको छ भने पुनका छोराहरूलाई कानुनले छुन सकेको छैन । हिजो पूर्वसभामुख कृष्णबहादुर महराका छोरा राहुल पनि सुन तस्करीमा संलग्न भएको भन्ने खबर आएको थियो र चर्को दबाब परेपछि राहुल समातिएका थिए । देशमा भ्रष्टाचार अन्त्य गर्ने, सुशासन कायम राख्ने प्रतिबद्धता जनाउनेहरूले आफ्नै परिवारजनलाई ठीक ठाउँमा राख्न सकेको देखिएन । पुरुषोत्तम घिमिरे, जोरपाटी, काठमाडौं"
नुनको खेती,"सुनको खेती धेरै भयो नुनको खेती गरखल्लो खाने दूरदराजलाई छिट्टै न्याय गरघर छाडी परदेश पुग्ने युवाको कथानेताहरूको भर्याङ बनी रुनेहरूको व्यथारोगव्याधीमा उपचार गर्न नसकीअकालैमा जीवनलीला गुमाउनेका कथापुस्तौंपुस्ता हलो जोत्ने माटो कोर्नेहरून्यानो घामको अपेक्षामा पर्खिएकाहरूयिनका घाउमा इलाज गर्ने कस्ले हो त खैसुशासन र अमनचयन कहिले आउँछ खै ?कर्तव्य र जिम्मेवारी, मर्म नभुलडाडुपन्युँ बोक्नेहरूले कर्म नभुल । कृष्ण कुम्पुरे, आदमटार, धादिङ"
गजब छ बा र महिला अधिकार,"कान्तिपुर दैनिकका अनेक स्थायी स्तम्भहरूका माझमा गजब छ बा को अलग्गै महत्त्व छ । आइतबार प्रकाशित कार्टुन सटीक छ र यसले नेपालमा महिला अधिकारको अवस्थालाई शालीनता पूर्वक व्यंग्य गरेको छ । नेपालका सन्दर्भमा महिला अधिकार र ८ मार्चको सन्दर्भ कोट्याइरहनु भन्दा पनि महिला अधिकारबारे आम पुरुषको धारणामाथि चर्चा गर्नु ज्यादा उपयुक्त हुन सक्छ । महिला अधिकारसम्बन्धी राष्ट्रिय तथा अन्तर्राष्ट्रिय मान्यता, नेपालको संविधान र महिला अधिकारसम्बन्धी व्यवस्था देखाउने दाातका रूपमा स्थापित भएका छन् । अब बोल्ने होइन, गरेर देखाउने बेला आएको छ । समानताको परिभाषालाई भाषणको विषयमा सीमित राख्ने र वर्षको १ दिन ८ मार्चलाई महिलाको बखानमा व्यतीत गर्ने परम्परा अन्त्य हुनुपर्छ । ८ मार्चमा महिला अधिकारका बारेमा निकै ठूलो बखान भयो, महिला सशक्तीकरणका चर्चा धेरै भए, समानताका विषयमा प्रतिबद्धता पनि व्यक्त भए । तर के त्यो दिन महिलालाई बाहिर पठाएर घरको चुल्होचौका सम्हाल्ने हिम्मत कुनै पुरुषले गरे होलान् ? महिला अधिकार कसैको निगाहको विषय अब रहेन । जन्मसिद्ध अधिकार हो, नैसर्गिक अधिकार हो अनि मानवअधिकार हो महिला अधिकार । अधिकारभित्रको स्वतन्त्रता, त्यसमा पनि आर्थिक स्वतन्त्रता, सामाजिक स्वतन्त्रता अनि राजनीतिक स्वतन्त्रता महिला अधिकारका आधार स्तम्भ हुन् । स्वाभिमान र आत्मसम्मान अधिकाररूपी गहना हुन् । हाम्रो सामाजिक संस्कार अनि विवाहपश्चात् पुरुषको घरमा आश्रित हुनुपर्ने जस्ता बाध्यतामाझ असमानताका विषय अझै हट्न सकेका छैनन् । पुरातन मान्यता अनि महिलाले बेहोर्नुपर्ने विशेष परिस्थितिमाझ शारीरिक अनि मानसिक पीडाको सिकार महिला अलि ज्यादा नै हुने गर्छन् । महिला अधिकार अब भाषणको विषयभन्दा माथि उठ्नुपर्छ । चुल्होचौका अब पुरुष अधिकारको अंशका रूपमा विकास हुनुपर्छ । समानताभित्र सबैको आत्मसम्मान जोगिनुपर्छ । महिला अधिकारको विषय आधा आकाशको होइन, सिंगो धर्तीको हुनुपर्छ । रविना पौडेल, माकलबारी, काठमाडौं"
रोजगारी कि वैदेशिक रोजगारी ?,"अहिले मेरो घरमा दैनिक चार जनाले रङ लगाइरहनुभएको छ । मैले त मधेश प्रदेशका भाइहरू होलान् ठानेकी थिएँ, तर सबै भारतबाट आउनुभएको रहेछ । हामी यस्तो काम (ठेक्का) दिँदा नागरिकता हेर्दैनौं । यो लेख लेखिरहँदा मैले ठेकेदारलाई सोधेको थिएँ । उहाँले बंगाल, विहार र उत्तर प्रदेशका धेरै युवाले नेपालमै रोजगार पाइरहेको बताउनुभयो । नेपालको आन्तरिक श्रम बजारमा त छपक्कै भारतीय श्रमिक रहेछन्, यसरी हेर्दा हामी रोजगार दिने मुलुकका रूपमा स्थापित भएका छौं । तर, कहिलेसम्म कुन देशबाट कस्ता श्रमिक वा प्राविधिक लिन्छौं भन्ने रोडम्याप खोइ ? विदेशबाट फर्केर आएका नेपालीको सीप परीक्षण गरेर देशभित्रै रोजगारी दिने भन्ने थालनी त भएको छ तर कार्यान्वयन हुन सकेको छैन । हाम्रो श्रम बजारमा वार्षिक कति लाख मान्छे आउँछन्, आन्तरिक खपत कति गर्न सकिन्छ, कस्तो काममा विदेशबाट आएका कामदार लगाउने भन्ने योजना सरकारसँग छैन । नेपालमा भाष्यचाहिँ आन्तरिक रोजगारी प्रवर्द्धन गर्ने भन्ने छ, त्यसमा छिचोलेर काम हुन सकेको छैन । नेपालमा श्रमिकको न्यूनतम पारिश्रमिक १७ हजार ३ सय छ भन्ने कतिलाई थाहा होला ? कतिपय नीतिनिर्मातालगायत सांसदलाई समेत यो थाहा छैन भन्ने सुनेकी छु । रोजगारको अवस्था के छ, रोजगार पाउने ठाउँ कहाँकहाँ छन्, रोजगारीका क्षेत्र केके छन्, यसबारे सूचना कसले दिन्छ, कस्तो क्षमताले कुन रोजगारी पाउने भनेर सोच्ने वातावरण छैन । त्यसमाथि रोजगारीबारे हाम्रा मूल्यमान्यताले गर्दा सानो वा ठूलो काम भनेर नगर्ने चलन पनि छ । यसैले होला नेपालमा ६ देखि १० कक्षा पढ्दै गरेकाहरू बढी वैदेशिक रोजगारमा जान्छन् । रोजगारीको क्षेत्र र अवसर अस्पष्ट हुँदा युवाहरू अगाडि जे देख्यो त्यही प्रवृत्तिको पछि लाग्ने गरेका छन् । हिजोआज विद्यार्थीहरू ५ वा ६ कक्षा पुगेपछि फेल हुने सोच राख्छन्, ताकि फेल भयो भने आमाबुवाले जग्गा बेचेर हुन्छ कि ऋणपान गरेर, विदेश पठाइदिन बाध्य हुन्छन् भन्ने पनि सुनिन्छ । नेपालमा महँगी यसरी बढिरहेको छ कि रोजगारी पाए पनि त्यसले खान, लाउन पुग्ने अवस्था छँदै छैन । यस्तो परिस्थितिमा विदेश पठाउने एजेन्ट घरघरमा पुगेर वैदेशिक रोजगारीको सहजीकरण गर्छन् अनि युवा वैदेशिक रोजगारीमा ओइरिने नै भए । वार्षिक चार लाख युवा श्रम बजारमा आउँछन् भन्ने अनुमान छ तर पोहोर सारा रेकर्ड तोड्दै ७ लाख ७१ हजार ३ सय २७ युवा विदेशिए । नेता, नीतिनिर्माताहरू वैदेशिक रोजगारीप्रति सकारात्मक नभए पनि कुल गार्हस्थ्य उत्पादनमा रेमिट्यान्सको योगदानप्रति नतमस्तक छन् । तर, वैदेशिक रोजगारीले के राम्रो भयो, के सुधार आवश्यक छ भन्ने विषयमा सरकारको एकीकृत प्रयास अत्यन्तै कम छ । मन्त्रालयहरूको समन्वयमा ठूलो ग्याप छ । सन् २०१९ मा एजेन्टहरूलाई सरकारले प्रतिबन्ध लगायो तर अहिले उनीहरू खुलेआम युवालाई यहाँवहाँ पठाइदिन्छु भन्दै झन् बढी ठग्दै छन् । गज्जबको कुरा त युवाहरू सरकारलाई भन्दा एजेन्टलाई भरोसा गर्छन् । त्यसैले उनीहरूलाई कसरी सचेत बनाउने भन्ने अर्को ठूलो चुनौती छ । फरक शैलीमा काम गर्न चुस्त संयन्त्र आवश्यक छ । अर्कातिर जानकारी भएका सचेत पनि स्वनिर्णयको अधिकार प्रयोग गर्ने पनि जोखिममा छन् । हाम्रा युवाले रुसी सेनामा गएर मृत्युवरण गरेका र अलपत्र परेका २ सय ४४ परिवारले उद्धारका लागि निवेदन दिएका छन् । आफैं निर्णय गरेर गए पनि उद्धार गर्न त सरकार नै चाहिन्छ भन्ने चेतना युवामा अत्यन्तै कम छ । जोखिमकै प्रसंगमा, सेस्लामको अध्ययनअनुसार विदेशमा मृत्यु भएकामध्ये २० प्रतिशत पुरुषमा प्राकृतिक र १५ प्रतिशतमा मुटुसम्बन्धी कारण देखिन्छ भने २६ प्रतिशत महिलाको आत्महत्या तथा १५ प्रतिशतको प्राकृतिक मृत्यु भएको देखिएको छ । यस्ता घटनाको खोजी गर्ने, रणनीति बनाउनेभन्दा सरकारलाई ती रोजगारदाता मुलुकले नेपालीलाई लैजान छाडे भन्ने चिन्ता लाग्ने गरेको छ । आन्तरिक रोजगार र वैदेशिक रोजगार हेर्ने डेडिकेटेड सरकारी निकाय एउटै छ श्रम तथा रोजगार मन्त्रालय । यी दुई क्षेत्र अन्योन्याश्रित भएकाले ठूलो अवसर हो, तर यसको रणनीतिक सन्तुलन हुनुपर्छ । रोजगार नीतिहरूमा आउने भाष्य अत्यन्तै पुराना जस्ता छन्, पढ्दा केही तात्त्विक अन्तर भेटिँदैन, मध्यम आय भएका मुलुकमा जान नीतिका भाष्य पनि आकर्षक हुनुपर्छ । संघीयतामा स्थानीय तहले पाएको अधिकारले कति रोजगार सिर्जना गर्न सक्यो ? के पालिकाहरू आफूलाई चाहिने प्राविधिकहरूमा आत्मनिर्भर हुन सके ? यसको मूल्यांकन हुनुपर्छ । संविधानले महिलाका लागि रोजगारीमा विशेष व्यवस्थाका लागि दिशानिर्देश गरेको छ । त्यसको प्रयोग कतिले गरे ? संघीयताले नेपालीलाई विदेशमा मात्र रोजगारी देख्यो भने यो संरचना कत्तिको सार्थक भयो, समीक्षा आवश्यक छ ।सरकारले पछिल्लो समय हरेक पालिकामा एक जना रोजगार संयोजक राखेको छ । त्यस संरचनाले प्रधानमन्त्री रोजगार कार्यक्रमदेखि बाहिर सबैखाले रोजगारको जिम्मेवारी लिनुपर्छ । हुन त संयोग मात्रै हुन सक्ला, एकताका मैले कुनै गाउँपालिकामा रोजगार संयोजकलाई न्यूनतम पारिश्रमिक कति छ भनेर सोध्दा खोइ, त्यो त थाहा छैन भन्ने जवाफ पाएकी थिएँ । जनतालाई सुसूचित गर्नुपर्ने मान्छे नै सूचनाविहीन वा अधुरा सूचनासहित बस्दा कसरी युवालाई प्रभावकारी रूपमा सेवा प्रवाह हुन्छ ? अनि युवाले कसरी यस्ता संयन्त्रमा विश्वास गर्लान् भन्ने पनि हो । रोजगारीको सूचना प्रवाहमा विकास साझेदार र सरकारले लगानी गर्न सके जनताले फाइदा पाउन सक्छन् । नेपालमा कृषि पेसामा सबैभन्दा बढी संलग्नता माछापालनमा ५७३ प्रतिशत छ । यसमा पुरुषभन्दा महिलाको संख्या बढी छ । थोक एवं खुद्रा व्यापार, मोटरगाडी तथा मोटरसाइकल मर्मतका काममा १२५, निर्माणमा ८१, अन्य सेवामा ३९ तथा औद्योगिक उत्पादनमा ३८ प्रतिशतको संलग्नता छ । १० वर्षभन्दा माथि कुनै पनि आर्थिक काम नगर्ने जनसंख्या नेपालमा ८९ लाख ७५ हजार ५ सय ५८ छ, जसमध्ये ४६८ प्रतिशत विद्यार्थी छन् । २२ प्रतिशत घरधन्दामा संलग्न छन् भने ७५ प्रतिशत पारिवारिक हेरचाहमा रहेको राष्ट्रिय जनगणना २०७८ मा उल्लेख छ । एकताका अस्ट्रेलियामा १३ वर्षकी बालिकाले सातामा २ घण्टा पार्ट टाइम काम गरेको देखेँ । हाम्रोमा भए बालशोषण भनेर उधुम हुन्थ्यो । उनका अभिभावकलाई मैले किन बच्चालाई काम गर्न लगाएको भनेर जिज्ञासा राखेको थिएँ । उनले काम गर्ने बानी बसाल्न, पैसाको महत्त्व बुझाउन र पकेट मनीका लागि आत्मनिर्भर होस् भनेर दुई घण्टा काम गर्न लगाउने गरेको भनिन् । यतिसम्म गर्नु अवैध होइन पनि भनेकी थिइन् । यो कुरा मलाई गज्जब लागेको थियो । कृषि र सेवा क्षेत्रमा महिला सहभागिता बढेको छ । तर, महिलाको रोजगारीको अवस्थामा ठूलो खाडल छ । ८४ प्रतिशत महिला अनौपचारिक क्षेत्रमा, घरायसी कामकाज र हेरचाहमा छन् । २६ प्रतिशत महिलाले मात्रै पैसा कमाउने अवसर पाएका छन् । त्यसमा पनि ज्यालामा ३० प्रतिशत लैंगिक विभेद छ । शिक्षक, नर्सिङ, निजामती क्षेत्रमा महिलाको संख्या पहिलेभन्दा बढेको छ । वार्षिक सात लाख नेपाली वैदेशिक रोजगारीका लागि पलायन भइरहेको सन्दर्भमा उनीहरूले परिवारमा केही न केही काम त गरेकै थिए होला । दुर्भाग्य, ती कामको पनि थप जिम्मेवारी महिलाकै काँधमा आएको छ । सन् २०२३ मा राष्ट्रिय योजना आयोग, आईएलओ, यूएन वुमन र आईआईडीएसले गरेको अध्ययनले दक्षिण एसियामा महिलाहरू पुरुषभन्दा चार गुणा बढी र नेपालमा भने ६ गुणा बढी काम गर्छन् । अहिले महिलाहरू १२ घण्टाजति काम गर्छन् भन्ने सरकारी अध्ययन छ, यसलाई दिगो विकास लक्ष्यमा ६ घण्टामा झार्ने लक्ष्य छ । यो विरोधाभासको अवस्थालाई सम्बोधन गर्न चुनौती छ । नेपालले २०२५ मा टाइमयुज सर्भे गरेर यो कामको गणना गर्ने लक्ष्य राखेको छ । आउँदो बजेटमा यो विषय समेटिन जरुरी छ ।तीन महिनाअघि मैले हुम्लाको सिमीकोट गाउँपालिकाका अधिकारीहरूलाई प्रशिक्षण दिएको थिएँ । गाउँपालिकाले गरेको सर्भेमा ९० प्रतिशत कृषक महिला छन् भन्ने देखिएको रहेछ । हुम्ला राष्ट्रिय सडकमा नजोडिएको एउटै जिल्ला हो तर स्थानीय तहले काठमाडौंमा खाद्य संस्थानसँग सम्झौता गरेर ७० टन फापर, कोदो, चिनु, कागुनो निर्यात गर्दो रहेछ । तर, स्थानीय जनप्रतिनिधिले के पत्ता लगाए भने ९० प्रतिशत महिला कृषक रहेछन् । यता सरकारले देशभर ७० प्रतिशत महिला कृषिमा रहेको बताएको छ । २०७८ सालको राष्ट्रिय कृषि गणनाले नेपालमा महिला कृषक ३२ प्रतिशत छन् भन्ने देखायो । वैदेशिक रोजगारीमा पुरुष पलायनले थप जिम्मेवारी महिलामाथि नै आइलागेको छ । हिमाल र पहाडमा चार आनामा र तराईमा आठ धुरमा कुनै कृषि गरेको भए मात्रै कृषक गणनाको मापदण्डमा समेटिने रहेछ । नेपालमा ९७ प्रतिशत परिवारले मात्रै महिलाको नाममा जग्गा (कृषक वा गैरकृषकसमेत) पास गरेका रहेछन् । मीना आचार्य लगायतले २०५८ सालको जनगणनादेखि महिलाको स्वामित्वमा घरजग्गा हुनुपर्छ भन्ने विषयमा वकालत सुरु गर्नुभएको थियो । त्यो पहिलो गणनाले झन्डै ११ प्रतिशत महिलाको नाममा घरजग्गा र चौपाया छन् भन्ने देखियो । यसको परिणामस्वरूप सरकारले घरजग्गा महिलाको नाममा पास गर्दा रजिस्ट्रेसन शुल्कमा सहुलियत दिन थाल्यो । ०६८ को जनगणनामा झन्डै १० प्रतिशत बढ्यो तर ०७८ को गणनामा केवल ४ प्रतिशत मात्र पुग्न सक्यो । १० प्रतिशतको ट्रेन्ड संघीयतापछि किन ४ प्रतिशतमा झर्यो भन्ने विषय गम्भीर छ । संघीयतापछि हामीले विकास कहाँ केन्द्रित गर्यौं ? जहिल्यै स्थानीय तहका भवन बनाउने, सडक खन्ने, भौतिक पूर्वाधारमा मात्रै केन्द्रित भयौं । मानव संसाधन, आर्थिक, सामाजिक विकास र न्यायतिर हामीले ध्यानै दिएनौं भन्ने यो तथ्यांकले देखाउँछ । कृषिलाई हामीले आकर्षक बनाउन यथेष्ट लगानी गर्नैपर्छ । डाक्टर बन्दा सम्मान पाउने, कृषक हुँदा सोचको दायरा नै घटाउने गर्दा वितृष्णा जाग्दै गएको हो । जबकि ठूला कृषि क्रान्तिहरू विकास भएका छन् । आधुनिक र वैज्ञानिक कृषि गरौं भन्ने पुस्ता पनि आएको छ । जग्गामा महिलाको स्वामित्व नबढेको खण्डमा कृषि ऋणअनुदान पाउनबाट उनीहरू वञ्चित हुने भए । कृषिकार्य गरेर स्वरोजगार हुने अवसरमा अवरोध हुने भयो । यस्तो अवस्थामा जसले पनि विदेशकै मात्र सपना देख्न थाले । सपना छिमेकीले, पाठ्यक्रमले, सामाजिक सञ्जालले देखाउन थाल्यो । युवापुस्तालाई राज्यको सेवा प्रवाह प्रणालीले दिक्दारी बनाएको छ । एउटा सेवा पाउन थुप्रै अल्झन झेल्नुभन्दा विदेशै जान्छु भन्ने मानसिकता बनाउन बाध्य गराएको छ । राजनीतिक दल तथा पालिकाले युवालाई पुँजी मानेकै छैनन् । विदेशबाट सीप सिकेर आएर नेपालमा कृषि थालेकाहरू दिक्दार भएर फेरि फर्केर जाने पनि छन् । उनीहरूलाई यहीं रोकेर राख्न के गर्यौं त ? नेपाल पोलिसी इन्स्टिच्युटले कोरोना महामारी चलेका बेला खाडीका ६, मलेसिया र भारत गरेर आठ वटा देशको अध्ययन गरेको थियो । नेपाल नै फर्किन्छौं भन्ने श्रमिक ८० प्रतिशत थिए । उनीहरू स्वदेश फर्केर रोजगार, स्वरोजगारमा लाग्न चाहन्थे । तीमध्ये दुई प्रतिशतले देश फर्केर के गर्नुपर्छ भन्ने आइडिया भएको बताएका थिए । कहाँ, कोसँग सम्पर्क गर्ने, कसरी ऋण, सहयोग पाइन्छ भन्नेबारे थोरै जानकारी हुने २८ प्रतिशत थिए । स्वदेशमै रोजगारमा आबद्ध हुन वा उद्यम गर्न कसले सहजीकरण गर्छ भन्नेसमेत थाहा नहुने ७० प्रतिशत थिए । तर भारत गएका श्रमिकहरूले भने नेपालमै रोजगारी पाए फर्किने इच्छा जाहेर गरे । मैले व्यक्तिगत तहमा भेट्दा कतिपयले न्यूनतम पारिश्रमिकभन्दा कम पारिश्रमिक दिए पनि हुन्छ तर काम चाहियो भनेका थिए । भारत बाहेकका अधिकांशले भने रोजगारीको काम नगर्ने र उद्यमी बन्ने इच्छा राखेका थिए । उद्यमी बन्ने भनेको त नेतृत्व लिने इच्छा जाहेर गरेको हो नि । तर उनीहरूको चाहनालाई अवसर मान्ने, बहस गर्ने, अवसर सिर्जना गर्ने जाँगर नेपालले देखाएन ।आवधिक योजना बनाउने क्रममा सिंगापुरबाट फर्केका एक युवाले मलाई भेटे । पालिकाको आवधिक योजनामा समेट्ने विषयबारे मलाई आइडिया छ, मलाई पनि त्यो बहसमा राखिदिनुस् भने । मैले पालिका प्रमुखसँग यो कुरा राख्दा सिधै अस्वीकार गरे । विदेशमा देखेर आएको तथानाम कुरा यहाँ राखौं भन्छन्, त्यो गर्न यहाँ कसरी सम्भव हुन्छ भन्ने उनको जवाफ थियो । स्थानीय जनप्रतिनिधि, राजनीतिक दलका नेतालाई के डर छ भने विदेशबाट ज्ञान, सीप, नयाँ विचार लिएर आएका युवालाई स्थानीय नीतिनिर्माण कार्यान्वयनमा समावेश गरियो भने थेग्न गाह्रो हुन्छ । नत्र त्यत्रो कोभिडमा हुरुहुरु आएकालाई नेपालले न स्वागत गर्यो न वास्ता । सरकार भनेको त अभिभावक हो ।आप्रवासन गलत हो भन्ने भाष्य निर्माण भएको छ । राजनीतिक दल तथा सरकारलाई सोध्यो भने सायद ९० प्रतिशतले त्यो सही होइन भन्नुहोला । यसले जीवन निर्वाहमा, ज्ञान निर्माणमा सहयोग पुगेको छ तर समग्रमा आप्रवासन गलत हो भन्न मिल्दैन । २०७८ को जनगणनाअनुसार ३४ जिल्लामा जनसंख्या ऋणात्मक देखियो । यो जलवायु परिवर्तनले हो कि रोजगारीको अभाव भएर, सरकारले पत्ता लगाएर समाधान खोज्नुपर्छ । वैदेशिक रोजगारी गलत हो, देश युवाहरूले रित्तियो भनेर जनताकै कमजोरी औंल्याएर भएन । हामीले युवालाई सपना देखाउन सकेनौं । पार्टीको कार्यकर्ता नभए रोजगारी पाउन सकिँदैन, कुनै पनि सरकारी कार्यालयमा गएर सेवासमेत लिन सक्दिन भन्ने नैराश्य उनीहरूमा छ । ८० लाख लगानी गरेर विदेश पढेकालाई नेपाल फर्केर २० हजारको पनि काम पाउन मुस्किल छ । नेपाल फर्कन चाहनेले पढाइमा लगाएको लगानीको प्रतिफल नेपालमा पाउन सकिँदैन । राजनीतिक दलको चाकडी नगरी जीवन मर्यादित रूपमा राम्रोसँग बिताउन पाउनु त मेरो अधिकार हो भन्छ, युवापुस्ता । दल र तिनका नेता भ्रष्ट भएपछि जनतामा आशा हरायो, युवाले देश छाड्न थाले । आन्तरिक रोजगारीको क्षेत्रमा अहिले जति काम भएको छ, दीर्घकालीन भिजनबिनै भएको छ । आन्तरिक रोजगारी प्रवर्द्धन गर्न भिजन बनाएर जानुपर्छ ।वैदेशिक रोजगारीसँगै आन्तरिक रोजगारी प्रवर्द्धनमा बढी ख्याल गर्नुपर्छ । सरकारको श्रम तथा रोजगार मन्त्रालय, वैदेशिक रोजगार विभाग, वैदेशिक रोजगार बोर्डहरूले अहिलेसम्म वैदेशिक रोजगारमै सहजीकरण गरिरहेका छन् तर श्रम विभाग कमजोर र सुस्त छ । देशभित्रै युवालाई कसरी आकर्षित गर्ने भन्ने नवीन योजना आवश्यक छ । आजका युवाको आकांक्षा र बदलिँदो विश्व सन्दर्भ हाम्रा नीतिहरूमा आउनुपर्छ । वैदेशिक रोजगारीलाई सुरक्षित बनाउनैपर्छ । कति नेपाली कुन स्वास्थ्य स्थितिमा विदेश गएका कारण ज्यान गुमाउनुपर्यो, कसरी ठगिए भन्ने सवाल सार्वजनिक गरेर विदेश जानुअघि नै युवालाई सुसूचित बनाउनु नेपालको प्राथमिकता हुनुपर्छ । यसमा महिलालाई घरेलु श्रमिकका रूपमा विदेश जान रोक्ने कार्य जायज होइन । परिवारप्रति कसरी आमाबुवालाई जवाफदेही बनाउने भन्नेमा ध्यान दिनुपर्छ । यसले महिलालाई जोखिमपूर्ण तरिकाले विदेश जान बाध्य बनाइरहेको छ । उनीहरूको सेवा, सुविधा, उद्धारमा पहुँच पुगेको छैन । श्रम र रोजगारीमा निराशा मात्रै छैनन् । पछिल्लो समय देशभित्रै नयाँनयाँ रोजगारीका दायरा फराकिला बन्दै छन् । पठाओ, फुडमान्डु, अटो रिक्सा, विवाहमा कोरियोग्राफी गर्नेभिडिओ बनाउने, अनलाइनबाट सामान डेलिभरी गर्नेलगायत विदेशी सफ्टवेयरको काम घरमै बसेर गर्ने अवसर आइरहेका छन् । स्थानीय तहले अनुदान दिने गरेका छन् । तर काम र माध्यमका कुरा गर्दा हामीले महिला, अपांगता, यौनिक तथा लैंगिक, अल्पसंख्यक समुदाय, दलित, गरिब, विपन्नलाई सँगसँगै अवसर दिनुपर्छ । महिलाले गर्ने हेरचाह र घरायसी कामलाई बृहत् आर्थिक नीति तथा फ्रेमवर्कमा समाहित गर्नुपर्छ । नेपालमै बसेर विकसित राष्ट्रमा सूचना प्रविधिमा क्षमता देखाउने अवसर छ । उद्यम व्यवसाय अनलाइन प्लेटफर्मबाट गर्न सकिने भएको छ । यसरी युवाले कृषि र उद्यमहरूमा नयाँ प्रयोग गरिरहेका छन् । यस अवसरलाई संख्यात्मक परिणाममा लाने हो भने स्पष्ट भिजन, रोडम्याप र चुस्त संयन्त्र आवश्यक छ । जोशी नेपाल पोलिसी इन्स्टिच्युट,अन्तर्राष्ट्रिय थिंकट्यांकको बोर्ड अफ डाइरेक्टर हुन् ।(राजनीति मात्र होइन, उद्योग, व्यवसाय, कृषि, शिक्षा, स्वास्थ्य, पर्यटन, बैंकिङ, सिनेमा, साहित्य सर्वत्र अहिले निराशा छ । देशले यो निराशाको भारी लामो समय बोक्न सक्दैन । सजीव विश्वास प्रवर्द्धन गर्न कान्तिपुरले सुरु गरेको छ विचार शृंखलाप्रस्थानबिन्दु जहाँ फरकफरक विज्ञले लेख्नेछन् सुधारका प्रस्तावना, निरन्तर ।)"
दुर्व्यवहार पीडितका उकुसमुकुस,"नेपालजस्तो देशमा यौन दुर्व्यवहारमा संलग्न अभियुक्तहरू (विशेषगरी धनी, प्रसिद्ध र शक्तिशाली) का समर्थक नै पीडितमाथि लाञ्छना लगाउन उद्यत देखिन्छन् । घटनाको खुलासा वा रिपोर्टिङमा ढिलाइ गरेर प्रतिशोध साधेको भएको भन्दै उल्टै प्रभावितहरूलाई चुनौती दिइरहेका हुन्छन् । तिनीहरूले यौन दुर्व्यवहारको आरोप नै गलत हो भनेर भ्रम सिर्जना पनि गर्ने गर्छन् । तर यस्ता पीडितहरूले घटना भएकै बेला प्रतिकार नगरी वा त्यसपछि पनि कसैलाई किन भन्न सक्दैनन् ?मन मिलेसम्म चमत्कार, नमिलेपछि बलात्कार !मैले ह्यारेसमेन्ट गरेको भए यतिका वर्ष के हेरेर बस्यौ ?चर्चित मानिसलाई बदनाम गराउन र फसाउन यतिका वर्षपछि आरोप !यी वा यस्ता कुरा सुन्नु वा पढ्नु हाम्रा लागि नौलो होइन । यस्तै आरोप लाग्ने गर्छ महिनौं वा वर्षौंपछि यौन दुर्व्यवहारका कुरा उप्काउने वा प्रहरीमा रिपोर्ट गर्ने पीडितहरूलाई । विशेषगरी किशोरी र युवतीहरूमाथि यस्ता आरोपको वर्षा नै हुने गर्छ । यी आरोपहरू सही हुन् त ? किन पीडितहरू महिनौं र वर्षौंसम्म चुपचाप सहेर बसेर किन धेरैपछि मात्रै मुख खोल्न बाध्य भए ? यसबारे गहिरिएर छलफल गर्न आवश्यक छ ।मनोविद् र यौन दुर्व्यवहार प्रभावितहरूसँग काम गर्ने सामाजिक कार्यकर्ताका अनुसार सामाजिक, मानसिक, भावनात्मक र आर्थिक कारण वा अन्य बाध्यताले पीडितले तत्काल बोल्ने आँट गर्दैनन् । त्यसैले घटनाबारे जानकारी वा खुलासा गर्न धेरै समय लाग्न सक्छ । पीडितहरूलाई मनोसामाजिक परामर्श दिँदै आउनुभएका मनोविज्ञ रूपा प्रधान क्षेत्रीका अनुसार आघातबाट मानसिक रूपमा निको भएपछि मात्र यौन दुर्व्यवहारमा परेका केही प्रभावितले रिपोर्ट गर्ने गर्छन्, जब उनीहरूले बुझ्छन् कि गल्ती आफ्नो थिएन । मनोसामाजिक परामर्शका कारण बढेको आत्मसम्मानले पनि रिपोर्ट गर्न मद्दत पुर्याउँछ ।कानुनविद् तथा काठमाडौं स्कुल अफ ल का सहप्राध्यापक कपिल अर्यालको अनुभवमा उजुरी गर्नेबारे जानकारी नहुँदा पनि धेरै पीडित उकुसमुकुसको अवस्थामा रहिरहन्छन् । घटना भएको समय गुज्रँदै जाँदा पीडित र परिवारका सदस्यमा नै यत्तिका दिन बितिहाल्यो, अब के उजुरी गर्नु भन्ने सोच पनि देखिन्छ । यस्ता सबै घटनामा एउटै वा उस्तै कारण नहुन सक्छन् । घनिष्ठ सम्बन्धभित्र हुने अनलाइन हिंसाबारेको एक अध्ययनअनुसार प्रायः घटनामा केही कारण यस्ता हुन सक्छन् ःआफ्नो कुरामा अरूले विश्वास गर्दैनन् भन्ने डरः प्रभावितको कुरामा अरूले विश्वास गर्दैनन्, आफैं बेइज्जती र दोषको भागी हुनुपर्छ भन्ने डरले कतिपयले घटनाबारे कुरा गर्न सक्दैनन् । यदि पीडक उच्च पदमा रहेको, ख्यातिप्राप्त, प्रभावशाली वा धनाढ्य भए यस्तो डर झनै ठूलो हुन्छ ।लाज र दोषको अनुभूतिः घटना भएकै बेला प्रतिकार गर्न नसकेको वा नक्कली मायाजालमा फसेको वा कुनै रूपमा आफूले पीडकलाई विश्वास गरेको कारणले पनि पीडितले बेलैमा घटनाबारे नबोलेका हुन सक्छन् । अनलाइन यौन दुर्व्यवहारमा यस्तो हुन सक्ने सम्भावना बढी हुन्छ । अनलाइन ग्रुमिङ (ललाइफकाइ) गरी नग्न वा यौन गतिविधिका फोटो र भिडियो साटासाट गर्ने अथवा भिडियो च्याटमा यौन गतिविधि गरेर त्यस्ता सामग्री रेकर्ड गरिएको भए पीडितलाई ग्लानि, लाज वा अपराधबोधसमेत हुन सक्छ ।त्रास र पोस्टट्रम्याटिक तनाव (पीटीएसडी)ः यौन दुर्व्यवहारका घटना गम्भीर रूपमा त्रासदायक हुन सक्छन्, जसले गर्दा पोस्टट्रम्याटिक तनावका लक्षण उत्पन्न हुन सक्छन् । त्यसैले, प्रभावितहरूलाई लामो समयसम्म घटनाबारे बोल्न गाह्रो हुन सक्छ । असमान शक्तिः पीडक र पीडितबीच धन, पद, उमेर, ख्याति लगायतका कारण शक्ति असन्तुलन हुन सक्छ र पीडक बढी शक्तिशाली हुन सक्छ । जस्तैः शिक्षक, हाकिम वा कुनै सेलिब्रिटी पीडक भएमा पीडितलाई घटनाबारे तत्कालै बोल्न धेरै गाह्रो हुन्छ ।बदलाको भयः पीडक वा उनका समर्थकहरूबाट बदलाका घटना हुन सक्ने डरले पनि पीडितले यौन दुर्व्यवहारबारे बोल्ने आँट गर्न सक्दैनन् । यदि पीडक उच्च पदमा रहेको वा त्यस्ता मानिसको संरक्षण वा सहयोग प्राप्त भएको भए बदलाको डर अझ बढी हुन सक्छ ।सामाजिक मान्यताहरूः यौनिकताबारे परम्परागत सामाजिक सोच र प्रभावितलाई नै दोष दिन सक्ने डरले पनि पीडितहरू घटनाबारे बोल्न सक्दैनन् ।सहयोगको अभावः आवश्यक सहयोग नपाउँदा पीडितहरूले आफूलाई नितान्त एक्लो र बेसहारा अनुभव गर्न सक्ने हुँदा घटनाबारे बोल्न वा प्रहरीमा रिपोर्ट गर्न सक्दैनन् ।गोपनीयता भंग हुन सक्ने डरः घटनाबारे बोल्दा वा प्रहरीमा जाहेरी रिपोर्ट गर्दा गोपनीयता भंग हुन सक्ने डर भएकाले कतिपय पीडित घटनाबारे जानकारी गराउन वा कानुनी प्रक्रियामा जान चाहँदैनन् ।यसरी पीडितमा परेको प्रभाव, असर र अवस्थाले यौन दुर्व्यवहारका कारण फरकफरक हुन सक्छ भनेर बुझ्न सक्नुपर्छ । त्यसैले उनीहरूलाई निरन्तर परामर्श जरुरी हुन्छ । आघातसंवेदनशील र आघातसूचनापूर्ण प्रणालीले त्यस्ता समस्या हटाउन मद्दत गर्छन् ।डरत्रास वा धम्कीका कारणले धेरै उजुरी समयमा नपर्ने गरेका हुन् । हामीकहाँ पीडित तथा साक्षीको संरक्षण प्रणाली छैन । बालबालिकासम्बन्धी ऐन, २०७५ का अनुसार बाल यौन दुर्व्यवहार अपराधमा बालबालिका १८ वर्ष पूरा भएको मितिले थप एक वर्षभित्र उजुरी गर्न सकिन्छ । मुलुकी अपराध संहिता, २०७४ अनुसार वयस्कमाथि यौन दुर्व्यवहार भएमा एक वर्षभित्र उजुरी गर्नुपर्नेछ । यस्ता कानुनी जानकारी पनि पीडितलाई बुझाउन जरुरी छ ।यस्ता समस्या हटाउन समाजको धेरै क्षेत्रबाट प्रयास आवश्यक हुन्छ । पीडितलाई मनोसामाजिक सहयोग, कानुनी सहायता र गोपनीयता मुख्य हुन् । साथै, दीर्घकालीन रूपमा समस्याको समाधान गर्न यौनिकताबारे सामाजिक सोच परिवर्तन गर्न पनि जरुरी छ । यौन दुर्व्यवहारबारे परिवारभित्र खुलेर कुरा गर्ने र समस्या समाधानका लागि मद्दत गर्ने वातावरण बनाउनुपर्छ । अभिभावकले यस्ता पीडितलाई घटनाको दोष दिन हुँदैन । बरु उनीहरूको गोपनीयता, सहायता र सुरक्षा सुनिश्चित गर्नुपर्छ । रघुवंशी चाइल्डसेफनेटका संस्थापक अध्यक्ष हुन् ।"
भौतिकमन्त्रीसामु पुरानै समस्याका चाङ,"कहाँ के समस्या ?नारायणगढबुटवल, पोखरामुग्लिङ र कमलाकञ्चनपुर सडकमा न्यून प्रगतिनागढुंगामुग्लिङ सडक स्तरोन्नति सुस्तग्वार्को फ्लाईओभर र सिद्धबाबा सुरुङ निर्माणमा ढिलाइचक्रपथ दोस्रो खण्ड विस्तारमा अलमल नागढुंगासिस्नेखोला सुरुङ निर्माण ठप्प१५ लाख सेवाग्राही लाइसेन्सको पर्खाइमा हचुवाका भरमा सूर्यविनायकरत्नपार्क द्रुत बस सञ्चालनविद्युतीय रेलमार्गको कााकडभिट्टा इनरुवा खण्डमा मुआब्जा वितरण भएनगौरवका आयोजनामा बजेटको समस्याकाम भएका आयोजनामा साढे ८ अर्ब भुक्तानी हुन सकेन मध्यपहाडी, हुलाकी, मदनभण्डारी, कोरिडोर निर्माण सुस्त निर्माण ढिलाइ गर्ने ठेकेदारलाई छैन कारबाही काम भएका आयोजनामा भएन भुक्तानीगौरवका आयोजनामा बजेटको समस्या"
घरजग्गा र गाडीमा अत्यधिक लगानीले सहकारीमा समस्या,"काठमाडौं (कास) घरजग्गा, भवन, गाडीलगायत अनुत्पादक सम्पत्तिमा अत्यधिक लगानी गरेकाले सहकारी संस्थामा बेथिति बढेको र यसले समस्या नित्याएको प्रारम्भिक अनुगमनले देखाएको छ । राष्ट्र बैंकको सहभागितामा सहकारी विभागले यही फागुन दोस्रो सातादेखि गरेको सघन सहकारी अनुगमनमा पहिलो चरणमा काठमाडौं उपत्यका र काभ्रेका गरी नौ वटा सहकारी संस्थाको अनुगमन थरेको छ । सोही क्रममा अनुत्पादक क्षेत्रमा अत्यधिक लगानी, सञ्चालकहरूको बेथिति, कमसल धितो र बिनाधितो कर्जा लगानीलगायत कारण सहकारी संस्थाको समस्या जटिल बन्दै गएको देखिएको स्रोतले बताएको छ । अनुगमन गरिएका हरेक संस्थामा फरकफरक कारणले समस्या नित्याएको देखिन्छ । तर धेरैजसोमा नकमाउने सम्पत्ति बढी, कुशासन र सञ्चालकको बदमासी नै मुख्य कारण देखिन्छ, स्रोत भन्छ, कुनै संस्थामा सञ्चालकले एक रुपैयाँ पनि लिएको देखिएन भने कुनैमा बिनाधितो ठूलो परिमाणमा कर्जा लिएर अन्यत्र लगानी गरेका छन् । गाडी, भवन जग्गा, सेयर बजारमा गरिएको लगानी उठ्न सकेन । अहिले समस्या आयो । केही संस्थाले अफिस सजावटमा अत्यधिक लगानी गरेको र कर्मचारी तलबभत्तामा पनि ठूलो रकम खर्चिएको देखिन्छ । अर्थतन्त्रमा आएको संकटसँगै घरजग्गा र सेयर बजारलगायत क्षेत्रमा मन्दी आएपछि सहकारीबाट प्रवाह भएको कर्जा असुलीमा समस्या भएको स्रोतले बताएको छ । अर्थतन्त्रमा समस्या भएपछि ऋण असुली भएन, विश्वास गुम्दै गएपछि नयाँ निक्षेप आएन, स्रोतले भन्यो, सम्पत्तिको गुणस्तर कमजोर छ भने धितो नभएका र कमसल धितोमा दिएको ऋण उठाउन जटिल देखिन्छ । प्रभावकारी नियम परिपालन नहुँदा संस्थामा सुशासन बिग्रिएको, नकमाउने सम्पत्ति अत्यधिक देखिएको, नकमाउने सम्पत्तिमा धेरै लगानी देखिएको र पर्याप्त कजो नोक्सानी व्यवस्था नभएकोलगायत सममस्या देखिएको अनुगमन समितिका संयोजक एवं सहकारी विभागका उपरजिस्ट्रार टोलराज उपाध्यायले स्विकारे । अनुगमनको अन्तिम प्रतिवेदन तयार हुन बाँकी छ, सहकारी विभागमा प्रतिवेदन बुझाएपछि आवश्यकताअनुसार हरेक संस्थालाई निर्देशन जारी गर्छौं, उनले भने । नेपाल राष्ट्र बैंकको सहभागितामा सहकारी विभागले यही फागुन दोस्रो सातादेखि सहकारी संस्थाको अनुगमन थालेको थियो । सहकारी विभागका उपरजिस्ट्रार उपाध्याय नेतृत्वको संयुक्त अनुगमन टोलीले सहकारी संस्थाहरूको सघन अनुगमन गरेको थियो ।"
नेपालले पीएनजीसँग फाइनल खेल्ने,"(काठमाडौं)कुशल भुर्तेल र सन्दीप जोराको अर्धशतकमा नेपालले त्रिकोणात्मक ट्वान्टी२० शृंखलामा पपुवा न्युगिनी (पीएनजी) लाई ८५ रनको हराएको छ । हङकङ भ्रमणमा पाएको पहिलो विजयसँगै नेपाल फाइनलमा पुगेको छ ।नेपाल र हङकङबीचको आइतबार खेल वर्षाका कारण बीचैमा रोकिएर रद्द भएको थियो । पपुवा न्युगिनीमाथिको जितले नेपाललाई फाइनलमा डोर्याएको हो । मंगलबारै लिगको अन्तिम खेलमा हङकङलाई १० विकेटले पराजित गरेपछि पपुवा न्युगिनीले नेपालसँग फाइनल खेल्ने पक्का भएको हो । कुशलले ५९ र जोराले ५६ रन बनाएपछि टस हारेर ब्याटिङको निम्तो पाएको नेपालले निर्धारित २० ओभरमा खेल्दै ६ विकेट गुमाई १ सय ९८ रन बनायो । कुशलले ३२ र जोराले २१ बलमा अर्धशतक पूरा गरे । कुशलले कुल ३९ बलमा समान ४ चौका र छक्का तथा जोराले २६ बलमा ३ चौका र ४ छक्का प्रहार गरे । कुशलले विनोद भण्डारीसँग मिलेर ८ ओभरभित्र ६४ रन जोड्दै नेपाललाई राम्रो सुरुआत दिलाए । उनले २२ बलमा २ चौका र १ छक्का प्रहार गरे । कप्तान रोहित पौडेल १ र आरिफ शेख ४ रनमै आउट भए । त्यसपछि कुशल र जोराले चौथो विकेटमा ५ ओभरमै ५० रनका साझेदारी गरे । लोकेश बमले ६ बलमा २ चौकासहित १४ रन बनाए । गुलशन झा १२ बलमा १ छक्कासहित १५ र विवेक यादव १९ रनमा अविजित रहे । विवेकले अन्तिम ओभरमा ३ छक्का प्रहार गरे । पपुवा न्युगिनीबाट अशाद भालाले ३ ओभरमा १८ रन खर्चेर २ तथा नोसैना पोकना, जोन कारिको र नोरमन भानुआले ११ विकेट लिए । ४ ओभरमा ५८ रन खर्चेर भानुआ पीएनजीका सबैभन्दा महङ्गा ट्वान्टी२० अन्तर्राष्ट्रिय बलर बने । जबाफमा आएको पपुवा न्युगिनीलाई नेपालले १६१ ओभरमा १ सय १३ रनमै अलआउट गर्यो । टोलीबाट हिरी हिरीले २८, सेसे बाउले २१, टोनी उराले १३ र पोकनाले १२ रन बनाए । नेपालका कुशल भुर्तेलले ४ विकेट लिँदै ट्वान्टी२० अन्तर्राष्ट्रियमा उत्कृष्ट बलिङ गरे । उनले ४ ओभरमा १२ रनमात्र खर्चे । प्रतिश जिसीले ४ ओभरमा ४० रन खर्चेर २ तथा आकाश चन्द र गुलशनले ११ विकेट लिए । दिनको अर्को खेलमा जिसान अलीले १ चौका र ६ छक्कासहित २९ बलमा अविजित ५५ रन बनाए पनि घरेलु टोली हङकङ १८३ ओभरमा १ सय २१ रनमा अलआउट भएको थियो । टोनी उराले ३३ बलमा ५ चौका र २ छक्कासहित ५१ र सेसे बाउले ४३ बल खेल्दै ६ चौका र १ छक्कासहित ६१ रन बनाएपछि पपुवा न्यु गिनीले १२४ ओभरमै लक्ष्य पूरा गरेको थियो । नेपाल र पपुवा न्युगिनी जुनमा वेस्ट इन्डिज र अमेरिकाले आयोजना गर्ने ट्वान्टी२० विश्वकपमा खेल्दै छन् ।"
कुशल र दीपेन्द्र मेलबर्नमा सम्मानित,"(अस्ट्रेलिया)ट्राइकन क्रिकेट क्लबले भिक्टोरियाको मेलबर्नमा नेपाली समुदायका टोलीबीच आयोजित म्याक्सिम्याक्स न्याभ कप क्रिकेटको उपाधि जितेको छ । नेपाली संघ भिक्टोरिया (न्याभ) द्वारा आयोजित प्रतियोगिताको फाइनलमा ट्राइकलने एक्सपर्ट सगरमाथा ब्लुज क्रिकेट क्लबलाई ६ विकेटले हरायो । मेलबर्नस्थित जेसी डोनेथ रिर्जभमा ट्राइकनले १ सय ५५ रनको लक्ष्य १५५ ओभरमा पूरा गर्यो । ट्राइकनले ५ हजार अस्ट्रेलियन डलर, ट्रफी तथा उपविजेता सगरमाथाले १ हजार ५ सय डलर, ट्रफी जित्यो । सुनिल धमला, किशोर महतो, सागर खड्कासहितका नेपाली राष्ट्रिय टोलीका खेलाडीले खेलेको प्रतियोगितामा १७ टोली प्रतिस्पर्धी थिए । प्लेयर अफ द सिरिज ब्राइटन क्रिकेट क्लबका सागर खड्का चुनिए भने ट्राइकनका सन्जोग मानन्धर प्लेयर अफ द म्याच भए । सागर उत्कृष्ट ब्याटर चुनिए । उत्कृष्ट बलर शेखर अर्याल र उत्कृष्ट फिल्डर रवीन्द्र गुरुङ बनेका थिए । न्याभका अध्यक्ष प्रेमराज उप्रेतीले न्याभले खेलकुदको माध्यमबाट नेपाली समुदायबीच भाइचारा स्थापना गर्नुका साथै प्रतिभावान नयाँ खेलाडीलाई यहाँको मूलधारमा अवसर सिर्जना गर्न प्रोत्साहन गरिरहेको बताए । प्रतियोगितालाई म्याक्सिम्याक्स एजुकेसन एन्ड माइग्रेसनले मुख्य प्रायोजन र होम्स इन्स्टिच्युटले सहप्रायोजन गरेका थिए । न्याभले आइतबार गाला डिनर आयोजना गरी विजेता खेलाडीलाई पुरस्कृत गरेको थियो । फाइनलपछि गाला डिनरमा नेपाली क्रिकेट संघ (क्यान) का अध्यक्ष चतुरबहादुर चन्दका साथै नेपाली राष्ट्रिय खेलाडी कुशल मल्ल र दीपेन्द्रसिंह ऐरीलाई नेपाली क्रिकेट विकास र विश्वसामु पुर्याउन गरेको योगदानको कदरस्वरुप सम्मान गरिएको थियो । क्यानका अध्यक्ष चन्दले न्याभसँग आफूहरूले सहकार्य गर्न पाउँदा खुसी लागेको बताए भने क्रिकेटरद्वय कुशल र दीपेन्द्रले आफ्नो अनुभव बाँड्न पाउँदा आफूहरू हर्षित भएको सुनाए । नोभेम्बरमा न्याभ तथा क्यानबीच न्याभ कपमार्फत नेपाली क्रिकेटको प्रवर्द्धनमासहयोग पुर्याउने समझदारी भएको थियो । समझदारीअनुरुप नै च्यारिटीमार्फत संकलित करिब ५ हजार डलर रकमसमेत क्यानलाई हस्तान्तरण गरिएको थियो । सम्मानित खेलाडीलाई समान ४ हजार ५ सय अस्ट्रेलियन डलर प्रदान गरिएको अध्यक्ष उप्रेतीले जनाए ।"
एनिसको शैलीप्रति खुसी छैनन् खेलाडी,"(काठमाडौं)नेपाली राष्ट्रिय फुटबल टोलीमा फेरि चिरा परेको छ । सम्भवतः अन्तिम पटक प्रशिक्षक भिन्सेन्जो अल्बर्टो एनिसले राष्ट्रिय टिम सम्हाल्दै छन् । विश्वकप र एसिया कप दुवैको छनोटको तयारीका रूपमा बुधबार नेपाली टिम मलेसिया जाँदै छ । मंगलबार टोलीको बिदाइ गरियो । मलेसियामा एक मैत्रीपूर्ण अन्तर्राष्ट्रिय खेल खेल्नेछ । त्यसपछि नेपालले बहराइनको सामना गर्नेछ । दुवै खेल बहराइनमै हुने निश्चित भइसकेको छ । दशरथ रंगशाला तयार नभएको निहुँमा नेपालले दुवै खेल उतै खेल्न लागेको हो । त्यसको अर्थ नेपाली फुटबल समर्थकले आफ्नो देशले विश्वकप छनोटमा खेलेको खेल गुमाउने छन् । दुवै अवसरका लागि घोषित २३ सदस्यीय टोलीमा न आयुष घलान छन् न त दीप कार्की । राष्ट्रिय खेलाडीहरूले एनिसको प्रशिक्षण शैली र उनको नेतृत्वमा रहेको ड्रेसिङरूम खुसी नरहेको बताएका छन् । त्यसैले राष्ट्रिय टिमको तयारीमै खेलाडी आउन अनिच्छुक भइरहेका छन् । सबैले पर्खिरहेका छन्, एनिसको कार्यकाल कहिले सकिन्छ भनेर । जुन टिम मलेसिया जाने छ । बहराइनविरुद्ध खेल्दै छ, त्यसको सूचीले नै देखाउँछ समस्या त छँदै छ । टिमका गोलरक्षकमा किरण लिम्बू, अभिषेक बराल र विशाल सुनार छन् । डिफेन्डरमा अभिषेक लिम्बू, अजय चौधरी, अनन्त तामाङ, छिरिङ लामा, सनिश श्रेष्ठ, सौभाग्य राई र सुमित श्रेष्ठ छन् । मिडफिल्डरमा भरत खवास, विशाल बस्नेत, लाकेन लिम्बू, मणिकुमार लामा, मनीष डाँगी, रोहन कार्की र उत्सव राई छन् । फरवार्डमा अञ्जन विष्ट, दिनेश हेमजन, हिसुब थपलिया, समीर तामाङ, सञ्जीव विष्ट र जिलेप्सीजंग कार्की छन् । यस्तोमा राष्ट्रिय टिममा ६ नयाँ खेलाडी परेका छन् । उनीहरू अजय, अभिषेक, सौभाग्य, विशाल, रोहन र समीर । टिम खेलाडी नै पुग्न छाडेपछि यसअघि घोषित प्रारम्भिक टिममै नभएका भरत र सञ्जितलाई समावेश गरिएको छ । त्यही प्रारम्भिक टिममा परेका केही परिचित अनुहारलाई अविश्वसनीय रूपमा बाहिर राखिएको छ । असन्तुष्ट अधिकांश खेलाडीले प्रशिक्षक एनिसको प्रशिक्षण शैली र त्यसका लागि खर्चिने अत्यधिक समयमै आपत्ति जनाइरहेका छन् । अहिलेका लागि मलेसियाविरुद्धको खेल शुक्रबार छ भने विश्वकप छनोट खेल चैत ८ र १३ गते हुनेछ ।"
चर्च ब्वाइज बाहिरियो,सुनसरी (कास) झापा गोल्डकप च्याम्पियन चर्च ब्वाइज युनाइटेड बुढासुब्बा गोल्डकप फुटबल प्रतियोगिताको पहिलो खेलबाटै बाहिरिएको छ । धरान रंगशालामा मंगलबार क्वाटरफाइनलमा चर्च ब्वाइज झापाको काँकडभिट्टा फुटबल ट्रेनिङ सेन्टरसँग १० ले पराजित भयो । काँकडभिट्टाका आशिष चापागाईंले निर्णायक गोल गरे । अभिषेक गुरुङले उपलब्ध गराएको पास सदुपयोग गर्दै आशिषले ४४ औं मिनेटमा गोल गरेका थिए ।झापा गोल्डकप जितेर धरान पुगेको चर्च ब्वाइजका खेलाडी २४ घण्टा नबित्दै अर्को खेल खेल्नुपर्दा निकै थकित देखिन्थे । पहिलो हाफमा फितलो प्रदर्शन गरेको चर्च ब्वाइजले दोस्रो हाफमा आक्रामक खेल प्रस्तुत गरे पनि नतिजा उल्टाउन सकेन । एक गोल गरेको साबिक उपविजेता काँकडभिट्टाले दोस्रो हाफमा पनि रक्षात्मक खेल खेल्दै नतिजा आफ्नो पक्षमा पारेको हो । म्यान अफ द म्याच झापाका विशाल घलान चुनिए । उनले १० हजार पाए । काँकडभिट्टाले सेमिफाइनलमा एनआरटीसँग बिहीबार प्रतिस्पर्धा गर्नेछ । बुधबार आयोजक धरान फुटबल क्लब र मोरङबीच प्रतिस्पर्धा हुनेछ ।
नेसनललाई उपाधि,मकवानपुर (कास) नेसनल इन्फोटेक कलेज वीरगन्जले अन्तरकलेज क्रिकेट प्रतियोगिताको उपाधि जितेको छ । हेटौंडा जेसीजको आयोजनामा हेटौंडा४ स्थित हुप्रचौरमा सम्पन्न फाइनलमा हेटौंडा स्कुल अफ म्यानेजेमेन्टलाई ४ विकेटले पराजित गर्दै नेसनलले अष्टकुमारी स्मृति टी२० क्रिकेट प्रतियोगिता जितेको हो । फाइनलमा पहिलो ब्याटिङ गर्दै म्यानेजमेन्टले २० ओभरमा ८ विकेट गुमाएर १ सय २० रन बनायो । युविन बुढाथोकीले ४९ रन जोडे । जवाफमा वीरगन्जले १९१ ओभरमा ६ विकेट गुमाएर १२१ रन जोड्दै लक्ष्य पूरा गरेको थियो । वीरगन्जका मन्थन यादवले सर्वाधिक ४३ रन जोडे । उनी म्यान अफ द म्याच भए । प्रतियोगितामा वीरगन्जका मन्थन यादव सर्वोत्कृष्ट खेलाडी चुनिए । नारायणी कलेज हेटौंडाका बलर अस्मितकुमार मण्डल र ब्याटर युविन बुढाथोकी उत्कृष्ट घोषित भए ।

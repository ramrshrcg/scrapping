शीर्षक,विवरण
"५ महिनामा १७ हजार दुर्घटना, ९ सयको मृत्यु","आडैमा बसेका अर्का युवक गति कम गर्न भन्दै चालकसम्म पुगेको पुनले बताए । उक्त रुकुमकोट नजिकै पनि एकपटक झन्डै खस्नबाट बचेको पुनले बताए । जतिबेला पनि हुने दुर्घटनाको डरलाग्दो जोखिममा कोकहाँ कतिबेला पर्छ कुनै पत्तो छैन । किनकि झन्डै १० वर्षको हारहारीमा सवारी दुर्घटनामा मात्रै २४ हजार ४ सय २९ जनाको ज्यान गइसकेको छ । यही तथ्यांक काफी छ, हरेक दिन सवारी दुर्घटनामा ७ जनाभन्दा बढीको ज्यान गइरहेको तथ्य बुझाउन । झन्डै १० वर्षको अवधिमा सवारी दुर्घटनामा ५१ हजार ३ सय ५५ जना गम्भीर घाइते भएको देखिन्छ । अर्थात् हरेक दिन सवारी दुर्घटनामा ४ सय ५४ जनाभन्दा धेरै गम्भीर घाइते हुन्छन् । फागुन २३ गते भैरहवाबाट काठमाडौं आइरहेको लु २ ख २१२१ नम्बरको बस धादिङको घाटबेंसीमा त्रिशूली नदीमा खस्दा १० जनाको मृत्यु भएको थियो । ३९ जना घाइते भएका थिए । एक जना अझै बेपत्ता छन् । चालकसहित ५२ जना सवार बस त्रिशूली नदीमा खस्दा सात जनाको घटनास्थलमै मृत्यु भएको थियो भने चार जना बेपत्ता भएका थिए । तीमध्ये तीन शव भेटिएको धादिङ प्रहरीले जनाएको छ । दुर्घटनाका शृंखलाबद्ध खबरहरूमा चैत १ गते धरानबाट घोडेटार हुँदै भोजपुरतर्फ गइरहेको को १ ज २५९३ बोलेरो जिप उदयपुरको बेलुका नगरपालिका७ मैनामैनी चुहारमा दुर्घटना हुँदा ८ जनाको मृत्यु भयो भने ९ जना घाइते भएको खबर एउटा दुर्घटना मात्रै थिएन् । क्षमताभन्दा धेरै यात्रु, तीव्र गति र कमजोर सडक सुरक्षा प्रणालीको मूल्य सर्वसाधारण नागरिकले हरेक दिन चुकाइरहेका छन् । उदयपुरका प्रहरी प्रमुख एसपी रमेष थापाले यो घटनामा १२ यात्रु क्षमताको बोलेरोमा चालक र दुई नाबालकसहित १७ जना सवार भएको बताउँदै क्षमताभन्दा धेरै यात्रु हुनु पनि दुर्घटनाको एउटा कारण हुन सक्ने बताए । गन्तव्यमा पुग्न नपाई मृत्युको मुखमा पुगेका यात्रुको लामो फेहरिस्त छ । जस्तो कि, कञ्चनपुर भीमदत्त नगरपालिका१ बाह्रकुण्डाका राहुल कामीको फागुन ५ गते शनिबार काठमाडौंबाट मलेसिया जाने टिकट थियो । वैदेशिक रोजगरीका लागि फागुन २ गते बुधबार घरबाट बिदावारी भएर हिँडेका कामीको कपिलवस्तुको शिवराज नगरपालिका१ दोबाटोनजिक भएको सुनौलो महाकाली यातायातको सुपप्र ०२००१ ख ००९८ नम्बरको बस दुर्घटनामा १० जनासँगै ज्यान गयो । दुर्घटनामा कञ्चनपुरका मात्रै सात जनाको मृत्यु भयो । महेन्द्रनगरबाट दिउँसो साढे ३ बजे काठमाडौंका लागि छुटेको ४० जना सवार बस राति १२ बजे ३५ मिनेटतिर दुर्घटनामा परेको थियो । घाइते यात्रुका अनुसार एक्कासि आवाज आएको केहीबेरमै बस अनियन्त्रित भएको थियो । घाइते भएका बस चालक पूर्णबहादुर चन्दले ओरोलामा ब्रेक फेल हुँदा बस अनियन्त्रित भएर खसेको बताएका थिए । १२१ बजेतिर हो गाडीको ब्रेकफेल भएर ओरालोमा सम्हाल्न खोजे हुँदै भएन । भित्तातिर च्याप्न खोजे गाडी फर्केर खस्यो, उनले भने । दुर्घटनामा बाँचेका दुईतीन जना जसोतसो बसबाट निस्किएर बाटोमा उक्लिएर चन्द्रौटातिर जाने बसट्रक रोकेर जानकारी दिन खोज्दा कसैले रोकेनन् । उक्त ठाउँमा मोबाइल सम्पर्क पनि हुँदैन । एक जना नजिककै उकालो ठाउँमा चढेर टावर टिपेपछि प्रहरीको सय नम्बरमा फोन गरेर जानकारी दिएका थिए । जिल्ला प्रहरीले घटनास्थल नजिकको वडा प्रहरी चन्द्रौटालाई जानकारी दिएपछि पहिलो टोली २ बजेतिर घटनास्थल पुगेको थियो । फागुन १ गते मंगलबार क्षमताभन्दा दोब्बर यात्रु बोकेर पाल्पाको तिनाउ गाउँपालिका६ शिखरडाँडा जाँदै गरेको जिप चिदिस लुम्पेक डाँडामा लु १ ज २३७१ नम्बरको मुस्ताङ जिप दुर्घना हुँदा आठ जनाको ज्यान गयो । दुई महिने बालिकासहित १९ जना घाइते भए । कच्ची, उकालो र घुम्ती सडकमा दुर्घटना भएको ट्राफिक प्रहरीको भनाइ छ । ग्रामीण क्षेत्रका कच्ची सडकमा अधिकांश जिपले ओभरलोड यात्रु बोक्ने गरेका छन् । श्रीनगर यातायात व्यवसायी कम्पनी प्रालिका कार्यालय प्रमुख भविन्द्र गौतमका अनुसार १३ सिट पास जिपले क्षमताभन्दा बढी यात्रु बोकेको स्विकारे । तीव्र गति र क्षमताभन्दा बढी भार बोक्ने गरेका कारण सवारी दुर्घटना नियन्त्रण हुन सकेको छैन । प्रहरीका अनुसार चालु आर्थिक वर्षको मंसिरसम्म १७ हजार ३२ सवारीसाधन दुर्घटना हुँदा ९ सय १६ जनाको मृत्यु भएको छ । यो अवधिमा २ हजार ७ सय ५१ जना गम्भीर घाइते भएका छन् भने ११ हजार ९१ जना सामान्य घाइते भएका छन् । गत आर्थिक वर्षमा ३७ हजार ३ सय ९२ दुर्घटनामा २ हजार ३ सय ६८ जनाको ज्यान गएको थियो भने ५ हजार ७ सय ३८ जना गम्भीर घाइते भएका थिए । ०६५६६ देखि चालु आर्थिक वर्षको मंसिरसम्म ३ लाख १६ हजार २ सय ९२ सवारीसाधन दुर्घटना भएको प्रहरीको तथ्यांकमा छ । यो अवधिमा सवारी दुर्घटनाबाट ३२ हजार ८ सय ६१ जनाको ज्यान गएको छ भने ७१ हजार ७ सय ९९ जना गम्भीर घाइते भए । पछिल्लो १५ वर्षमा सबैभन्दा बढी आर्थिक वर्ष ०७६७७ मा २५ हजार ७ सय ८८ सवारी दुर्घटना भएका थिए । नेपाल रोड सेफ्टी एक्सन प्लान (२०२१२०३०) मा नेपालमा सडक दुर्घटनाबाट सबैभन्दा धेरै क्षति व्यहोरिरहेकाहरूबारे उल्लेख छ । जसअनुसार सन् २०१७१८ मा भएका सवारी दुर्घटनामा ज्यान गुमाउने २ हजार ४ सय ८५ मध्ये २८ प्रतिशत पैदलयात्रु थिए । जसमध्ये २४ प्रतिशत पैदलयात्रुको मृत्युको मुख्य कारण बस र ट्रक थिए । सन् २०१७१८ मा भएका जम्मा दुर्घटनामध्ये ३८ प्रतिशत त मोटरसाइकल दुर्घटनाका घटना मात्रै थिए । जसमा १ हजार ३२ जनाको मृत्यु भएको थियो । यसमा जम्मा सवारी दुर्घटनामध्ये आधाभन्दा धेरै दुर्घटना २५ देखि ४० वर्ष उमेर समूहका चालकबाट भइरहेको पनि उल्लेख छ । नेपाल रोड सेफ्टी एक्सन प्लानमा पाँच वर्षको दुर्घटनाको तथ्यांक विश्लेषण गर्दा ग्रामीण सडकहरूको तुलनामा सहरी र रणनीतिक सडकमा दुर्घटनाको दर बढिरहेको देखिन्छ । यो सरकारी प्रतिवेदनमा सहरी क्षेत्रका सडक अन्य सडकको तुलनामा निकै असुरक्षित रहेको उल्लेख छ । अध्ययनमा अनुसार सहरी सडकको एक सय किलोमिटर खण्डमा ६ सय ४६ वटा सवारी दुर्घटना भएका छन् । जबकि सोही दूरीमा रणनीतिक सडकमा ६३ र अन्य सामान्य सडकमा तीनवटा मात्रै दुर्घटना भएका छन् ।महेश केसी (रुकुम पूर्व), भवानी भट्ट (कञ्चनपुर), माधव अर्याल (पाल्पा), अवधेश झा (सप्तरी)"
सांसद चौधरीमाथि अनुसन्धान भइरहेको पत्र संसद्मा,"त्यसरी कुनै सदस्य पक्राउ गरिएमा पक्राउ गर्ने अधिकारीले त्यसको सूचना सम्बन्धित सदनको अध्यक्षता गर्ने व्यक्तिलाई तुरुन्त दिनुपर्नेछ । त्यस्तै, प्रतिनिधिसभा नियमावली २०७९ को नियम २४८ मा कुनै सदस्य पक्राउ गरिएको सूचना प्राप्त भएमा सभामुखले त्यसको जानकारी सदनलाई तत्काल दिनेछ भन्ने व्यवस्था उल्लेख छ । तर प्रहरीले अनुसन्धानकै क्रममा सभामुखलाई पत्र लेखेर जानकारी गराउनुको कारण भने खुलेको छैन । संघीय संसद् सचिवालयका प्रवक्ता गिरीले यसअघि सांसदहरूमाथिको अनुसन्धानबारे सभामुखलाई जानकारी गराउने अभ्यास नरहेको बताए । संविधान र प्रतिनिधिसभा नियमावलीले अनुसन्धान गरिरहेको विषयमा जानकारी दिनुपर्छ वा पक्राउका लागि अनुमति लिनुपर्छ भन्ने व्यवस्था छैन, उनले भने, यसअघि यस्तै प्रकृतिका विषयमा जानकारी आउने गरेको थिएन ।प्रहरीले भने संसद् अधिवेशन चलिरहेकाले सांसदमाथि अनुसन्धान भइरहेको विषयको जानकारी सभामुखलाई दिनुपरेको जनाएको छ । नेपाल प्रहरीका एक अधिकारीले सांसदमाथि अनुसन्धान भइरहेकाले सभामुखलाई जानकारी दिनु सीआईबीको दायित्व रहेको बताए । अनुसन्धानका विभिन्न विधि हुन्छन् । आरोप लागेका मान्छेबारे प्रमाण बुझ्ने अनुसन्धान गर्ने काम भइरहेको छ । त्यसै प्रयोजनका लागि संसद्को अधिवेशन चालु रहेका बेलामा संसद्का सदस्यबारे जानकारी गराउनु हाम्रो दायित्व हो, ती अधिकारीले भने, अब तथ्य र प्रमाणले खुलेअनुसार कामकारबाही अगाडि बढ्छ । आवश्यक देखिए यस्ता कसुरमा संलग्न व्यक्तिलाई पक्राउ गरेर अनुसन्धान गरिने र त्यसको जानकारी सम्बन्धित निकायलाई पठाइनेछ ।बाँसबारी छाला जुत्ता कारखानाको सरकारी जग्गामा सांसद चौधरीको संलग्नताबारे केही दिनयता विस्तृत छलफल भएको र त्यसकै निष्कर्षअनुसार अगाडि बढिएको सीआईबीका एक अधिकारीले बताए । कारखानाको सरकारी जग्गा हिनामिना गरेको आरोपमा सांसद चौधरीका भाइ तथा सीजी होल्डिङ्सका अध्यक्ष एवं प्रबन्ध निर्देशक अरुण चौधरीलाई सीआईबीले माघ १८ मा पक्राउ गरेको थियो । अरुणसँगै तत्कालीन बाँसबारी छाला जुत्ता कम्पनी लिमिटेडका अध्यक्ष अजितनारायण सिंह थापा र सञ्चालक समिति अध्यक्ष सञ्जय ठाकुरलाई पनि पक्राउ गरिएको थियो । उनीहरूलाई काठमाडौं जिल्ला अदालतको आदेशमा हाजिरी जमानीमा रिहा गरिएको छ । गृहमन्त्री रवि लामिछानेले कारखानाको १० रोपनी जग्गा सरकार मातहत ल्याउने प्रक्रिया सुरु गरेर विनोद चौधरीसहितलाई अनुसन्धान प्रक्रियामा ल्याउन सीआईबीलाई निर्देशन दिएका थिए । लामिछानेले सीआईबीलाई निर्देशन दिएको भोलिपल्ट सांसद चौधरीले प्रतिनिधिसभाको रोस्ट्रमबाट उक्त प्रकरणमा आफ्नो कुनै संलग्नता नरहेको दाबी गरेका थिए । बाँसबारी छाला जुत्ता कारखाना लिमिटेडसँगै च्याम्पियन, फुटवेयर लिमिटेड कारखानाका नाममा रहेको २५ प्रतिशत सेयरसमेत लिलामीमार्फत बिक्री गर्ने तत्कालीन सरकारको निर्णयअनुसार लिलामीको दोस्रो सूचनामा उत्कृष्ट प्रस्ताव पेस गर्ने प्रचलित निजीकरणसम्बन्धी कानुनबमोजिम हस्तान्तरण गर्ने निर्णय राज्यबाट भएको हो, उनले भनेका थिए, यो सम्पत्तिसँग मेरो सरोकार नभएको कुरा पनि म यहाँ राख्न चाहन्छु । आर्थिक विषयलाई राजनीतीकरण नगर्न पनि उनले आग्रह गरेका थिए ।यसअघि भूमिसुधार तथा मालपोत कार्यालय काठमाडौंले बाँसबारीको १० रोपनी जग्गा सरकारका नाममा ल्याउन गत माघ अन्तिम साता च्याम्पियन फुटवेयरका नाममा २१ दिने सूचना जारी गरेको थियो । कपडाका जुत्ता उत्पादन गर्ने उद्देश्यले २०४३ कात्तिक २७ मा कम्पनी रजिस्ट्रार कार्यालयमा दर्ता भएको च्याम्पियन फुटवेयरले तत्कालीन बाँसबारी छाला जुत्ता कम्पनीको १० रोपनी जग्गा खरिद गरेको थियो । यसमा चौधरी परिवारका सदस्यहरूसहित बाँसबारी छाला जुत्ता कम्पनीसमेत सेयरधनी थिए । तर, जग्गा लिँदा मिलेमतो भएको र तीन वर्षमा च्याम्पियन फुटवेयर बन्द गरी पूरै जग्गा कब्जा गरिएको दाबी छ । २०२२ साउनमा चिनियाँ सरकारले स्थापना गरिदिएको जुत्ता कारखाना ८३ रोपनीमा फैलिएको थियो । कम्पनी निरन्तर घाटामा गएको कारण देखाएर सञ्चालक समितिले जग्गा बिक्री गर्ने निर्णय गरेको थियो । यस क्रममा सञ्चालक समितिले प्रतिरोपनी साढे २ लाखका दरले १० रोपनी (दुई पटक गरी) जग्गा २५ लाखमा च्याम्पियन फुटवेयरलाई बेचेको थियो । जग्गाको कुल मूल्य २५ लाख रुपैयाँ कायम भएकामा सो बराबर हुने गरी च्याम्पियन फुटवेयरको २५ सय कित्ता सेयर बाँसबारीले पाएको थियो ।यसरी च्याम्पियनमा २५ प्रतिशतको सेयरधनी बाँसबारी भएकामा बाँकी ७५ प्रतिशत सेयर चौधरी परिवारका विनोद, अरुण, वसन्त, बाबु लुनकरणदास, दिदी गंगादेवी र भिनाजु महेशकुमार अग्रवालका नाममा कायम भएको सीआईबीको अनुसन्धानबाट पत्ता लागेको थियो । च्याम्पियन फुटवेयरमा २५ प्रतिशत सेयरका लागि बाँसबारीको जग्गाको मूल्यांकनबाट २५ लाख लिइएकामा ७५ प्रतिशत सेयरबापत चौधरी परिवारले भने आठ लाख मात्र भुक्तान गरेको देखिएको सीआईबीको दाबी छ । बाँसबारीको २५ प्रतिशत सेयर पनि लिएपछि च्याम्पियन फुटवेयर लिमिटेडलाई प्रालि बनाइएको थियो । यस क्रममा चौधरी परिवारका अरू सदस्य हटेर अरुण र पत्नी शिलाको स्वामित्व कायम भएको थियो । २०६६ कात्तिक २५ मा डिल्लीबजार मालपोत कार्यालयबाट हालसाबिक गरेर यो जग्गा अरुण चौधरीसहितका नाममा कायम भएको देखिएको थियो । च्याम्पियन फुटवेयर प्रालि अहिले सीजी चाँदबाग रेसिडेन्सी प्रालि बनेकामा यो जग्गामा अहिले चाँदबाग स्कुल चलाइएको छ । बाँसबारीको ८३ रोपनीमध्ये १० रोपनी जग्गा च्याम्पियन हुँदै चौधरी समूहमा गएपछि बाँकीमध्ये ५२ रोपनी जग्गा २०५२ भदौमा गंगालाल अस्पतालका लागि छुट्याइएको थियो । मेडिकल काउन्सिल, नर्सिङ काउन्सिल, धरानस्थित बीपी कोइराला स्वास्थ्य विज्ञान प्रतिष्ठानको सम्पर्क कार्यालय र बाँसबारी क्लबले पनि बाँसबारीको जग्गा भोगचलन गरिरहेका छन् ।"
शोकमाथि डीएनएको सास्ती,"त्यसपछि बुधबार उनी महाराजगन्ज हान्निए । त्यहाँ पनि लम्बेतान प्रक्रिया रहेछ । हाम्रो अगाडि डीएनए नमुना दिएको हो भनेर तीन जनाको साक्षी चाहिँदो रहेछ । यो पत्र फेरि आफैं बोकेर जान नपाउने रहेछ, उनले भने, प्रहरीको साथ जानु पर्दोरहेछ । बुधबार दिउँसो टिचिङ अस्पताल पुगेका थियौं । अस्पतालले समय छैन भन्दै रगत लिन मानेन ।शोकका बेला सरकारी निकायले दिएको यो हैरानीले टेकराज दिक्क मात्रै छैनन्, आक्रोशित पनि छन् । उनले सुनाए, ब्लडको नमुना दिनका लागि साता दिन कुर्नुपर्यो । हामीजस्तो सोझासिधालाई यहाँ सधैं कठिन छ ।रुसी सेनामा भर्ती भएर युद्धका क्रममा मृत्यु भएका १५ नेपालीको शवको पहिचानका लागि जेनेटिक टेस्टिङ का लागि निकट पारिवारिक सदस्यको डीएनए नमुना पठाइदिन रुसले नेपाल सरकारलाई अनुरोध गरेपछि कन्सुलर विभागको सम्पर्कपछि मृतक परिवारका एकाघरका सदस्य काठमाडौं आइरहेका छन् ।डीएनए नमुना कहाँ दिन पाइने हो भन्ने जानकारीको अभावमा काठमाडौंका अनेकतिर कुदिरहेकी थिइन्, ओखलढुंगाका २५ वर्षीया खोमबहादुर भुजेलकी कान्छी बहिनी रेनुका । दुई वर्षदेखि कतारमा कुकको काम गरिरहेका खोमबहादुर कात्तिक ३० मा रुस पुगेका थिए । रुसी सेनामा भर्ती भएको हामीलाई थाहा नै थिएन । फेसबुकतिर युनिफर्मसहित फोटो देखेपछि मात्रै थाहा भयो । हामीले फर्कनुभन्दा पनि मान्नु भएन । फर्किने चान्स नै छैन भन्नुभयो, रेनुकाले भनिन्, आखिर त्यस्तै भयो । उहाँ कहिल्यै नफर्किने गरी जानुभयो ।खोमबहादुर युद्धग्रस्त क्षेत्रको रेडजोनमा नपुग्दै उनी चढेको बख्तरबन्द गाडी नै युक्रेनी सेनाले प्रहार गरेको ड्रोनले उडाइदिएको खबर रेनुकाले पाएकी छन् । मंसिर २३ को राति ९ बजे नै दाइको मृत्यु भएको रहेछ । उहाँहरू चढेको गाडी त ढुंगाजस्तो टुक्राटुक्रा भएछ । यो खबर हामीले पुस २५ मा मात्रै थाहा पायौं । माघ ५ मा खबर पक्का भएपछि हामीले दाहसंस्कार गर्यौं, उनले भनिन्, शवको पहिचान नभएको खबर आएपछि डीएनए नमुना दिन आएका हौं । अहिलेसम्म नमुना नै लिइएको छैन ।२२ वर्ष साउदी अरबमा पसिना बगाएर फर्केका रेनुकाका बुबा अहिले गाउँमै मिल चलाएर बस्छन् । दाइ र हामी दुई दिदीबहिनी थियौं । आमा र दिदी आउन नमिल्ने भएपछि डीएनए दिन म आएकी हुँ । कहिले के मिल्दैन, मिल्दैन, उनले भनिन्, कन्सुलर विभागबाट पत्र लिएर प्रहरी प्रधान कार्यालय पुगेकी थिएँ । त्यहाँभित्र प्रवेश गर्न प्रोटोकल मान्नु पर्दोरहेछ । मैले ग्रन्ज पाइट लगाएर गएकी थिएँ । त्यो लगाउन नमिल्ने भन्दै अर्को पाइन्ट लगाएर आउन भनियो । बाथरुममा गएर सँगै गएको साथीसँग पाइन्ट साटफेर गरेपछि बल्ल प्रवेश दिइयो । पत्र सच्याउन दुई पटक धाइसकें ।मकवानपुरका अजय थोकर पनि बुधबार दिनभर टिचिङ अस्पतालमा बसेर साँझतिर निराशा र आक्रोश बोकेर फर्किए । रुसी सेनामा भर्ती भई मृत्यु भएका उनका २८ वर्षीय भाइ विजयबहादुरको शवको अहिलेसम्म पहिचान भएको छैन । कात्तिक ६ देखि सम्पर्कविहीन भएपछि अजयले कन्सुलर विभागमा विजयको खोजतलासका लागि निवेदनसमेत दिएका थिए । मृत्युको सूचीमा विजयको नाम भएपछि कन्सुलरले शव पहिचानका लागि डीएनएको नमुना दिन अजयलाई काठमाडौं बोलाएको थियो । आइतबारदेखि डीएनएको नमुना दिन यता र उता चक्कर काटिरहेका उनी काम नबन्दा हैरान थिए । एकै दिनमा काम सकिन्छ भनेर आएको थिएँ । ५ दिन भइसक्यो । पार लागेन, उनले भने, डीएनएको प्रक्रिया यस्तो झन्झटिलो हुन्छ भन्ने मलाई लागेको थिएन ।कमाउन गएको भाइको शव पहिचानतिर लागिराख्नुपर्दा आफूहरू निकै तनावमा परेको उनले बताए । अजयलाई अहिले भाइको मृत्युको शोक एकातिर छ भने उसले रुस जाने बेला दलाललाई बुझाएको ८९ लाख रुपैयाँ ऋणको अर्को चिन्ता छ । भाइबुहारी र भाइकी सानी छोरीलाई यो शोकबाट कसरी पार लगाउने भन्ने चिन्ता बोकिरहेका बेला उनलाई डीएनए नमुना दिनका निम्ति आइपरेको नौबतले झनै दुःख दिएको छ । शव पहिचान भयो भने पनि आउँछ कि आउँदैन, थाहा छैन । काजकिरियालाई अगाडि बढाउने कि शव पर्खिने भन्नेमा हामी अलमलमा छौं, उनले सुनाए, सबैभन्दा चाँडो डीएनएको नमुना पठाएर शव पहिचान गर्न पाए हुन्थ्यो ।रुसले फागुन २३ मा नै १५ जनाको शव पहिचान र जेनेटिक टेस्ट का लागि निकट पारिवारिक सदस्यको डीएनए नमुना पठाउन नेपाल सरकारलाई अनुरोध गरेको थियो । जसमा तेह्रथुमका टीकाबहादुर रानामगर, दाङका जितबहादुर पुन मगर, अभिषेक बुढा, बाँकेका चन्द्रबहादुर बीसी, मोरङका घनश्याम शाही, अछामका प्रेमबहादुर कठायत, ओखलढुंगाका खोमबहादुर भुजेल, धनुषाका विमलकुमार गजमेर, नवलपरासीका प्रेमप्रकाश न्यौपाने र भीमबहादुर विक, खोटाङका क्षितिज बस्नेत, प्यूठानका सोमेस सुनुवार, विकास राई, मकवानपुरका विजयबहादुर थोकर, जितेन्द्रबहादुर घिसिङ रहेका छन् । बुधबारसम्म भीमबहादुर विक, प्रेमप्रकाश न्यौपाने र विमलकुमार गजमेरका परिवारले डीएनएको नमुना दिएका छन् ।टिचिङ अस्पतालका कार्यकारी निर्देशक डा दिनेश काफ्लेले मुचुल्कासहित सबै विवरण रुजु गरेर कागजपत्र तयार भएपछि मात्रै नमुना संकलन गर्नुपर्ने भएकाले ढिलो भएको बताए । हामीले बुधबार हुन नसकेकालाई बिहीबार बिहान १० बजे बोलाएका छौं, उनले कान्तिपुरलाई भने ।रुसी सेनामा भर्ती भएकाहरूको जीवन सुरक्षाका लागि सचेतना अभियानकी संयोजक कृति भण्डारीले पीडित परिवारलाई डीएनएको नमुना लिन निकै कठिन भइरहेको बताइन् । छोरा गुमाएका आमाबुबा काठमाडौंमा धाइरहेका छन् । कसैका दाजु, बहिनी आएका छन् । एउटा डीएनए गराउन कति वटा निकायमा धाउनुपर्ने हो ?, उनले भनिन्, राज्यले पीडितलाई सहजीकरण गर्नुको साटो सास्ती दिइरहेको छ ।"
गृहमन्त्रीमाथि छानबिन गर्न समिति गठनमा कांग्रेस अडिग,"(काठमाडौं)प्रमुख प्रतिपक्ष दल कांग्रेसले सहकारीको बचत हिनामिना प्रकरणमा गृहमन्त्री रवि लामिछानेको संलग्नतामाथि छानबिन गर्न संसदीय समिति गठन गर्नुपर्ने मागलाई यथावत् राखेको छ । बुधबार प्रतिनिधिसभा बैठकमा आकस्मिक समयमा बोल्दै कांग्रेस सांसद ईश्वरीदेवी न्यौपानेले गृहमन्त्रीमाथि संसदीय समिति बनाएर छानबिन गर्नुपर्ने आफूहरूको माग यथावत् रहेको बताएकी हुन् । आगामी संसद् बैठकमा सरकारले समिति बनाउन नमाने कांग्रेसले संसद् अवरोध गरेको नभई सरकारले नै गरेको हुने उनले बताइन् । प्रधानमन्त्री पुष्पकमल दाहालले गृहमन्त्रीलाई जोगाउन खोजेको भन्दै प्रधानमन्त्रीले बेइमानी र घात गरेको न्यौपानेको भनाइ छ । जवाफ दिने क्रममा प्रधानमन्त्रीले संसद्भित्र र जवाफ दिनुअगाडि संसद्बाहिर जसरी बोल्नुभयो, जसरी प्रस्तुत हुनुभयो । पेट काटेर चारचार पैसा गरेर जम्मा गरेका, तपार्इं स्वयंलाई प्रत्यक्ष भेटेर पीडा पोखेका पीडितप्रतिको बेइमानी र घात होइन ? उनले भनिन्, राज्यको कानूनप्रतिको खेलबाड होइन यो ? छातीमा हात राखेर आफौंले आफैंलाई सोध्नुस् त प्रधानमन्त्रीज्यू । प्रधानमन्त्रीले बोल्नुभयो हिजो केही प्रमाण छैन । केही हिनामिना छैन । अनि उही केसमा एक जना दीपेश पुन पक्राउ पर्ने, अरू पक्राउ पर्ने, ऊ नपर्ने ? गृहमन्त्री लामिछानेले मंगलबार गैरजिम्मेवार भएर कुरा राखेको पनि सांसद न्यौपानेको भनाइ छ । उहाँले गृहमन्त्रीको पद खाइराख्नुपर्ने, हामीले हेरिराख्नुपर्ने ? अझ गैरजिम्मेवार कुरा बाहिर गएर बोल्नुभयो उपप्रधानमन्त्रीले, प्रतिपक्षलाई च्यालेन्ज गर्दै, प्रतिपक्षले चार वर्ष सदन अवरुद्ध गरोस् । हामी सत्ता हाँकिरहन्छौं । कसरी चल्छ सत्ता ? प्रतिपक्षले संसद् बन्द गर्दा सरकार चल्छ ? त्यो कदापि पनि हुन सक्दैन, उनले भनिन् । सांसद न्यौपानेले रवि लामिछाने पटकपटक गृहमन्त्री बन्न चाहेको भन्दै मन्त्री लामिछानेमाथि कानुनी र नैतिक प्रश्न रहेको बताइन् । उनले प्रतिपक्षलाई संसद् अवरोध गर्न चुनौती दिएको भन्दै प्रतिपक्षले संसद् अवरोध गरे सरकार नचल्ने बताइन् । सहकारी समस्याबारे छानबिन गर्न कांग्रेसले संसदीय समिति गठनको माग अघि सार्दै आएको छ ।त्यस्तै, कांग्रेसकै अर्का सांसद उदयशमशेर जबराले पनि सहकारीको समस्या समाधानका लागि संसदीय छानबिन हुनुपर्ने बताए । प्रतिनिधिसभाको बुधबारको बैठकमा आगामी आर्थिक वर्षको विनियोजन विधेयकका सिद्धान्त र प्राथमिकतामाथिको छलफलमा सहभागी हुँदै सांसद जबराले सहकारी समस्याको छानबिन गर्न संसदीय समिति गठन गर्नुपर्ने पनि माग गरेका हुन् । अहिलेको सरकारले सहकारीमा देखिएको समस्या समाधान हुनै नसक्ने पनि उनको भनाइ छ । सहकारी प्रणालीमाथि जनताको भर उडेको छ । उनीहरूले ठूलो मान्छेले जे गरे पनि हुने साना मान्छे पीडामा हुने भन्ने गरेका छन् । सहकारीमा के भयो भने निष्पक्ष छानबिन नगरेसम्म अर्थतन्त्र चलायमान हुन अप्ठ्यारो हुन्छ, उनले भने, सहकारीका बचतकर्ताले मात्रै पीडा पाएको होइन, यसले अर्थतन्त्रमा समस्या ल्याएको छ । त्यसैले यसमा छिटोभन्दा छिटो निष्पक्ष छानबिन गर्नुपर्ने अवस्था छ । आरोपित व्यक्ति पनि त्यही र छानबिन गर्नुपर्ने त्यही गृहमन्त्री छ । त्यसैले संसदीय समितिले छानबिन गर्नुपर्ने हुन्छ । सांसद जबराले अर्थतन्त्र चलायमान बनाउनका लागि पनि सहकारीको समस्या समाधान गर्नुपर्ने बताए । नेपालको अर्थतन्त्र चलायमान नहुँदा मुलुक मन्दीमा जाने स्थिति रहेको उनको भनाइ छ ।"
छात्रवृत्ति र शुल्क तोक्न शिक्षामन्त्रीको परिपत्र,"काठमाडौं)शिक्षा, विज्ञान तथा प्रविधिमन्त्री सुमना श्रेष्ठले सार्वजनिक विद्यालयहरूमा निःशुल्क शिक्षाको प्रबन्ध तथा निजी विद्यालयमा शुल्क निर्धारण र छात्रवृत्ति वितरणको व्यवस्था गर्न स्थानीय तहलाई बुधबार सर्कुलर गरेकी छन् ।नयाँ शैक्षिकसत्र थालनी हुन तीन साता मात्रै बाँकी रहँदा शिक्षा मन्त्रालयले मन्त्रीस्तरीय निर्णय गर्दै ७ सय ५३ वटै स्थानीय तहलाई माध्यमिक तहसम्म निःशुल्क शिक्षा, निजीमा तोकिएको शुल्क र छात्रवृत्ति वितरणको व्यवस्था कार्यान्वयन गर्न भनेको हो । मन्त्रालयको निर्णय संघीय मामिला तथा सामान्य प्रशासन मन्त्रालय हुँदै सबै स्थानीय तहमा पठाइने शिक्षा सचिव सुरेश अधिकारीले जनाए । संविधान र अनिवार्य तथा निःशुल्क शिक्षा ऐन २०७५ मा माध्यमिक तह (कक्षा १२) सम्मको शिक्षा निःशुल्क हुने व्यवस्था गरिएको छ ।शिक्षा मन्त्रालयले त्यसैका आधारमा सार्वजनिक विद्यालयमा विद्यार्थी भर्ना, मासिक, परीक्षा र पाठ्यपुस्तक वापत कुनै पनि निःशुल्क नलिन सर्कुलर गरेको हो । सार्वजनिक विद्यालयहरूले राज्यले दिने पर्याप्त अनुदानको अभावमा विद्यार्थी अभिभावकसँग विभिन्न शीर्षकमा शुल्क लिँदै आएका छन् । तर मन्त्री श्रेष्ठले निःशुल्क शिक्षा, शुल्क निर्धारण र छात्रवृत्ति वितरणको सम्बन्धमा स्थानीय तहहरूलाई १० बुँदे परिपत्र गरेकी हुन् ।त्यसमा निजी विद्यालयले स्थानीय तहबाट तोकिएको शुल्क मात्रै लिन पाउने जनाइएको छ । शुल्क निर्धारण गर्न स्थानीय तहहरूलाई आग्रह गरिएको हो । संविधानले माध्यमिक तहसम्मको शिक्षाको अधिकार स्थानीय तहमा दिएको छ । प्रदेश सरकार, स्थानीय सरकार, सार्वजनिक र निजी विद्यालयका प्रतिनिधिहरूसँग छलफल गरेपछि शिक्षा मन्त्रालयले निर्णय लिएको र सर्कुलर गरेको सचिव अधिकारीले बताए । स्थानीय तहबाट स्वीकृत कानुन, मापदण्ड, निर्देशिका र कार्यविधिअनुसार शुल्क निर्धारण गर्न सक्ने भनिएको छ ।त्यस्तै, निजी तथा गुठीअन्तर्गत सञ्चालित विद्यालयमा भर्ना हुने विद्यार्थीलाई कम्तीमा १० प्रतिशत छात्रवृत्ति उपलब्ध गराउने व्यवस्था कार्यान्वयन गराउन स्मरण गराइएको छ । ऐनमा यस्ता विद्यालयमा प्रारम्भिक बालविकासदेखि कक्षा १२ सम्म भर्ना हुने विद्यार्थीमध्ये कम्तीमा १० प्रतिशतलाई निःशुल्क शिक्षा प्रदान गर्नुपर्ने उल्लेख छ । ५ देखि ८ सयसम्म विद्यार्थी भर्ना हुने विद्यालयले १२ प्रतिशत र ८ सयभन्दा बढी विद्यार्थी भर्ना हुने निजी विद्यालयले कम्तीमा १५ प्रतिशत विद्यार्थीलाई निःशुल्क छात्रवृत्तिको व्यवस्था गर्नुपर्ने उल्लेख छ । काठमाडौं, ललितपुरलगायतले छात्रवृत्ति वितरणको प्रावधान कार्यान्वयन थाले पनि अधिकांश स्थानीय तहमा यसको कार्यान्वयन भएको छैन । विगतमा शिक्षा मन्त्रालयले पनि शुल्क निर्धारण र छात्रवृत्ति वितरणको व्यवस्था गर्न सकेको थिएन । काठमाडौं महानगरले भने गत वर्षदेखि परीक्षा नै सञ्चालन गरेर मेरिटका आधारमा छात्रवृत्ति उपलब्ध गराउँदै आएको छ । छात्रवृत्ति वितरणका लागि ऐनमा आरक्षणसम्बन्धी व्यवस्था पनि गरिएको छ ।कतिपय स्थानीय तहले छात्रवृत्तिसम्बन्धी कार्यविधि पनि जारी गरेका छन् । स्थानीय तहका अध्यक्ष वा प्रमुखको अध्यक्षतामा छात्रवृत्ति व्यवस्थापन समिति गठन र अनिवार्य तथा निःशुल्क शिक्षासम्बन्धी नियमावलीमा तोकिएबमोजिम प्रक्रिया पूरा गरेर छात्रवृत्तिको व्यवस्था गराउन स्मरण गराइएको छ । जसमा विशेष व्यवस्था तथा अवसर प्राप्त गर्ने बालबालिकाको पहिचान, छनोट तथा वितरणको उचित व्यवस्था र त्यसको अनुगमनसमेत गर्न आग्रह गरिएको छ । विद्यालयबाट प्रदान गर्ने छात्रवृत्ति र स्थानीय तहबाट तोकिएको शुल्कको विवरण सम्बन्धित नगरपालिका, गाउँपालिका र जिल्ला समन्वय समितिबाट अनुमोदन गर्ने व्यवस्था मिलाउन पनि अपिल गरिएको छ । तोकिएको शुल्कको विवरण र छात्रवृत्तिसम्बन्धी व्यवस्थाको विवरण सार्वजनिक गर्नसमेत आग्रह गरिएको छ ।निजी विद्यालयले शिक्षा ऐनअनुसार भर्ना, मासिक, वार्षिक, परीक्षा, कम्प्युटर, स्थानान्तरण प्रमाणपत्र, विशेष प्रशिक्षण, परिवहन र भोजनबाहेकका शुल्क लिन नपाउने पनि शिक्षा मन्त्रालयले जनाएको छ । संस्थागत विद्यालय शुल्क मापदण्ड निर्देशिकाअनुसार शुल्कको अधिकतम सीमा कायम गरी तोकिएबमोजिम मात्र शुल्क निर्धारण गर्न भनिएको छ । निर्देशिकामा विद्यालय वर्गीकरण गरी भिन्दाभिन्दै शुल्क तोक्न सकिने व्यवस्था छ । निजी विद्यालयभित्रै वा तोकिएको पसलबाट मात्र पाठ्यपुस्तक, पोसाकलगायतका शैक्षिक सामग्री खरिद गर्न पाउने व्यवस्था नगर्न सचेत गराएको छ । कतिपय विद्यालयले आफैंले महँगोमा यस्ता सामग्री बिक्री गर्ने वा तोकिएको पसलबाट मात्रै किन्न पाउने भनेर विद्यार्थीअभिभावकलाई बाध्य पार्दै आएको गुनासो छ । यी विषयमा पनि सहजीकरण गर्न स्थानीय तहलाई शिक्षामन्त्री श्रेष्ठले आग्रह गरेकी छन् ।"
गुठीपीडितका माग सम्बोधन गर्न कानुन,"काठमाडौं (कास) एक महिनादेखि दाङमा आन्दोलन गर्दै आएका स्वर्गद्वारी गुठीपीडित किसानको माग सम्बोधन गर्ने गरी नयाँ एकीकृत गुठीसम्बन्धी कानुनको तर्जुमा गर्ने प्रक्रिया अविलम्ब थालनी गर्ने सहमति भएको छ । सरकार र स्वर्गद्वारी गुठीपीडित किसान संघर्ष समितिबीच बुधबार भूमि व्यवस्था, सहकारी तथा गरिबी निवारण मन्त्रालयमा भएको वार्तापछि उक्त सहमति भएको हो । सहमतिसँगै गत फागुन ८ गतेदेखि सडक आन्दोलन गर्दै आएका किसानले संघर्षका सम्पूर्ण कार्यक्रम स्थगित गरेका छन् । नेपालको संविधान, २०७२ ले गुठी सम्बन्धमा गरेका व्यवस्था व्यवस्थित गर्न साथै हाल स्वर्गद्वारी आश्रमको जग्गामा बसोबास गर्ने संघर्षरत मोही किसानको मागलाई सम्बोधन हुने गरी नयाँ एकीकृत गुठीसम्बन्धी कानुन तर्जुमाको प्रक्रिया अविलम्ब थालनी गर्ने सहमति भएको छ, वार्तापछि सरकारी वार्ता टोलीका संयोजक एवं मन्त्रालयका सहसचिव कृष्णप्रसाद सापकोटाले भने, यो सहमतिपछि संघर्षरत मोही किसानले विभिन्न माग राखी यसअघि गर्दै आएका संघर्षका सम्पूर्ण कार्यक्रम आजको मितिदेखि स्थगन गरी गुठीसम्बन्धी आवश्यक कानुन तर्जुमा प्रक्रियामा प्रतिनिधिमूलक ढंगले सम्बन्धित निकायलाई आवश्यक सल्लाह, सुझाव तथा सहयोग उपलब्ध गराउनु हुनेछ ।अविलम्ब कानुन निर्माणको काम अघि बढाउन मन्त्रालयले एउटा टोली बनाएर तत्काल काम थाल्नेछ । यसमा संघर्ष समितिका तर्फबाट खटिने प्रतिनिधिले आवश्यक सहयोग गर्ने सहमति भएको छ । दुवै वार्ता टोलीलाई सम्बोधन गर्दै भूमि व्यवस्था, सहकारी तथा गरिबी निवारणमन्त्री बलराम अधिकारीले गुठीसम्बन्धी एकीकृत कानुन ल्याएर जतिसक्दो चाँडो भूमिमाथिको द्वैध स्वामित्वको अन्त्य गर्ने बताए । उनले संविधानले हरेक जनताको आवासको हक सुनिश्चित गरेको र अहिले किसान मजदुरकै आन्दोलनको जगमा स्थापित सरकार भएकाले नयाँ कानुनमार्फत जसरी पनि समस्या समाधान गर्ने प्रतिबद्धता व्यक्त गरे ।वार्तामा मन्त्री अधिकारीसहित सांसदद्वय मेटमणि चौधरी र नारायणी शर्मा, मन्त्रालयका सचिव गोकर्णमणि दुवाडी, गुठी संस्थानका अध्यक्ष शिवराज पण्डित, सरकारी वार्ता समितिका संयोजक सापकोटासहित वार्ता समितिका सदस्यहरू, संघर्ष समितिका संयोजक प्रभु चौधरी, सहसचिव प्रवीण दहित थारू, सदस्यहरू लालबहादुर चौधरी र बालकृष्ण चौधरीको सहभागिता थियो ।वार्तामा नेपाल कम्युनिस्ट पार्टी (माओवादी केन्द्र) का केन्द्रीय सदस्य एवं दाङ जिल्ला इन्चार्ज निर्मल आचार्य, नेपाल कम्युनिस्ट पार्टी (एमाले) दाङका सचिव मनोहर बुढाथोकी, थारू कल्याणकारिणीसभाका भुवन चौधरी, राष्ट्रिय भूमि अधिकार मञ्च नेपालका अध्यक्ष ल्यामबहादुर दर्जी, कोषाध्यक्ष पातली थामीलगायत उपस्थित थिए ।"
साझा संकल्पको कसीमा सरकारको परीक्षा,"नयाँ गठबन्धन बनेको तीन सातापछि र प्रधानमन्त्री पुष्पकमल दाहालले विश्वासको मत पाएको एक सातापछि सत्तारूढ पाँच राजनीतिक दलले न्यूनतम नीतिगत प्राथमिकता र साझा संकल्प ल्याएका छन् । आगामी आर्थिक वर्षको बजेटका सिद्धान्त र प्राथमिकतामाथि संसद्मा छलफल चलिरहेकै बेला सत्ता गठबन्धनको प्राथमिकता र संकल्प आएको छ । फरकफरक विचारधाराका राजनीतिक दलहरूले गठबन्धन सरकार सञ्चालनमा सहजताका लागि न्यूनतम साझा प्राथमिकता र संकल्प तय गरेका हुन्, जुन जरुरी पनि छ । तर महत्त्वपूर्णचाहिँ ती प्राथमिकता र संकल्प कुन रूपमा कार्यान्वयन गरिन्छन् भन्ने हो । पाँचदलीय गठबन्धन सरकारको मूल्यांकन पनि यही न्यूनतम नीतिगत प्राथमिकता र साझा संकल्पको कसीमा हुनेछ । भ्रष्टाचारमा शून्य सहनशीलता र अर्थतन्त्रमा देखिएको शिथिलता अन्त्यलाई सत्तारूढ दलले मुख्य संकल्प बनाएका छन् । आम नागरिकको मुख्य चासो पनि यसैमा छ । सत्तारूढ दलकै नेतालाई अनुसन्धानको दायरामा ल्याएर सरकारले कसैलाई पनि उन्मुक्ति नदिइने सन्देश प्रवाह गर्न खोजेको देखिन्छ । प्रहरीले सुन तस्करीसम्बन्धी अनुसन्धानमा सत्तारूढ माओवादी उपाध्यक्ष एवं पूर्वसभामुख कृष्णबहादुर महरालाई पक्राउ गरेको छ । पूर्वउपराष्ट्रपति नन्दबहादुर पुनका छोरा तथा माओवादीको भ्रातृ संगठन अखिल क्रान्तिकारीका महासचिव दीपेश पुनलाई प्रहरी हिरासतमा राखेर सहकारी संस्थाको बचत अपचलनमा अनुसन्धान गरिँदै छ । सरकारी जग्गा हिनामिना मुद्दामा प्रमुख प्रतिपक्ष कांग्रेसका सांसद विनोद चौधरीमाथि अनुसन्धान भइरहेको जानकारी प्रहरीको केन्द्रीय अनुसन्धान ब्युरोले बुधबार सभामुखलाई दिएको छ । पछिल्लो समय सुन तस्करीका साथै सहकारी, टेरामक्स उपकरण खरिदलगायतका अनियमितता सार्वजनिक चर्चामा छन् । विभिन्न राजनीतिक दलका नेता मुछिएका ती मामिलामा पक्षधरता नदेखाई अनुसन्धान गरेर दोषीलाई कारबाहीको दायरामा ल्याउन सक्यो भने राजनीतिक दलको प्रतिबद्धता र सरकारको कार्यसम्पादनमा तादाम्य मिलेको देखिनेछ । सत्तारूढ दलले सार्वजनिक पदमा रहेका सबै भ्रष्ट, सबै निकम्मा का रूपमा व्याप्त भावनालाई बदल्ने संकल्प गरेका छन् । अख्तियार दुरुपयोग अनुसन्धान आयोगजस्ता नियामक निकायलाई कानुन, जनशक्ति, स्रोत र साधनसहित अधिकारसम्पन्न बनाई भ्रष्टाचार नियन्त्रण र सदाचारको प्रत्याभूति गर्ने उनीहरूको प्रतिबद्धता छ । अख्तियारलाई योग्यता र क्षमताका आधारमा पदाधिकारी नियुक्ति र दलीय राजनीतिक हस्तक्षेपबाट मुक्त गर्न सके मात्र उनीहरूले वाचा गरेअनुरूप अख्तियार भ्रष्टाचार नियन्त्रणमा प्रभावकारी बन्न सक्छ । राजनीतिक भागबन्डामा पदाधिकारी नियुक्ति र निर्णय प्रक्रियामा हस्तक्षेप हुने समस्याले अधिकांश सार्वजनिक निकाय ग्रस्त छन् । तिनीहरूलाई दलीय राजनीतिको प्रभावबाट साँच्चिकै मुक्त पार्न सके भने मुलुककै लागि दीर्घकालीन हितमा हुनेछ । तर त्यसका लागि राजनीतिक दल र सरकार साँच्चिकै तयार हुनेमा संशय छ । निराशा चिर्दै भरोसा जगाउने गठबन्धनको साझा संकल्प छ । आम नागरिकमा निराशा बढ्नुको मुख्य जड नै सुशासनको अभाव, अर्थतन्त्रको शिथिलता र रोजगारीको सीमितता हुन् । आम नागरिकले सरकार र राजनीतिक दलबाट सुशासनका प्रतिबद्धता सुनेको वर्षौं भइसक्यो । अब यस्ता वाचाले भन्दा कार्यसम्पादनले मात्र उनीहरूमा आशा जगाउन सक्छ । सार्वजनिक सेवा प्रवाह सहज पहुँचमा र छिटोछरितो हुन सक्यो भने मात्र पनि आम नागरिकले परिवर्तनको प्रत्याभूति गर्नेछन् । अहिले अर्थतन्त्रको गतिशीलता मुलुककै चिन्ताको विषय छ । आर्थिक वर्ष दुई तिहाइ बित्दा सरकारले विकास (पुँजीगत) खर्च एक चौथाइ हाराहारी मात्र गर्न सकेको छ । आयातनिर्यात, वैदेशिक सहायता, निजी क्षेत्रको लगानीको अवस्था सन्तोषजनक छैन । आम नागरिकलाई उत्साहित बनाउने गरी अर्थतन्त्रलाई जगाउन केही कानुन निर्माण तथा संशोधन तत्काल जरुरी छ । गठबन्धन दलले प्रतिबद्धता गरेअनुरूप नै उत्पादनदेखि उपभोगसम्म र लगानीदेखि व्यापार प्रक्रियासम्म देखिएका अवरोध हटाउन सरकारले सक्यो भने अर्थतन्त्रले गति लिन्छ । गतिशील अर्थतन्त्रले स्वभावैले रोजगारीका नयाँनयाँ अवसर ल्याउँछ । त्यसैले अर्थतन्त्रलाई गतिशील बनाउने नीति तथा कार्यक्रम सरकारको मुख्य प्राथमिकता हुनुपर्छ । सत्ता साझेदार दलहरूले गठबन्धन सरकारलाई मार्गनिर्देश गर्न भन्दै विगतमा पनि साझा नीति, कार्यक्रम तथा प्रतिबद्धता ल्याएका हुन् । ती कति कार्यान्वयन भए, आम नागरिक जानकार नै छन् । त्यसैले गठबन्धन दलहरू साझा नीतिगत प्राथमिकता तथा संकल्प तयार गर्नु जति महत्त्वपूर्ण छ, त्योभन्दा बढी महत्त्वपूर्ण कार्यान्वयन पक्ष हो । यस्ता प्राथमिकता तथा संकल्पको कार्यान्वयनले राजनीतिक दल, सरकार र समग्र राज्य व्यवस्था प्रणालीमाथि जनभरोसा बलियो बनाउँछ । संकल्प गरिएका धेरै विषयलाई दुई महिनामै आउने आगामी आर्थिक वर्षको बजेटमार्फत सम्बोधन गर्ने अवसर सरकारलाई छ, त्यसलाई सदुपयोग गर्न सक्नुपर्छ ।"
सडक दुर्घटना न्यूनीकरणका उपाय,"सडक दुर्घटनाका दुःखद समाचार हेर्दाहेर्दै हैरान भइयो । दिनदिनै भइरहेका यस्ता भयावह दुर्घटनाका विषयमा राज्य मूकदर्शकजस्तै भएको छ । अब यसरी हुँदैन । दुर्घटना न्यूनीकरण गर्न र जनधनको क्षतिबाट मुक्तिका लागि सरोकारवाला निकायले तत्काल निम्न उपाय अवलम्बन गर्न आवश्यक छ ।१ लामो दूरीमा चल्ने गाडीको चालकले आठ घण्टाभन्दा बढी सवारी चलाउन नपाउने, त्यसका लागि कम्पनीले थप चालक व्यवस्था गर्नुपर्ने२ सवारीसाधन चलाउँदा मोबाइल फोन प्रयोग गर्न नपाउने नियमलाई कडाइका साथ लागू गर्ने३ यात्रुको गुनासो तथा सुझाव सुन्ने र सम्बोधन गर्ने संयन्त्र तयार पार्ने४ मापदण्डले तोकेभन्दा बढी चर्को स्वरमा जथाभावी गीतसंगीत बजाउन नपाउने५ यातायात मजदुरहरूको सेवा सुविधा र सुरक्षामा सम्बन्धित पक्ष तथा राज्यले ध्यान दिनुपर्ने६ बेलाबेलामा सवारीसाधनको मर्मतसम्भार गरिराख्ने७ सडक निर्माण तथा मर्मत सम्भार गर्दा सुरक्षा र गुणस्तरको मापदण्डमा सम्झौता नगर्ने८ सवारी चालक अनुमति प्रमाणपत्र वितरण कार्यलाई सहज र पारदर्शी बनाउने कृष्ण कुम्पुरे, आदमटार, धादिङ"
सुशासन ल्याउन गर्नुपर्ने काम,"सरकारले साँच्चिकै सुशासन ल्याउन चाहेको हो भने निम्न काम तत्काल गर्नुपर्छ ।१ अहिले र पहिलेका सुन तस्करीसम्बन्धी छानबिन प्रतिवेदन सार्वजनिक र कार्यान्वयन गर्नुपर्छ । २ गोकर्ण फरेस्टको लिज, तारागाउँ र हायत होटलको विवाद, बाल मन्दिरको जग्गा अपचलन, स्काउटको जग्गा, गिरी बन्धु टी इस्टेटको जग्गा, चन्द्रागिरिजस्ता ठाउँमा बनाइएका कंक्रिट भवनजस्ता विषयमा अध्ययन गर्नुपर्छ र नियमित काम भए कारबाही गर्नुपर्छ । ३ आम जनतालाई प्रहरी हिरासतभित्र राखेर बयान लिने तर कृष्णबहादुर महरा, अरुण चौधरीजस्तालाई भने अस्पतालको सुविधा दिने प्रवृत्ति अन्त्य गर्नुपर्छ । नक्कली डाक्टरी सर्टिफिकेट बोकेको आरोप लागेका सांसद सुनील शर्मामाथि पनि जाँचबुझ हुनुपर्छ । ४ सहकारी पीडितलाई न्याय दिनुपर्छ । सहकारीको पैसा अपचलन गर्नेलाई कारबाही गर्नुपर्छ । ५ विकासे आयोजना ढिलो गर्ने, भेरिफिकेसनका नाममा अर्बौं ठग्न खोज्ने ठेकेदारलाई कारबाही गर्नुपर्छ । गोपाल देवकोटा, गोकर्णेश्वर, जोरपाटी"
महरा र माओवादीको मनोदशा,"माओवादीका उपाध्यक्षसमेत रहेका कृष्णबहादुर महरा सुन तस्करीलगायत विवादमा मुछिनु दुर्भाग्य हो । शिक्षक पृष्ठभूमिबाट भूमिगत भएर खुला राजनीतिका अनेक लाभका पदमा पुगेर पार्टीमा क्रियाशील हुनुपर्नेमा कहिले यौन दुर्व्यवहार प्रयास त कहिले सुनकाण्डमा जोडिँदा उनको राजनीतिक भविष्य धरापमा परेको छ । सशस्त्र द्वन्द्वपछि खुला राजनीतिमा आएको केही समयमा विजय कुमारको दिशानिर्देश कार्यक्रममा उनले पहिलो टीभी अन्तर्वार्ता दिएको सम्झन्छु । विद्रोहीजस्तो लाग्ने, दाह्री पालेका उनको जवाफ पनि त्यही भूमिगत शैलीजस्तो अलि उग्र तथा क्रान्तिकारी लागेको थियो । कालान्तरमा अनेक पद लाभ गरे । चार वर्षअघि यौन दुर्व्यवहार प्रयास कसुरमा केही महिना जेल बसे । अहिले सुन तस्करी प्रकरणमा पक्राउ परेका छन् । उनका छोरा भने सुन तस्करीसम्बनधी कसुरमै पुर्पक्षका लागि जेल परेका छन् । द्वन्द्वकालमै एक पटक होलेरीमा सेनाको घेराबन्दीमा महरासहित अन्य ठूला धेरै नेता परेको समाचार आउँदा धेरैलाई चिन्ता र चासो बढेको थियो । खासगरी राजतन्त्र फालिनुमा माओवादी आन्दोलनलाई पनि केही जस पक्कै जान्छ । यस्तै संघीयता ल्याउने, हिन्दु राष्ट्र हटाउनेसम्मका विषयमा पनि माओवादीलाई जसअपजस जान्छ । तथापि यो कांग्रेसदेखि एमालेसम्मको साथबिना सम्भव थिएन । मुलुक रूपान्तरणका लागि लडेको पार्टी र यसका नेताहरू बेलाबखत यसरी विभिन्न आपराधिक कार्यमा जोडिनु अफसोच लाग्छ । माथिदेखि तलसम्मका नेताकार्यकर्ता सुविधाभोगी भएकै कारण माओवादीप्रति जनमत घटिरहेको देखिन्छ । टाढा जानैपर्दैन, पेरिसडाँडामा पार्टीको कुनै कार्यक्रम हुँदा बाहिर गाडीका ताँती हेरे पुग्छ । गाडी चढ्दै नहुने होइन तर यसको सञ्चालन खर्च व्यवस्थापन गर्ने मूल स्रोत के हो त ? अध्यक्ष प्रचण्डलाई अनुरोध छ सक्नुहुन्छ भने पेरिसडाँडामा पदाधिकारी तथा मन्त्री बहाल भएका बाहेकलाई गाडी ल्याउन निषेध गर्नुहोस् । भएका जतिलाई बेचेर हरेकले एकएक वटा इलम गरेर कमाएपछि पार्टीको स्वीकृतिले चढ्न पाउने व्यवस्था गर्नुहोस् । तमाम नेताकार्यकर्तालाई कुनै न कुनै पेसा अँगाल्नुपर्ने बाध्यात्मक व्यवस्था होस् । नभएकाको हकमा हरेक दिन कम्तीमा दुई दुई घण्टा सकिन्छ, विकास निर्माणमा, त्यो नहुँदा स्वयंसेवामा लाग्न भन्नुहोस् । लोकेन्द्र विष्टले जस्तो ड्रागन खेती गर्नुपर्छ । सुरेश आलेमगरले जसरी पढाएर पुरानो मारुती चढ्नुपर्छ । नन्दकिशोर पुनले उपराष्ट्रपति हुनुअघि कुनै समय कपनमा बंगुर पालन गरेको सुन्दा भेट्न मन लागेको थियो । आज रामकोटमा सेन्ट्री पोस्टसहित विशाल भवन देख्दा टीठ लाग्छ ।अहिले माओवादी मात्र होइन, एमालेको केन्द्रीय कार्यालय, च्यासल, ललितपुरमा कुनै प्रदेश तहको कार्यक्रम हुँदासमेत पुलको मुखसम्म पार्किङ गर्ने ठाउँ हुँदैन । के हाम्रो आर्थिक स्तर सबका सबले गाडी चढ्ने गरी यति धेरै माथि पुगिसक्यो ? माधव नेपाललाई निवासबाट तीनकुने कार्यालयसम्म जान अगाडिपछाडि प्रहरी र सशस्त्रको गाडीले एस्कर्टिङ गरेर सवारी चलाउनुपर्ने के त्यस्तो बित्दो छ ? नाम कम्युनिस्ट छ, सेवा सुविधा लिन भने सबैभन्दा अगाडि ! श्रीकृष्ण राजवंशी, सुनकोशी३, सिन्धुली"
'चाइना मेड भाष्यको भार,"प्रधानमन्त्री पुष्पकमल दाहालले पछिल्लोपटक सत्ता साझेदार दल अदलबदल गर्ने क्रममा एमाले अध्यक्ष तथा पूर्वप्रधानमन्त्री केपी ओलीले चित्त दुखाइको पारामा भनेछन् हामीले गठबन्धन भत्कायौं, सरकार बनायौं तर जस भने अरू (चीन) लाई दिएछन् । प्रधानमन्त्रीज्यूले प्रस्ताव गर्नु भो, मैले समर्थन गरें, जस पनि हामी दुई भाइलाई दिनुस् न । संसदीय अकंगणितका आधारमा गठनविघटन हुने सरकार परिवर्तनको जसअपजसको भागीदार संसद्का बहुमत सदस्य हुनुपर्ने हो । यस्ता आन्तरिक राजनीति र दलीय अभ्यासका स्वाभाविक पाटामा पनि छिमेकी र विदेशी शक्ति तानिनुपर्ने हो र भन्ने लाग्नु अस्वाभाविक होइन । सरकार बनाउन या विघटन गर्न संसदीय दलको छलफलमा भाग लिएको छु, यसमा मलाई कुनै छिमेकी वा विदेशीले भेटेकोभनेको छैन तर परिणाम आउनासाथ जसअपजसका भागी भने कुनै एक छिमेक भइदिन्छ भनेर सांसदहरू नै आजित हुने अवस्था छ । अफसोस यी भाष्य बनाउनमा ओलीजीजस्ता शीर्ष हरूकै देन रहेको छ । त्यसैले ओलीजीले त्यसो भनिरहँदा धेरै पाठकश्रोतालाई लाग्यो कि लौ हेर त कागले आफैं काका गर्दर् ैछ । यसपछाडिको तर्क भनेको कांग्रेसमाओवादी गठबन्धन बनिरहँदा यो कम्फर्टेबल सरकार भनेर कुनै छिमेकीको जोडबलको परिणाम जनाउने कटाक्ष, खिसिट्युरी गरिरहँदा तत्कालीन सरकारका बारेमा भाष्य निर्माणमा उनी र प्रचारमा उनका अनुयायी लागेका थिए । आज उक्त सरकार ढल्दा र अर्को बन्दै गर्दा पनि हिजो एउटाका लागि कम्फर्टेबल भनेर सरकारको मानमर्दन गर्ने उनको भाषणमा ताली बजाउने समूहले ए अब त अर्को छिमेकीको गठजोडमा सरकार बनेछ भनेर आफैं अनुमान गर्ने अवस्था आएको छ । आफू अनुकूल सरकार नहुनासाथ जनतामा गएर यो त यस्तो, यो त उस्तो भनेर मनगणन्ते, तुच्छ भाषा र भाष्य निर्माणमा समय खर्चिने नेताहरूकै कारण सरकार बन्दा या ढल्दा कसले बनायो होला भनेर जनस्तरसम्म आफैं अनुमान गर्न थाल्ने परिस्थिति बनेको छ । यो स्वतन्त्र र सार्वभौमसम्पन्न राष्ट्रका लागि असुहाउँदो, अनिष्टकर र अपमानपूर्ण अवस्था हो । तल्लो तहमा उत्रेर आफ्नै राजनीतिक सहकर्मी र मित्रराष्ट्रको मानमर्दन गरिहिँड्ने कुसंकारले कुनै सरकार निर्माणविनिर्माणमा समेत यो र त्यो शक्ति हाबी भयो भनेर स्वतः निष्कर्षमा पुग्ने परिस्थिति नेतागणकै कारण बनेको हो । आन्तरिक राजनीतिक खपत र प्रचारका लागि जिम्मेवारहरूबाटै उत्पादन गरिएका यस्ता नियोजित भाष्यले कुनै एक शक्तिलाई चिढ्याउन मात्र होइन, दुवैलाई नेपालभित्र भिडाउन मलजल गर्दै आइरहेको छ । दुवैको सदासयता, सहयोग, शुभचिन्तन, समन्वय र सहकार्यमा मात्र समुन्नत नेपाल सम्भव हुने परिस्थितिमा यो तौरतरिकाले कहिल्यै राष्ट्रिय हितमा काम गरेको देखिँदैन । त्यसैले देशभित्र अवसर पाउँदा वा गुमाउँदा, कसैलाई खुइल्याउन वा खुसाउन खोज्दा प्रयोग गर्ने भाषा भूराजनीतिक संवेदनशीलतामा आधारित, राजनीतिक आचरण र दलीय सिद्धान्तअनुरूप हुनुपर्छ । जुन स्वयंका लागि मर्यादित र दीर्घकालीन हितमा हुन्छ । संसदीय लोकतन्त्रमा विश्वास मानेका ठूला नेताले जुनसुकै परिस्थितिमा सरकार फेरबदल्ने काम हाम्रै संविधानअनुरूप, हाम्रै पहलमा र हाम्र्रै बहुमत सांसदको सार्वभौम र स्वतन्त्र छनोटबाट भएको हो भनेर जस लिने वातावरण तयार गर्नुपर्छ । सूचनाको स्रोत राज्य वा आधिकारीहरू मात्र रहने र तिनका अड्कलले बाहिरिएको मात्र सत्य ठान्ने केही समयअघिसम्मको परिस्थितिमा राज्य र राजनीतिज्ञले प्रयोग गर्ने गरेको सूत्र र अस्त्रले अब काम गर्दैनन् । हिजो कुनै बाहिरी शक्तिले काम गर्न नदिएकाले सरकार असफल भएको भन्दै गर्दा जनगाली उतै बाह्य शक्तितिरै तेर्सिन्थ्यो । यताको नेतृत्व प्राणभन्दा प्यारो भइरहन्थ्यो र मस्तले निदाए पनि हुन्थ्यो । आफ्नो अक्षमताको जिम्मेवारी र परिणाम शून्यताको जवाफदेही बन्न पर्दैनथ्यो । नेपालमा शाह राजादेखि दलका राजासम्मले नेपाली जनताको भोलापन र आफ्ना शासकप्रतिको विश्वास र भरोसाको विगतमा भरमग्दुर फाइदा पनि उठाए । अब परिस्थिति बदलिएको छ । सरकारमा जाँदा र बाहिरिँदा मात्र होइन, सरकारमै रहँदा पनि यदि कुनै नेताले एकथरी बाह्य शक्तिले असहयोग गरेको भाष्य कोरल्न खोज्छ भने त्यस्ता नेता छिमेकलाई विश्वास र सन्तुलनमा राख्न नसक्ने अक्षम र नालायक हुन् । प्रतिस्पर्धी शक्तिहरूको प्रभाव र दबाब थेग्ने हैसियत नभएका काँतर हुन् । तिनले एक शक्तिको दलाली गरेको मात्र होइन, आफ्ना गैरराजनीतिक खेल लुकाउन र अराजनीतिक कुकर्मले उब्जिएका प्रश्न र बहसलाई विषयान्तर गर्ने उद्देश्यले बोल्दै गरेको अवस्था हो । तिनको जालझेल र षड्यन्त्रको सप्रमाण भण्डाफोर गर्दै तिनका तीर तिनैतिर फर्काउने समाज सानै भए पनि बनिसकेको छ । दुःखका साथ भन्नुपर्छ, दुई ठूला शक्तिको चेपुवामा अवस्थित नेपालमा आफ्ना भूराजनीतिक सीमा र वास्तविकता बिर्सेर कुनकुन दल सहभागी सरकार कुनकुन छिमेकी वा शक्तिमैत्री छ भनेर जनस्तरमा पुर्याउन नेताहरू नै दिलोज्यानले अग्रसर भएको खुला रूपमै देखिन थालेको छ । राष्ट्रिय राजनीतिमा आफ्नो स्थान सुनिश्चित गर्न र महत्त्व स्थापित गर्न म फलानो शक्तिको संस्थापननिकट छु भनेर सार्वजनिक गर्दै हिँड्ने शृंखलाको पछिल्लो प्रारूप माओवादीमा राम्रै झाँगिएको छ । यो प्रवृत्ति एमाले तथा अरू कम्युनिस्टमा पनि बढ्दो रूपमा देखिन्छ । एमालेसँग सहकार्य र दलीय एकता चरम अविश्वासमा गएर एकअर्कोलाई नंग्याउन कुनै कसर बाँकी नराखेको र पानी बाराबारको बिन्दुमा पुगेर टुंगिएको अवस्थामा पनि माओवादीको एउटा पक्षले त्यही ध्वस्त भएको एकता नै सही थियो भनेर सुषुप्त रूपमा काम मात्र गरेन, गठबन्धन अहिले भत्किए पनि बनाइदिनेले नै फेरि पनि एक ठाउँमा ल्याउँछ भनेर ठोकुवा नै गरिरह्यो । तत्कालीन प्रधानमन्त्री र राष्ट्रपतिको अराजनीतिक आक्रमणले लिकबाहिर हुत्तिँदै गरेको संविधानलाई ब्याकट्र्याक गर्न भएको नागरिक समाजदलको संयुक्त पहलमा समेत उदासीनता देखाउँदै उक्त समूह निरन्तर संवादमा रहेको देखिन्यो । आज सत्ता गठजोड परिवर्तन हुनासाथ एकाएक तिनै पात्रको वर्चस्व र हालिमुहाली देखिएकाले पनि यो पहिलेकासँग कन्फ्रन्टेसनल र अर्कैका लागि कम्फर्टेबल रहेछ भन्ने अनुमान गर्नैका लागि सहज र पर्याप्त आधार मिलेको हुन सक्छ । नेपाली राजनीतिकर्मीले बुझ्नुपर्ने चुरो कुरा के हो भने, हिजोसम्म हामी भारतसँग मात्र एकोहोरो रूपमा आश्रित भइरहँदा र अरूले पनि त्यसैमा नेपाल र आफ्नो भलो हुने ठान्दासम्म अरू शक्तिहरूका चिन्तन र चासोबारे कम चर्चा हुन्थ्यो । यसको खोजीजानकारी सबैलाई खास जरुरी हुँदैनथ्यो । चाहनेलाई पनि फेहरिस्त पाउन कठिन हुने अवस्था थियो । देश र जनपक्षमा सिन्को नभाँच्दा पनि कसैलाई गाली गरेकै आधारमा नेपालवादी वा राष्ट्रवादी हुन सक्ने विशेषाधिकार या शंकाको सुविधा प्राप्त थियो । जुन अब छैन । किनकि पछिल्ला दिनमा नेपालचीन सम्बन्ध थप मजबुत गराउन जेजति काम भए, तिनले दक्षिणबाट झैं उत्तरी छिमेकीबाट पनि भूपरिवेष्टित नेपालको दैनिक जनजीवन सहज बनाउन सहयोगी हुने जनअपेक्षा थियो । तर ती आशामध्ये धेरै कुरा त सुरु नै भएका छैनन् । सुरु भएका भनिएका काम पनि निराशोन्मुख देखिन्छन् । तेस्रो मुलुकसम्म सहज पहुँच र सुविधाका लागि नेपालले राखेको अपेक्षा पूर्तिको बाधक संवेदनशील तिब्बत भइरह्यो भने विकास निर्माणका फड्को मार्ने हाम्रो राष्ट्रिय लक्ष्य प्राप्तिमा अवरोध आउन सक्छ । विकासनिर्माणको पहलमा मित्रराष्ट्र चीन र उसबाट प्राप्त अनुदानसहयोग र सामर्थ्यवान् सामग्रीसमेत देशको सार्वजनिक संस्था बलियो बनाउन भन्दा खोक्रो बनाउने कडीका रूपमा रहिरहने देखिए । भन्न थालिएको छ कि उत्तरसँगको पछिल्लो सम्बन्धले केही नेताका राजनीतिकआर्थिक हैसियत बलियो बने होलान् तर जनस्तरको सम्बन्ध, आपूर्ति र व्यापारमा त अरू व्यवधान सिर्जित भए । चाहे धुन्चेरसुवागढी सडक होस् वा बाह्रबिसेखासा । १५ वर्षअघिको भन्दा आजका दिनमा अरू जीर्ण भएका छन् । यसबीच भारततर्फमा नाका जोड्ने सडकहरू प्रायः भारतकै अनुदान सहयोगमा चार लेन, ६ लेनका अन्तर्राष्ट्रियस्तरका हाइवेसरह देखिएका छन् । चीनतर्फका सडक भने यात्रा नै गर्न नसक्ने र विगतको भन्दा पनि नाजुक अवस्थामा पुग्नमा एक्लो नेपाल मात्रै कारण होइन होला भनेर नाका क्षेत्रका नागरिकले नै प्रश्न गरिरहेका छन् । नेपालचीनबीच बीआरआई सम्झौता भएको दशक भइरहँदा एउटै परियोजना छनोट हुन नसक्नु, सम्झौतापूर्व सञ्चालनमा आएको परियोजनालाई चीनले एकतर्फी बीआरआई परियोजना भनेर दावा र दबाब गर्नु विडम्बनापूर्ण अवस्था बनेको छ । नेपाल सरकार ऋणमा परियोजना नलिने र चीन अनुदानमा अघि बढ्न सहमत नहुने परिस्थिति यथावत् रहेको अवस्थालाई हेरेर अचेल काठमाडौंले पनि चीन त विकास साझेदार छिमेकी नभई ऋण दिएर ब्याज कमाउने बनिया पो रहेछ भनेर बुझ्न थालेको छ । नयाँ सरकारमा दाहालकै नेतृत्वले निरन्तरता पाइरहँदा उनको गत वर्ष भएको चीन भ्रमणमा द्विदेशीय सम्बन्ध प्रगाढ गर्ने सन्दर्भमा नेपाल सरकारका तहमा उठान केही विषय छन्, जसबाट नेपाल एकाएक पछि हट्न सम्भव देखिन्न । ती विषय भनेको देशको २२ देखि २५ प्रतिशत जनता बसोबास गरिरहेको काठमाडौं सहरले लामो समयदेखि प्रतीक्षा गरिरहेको रिङरोडको आधा काम पनि नसकिई वर्षौंदेखि अधुरो रहेको अवस्था छ । भएका दुईचार रूखसहितको हरियाली मासेर पिच सडकको प्रतीक्षामा रहेका काठमाडौंवासीका ओछ्यान, भान्सा र लत्ताकपडा धुलाम्यै भएका मात्र छैनन्, गाडीसँगै उड्ने धूलोका कणले जनस्वास्थ्यमै नराम्रो असर गरेको छ । यसबाहेक राजधानीलाई तराई जोड्ने फास्ट ट्र्याकको ढिलासुस्तीमा ठेकेदार कम्पनीका अनेक किस्सा सुनिन्छ । चीनले अनुदान र सहुलियतपूर्ण ऋणमा दिएको भनिएको पाँच वटा चिनियाँ जहाज प्रयोगमै नआई वर्षौंदेखि ग्राउन्डेड भएका छन् । यही कारण दलदलमा फसेको नेपाल वायुसेवा निगम र अर्कै सन्दर्भमा सुरु भई विमानस्थल निर्माण सकिएपछि यो त बीआरआई परियोजनाअन्तर्गतको ऋण भनेर एकतर्फी थोपरिएको पोखरा विमानस्थल हाल चीन सम्बन्धित मुख्य चासो हुन् । यसमा निगमले आम्दानी त परै जावस् अनावश्यक रूपमा ब्याज, हर्जना, भाडालगायतका आर्थिक बोझ बेहोर्न परिरहेको छ । उता पोखरा विमानस्थलले चीनप्रति नेपाली जनविश्वास र भरोसा घट्दो छ । प्रधानमन्त्री दाहालको पछिल्लो चीन भ्रमणका बेला कमसेकम यी कुरा प्राथमिकतामा राखेर सल्टाउन, नेपालको सरोकार बुझाउन र सम्बोधनका लागि चीनको सकारात्मक धारणा बनाउनतर्फ प्रयास भएको थियो । पोखरा विमानस्थलको उपादेयता र दिगोपनका बारेमा यावत् आशंका व्यक्त भइरहँदा लहडमा आएर बनाएको भन्ने विश्लेषण एकातिर छ भने बीआरआईअन्तर्गत ऋणमा रहने हो भने त त्यो देशको अर्थतन्त्रका लागि अरू घातक हुने भन्ने नेपालको धारणा हो । त्यसो त पोखरा विमानस्थल सफल सञ्चालनमा ल्याउन आवश्यक जहाज भित्रिनेबाहिरिने तीनतिरको आकाश क्षेत्रसहितको अर्को छिमेकीको सहयोग र सहमति चाहिन्थ्यो भन्ने जान्दाजान्दै दक्षिण छिमेकसँग पनि छलफल गरेर आत्मविश्वासमा लिनुपर्ने आवश्यकता थियो । तर सम्भाव्यता, आवश्यकता, अवसर र चुनौतीको लेखाजोखाबिना सुरु भएको उक्त परियोजना कसैलाई देखाइदिने मनोग्रन्थि अर्थात् पूर्वप्रधानमन्त्री मनमोहन अधिकारीका शब्दमा डग्माटिजम् बाट प्रेरित त थिएन ? एक प्रसंगमा अधिकारीले भनेका छन्, डग्माटिजमले राष्ट्रहितमा काम गर्दैन, त्यसका लागि हामी प्राग्म्याटिक हुनुपर्छ । विविध कारणले भाष्यमा चाइना मेड भन्नभनाउन खोजे पनि दाहाल नेतृत्वकै सरकारले एक वर्ष अगाडि सम्बन्ध मजबुत गर्ने सर्तमा जहाज र पोखरा विमानस्थलका नामका ऋणलाई अनुदानमा बदल्न चीनसंग राखेको प्रस्ताव केही अरु दल वा नयाँ व्यक्ति सरकारमा ल्याउँदैमा ल भैगो, अब ऋण नै मान्न तयार भयौं भन्नुपर्ने अवस्था आएको छैन र आउँदैन भन्ने विश्वास हो । होमवर्कका लागि समय पुगेन भनेर त्यसबेला स्थगन गरिएका यी राष्ट्रहितका विषयमा चीनसँगको गहन सहकार्यको भरोसा र उपादेयतामा एक समूह अथक रूपले लागिरहेको थियो भनिन्छ । जसले नयाँ समीकरण बनाउन सफल भएको जस पनि लिन खाजेको छ । उक्त समूहले दाहाल सरकारका ती प्रतिबद्धता र पहललाई थप गृहकार्य गरेर चिनियाँ पक्षलाई सहमत गराउन सक्यो भनेचाहिँ राष्ट्रहित अनुकूल नै हुने देखिन्छ ।"
सडक दुर्घटना कम गराउने उपाय,"दुर्घटना समाधानका उपायचालक सम्बन्धित दुर्घटनाका कारण कम गर्न व्यापक उपाय लागू गर्नुपर्छ । सर्वप्रथम, सबै चालकले ट्राफिक नियम, सुरक्षा अभ्यास र रक्षात्मक ड्राइभिङ प्रविधिमा पूर्ण निर्देशन प्राप्त गर्छन् भन्ने सुनिश्चित गर्न प्रशिक्षण कार्यक्रममा सुधार गर्नुपर्छ । नयाँ चालकका लागि प्रारम्भिक प्रशिक्षण र सुरक्षित ड्राइभिङ बानीलाई सुदृढ पार्ने पाठ्यक्रम र अनुभवी चालकका लागि रिफ्रेसर पाठ्यक्रम समावेश गरी लागु गर्नुपर्छ । मादक पदार्थ र लागूपदार्थको प्रभावमा ड्राइभिङ भए नभएको नियमित जाँच गर्नुपर्छ । चालकलाई आराम क्षेत्रमा पहुँच र परामर्श सेवाजस्ता अति आवश्यक व्यवस्थाले तनावलाई कम गर्न र थकानको कारण दुर्घटनाको सम्भावना घटाउन मद्दत गर्न सक्छ । तालिम प्रवर्तन, सचेतना र सहयोगी उपायको संयोजनमार्फत यी बहुआयामिक चालक सम्बन्धित कारकलाई सम्बोधन गर्न जरुरी छ । यसले नेपालले सडक दुर्घटनाको डरलाग्दो दर कम गर्न र सबैका लागि सुरक्षित सडक सिर्जना गर्न सक्छ ।नेपालमा चालक लाइसेन्स दिने विधिलाई सुधार गर्न कठोर लिखित परीक्षा र विभिन्न सडक परिस्थितिमा व्यावहारिक ड्राइभिङ परीक्षण, अनिवार्य प्रशिक्षण कार्यक्रम लागू गर्नुपर्छ । लाइसेन्स दिने प्रणालीको पाठ्यक्रममा व्यापक समीक्षा अद्यावधिक गर्न जरुरी छ । सडक सुरक्षा नियम, रक्षात्मक ड्राइभिङ प्रविधि र अति आवश्यक प्राथमिक उपचारलगायत आपत्कालीन समस्या समधान गर्ने विषय पनि समावेश गर्न सकिन्छ । पुराना सवारीले निम्त्याउने जोखिम न्यूनीकरण गर्न व्यापक रणनीतिको आवश्यक छ । नियमित निरीक्षण, मर्मत, चालकलाई पुराना सवारीसँग सम्बन्धित खतराबारे प्रशिक्षण सञ्चालन गर्नुपर्छ । सवारीको अधिकतम उमेर निर्धारित गरी पुरानालाई चरणबद्ध हटाउँदै जाने र सवारी सूचकको अवस्थालाई संकेत गर्न रङकोडसहितको स्टिकर वा ब्याज प्रयोग गर्न सकिन्छ ।नेपालमा पूर्वाधार विकास, मर्मतसम्भार र विस्तार परियोजनामार्फत सडकको अवस्था सुधार गर्नु अत्यावश्यक छ । चालक तथा पैदल यात्रीलाई सडक सुरक्षा अभ्यास, सिट बेल्ट र हेलमेटको उचित प्रयोग, तीव्र गति र लापरबाहीपूर्ण सवारी चलाउँदाका खतराका सम्बन्धमा जनचेतनामूलक कार्यक्रम चाहिन्छ । ट्राफिक नियम उल्लंघन गर्नेउपर दण्डित गर्न कानून प्रवर्तक निकायको प्रयासलाई सहयोग गर्नु, सडकमा अनुपालन र जवाफदेहिताको संस्कृतिलाई बढावा दिन महत्त्वपूर्ण छ । यातायातको प्राथमिक माध्यमका रूपमा रहेका मोटरसाइकल र साइकलको महत्त्वपूर्ण भूमिकालाई विचार गर्दै हेलमेट र रिफ्लेक्टिभ (टल्किने) कपडाजस्ता सुरक्षा साधनको प्रयोगलाई बढावा दिन सकिन्छ । यसबाहेक, स्थानीयस्तरमा मातृभाषाको माध्यम तथा सांस्कृतिक सन्दर्भअनुरूप सडक दुर्घटनासम्बन्धी जनचेतना अभियान सञ्चालन गर्नाले सडक सुरक्षा नियमको बुझाइ बढाउन सकिन्छ ।पहाडी भूभाग र दुर्गम क्षेत्रको भूबनोटका कारण दुर्घटनापछि आवश्यक आपत्कालीन सेवा र चिकित्सकीय हेरचाहका लागि चुनौती सिर्जना गरेको छ । आपत्कालीन चिकित्सा सेवा र ट्रमा सेन्टरले दुर्घटना पीडितका लागि समयमै चिकित्सा हेरचाह सुनिश्चित गर्छ । मृत्यु र दीर्घकालीन रूपमा असर गर्ने अपांगताको सम्भावना कम गर्छ ।चालक शिक्षा र सचेतना, पूर्वाधारको सुधार, सुरक्षित सवारीसाधनको व्यवस्था, सुधारिएको लाइसेन्स वितरण प्रणाली, नीति नियमको उचित कार्यान्वयन, बलियो आपत्कालीन प्रतिक्रिया प्रणालीको संयोजनले सडक दुर्घटना कम गर्न सकिन्छ । यी चुनौतीलाई सम्बोधन गर्न बहुआयामिक दृष्टिकोण आवश्यक छ । नेपालमा सडक दुर्घटनाको विपत्तिलाई सम्बोधन गर्न सरकारी निकाय, नागरिक समाज र निजी सरोकारवालाबीचको एकजुट प्रयास आवश्यक छ । तिमिल्सिना गण्डकी विश्वविद्यालयका रजिस्ट्रार हुन् ।"
चमत्कारको प्रतीक्षामा भीड,"संक्रमण छोट्याऊ सामाजिक र राजनीतिकस्तरमा मुलुक संक्रमण कालबाट गुज्रिँदै छ । सर्वव्यापी भ्रष्टाचार एक राष्ट्रव्यापी मुद्दा बनिसकेको छ । अनेक काण्डले आमजनको विश्वासलाई हल्लाइदिएको छ । संसदीय अंकगणित कतिपयको भाग्यफल बन्न पुगेको छ । अग्लाअग्ला कदका व्यक्तिहरूको कर्तुत उजागर हुँदै छ । यतिबेला अंग्रेजी लेखक शेक्सपियरको हृदयविदारक पंक्ति याद आउँछ यु टू ब्रुट्स ? भुइँमान्छेहरू विश्वास गरून् को प्रति ? अहिलेका शासकहरू क्षरण हुन बेर लाग्दैन ।शारीरिक रोगको उपचारजस्तै दलीय वा देशकै राजनीतिमा चमत्कार खोज्नु विधि प्रक्रियालाई अवमूल्यन गर्नु हो । तर्क र दाबीलाई हेय मान्नु हो । जब आममान्छे आफूलाई भयाक्रान्त ठान्छ ऊ कोही चमत्कारी मुक्तिदाताको खोजी गर्न थाल्छ, त्यो भनेको कुनै अधिनायकको खोजी गर्नु हो । अहिले सडक र संसद् जाग्नुपर्छ । उज्यालोले आफ्नो झोलाझाम्टा समेट्न थालेपछि ठाउँ ओगट्ने त अँध्यारोले नै हो । संघीयता र गणतन्त्र चाहनेहरू सडकमा आउन ढिलो गर्नु हुँदैन । आन्दोलनको रक्षाका लागि पनि भुइँमान्छेहरूमा भरोसा जगाउनुपर्छ । आन्दोलनका संकल्पहरू बाँकी नै छन् । उर्दूका शायर गालिबको पंक्ति छ गो हाथ में जुंबिश नहीं, आँखों में तो दम है । सामान्यजन एक अर्को असरदार सामाजिक, आर्थिक, पर्यावरणीय र राजनीतिक आन्दोलनको अपेक्षा गरिराखेका छन् । आशंका र निराशाका क्षणमा हामीले पाब्लो नेरूदाको यो पंक्ति सम्झिराख्नुपर्छ तपार्इं सबै फूल काट्न सक्नुहुन्छ तर वसन्तलाई आउनबाट रोक्न सक्नुहुन्न । सडक संघर्ष शान्तिपूर्ण नै हुनुपर्छ । सशस्त्र संघर्षका पीडा अब झेल्न सकिन्न । जोन अफ केनेडीले भनेका कुरामा फेरि घोत्लिऔं ती मान्छे जसले शान्तिपूर्ण संघर्षलाई असम्भव बनाउँछन्, तिनले हिंस्रक संघर्षको सम्भावनालाई बढाउँछन् । असाध्यै दुःखकष्ट सहँदै लामो पदयात्रापछि काठमाडौं पुग्ने पीडितजन अझै अभिशप्त छन् । आमजनमा त्राण भर्ने एक मात्र विकल्प नयाँ ढंगले सोच्ने र संघर्ष मात्रै हो नत्र अन्धविश्वासको पासो कस्नेहरू सबै क्षेत्रमा संगठित हुँदै जानेछन् ।"
डोर्सीको पहिलो ट्वीट,"सन् २००६ मा आजकै दिन (मार्च २१) मा ज्याक डोर्सीले सामाजिक सञ्जाल ट्वीटरमा पहिलो ट्वीट गरेका थिए । सहसंस्थापक डोर्सीले ट्वीटरमा जस्ट सेटिङ अप माई ट्वीटर लेखेर पोस्ट गरेका थिए । डर्सीसहित नोआ ग्लास, बिज स्टोन र इभान विलियम्सले २००६ मार्चमा सामाजिक सञ्जाल ट्वीटरको स्थापना गरेका थिए । यो २००६ को जुलाईदेखि प्रयोगकर्ताका लागि खुला गरिएको थियो । २०१२ सम्ममा ट्वीटर प्रयोग गर्नेको संख्या १० करोड नाघिसकेको थियो । २०२२ अप्रिलमा स्पेस एक्स तथा टेस्लाका प्रमुख कार्यकारी अधिकृत इलन मस्कले ट्वीटर खरिदका लागि प्रक्रिया अघि बढाएका थिए । सोही वर्षको अक्टोबरमा उनले ४४ अर्ब अमेरिकी डलरमा ट्वीटर खरिद गरेका हुन् । त्यसपछि मस्कले ट्वीटरको नाम परिवर्तन गरेर एक्स राखेका हुन् । एक्सका हाल ५५ करोडभन्दा बढी सक्रिय प्रयोगकर्ता छन् । यसको मुख्यालय अमेरिकाको क्यालिफोर्नियास्थित सान फ्रान्सिस्कोमा रहेको छ ।"
यसै आर्थिक वर्षमा जोडिएला हुम्ला राष्ट्रिय सडक सञ्जालमा ?,"(काठमाडौं) हुम्ला अझै राष्ट्रिय सडक सञ्जालमा जोडिएको छैन । चालु आर्थिक वर्षभित्र हुम्लालाई राष्ट्रिय सडक सञ्जालमा जोड्ने भनेर बजेटमै उल्लेख गरिएको छ । र त्यहीअनुसार काम भइरहेको सडक विभागले जनाएको छ । चीनको सीमा क्षेत्र हिल्साबाट सिमकोटसम्म ९५ किमि सडकको ट्र्याक खोलिए पनि राष्ट्रिय सडक भने यहाँ पुग्न नसकेको हो । सल्लिसल्लास्थित कर्णालीमा अस्थायी बेलिब्रिज बनेपछि सर्केगाड गाउँपालिका१ स्थित ल्याप्चेसम्म भने यातायात सेवा पुगिसकेको छ ।ल्याप्चेदेखि लालीबगरसम्मको खण्डमा नेपाली सेनालाई ट्र्याक खोल्ने जिम्मा दिइएको हो । उक्त खण्डमा कडा र ठूला चट्टान भएकाले ट्र्याक खोल्ने कामको जिम्मा सेनालाई दिइएको कर्णाली करिडोर उत्तरखण्ड (हिल्सा सिमकोट) सडक योजनाका निमित्त प्रमुख बेलबहादुर नेपालीले बताए । कर्णाली करिडोरमा सेनाले २२५ किमि ट्र्याक निर्माणको जिम्मा पाएको हो । यसमध्ये हुम्लाको लालीबगरदुल्लीकुना खण्ड ११ किमि र कालीकोट र बाजुरा जोड्ने घाटपारि चौरबद्रीगाउँभुक्का खोला खण्ड ११५ किमि छ । अहिले सेनाले सिमकोट जोड्ने अप्ठ्यारो र जटिल भनिएको छारे भिरमा काम गरिरहेको छ । जहाँ ठूलो भिर छ, नेपालीले भने, त्यहाँ जोखिम मोलेर सेनाले काम गरिरहेको छ । यस खण्डमा ११ किमि ट्र्याक खोल्ने जिम्मा पाएकामा अब ६ सय मिटर मात्र खन्न बाँकी रहेको उनको भनाइ छ । कडा चट्टानसहितको पहाड भएकाले चालु आर्थिक वर्षभित्रै उक्त चट्टान काटेर ट्र्याक खोलेर हुम्लालाई राष्ट्रिय सडक सञ्जालमा जोडिने सैनिक प्रवक्ता एवं सहायक रथी कृष्णप्रसाद भण्डारीले बताए । ट्र्याक खोल्ने ठाउँमा ठूलो भिरैभिर छ, उनले भने, त्यस खण्डमा ट्र्याक खोल्ने काम तीव्र गतिमा भइरहेको छ । कालीकोटको खुलालुदेखि सिमकोट हुँदै हिल्सासम्मको कर्णाली करिडोरको दूरी २६९ किमि छ । यसमध्ये २४६ किमि सडक विभाग र २२५ किमिमा सेनाले काम गरिरहेका छन् । त्यसमा पनि १४६ किमि सिमकोट (उत्तर) खण्ड र १२३ किमि बाजुरा (दक्षिण) खण्डतर्फ काम भइरहेको छ ।०७९८० को नीति तथा कार्यक्रममा सरकारले सोही वर्षमै सिमकोटमा सडक पुर्याउने भनेको थियो । तर त्यो वर्ष हुम्ला राष्ट्रिय सडक सञ्जालमा जोडिन सकेन । सुरुमा आर्थिक वर्ष ०६३६४ को बजेटमा सरकारले हुम्लालगायत जिल्ला सदरमुकामलाई राष्ट्रिय सडक सञ्जालसँग जोड्ने भनेर उल्लेख गरेको थियो । तर अरू सबै जिल्ला सदरमुकाम सडक सञ्जालसँग जोडिए पनि सिमकोट जोडिन सकेन ।ल्याप्चेदेखि लालीबगरसम्म सेनालाई ट्र्याक खोल्ने जिम्मा दिइएकामा धेरै ठाउँमा ट्र्याक खोल्ने काम सकिइसकेको छ, निमित्त प्रमुख नेपालीले भने, समग्रमा अब करिब ६ सय मिटर मात्र ट्र्याक खोल्न बाँकी छ, सेनाले यसलाई चैत मसान्तसम्म सक्ने लक्ष्य लिएको छ । यो ट्र्याक खोल्न सकिए साना गाडी सिमकोटदेखि हिल्सासम्म नै पुग्ने उनको दाबी छ ।अहिलेको काम गराइ हेर्दा सेनाले चैतमा नसके पनि असार मसान्तसम्म सिमकोटलाई राष्ट्रिय सडक सञ्जालमा जोडेरै छाड्ने देखिन्छ, नेपालीले भने, यो ट्र्याक खोल्नासाथ बोलेरो, मिनी ट्रकलगायतका साना सवारीसाधन हिल्सासम्म लैजान समस्या हुन्न । छारे भिर कटेपछि खार्पुनाथमा पर्ने चुवामा खोलामा सडक विभागले मोटरेबल पुल निर्माण थाले पनि असारसम्म सकिने अवस्था नभएको उनको भनाइ छ । अस्थायी बेलिब्रिज बनाउन महँगो पर्ने भयो, नेपालीले भने, त्यसैले विकल्पमा गाडी चलाउन अस्थायी रूपमा काठको पुल बनाउनुपर्ने हुन्छ । खोलाबाट साना गाडी तर्न सक्दैनन् । सबैको उद्देश्य जसरी पनि यो वर्ष राष्ट्रिय सडक सञ्जालबाट सिमकोटमा गाडी पुर्याउने हो, उनले भने ।सिमकोटतर्फ डेढ किमि खण्डमा भने जग्गाको मुआब्जा विवाद भएर काम रोकिएको छ । तर त्यसले समस्या नपार्ने नेपालीको भनाइ छ । अहिले ट्र्याक खोलिएका सडक खण्ड साँघुरा भएकाले ठूला गाडी चलाउन त्यसलाई चौडा गर्न आवश्यक रहेको उनले जनाए । यस खण्डमा दुल्लीकुना, छारे, बोक्चेगौंडा भिरगौंडा, चियाथरा, यलवाङगौंडा र याङचुजस्ता ठूला भीर पर्छन् । छारेबाहेक सबै भिरमा ट्र्याक खोलिसकिएको छ । भीरमा ट्र्याक खोलिएको छ । तर चौडा गर्न बाँकी छ, नेपालीले भने, अन्य निर्माण व्यवसायीबाट काम ढिला हुने भएकाले यो काम सेनाबाट मात्र सम्भव छ । त्यसैले सेनालाई नै दिएर छिटो काम सकौं भन्ने हाम्रो सुझाव हो । आर्थिक वर्ष ०८०८१ मा यस खण्डका लागि ३० करोड रुपैयाँ विनियोजन भए पनि उक्त रकम अपुग भएको उनको भनाइ छ । अझै ३७ करोड रुपैयाँ थप मागेका छौं, उनले भने, यो रकम ट्र्याक खोल्न र ठेक्का भएको खण्डमा बाँकी रहेको भुक्तानी दिन हो ।तर रकम नआइसकेको नेपालीले जनाए । सिमकोट जोड्ने सडकमा बजेट अभाव हुन नदिने सडक विभागका महानिर्देशक सुशीलबाबु ढकालले बताए । चालु आर्थिक वर्षमै हुम्ला राष्ट्रिय सडक सञ्जालमा जोडिनेछ, उनले भने, बजेट अभावले काम रोकिन दिनेछैनौं ।"
पैसा भएर पनि क्षमता नहुँदा पुँजीगत खर्च गर्न सकिएन,"निवर्तमान अर्थमन्त्री एवं कांग्रेस सांसद प्रकाशशरण महतले ठूलो आकारको बजेट ल्याउँदा दीर्घकालीन दायित्व सिर्जनाले अर्थमन्त्री वर्षमान पुनले टाउकामा हात राख्नुपर्ने अवस्था आउने दाबी गरेका छन् । प्रतिनिधिसभाको बुधबारको बैठकमा आर्थिक वर्ष ०८१०८२ का लागि विनियोजन विधेयकको सिद्धान्त र प्राथमिकताको सम्बन्धमा भएको छलफलमा महतले वर्तमान गठबन्धन सरकारले २० खर्बभन्दा बढीको बजेट ल्याउने तयारी गरेको भन्दै असन्तुष्टि व्यक्त गरे । यस्तो बजेट ल्याउँदा सबै केही क्षण खुसी भएको जस्तो देखिए पनि बजेटले गर्ने दीर्घकालीन दायित्व सिर्जना र घोषणा पूर्तिका बेलामा अर्थमन्त्रीले टाउकामा हात राख्नुपर्ने स्थिति आउने उनको दाबी छ । आफू अर्थमन्त्री हुँदा पार्टीलाई भन्दा पनि मुलुकको अर्थतन्त्रलाई राम्रो हुने काम गरेको महतको दाबी छ । मैले पार्टीको पक्षमा पृष्ठपोषण गर्ने कामभन्दा पनि बजेटमा देखिएको बेथितिलाई थितिमा ल्याउने काम गरें । बजेटलाई थितिमा नल्याउने हो भने झन् ठूलो अप्ठ्यारोमा हामी पर्दै छौं । मैले सुनिरहेको छु २० खर्बको बजेट बनाउन सरकार लागेको छ, उनले सचेत गराए, बजेट प्रस्ताव गर्ने काल्पनिक आम्दानीको स्रोत देखाउने, सबै ठाउँमा बजेट राखेको छु भनेर घोषणा गर्ने र सँगै कार्यकर्ताले चाहेका मागलाई वितरण गरेर पूर्ति गर्दा सबै एकक्षण खुसी भएको जस्तो देखिएला । तर यसले गर्ने दीर्घकालिन दायित्व सिर्जना गर्छ र घोषणा पूर्ति हुँदैन । त्यसपछि अर्थमन्त्रीले टाउकामा हात राख्नुपर्ला ।महतले ३ खर्ब ३१ अर्ब रुपैयाँ यो वर्ष ऋण र साँवा भुक्तानी गर्नुपर्ने दायित्व पनि स्मरण गराए । अर्थमन्त्रीले त्यो कुरा नकार्न सक्नुहुन्न । उहाँले ४ खर्ब ३५ अर्ब त्यसका लागि छुट्याउनुपर्छ,उनले भने ।"
नेपालको हवाई सुरक्षामा सुधार नपुगेको ईयूको दाबी,"(काठमाडौं) युरोपेली संघ (ईयू) की एसिया र प्रशान्त क्षेत्रकी उपकार्यकारी निर्देशक पाओला पाम्पालोनीले नेपालले हवाई सुरक्षाको प्राविधिक क्षेत्रमा अझै सुधार गर्न आवश्यक रहेको बताएकी छन् । यसका लागि ईयूले अझै सहयोग गर्ने उनको भनाइ छ । ईयूका हुन् वा नेपाली जनता, हाम्रो प्राथमिकता जनतामा सुरक्षा हो, हरेक दुई वर्षमा हुने नेपालईयूको १५ औं संयुक्त आयोगको बैंठकमा सहभागी हुन ईयू टोलीको नेतृत्व गर्दै आएकी पाम्पालोनीले बुधबार सञ्चारकर्मीहरूसँगको संवादमा भनिन् ।नेपालको नागरिक उड्डयन प्राधिकरणले नै हवाई उडान सञ्चालन र निगमन गरिरहेको छ । व्यापार पनि आफैं गर्ने र निगमन पनि आफैंले गर्ने स्वार्थ भएपछि ईयूले लामो समयदेखि नेपालको हवाई उड्डयन क्षेत्रमा प्रश्न उठाउँदै आएको हो । त्यसैले ईयूले दुई निकायलाई छुट्याउन नेपाल सरकारलाई आग्रह गरेको छ । सरकारले सोहीअनुसार प्राधिकरणलाई छुट्याउनुअघि संसद्मा विधेयक लगेको थियो । राष्ट्रिय सभाबाट विधेयक पारित भए पनि प्रतिनिधिसभाबाट अघि बढ्न सकेको छैन । नेपालमा हवाई दुर्घटना बढिरहेको उल्लेख गर्दै ईयूले सन् २०१३ को डिसेम्बरदेखि युरोपको आकाशमा नेपाली जहाजलाई उड्न अनुमति नदिएको हो ।नेपालईयूको १५ औं संयुक्त आयोगको बैठक मंगलबार काठमाडौंमा भएको थियो । नेपालका तर्फबाट परराष्ट्र सचिव सेवा लम्सालले नेपाली टोलीको नेतृत्व गरेकी छन् । उपकार्यकारी निर्देशक पाम्पालोनीले आयोगको बैठकमा हवाई सुरक्षाका सम्बन्ध एउटा महत्त्वपूर्ण एजेन्डा रहेको र त्यस विषयमा कुराकानी भएको पनि बताइन् । हवाई सुरक्षा आधारभूत विषय हो । यात्रुहरूको सुरक्षा हुनुपर्छ । नेपाल यस्तो देश हो, जहाँ बढी हवाई दुर्घटना भइरहेका छन्, उनले भनिन्, त्यसैले हवाई सुरक्षालाई हाम्रो प्राविधिक टोलीले गम्भीर रूपमा लिएको हो । हाम्रो प्राविधिक टोलीले नेपालको आवश्यकताअनुसार सहयोग गर्छ । यो समस्याको समाधान छिटै हुने आशा गर्छु ।ईयू र नेपालबीचको सम्बन्धको ५० औं वर्ष चलिरहेको उल्लेख गर्दै उपकार्यकारी निर्देशक पाम्पालोनीले हालसम्म दुई पक्षबीच बलियो सम्बन्ध रहेको र आगामी दिनमा अझ बलियो सम्बन्ध बनाउने जनाइन् । ईयू नेपालको महत्त्वपूर्ण विकास साझेदार रहेको र आफूहरूबाट हुने काम वातावरणमैत्री हुने पनि पाम्पालोनीले बताइन् । हामी पेरिस सम्झौताको अनुसरण गर्दै वातावरणमैत्री विकासमा ध्यान दिन्छौं, उनले भनिन् । ईयूले ग्लोबल गेटवे कार्यक्रममार्फत ठूलो पूर्वाधार विकासमा सहयोग गर्ने र त्यसका लागि सबैभन्दा पहिला आवश्यक गृहकार्य गरी सूचीमा पर्नुपर्ने पाम्पालोनीले जनाइन् । नेपालले अनुदान वा ऋणभन्दा पनि नाफामूलक लगानी भित्र्याउनुपर्नेमा उनको जोड छ । तपाईंले अनुदान मात्र ल्याएर देश विकास गर्न सक्नु हुन्न । तपाईंलाई फाइदा हुन्छ भने ऋण ल्याउँदा पनि फरक पर्दैन, उनले भनिन् ।ईयूले नेपालको आर्थिक विकास, पूर्वाधार विकास, प्रविधि र कनेक्टिभिटीका क्षेत्रमा सहयोग गर्ने विषयमा संयुक्त आयोगको बैठकमा चर्चा भएको पाम्पालोनीले बताइन् । ग्लोबल गेटवेमार्फत हामीले कनेक्टिभिटीमा सहयोग गर्छौं, उनले भनिन् । सन् २०२६ पछि अतिकम विकसित मुलुक (एलडीसी) बाट नेपाल माथि उक्लने तयारीमा रहेको र अहिलेको अन्तरिम अवस्थामा नेपाललाई एलडीसीबाट माथि उक्लन सहयोग गर्ने पनि पाम्पालोनीले जनाइन् ।"
४ हुन्डी कारोबारीलाई सम्पत्ति शुद्धीकरण कसुरमा मुद्दा,"(काठमाडौं) सम्पत्ति शुद्धीकरण अनुसन्धान विभागले एक भारतीय नागरिकसहित हुन्डी कारोबारमा संलग्न चार जनाविरुद्ध मुद्दा दायर गरेको छ । अवैध विदेशी मुद्रा अपचलन गरेको, कसुरबाट प्राप्त सम्पत्ति बैंकिङ प्रणालीमा ल्याएर वैध बनाएको, कर छली गरेको लगायत आरोपमा विभागले नरेश अग्रवाल, दीपक शाह ठकुरी, मनमोहन साह कलवार र दिवस कार्कीविरुद्ध मंगलबार विशेष अदालत काठमाडौंमा मुद्दा दर्ता गराएको हो । प्रतिवादीहरूमध्ये अग्रवाल भारतीय नागरिक हुन् । उनले नेपालमा कपडा व्यवसाय गर्दै आएका थिए । पश्चिम बंगाल दार्जिलिङ स्थायी ठेगाना भएका अग्रवाल हाल काठमाडौं महानगरपालिका१७ मा बस्दै आएका थिए । प्रतिवादीहरूमध्ये दीपक काठमाडौं महानगरपालिका२४ का स्थायी बासिन्दा हुन् । मनमोहन बारा पचरौता नगरपालिका ७ स्थायी घर भई हाल काठमाडौं महानगरपालिका१३ मा बसोबास गर्दै आएका थिए । अर्का प्रतिवादी दिवस बागलुङ नगरपालिका८ का स्थायी बासिन्दा हुन् । यी चारै जना अनुसन्धानका लागि थुनामा छन् ।प्रतिवादीहरूबाट बरामद भएको अमेरिकी डलर र नेपाली रुपैयाँको वैध कानुनी स्रोत पुष्टि नभएकाले सम्पत्ति शुद्धीकरण (मनी लाउन्डरिङ) निवारण ऐन, ०६४ अन्तर्गत सम्पत्ति शुद्धीकरणको कसुरमा कारबाहीको माग गर्दै मुद्दा दर्ता गरिएको विभागले जनाएको छ ।प्रारम्भिक जाँचबुझ तथा अनुसन्धान हुँदा निज प्रतिवादीहरू नरेश अग्रवालसमेतले अन्य प्रतिवादी दिवस कार्कीसमेतका नाममा बैंक खाता खोली भूमिगत रूपमा मुद्राको कारोवार गरी सम्पत्ति शुद्धीकरण (मनी लाउन्डरिङ) निवारण ऐन, ०६४ को अनुसूची १ को खण्ड (भ) को सम्बद्ध कसुर गरी गैरकानुनी स्रोत रूपान्तरण वा हस्तान्तरण गर्ने, निषेधित कसुरबाट प्राप्त रकम हो भन्ने जानीजानी त्यस्तो रकमको कारोबार, अधिकार तथा स्वामित्व परिवर्तनका लागि स्थानान्तरण र हस्तान्तरण एवं स्वरूप परिवर्तन, निःसर्ग गर्ने गरेको भेटियो, विभागको विज्ञप्तिमा भनिएको छ । त्यस्तो कसुरबाट आर्जित रकम विभिन्न मानिसको बैंक खातामा जम्मा गर्न लगाएर प्रतिवादीहरूले आफ्ना नामको बैंक खातामा सार्ने गरेको, खाताबाट रकम झिकेर धारण र निःसर्ग गरेको, केही रकम हालसम्म पनि खातामा मौज्दात देखिएको र सोबाट लाभसमेत लिइरहेको तथ्य फेला परेको विभागले जनाएको छ ।सम्पत्तिको गैरकानुनी स्रोत लुकाउने, कसुरबाट प्राप्त सम्पत्ति बैकिङ प्रणालीमा स्थापित गरी गराउने, त्यसको स्वामित्व स्रोत एवं प्रकृति लुकाउने, कर छल्नेलगायत कार्यहरू गरी ऐनको दफा ३ को उपदफा ३ बमोजिमको सम्पत्ति शुद्धीकरणको कसुर गरेको तथ्य स्थापित हुन आएकाले कारबाहीका लागि मुद्दा दर्ता गर्नुपरेको विभागले बताएको छ । रिटमा प्रतिवादी नरेशलाई ८ करोड ६२ लाख ८५ हजार रुपैयाँ, दिवसलाई ७ करोड १२ लाख २० हजार रुपैयाँ, दीपकलाई ८ करोड ८२ लाख ३९ हजार रुपैयाँ र मनमोहनलाई ३ करोड ७५ लाख २९ हजार रुपैयाँ बिगो विभागले कायम गरेको छ । सम्पत्ति शुद्धीकरण (मनी लाउन्डरिङ) निवारण ऐन, ०६४ को दफा ३० को उपदफा १ बमोजिम प्रतिवादीहरूलाई बिगोको दोब्बर जरिवाना, कसुरको गाम्भीर्यअनुसार कैद सजायको माग रिटमा गरिएको छ ।राजस्व अनुसन्धान विभागले हुन्डी र सुनको कारोबारको आरोपमा नरेश अग्रवाललाई २ करोड नगदसहित पक्राउ गरेको थियो । विभागले ०८० माघ ४ मा अग्रवालको क्षेत्रपाटीस्थित निवासमा छापा मारेर पक्राउ गरेको हो । अवैध धन्दामा लागेको आशंकामा लामो समयदेखि निगरानी रहेको अग्रवाललाई उजुरीका आधारमा सम्पत्ति शुद्धीकरणको कसुर गरेको हुन सक्ने भन्दै सम्पत्ति शुद्धीकरण अनुसन्धान विभागले पनि अनुसन्धान थालेको थियो । अनुसन्धानमा सम्पत्ति शुद्धीकरणसम्बन्धी कसुर गरेको भेटिएपछि मुद्दा दर्ता गरिएको विभागको भनाइ छ । राजस्व अनुसन्धान विभागले प्रतिवादी दीपक शाह ठकुरीबाट ३३ लाख ३१ हजार ५ सय २५, मनमोहन साहबाट ७५ लाख २ हजार, दिवस कार्कीबाट २१ लाख ६३ हजार २ सय ९० र नरेश अग्रवालबाट १ करोड ९९ हजार रुपैयाँ तथा १ हजार ९ सय ९४ अमेरिकी डलर बरामद गरेको पनि सम्पत्ति शुद्धीकरण अनुसन्धान विभागको विज्ञप्तिमा उल्लेख छ ।"
राजस्व छलीमा ७९ करोड असुल्ने मागसहित मुद्दा दर्ता,"काठमाडौं (कास) राजस्व अनुसन्धान विभागले भन्सार छलेर व्यापारिक वस्तु आयात गरेको अभियोगमा बिगो र जरिवानासहित ७९ करोड असुली र कैद सजाय मागदाबीसहित ८ व्यापारीविरुद्ध मुद्दा दायर गरेको छ । उनीहरूले विभिन्न समयमा भन्सारमा तिर्नुपर्ने महसुल, करलगायतका राजस्व रकम नतिरी चोरी पैठारी गरेको अभियोगमा व्यक्ति नै पिच्छे फरकफरक बिगो र जरिवाना रकम तथा जेल सजाय मागदाबी गर्दै सोमबार उच्च अदालत बुटवल र पाटनमा मुद्दा दायर गरिएको अनुसन्धान विभागका सूचना अधिकारी नवराज अधिकारीले जनाए । विभागले सन्दीप ट्रेडर्सका कारोबारी दयाशंकर चौधरी र प्रोपाइटर विमलादेवी चौधरी कुर्मीविरुद्ध उच्च अदालत बुटवलमा मुद्दा दर्ता गरिएको छ । उनीहरूबाट १२ करोड ८५ लाख बिगो तथा त्यति नै जरिवाना असुलउपर गरी जेल सजाय माग गरिएको छ । दयाशंकरले श्रीमती विमलादेवीका नाममा फर्म दर्ता गरेर खाद्यान्न आयात गरेर बिक्री गरेको बताइएको छ । भारतीय व्यापारी समेतको मिलेमतोमा ठूलो परिणाममा व्यापारिक वस्तु आयात गरेर कारोबार भने नदेखाएको भन्दै ६ जनाविरुद्ध पाटन उच्च अदालतमा मुद्दा दायर गरिएको छ । मुद्दा चलाइएकामध्ये सबैभन्दा धेरै रकम जया एन्ड जिया इम्पेक्सका प्रोप्राइटर राहुलकुमार सुवेदीबाट १७ करोड ३८ लाख ८० हजार असुल्नुपर्ने विभागका महानिर्देशक नवराज ढुंगानाले जनाए । भारतीय नागरिक बिलबलजीसँग मिलेमतो गरेर करोडौं राजस्व छली गरेर नेपाल भित्र्याएको देखिएको उनले बताए । श्रीगुरु इम्पेक्सका प्रोपाइटर सीताराम रौनियार, शिवश्री इन्टरप्राइजेजका प्रोपाइटर रिजवान अन्सारी, न्यु कञ्चन इन्टरप्राइजेजका प्रोपाइटर मीराकुमारी श्रीवास्तव, एसपी कन्सर्नका प्रोपाइटर प्रभुशंकर रौनियार र न्यु एसकुमार इन्टरप्राइजेजका रामछत्री सा कलावरविरुद्ध उच्च अदालत पाटनमा मुद्दा दायर गरिएको उनको भनाइ छ । सिताराबाट १ करोड ४२ लाख ९४ हजार, रिजवानबाट २ करोड ११ लाख १९ हजार, मीराकुमारीबाट २ करोड ११ लाख ८१ हजार, प्रभुशंकरबाट १ करोड ७८ लाख ४० हजार, रामछत्रीबाट १ करोड ७७ लाख २८ हजार असुल्नुपर्ने माग गरिएको विभागले सोमबार जारी गरेको विज्ञप्तिमा उल्लेख छ । अभियुक्तहरूलाई कायम गरेको बिगो र त्यति नै जरिवाना माग गरिएको छ ।"
सिन्धुका किसानलाई चैते धान रोप्न भ्याइनभ्याइ,"(सिन्धुपाल्चोक) भर्खर आलु भित्र्याएका इन्द्रवती करिडोर क्षेत्रका किसान चैते धान रोपाइँमा व्यस्त छन् । सिन्धुपाल्चोकको तराई भनेर चिनिने इन्द्रावती करिडोर क्षेत्रदेखि मेलम्ची, हेलम्बु, जुगल गाउँपालिकाका तल्लो भेगका प्रायः किसानलाई चैते धानको रोपाइँको हतारोले एकैछिन फुर्सद छैन । कञ्चन इन्द्रावती नदी रझ्याडीखोलाको बगरमा चिटिक्क खेतमा चैत धान लगाउने बिस्देउटारका माझी समुदाय चैते धान रोप्ने चटारोमा थिए । बुधबार लामो समयपछि बल्ल वर्षात् भएपछि शुभसंकेत भन्दै समुदायमा हर्षको सीमा रहेन । चैते धान रोप्नु र मैजारो गरेर देवतालाई चढाउनु हाम्रो समुदायमा परम्परासँग जोडिएको छ, चैतमा धान नरोप्नु राम्रो मानिँदैन । त्यसैले पनि सबै माझी परिवार एक भएर चैते रोपाइँमा होमिएका छन्, इन्द्रावती११ बिस्देउटारकी शान्ता माझीले भनिन् । माझी समुदायको एक मात्र आम्दानी कृषि र खेतीयोग्य जमिन पर्याप्त नहुँदा इन्द्रावतीको बगरमा खेती लगाउने गरेका छन् ।कृषि ज्ञान केन्द्र काभ्रेका अनुसार जिल्लामा धान बाली लगाइने फाँटमध्ये ३ हजार २ सय ५९ हेक्टरमा चैते धान लगाइने गरिएको छ । यो वर्ष फागुन, चैतमा खासै वर्षा नभए पनि अन्य स्रोतबाट रोपाइँ सहज र चाँडै भइरहेको स्थानीय तहका कृषि शाखाले जनाएका छन् । सबै छिमेकी जम्मा भएर आपसमा रोपाइँको मेलापातमा सघाइरहेका छौं । यो बेला हाम्रा लागि व्यस्त समय हो, चौतारा साँगाचोकगढी नगर झ्याडी टोलका भीम दनुवारले भने । यहाँ पानीको स्रोतको समस्या नभएकाले धमाधम रोपाइँ भइरहेको दनुवारको भनाइ छ । चौतारा साँगाचोकगढी नगरको तल्लो भूभाग झ्याडी टोल, माझी खेत, इन्द्रावती गाउँपालिका क्षेत्रका बिस्देउटार, भीमटार, हेलम्बु, मेलम्ची, जुगल गाउँपालिकाका केही भेगमा असार र चैतमा गरी धानको दुई बाली भित्र्याइने गरिएको छ । इन्द्रावती करिडोरबाहेक केही पहाडी भेग चैते धानका लागि उर्वर मानिन्छ । अघिल्लो वर्षको तुलनामा अहिले समयमै धान बाली लगाएकाले चैते धानको उत्पादन बढ्ने अनुमान गरिएको छ । बलेफी गाउँपालिकाको जलवीरे, जुगल गाउँपालिकाको बतासेदेखि मेलम्ची नगरपालिका र इन्द्रावती गाउँपालिकाको नदी करिडोरमा धान उत्पादन राम्रो हुने गरेको छ । यहाँ खुमलचार, मकवानपुरे १ देखि विभिन्न स्थानीय जातका धानका बीउ लगाउने गरिएको छ ।"
अर्थ संक्षेप,"नयाँ भेरियन्टमा रियलमी नार्जो एन ५३ काठमाडौं (कास) स्मार्टफोन रियलमीको ८१२८ जीबीको स्टोरेज भेरियन्टमा रियलमी नार्जो एन ५३ बजारमा आएको छ । यसको मूल्य १७ हजार ९ सय ९९ रहेको कम्पनीले जनाएको छ । ५० मेगापिक्सलको (एआई) पछाडिको मुख्य क्यामेरा रहेको नार्जो एन ५३ मा सेल्फीका लागि ८ मेगापिक्सलको एआई सेल्फी क्यामेरा छ । ५००० एमएएचको ब्याट्री रहेको यस र्स्माटफोनमा ३३ वाटको फास्ट चार्जिङ रहेकोले ३१ मिनेटमा ५० प्रतिशत चार्ज हुने कम्पनीको दाबी छ । ७४९ एमएम मोटाइ भएको नार्जो एन ५३ लाई कम्पनीले सबैभन्दा पातलो फोनमध्येको एक रहेको दाबी गरेको छ । फिंगर सेन्सर पावर बटनमा रहेको यस फोनमा ३५ एमएमको हेडफोन ज्याक, माइक्रोफोन र यूएसबी टाइप सी पोर्टसमेत छ । युनिसक टाइगर टी ६१२ चिपसेट रहेको यस नार्जो एन ५३ मा ९० हर्जको रिफ्रेस रेटसहित ६७४ इन्जको आईपीएस एलसीडी डिस्प्ले छ । चिपसेटमा १२ एनएमप्रोसेस नोड र १८ गिजाहर्ज पावरसहित ग्राफिक्सका लागि माली जी५७ जीपीयू रहेको कम्पनीले जनाएको छ ।प्रभु क्यापिटलको भिजिट मर्चेन्ट बैंक काठमाडौं (कास) विश्व वित्तीय सप्ताह २०२४ का अवसरमा प्रभु क्यापिटल लिमिटेडले भिजिट मर्चेन्ट बैंक कार्यक्रम गरेको छ । खासगरी किशोर तथा युवायुवतीहरूमा वित्तीय शिक्षाको महत्त्व जागरण गराउने उद्देश्यले ओईसीडीको संयोजनमा हरेक वर्ष मार्च २२ देखि २८ सम्म विश्व वित्तीय सप्ताह मनाउने गरिन्छ । ग्लोबल मनी विक २०२४ अन्तर्गत प्रभु क्यापिटलले ग्वार्कोस्थित काठमाडौं कलेज अफ म्यानेजमेन्टका स्नातक अध्ययनरत विद्यार्थीहरूलाई भिजिट मर्चेन्ट बैंक कार्यक्रम गरेको हो । कार्यक्रममा प्रशिक्षकका रूपमा प्रभु क्यापिटल लिमिटेडका प्रमुख लगानी अधिकृत दुर्गानन्द झा थिए । कार्यक्रममा विद्यार्थीहरूले मर्चेन्ट बैंकले गर्ने कार्य, कार्यशैली, पुँजीबजार, लगानी तथा जोखिमबारे ज्ञान हासिल गरेको बताइएको छ । महाजात्राको बुकिङ खुला काठमाडौं (कास) जात्रा र जात्रै जात्रा पछिषट्कोण आर्ट्सले निर्माण गरेको महाजात्रा को बुकिङ खुला भएको छ । मल्टिप्लेक्स चेन क्यूएफएक्सले देशभरका आफ्ना आउटलेटमा ६७ सो पाएको निर्माण कम्पनीले जारी गरेको विज्ञप्तिमा उल्लेख छ । देशभर प्राप्त सो आफूहरूमाथिको विश्वास रहेको निर्देशक तथा लेखक प्रदीप भट्टराईले बताए । अघिल्ला फिल्महरूलाई विश्वास गरेर हलसम्म आइपुग्ने दर्शकको समय र पैसा खेर नजाने उनको भनाइ छ । हामीलाई गर्ने विश्वासले दायित्वसमेत बढाएको छ । हामीले हाम्रो साख गिर्ने काम गरेका छैनौं । यस पटक हामीले मनोरन्जनसँगै दर्शकलाई नेसनल इस्युलाई पनि जोडेका छौं, निर्देशक भट्टराईले भने । प्रिमियरमार्फत प्राप्त प्रतिक्रियाले आफूहरूलाई उत्साहित बनाएको कलाकारसमेत रहेका कार्यकारी निर्माता रवीन्द्रसिंह बानियाँले बताए । मेटलाइफ नेपालको लिगेसी ट्रिज कार्यक्रमकाठमाडौं (कास) मेटलाइफ नेपालले लिगेसी ट्री कार्यक्रमको आधिकारिक सुरुवात घोषणा गरेको छ । यसमा कम्पनीले जीवन बिमा मृत्यु दाबी भुक्तानी गरेको प्रत्येक प्रियजनको सम्मानमा एउटा रूख रोपिदिने कम्पनीले जारी गरेको विज्ञप्तिमा उल्लेख छ । रूखले बिमितको स्मृतिलाई सम्मान गर्दछ, विज्ञप्तिमा भनिएको छ, वन विनाशको लडाइँ, सफा हावा र जनावरहरूका लागि बासस्थान र भूमि संरक्षण प्रदान गर्दछ । जीवन बिमा दाबी भुक्तानी गरेपछि कम्पनीले प्रत्येक लाभार्थीलाई उनीहरूको आफ्ना प्रियजनको सम्झनामा रूख रोपिएको सूचित गर्ने पत्र प्रदान गरिनेछ । आर्बर डे फाउन्डेसन र उनीहरूको कार्यान्वयन साझेदार इकोकल्चरले यस कार्यक्रम सञ्चालन गर्ने बताइएको छ । २०२३ को अन्त्यमा कार्यक्रम सुरु भएदेखि यस क्षेत्रको इकोसिस्टमलाई सहयोग गर्दै बारामा ७ हजार रूख रोपिएको पनि जनाइएको छ ।आरबी डायमन्ड ज्वेलर्सले नयाँ लोगो सार्वजनिक गर्नेकाठमाडौं (कास) आरबी डायमन्ड ज्वेलर्सले आफ्नो २७ औं वार्षिकोत्सवको अवसर पारेर १७ चैतमा नयाँ लोगो सार्वजनिक गर्ने भएको छ । सोही अवसरमा नयाँ ब्रान्ड एम्बेसडर पनि घोषणा गरिने आरबी डायमन्ड ज्वेलर्सले जारी गरेको विज्ञप्तिमा उल्लेख छ । आरबी डायमन्ड ज्वेलर्स हीरा र गहनाको क्षेत्रमा आफ्नो कलाकृति, उत्कृष्ट गुणस्तर र सम्पदाप्रेरित डिजाइनका लागि प्रख्यात छ । हीरामा गोलाकार आकारको जराजस्तै देखिने रेखाहरू आरबी डायमन्ड ज्वेलर्सका दिवंगत संस्थापक रमेश महर्जनको पृष्ठभूमिको एक प्रतीक हो । नयाँ लोगो सार्वजनिकका साथै सोही अवसरमा रेहान श्रेष्ठलाई नयाँ ब्रान्ड एम्बेसडरका रूपमा नियुक्त गर्ने आरबी डायमन्डले जनाएको छ । श्रेष्ठ चर्चित कन्टेन्ट क्रिएटर, डिजाइनर र नेपालको फेसन उद्योगका प्रमुख व्यक्ति हुन् । उनी एक रचनात्मक कन्टेन्ट क्रिएटर र डिजाइनर मात्र होइनन्, फेसन उद्योगमा एक ट्रेन्ड सेटर पनि हुन् । उनी फेसन उद्योगमा आफ्नो नवीन दृष्टिकोण र अद्वितीय शैलीका लागि परिचित मानिन्छन् ।"
सशस्त्र र कुरुवाको भरमा हिल्सा,"(सुर्खेत)चिनियाँ सीमास्थित हुम्लाको हिल्सामा अहिले झन्डै ३ फिट हिउँ छ । दुई दर्जन पर्यटकीयसहित झन्डै ३५ होटल छन् । ती होटलमा व्यवसायीले १० लाखदेखि २ करोडसम्म लगानी गरेका छन् । तर, कात्तिक दोस्रो साता हिमपात सुरु भएसँगै व्यवसायीहरू बेंसी झरे । जसका कारण हिल्सास्थित नाका ४ महिनाभन्दा लामो समयदेखि सशस्त्र प्रहरी र करिब १० जना कुरुवाको भरमा छ । कोभिड महामारीका कारण झन्डै ४ वर्ष बन्द भएको हिल्सा नाका गत वैशाखमा मात्र खुलेको थियो । तर नाका खुले पनि पर्यटकीय आवागमन नहुँदा हिल्साका होटल लामो समयदेखि सुनसान छन् । मानसरोवर कैलाश दर्शन गर्न जाने प्रमुख रुट यही हो । चीनले नाका खोले पनि भारतीय दर्शनार्थीका लागि मानसरोवर प्रवेशको अनुमति दिएको छैन, होटल व्यवसायी विजय लामाले भने, अन्य देशका पर्यटक पनि आएका छैनन्, हुम्लाका स्थानीय पनि चीनतिर जान नपाउँदा होटल चल्नै पाएका छैनन् । कोभिडअघि बर्सेनि झन्डै १५ हजार पर्यटक हिल्सा नाकाबाट मानसरोवर कैलाशको दर्शन गर्न जाने गरेका थिए । अर्का व्यवसायी कर्मा लामाका अनुसार महामारीअघि हिल्सा नाकामा पर्यटक र स्थानीयको निकै चहलपहल हुने गरेको थियो । त्यतिबेला बजारमा पर्यटक, भरिया र स्थानीयको बिहान सबेरैदेखि राति १० बजेसम्म चहलपहल हुन्थ्यो । कोभिडका कारण नाका बन्द हुँदा ठूलो नोक्सानी बेहोर्यौं, हिमपात हुनुअघि पनि नाका खुलेको महिनौं बिते पनि पर्यटकीय चहलपहल निकै न्यून थियो । उनका अनुसार चीनले मानसरोवरको प्रवेश नखोल्दासम्म हिल्सामा पर्यटकीय चहलपहल हुने सम्भावना छैन ।हिल्सामा मानसरोवर कैलाश दर्शनको समयमा १० वटा हेलिकोप्टरले झन्डै डेढ सय उडान भर्ने गरेका थिए । हिल्सामा स्थापना भएको मानसरोवर होटलका कुरुवा याक्योङ लामाले वैशाखसम्म हिल्सामा आफूहरू मात्र हुने बताए । अहिले त यहाँ बाक्लो हिउँ परेको छ, यो हिउँ नपग्लुन्जेल होटल साहुहरू कोही आउँदैनन्, उनले टेलिफोनमा भने, हामी पनि दिनभरि आगो तापेर घरभित्र बस्ने हो, कहिलेकाहीँ सशस्त्र प्रहरीले बजारमा गस्ती गर्छन् । कुनै व्यापार व्यवसाय नहुने र त्यसै बस्नुभन्दा आफूहरूको जिम्मा लगाएर होटल सञ्चालक सदरमुकाम सिमकोट, नेपालगन्ज, सुर्खेतलगायतका स्थानमा झरेका उनले बताए । हिल्सामा होटल र अन्य सर्वसाधारणसमेत गरी झन्डै एक सय घरधुरी बस्दै आएका थिए । हिल्सास्थित सीमा अध्यागमन, भन्सार, प्रहरी चौकीलगायत कार्यालय पनि सदरमुकाम सिमकोटमा विस्थापित भइसकेका छन् । हिल्सामा ३ वर्षअघि सशस्त्र प्रहरीको बोर्डर आउट पोस्ट (बीओपी) स्थापना भएको थियो । हिल्सा नजिकैका न्यालु र नारा लेकमा पनि झन्डै ३ फिटसम्म हिउँ परेको छ । जसका कारण नाम्खा गाउँपालिका६ स्थित लिमी भ्यालीको आवतजावत बन्द भएको वडाध्यक्ष पाल्जोर तामाङले बताए । तामाङका अनुसार लिमीस्थित हल्जी, जाङ र तिलगाउँका झन्डै १ सय ४७ घरधुरीका स्थानीय पनि बेसी झरिसकेका छन् । ३ वटै गाउँमा १०१२ जना कुरुवा मात्र छन्, आसपासका दुईवटै लेकमा बाक्लो हिउँ जमेका कारण सदरमुकामबाट त्यहाँ जाने बाटो बन्द भइसकेका छन्, उनले भने, अब गर्मी सुरु भएपछि वैशाखतिर मात्र स्थानीय गाउँ जानेछन् । उनका अनुसार लिमी जाने झण्डै ४ हजार ६ सय मिटर र ५ हजार मिटर अग्लो न्यालु लेकमा जमेको हिउँ गाउँपालिकाले बर्सेनि डोजर लगाएर हटाउने गरेको छ । लिमीमा गाउँ कुरेर बसेकासँग नियमित टेलिफोन सम्पर्क भइरहेको उनले जनाए ।"
कम अनुभवी टिमको बहराइनसँग परीक्षा,"नयाँ प्रशिक्षक, राम्रा प्रशिक्षकबहराइनले यसपल्ट नयाँ प्रशिक्षक ड्रागन तालाजिचको नेतृत्वमा खेल्दै छ । नेपालविरुद्धको खेलसँगै उनले बहराइनी प्रशिक्षकका रूपमा डेब्यू गर्नेछन् । मध्यपूर्वको फुटबलमा लामो समय बिताइसकेका यी क्रोएसियाली प्रशिक्षकलाई त्यस क्षेत्रकै अहिलेसम्मको सर्वाधिक सफल प्रशिक्षक मानिन्छ । उनले चीन र थाइल्यान्डमा पनि राम्रै अनुभव बटुलिसकेका छन् । एसियन कपको समाप्तिसँग बहराइनले ५८ वर्षीय पूर्वगोलरक्षक ड्रागनलाई टिमको जिम्मेवारी सुम्पेको हो । उनी यसअघि बहराइनी फुटबलकै प्राविधिक निर्देशक थिए । अहिलेको छनोटमा राम्रो नतिजाको अपेक्षासँगै उनलाई प्रशिक्षणको जिम्मेवारी दिइएको हो । यसअघि बहराइनका प्रशिक्षक थिए, अर्जेन्टिनी हुँवा एन्टोनियो पिजी । एसियन कप सकेलगत्तै बहराइनी फुटबल संघ र उनीबीच अनुबन्ध टुंग्याउने आपसी सहमति भएको थियो । एसियन कपमा बहराइनको प्रदर्शन भने उच्च रह्यो । यद्यपि यो लामो समयसम्म चल्न सकेन र अन्तिम १६ मै रोकिएको थियो । त्यस चरणमा बहराइन जापानको हातबाट पराजित भएको थियो । तर समूह चरणमा उनले त्यो समूह जितेको थियो, जसमा दक्षिण कोरिया सामेल थियो । समूह ई मा बहराइनले ३ खेलबाट ६ अंक कमाएको थियो र समूहको शीर्षमा रह्यो । दक्षिण कोरिया भने ५ अंकमा सीमित रहेको थियो । बहराइन दक्षिण कोरियाविरुद्धको खेलमा पराजित रहे पनि टोलीले मलेसिया र जोर्डनविरुद्ध सम्झनलायक जित निकालेको थियो ।"
भरतपुरमा इन्डोनेपाल क्रिकेट,"चितवन (कास) नेपालका चार र भारतका दुई टोलीसम्मिलित इन्डोनेपाल टी२० क्रिकेट प्रतियोगिता बिहीबारदेखि रामपुरको निर्माणाधीन गौतम बुद्ध क्रिकेट रंगशालाको नमुना मैदानमा हुँदै छ । चितवन जिल्ला क्रिकेट संघले आयोजना गर्ने प्रतियोगिताको ट्रफी बुधबार पटिहानीमा सार्वजनिक गरिएको थियो । प्रतियोगिताको मुख्य प्रायोजक माउन्टेन ड्युउ रहेको छ ।प्रतियोगिातमा नेपालको मधेश प्रदेश, वाग्मती प्रदेश, सुदूरपश्चिम प्रदेश र भरतपुर मेयर्स ११ तथा भारत कोलकाताको तलतला इन्स्टिच्युट र पीएसआर ग्र्रुप लखनउको टिमले प्रतिस्पर्धा गर्ने आयोजक संघका सचिव सुरज ज्ञवालीले बताए । उद्घाटन खेलमा वाग्मती प्रदेश र भरतपुर मेयर्सले प्रतिस्पर्धा गर्नेछ ।सिंगल राउन्ड रोबिनका आधारमा हुने खेलको फाइनल चैत १७ मा हुने छ । भरतपुरमा तिहारयता लगातार क्रिकेट प्रतियोगिता भइरहेको र इन्डोनेपाल टी२० क्रिकेट प्रतियोगिताले यहाँको क्रिकेट माहोललाई थप बलियो बनाउने चितवन जिल्ला क्रिकेट संघका अध्यक्ष सुदीप पियाले बताए । प्रतियोगिताको कान्तिपुर टीभी म्याक्सबाट प्रत्यक्ष प्रसारण हुनेछ ।"
खर्च घटाएर विराट गोल्डकप हुँदै,"(विराटनगर)२०१८ सालदेखि विराटनगरस्थित सहिद मैदानमा हुँदै आएको महेन्द्र गोल्डकप फुटबल प्रतियोगितालाई गणतन्त्र स्थापना भएपछि विराट गोल्डकप ट्रस्टका नाममा रूपान्तरण गरियो । स्थापना भएसँगै ट्रस्टले यहाँका उद्योगी व्यवसायीलाई गोल्डकप आयोजना गर्न भाडामा लगाउँदै आएको थियो । आयोजकले खर्च कटाएर जोगिएको रकम ट्रस्टलाई दिइन्थ्यो । यहाँका फुटबल पण्डितहरूले २०६७ सालमा विधान संशोधन गरेर ट्रस्ट गठन गरेर उद्योगी व्यवसायीलाई प्रतियोगिता आयोजना गर्न भाडामा लगाउँदै आएका थिए । उद्योगी व्यवसायीले आयोजना नगर्दा २०७२२०७३ मा प्रतियोगिता नै हुन सकेन ।गत वर्ष सातौं संस्करणको आयोजक समिति संयोजक विराटनगर महानगरका मेयर नागेश कोइराला थिए । आयोजना गर्दा आयोजक नै ८० लाख घाटामा परेको भन्दै ट्रस्टलाई सुको पैसा दिएइन । त्यसअघि उद्योगी व्यवसायी राजेन्द्र राउत, नवीन रिजाल र मनोज विक्रम राणाले प्रतियोगिता आयोजना गर्दा नाफाको रकम ट्रस्टलाई दिएका थिए । उनीहरूले बुझाएको रकममध्ये ट्रस्टको खातामा अझै १३ लाख ५ हजार मौज्दात छ । यस वर्ष उद्योगी, व्यवसायी र महानगर प्रतियोगिता आयोजक संयोजक बन्न नमानेपछि ट्रस्ट आफैंले चैत १५ देखि आठौं संस्करणको रात्रिकालीन प्रतियोगिता गर्दै छ । त्यसमा गत वर्षको विजेता, उपविजेता सहभागिता रहने छैन भने पुरस्कार राशि पनि आधा घटाइएको छ । गत वर्ष विराटनगर सिटी फुटबल क्लब विजेता र भारतको लुका सकर उपविजेता थियो । यी दुई टिमले क्रमशः २० लाख र १० लाख पुरस्कार थापेका थिए । यसपालि विजेताले ११ लाख र उपविजेताले ५ लाख ५० हजार पाउनेछन् ।ट्रस्ट स्रोतका अनुसार फुटबलसँग चासो राख्ने यहाँका हरेक उद्योगी, व्यवसायीसमक्ष प्रतियोगिता आयोजकको संयोजक बन्न ट्रस्टका पदाधिकारीले हारगुहार गरे । कोही पनि संयोजक बन्न तयार नभएपछि ट्रस्ट पुरस्कार राशि घटाएर भए पनि प्रतियोगिताको आयोजना गर्न बाध्य भएको हो ।ट्रस्टका अध्यक्ष किशोरबहादुर शाहीले प्रतियोगिताको आठौं सस्करण चैत १५ देखि हुने र यसपालि साबिक विजेता र उपविजेता दुवै टिमलाई सहभागी नहुने जानकारी गराए । उनले आर्थिक स्थिति कमजोर भएका कारण यसपालि पुरस्कार राशि पनि घटाइएको बताए । उनका अनुसार पुरस्कार राशि घटाइए पनि खेलाडीलाई दिइने सेवासुविधामा कटौती गरिएको छैन ।ट्रस्टको विधानमा गत वर्षको विजेता र उपविजेतालाई सहभागी गराउनुपर्ने बाध्यकारी प्रावधान छैन, शाहीले भने, गत वर्षको विजेतावाट ट्रफी फिर्ता ल्याएर उनीहरूको सहभागिता विना नै आठौं सस्करणको आयोजना हुँदै छ ।प्रतियोगितामा भारतको दुई, भुटानको एक र देशका सात गरी १० क्लबको सहभागिता रहने छ ।"
नेपाली क्रिकेट नजिकबाट बुझ्ने मौका पाएँ,"काठमाडौं (कास) नेपाल भ्रमणमा रहेका अन्तर्राष्ट्रिय क्रिकेट काउन्सिल (आईसीसी) का अध्यक्ष ग्रेग बार्कलेले बुधबार नेपाली क्रिकेटलाई नजिकबाट बुझ्ने अवसर पाएको बताएका छन् । उनले नेपालको तीन दिने भ्रमण सकारात्मक रहेको बताए । उनले भ्रमणका क्रममा प्रधानमन्त्री पुष्पकमल दाहाल, युवा तथा खेलकुद मन्त्री विराजभक्त श्रेष्ठ, राष्ट्रिय खेलकुद परिषदका सदस्यसचिव टंकलाल घिसिङलगायतलाई भेटेका थिए ।नेपाली मिडियासँग कुराकानी गर्दै अध्यक्ष बार्कलेले भने, प्रधानमन्त्री दाहाल नेपाली क्रिकेटप्रति सकारात्मक रहनुभएको छ । उहाँसँगको भेटमा नेपालको क्रिकेट विकासका लागि राष्ट्रिय टिमको मात्र नभएर सबै क्षेत्रको उत्तिकै उन्नति हुनुपर्ने बताउनुभयो । उनले कीर्तिपुरस्थिति त्रिवि मैदान र मूलपानीको क्रिकेट मैदान पनि अवलोकन गरेका थिए । त्यसबारे उनले भने, नेपालले क्रिकेट भौतिक पूर्वाधारको विकासमा अझ सुधार गर्नुपर्नेछ । नेपाल थुप्रै अन्तर्राष्ट्रिय क्रिकेट प्रतियोगिता आयोजना गर्न सक्षम छ । अहिले पनि आईसीसीको औपचारिक प्रतियोगितासँग दुईपक्षीय सिरिज भइरहेका छन् । यसमा अझै सुधारको आवश्यकता देख्छु ।बार्कलेसँगको भेटवार्तामा प्रधानमन्त्री दाहालले भने, नेपाल सरकारले क्रिकेट रंगशालाको निर्माणलाई राष्ट्रिय गौरवको योजनाका रूपमा अगाडि बढाउने निर्णय गरेको छ । यसलाई निकै प्राथमिकता पनि दिएका छौं । उनले सन् २०२७ मा नेपालमा हुने आईसीसी यू१९ वुमन्स विश्वकप क्रिकेटलाई ठूलो महत्त्व दिएको पनि बताएका थिए ।"

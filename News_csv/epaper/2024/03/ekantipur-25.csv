शीर्षक,विवरण
बीआरआई आयोजना फेरि पनि छलफलमै सीमित हुँदै,"निर्माणलाई गति दिने चिनियाँ आश्वासनचिनियाँ कम्पनीले ठेक्का लिएका पूर्वाधारमा भइरहेको ढिलाइलाई लिएर नेपालमा टीकाटिप्पणी र आलोचना हुन थालेपछि बेइजिङले पनि यसबारेमा चासो दिन थालेको छ । नेपालका लागि चिनियाँ राजदूत छन सोङले मन्त्रीहरूलाई भेटेर आफ्नो मुलुकका ठेकेदारले निर्माण गरेका पूर्वाधारलाई गति दिन आफूहरूले पहल गर्ने वचन दिएका छन् ।नेपालका लागि चिनियाँ राजदूत छन सोङले चैत ५ मा उपप्रधानसहित भौतिक पूर्वाधार तथा यातायातमन्त्री रघुवीर महासेठ र चैत ६ मा अर्थमन्त्री वर्षमान पुनलाई भेटेका थिए । भेटवार्तामा नेपाली पक्षले चिनियाँ पक्षबाट निर्माण भइरहेका परियोजनाहरूको अवस्थाबारे जानकारी दिँदै चिनियाँ पहलकदमीका लागि आग्रह गरेको थियो । जसमा चिनियाँ पक्ष सकारात्मक देखिएको सरकारी अधिकारीहरूले बताएका छन् ।ढिला भएका आयोजनाहरू छिटो गराउन चीन सकारात्मक रहेको भौतिक पूर्वाधार तथा यातायात मन्त्रालयका सचिव केशवकुमार शर्माले बताए । केही समयअघि भौतिक मन्त्रीज्यूसँग चिनियाँ राजदूत छन सोङको भेट भएको थियो, ढिला भएका आयोजनाबारे छलफल भयो, उनले भने, चक्रपथ दोस्रो खण्डको डिजाइन फाइनल हुने चरणमा रहेको भन्दै दुई महिनाभित्र खबर गर्ने कुरा चिनियाँ पक्षबाट आएको छ । डिजाइन आएपछि सिधै निर्माणमा जान सकिने उनको भनाइ छ । नेपालमा चिनियाँ कम्पनीले ठेक्का लिएका आयोजनाहरूको गति सुस्त छ । उदाहरण हो, नारायणगढबुटवल सडक । उक्त सडक विस्तारको शिलान्यास तत्कालीन प्रधानमन्त्री केपी शर्मा ओली र तत्कालीन भौतिक पूर्वाधार तथा यातायातमन्त्री रघुवीर महासेठ (हालका मन्त्री पनि उनै) ले ०७५ चैत ८ मा संयुक्त रूपमा गरेका थिए । निर्माण सुरु भएको पाँच वर्ष बित्न लाग्दा आधा काम सकिएको छैन । सुरु ठेक्काअनुसार ०७९ साउन २२ भित्र काम सकिसक्नुपर्ने हो तर सम्झौता सकिएको डेढ वर्ष बित्दा भौतिक प्रगति ४६५ प्रतिशत मात्र छ । ११३ किलोमिटर सडक विस्तारको ठेक्का चाइना स्टेट कन्स्ट्रक्सन इन्जिनियरिङ कर्पोरेसनले लिएको हो । आयोजनाले सूचना निकालेर ठेक्का तोड्ने चेतावनी दिए पनि अन्ततः दोस्रो पटक ०८१ असारसम्मका लागि म्याद थपिएको छ । यो म्यादअनुसार काम भए अबको चार महिनाभित्र ५३५ प्रतिशत काम सक्नुपर्नेछ । एसियाली विकास बैंक (एडीबी) को ऋण सहयोगमा सडकको स्तरोन्नति थालिएको हो । यसको दुई खण्ड गरेर ठेक्का रकम १६ अर्ब ९९ करोड ५२ लाख ९६ हजार रुपैयाँ छ । यात्रुले कष्ट झेल्नुपरेको अर्को सडक हो, मुग्लिङपोखरा । यो सडकको पनि हालत उस्तै छ । पृथ्वी राजमार्गमा पर्ने उक्त सडक खण्ड स्तरोन्नतिको काम थालेको तीन वर्ष भयो । आँबुखैरेनीजामुने पहिलो (पूर्वी) र जामुनेपोखरा दोस्रो (पश्चिम) गरी दुई खण्डमा विभाजन गरेर ठेक्का गरिएको छ । जसको ठेक्का ०७७७८ मा भएको हो । आँबुखैरेनीदेखि पोखरासम्मको कुल दूरी ८०३३ किमि सडक विस्तार ०८१८२ भित्र सकिसक्नुपर्ने गरी १३ अर्ब ६ करोड रुपैयाँमा ठेक्का भएको हो । एडीबीको ऋण सहयोगमा सडकलाई ४ देखि ६ लेनमा स्तरोन्नति गर्न र ७ ठूला तथा २२ साना पक्की पुल निर्माण हुँदै छन् । पहिलो खण्डको ठेक्का चाइना कन्स्ट्रक्सन कम्पनी कर्पोरेसन र दोस्रो (पश्चिम) खण्डको ठेक्का यान हुई कन्स्ट्रक्सनले लिएको हो । चिनियाँ कम्पनीले नै ठेक्का लिएको कमलाकञ्चनपुर सडक खण्डमा प्रगति न्यून छ । ०७७ कात्तिक १३ मा भएको सम्झौताअनुसार निर्माण कार्य ०८० कात्तिक ११ भित्र सक्नुपर्ने भए पनि उक्त समयमा नसकिएपछि ०८१ माघसम्मका लागि म्याद थपिएको छ । यसको दुई खण्डमा विभाजन गरेर निर्माणको जिम्मा लगाइएको छ, जसको दूरी ८६८२ किमि छ । दुवै खण्डको ठेक्का रकम १५ अर्ब ६६ करोड रुपैयाँ हो । एडीबीको ऋण सहयोगमा निर्माण थालिएको यो सडक निर्माणको जिम्मा चाइना रेलवे नम्बर २ इन्जिनियरिङ कम्पनीले लिएको हो । कञ्चनपुरकमला सडकको पूर्वी खण्ड ३९४२ किमिमध्ये अहिलेसम्म १२ र पश्चिम खण्डको ३६९९ किमिमध्ये २१ किमि मात्र कालोपत्र गरिएको छ । गल्छीत्रिशूलीमैलुङ स्याफ्रुबेसीरसुवागढी सडकको दूरी ८२ किमि छ । यसअन्तर्गत स्याफ्रुबेंसीरसुवागढी खण्डको दूरी मात्र १७ किमि छ । जुन खण्ड चीन सरकारले अनुदानमा निर्माण गर्ने भनिए पनि कोभिड अघिदेखि रोकिएको काम अझै सुरु हुन सकेको छैन । सिद्धबाबा सुरुङ निर्माणले पनि गति लिन सकेको छैन । यो सुरुङको ठेक्का चाइना स्टेट कन्स्ट्रक्सन इन्जिनियरिङ कम्पनीले लिएको हो । चक्रपथ दोस्रो खण्ड विस्तारको डीपीआर तयारी पार्ने भनेको एक वर्ष बित्दा पनि अझै चिनियाँ कम्पनीले पूरा गर्न सकेका छैनन् । चीन सरकारको अनुदानमा चक्रपथ दोस्रो खण्ड (कलंकीबसुन्धरा) को विस्तार गर्न लागिए पनि समयमै डीपीआर नबन्दा कामले गति लिन सकेको छैन ।"
भूकम्पपीडितले ४ महिनादेखि पाएनन् आवासको रकम,"विवरण राख्ने पोर्टलमा बेलाबेलामा प्राविधिक समस्या, इन्टरनेट अवरुद्ध भइरहने र तालिम प्राप्त कर्मचारी नहुँदा विवरण समावेशमा असहज भइरहेको उनले बताए । स्थानीय तहको ढिलासुस्तीका कारण सरकारले अस्थायी आवास निर्माणका लागि पठाएको दोस्रो किस्ताको रकम जिल्ला प्रशासन कार्यालयमा नै थन्किएको छ । पुनर्निर्माणको काम सुरु हुने बेलासम्म पनि भूकम्पपीडितको बिजोग ज्युँकात्युँ छ, स्थानीय वासुदेव शर्माले भने, यस्तै अवस्था रहे अबको ६ महिनामा पनि पुनर्निर्माणको काम सुरु हुन्न होला । गत कात्तिक १७ मा जाजरकोटको रामीडाँडा केन्द्रबिन्दु बनाएर गएको भूकम्पमा परी रुकुम पश्चिमका ३१ हजार ३ सय लाभग्राहीले घरबास गुमाएको जिल्ला प्रशासन कार्यालयको तथ्यांकमा छ । जसमा २९ हजार ७ सय ६४ वटा अस्थायी आवास निर्माण भएको सहायक प्रमुख जिल्ला अधिकारी प्रवेश बडुवालले बताए । उनले बाँकी अस्थायी आवास निर्माणको काम पनि अन्तिम चरणमा पुगेको जनाए । बडुवालले विपद् पोर्टलमा नाम इन्ट्री हुन ढिलाइ हुँदा दोस्रो किस्ताको रकम पाउनबाट भूकम्पपीडितहरू वञ्चित रहेको उल्लेख गरे । सरकारले झन्डै २ महिनाअघि गठन गरेको भूकम्पबाट क्षतिपछिको आवश्यकता आकलन कार्यदलले जाजरकोट र रुकुम पश्चिमसहितका जिल्लाहरूमा स्थायी संरचना निर्माणमा ७३ अर्ब ७९ लाख र पुनर्निर्माणका लागि ४८ अर्ब २९ करोड ४९ लाख रुपैयाँ लाग्ने निष्कर्षसहितको प्रतिवेदन बुझाएको छ । राष्ट्रिय विपद् जोखिम न्यूनीकरण तथा व्यवस्थापन प्राधिकरणका कार्यकारी प्रमुख अनिल पोखरेलका अनुसार कर्णालीमा अधिकांश घर ढुंगा र माटोले बनेकाले धेरै क्षति भएकाले पुनर्निर्माणको काम सकिन अझै केही महिना लाग्ने बताए । हामीले त्यसबारे कार्ययोजना बनाइरहेका छौं, ठ्याक्कै यति समय लाग्छ भनेर अहिल्यै भन्न सकिन्न, उनले भने, दुईवटै जिल्लामा अस्थायी आवासकै दोस्रो किस्ताको रकम निकासा सुरु भएको छैन, त्यसैले पनि पुनर्निर्माणको काम लम्बिने देखिएको छ ।पुनर्निर्माणको कामले गति लिन नसक्दा जाजरकोटको नलगाड नगरपालिका४ का पदमबहादुर विकको ७ जनाको परिवार झन्डै साढे ३ महिनादेखि त्रिपालमा बस्यो । अत्यधिक चिसोका कारण त्रिपालको बास कष्टकर भए पनि परिवारका सबै बिरामी परे । ६६ वर्षीय बाबु र ६३ वर्षीया आमा खगीसरा दमका रोगी भएकाले बिरामी भएकाले पनि पदमलाई गतिलो आवास नहुँदा समस्या परिरहेको छ । धन्न चिसोले कसैको अकालमा ज्यान गएन, त्रिपालमा बस्दा बाआमा र केटाकेटीलाई स्याहार्नै धौधौ पर्यो, उनले भने, अस्थायी टहरोमा बसेको पनि एक महिनाजति हुन लाग्यो, तर यहाँ पनि अवस्था सहज छैन । उनले सरकारले अस्थायी आवास बनाउन पहिलो किस्ताबापत दिएको २५ हजार रकमले टहरो बनाउन नपुगेपछि आफन्तसँग १० हजार रुपैयाँ ऋण लिएर अस्थायी टहरो बनाएको बताए । तर दोस्रो किस्ताको रकम भने अझसम्म नआउँदा आर्थिक बोझ पनि थपिएको उनको गुनासो छ ।भेरी नगरपालिका१ रावतगाउँका नरबहादुर महरको ९ जनाको परिवार पनि अस्थायी टहरो बनाएर त्रिपालबाट सरेको २ महिना भयो । उनले पनि १५ हजार रुपैयाँ ऋणधन गरेरै टहरो बनाएका हुन् । भूकम्पले घरबारविहीन बनाएपछि रोजगारी पनि गुमाएका छौं, त्यसैमा कर्जा गरेर जसोतसो टहरो बनायौं, नरबहादुरले भने, पहिलो किस्ता पनि डेढ महिना कुरेर पायौं, अब दोस्रो किस्ता कहिले आउने हो टुंगो छैन, पैसा आए कर्जा तिर्न त हुन्थ्यो । भूकम्पअघि रिम्ना, खलंगा, कुदुलगायत बजारमा ट्रक र ट्र्याक्टरमा आएका सामान लोडअनलोड गर्ने उनी अहिले काममा जान सकेका छैनन् । टहरोमा ९ जनाको परिवार अटेसमटेस गरेर बस्न बाध्य छन् भने सुत्न अप्ठ्यारो छ । दाता र पालिकाले दिएको अन्नले अहिलेसम्म खान भरथेग भइरहेको उनले बताए ।"
चरा सक्रिय हुँदा पोखरा विमानस्थल साढे ३ घण्टा बन्द,"विमानस्थलले किराफट्याङ्ग्रा धपाउन दमकलमार्फत टेन्डर फम (रसायन) प्रयोग गरेर धावनमार्ग सफाइ गरेको थियो । चरा, किरा धपाउन साइरन, सिकारी, गाडी, दमकल सबै प्रयोगमा ल्याएर झन्डै साढे तीन घण्टापछि विमानस्थल पुनः सञ्चालन भयो, प्रवक्ता सुवेदीले भनिन् ।पोखरामा पानी परेपछि विमानस्थल छेउछाउ गड्यौला, किरा निस्किन्छन् । यो समस्या पुरानो विमानस्थलमा पनि छ । हाल पुरानो विमानस्थलबाट जोमसोमका लागि नियमित उडान भइरहेका छन् । त्यस्तै हेलिकोप्टर र अल्ट्रालाइटको उडान पनि त्यहीबाट भइरहेको छ । गत वर्षदेखि नयाँ विमानस्थलबाट काठमाडौं, भरतपुर, भैरहवा, नेपालगन्ज, विराटनगरका लागि उडान हुने गरेका छन् । पोखरा विमानस्थलबाट दैनिक ४ हजारसम्म यात्रु ओहोरदोहोर गर्छन् । बिहान ६ बजेदेखि राति १० बजेसम्म सञ्चालन हुने नयाँ विमानस्थलबाट दैनिक १ सय २५ वटासम्म उडान भइरहेका छन् ।"
घाँसदाउरादेखि प्रमुख सचिवसम्म,"(काठमाडौं)नारीवादी विधिशास्त्रले कामकाजी महिलाको दुःखलाई बुझाउन प्रयोग गर्ने एउटा पदावली छ सेकेन्ड सिफ्ट । गृहिणी शब्दले घरव्यवहार सम्हाल्ने कुनै स्त्रीलाई संकेत गर्छ । काम जति पनि हुने तर अर्थोपार्जनका मामिलामा त्यसको गणनाचाहिँ नहुने हुनाले रोजगारबेरोजगारको लैंगिक तथ्यांकमा महिलाहरूको स्थान सधैं बेरोजगारको ठाउँमा आउँछ । किनभने, गृहस्थीको सबै काम अक्सर महिलाकै जिम्मेवारीमा चलिरहेको छ । गृहिणीको भूमिकालाई सिंगापुरले जस्तो रोजगारयुक्त श्रमकै रूपमा हेर्यो भनेचाहिँ दायाँको तथ्यांक बायाँतिर र बायाँको तथ्यांक दायाँतिर सर्ने निश्चित छ ।यो त भयो रोजगारयुक्त श्रममा दर्ता हुन नसकेको गोरखधन्दा को प्रसंग । जसले अक्सर कामकाजी महिलालाई छुँदैन भन्ने सहज तर्क वा अनुमान गर्ने ठाउँ दिन्छ । तर, व्यावसायिक जीवनमा गएका वा रोजगारयुक्त श्रममा पुरुषजत्तिकै स्पर्धाका साथ अघि बढेका महिलालाई कार्यालय समयअघि र पछि सधैं घरकै कामले कुरिरहेको हुन्छ । जबकि, कमाउने पुरुषहरू श्रमबाट अक्सर मुक्त छन् । यसरी घरमा पनि र बाहिर पनि काम गर्नुपर्ने आम अवस्थालाई जनाउन पश्चिमा नारीवादी आन्दोलनका अगुवाले प्रयोग गर्न थालेको शब्द हो, सेकेन्ड सिफ्ट ।लैंगिक समानता कायम गर्न दिइने बराबरी अवसरलाई सधैं यही सेकेन्ड सिफ्ट ले मलिनो पार्छ र दौडमा पुरुषहरू नै अघि निक्लन्छन् । तर, यसका बाबजुद पनि आफूलाई दौडमा अब्बल सावित गर्ने महिला निकै कम छन् । लुम्बिनी प्रदेशकी प्रमुख सचिव राधिका अर्याल यही कोटीमा पर्छिन्, जसको नेतृत्वमा हाल ११ मन्त्रालय, दुई सयभन्दा बढी प्रदेश कार्यालय र चार हजार कर्मचारी संलग्न प्रशासनतन्त्र चलिरहेको छ । जीवनको लामो समय संघीय मन्त्रालयमा बिताएकी अर्यालले गत भदौदेखि सम्हालिरहेको प्रदेशको कर्मचारी प्रशासनको खास विशेषता के भने उनी यस प्रदेशकी पहिलो महिला प्रमुख सचिव र प्रशासन समूहमा हालसम्मकी कान्छी सचिव हुन् । गण्डकीमा लक्ष्मीकुमारी बस्नेत केहीअघि प्रमुख सचिव नभएको भए प्रदेशमा प्रमुख सचिव हुने पहिलो महिला पनि उनी नै हुने थिइन् । यसरी पहिलो महिला प्रमुख सचिव हुनुका अतिरिक्त प्रदेश र संघको कर्मचारी प्रशासनको प्रकृतिमा कुनै भिन्नता होला कि दुवैतिर उस्तै हो ? हालै छोटो समयका लागि काठमाडौं आएकी राधिकासँगको कुराकानीका बेला सोधिएको पहिलो प्रश्न थियो यो । प्रदेशमा काम गर्ने प्रक्रिया तथा पद्धति संघीय सरकारको जस्तै हो, जवाफमा उनले कुनै अलमल गरिनन्, प्रदेशअन्तर्गत बनेका नियम, कानुन र मापदण्डबमोजिम नै काम गर्ने हो । स्थापना र कार्यअनुभवका दृष्टिले चाहिँ संघ र स्थानीय सरकारको तुलनामा प्रदेश नयाँ छ । त्यसैले उनी प्रदेश संरचनालाई तल र माथिका दुई सरकारको उमेरको तुलनामा बच्चा भन्न मन पराउँछिन् । भदौमा निमित्त प्रमुख सचिव र कात्तिकमा त्यसका लागि कन्फर्म गरिएकी राधिकाले यस अवधिमा यो बच्चा सरकार को समस्या र चुनौतीहरू के रहेछन् भन्ने मज्जैले बुझिसकेकी छन् ।नयाँ संरचना भएकाले प्रदेशमा पर्याप्त कर्मचारी छैनन्, भएका कर्मचारीमा पनि विशेषज्ञता र दक्षताको कमी छ, भन्छिन्, प्रदेशको आफ्नो संयन्त्रबाट समयमा नै पदपूर्तिको काम सुरु हुन सकेको पनि छैन, त्यसमाथि संविधानबमोजिमका अधिकार प्रयोगमा पनि स्पष्टता नहुनु र वित्तीय रूपमा प्रदेशहरू आत्मनिर्भर हुन नसक्नु अहिले प्रदेशमा प्रमुख समस्याका रूपमा देखिएको छ । हाल सरकारी सचिवका क्लस्टर छन्, कानुन, परराष्ट्र, प्रशासन, वन तथा कृषि र इन्जिनियरिङ । यी समूहमा सात सचिव छन् । त्यसमध्ये निजामती प्रशासनको चाहिँ कान्छी सचिव हुन् राधिका । सचिव भएपछि पहिलो दरबन्दी प्रदेशमा प्रमुख सचिव भएर काम गर्नुपर्ने सरकारको निर्णयका कारण लुम्बिनी प्रशासनको सर्वोच्च कमान्ड सम्हाल्न पुगेकी हुन् उनी । अन्ठाउन्न वर्षे उमेरहद वा सचिव भएको पाँच वर्ष पदावधिमध्ये जुन छिटो आउँछ त्यसका आधारमा अवकाश पाउँछन् विशिष्ट श्रेणीका कर्मचारीले । त्यस हिसाबले केही समय लुम्बिनीमै बिताएपछि उनको सचिवको करिब आधा कार्यकाल संघीय सरकारको कुनै मन्त्रालयको प्रशासन हाँक्नमा बित्नेछ । बयालीस वर्षअघि २०३८ फागुन १७ गते पहिलो महिला कामु सचिव भएकी चन्द्रकला किरणले अवकाश पाएयता हालसम्म २० महिला सचिव भएका छन् । त्यसमध्ये १२ ले अवकाश पाए, न्याय सेवाकी सचिव निर्मला पौडेल उच्च अदालतको न्यायाधीश नियुक्त भइन् । बाँकी सात भने कार्यरत छन् । तीमध्ये राधिका एक हुन् । सेकेन्ड सिफ्ट भ्याएर र घरपरिवार सम्हालेर पनि करिअरमा सधैं अघि रहेकी राधिकाले आफ्नो पृष्ठभूमि, परिवेश र समयका सबै अवरोधलाई पन्छाउँदै यहाँसम्म आइपुग्दा छिचोलेको कोसेढुंगोमा उनका समवयी साथीहरू कोही छैनन् । काठमाडौंको तत्कालीन गोलढुंगा ग्राम पञ्चायत उनी जन्मेको समय २०३३ ताका एक अनकन्टार गाउँ थियो । त्यहाँ अहिलेजस्तो सुविधाजनक बाटो तीनताक थिएन । निम्न मध्यम आय भएको किसान परिवारमा दाजुभाउजू र तिनका ४ छोराछोरी, ५ दिदीबहिनी, बाआमा र हजुरबाहजुरआमासहितको ठूलो जहानको एक सदस्य राधिकाको स्कुले जीवनमा घाँसपात र लेखपढ समानान्तर रूपले चल्यो ।काठमाडौं जिल्ला भए पनि काँठको ठाउँ हुनाले बाटोघाटो, शिक्षा र सचेतना आदिमा अति नै पिछडिएको दुर्गम गाउँ थियो त्यो, सम्झनाको पीँधमा बसेको बाल्यकालीन स्मृतिलाई चिहाउँदै राधिका भन्छिन्, छोरीलाई पढाएर आत्मनिर्भर बनाउनुपर्छ भन्ने सोच नै नभएको समय र समाज थियो त्यो जस्तो लाग्छ अहिले हेर्दा त । त्यस्तो किन पनि भने छोराहरूलाई पढाउने तर अधिकांश छोरीलाई नपढाउने र विद्यालय पठाएका छोरीहरू पनि राम्रोसँग पढ्न नसक्ने अवस्था उनी आफैंले भोगेकी थिइन् । पढ्नै पठाए पनि छोरीहरूलाई घरको सबै काममा लगाउने र सानै उमेरमा विवाह गरेर पठाउने चलन थियो त्यतिबेला । त्यही चलनका कारण राधिकाका पाँच दिदीबहिनीमध्ये उनी र कान्छी बहिनीले मात्र पढ्न पाए ।तीन दिदीहरूले पढ्ने अवसर नै पाउनुभएन, राधिका भन्छिन्, सानै उमेरमा नै उहाँहरूको विवाह पनि भयो । त्यस्तो परिवेशमा राधिकाले चाहिँ कसोकसो पढाइमा आफूलाई चखिलो पारिराखिन्, सेकेन्ड सिफ्ट माने घाँसपराल गरेरै पनि । खेतबारीमा मुख्य काम हुने बेलामा सधैं परीक्षाको समय आउँथ्यो । खेतबारीमा बाआमालाई सघाउँदा राधिकाले बेस्सरी पढ्ने समय सधैं घर्किन्थ्यो । खेतबारीमा काम हुने बेलामा परीक्षा चल्ने प्रक्रिया अहिले पनि ज्युँका त्युँ नै देख्छु, राधिका भन्छिन्, यसले किसान परिवारका छोरीहरूलाई पढ्नमा एकदम बाधा पार्दोरहेछ । त्यस्तो बाधा पन्छाउँदै उनले कक्षा ७ सम्म गाउँकै पृथ्वीनारायण माविमा पढिन् । त्यसपछि हरेक दिन डेढ दुई घण्टा हिँडेर उनीे लैनचौरको कन्या मावि जान थालिन् बाँकी पढाइका लागि ।वर्षाका बेला हिलैहिलो हुन्थ्यो बाटो, राधिका सम्झिन्छिन्, बालाजुसम्म आउँदा म जुत्ता हातमा बोकेर आउँथे त्यस्तो बेला । यस्तो कष्टका साथ जारी रहेको पढाइलाई स्कुले तहमा बिट मार्दै उनले कन्या माविबाट २०४८ मा प्रथम श्रेणीमा प्रवेशीका उत्तीर्ण गरेपछि पूरा गाउँमा हल्लीखल्ली भयो । त्यतिबेला एसएलसी पास गर्नु नै ठूलो कुरा थियो, अतितमा पुगेर राधिका मुस्कुराइन्, त्यसमाथि छोरीले पहिलो श्रेणीमा पास गर्नु त विरलै घटना थियो काँठमा । उनले त्रिचन्द्रबाट आईएस्सी र बीएस्सी उत्तीर्ण गरेपछि कीर्तिपुरको केन्द्रीय वनस्पति विभागबाट एमएसस्सी गरिन् भने जनप्रशासनमा स्नातकोत्तर पनि गरिन् । यसबीचमा उनी गाउँको एक विद्यालयमा शिक्षिका पनि भइसकेकी थिइन् । एमएस्सीको अन्तिम वर्षतिर साथीहरूबीच लोक सेवामा जाँच दिउँ भन्ने कुरो चल्यो, निजामती सेवामा प्रवेश गर्नुअघिका दिनबारे राधिका भन्छिन्, केही बुझबुझ गरेपछि मैले पनि फारम भरें । करिब एक साता जतिको तयारीमै नयाँ परीक्षा प्रणालीको प्रारम्भिक परीक्षा उत्तीर्ण गरिन् उनले । यसले उनमा लोक सेवाको परीक्षाप्रति रहेको डर हटायो । त्यसपछिको मूल परीक्षामा सहभागी भए पनि उनको नाम निस्केन । तर, राधिकाले उस्तै उत्साहका साथ अर्को पटक पनि जाँच दिइन् । यस पटक २०६१ को माघमा निस्किएको नतिजाले राधिकालाई निजामती सेवाको शाखा अधिकृतको जागिर दिलायो । तत्कालीन श्रम तथा यातायात मन्त्रालयमा उनको पदस्थापना भयो । अधिकृत भइसकेपछिको ५ वर्ष (महिलालाई ४ वर्ष) सम्म माथिल्लो पदको बढुवाका लागि परीक्षामा सहभागी हुन नपाउने कानुनी व्यवस्था छ । उनको परीक्षा दिन पाउने अवधि सुरु हुँदै गर्दा नेपाल सरकारको मनोनयनमा विश्व बैंकको छात्रवृत्तिमा जापानको टोकियो विश्वविद्यालयमा सार्वजनिक नीति विषयमा स्नातकोत्तर अध्ययन गर्न दुई वर्षका लागि जापान जाने अवसर जुर्यो उनलाई । जापानबाट फर्केर आएपछि सहसचिवका लागि लोक सेवाले लिएको परीक्षाको प्रतिस्पर्धा गर्न पुगिन् । देशमा आएको परिवर्तनले त्यसबेला महिला आरक्षणको व्यवस्था संविधानले गरिसकेको थियो । त्यसैले महिलाहरूमध्येको खुला प्रतिस्पर्धामा तीन विषयमा स्नातकोत्तर गरेकी अर्याल एक नम्बर सिफारिसमा परिन्, २०६९ मा । यसरी उनी शाखा अधिकृतबाट सिधै सहसचिव हुने उच्च पदस्थ अधिकारी बन्न पुगिन् । सेकेन्ड सिफ्ट ले करिअरमा गराइदिएको ढिलासुस्तीलाई उनको यो फड्कोले राम्रैसँग हटाइदिएको थियो ।सहसचिव भएपछि वातावरण विभागको उपमहानिर्देशक दुई वर्ष बिताइन् उनले । त्यसपछि २०७१ बैशाखदेखि महिला, बालबालिका तथा समाजकल्याण मन्त्रालयमा चार वर्ष र २०७५ साल मंसिरदेखि सञ्चार तथा सूचना प्रविधि मन्त्रालयमा दुई वर्ष सहसचिवका रूपमा बिताइन् । संघको सचिव प्रदेशमा प्रमुख सचिव भएजस्तै संघको सहसचिव प्रदेशमा सचिव हुने नियम प्रशासनतन्त्रमा छ । त्यसैले २०७७ असोजदेखि वाग्मती प्रदेशको मुख्यमन्त्री तथा मन्त्रिपरिषद्को कार्यालयमा उनी प्रदेश सचिव हुन पुगिन् । अर्को वर्ष उनी उद्योग, वाणिज्य तथा आपूर्ति मन्त्रालयमा सहसचिव भएर आइन् । त्यहीं काम गर्दैगर्दा २०८० भदौ १२ गते सरकारले उनलाई लुम्बिनी प्रदेशको कायममुकायम प्रमुख सचिव बनायो । त्यसको केही पछि गत कात्तिक १६ गते उनी राजपत्रांकित विशिष्ट श्रेणी सचिव पदमा बढुवा हुन पुगिन् ।निजामती सेवाका सहकर्मीहरू राधिकालाई जस्तो परिवेशमा पनि काममा लगनशील भइरहने क्षमता भएको अधिकारीका रूपमा चित्रित गर्छन् । जागिरसँगै पढाइ पनि जारी राख्नु र सेकेन्ड सिफ्ट पनि भ्याउनु उनको दैनिकी जस्तै हो । अन्तर्वार्ताको अघिल्लो दिन साँझ घरमा खाना पकाउने कामले गर्दा उनी उपलब्ध हुन सकेकी थिइनन् । हाम्रोजस्तो समाजमा जति नै माथि पुगे पनि महिलालाई घरको जिम्मेवारीले बाँधेकै हुन्छ, राधिका भन्छिन्, तर, त्यसो भन्दैमा मैले सधैं सेकेन्ड सिफ्टमा गुज्रिरहनुपरेन, घरपरिवारको साथ पनि मनग्यै पाएको छु, नत्र यहाँसम्म आउन सक्ने नै थिइन ।यतिका लामो पढाइमा राधिकाका कुनै पनि सहपाठी महिला साथीले लोक सेवा दिएको उनले देखिनन् । बरु उनलाई के सम्झना छ भने उनले शाखा अधिकृतमा नाम निकालेको वर्ष अरू पनि ५ महिलासहित ३८ जना शाखा अधिकृतमा उत्तीर्ण भएका थिए । तीमध्ये सचिवसम्म पुगेकी चाहिँ राधिका मात्रै हुन् । अन्य सबै सहसचिव र उपसचिव छन् । शाखा अधिकृत भएपछि नेपाल प्रशासनिक प्रशिक्षण प्रतिष्ठानबाट दिइने ६ महिने तालिममा पनि राधिका उत्कृष्ट भएर स्वर्ण पदक पाएकी थिइन् भने २०७५ मा उत्कृष्ट निजामती पुरस्कार ।कलेज पढ्दै र विद्यालयमा पढाउँदै लोक सेवाको तयारी गरेको हुँदा उनलाई सरकारी सेवामा जानका लागि छुट्टै तयारी गर्ने समय कहिल्यै मिलेन । जागिर खाइसकेपछि महिला मन्त्रालयले एकमहिने परीक्षा तयारी तालिम सञ्चालन गरेको थियो । एक पटक राधिका त्यसमा सहभागी भएकी थिइन्, जसले विषयवस्तुप्रतिको उनको बुझाइलाई निखारेको थियो ।नत्र, राधिकाले लोक सेवाका लागि भनेर कहिल्यै कुनै छट्टै तयारी गर्न पाइनन् र गरिनन् पनि । अतिरिक्त तयारीभन्दा पनि पढ्नमा कहिल्यै अल्छी नलाग्ने जन्मजात स्वभावले यो सफलता दिलाएको हो उनलाई ।परीक्षामा निजामती सेवाभित्रबाट आउने प्रश्न र ती प्रश्नहरूको व्यावहारिक पक्षवाट उत्तर दिने विषय भने उनका लागि चुनौतीपूर्ण थिए । आफू कार्यरत निकायमा आएका समस्या र ती समस्या समाधानका लागि नेतृत्वबाट भएका पहलकदमीलाई नजिकबाट हेर्ने र विश्लेषण गर्ने मौका पाएको हुँदा ती चुनौतीबाट पार पाउन सफल भएँ भन्ने उनलाई लाग्छ ।सार्वजनिक प्रशासनमा हुने भ्रष्टाचार, ढिलासुस्ती र यसले गर्दा नागरिकमा बढेको वितृष्णाप्रति राधिका बेखबर छैनन् । यसको न्यूनीकरणका लागि उनले अपनाएको बाटो र त्यसका आधारमा तय भएको एउटा निष्कर्ष छ, कानुनले दिएको अधिकारको पूर्ण पालना र उच्च तहको सदाचारिताको प्रदर्शन । सदाचारिताले धेरै समस्या समाधान गर्छ, नम्र स्वभाव र शान्त जीवनशैलीको अभ्यासी राधिका भन्छिन्, सार्वजनिक सेवाअन्तर्गत निजामती सेवाको नकारात्मक छवि र यसले प्रवाह गर्ने सेवाप्रति जनताको गिर्दो विश्वासनीयता हालको सबैभन्दा ठूलो चुनौती हो । यसका अतिरिक्त, परिवर्तनशील समाजको आवश्यकता पूरा गर्नका लागि नागरिकका अपेक्षा कर्मचारीतन्त्रले छिटोछरितोसँग पूरा गर्नुपर्ने ठान्छिन् राधिका ।"
इलाम र बझाङ उपनिर्वाचनको तयारीमा दलहरू,"(काठमाडौं) इलाम र बझाङमा आगामी वैशाखमा हुने उपनिर्वाचनका लागि प्रमुख राजनीतिक दलहरूले तयारी थालेका छन् । दलका लागि जनमत परीक्षण गर्ने अवसरसमेत भएकाले उपनिर्वाचनलाई मुख्य गरी कांग्रेस, एमाले र राष्ट्रिय स्वतन्त्र पार्टीले प्रतिष्ठाको विषय बनाउन खोजेका छन् । सत्ता गठबन्धनमा रहेका माओवादी र एकीकृत समाजवादीले भने उम्मेदवार अघि सार्ने कि नसार्ने निर्णय लिएका छैनन् ।प्रतिनिधिसभातर्फ इलाम निर्वाचन क्षेत्र२ र प्रदेशसभातर्फ बझाङको निर्वाचन क्षेत्र१ (१) मा वैशाख १५ मा उपनिर्वाचन हुन लागेको हो । एमालेका उपाध्यक्ष एवं संविधानसभा अध्यक्ष सुवासचन्द्र नेम्वाङको गत भदौ २६ मा निधन भएपछि इलाम२ रिक्त थियो । त्यस्तै बझाङमा कांग्रेसबाट निर्वाचित प्रदेश सांसद पृथ्वीबहादुर सिंहको गत असार २५ मा निधन भएकाले रिक्त भएको थियो । एमालेले इलाममा सुहाङ नेम्वाङ र बझाङमा दमनबहादुर भण्डारीलाई उम्मेदवार बनाउने निर्णय गरेको छ । आइतबार बसेको एमालेको सचिवालय बैठकले उम्मेदवार चयन गर्नुका साथै सत्ता गठबन्धनमा सहभागी दलहरूको समर्थन जुटाउने कसरत थालेको हो । सुहाङ एमाले नेता नेम्वाङकै कान्छा छोरा हुन् । कानुन व्यवसायी उनले पार्टीले उम्मेदवार बनाउनु अघिदेखि नै चुनावी दौडधुप थालिसकेका छन् । एमाले उपमहासचिव प्रदीप ज्ञवालीले एमालेका उम्मेदवारलाई विजय बनाउन सिंगो पार्टीपंक्ति परिचालन गर्नुका साथै गठबन्धनमा रहेका अन्य दललाई समेत सहयोगका लागि अपिल गरिएको बताए । गठबन्धनको अर्को घटक राष्ट्रिय स्वतन्त्र पार्टी (रास्वपा) ले भने मित्रवत् प्रतिस्पर्धा गर्ने निर्णय लिइसकेको छ । राजनीतिक दलका लागि उपनिर्वाचनमा सहभागी हुने कुरा स्वाभाविक भए पनि कसलाई उम्मेदवार बनाउने भन्नेबारे निर्णय हुन बाँकी रहेको माओवादीका महासचिव देव गुरुङले बताए । निर्वाचनमा स्वतः सहभागी भइन्छ तर को उम्मेदवार हुने भन्ने कुरा हो, त्यसका लागि एकदुई दिनभित्र छलफल गरेर टुंग्याउँछौं, गुरुङले भने । गठबन्धनको एउटै उम्मेदवार हुन्छ कि हुँदैन भन्ने प्रश्नमा उनले भने, रास्वपाले छुट्टै उम्मेदवारी दिने भनेको छ । एमालेले उम्मेदवार चयन गरिसकेको छ । यस्तो अवस्थामा गठबन्धनका दलबीच सहमति हुन्छहुँदैन भन्न सकिने अवस्था छैन । गठबन्धनमा संवाद भएपछि नै कतिसम्म जान सकिन्छ, थाहा होला । रास्वपाका उपाध्यक्ष स्वर्णिम वाग्लेले आफ्नो पार्टीले मित्रवत् प्रतिस्पर्धा गरेर जाने निर्णय धेरै अघि लिइसकेको बताए । उम्मेदवार छनोटका लागि प्राइमरी निर्वाचनको प्रक्रिया अघि बढिसकेकाले आगामी शनिबारसम्म उम्मेदवार टुंगो लाग्ने उनले जानकारी दिए । हाम्रो पार्टीले मित्रवत् प्रतिस्पर्धा गर्छ । कसैसँग गठबन्धन गरेर जाने नीति बनाएको छैन, उनले भने । रास्वपाले बझाङको प्रदेशसभा निर्वाचनमा भने उम्मेदवारी नदिने निर्णय गरेको छ । २०७९ मंसिरको निर्वाचनमा एमालेका नेम्वाङ र कांग्रेसका उम्मेदवार डम्बरबहादुर खड्काबीच इलाममा कडा प्र्रतिस्पर्धा भएको थियो । नेम्वाङ १ सय १४ मतान्तरले निर्वाचित भएका थिए । नेम्वाङले ३० हजार २० मत ल्याउँदा खड्काले २९ हजार ९ सय ६ मत पाएका थिए । त्यति बेला निर्वाचनमा कांग्रेससँग माओवादी र एकीकृत समाजवादीको गठबन्धन थियो । त्यो समीकरण अहिले भत्किएको छ । हाल सत्ता गठबन्धनमा रहेका माओवादी र एसलाई आफ्नो उम्मेदवारको पक्षमा समर्थन जुटाउने प्रयासमा एमाले छ । कांग्रेसका प्रचार विभाग प्रमुख मीन विश्वकर्माले उम्मेदवार छनोटका लागि तलका कमिटीबाट नाम सिफारिस भएर आएको र केही दिनभित्र टुंगो लाग्ने बताए । कांग्रेसले यसअघिकै प्रतिस्पर्धी खड्कालाई उम्मेदवार अघि सार्ने सम्भावना प्रबल छ । खड्का इलामका पार्टी सभापतिसमेत हुन् । यसअघि निर्वाचनमा प्राविधिक कारणले मात्रै पराजित भएका हुन् । इलाममा खड्का नै बलियो भएकाले उनलाई पार्टीले उम्मेदवार बनाउने सम्भावना छ, विश्वकर्माले भने । सत्ता गठबन्धनमै रहेको रास्वपाले ०७९ मा प्राप्त गरेको मत झिनो छ । इलाममा रास्वपाबाट उम्मेदवार बनेका प्रकाश सापकोटाले त्यति बेला १३ सय ८० मत मात्रै प्राप्त गरेका थिए । यस पटक चर्चित व्यक्तित्वलाई रास्वपाले उम्मेदवार बनाउन खोजिरहेको छ । तलबाट ४५ जनाको नाम आएको छ । तीमध्येबाट को हुन्छ भन्न सकिन्न । हाम्रो विधानको व्यवस्थाअनुसार प्राइमरी निर्वाचनबाट उम्मेदवार छनोट हुने हो । पार्टीको सदस्यता कम भएको ठाउँमा मात्रै केन्द्रीय कमिटीले उम्मेदवारको निर्णय लिन्छ, उपाध्यक्ष वाग्लेले बताए । एसले उम्मेदवारी दिने, नदिने भन्नेमा सोमबार निर्णय लिने प्रचार विभाग प्रमुख जगन्नाथ खतिवडाले बताए । निर्वाचन आयोगका अनुसार प्रतिनिधिसभा निर्वाचनमा भाग लिन २० र प्रदेशसभा निर्वाचनका लागि १९ वटा राजनीतिक दल दर्ता भएका छन् ।"
एउटै कलेजले अब पीसीएल र स्नातक नर्सिङपढाउन पाउने,"(काठमाडौं)चिकित्सा शिक्षा आयोगले प्रमाणपत्र (पीसीएल) र स्नातक (ब्याचलर) नर्सिङको कक्षा एउटै कलेजसंस्थाले सञ्चालन गर्न पाउने निर्णय गरेको छ । शुक्रबार बसेको आयोग बैठकले यी दुवै कार्यक्रम एउटै संस्थाले सञ्चालन गराउन सक्ने निर्णय गरेको हो । नेपाल नर्सिङ काउन्सिलका अध्यक्ष सरला केसीको संयोजकत्वमा गठित कार्यदलको सुझावका आधारमा उक्त निर्णय गरिएको आयोगका उपाध्यक्ष अञ्जनीकुमार झाले बताए ।पीसीएल सीटीईभीटी र स्नातक नर्सिङ विश्वविद्यालयको सम्बन्धनबाट पढाइ हुने शैक्षिक कार्यक्रम हुन् । चिकित्सा शिक्षा ऐन २०७५ ले स्नातक तहमा अध्यापन गराउने विश्वविद्यालयस्वास्थ्य विज्ञान प्रतिष्ठानलाई चिकित्सातर्फ प्रमाणपत्र वा सोभन्दा तल्लो तहका कार्यक्रम सञ्चालनमा रोक लगाएको छ । तर त्यस्ता शिक्षण संस्थालाई सीटीईभीटीबाट सम्बन्धन लिएर प्रमाणपत्र तहमा पठनपाठन गर्न ऐनले रोक नलगाएकाले निर्णय गरिएको उपाध्यक्ष झाले बताए । अहिले करिब ५० वटा मेडिकल कलेजले स्नातक तहमा नर्सिङ पढाउँदै आएका छन् । ती कलेजमा पीसीएलको अध्यापन हुने भए २ हजारभन्दा बढी विद्यार्थीले भर्ना पाउने आयोगले जनाएको छ । पीसीएल नर्सिङ पढाइ गर्न आफ्नै एक सय बेडको अस्पताल चाहिने ऐनको व्यवस्थाका कारण धेरैजसो नर्सिङ कलेज बन्द भएका छन्, जसले पीसीएलमा विद्यार्थी भर्ना कोटामा संकुचन आएको छ । २०७५ सालअघिसम्म ५ हजारभन्दा बढी विद्यार्थीले भर्ना पाउने कोटा थियो । अहिले एक हजार ९ सय विद्यार्थीले मात्रै भर्ना पाउने सिट संख्या रहेको सीटीईभीटीले जनाएको छ ।प्रधानमन्त्री तथा आयोगका अध्यक्ष पुष्पकमल दाहाल, सहअध्यक्ष शिक्षामन्त्री सुमना श्रेष्ठ र स्वास्थ्यमन्त्री उपेन्द्र यादव उपस्थित बैठकले नर्सिङको समस्या समाधान गर्न उक्त निर्णय गरेको हो । एक सयभन्दा बढी बेड रहेका जुनसुकै संस्थामा पीसीएल नर्सिङ पढाउन सकिने सुझावसहितको प्रतिवेदन नर्सिङ काउन्सिलले दिएको छ, उपाध्यक्ष झाले भने, उक्त प्रतिवेदन कार्यान्वयन गरेर जाने निर्णय आयोगको बैठकले गरेको हो । स्नातक तहको पठनपाठनको सम्बन्धन, नियमन विश्वविद्यालय र प्रमाणपत्रको सीटीईभीटीबाट हुने गरी छुट्टाछुट्टै कार्यक्रम सञ्चालन गर्न सकिने उनले जनाए । त्रिभुवन र काठमाडौं विश्वविद्यालयका मेडिकल डिन कार्यालय, न्याम्स, पाटन स्वास्थ्य विज्ञान प्रतिष्ठानका प्रतिनिधि रहेको सात सदस्यीय कार्यदलले उक्त सुझाव दिएको आयोगले जनाएको छ । आयोगले नीतिगत निर्णय मात्र गरेको र त्यसलाई कार्यान्वयन गर्न सीटीईभीटीबाट ती कलेज (संस्था) ले सम्बन्धन लिनुपर्ने झाले बताए । सीटीईभीटी र आयोगले तोकेको मापदण्ड पूरा भए स्नातक पठनपाठन हुने ठाउँमा पीसीएलका विद्यार्थीले पनि प्रयोगात्मक अभ्यास गर्न पाउँछन्, उनले भने ।स्नातक र प्रमाणपत्र नर्सिङ एउटै संस्थाबाट (कलेज) सञ्चालन गर्न सकिने आयोगको निर्णयप्रति संस्थाका पूर्वउपाध्यक्ष श्रीकृष्ण गिरीले भने फरक मत राखे । उक्त निर्णय कानुनी हिसाबले ऐनविपरीत र मेडिकल जनशक्तिको गुणस्तरमा समेत असर पुग्ने खालको रहेको उनले औंल्याए । चिकित्सा शिक्षा नबुझ्ने तर व्यापार व्यवसाय बुझ्नेहरूको प्रभावमा उक्त निर्णय गरिएको उनको भनाइ छ । विश्वविद्यालयमा पीसीएल नर्सिङ पठनपाठन गराउन चिकित्सा शिक्षा ऐनले नै रोकेको कारण उक्त निर्णय कार्यान्वयन हुन नसक्ने उनले दाबी गरे । एउटा कलेज दुईवटा संस्थाबाट सम्बन्धन लिएर चल्न सक्दैन, एउटा संस्थाले दुईवटा संस्थाको शैक्षिक प्रमाणपत्र वितरण गर्न पनि मिल्दैन, उनले भने, यहाँ त विश्वविद्यालयको प्रमाणपत्र दिने कलेजलाई विद्यालय तह (सीटीईभीटी) को प्रमाणपत्र पनि देऊ भन्न खोजिएको छ । यो उल्टो बाटो भयो । आयोगले चिकित्सा शिक्षा सुधारमा प्राप्त गरेको हालसम्मको उपलब्धिसमेत गुमाउन लागेको संस्थापक उपाध्यक्ष गिरीले टिप्पणी गरे । विश्वविद्यालयको पाठ्यक्रम पढाइ हुने ठाउँमा विद्यालय तहको पनि पठनपाठन हुन थालेपछि गुणस्तर स्वतः खस्कने उनले ठोकुवा गरे । हिजोको विकृति सुधार गर्न ऐन र आयोग बनेको हो । यस्ता निर्णयले बेथिति कायम रहन्छ । अब पीसीएल नर्सिङ पनि कक्षा १२ पास गरेपछि मात्र पढ्न पाउने व्यवस्था गर्नुपर्छ, उनले भने । ऐनले पीसीएल कार्यक्रम विश्वविद्यालयबाट ५ वर्षभित्र फेजआउट गर्नुपर्नेसमेत व्यवस्था गरेको थियो । यसअघि पीसीएल नर्सिङ अध्यापनको विषयमा प्रतिनिधिसभाको शिक्षा, स्वास्थ्य तथा सूचना प्रविधि समितिले सरकारलाई दिएको निर्देशनसमेत विवादमा परेको थियो । समितिले आफ्नै अस्पताल नभएर बन्द भएका नर्सिङ कलेजमा अन्य अस्पतालमा प्रयोगात्मक अभ्यास गर्न पाउने गरी पठनपाठन गर्ने अनुमति दिन शिक्षा मन्त्रालयलाई निर्देशन दिएको थियो । तर आयोगले उक्त निर्णय ऐनविपरीत हुने भन्दै कार्यान्वयन गर्न नसकिने जनाएको छ । अहिले विकल्पस्वरूप स्नातक तह पढाउँदै आएका कलेजमा पीसीएल पठनपाठनको अनुमति दिने निर्णय आयोगले गरेको हो । चिकित्सा शिक्षाका विज्ञहरूले उक्त निर्णय ऐनविपरीत हुनुका साथै अव्यावहारिक हुनेसमेत औंल्याएका छन् । ऐन जारी हुनुअघि सम्झौता गरेर विद्यार्थीलाई अन्य अस्पतालमा अभ्यास गराउँदा पर्याप्त नर्सिङ सीप सिक्न नपाएको विज्ञहरूको भनाइ छ । उनीहरूले नर्सिङ उत्पादनमा कमी आएकाले एक सय बेडका सरकारी र निजी अस्पताललाई पठनपाठनको अनुमति दिन सरकारलाई सुझाव दिँदै आएका छन् । बन्द भएका अधिकांश शिक्षण संस्थाले सरकारी अस्पतालमा विद्यार्थीलाई अभ्यास गराउँदै आएका थिए । आफ्नै अस्पताल नभएका शिक्षण संस्थामा पढेका विद्यार्थीको नर्सिङमा उत्तीर्ण दर कमजोर देखिएको थियो भने एउटै अस्पतालमा धेरै शिक्षण संस्थाका विद्यार्थीले अभ्यास गराउँदा उनीहरूले बिरामीसमेत देख्न नपाउने गरेको गुनासो थियो । त्यही कारण २०६७ सालमै स्वास्थ्य मन्त्रालयले आफ्नै अस्पताल हुनुपर्ने निर्णय गरेको थियो । तर कार्यान्वयन हुन सकेको थिएन । २०७५ सालमा ऐन बनेपछि अस्पताल नभएका शिक्षण संस्था बन्द हुन बाध्य भएका हुन् । सरकारी वा निजी तबरबाट नयाँ कलेज स्थापना र सञ्चालन हुन नसक्दा पीसीएल नर्सिङ पढ्न चाहने धेरै विद्यार्थीले भर्नाका लागि सिट नपाउने अवस्था छ । करिब १० हजार विद्यार्थी प्रवेश परीक्षामा सहभागी हुँदै आएका छन् ।"
कुषाण वंशकालीन अवशेष भेटियो,"(झापा)धार्मिक तथा ऐतिहासिक महत्त्व बोकेको झापा भद्रपुर३ स्थित किच्चक वध क्षेत्रमा उत्खनन गर्दा झन्डै २ हजार २ सय वर्ष पुरानो कुषाण वंशकालीन अवशेष फेला परेको छ । वैज्ञानिक अनुसन्धान गर्दा उक्त अवशेष त्यति पुरानो रहेको पुष्टि भएको हो । पुरातत्त्व विभागको उत्खनन टोलीले विभिन्न चरणमा यहाँ उत्खनन गरेको थियो । उत्खननका क्रममा भेटिएका अवशेष इसापूर्व १२० देखि २०० वर्षसम्म चलेको कुषाण वंश शासनकालका अवशेष भएको पुरातत्त्वविद् उद्धव आचार्यले बताए । त्यो समयका कुनै शासकको दरबार र किल्ला यहाँ रहेको अनुमान गर्न सकिने प्रशस्त आधारहरू फेला परेका छन्, उनले भने । यो संरचना इसाको पाँचौं शताब्दीसम्म अर्थात् भारतको गुप्तकालसम्म कायम रहेको र त्यो समयमा आएको महाभूकम्पले ध्वस्त भएको फ्रान्सेली भूगर्भविद्को अध्ययनलाई उद्धृत गर्दै पुरातत्त्वविद् आचार्यले दाबी गरे । इतिहासकालीन दस्तावेजका अनुसार कुषाण मौर्योत्तरकालीन भारतको पहिलो यस्तो राज्य थियो, जसको प्रभाव अफगानिस्तान, पाकिस्तान, इरानदेखि सुदूर मध्य एसियासम्म थियो । त्यही समयमा बुद्धका मूर्तिहरू पहिलो पटक निर्माण हुन थालेको पाइन्छ । आचार्यका अनुसार २०५८ सालबाट निरन्तर उत्खनन भइरहेको किच्चक वधको सातौं चरणको उत्खनन ८ वर्षपछि पहिलो पटक भएको हो । विगतमा बजेट अभावले उत्खननको काम अघि बढ्न नसकेको आचार्यको भनाइ छ । यस पटक विभागले उत्खनन, अन्वेषण र संरक्षण शीर्षकमा १० लाख रकम विनियोजन गरेर काम सुरु गरिएको जनाइएको छ । चैत १८ सम्म उत्खनन गर्छौं, आचार्यले भने, त्यसपछि डकुमेन्ट रेकर्डिङसँगै छोप्ने काम हुन्छ ।आचार्यकै नेतृत्वमा पाँच सदस्यीय टोलीले विगत एक सातादेखि किच्चक वध क्षेत्रमा उत्खनन गरिरहेको छ । झापाको सदरमुकाम चन्द्रगढीबाट करिब १० किलोमिटर दक्षिणमा पर्ने किच्चक वध महाभारतकालीन इतिहाससँग जोडिएको जनविश्वास छ । विराट राजाका सेनापति थिए, उनका साला किच्चक । उनी शक्तिशाली त थिए नै दुराचारी पनि रहेको र उनलाई बलशाली भीमसेनले मारेको किंवदन्ती छ ।"
सुकुम्बासी आयोग गठन र विघटनको अन्तहीन शृंखला,"भूमिहीनलाई जग्गा उपलब्ध गराउन र अव्यवस्थित बसोबासी व्यवस्थापनका लागि साढे दुई वर्षअघि गठित राष्ट्रिय भूमि आयोग निर्धारित जिम्मेवारी र म्याद नसकिँदै खारेजीमा परेको छ । यसअघि २०७८ मा पनि पूर्ववर्ती सरकारले बनाएको आयोग खारेज गरेर कांग्रेस सभापति शेरबहादुर देउवा नेतृत्वको सरकारले नयाँ आयोग गठन गरेको थियो । त्यही आयोगलाई कांग्रेस सत्ता गठबन्धनबाट बाहिरिएको तीन साता नबित्दै मन्त्रिपरिषद्ले खारेज गरेको हो । राजनीतिक दाउपेचमा यसरी आयोग गठनविघटन गरिरहँदा भूमिहीन र अव्यवस्थित बसोबासीको समस्या भने ज्युँका त्युँ छ । आयोग गठन गरेर भूमिहीनमा आशा जगाइदिने तर जग्गा वितरण नहुँदै आयोग खारेज गरिदिएर अन्योलमा पारिदिने प्रवृत्तिले भूमिहीनमाथि अन्याय गरिरहेको छ । सरकारले भूमिहीनको समस्या समाधान गर्ने नाममा २०४७ सालयता मात्र डेढ दर्जन आयोग गठन गरिसकेको छ । तीमध्ये सातवटा आयोगले करिब एक लाख ६० हजारलाई जग्गा वितरण गरेको सरकारी तथ्यांक छ । आयोगले वितरण गरेको कतिपय जग्गा विवादित पनि भयो । अरू कुनै आयोगले तोकिएको जिम्मेवारी नै पूरा गर्न सकेनन्, कतिपयले पूरा अवधि काम गर्नै पाएनन् । कार्यकाल पूरा गरेका आयोगले दिएका सुझाव कार्यान्वयनमा सरकार गम्भीर भएन, बरु अर्को आयोग गठनमा उद्यत् भयो । अहिलेसम्म गठित प्रायः सबै आयोगमा राजनीतिक दलका नेतालाई नै नेतृत्व दिइएको छ । विषय विज्ञभन्दा राजनीतिक नेताकार्यकर्तालाई जागिर खुवाउने माध्यम बनाइँदा नै आयोगले भूमिहीन र अव्यवस्थित बसोबासी समस्यामा दीर्घकालीन समाधान निकाल्न नसकेको हो । केपी शर्मा ओली नेतृत्वको सरकारले २०७६ चैत ९ मा एमाले (त्यतिबेला नेकपा) नेता देवी ज्ञवालीको अध्यक्षतामा भूमिसम्बन्धी समस्या समाधान आयोग गठन गरेको थियो । त्यतिबेला जिल्लास्तरसम्म समिति गठन गरेर नेताकार्यकर्तालाई सचिव, सहसचिव र उपसचिवसरहको राजनीतिक नियुक्ति दिइएको थियो । तीन वर्ष कार्यावधि तोकिएको आयोग १६ महिनामै विघटन भयो । त्यसपछि देउवा नेतृत्वको सरकारले कांग्रेस नेता केशव निरौला अध्यक्ष र माओवादी नेता नहेन्द्र खड्का उपाध्यक्ष रहेको राष्ट्रिय भूमि आयोग गठन गर्यो । तीन वर्ष अवधि तोकिएको उक्त आयोग पनि सरकार फेरबदलका कारण साढे दुई वर्षमै विघटन गरियो । आफ्ना नेताकार्यकर्ता नियुक्ति गर्न सरकारले फेरि यस्तै अर्को आयोग बनाउने निश्चितप्रायः छ । भूमिहीनका नाममा यस्तो दलीय स्वार्थगत राजनीति निन्दनीय छ । ३३ वर्षमा बनेका डेढ दर्जन आयोगका नाममा राज्यकोषबाट अर्बौं रकम खर्च भइसके पनि नेपालमा भूमिहीन दलित, भूमिहीन सुकुम्बासी र अव्यवस्थित बसोबासीको यकिन संख्या कति छ भन्ने प्रस्ट छैन । २०७६ मा गठित आयोगले ११ लाख ८० हजार ७ सय ६१ भूमिहीन दलित, सुकुम्बासी र अव्यवस्थित बसोबासी परिवारको लगत संकलन गरेको थियो । पछिल्लो आयोगले १० लाख ३८ हजार १ सय ५९ परिवारको लगत तयार गरेको छ । काम नसकिँदै हठात् आयोग खारेज गरिएकाले अहिलेसम्म भएको कामले निरन्तरता पाउँछ कि पाउँदैन भन्ने अन्योल उत्पन्न भएको छ । पदाधिकारी मात्र हेरफेर गरेको भए यस्तो अन्योलको अवस्था आउँदैनथ्यो । संविधानले धारा ४० (५) मा भूमिहीन दलितलाई एक पटक जग्गा उपलब्ध गराउने भनेको छ । अरू भूमिहीनलाई पनि जग्गा उपलब्ध गराउनु राज्यको दायित्व हो । जग्गाको उपलब्धताले गरिबी निवारणमा समेत टेवा पुग्न सक्छ । तर भूमिहीनका नाममा आयोग बनाउँदै यसरी राजनीतिक कार्यकर्ता भर्ती गरेर जागिर खुवाउने प्रवृत्ति कायम रहे गठनविघटनको शृंखला अनवरत चलिरहन्छ, भूमिहीनको समस्या झन्झन् जटिल बन्दै जान्छ । सत्तारूढ गठबन्धनले दुई वर्षभित्र सुकुम्बासी र अव्यवस्थित बसोबासीको समस्या समाधान गर्ने प्रतिबद्धता सार्वजनिक गरेको एक साता पनि भएको छैन । यो प्रतिबद्धता कार्यान्वयनमा सरकार दृढ बन्नुपर्छ र शक्तिशाली आयोग गठन गर्नुपर्छ, जहाँ राजनीतिक दलका नेताकार्यकर्ता होइन, विज्ञ व्यक्तिहरू नियुक्त गर्नुपर्छ । यस्तो आयोगले गरेको काममा जुनसुकै दलको सरकारले अपनत्व लिन सक्छ ।"
बिमस्टेकबाट नेपालले लिन सक्ने फाइदा,"बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिमस्टेक) को बडापत्र गतसाता प्रतिनिधिसभामा प्रस्तुत भएपछि चलेको छलफलमा सांसदहरूले आआफ्नो तर्क पेस गरेका छन् । केहीले सार्क निष्क्रिय भएको विषयमा चासो देखाएका छन् भने अरूले बिमस्टेक नेपालका निम्ति उपयोगी हुन सक्ने तर्क गरेका छन् । भारत र पाकिस्तानबीचको तनावका कारण भारतकै अग्रसरतामा बिमस्टेक स्थापना गरिएको भन्नेहरू पनि छन् । नयाँ संगठनभित्र बंगलादेश, भारत, भुटान, थाइल्यान्ड, म्यानमार, श्रीलंका र नेपाललाई समावेश गरी सार्कको सदस्य पाकिस्तानलाई हटाइएको छ । सन् १९९७ मा स्थापित बिमस्टेकमा नेपाल सन् २००४ मा सदस्य बने पनि यसले गति लिन सकेको छैन । यस विषयमा सांसदहरूले देखाएको चिन्तालाई अस्वाभाविक मान्न सकिँदैन । भारत र पाकिस्तानबीचको द्वन्द्वका कारण सन् २०१४ मा नेपालमा १८ औं सार्क शिखर सम्मेलन सम्पन्न भएपश्चात् २ वर्षपछि पाकिस्तानमा गरिनुपर्ने सम्मेलन हुन सकेन । यता बिमस्टेक स्थापना भएपछि दक्षिण एसिया र दक्षिणपूर्वी एसियाबीच कनेक्टिभिटी स्थापना हुने, नेपाललाई यसबाट व्यापार व्यवसाय, पर्यटन प्रवर्द्धनमा सहयोग पुग्ने, जलवायु परिवर्तनका समस्यालगायत विषय न्यून पार्न सकिने सन्दर्भ निर्विवाद छ । छलफलका क्रममा एक सांसदले बिमस्टेकलाई होमस्टेसँग तुलना गर्नुले गरिमामय संसद्माथि उपहास थपिएको छ । कतिपयले मरेतुल्य बनेको सार्कलाई उठाउनुपर्ने तर्क पेस गरेका छन् । भारत र पाकिस्तानको अन्तहीन द्वन्द्वबीच मृतप्रायः बनेको सार्कलाई ठड्याउँदैमा समृद्धि प्राप्त होला र ! यथार्थमा भारतले सबैतिरबाट तगारो लगाएका कारण हाम्रा अधिकांश व्यापार व्यवसाय थुनिएका छन्, बाहिरी संसारमा पुग्न सकेका छैनन् । आधुनिक प्रविधि, सुशासनका कारण आसियान राष्ट्रहरूको अर्थतन्त्र युरोपियन युनियनको हाराहारीमा पुगेको अवस्थामा ती देशसँगको पहुँच हाम्रा लागि उपलब्धिमूलक हुँदैन र ! जी७, जी२० ब्रिक्सजस्ता अन्तर्राष्ट्रिय संगठनभित्रका देश समृद्ध बनेको स्थितिमा त्यसको सिको हामीले किन नगर्ने ? जसरी ब्रसेन्स युरोपेली संगठनको राजधानी बनेको छ, जसरी कतारले इजरायलहमासबीचको युद्धमा मध्यस्थकर्ताको भूमिका निभाएको छ, त्यसैगरी नकारात्मक कुराले मुलुकमाथि दुष्चक्र थप्नुभन्दा सरकार, सांसदको प्रयासमा काठमाडौंलाई बिमस्टेकको राजधानी बनाउन सक्नुपर्छ । भुवनेश्वर शर्मा, चन्द्रागिरि२, काठमाडौं"
रुसलाई सहानुभूति,"रुसको राजधानी मस्कोमा आयोजित कन्सर्टमा अन्धाधुन्ध आक्रमणलाई कहिले पनि जायज ठहर्याउन सकिँदैन । यो निर्दोष रुसी नागरिकको नरसंहार हो । युक्रेन युद्धपछि रुसलाई पश्चिमी राष्ट्रहरूले निरन्तर बदनाम गर्दै आएका छन् । तर पश्चिमा राष्ट्रहरूले रुसलाई आतंकवादीविरुद्ध रक्षाका लागि सहानुभूति र ऐक्यबद्धता दिन हिचकिचाउनु हुँदैन ।रुसको विडम्बना यो छ कि उसले यस्तो आतंक बारम्बार देखेको छ । रुस रगत र बलिदानको दुःखद इतिहास भएको देश हो । फाँसीवादी जर्मनीलाई सदाका लागि पराजित गर्ने क्रममा मारिएका दुई करोड रुसी रेड आर्मीलाई सम्झनुहोस् । यो राष्ट्रले २० औं शताब्दीमा धेरै एसियाली र अफ्रिकी देशमा रहेको युरोपेली उपनिवेश समाप्त गर्न निर्णायक भूमिका खेलेको याद गर्नुहोस् । एउटा पुरानो रुसी उखानले भन्छ यदि कुनै कुराले तपाईंलाई मार्दैन भने तपाईंलाई पहिलेको भन्दा बलियो बनाउँछ । यो आतंकवादी हमलाले रुसलाई थप बलियो बनाएको छ । उज्ज्वल श्रेष्ठ, जावलाखेल, ललितपुर"
सौभाग्यले हामी भएर,"संविधान र संघीयताको रक्षै हुँदैन हाम्रो सङ्ख्या घटाइयो भनेगणतन्त्र को सुरक्षै हुँदैनहाम्रो सुविधा कटाइयो भनेप्रतिगमन यहाँ आएरै छोड्छदेशभक्तलाई मौका दिइयो भनेदेशमा शान्ति कायमै रहँदैनसत्तामा लत्ता छोडियो भनेयहाँ सुशासन रहँदै रहँदैनदोषीलाई कारबाही थालियो भनेसमृद्धि पनि आउँदै आउँदैनदेशमै युवावर्ग पालियो भनेहाम्रो अस्तित्व नै नरहन सक्छ मितव्ययी र आत्मनिर्भर नीतिअवलम्बन गरियो भने ।त्यसैले हामीले जसरी पनिसंविधान र संघीयता को रक्षा गरिरहेका छौंगणतन्त्र को सुरक्षा गरिरहेका छौंप्रतिगमन लाई आउनै दिएका छैनौंशान्ति र सुशासन डगमगाउनै दिएका छैनौंआजीवन सत्ता गठबन्धन मा रमेर सौभाग्यले हामी भएरदेशलाई सुखी र समृद्ध बनाइरहेका छौं इन्द्रकुमार श्रेष्ठ, ओखलढुंगा"
सत्ताको चास्नीमा डुबेको राजनीति,"रास्वपा ः अहंकार कि आत्मविश्वास ?नैतिकताको खडेरी पुराना दल र नेतामा मात्रै होइन, नयाँ दलका ऊर्जावान भनिएका नेतामा पनि देखिँदै छ । जसको नजिर हुन्, गृहमन्त्री लामिछाने । जबजब नैतिक प्रश्न उठ्छन्, आलोचना हुन थाल्छन्, लामिछाने उद्धेलित हुन्छन् र प्रतिद्वन्द्वीलाई मैदानमा भिड्न लल्कार्छन् । कहिले चुनावी मैदानमा खडा हुन पत्रकारको नामै किटेर आह््वान गर्छन्, कहिले प्रतिद्वन्द्वी पार्टीका नेतालाई बहसको चुनौती दिन्छन् । उनीमाथि उठेको नैतिक र कानुनी प्रश्नको निवारण सरकारको सम्बद्ध निकायले छानबिन गरेपछि हुने हो, जो उनकै मातहतमा छ । दोहोरो नागरिकता र राहदानी प्रयोग गरेकामा उनलाई एक पटक न्यायालयले दण्डित गरिसकेको छ । अहिले उनीमाथि आरोप लागेको हो र त्यसमा छानबिन हुनुपर्छ भन्ने आवाज मात्रै उठेको हो । राजनीतिक नेता भएपछि आलोचना सुन्नुपर्छ । प्रश्न उठ्छन्, त्यसको जवाफ दिनुपर्छ । उद्धेलित भएर कटाक्ष गर्दै हिँड्ने होइन । आफ्नै पार्टीका सांसद ढाकाकुमार श्रेष्ठले पैसा मागेको विवादास्पद अडियो सार्वजनिक भएपछि ७२ घण्टाभित्र कारबाही उनैले गरेका होइनन् ? उनी स्वयंको हकमा त्यही प्रकृतिको प्रश्न उठ्दा त्यो नजिर कहाँ गयो ?झन्डै दुई दशकअघि बनेको एउटा हिन्दी सिनेमा नायक यदाकदा टेलिभिजन पर्दामा आइराख्छ । सुरुमा क्यामराम्यान त्यसपछि रिपोर्टर बनेका अनिल कपुर एक दिनको मुख्यमन्त्री हुँदै पूर्णकालीन राजनीतिमा होमिएको कथानक भएको यो सिनेमा औधि रोमाञ्चक छ । सिनेमाले भारतीय राजनीतिको कुशासन र विकृत पक्षलाई त उजागर गर्छ नै, इच्छाशक्ति भएको मुख्यमन्त्रीले चाहेमा कति काम गर्न सक्दोरहेछ, त्यो देखाउँछ । साथै राजनीतिलाई फोहोरी खेल भनेर आलोचना मात्रै गरिबस्ने पंक्तिलाई सफा गर्न मैदानमै उत्रिन प्रेरित पनि गर्छ । लामिछानेको हुटहुटी देख्दा लाग्छ, उनी अनिल कपुरको नायक बाट खुब प्रभावित छन् । हिरो शैलीमा धडाधड काम निप्ट्याउने लहड उनमा छ । त्यसैले उनी काँच पर्दाका नायकले जस्तै रोमाञ्चकता सिर्जना गर्न चाहन्छन् । तर के उनी त्यही नैतिक धरातलमा छन् ? पूर्वपत्रकार हुँदै पार्टी स्थापना यताका उनका अभिव्यक्तिमा देखिएका उतारचढाव र सत्तालिप्साबाट प्रेरित चरित्र स्क्रिप्टेड नायक को जस्तो छैन । बरु, चर्का स्वरमा जनताका मुद्दा उठाउने, अनेक सपना र भावनामा वशीभूत पार्दै सत्ता र शक्तिमा कसरी पुग्ने भन्ने प्रियतावादी राजनीति अँगालेका छन्, उनले । निश्चय पनि उनीलगायत रास्वपाका नेताले शंकाको सुविधा पाउनुपर्छ । केही नयाँपन गरेर देखाउने उत्साह र ऊर्जालाई निरुत्साहित पारिनु हुन्न । तर उनी प्रस्ट हुनुपर्छ, राजनीतिमा हिरोपन्थी गर्ने कि लामो दौडने ?आसलाग्दा नेताहरूले यो प्रश्नमा गम्भीर हुन नसके समाजले पाउने उही खोला नभएको ठाउँमा फुलको वाचा गर्ने नेतृत्व नै हो ।"
हुलाकी राजमार्ग : मधेश रूपान्तरणको आशा,"सीमा व्यवस्थापनका कुराराज्यको औपचारिक सिमानाले समुदायको उपस्थितिलाई छुट्याउन सक्दैन भन्ने एउटा बलियो आधार नेपालभारत सिमानाले पुष्टि गर्छ । म नारायणी (भारतमा गण्डक) पारि सुस्ता पनि पुगेँ । नदीले धार परिवर्तन गरेपछि नवलपरासीमा पर्ने नेपालको केही भूभाग नारायणीपारि पर्यो । त्यही ठाउँ हो सुस्ता (हाल सुस्ता गाउँपालिका५) । नारायणी नदीमा झोलुङ्गे पुल बनिरहेको छ,अहिलेसम्म डुंगाबाटै वारपार गर्नुको विकल्प छैन । यो ठाउँमा नेपाल र भारतको सीमा कहाँकहाँ हो भन्ने विवाद नै सुस्ता विवाद हो । सुस्ता पहिले दरबारका गुरुपुरोहितले बिर्ता पाएको जंगल रहेछ, बाढीले पारि पार्दा वास्ता भएन । २०१७ सालमा जंगलको राष्ट्रियकरण भयो । २०२०२१ सालपछि मात्र त्यहाँ जग्गा आवाद गरी मानिस बस्न थालेका हुन् । त्यहाँ अहिले भारत र नेपाल दुवैतिरका बस्ती छन् । पहाडे, मधेशी, थारू र मुसलमान गरी करिब तीन सय नेपाली घरधुरी छ । स्थानीयका अनुसार सुस्तामा पर्ने करिब ४० हजार हेक्टर भूमिमध्ये आधाजसो जमिन विवादमा छ । नेपाली बस्ती करिब सात हजार हेक्टरमा सीमित भएको छ । विवादका कारण सुस्तामा सीमास्तम्भ छैन । भारतीय अक्रिमण बढिरहेको छ । अत्यन्त मलिलो उर्वरा जमिन भएकाले सुस्तामा उखु, गहुँ र तोरीको राम्रो खेती हुन्छ । मैले खेतमै भेटेँ, सुस्ता बचाउ अभियानका वर्तमान संयोजक आदम खाँलाई । पूर्वअध्यक्ष गोपाल गुरुङको निधनपछि यो अभियान त्यति सक्रिय देखिन्न । सीमा सुरक्षा बलको आडमा भारतीय किसानले नेपालतर्फको जमिन मिच्दै आएका छन् । नेपाली किसान निरीह देखिन्छन् । जनतामा नेपालप्रतिको अपनत्वको भावना मात्र सुस्ता बचाउन पर्याप्त हुन्न, छिटो सीमा विवादको अन्त्य हुनु उत्तिकै जरुरी छ । सुगौली सन्धि र पुराना नक्सा एवं कागजातका आधारमा विवाद समाधान गर्न नसकिने कुरा होइन । इच्छाशक्ति भए दुवै देशले यसमा निर्णायक भएर समाधानमा पुग्न धेरै जटिलता पनि छैन ।सीमाक्षेत्रको अवलोकनमा मैले अनुभव गरेको अर्को विषय हो हुलाकी मार्गकै नाम दिएर पूर्वपश्चिम राजमार्गदेखि दक्षिणी सीमा नाका जोड्ने गरी बनेका र बन्दै गरेका चार लेनका बाटा । स्थानीय जनताको यातायात सुविधाकै लागि मात्र यति विस्तारित सडक आवश्यक छैनन् । तिनलाई व्यापारिक प्रयोजनका लागि कसरी उपयोग गर्ने चुनौती छ । सडक सञ्जालको यो पूर्वाधारले अपेक्षा गर्ने उत्पादन एवं व्यापारिक गतिविधितर्फ अहिलेदेखि नै उद्देश्यमूलक ध्यान जानु जरुरी छ । अर्को कुरा, नेपालभारत सिमानामा नो म्यान्स ल्यान्ड भनेर चिनिने दशगजा क्षेत्र अहिले अत्यन्तै अव्यवस्थित र फोहोरको केन्द्र जस्तो देखिन्छ । नेपालतर्फ सीमा नाकामा मदिरासहितका खाजाघर छ्याप्छ्याप्ती छन् । दशगजामा फोहोर प्रदूषण बढाउने एउटा कारण यो पनि हो । यदि त्यहाँ वृक्षरोपण गर्ने हो भने त्यसको अतिक्रमणबाट जोगिनुका साथै वातावरणीय सौन्दर्यसमेत बढ्नेछ ।सीमावर्ती प्रत्येक भन्सार नाकामा स्थानीयले साइकलमा वा पैदलै केही पोका घरायसी प्रयोजनका समान ल्याएका दृश्य मेचीदेखि महाकालीसम्म नेपालभारत सिमानामा देखिने सदावहार दृश्य हो । नेपाल सरकारले एक सय रुपैयाँभन्दा बढीको सामान ल्याए भन्सार लाग्छ भनेर ठूला अक्षरमा सूचना बोर्ड राखेको छ । यी ग्रामीणजनले के किन्दा रहेछन् भनेर मैले पारि गएर पनि हेरेँ । अधिकांशले एकदुई किलो प्याज, चिनी, कसैकसैले केही घरायसी प्रयोग सामान किनेको देखें । तिनका त्यही समान पारि भारतीय सीमा सुरक्षा बल (एसएसबी) र वारि नेपालको सशस्त्र प्रहरी बलले ओल्टाइपल्टाइ जाँच गर्छन् । तिनबाट भन्सार राजस्व असुली गर्ने कुनै वस्तु न भेटिन्छन् न भन्सार दस्तुर नै उठ्छ । तर सुरक्षा बलले लौरो ठटाएर केही रकम झार्ने बहाना खोज्छन् । भन्सार राजस्वको ठूलो स्रोत हो । व्यापारिक प्रयोजनका भन्सारयोग्य वस्तुको ओसारपसारका केही स्थापित प्रणाली छन् । तर सर्वसाधारणमाथि सुरक्षा जाँचको नाममा हुने यो भद्दा र दरिद्र दृश्य दुवै देशले बन्द गर्नुपर्छ ।नेपालभारत सीमा मात्र खुला होइन, त्यहाँ खुला समाज छ, खुला सामाजिकसांस्कृतिक सम्बन्ध छ । त्यसले निर्माण गरेको अलिखित व्यापारिक अर्थतन्त्रसमेत छ । यी कुरा औपचारिक सीमा व्यवस्थापनको पक्षबाट निकै टाढा छन् । सीमा छुट्याउने मानवशून्य दशगजा र सीमास्तम्भ गाडिए पनि दुई देशको सीमाक्षेत्रका अधिकांश भाग मानवरहित छैनन्, जसले जहाँबाट पनि वारपार गर्न सक्छ । तर जहाँ सीमा नाका भनेर सुरक्षा जाँच हुन्छ, त्यसले खुला सीमाको अवधारणालाई पनि सीमित गरेको छ । भारततर्फ प्रवेश गर्दा र निस्किँदा नेपालीको नागरिकता प्रस्ट हुने कागजात अनिवार्य रूपमा हेरिन्छ, तर नेपाल प्रवेश गर्ने कसैको पनि हेरिन्न । भारततर्फ सीमा सुरक्षा बलले बढी हैरान गर्ने गुनासो स्थानीय बासिन्दाको छ । सीमावर्ती क्षेत्रका बासिन्दाको सदियौं देखिको सामाजिक, सांस्कृतिक र आर्थिक जीवनमा कायम रहेका सम्बन्ध र सुमधुरता सीमा व्यवस्थापनको जीवनदायी पक्ष हो भनेर बिर्सन हुन्न । खुला मात्र होइन नेपालभारतबीच शान्त र सुव्यवस्थित सीमा संस्कृतिको विकास पनि अपेक्षित छ ।"
सागपातमा कसरी रुचि बढाउने ?,"हामी स्वादको पारखी बन्दै छौं । हेर्दा आकर्षक, खाऊँखाऊँ लाग्ने खानेकुरा खान चाहन्छौं । विशेषतः बालबालिकाहरू बजारमा पाइने प्याकेटमा राखिएका खानेकुरा औधी मन पराउँछन् । घरमा बन्ने खानेकुरामा उनीहरूको त्यति रुचि हुन्न । व्यस्त जीवनशैलीका कारण अभिभावक पनि बजारिया खानेकुरामा सहजता खोज्छन् । यहाँसम्म कि बच्चालाई स्कुलमा टिफिन पठाउन पसलमा गएर चाउचाउ, बिस्कुट किन्दै गरेको दृश्य पनि नौलो लाग्दैन अब । कुन उमेर समूहका मानिसले कस्ता खानामा ध्यान दिने भनेर विचार गर्नुपर्छ । विशेष त बालबालिका र वृद्धवृद्धाले खानामा ध्यान दिनु जरुरी छ । हुर्कंदै गरेका बालबालिकाको शारीरिक र मानसिक विकासका लागि विभिन्न पौष्टिक पदार्थको आवश्यकता पर्छ । उनीहरूको खाना स्वस्थकर, सन्तुलित हुन जरुरी छ । खानामा मौसमअनुसारको फलफूल र हरिया तरकारीहरू समावेश गर्नुपर्छ । हरियो तरकारीले बालबालिकाको शारीरिक विकासमा विशेष भूमिका खेल्छ । आजकालका बालबालिका विभिन्न कार्टुन भिडियो हेर्दै हुर्केका हुन्छन् । उनीहरूलाई खाना खुवाउन पनि अभिभावकहरू मोबाइल प्रयोग गर्छन् । हाल युट्युबमा बालबालिकाले सागपात खाएका विभिन्न रमाइला भिडियो पनि पाइन्छ । यस्ता भिडियो देखाइ सागप्रति सकारात्मक बनाउन सकिन्छ । जुन कुरा भन्दा उनीहरू मान्दैनन्, भिडियोबाट सजिलै बुझ्न सक्छन् । सागपात खानुपर्छ मात्र नभनी उनीहरूलाई साग तरकारीबारे जानकारी दिनु आवश्यक छ । फुर्सदमा खेतबारी लैजाने र तरकारी, बालीनालीबारे जानकारी दिने गर्नुपर्छ । विकसित देशमा बालबालिकालाई बिदाको समयमा कृषि फार्म लैजाने, माटो खेल्न दिने, आफैं तरकारी, फलफूल टिप्न दिने गरेको देखिन्छ । अभिभावकले आफ्ना बालबालिकाहरूलाई सैद्धान्तिकसँगै व्यावहारिक ज्ञान दिनुपर्छ जसले गर्दा उनीहरूले उमेर बढेसँगै माटोलाई पनि बुझ्ने गर्छन् । मानव सभ्यताको सुरुवाती समयमा हाम्रा पुर्खाले जंगलमा पाइने विभिन्न सागपात, कन्दमूलकै प्रयोग गर्थे । कतिपय खानेकुरा वा सागपात विषालु भए, मृत्यु पनि हुने गर्थ्यो । यसरी खान हुने हो कि होइन भन्ने ठहर हाम्रा पुर्खाहरूले नै गरेका थिए । बालबालिकालाई सानैदेखि हरियो सागपात खुवायौं भने उनीहरूमा रोगसँग लड्ने क्षमताको विकास हुनुका साथै शारीरिक र मानसिक रूपमा स्वस्थ हुन्छन् । हामीलाई पनि पहिलेभन्दा अहिले सागपात निकै मन पर्छ । यसका फाइदाबारे पढ्ने, सुन्ने गरेकाले नै हो । विज्ञहरूका अनुसार २० वर्षपछि मानिसको स्वाद थाहा पाउने क्षमता आधा नै घटेको हुन्छ, त्यसले गर्दा पनि हामीलाई पहिलेको तुलनामा सागपात मीठो लाग्छ । हाल कतिपय आमाले हरियो साग उसिनेर, पिनेर त्यो झोललाई पिठोमा मिसाई रोटी बनाएर पनि खुवाउने गरेका छन् । यो एकदम राम्रो तरिका हो । त्यसैले बालबालिकालाई सानैदेखि घरमा बनेको खानेकुराका साथै मौसम अनुसारको फलफूल र सागपात खुवाउन विशेष पहल गर्नुपर्छ । उनीहरू त जे देख्यो त्यति खान खोज्छन् तर अभिभावकले नै कुन कुरा सही वा गलत भनी बेलैमा जानकारी दिनुपर्छ । अलि बुझ्न सक्नेलाई सागपातको महत्त्व र फाइदाबारे बुझाउँदै खुवाउन कोसिस गर्नुपर्छ । परिवारका सदस्यले दैनिक सागपात नछुटाई प्रयोग गरे उनीहरूमा बानी पर्दै जान्छ । आँखालाई पनि स्वस्थ राख्ने भएकाले बालबालिकालाई हरियो सागपातप्रति बेलैमा मोह जगाउन सक्नुपर्छ । गाइसी ख्वप कलेजमा प्राध्यापन गर्छिन् ।"
क्षयरोग निवारणका प्रयास,"विश्वमा क्षयरोग लामो समयदेखि जनस्वास्थ्यको प्रमुख समस्याका रूपमा रहँदै आएको छ । माइकोब्याक्टेरियम ट्युबरकुलोसिस नामक जीवाणुको संक्रमणबाट यस रोगले प्रमुख रूपमा फोक्सोमा हानि गर्ने भए पनि जुनसुकै अंगमा असर गर्न सक्छ । क्षयरोग विश्वमा उच्च मृत्युदर भएका रोगमध्ये एकमा पर्छ । सन् २०२२ मा कोभिडपछि दोस्रो मृत्यु गराउने कारणका रूपमा क्षयरोग देखिएको छ । विश्व स्वास्थ्य संगठनको ग्लोबल टीबी रिपोर्ट २०२३ को प्रतिवेदनअनुसार २०२२ मा १०६ मिलियन मानिसमा क्षयरोग भएको अनुमान गरिएको थियो भने ७५ मिलियन क्षयरोगका नयाँ बिरामी निदान भएका थिए, जुन सन् १९९५ देखिको सबैभन्दा उच्च संख्या हो । क्षयरोग देखिएकामध्ये ५५ प्रतिशत पुरुष, ३३ प्रतिशत महिला र १२ प्रतिशत बालबालिका (०१४ वर्ष) रहेका छन् । विश्वव्यापी रोग निदान भएका क्षयरोगका बिरामीमध्ये ४६ प्रतिशत दक्षिणपूर्वी एसियाका रहेका छन् । त्यसमा भारत, चीन, पाकिस्तान र बंगलादेशमा क्षयरोगको उच्च भार रहेको छ । आर्थिक वर्ष २०७९८० मा नेपालमा ७० हजार क्षयरोगका नयाँ बिरामी भएको अनुमान गरिएकामा ३७ हजार ४ सय ४७ नयाँ बिरामी पत्ता लागे । २ हजार ९ सय जना औषधि प्रतिरोधी क्षयरोगका बिरामी रहेको अनुमान गरिएकामा ६ सय ९३ जना निदान भई ५ सय ४६ बिरामी उपचारमा छन् । त्यसकारण सबै बिरामी पत्ता लगाउन र निदान भएकालाई उपचारको दायरामा ल्याउन चुनौती थपिएको छ । उपचारमा आएका बिरामीमध्ये डीएसटीबीको उपचार सफलता दर ९२ प्रतिशत छ भने डीआरटीबीको उपचार सफलता दर गत आवको ७४ प्रतिशतबाट बढेर ८२ प्रतिशत पुगेको छ । क्षयरोगको सबैभन्दा धेरै भार मधेश प्रदेश, वाग्मती र लुम्बिनी प्रदेशमा रहेको छ । यी प्रदेशले मात्र ६८ प्रतिशत भार ओगटेका छन् । लुम्बिनी, मधेश र कोशी प्रदेशमा औषधि प्रतिरोधी क्षयरोगको भार क्रमशः उच्च रहेको छ ।क्षयरोग अन्त्यको विश्वव्यापी रणनीति (सन् २०१६२०३५) ले सन् २०३५ सम्म विश्वमा क्षयरोगको महामारी अन्त्य गर्ने लक्ष्य लिएको छ । क्षयरोग अन्त्यको विश्वव्यापी रणनीतिलाई आत्मसात् गर्दै नेपालमा राष्ट्रिय रणनीतिक योजना २०७८७९२०८२८३ तयार गरी हाल कार्यान्वयनमा छ । क्षयरोग अन्त्यको राष्ट्रिय रणनीतिक योजनाअनुसार आव २०७७०७८ मा २३८ प्रतिलाख जनसंख्यामा नयाँ क्षयरोग हुने दर भएकामा यसलाई ०८२०८३ सम्ममा १८१ प्रतिलाख जनसंख्यामा झार्ने र मृत्युदरलाई ०७७०७८ को ५८ जना प्रतिलाख जनसंख्याबाट ०८२०८३ को अन्त्यसम्ममा २३ प्रतिलाख जनसंख्यामा झार्ने लक्ष्य छ । यस्तै, क्षयरोगको कारणले परिवारमा पर्ने अधिक आर्थिक व्ययभार शून्यमा झार्ने तथा ०९१०९२ सम्ममा क्षयरोग महामारीको अन्त्य र २१०६०७ सम्ममा क्षयरोग निवारण गर्ने लक्ष्य लिइएको छ ।क्षयरोगको निदान र उपचारको गुणस्तर सुधारका लागि विभिन्न अनुसन्धान तथा नवीनतम प्रविधिको प्रयोग र विस्तार भइरहेका छन् । औषधि प्रतिरोधी क्षयरोगको वर्तमान अवस्था पत्ता लगाउन ड्रग रेसिस्टेन्ट सर्भे अन्तिम चरणमा पुगेको छ भने क्षयरोगका बिरामीको आर्थिक व्ययभार पत्ता लगाउन प्यासेन्ट कस्ट सर्भे पनि सञ्चालनमा छ । औषधि प्रतिरोधी क्षयरोग पत्ता लगाउन जिन एक्सपर्ट सेन्टर १ सय १३ स्थानमा विस्तार गरिएको छ भने छोटो समयमा फस्ट लाइनसेकेन्ड लाइनका औषधिको प्रतिरोध अवस्था पत्ता लगाउन एक्सपर्ट एक्सडीआर मेसिन १९ स्थानमा विस्तार गरिएको छ । क्षयरोगको स्क्रिनिङलाई सहज गराउन अल्ट्रा पोर्टेबल एक्सरे मेसिन सातै प्रदेशमा वितरण गर्न लागिएको छ । यसले गर्दा समुदायमा क्षयरोगका जोखिम समूह भएका स्थानमा सक्रिय खोजपडताल कार्यक्रममा सहयोग पुग्नेछ । नेपालमा क्षयरोगको उच्च जोखिम कुपोषण भएका, धूमपान गर्ने, मदिराजन्य पदार्थको प्रयोग गर्ने, चिनी रोग र एचआईभी एड्स भएका व्यक्तिमा बढी हुने गर्छ । यस्ता जोखिम तत्त्व भएका व्यक्तिमा क्षयरोगबाट हुने मृत्युदर पनि बढी हुन्छ । त्यसकारण क्षयरोग निवारण गर्न यी जोखिम तत्त्वको समयमै पहिचान गरी न्यूनीकरणका लागि एकीकृत कार्यक्रम कार्यान्वयन गर्दै जानु आवश्यक छ । श्रेष्ठ राष्ट्रिय क्षयरोग नियन्त्रण केन्द्रका निर्देशक हुन् ।"
बेलुनमा मान्छे उडाउने व्यवसाय,"(काठमाडौं)स्वरसम्राट् नारायण गोपालले गाएको कालजयी गीत छ, एउटा मान्छेको मायाले कति फरक पार्दछ जिन्दगीमा । चाँदनी शाहले लेखेका गीतका अजरअमर शब्द कतिपयको जिन्दगीसँग ठ्याक्कै मिल्छन् । त्यसैमध्येका एक हुन्, साहसिक पर्यटन उद्यमी विक्रम बाडे । तर बाडेका लागि फरक पार्नेचाहिँ मान्छेको होइन, बेलुनको माया हो । त्यसैले त उनलाई नजिकबाट बुझ्नेले भन्ने गर्छन्, एउटा बेलुनसपना कति फरक पार्दछ जिन्दगीमा । करिब एक दशकअघि हो, उमेरले भर्खर दुई दशक नाघेका थिए विक्रम । व्यवस्थापनमा स्नातकोत्तर अध्ययन सुरु गरेका उनमा उद्यमी बन्ने हुटहुटी थियो । त्यही क्रममा उनले ट्राभल एन्ड टुर कम्पनी सञ्चालनमा ल्याए । कामकै सिलसिलामा भारत पुगेका विक्रमका लागि त्यो भ्रमण नै जीवनको टर्निङ पोइन्ट बन्यो । भारतीय आकाशमा ठूला बेलुनहरू उडिरहेको देखेपछि उनको दिमागले बाल्यकालको स्मरण गर्यो । करिब तीन दशकअघि नेपालमै पहिलो पटक सनराइज कम्पनीले हट एयर बेलुन उडाउने गर्थ्यो । त्यतिखेर काठमाडौंको कीर्तिपुरस्थित आकाशबाट उडान भर्ने बेलुन भक्तपुरको ठिमी आसपासमा अवतरण हुन्थ्यो । भक्तपुरमै जन्मे हुर्केका विक्रम त्यतिबेला स्कुल जान छाडेर बेलुन हेर्न कुद्थे । बिहान स्कुल जाने समयमा बेलुन ल्यान्ड हुन्थ्यो । स्कुल नगई बेलुन हेर्न पुग्थें, विक्रमले उतिबेलाका दिन सम्झिए, बेलुनबाट मानिस निस्किएको देख्दा अचम्म लाग्थो । तर सनराइजको बेलुन त्यतिखेर ६ महिनामै बन्द भएको थियो । भारत भ्रमणका क्रममा बेलुन उडेको देखेपछि भने उनमा बेलुन सपना जाग्यो । बेलुन उडाएरै सफल साहसिक पर्यटन उद्यमी बन्ने सोच पलाएपछि विक्रमले आफू उडेर अनुभव मात्र लिएनन्, यो व्यवसायबारे अध्ययन अनुसन्धान पनि गरे । त्यसपछि उनी नेपालमै हट एयर बेलुन उडाउने दृढतासाथ घर फर्किए । तर उनले आफ्नो योजनामा परिवारको साथ भने पाएनन् । त्यहीबीचमा साथीहरूसँगको सरसल्लाहपछि २०७३ सालमा उनले बेलुन नेपाल कम्पनी दर्ता गरे । भक्तपुरमै हुर्किएका उनलाई नगरकोटमा बेलुन उडाउन मन थियो । तर हवाई उडानको रुट पर्ने भएकाले अनुमति नपाएपछि ठाउँको खोजीमा लागे । पोखरामा करिब एक महिना बसेर उनले व्यवसायका लागि उपयुक्त हुने ठाउँ पत्ता लगाए, धम्पुर र ल्वाङघलेल । हवाई रुट पनि नपर्ने र आकर्षक हिमशृंखला पनि देखिने उनलाई धम्पुसले झनै मोहित पार्यो । धम्पुसबाट देखिने अन्नपूर्ण र माछापुच्छ्रे हिमालको दृश्यले तानेपछि विक्रमले उडान अनुमतिका लागि प्रक्रिया सुरु गरे । २०७४ कात्तिकमा संस्कृति, पर्यटन तथा नागरिक उड्डयन मन्त्रालयबाट हट एयर बेलुन उडानको अनुमति पाएपछि उनले चीनको गोन्जाओबाट १६ लाख रुपैयाँमा एउटा बेलुन किनेर ल्याए । उडाउनका लागि भारतीय पाइलट झिकाए । २०७५ मा पहिलो पटक धम्पुसबाट आफैं उडेर परीक्षण उडान गरे । त्यसपछि एयर अपरेटर सर्टिफिकेट (ओसी) को प्रक्रियामा अघि बढेका बाडेको दाँतमा ढुंगा लाग्यो । कारण, चिनियाँ बेलुनको मापदण्ड नपुगेको भन्दै उनले उडान अनुमति पाएनन् । नेपालमा युरोपियन एभिएसन स्ट्यान्डर्डले स्वीकृत गरेको बेलुन मात्र उडाउन पाइदो रहेछ । त्यसबारे विस्तृत रूपमा नबुझी चीनबाट बेलुन ल्याएर अनावश्यक खर्च र दुःख भयो, उनले भने । घरमा मागेको पैसा बालुवामा पानी खन्याएजस्तै भएपछि बाडेले सविन महर्जनलाई व्यावसायिक सहयात्री बनाए । हाल बाडे बेलुन नेपालका अध्यक्ष र महर्जन मार्केटिङ म्यानेजर छन् । त्यसपछि बेलुन नेपालले स्पेनको अल्ट्रा म्याजिक कम्पनीबाट बेलुन मगाएर अनुमति प्रक्रियामा अघि बढे । धम्पुसमा उडान अनुमति नपाएपछि लौरुकबाट उडाउने र पामेमा अवतरण गर्ने गरी अनुमति लिए । बेलुन नेपाल हट एयर बेलुन उडाउने देशकै एक मात्र कम्पनी हो । कम्पनीले हाल दुई वटा हट एयर बेलुनमार्फत दैनिक करिब ४० यात्रु उडाउँदै आएको छ । बेलुन उडाउन सुरुआती समयमा अमेरिकी र भियतनामी पाइलट थिए भने हाल स्पेनी पाइलटले उडान भर्दै आएका छन् । अहिले बेलुन नेपालले युरोपियन स्ट्यान्डर्ड बेलुनका साथै सोही स्ट्यान्डर्डको पाइलट राखेको छ । नेपालमा भने हालसम्म बेलुन उडाउने सर्टिफाइड पाइलट छैनन् । विदेशी पाइलटलाई डलरमा तलब दिनुपर्छ । जसका कारण अप्ठ्यारो त छँदै छ, बाडेले भने, यात्रुहरूका लागि शुल्क समेत केही महँगो पर्न गएको छ । बेलुन नेपालले केही समयअघि छात्रवृत्तिमा पाइलट कोर्स अध्ययन गराउने उद्देश्यले आवेदनआह्वानसमेत गरेको थियो । तर नेपालीले भने रुचि देखाएनन् । पाइलटका लागि नेपालीलाई नै आकर्षित गर्न सके रोजगारी पनि सिर्जना हुन्थ्यो । सुरुसुरुमा हट एयर बेलुनलाई पर्यटकीय आकर्षणका लागि स्थापित गर्न गाह्रो भए पनि अहिले केही सहज भएको बाडे बताउँछन् । उनका अनुसार पछिल्लो समय बेलुनमा उड्ने विदेशीभन्दा नेपाली पर्यटकको संख्या बढी छ । हट एयर बेलुनलाई लक्जरियस एडभेन्चरका रूपमा लिइन्छ । बेलुन आकारमा देखिने यसको इनेभेलप भित्र पंखाले हावा भरिन्छ । बेलुन आकारमा आइसकेपछि ग्यासबाट आगो बालेर उक्त हावा तताइन्छ । तातो हावाका कारण बेलुनको उचाइ लिन्छ र हावाको गति नियन्त्रण गर्दै पाइलटले उडान भर्छन् । २१ मिटर अग्लो बेलुनको तल्लो भागमा जडित ३२ वर्ग मिटरको बास्केटमा एक पटकमा बढीमा आठ यात्रु उड्न सक्छन् । बेलुनको उडानबाट सूर्योदय र सूर्यास्तको दृश्यावलोकन हेर्न सकिन्छ । बिहान सामान्यतया लौरुकबाट ५ः४० बजे पहिलो उडान सुरु हुन्छ । आधा घण्टाको उडानमा यात्रुले ९ हजार फिट माथिबाट पोखरा उपत्यका र वरपरका हिमालको दृश्यावलोकन गर्न पाउँछन् । बाडेका अनुसार उडान भर्न नेपालीका लागि ९५ सय, सार्क मुलुक र चिनियाँलाई एक सय अमेरिकी डलर र अन्य देशका नागरिकलाई १३० अमेरिकी डलर शुल्क लाग्छ । व्यवसाय विस्तारका लागि अन्य गन्तव्यको खोजीमा लागिरहेका बाडे पछिल्लो समय भने हट एयर बेलुनबाट स्काई डाइभिङ गराउने तयारीमा छन् । पोखरामा हाल स्काई डाइभ गराउनका लागि हेलिकोप्टरको प्रयोग हुँदै आएको छ । तर हेलिकोप्टरको साटो बेलुनबाट स्काई डाइभ गराउँदा फरक अनुभव हुने र शुल्क पनि कम लाग्ने उनले बताए ।"
रावायण तीजमा,"काठमाडौं (कास) सुदर्शन थापाको निर्देशनमा निर्माण हुने फिल्म रावायण तीजमा प्रदर्शनमा आउने भएको छ । फिल्म निर्माण पक्षले आइतबार फागु पूर्णिमाको अवसर पारेर फिल्मको प्रदर्शन मिति सार्वजनिक गरिएको हो । निर्देशक थापा र अभिनेत्री पूजा शर्माले संयुक्त रूपमा निर्माण गर्न लागेको फिल्मको छायांकन चैत तेस्रो सातादेखि सुरु हुने जनाइएको छ । फिल्ममा शिवम् अधिकारीको लेखन, सौरभ लामाको छायांकन, विक्रम स्वाँर र रामजी लामिछानेको नृत्य निर्देशन र श्री श्रेष्ठको द्वन्द्व रहनेछ ।सुदर्शन थापा प्रोडक्सन र पूजा शर्मा प्रोडक्सनको संयुक्त ब्यानरमा बन्ने फिल्ममा पूजासहित प्रियंका कार्की, निकिता चण्डक, प्रकाश साह, कैलाश रावल, अर्जुनजंग शाही, शर्मिला मल्ल, प्रदीप ढकाललगायत कलाकारको अभिनय रहनेछ ।"
प्रदेश र पालिकाले पाउने वित्तीय समानीकरण अनुदान बढ्यो,"के हो समानीकरण वित्तीय अनुदान ?तहगत सरकारलाई अनुदान उपलब्ध गराउनुपर्ने व्यवस्था अन्तरसरकार वित्त व्यवस्थापन ऐन, ०७४ मा छ । यसअनुसार संघीय सरकारले प्रदेश र स्थानीय तथा प्रदेश सरकारले स्थानीय सरकारलाई समानीकरण, ससर्त, समपूरक र विशेष अनुदान दिने व्यवस्था छ । राजस्व क्षमता र कार्यबोझका आधारमा प्रदेश तथा स्थानीय तहलाई नेपाल सरकारले उपलब्ध गराउनुपर्ने रकम वित्तीय समानीकरण अनुदान हो । यस्तो अनुदान राष्ट्रिय प्राकृतिक स्रोत तथा वित्त आयोगको सिफारिसबमोजिम उपलब्ध गराउने व्यवस्था छ । प्रदेश सरकारले पनि वित्त आयोगको सिफारिसबमोजिम कानुनअनुसार स्थानीय सरकारलाई अनुदान उपलब्ध गराउनुपर्ने हुन्छ ।"
आठ महिनामा सवा ५ अर्बको अलैंची निर्यात,"कृषि मन्त्रालयले सार्वजनिक गरेको आर्थिक वर्ष ०७८७९ को तथ्यांकअनुसार देशभर १५ हजार ९ सय ७५ हेक्टर जग्गामा अलैंची खेती हुन्छ । यसबाट उक्त वर्ष ८ हजार ७ सय १४ टन अलैंची उत्पादन भएको थियो । आर्थिक वर्ष ०७७७८ मा १५ हजार ६ सय ६८ हेक्टर जग्गामा अलैंची खेती हुँदा ८ हजार २ सय ८९ टन अलैंची उत्पादन भएको थियो । आर्थिक वर्ष ०७६७७ मा १६ हजार ५ सय ६२ हेक्टर जमिनबाट ९ हजार ५ सय ४५ टन अलैंची उत्पादन भएको थियो । आर्थिक वर्ष ०७५७६ मा १५ हजार ५५ हेक्टर जमिनमा अलैंची खेती भएको थियो । उक्त वर्ष ७ हजार ९ सय ५४ टन उत्पादन भएको कृषि तथ्यांक छ ।अलैंची पूर्वी पहाडी जिल्लाका किसानको मुख्य आम्दानीको स्रोत हो । हालसम्म ४३ जिल्लामा अलैंची उत्पादन हुँदै आएको महासंघले जनाएको छ । मुलुकमा उत्पादित २ प्रतिशत अलैंची मात्रै आन्तरिक खपत हुने व्यवसायी बताउँछन् । नेपाली अलैंचीको मुख्य बजार भारत मात्र रहँदै आएकामा पछिल्लो समय जर्मनी, इटाली, अमेरिका, पाकिस्तानलगायत मुलुकमा निर्यात हुन थालेको छ । भारतमा कच्चा पदार्थका रूपमा अलैंची जाने गरेको छ । पछिल्लो समय प्रशोधन गरी निर्यात गर्दा अनुदानसमेत पाइने हुँदा व्यवसायी त्यसतर्फ पनि आकर्षित भइरहेको छ ।"
सरकारी सुक्खा बन्दरगाह र आईसीपी सञ्चालन जिम्मा निजी क्षेत्रलाई,"ती कम्पनीसँग ५ वर्षका लागि २० करोड ८८ लाख रुपैयाँ न्यूनतम पट्टा बहाल रकम र नियमअनुसार महसुल बाँडफाँट गर्ने गरी करार सम्झौता भएको उनको भनाइ छ । समितिले ०८० कात्तिक २२ मा सम्झौता गरे पनि हस्तान्तरण हुन बाँकी नै छ । आईसीपीको भारततर्फको निर्माणको काम सकिए पनि नेपालतर्फको केही बाँकी नै छ । गत जेठमा प्रधानमन्त्री पुष्पकमल दाहालको भारत भ्रमणका क्रममा प्रधानमन्त्री दाहाल र भारतीय समकक्षी नरेन्द्र मोदीको उपस्थितिमा नेपालगन्जमा एकीकृत चौकी उद्घाटन भए पनि पूर्ण सञ्चालनमा आउन सकेको छैन । उक्त चौकी ०७७ असोज २६ मा भारत सरकारको आर्थिक तथा प्राविधिक सहयोगमा शिलान्यास भएको थियो । तर, अझै पूर्ण रूपमा सञ्चालनमा आउन सकेको छैन । सम्भवतः यही चैतमा हस्तान्तरण हुने कार्यकारी निर्देशक गजुरेलले बताए । हाम्रातर्फबाट गर्नुपर्ने काम लगभग सकिएको छ । चैतमा हस्तान्तरण हुन्छ, त्यसपछि सञ्चालनमा आउँछ, उनले भने । प्रधानमन्त्री भारत भ्रमणका क्रममा भैरहवामा बनाउन लागेको एकीकृत जाँच चौकीको शिलान्यास भएको छ । उक्त एकीकृत जाँच चौकी १६ महिनामा निर्माण सक्ने कार्यक्रम रहेको जनाइएको छ । दोधारा चाँदनी एकीकृत जाँच चौकी र सुक्खा बन्दरगाह निर्माणसम्बन्धी सम्झौतापत्रमा हस्ताक्षर भएको छ । यसका लागि ईआईए र जग्गा प्राप्तिको काम भइसकेको छ । सम्झौताअनुसार ३ वर्षमा निर्माण सकिने समितिले जनाएको छ । कञ्चनपुरको चाँदनी नगरपालिकामा एकीकृत जाँच चौकी र सुक्खा बन्दरगाह निर्माण हुने बताइएको छ ।"
दाताको टोली चिलिमेत्रिशूली प्रसारण आयोजनामा,"(काठमाडौं) जर्मनी तथा युरोपेली युनियनको टोलीले निर्माणाधीन चिलिमेत्रिशूली २२० केभी प्रसारण लाइन आयोजनाको स्थलगत अनुगमन गरेको छ । जर्मनीको आर्थिक सहायता तथा विकास मन्त्रालयकी एसिया निर्देशक गिजेला ह्याममरस्मिट नेतृत्वमा युरोपेली युनियन, जर्मन विकास बैंक (केएफडब्लू) का प्रतिनिधि सम्मिलित टोलीले शनिबार आयोजनाअन्तर्गत निर्माणाधीन प्रसारण लाइन र सबस्टेसनको अनुगमन गरी निर्माण प्रगतिको जानकारी लिएको हो । आयोजनाअन्तर्गत रसुवाको आमाछोदिङ्मो गाउँपालिकास्थित थम्बुचेत र नुवाकोटको किस्पाङ गाउँपालिकाको पहिरेबेंसीमा २२०१३२३३ केभीको क्रमशः चिलिमे हब र त्रिशूली थ्रीबी हब सबस्टेसन निर्माण अन्तिम चरणमा छन् । साथै चिलिमे हबदेखि त्रिशूली थ्री बी हब सबस्टेसनसम्म २८ किमि २२० केभी प्रसारण लाइन निर्माण अन्तिम चरणमा छ । त्रिशूली नदी र त्यसका सहायक खोलामा निर्माणाधीन तथा निर्माण हुने जलविद्युत् आयोजनाको विद्युत् राष्ट्रिय प्रणालीमा प्रवाह गर्न चिलिमेत्रिशूली २२० केभी प्रसारण लाइन र चिलिमे तथा त्रिशूली थ्रीबी हब सबस्टेसन निर्माण गरिएको हो । अनुमानित लागत तीन करोड ९० लाख अमेरिकी डलर रहेको आयोजनामा नेपाल सरकार तथा नेपाल विद्युत् प्राधिकरणको लगानी र जर्मन विकास बैंक (केएफडब्लू) को अनुदान छ । युरोपेली युनियनले स्थापना गरेको युरोपेली लगानी बैंक (ईआईबी) को आयोजनामा सहुलियतपूर्ण ऋण छ । त्रिशूली थ्रीबी हब सबस्टेसन र प्रसारण लाइन निर्माणको अनुगमन गरी टोलीले नेपाल विद्युत् प्राधिकरण र आयोजना व्यवस्थापनसँग आयोजनाको प्रगति, समस्या, निर्माण सम्पन्न हुने मिति, ऊर्जा क्षेत्रमा थप लगानीको सम्भावनालगायत विषयमा छलफल गरेको थियो । जोखिमयुक्त र कठिन हिमाली क्षेत्रमा पर्ने आयोजना निर्माण सम्पन्न हुने चरणमा पुगेकामा टोली प्रमुख गिजेला ह्याममरस्मिटले खुसी व्यक्त गरिन् । नेपालको ऊर्जा क्षेत्रको विकासमा थप अनुदान दिन तयार रहेको प्रतिबद्धता जनाउँदै उनले लगानी आवश्यक पर्ने क्षेत्र पहिचान गरी प्रस्ताव गर्न प्राधिकरणलाई आग्रह गरिन् । सबस्टेसन र प्रसारण लाइन आगामी वैशाखको दोस्रो साताभित्र निर्माण सकेर सञ्चालनमा ल्याउने गरी अन्तिम चरणका काम भइरहेको टोलीलाई प्राधिकरणका कार्यकारी निर्देशक कुलमान घिसिङले जानकारी गराए । भौगोलिक रूपमा अत्यन्तै जोखिमयुक्त र कठिन हिमाली क्षेत्रमा टावर बनाउनुपर्ने, भीरैभीर रहेको र सडक पनि नभएकाले ढुंगागिट्टी, बालुवा, टावरका सामान, पानी मान्छे या खच्चडबाट बोकाएर लैजानुपर्ने, बाढीपहिरो, ठेकेदारको कमजोर कार्यसम्पादन, वन क्षेत्रको जग्गा प्रयोगको समस्या, स्थानीयको अवरोध, कोभिड१९ लगायतका कारणले आयोजनाको निर्माण प्रभावित हुँदै आएको छ ।प्रसारण लाइन समुद्री सतहबाट ६ सय ८० देखि २ हजार ६ सय मिटरसम्म पर्ने भूभागमा निर्माण गरिएको छ । ३३ वटा टावर पहुँच सडक नै नभएका ठाउँमा निर्माण गर्नुपर्ने अवस्था थियो । उक्त स्थानसम्म पुग्न छुट्टै पहुँच सडक निर्माण गरिएको छ । निर्माणमा केही ढिलाइ भएकामा लगानीकर्ताहरूबाट विगतमा बारम्बार चासो र चिन्ता व्यक्त भइरहेको थियो । तर निरीक्षण भ्रमणका क्रममा कामले गति लिई उल्लेख्य प्रगति हासिल गरेको र भौगोलिक रूपमा अत्यन्तै जोखिमयुक्त र कठिन हिमाली क्षेत्रमा आयोजनाको काम भइरहेको देखेर टोलीले खुसी व्यक्त गर्दै यसको प्रशंसा गरेको छ, कार्यकारी निर्देशक घिसिङले भने ।आयोजना व्यवस्थापन, परामर्शदाता र ठेकेदार कम्पनीबीच छलफल गरी निर्माण कार्यमा ढिलाइ नगर्न, कामदार थपेर कामलाई तीव्रता दिन निर्देशन दिँदै कार्यकारी निर्देशक घिसिङले पछिल्लो पटक निर्माण सम्पन्न गर्न तय गरिएको समयसीमाबाट कोही पनि उम्किन नपाउने बताए । आयोजना निर्माण सकिने समयसीमामा दातृ निकायहरूको पनि ठूलो चासो र चिन्ता छ, यही लाइनमा जोडिने ११० मेगावाटको रसुवागढी जलविद्युत् आयोजना तयारी अवस्थामा छ, लाइन बनाउन सकेनौं भने विद्युत् खेर फाल्नुपर्ने अवस्था छ, उनले भने, यो या त्यो बहाना बनाएर अब कोही उम्किन पाउँदैन, सबै जिम्मेवार भएर अन्तिम प्रयास गरौं, हाम्रोतर्फबाट आवश्यक सहयोग र सहजीकरण गर्छौं ।२८ किमि प्रसारण लाइनमा पर्ने ७५ टावरमध्ये ६५ वटाको जग हालिएको छ । बाँकी रहेका १० टावरको जग हाल्ने काम भइरहेको छ । ५९ वटा टावर खडा गरिएको छ भने तीन वटाको काम भइरहेको छ । ११ किमि तार तानिएको छ भने खडा गरिएका टावरमा तार तान्ने काम भइरहेको छ । चिलिमेत्रिशूली थ्रीबी हब प्रसारण लाइनअन्तर्गत चिलिमेमैलुङ खण्ड २० किलोमिटर डबल सर्किट र मैलुङत्रिशूली थ्रीबी हबसम्म ८ किलोमिटर चार (मल्टी) सर्किट लाइन निर्माण गरिएको छ । कोरियन कम्पनीहरूको अगुवाइमा निर्माणाधीन २१६ मेगावाटको माथिल्लो त्रिशूली१ जलविद्युत् आयोजनाको विद्युत् जोड्न मल्टी सर्किट लाइन बनाउन लागिएको हो । माथिल्लो त्रिशूली१ ले मल्टी सर्किट लाइन बनाउँदा भएको खर्चको ६० प्रतिशत रकम बेहोर्नेछ । प्रसारण लाइन र सबस्टेसन निर्माणका लागि चिनियाँ कम्पनी पिंगाओ ग्रुप अफ कम्पनीसँग ०७४ को कात्तिकमा ठेक्का सम्झौता भएको थियो । ठेक्का सम्झौता ०७४ को पुसमा कार्यान्वयनमा आएको थियो ।"
पालिकापिच्छे जनप्रतिनिधिबीच विवाद,"(रौतहट) बजेट बाँडफाँटको विषयलाई लिएर गरुडा नगरपालिकाकी उपप्रमुख पुनम चौधरी गत माघ २० मा केही वडाध्यक्षसहित आफ्नै कार्यालयमा ताला लगाएर गेटमा धर्नामा बसिन् । त्यसको एक महिनापछि मात्र ८ बुँदे सहमति गरेर ताला खुलाइयो । यसअघि कटहरिया नगरपालिकाकी उपप्रमुख रीतादेवी यादवले पनि गत पुस २३ मा केही वडाध्यक्षको साथ लिएर पालिका कार्यालयमा ताला लगाएकी थिइन् । नगरप्रमुख अजयप्रकाश जैसवालले एकलौटी गरेको भन्दै तालाबन्दी गरिएपछि नगरप्रमुखउपप्रमुखबीचको मनमुटाव झनै बढ्यो । डेढ सातापछि कार्यालयको ताला खुले पनि दुईबीचको प्रतिशोध भने सकिएन । फतुवा विजयपुरमा जनप्रतिनिधिहरूबीचको विवादका कारण ६ महिनादेखि तलब नपाएको भन्दै कमर्चारीहरू पटकपटक आन्दोलन गर्दै आएका छन् । गरुडा नगरपालिका कार्यालय एक महिनासम्म बन्द हुँदा नियमित कामकाजका साथै सेवाग्राही मारमा परे ।जिल्लामा यस्तो कुनै स्थानीय तह छैन, जहाँ जनप्रतिनिधिहरूबीच नै विवाद नहोस् । जनप्रतिनिधिहरू बीचको विवादले सामाजिक सुरक्षा भत्ता, कर्मचारी तलब, विकास निर्माणलगायतको काम प्रभावित हुने गरेको छ । बृन्दावनमा नगरप्रमुख र उपप्रमुखबीचको विवादले न्यायिक समितिको काम प्रभावित हुँदै आएको छ । अधिकांश नगरपालिकामा बजेट भागबन्डाबाटै लफडाको सुरुवात हुने गरेको छ । कतिपयमा योजना फर्छ्योट, भुक्तानी, कर्मचारी भर्नालगायतमा स्वार्थ नमिल्नु र राजनीतिक खिचातानीका कारण विवाद हुने गरेको छ । प्रमुखउपप्रमुख र वडाध्यक्षहरूले किटेरै बजेट माग्ने गरेपछि विवाद बढेको कर्मचारीहरू सुनाउँछन् । कटहरियाका नगरप्रमुख जैसवालले करार कर्मचारी, डिजल पेट्रोल, कर्मचारीको खाजालगायत विभिन्न शीर्षकमा अनियमितता गरेको उपप्रमुख यादवको आरोप थियो । कुनै पनि शीर्षकमा खर्च गर्नुअघि खर्चको प्रस्तावमाथि कार्यपालिका बोर्डको बैठकबाट सुनिश्चित गर्नुपर्ने, नगर क्षेत्रअन्तर्गत घरायसी प्रयोजनमा खर्च भएको विद्युत् महसुलबापत प्राधिकरणको बक्यौता रकम सुनिश्चित गर्नुपर्ने, नगरपालिका मातहत तथा कार्यालयमा विगतमा खट्दै आएका कर्मचारी, डोर, करार, सफाइकर्मी, सबैको बाँकी तलब भुक्तानी गरी कर्मचारी राख्ने वा नराख्नेबारे छलफल हुनुपर्ने माग राखेर ताला लगाएको उपप्रमुख यादवको दाबी थियो । नगरप्रमुख जैसवालले माग सम्बोधन गर्ने भनेपछि ताला खोलेको थियो । उनको भनाइ थियो, मैले कुनै किसिमको अनियमितता गरेको छैन । कसैको उक्साहटमा ताला लगाउनु उचित हुँदैन । कटहरियामा नगरप्रमुख र उपप्रमुखबीचको विवाद अहिलेको मात्र होइन । निर्वाचित भएर आए लगत्तैदेखि नै दुवैबीच मनमुटाव सुरु भएको थियो । गरुडा नगरपालिकाका नगरप्रमुख कन्थमणि जैसवाल र उपप्रमुख पुनम चौधरीबीच विवाद उत्कर्षमा पुगेपछि गत माघ २० मा उपप्रमुखले कार्यालयको मुख्य ढोकामै ताला लगाएर धर्नामा बसेकी थिइन् । जिल्ला प्रशासन कार्यालय गौरमा दुवै पक्षबीच पटकपटकको छलफलले अन्त्यमा आर्थिक वर्ष २०७९८० को आयव्यय विवरण तथा बजेट बोर्डको बैठकबाट पास हुनुपर्ने, कर्मचारीको भर्ना खोलेर नियमअनुसार नियुक्त गर्नुपर्ने, कार्यपालिका बैठक महिनामा एकपटक बस्नुपर्ने, कृषि तथा स्वास्थ्यको क्षेत्रमा भएको खर्च बैठकमा प्रस्तुत गर्नुपर्ने, भुक्तानी दिन बाँकी कर्मचारीको तलब खुवाउनुपर्नेलगायतका ८ बुँदे सहमतिपछि ताला खोलिएको थियो । नगरप्रमुख जैसवालले माथिबाट बजेट कटौती भई आएकाले भनेको जस्तै दिन नसक्ने अडानमा थिए । तर वडाध्यक्षहरू एक करोडसम्म बजेट माग गर्दै अडानमा बसेपछि विवाद बढेको हो । उपप्रमुख चौधरीले समेत १ करोड ५० लाख बजेट आफूले चलाउनुपर्ने माग अघि सारेकी थिइन् । अहिले बजेट बाँडफाँटमा सहमति भए पनि भनेको जस्तै दिन नसक्ने अवस्थामा नगरप्रमुख जैसवाल पुगेका छन् । बृन्दावन नगरपालिकाकी उपप्रमुख संगीताकुमारी राम र नगरप्रमुख विनोदप्रसाद कुर्मीबीच बोलचाल बन्द भएको वर्ष दिन नाघेको छ । अहिले उपप्रमुख रामले नियमित कार्यालय जानै छाडेकी छन् । नगरप्रमुख कुर्मीले एकलौटी गर्न खोजेको भन्दै उपप्रमुख रामले प्रतिवाद गरिन्, यही कारण दुवैबीच बोलचाल बन्द भएको अन्य जनप्रतिनिधि बताउँछन् । २०७९ को स्थानीय तह चुनावमा एकीकृत समाजवादीबाट नगरप्रमुखमा कुर्मी र उपप्रमुखमा रामले चुनाव जितेका हुन् । ९ वडामध्ये ५ वडामा एसकै वडाध्यक्षले जितेका छन् । सुरुका दिनदेखि नै नगरप्रमुख कुर्मी एकलौटी ढंगले हिँड्न थालेपछि आफूले प्रतिवाद गरेको उपप्रमुख रामले सुनाइन् । सविधानले दिएको अधिकारसमेत खोसेर नगरप्रमुख एकलौटी ढंगले चल्न थाले । मिलेर काम गरौं, अघि बढौं भन्ने मेरो प्रस्ताव हो, मैले नराम्रो सल्लाह सुझाव दिएको छैन, उनले भनिन्, अहिले आएर एकलौटी गर्न खोज्ने । कुनै कुरामा सरसल्लाह नगर्ने । बृन्दावनमा नगरप्रमुखसँग सम्बन्धमा खटपट देखिएपछि न्यायिक समितिका सबै काम पूर्ण रूपले प्रभावित बनेका छन् । नगरप्रमुख कुर्मीले आफ्नै घरनजिकको हरसाह चोकमा नगरपालिकाको सम्पर्क कार्यालय खोलेका छन् । त्यहींबाट कामकाज सञ्चालन गर्न थालेपछि दुवैबीच झनै दूरी बढेको हो । नगरप्रमुखले अधिकार खोसेको उपप्रमुखहरूको गुनासो छ । स्थानीय तहको सेवा सञ्चालनसम्बन्धी आदेशमा उपप्रमुखलाई सम्बन्धित कार्यपालिकाको न्यायिक समिति, योजना अनुगमन मूल्यांकन समिति, बजेट परामर्श समिति, विकास बजेट सिलिङ गर्ने समितिको संयोजकलगायतका महत्त्वपूर्ण जिम्मेवारी दिइएको छ । स्थानीय तहको सेवा सञ्चालन तथा व्यवस्थासम्बन्धी आदेश, २०७४ को अधिकारसमेत प्रयोग गर्नबाट वञ्चित हुनु न्यायोचित नभएको भन्दै जिल्लाका अधिकांश स्थानीय तहका उपप्रमुखले गुनासो गर्दै आएका छन् । यही कारण प्रमुख र उपप्रमुखबीच मनमुटाव, बोलचाल बन्द, हातपातसम्म हुने गरेको छ । हामीले आफ्नो हक अधिकार खोजेको मात्र हो, गरुडा नगर उपप्रमुख चौधरी भन्छिन्, यसमा हिचकिचाउनुपर्ने कुनै कुरा छैन । नगरप्रमुखज्यूहरूले बुझ्ने कुरा हो । बजेट बाँडफाँट, योजना अनुगमनमा ओभरटेक, आफ्नो अनुकूलको निर्णय गर्दै जाने प्रवृत्ति हाबी हुन थालेपछि प्रमुखउप्रमुखबीच टकरावको अवस्था आएको एक प्रमुख प्रशासकीय अधिकृतले सुनाए । नगरप्रमुख र उपप्रमुख झगडा गर्छन् अनि समस्या हामीलाई पर्छ, ती अधिकृतले भने, बाहिर जति मिलाउन खोजे पनि दुवै भित्री रूपमा मिल्दैनन् । कामकाजमा हामीलाई समस्या हुन्छ । बृन्दावनका नगरप्रमुख कुर्मीले कुनै कुरामा पनि एकलौटी नगरेको दाबी गर्छन् । उपप्रमुखज्यूले बिनाप्रमाण आरोप लगाउँदै हिँड्नुहुन्छ, उनले भने, मिलेर काम गरौं भन्ने मेरो पनि चाहना हो । तर उहाँको मनमा के छ, थाहा भएन । संविधानले दिएको अधिकार खोस्यो भन्नु जायज नभएको उनको भनाइ छ ।जिल्लामा १६ वटा नगरपालिका र २ वटा गाउँपालिका छन् । अघिल्लो स्थानीय तह चुनावमा निर्वाचित भएकाको कार्यकाल पनि लफडामै बितेको थियो । देवाही गोनाही नगरपालिकामा पनि नगरप्रमुख प्रेमीलाल साह र उपप्रमुख नरिया देवीबीच भित्री रूपमा विवाद कायमै छ । विजयपुर नगरपालिकामा पनि नगरप्रमुख गोपाल राय यादव र उपप्रमुख अमवेय खातुनबीच लामो समयसम्म विवाद देखिएको थियो । यहीबीच नगरप्रमुख यादवले राजस्व हिनामिना गरेको आरोपमा विशेष अदालतले कैद र जरिवानाको आदेश गरेको छ । उनी अहिले निलम्बनमा परेका छन् । गढीमाई, यमुनामाईमा पनि जनप्रतिनिधिहरूबीच बेलाबेलामा लफडा हुने गरेको छ ।"
होलीमा २ सय ७७ जना पक्राउ,"काठमाडौं (कास) फागु पूर्णिमा (होली) पर्वका दिन आइतबार देशभरबाट २ सय ७७ जनालाई पक्राउ गरेको प्रहरीले जनाएको छ । जबर्जस्ती रङ दल्ने, मादक पदार्थ सेवन गरी झैझगडा गर्ने र सार्वजनिक स्थलमा होहल्ला गर्नेलाई नियन्त्रणमा लिएको नेपाल प्रहरीका प्रवक्ता डीआईजी भीमप्रसाद ढकालले जानकारी दिए । यस पटकको फागु पूर्णिमा विगतका वर्षको तुलनामा शान्तिपूर्ण भयो, ठूला अपराधका घटना भएका छैनन्, उनले भने । मापसे गरी सवारीसाधन चलाउने, ट्राफिक नियम उल्लंघन गर्ने ७ सय ७५ सवारीसाधनलाई होल्ड गरिएको पनि प्रहरीले जनाएको छ ।काठमाडौं उपत्यका प्रहरी कार्यालयका अनुसार काठमाडौं, ललितपुर र भक्तपुरमा मात्रै साढे ६ सय ६४ मोटरसाइकलस्कुटर होल्ड गरिएको छ । १५ वटा चारपाङ्ग्रे सवारीसाधन पनि होल्डमा परेका छन् । कार्यालयका एसपी अवधेश विष्टले लापरबाही गर्ने र मापसे गरी सवारीसाधन चलाउनेलाई होल्ड गरिएको बताए । त्यस्तै काठमाडौंबाट ७०, भक्तपुरबाट ४ र ललितपुरबाट २ जनालाई प्रहरीले नियन्त्रणमा लिएको छ । विष्टले पनि विगतका वर्षभन्दा शान्तिपूर्ण ढंगले फागु पूर्णिमा पर्व सकिएको बताए ।"
टेस्ट राष्ट्रसँग ढोका खोल्ने विश्वास,"(काठमाडौं)नेपाल क्रिकेट संघ (क्यान) ले वार्षिक क्यालेन्डर निकालेको तीन महिना पुगेको छैन । त्यसमा आगामी वर्षमा टेस्ट राष्ट्रसँग खेल्ने अपेक्षा नेपाली क्रिकेट पदाधिकारीको रहेको थियो । पुस १९ गते क्यानले वार्षिक क्यालेन्डर सार्वजनिक गर्दा सचिव पारस खड्काले टेस्ट टोलीलाई बोलाउन समय लाग्ने रहेको आफूहरूले थाहा पाएको बताएका थिए ।आयरल्यान्डको मुख्य टोली १० देखि १५ महिना व्यस्त छ, हामीले टेस्ट राष्ट्रलाई बोलाउन एकडेढ वर्ष अघिदेखि नै तयारी गर्नुपर्ने रहेछ । हामीले अहिले आएर यो बुझ्यौं, त्यसैले अहिले आयरल्यान्डको ए टोलीलाई बोलाइरहेका छौं, खड्काले क्यालेन्डर सार्वजनिक गर्दै भनेका थिए । घोषित तालिकाअनुसार आयरल्यान्डको ए टोली काठमाडौं आइसकेको छ । आयरल्यान्ड ए ले नेपाली राष्ट्रिय टोलीसँग सोमबार र मंगलबार दुई ट्वान्टी२० खेल्नेछ । त्यसपछि ट्वान्टी२० विश्वकपको तयारीमा रहेको नेपाली टोली गुजरात र बडौदाको टोलीसँग त्रिकोणात्मक शृंखला खेल्न भारतको भापी लाग्नेछ ।आईसीसीको पछिल्लो टेस्ट राष्ट्र आयरल्यान्ड ए को भ्रमणले भविष्यमा टेस्ट टोलीको नेपाल आउने ढोका खुल्ने विश्वास क्यानको रहेको छ । १६ वर्षयता पहिलो पटक टेस्ट राष्ट्रका कुनै पनि टोली नेपाल आएर खेल्न लागेको हो । सन् २००८ मा पाकिस्तान क्रिकेट बोर्ड (पीसीबी) को एकेडेमी टोली काठमाडौं आएर नेपाली राष्ट्रिय टोलीसँग तीन एकदिवसीय खेलेको थियो । त्यस्तै बंगलादेशको यू१७ टोली २००८ मा र भारतको यू१९ टोली २००३ मा काठमाडौं आएर खेलेका थिए । तर त्यतिखेर नेपाली क्रिकेट अहिलेको जस्तो हैसियतमा थिएन, विश्व क्रिकेट लिगको संरचनामा आउने प्रयासमा थियो । नेपाल अहिले एकदिवसीय अन्तर्राष्ट्रिय मान्यता प्राप्त र दोस्रो पटक ट्वान्टी२० विश्वकप खेल्ने क्रममा रहेकाले वर्तमानमा टेस्ट राष्ट्रबाट आएका टोलीलाई ल्याएर खेलाउँदा भोलिका दिनमा नेपालको ठूला राष्ट्रसँग खेल्न यसले पुल जोड्ने कार्य गर्न सक्छ । आयरल्यान्ड ए ले त्यसै पनि बलियो टोली पठाएको छ । टोलीमा रहेका १५ मध्येका ९ खेलाडीले आयरल्यान्डको राष्ट्रिय टोलीबाट प्रतिनिधित्व गरिसकेका छन् । म्याथ्यु हम्फ्रेयज र फिओन ह्यान्डले गत वर्ष आयरल्यान्डबाट टेस्ट खेलिसकेका छन् । हम्फ्रेयजले गलमा श्रीलंकाविरुद्ध र ह्यान्डले लर्ड्समा इंग्ल्यान्डविरुद्ध आफ्नो एकमात्र टेस्ट खेलेका थिए । पिटर मुरे, बेन ह्वाइट, जेम्स म्याकलमसँग पनि टेस्टको अनुभव रहेको छ । मुरे यस्ता खेलाडी हुन् जसले दुई राष्ट्रबाट टेस्ट खेलेका छन् । २०१६ मा न्युजिल्यान्डविरुद्ध बुलावायोमा टेस्ट डेब्यु गरेका मुरेले जिम्बाब्वेबाट थप सात टेस्ट खेले । अर्को ५ टेस्ट उनले आयरल्यान्डबाट खेलेका हुन् । आयरल्यान्डले हालैमात्र यूएईमा गएर अफगानिस्तानसँग १ टेस्ट तथा समान ३ एकदिवसीय अन्तर्राष्ट्रिय र ट्वान्टी२० अन्तर्राष्ट्रिय खेलेको थियो । अफगानिस्तानमाथिको विजय आयरल्यान्डको टेस्ट क्रिकेटमै पहिलो विजय थियो । मुरे आयरल्यान्डको सो ऐतिहासिक टोलीमा रहेका थिए । ग्यारेथ डेलानी पनि यूएईबाट अफगानिस्तानसँग ट्वान्टी२० अन्तर्राष्ट्रिय खेलेर नेपाल आएका हुन् । कप्तान निइल रकसहित रस एडिएर, ग्यारेथ डेलानी, जेम्स म्याकलम र म्याथ्यु फोस्टरसँग आयरल्यान्डबाट एकदिवसीय र ट्वान्टी२० अन्तर्राष्ट्रिय खेलेको अनुभव छ । दुई महत्त्वपूर्ण प्रतियोगिता खेल्न गइरहेको नेपाली टोलीलाई एकीकृत भएर खेल्ने आयरल्यान्ड ए सँगको दुई खेल निकै महत्त्वपूर्ण हुन सक्छ । व्यस्त अन्तर्राष्ट्रिय क्यालेन्डरमा प्रयोग मा धेरै समय खर्चिएका कारण नेपालले नतिजा सो अनुरूप निकाल्न सकेको छैन । यही कारण विश्वकप क्रिकेट लिग २ मा नामिबिया र नेदरल्यान्ड्ससँग तथा त्यसपछि यही दुई टोलीसँगको त्रिकोणात्मक ट्वान्टी२० शृंखलामा नेपाल नराम्रोसँग चुक्न पुगेको थियो ।नेपालको हारको यो शृंखला यहीं रोकिएन । हङकङ गएर नेपाल वरीयतामा आफूभन्दा अलिक तल रहेका टोली हङकङ र पपुवा न्यु गिनीसँग पराजित हुन पुगेको थियो । आयरल्यान्ड ए सँग पछि भारतको भापीमा पनि नेपालसँग एसिया कप छनोट र विश्वकप खेल्नुअघि तयारीका लागि राम्रो अवसर रहेको छ । एसिया कप छनोट अप्रिलमा र ट्वान्टी२० विश्वकप जुनमा अमेरिका र वेस्ट इन्डिजमा हुनेछ । रोहित पौडेलको कप्तानीमा रहेको नेपाली टोलीमा आसिफ शेख, कुशल भुर्तेल, कुशल मल्ल, विवेक यादव, सन्दीप जोरा, अनिल साह, गुलशन झा, दीपेन्द्रसिंह ऐरी, ललित राजवंशी, करण केसी, सोमपाल कामी, प्रतिश जीसी, अविनाश बोहरा र आकाश चन्द छन् । प्रमुख प्रतियोगिता खेल्न जानुअघि केही खेलाडीलाई आफूलाई प्रमाणित गर्ने यो अन्तिम अवसर रहेको छ । नेपालको आयरल्यान्ड ए सँग सोमबार दिउँसो १ बजे सुरु हुने यस खेललाई वर्षाले प्रभावित पार्ने सम्भावना रहेको छ । मौसम पूर्वानुमानमा दिउँसो कीर्तिपुरमा फाटफुट वर्षाको सम्भावना देखाइएको छ । आयरल्यान्ड ए ले त्यसपछि नेपाल ए सँग तीन ट्वान्टी२० र तीन एकदिवसीय खेल खेल्नेछ । विनोद भण्डारीको कप्तानीमा आयरल्यान्ड ए सँग खेल्ने नेपाल ए टोलीको घोषणा क्यानले आइतबार गरेको छ । राष्ट्रिय टोलीको ढोका घचघचाइरहेका देव खनाल, रसिद खान, सागर ढकाल, कमलसिंह ऐरी, साहब आलम, अर्जुन कुमाललगायतले नेपालको ए टोलीबाट ट्वान्टी२० र एकदिवसीय शृंखलामा आयरल्यान्ड ए सँग खेल्नेछन् ।आरिफ शेख, भीम सार्कीजस्ता खेलाडी पनि भएकाले नेपाल ए ले आयरल्यान्ड ए लाई बलियो चुनौती दिने विश्वास गरिएको छ ।"
डी सिल्भा र मेन्डिसको दुर्लभ ब्याटिङ,सिलेट (एएफपी) श्रीलंकाका धनञ्जय डी सिल्भा र कामिन्दु मेन्डिसले आइतबार बंगलादेशविरुद्धको पहिलो टेस्टको तेस्रो दिन ब्याटबाट दुर्लभ प्रदर्शन गरेका छन् । उनीहरू दुवैले टेस्टमा आआफ्नो दोस्रो शतक पूरा गरे । यससँगै श्रीलंकाले बंगलादेशलाई जितका लागि ५ सय ११ रनको असम्भव देखिने लक्ष्य प्रस्तुत गरेको छ ।त्यस अगाडि बंगलादेशले पाँच विकेट गुमाएर ४७ रन बनाएको छ र दयनीय स्थितिमा छ । निश्चित हारतर्फ अग्रसर बंगलादेश ४ सय ६३ रनले पछाडि छ । बंगलादेशी ब्याटर पूर्णतः असफल दिन श्रीलंकाली ब्याटिङ जोडीका लागि आफूले चिताएजत्तिकै रह्यो । पूरा दिन उनीहरू ब्याटबाट प्रभुत्वशाली प्रदर्शन गर्न सफल रहे ।यससँगै डी सिल्भा र मेन्डिसको जोडी टेस्ट इतिहासमै एकै टेस्टका दुवै इनिङ्समा शतक बनाउने तेस्रो जोडी मात्र बनेका छन् । यसअघि अस्ट्रेलियालीका च्यापल दाजुभाइ ग्रेग र इयानले सन् १९७४ तथा पाकिस्तानका मिसबहउलहकर अजर अलिले सन् २०१४ मा यस्तै दुर्लभ ब्याटिङको नमुना पेस गर्दै टेस्टको दुवै इनिङ्समा शतक बनाउने जोडी बनेका थिए । डी सिल्भाले अर्को अनुपम कीर्तिमान पनि बनाए । उनी दुवै इनिङ्समा शतक बनाउने श्रीलंकाका पहिलो टेस्ट कप्तान पनि हुन् । ३२ वर्षे उनले ५२ टेस्ट खेल्दै १० औं शतक बनाएका हुन् । डी सिल्भा र मेन्डिसले श्रीलंकाको पहिलो इनिङ्समा २ सय २ रनको साझेदारी गरेका थिए । त्यसमा श्रीलंकाले २ सय ८० रन मात्रै बनाएको थियो । दोस्रो इनिङ्समा भने १ सय ७३ रनको साझेदारी गरे । त्यसैको मद्दतले श्रीलंकाले ४ सय १८ रनको ठूलो स्कोर खडा गर्न सफल भएको थियो ।
आयोजक इटहरी गोल्डकपको अन्तिम चारमा,"(सुनसरी)आयोजक राष्ट्रिय जागृति क्लब १४ औं संस्करणको अन्तर्राष्ट्रिय आमन्त्रण कन्ट्रोल इटहरी गोल्डकपको अन्तिम चारमा पुग्न सफल भएको छ । इटहरी रंगशालामा आइतबार सम्पन्न दोस्रो क्वाटरफाइनलमा आयोजकले कञ्चनजंघा फुटबल क्लब भारतलाई पेनाल्टी सुटआउटमा ५४ गोल अन्तरले पराजित गरेको हो । निर्धारित ९० मिनेटको खेलमा दुवै टिमले ११ गोलको बराबरी खेलेपछि खेलको निर्णय पेनाल्टी सुटआउटबाट भएको थियो । पेनाल्टीमा एरिन तामाङको प्रहार पोलबाट बाहिरिएपछि कञ्चनजंघा घर फर्कन बाध्य भयो । टोलीका अभिषेक लामा, निवाङ तामाङ, पुजन सुब्बा र सरोनले पेनाल्टीमा गोल गरेका थिए । आयोजकका तर्फबाट पाँचै खेलाडीले गोल गरे । योगेन्द्र कार्की, प्रवेश दनुवार, विशाल भण्डारी, उमेश कार्की र विदेशी खेलाडी नेपोलिनले गोल गरेका थिए । निर्धारित समयको १३ औं मिनेटमा एरिन तामाङको पासमा पुजन सुब्बाले गोल गर्दै कञ्चनजंघालाई अग्रता दिलाएका थिए । खेल समाप्त हुन ४ मिनेट अगाडि राष्ट्रिय जागृतिका नेपोलिनले प्रवेश बस्नेतको प्रहारलाई आकर्षक ढंगले हेडमार्फत गोल गरी खेल बराबरीमा ल्याए । अग्रता लिएपछि रक्षात्मक खेलेको कञ्चनजंघामाथि लगातार आक्रमण बुनेको आयोजकले छैटौं प्रहारमा बराबरी गोल फर्काउन सफल भयो । त्यसअघि उसले पाएका चारवटा अवसरलाई सदुपयोग गर्न सकेन । घरेलु दर्शकको भरपुर साथ पाएको आयोजकले खेलको अन्तिम २ मिनेटभित्र पाएको दुईवटा अवसरलाई पनि सदुपयोग गर्न नसक्दा जितका लागि पेनाल्टी सुटआउटसम्म कुर्नुपरेको थियो । ८८ औं मिनेटमा विपक्षी गोलकिपर बिट भइसकेको अवस्थामा नेपोलिनको प्रहार सेकेन्डबार नजिकबाट बाहिरिएको थियो । ९० औं मिनेटमा नेपोलिनले नै दिएको पासलाई वैकल्पिक खेलाडी अभिषेक कालिकोटेले गोल गर्न चुके । प्लेयर अफ द म्याच हुँदै नेपोलिनले नगद १० हजार रुपैयाँ पुरस्कार पाए । राष्ट्रिय जागृतिले सेमिफाइनलमा चर्च ब्वाइज युनाइटेड र न्युरोड टिम एनआरटीबीचका विजेतासँग बिहीबार प्रतिस्पर्धा गर्नेछ । सोमबार तेस्रो क्वाटरफाइनलमा त्रिभुवन आर्मी क्लब काठमाडौं र बिर्तामोड युनाइटेडबीच प्रतिस्पर्धा हुनेछ । शनिबार हुने फाइनल खेलको विजेताले नगद १० लाख र उपविजेताले ५ लाख रुपैयाँ पुरस्कार पाउनेछ ।"
राजस्थान रोयल्सको जित,जयपुर (एजेन्सी) राजस्थान रोयल्सले इन्डियन प्रिमियर लिग आईपीएल क्रिकेटमा विजयी सुरुआत लिने क्रममा आइतबार लखनउ सुपर जायन्ट्सलाई २० रनले पराजित गरेको छ । जितका लागि १ सय ९४ रनको लक्ष्य पाएको लखनउले निर्धारित ओभरमा ६ विकेट गुमाएर १ सय ७३ रन मात्र बनाउन सक्यो । जितका लागि लखनउलाई अन्तिम ओभरमा २७ रन बनाउन आवश्यक थियो । त्यसमा आभेष खानले कसिकसाउ बलिङ गर्दै ६ रनमात्र दिएपछि लखनउको जित सम्भव भयो । लखनउका लागि निकोलस पुरनले सर्वाधिक ६४ रन बनाई अविजित रहे । तर अन्तिम ओभरमा पनि उनको केही चलेन । उनले ४१ बलमा समान चार चौका र छक्का प्रहार गरे । कप्तान केएल राहुलले पनि ४४ बलमा ५८ रन बनाए । उनले चार चौका र दुई छक्का प्रहार गरे । राजस्थानले पहिले ब्याटिङ गर्दै चार विकेटमा १ सय ९३ रन बनाएको थियो । त्यसमा कप्तान सन्जु सामसनले सर्वाधिक ८२ रन बनाए । त्यसका लागि उनले ५२ बलको सामना गरे र आक्रामक हुँदै ३ चौका तथा ६ छक्का प्रहार गरे । यस्तै रियान परागले २९ बलमा ४३ रनको योगदान गरे ।शनिबार राति एन्ड्रे रसेलको अलराउन्ड प्रदर्शनको मद्दतले कोलकाता नाइटराइडर्सले शनिबार सनराइज हैदराबादमाथि रोमाञ्चक चार रनको जित निकालेको थियो । हरसित रानाले अन्तिम ओभरमा बहादुरीपूर्ण बलिङ गरेपछि कोलकाताको जित निश्चित भएको हो । जितका लागि हैदराबादलाई अन्तिम ओभरमा १३ रन चाहिएकामा हेनरिच क्लासेनले रानाको पहिलो बलमै छक्का प्रहार गरे ।तर त्यसपछि तीन बलको अन्तरमा रानाले क्लासेन र साहबाज अहमदलाई आउट गरे । अन्तिम बलमा ५ रन चाहिएकामा कप्तानी गरिरहेका प्याट कमिन्सले कुनै रन जोड्न सकेनन् । पहिले ब्याटिङ गरेको कोलकाताले सात विकेटमा २ सय ८ रन बनाएको थियो । त्यसमा प्लेयर अफ द म्याच आन्द्रे रसेलले २५ बलमा ३ चौका र ७ छक्कासहित ६४ रन बनाए । जवाफमा हैदराबादले सात विकेटमा २ सय ४ रन मात्रै बनाउन सक्यो ।
सूर्य नेपाल एनपीजीए टुर च्याम्पियनसिप आजदेखि,"काठमाडौं (कास) सूर्य नेपाल गल्फ टुरअन्तर्गतको छैटौं प्रतियोगिता, सूर्य नेपाल एनपीजीए टुर च्याम्पियनसिप सोमबारदेखि गोकर्ण गल्फ क्लबमा सुरु हुँदै छ । चार दिनसम्म चल्ने ७२ होलको प्रतियोगितामा कुल ८ लाख ४० हजार नगद पुरस्कार राशि रहेको छ ।३३ प्रोफेसनल र १२ एमेच्योर गल्फरले उपाधिका लागि दाबेदारी प्रस्तुत गर्नेछन् । विजेताले १ लाख ४० हजार तथा दोस्रो र तेस्रो हुने गल्फरले क्रमशः ९० हजार र ६७ हजार नगद हात पार्नेछन् । ३६ होलको समाप्तिमा कट लागू हुनेछ, जहाँ उत्कृष्ट २१ खेलाडीले तेस्रो र चौथो दिनका लागि स्थान सुरक्षित गर्नेछन् । एमेच्योर खेलाडीको हकमा पनि कट बनाउन उत्कृष्ट २१ भित्र पर्नॅपर्ने नियम रहेको छ । कट बनाउन सफल सबै प्रोफेसनल खेलाडीले नगद पुरस्कार प्राप्त गर्नेछन् । भुवन नगरकोटी, रवि खड्का, दिनेश प्रजापति, धन थापा र सञ्जय लामा प्रोफेसनलतर्फ उपाधिका दाबेदार हुन् । शीर्ष एमेच्योर सद्भाव आचार्यले पनि कडा चुनौती दिने विश्वास लिइएको छ । यस्तै राहुल विश्वकर्मा र टासी छिरिङले पनि प्रो गल्फरलाई माथ दिने प्रदर्शन गर्न सक्ने सम्भावना रहेको छ । नेपाल नम्बर एक प्रो शुक्रबहादुर राईले भने चोटका कारण यो प्रतियोगिता गुमाउने भएका छन् । नाडीमा लागेको चोटले गर्दा उनले यो प्रतियोगिताबाट नाम फिर्ता लिएका हुन् । अर्का प्रो सुवास तामाङले कोलकाता च्यालेन्जमा कट बनाउन नसकेपछि उनी तरुण सरदेशाई एकेडेमीमा प्रशिक्षणका लागि फर्किएका छन् । नेपाल प्रोफेसनल गल्फर्स एसोसिएसनका अध्यक्ष रवीन्द्रमान श्रेष्ठले सूर्य नेपाल टुरमा गल्फको स्तर बढ्दै गएको र यो सिजन प्रो र एमेच्योर खेलाडीहरूको प्रदर्शन उत्साहजनक रहेको बताए ।"
आइकिडो आइकिकाई अन्तर्राष्ट्रिय सेमिनार,"काठमाडौं (कास) पाँचौं आइकिडो आइकिकाई अन्तर्राष्ट्रिय सेमिनार आइतबार सम्पन्न भएको छ । निरामय फिटनेस स्टुडियो महाराजगन्जमा भएको दुईदिने सेमिनारमा ५५ जना खेलाडी सहभागी थिए । आइकिडोको यसअघिका संस्करण पहिलो सेमिनार पोखरामा र दोस्रो, तेस्रो तथा चौथो सेमिनार काठमाडौंमा भएको हो । सेमिनारमा जापान, नेदरल्यान्ड्स, फ्रान्स, सिंगापुर र नेपाली खेलाडीहरू सहभागी थिए । जापानी आत्मसुरक्षा मार्सल आर्टको सेमिनारका लागि जापानबाट आइकिडो प्रधान कार्यालयबाट आएका गुरु तेइजु शासाकी सिहानले प्रशिक्षण दिएका थिए ।आइकिडो १ सय ४० देशमा १७ लाखभन्दा धेरै खेलाडीले खेल्ने गर्छन् । यस खेललाई शालीनताका साथ खेलिने आत्मरक्षाको मार्सल आर्टमा लिइन्छ । हाल यस खेललाई काठमाडौं, पोखरा र तनहुँलगायतका डोजो र विद्यालयहरूमा प्रशिक्षण दिँदै आएको आइकिडो आइकिकाई संघ नेपालले जनाएको छ । यस खेल हरेक विद्यालयमा किशोर र किशोरीहरूलाई प्रशिक्षण दिई अप्रिय घटनाहरूबाट आफ्नो आत्मरक्षा गर्न सक्ने बनाउनुपर्ने यस संस्थाका उपाध्यक्ष राजेन्द्र श्रेष्ठले बताए । आफू वित्तीय संस्थामा आबद्ध भएकाले जोखिमपूर्ण अवस्था पनि आइपर्न सक्ने सम्भावना भएकाले आफ्नो सुरक्षाका लागि अत्यन्त आवश्यक लागेर २ वर्षदेखि यस खेलको प्रशिक्षण लिँदै आएको साथै अहिले आत्मविश्वास बढेको अनुभव खेलाडी आदित्य शाहले जनाए । आइकिडोले नेपालमा १५ वर्षदेखि प्रशिक्षण दिँदै आएको छ ।"

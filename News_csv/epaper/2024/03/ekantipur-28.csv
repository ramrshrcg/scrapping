शीर्षक,विवरण
सरकारले दायित्व तत्काल भुक्तान गर्नुपर्छ,अर्थतन्त्रमा सुधार ल्याउन निजी क्षेत्रले के गर्नुपर्ला ? निजी क्षेत्रले सधैं मौद्रिक नीतिलाई मात्र गाली गरेर भएन । समस्या वित्त नीतिमा छ । वित्त नीति र मौद्रिक नीतिको प्रभावकारी समन्वयबाट अर्थतन्त्र सन्तुलित रूपमा अघि बढ्ने हो । अहिले मौद्रिक नीतिको दिशा वित्त नीतिले लय समाउन सकेको छैन । कमजोरी सुधारेर त्यसलाई पनि लयमा ल्याउनुपर्छ ।
"रुस खुल्यो, इजरायल बन्द","इजरायलमा सरकारी संयन्त्रमार्फत दीर्घकालीन स्याहार केन्द्रमा सहायक कामदार (केयरगिभर) र विश्वविद्यालयमार्फत लर्न एन्ड अर्न कार्यक्रममार्फत कृषि क्षेत्रमा विद्यार्थी मात्रै जाने व्यवस्था छ । गत असोज २० मा प्यालेस्टाइनी लडाकु समूह हमासको आक्रमणमा परी लर्न एन्ड अर्न कार्यक्रमअन्तर्गत इजरायल गएका १० नेपाली विद्यार्थीको मृत्यु भएको थियो । त्यही कार्यक्रममा गएका कञ्चनपुरका विपिन जोशी अझै पनि हमासको नियन्त्रणमा छन् ।म्यानपावर कम्पनीले इजरायलमा कामदार पठाउन पाउने गरी ल्याइएको कार्यविधिलाई श्रममन्त्री अर्यालले अध्ययन गर्ने भन्दै समिति गठन गरेका हुन् । इजरायलको विषयमा इजरायली राजदूतसँग केही दिनअगाडि शिष्टाचार भेटमा कुरा गरें । त्यसमा इजरायली राजदूतले आश्चर्यजनक कुराहरू राख्नुभयो । त्यसमा मन्त्रालयका सहसचिवज्यूहरू हुनुहुन्थ्यो, श्रम मन्त्रालयमा हालै आयोजित पत्रकार सम्मेलनमा मन्त्री अर्यालले भने, मन्त्रालयकै कर्मचारीहरू, जसले इजरायलको भिसासम्बन्धी फाइलमा हस्ताक्षर गर्नुभयो । उहाँ पनि साक्षी हुनुहुन्छ । यसमा इजरायल र नेपालका म्यानपावरबीच बीटुबी (म्यानपावरमार्फत) मा काम गर्ने गरी कुनै पनि सम्झौता आदानप्रदान भएको छैन । उनका अनुसार कियरगिभर र लन एन्ड अर्नबाहेकका क्षेत्रमा बाहेक अरू संयन्त्रमार्फत कामदार जान पाउने जानकारी मन्त्रालयसँग छैन । मन्त्री अर्यालले इजरायलमा म्यानपावरको संलग्नतासम्बन्धी फाइलमा छानबिन गरेर सत्यतथ्य सार्वजनिक गर्ने तयारी भइरहेको बताए ।"
"एसईई आजदेखि, ५ लाख परीक्षार्थी","यसअघि सैद्धान्तिक र प्रयोगात्मकतर्फको जोडेर ३५ अंक ल्याए विद्यार्थी ग्रेडसिट प्राप्त गर्थे । अब सैद्धान्तिक र प्रयोगात्मकको छुट्टाछुट्टै ग्रेडिङ हुने व्यवस्था गरिएको छ । नयाँ पाठ्यक्रमले गणितसहितका प्रत्येक विषयमा २५ पूर्णांकको प्रयोगात्मक परीक्षा हुने र बाँकी ७५ पूर्णांकको सैद्धान्तिक परीक्षा हुने व्यवस्था गरेको हो । प्रयोगात्मक परीक्षा भने विद्यालयले नै सञ्चालन गरेर प्राप्तांक बोर्डमा पठाएका छन् । कक्षा १२ को परीक्षाको मूल्यांकन र नतिजामा उक्त पद्धति २०७८ देखि नै लागू हुँदै आएको छ । जसमा करिब ५० प्रतिशत विद्यार्थी मात्रै ग्रेडिङमा पर्न सफल छन् ।नयाँ पाठ्यक्रम भए पनि विद्यार्थीले धेरै पटक यस्तै प्रकृतिका परीक्षा दिएका कारण सामान्य रूपमा लिनुपर्ने बोर्डका अध्यक्ष महाश्रम शर्माले जनाए । बोर्डले परीक्षालाई मर्यादित, स्वच्छ, व्यवस्थित, भयरहित र शान्तिपूर्ण बनाउन सरोकारवालाहरूसँग अपिलसमेत गरेको छ । ७७ वटै जिल्लामा सञ्चालन हुने परीक्षामा केन्द्राध्यक्ष, सहायक केन्द्राध्यक्ष, निरीक्षक, सहायक सहयोगी, कर्मचारी र सुरक्षाकर्मी गरी ७७ हजार ५ सय ५ जना जनशक्ति परिचालन हुँदै छन् । परीक्षाको व्यवस्थापन प्रदेश सरकार र ७७ वटै जिल्लाका जिल्ला परीक्षा समन्वय समितिले गरेका परीक्षा नियन्त्रक नन्दलाल पौडेलले जनाए । परीक्षामा खटिने केन्द्राध्यक्षसहितका जनशक्तिलाई अभिमुखीकरण गरेर एक साताअघि नै प्रश्नपत्र, उत्तरपुस्तिकालगायत सामग्री परीक्षा केन्द्रनजिकको प्रहरी कार्यालयमा पुर्याइएको उनले जनाए । विद्यार्थीलाई बुधबार प्रवेश पत्रसमेत वितरण गरिसकिएको छ । अनिवार्य विषयका प्रश्नपत्र ७ वटै प्रदेशमा फरकफरक हुनेछन् ।"
सर्ट फिल्मको लङ जम्प,"कथाशैलीमा फरक प्रयोग सर्ट फिल्म प्रयोगका हिसाबले फिचरभन्दा धेरै अगाडि छन् । छोटो समयमा भनिने कथामा जोखिम मोल्न फिल्मकर्मीले हिम्मत गर्छन् पनि । शैली र विषयवस्तुका हिसाबले पनि सर्ट फिल्म मा विविधता भेटिन्छ । बर्लिन जितेकै सौरभ र मिङ्सोको फिल्मलाई हेरौं । फिल्मको कथा रेडियोमा प्रेमको सल्लाह दिँदै हिँड्ने प्रेम भन्ने चरित्र वरिपरि घुम्छ । स्रोतालाई प्रेम सुझाब दिने उनै प्रेमको जीवनमा वियोगले प्रवेश गर्छ, त्यसपछि उक्त पात्रले गर्ने यात्रामाथि आधारित छ फिल्म । झट्ट सुन्दा, लाग्छ यो प्रेममा आधारित फिल्म हो । तर, यो फिल्मले रेडियोमा स्रोताले सुनाउने प्रेमका अनेकन जटिल सम्बन्धमार्फत नेपाली समाजमा गढेर बसेको जात व्यवस्था, यौनिक तथा अल्पसंख्यक समुदायको पीडा अनि अन्य सामाजिक मुद्दामाथि व्यंग्य गर्छ । यस्तो भारी विषय उठाइएको यो फिल्मले निकै फरक शैलीमार्फत कथा भन्छ । यो फिल्म अर्काइभ फुटेज मार्फत बनाइएको निर्देशक सौरभ बताउँछन् । फिल्ममा कतै कलाकार देखिँदैनन्, रेडियो र स्रोताकै स्वर मात्र पृष्ठभूमिमा सुनिन्छ । अँध्यारा दृश्यमा धूमिल आकृति र चित्रजस्ता देखिने दृश्यको प्रयोग छ । परम्परागत कथ्य शैलीभन्दा निकै फरक ढंगले बनाइएको यो फिल्ममा कथा श्रव्यदृश्यकै भरमा भनिएको छ । सम्पादन टेबलमा लामो समय खर्चेपछि यो फिल्म बनेको सौरभ बताउँछन् । व्यावसायिक फिल्मकर्मीले एउटै शैली अपनाइरहँदा सर्ट फिल्म ले कथा भन्ने शैलीमै निकै जोखिम मोलिरहेको साउन्ड डिजाइनर किशोर बताउँछन् । नयाँ विषय र नयाँ विधामा प्रयोग गरिरहेको हुन्छ । फरक शैली उनीहरूले अभ्यास गरिरहेको हुन्छ, सर्ट फिल्म ले व्यस्त बनाएका किशोरले भने । यो वर्ष अन्तर्राष्ट्रिय बजार घुमेको साक्षी रूख ले व्रतबन्धभित्रको विश्वाससँगै आमा र छोराबीचको जटिल सम्बन्ध, मातृप्रेम अनि अस्तित्वको कथा पस्क्यो । यो फिल्ममा नेपाली समाजको मूल्य, मान्यता र विश्वास मिसाइएको छ । विषयवस्तुसँगै कथ्य शैलीमा फिल्मकर्मीले ध्यान पुर्याउनुपर्ने मिङ्सो सुनाउँछन् । कन्टेन्टभन्दा पनि शैली अझै विकास गर्नुपर्छ कि भन्ने लाग्छ । कन्टेन्टमा त काम भइरहेकै छ । फेरि फिल्म भन्नु कन्टेन्ट मात्रै पनि होइन । पहिला सर्ट फिल्म लाई प्रोफाइलका लागि बनाइने बुझाइ थियो, तर यो आफैंमा माध्यम हो भन्ने बहससम्म हामी आइपुग्यौं, मिङ्सोले भने । कन्टेन्ट भए पनि त्यसलाई भन्ने तरिकामा ध्यान पुग्नुपर्ने उनी बताउँछन् । सर्ट फिल्म जुन्को लाई अन्तर्राष्ट्रिय बजार पुर्याएका मिङ्सो फरक शैलीले पहिचान दिलाउने धारणा राख्छन् । हाम्रो फिल्म छानिएको विधामा अन्य ७ राम्रा फिल्म छानिएका थिए । सबै फिल्मले आफ्नो आवाज बोकेको थियो । त्यसमध्येमा अवार्ड पाउनु त्यत्ति सजिलो थिएन । अवार्डपछि निर्णायकसँग गफिएपछि थाहा पायौं, हाम्रो फिल्ममा उनीहरूले अलि बढी आवाज भेटेछन्, हाम्रो शैलीलाई मन पराएछन्, उनले भने । संख्यात्मक हिसाबले पनि सर्ट फिल्म को उपस्थिति विश्व बजारमा बढ्दै गएको साउन्ड डिजाइनर किशोर सुनाउँछन् । तीन महिनामा किशोरले मात्रै यो ७ सर्ट फिल्म मा ध्वनिको काम गरे । उनी सर्ट फिल्म मा ध्वनिको काम गर्ने व्यस्त साउन्ड डिजाइनर हुन् । ४० भन्दा बढी सर्ट फिल्म मा काम गरिरहेका उनी प्राविधिक पक्षदेखि फिल्म निर्माणमै पनि सर्ट फिल्म बनाउनेहरू परिपक्व रहेको विश्लेषण गर्छन् । फिचरको दाँजोमा अन्तर्राष्ट्रिय बजारमा सर्ट फिल्म ले आफूलाई सावित गर्न सफल बनिसकेको किशोरको भनाइ छ । फिचरमा अहिले पनि पैसा लगानी गर्नेलाई निर्माता भनिरहेको हुन्छ । तर, सर्ट फिल्म मा ल्याबदेखि फन्डका लागि स्टोरी पिच गर्ने जिम्मेवार व्यक्तिलाई निर्माता भनिरहेको हुन्छ । निर्माताले त टिम बनाएर, बजारबाट पैसा खोजेर फिल्म निर्माणका लागि सहज वातावरण बनाइदिरहेको हुन्छ, उनले भने, त्यो हिसाबले निर्माताले अनुदान ल्याएर फिल्म बनाइरहेको हुन्छ । त्यसैले निर्माताको हकमा यस्तो विचारलाई ब्रेक गरिसक्यो । अहिले बल्ल व्यावसायिक फिल्मले सिंक साउन्ड गर्नुपर्छ भन्ने बुझिरहेका छन् । तर, सर्ट फिल्म ले पहिल्यैदेखि यसको अभ्यास गर्दै आइरहेका छन् ।सर्ट फिल्म को कथा भन्ने तरिका नै परिस्कृत बन्दै आएको तर्क गर्छन् निर्देशक निरञ्जन भेटवाल । लगातार सर्ट फिल्म बनाइरहेका उनी भन्छन्, सर्ट फिल्म हरू अहिले खुलेर आउन थालेका छन् । समाजको वास्तविक कथालाई उनीहरूले खुलेर भन्न थालेका छन् । प्रविधिको पहुँचसँगै युवा फिल्मकर्मीको झुकाब सर्ट फिल्म तर्फ बढ्न थालेको काठमाडौं माउन्टेन फिल्म फेस्टिभलका निर्देशक रम्यता लिम्बूको विश्लेषण छ । फिल्म स्कुलको विकाससँगै फिल्मकर्मी बढ्न थालेका छन् । प्रविधिमा पहुँच हुँदा फिल्म नै अनलाइनमा पढ्न पाउने भए, घरमै पनि फिल्म सम्पादन गर्न सक्ने भए, उनले भनिन्, पुरुष फिल्मकर्मीको दाँजोमा कम भए पनि पछिल्लो समय महिला फिल्मकर्मीको सहभागिता बढेको छु । कहाँ चुक्यो विकास बोर्ड ?अन्तर्राष्ट्रिय बजारमा नेपाली सर्ट फिल्म छनोट हुँदा होस् वा अवार्ड जित्दा, यसको महत्त्व चलचित्र विकास बोर्डले अझै बुझ्न सकेको छैन । विदेशमा कलाकार बोकेर अवार्ड कार्यक्रम गर्ने बोर्डले नेपाली फिल्मलाई अन्तर्राष्ट्रिय बजारसँग जोड्नतर्फ चासो नदिनु सबैभन्दा ठूलो विडम्बना हो । सौरभ र मिङ्सोजस्ता नयाँ प्रतिभालाई बोर्डले प्रोत्साहन गर्नुपर्ने धारणा राख्छन्, अविनाश । मेरो फिल्मले कान्स जित्दा पनि बोर्डबाट केही पनि पाइएन, अविनाशले भने, शाम्बाला बर्लिनको प्रमुख प्रतिस्पर्धामा पुग्दासमेत बोर्डले बधाई पनि दिएको कतै देखिएन । साना स्केलका यी फिल्मको शक्ति नबुझ्दा बोर्डकै अस्तित्त्वमाथि प्रश्न उठाउँछन् मिङ्सो । शाम्बाला बर्लिन पुग्दा नेपालले भन्दा पनि भारतले त्यहाँ साथ दिइरहेको थियो । भारतबाट त्यहाँ बजारको बुथ थियो । तर, हाम्रो विकास बोर्डको त त्यहाँ अस्तित्त्व नै थिएन । रेड सुटकेस भेनिस जाओस् वा गाउँ आएको बाटो टोरोन्टोमै होस् । त्यस्तो ठाउँहरूमा फिल्म पुग्दा पनि बजार र फिल्मका लागि विकास बोर्डको त्यहाँ उपस्थिति देखिन्न, मिङ्सोले भने, यस्तो बजार भएको ठाउँमा विकास बोर्डले प्रचारको बुथ राख्न सक्थ्यो । बंगलादेश, श्रीलंका अनि भारतको बुथ बर्लिनमा थियो । जब कि बंगलादेश र श्रीलंकाको यो वर्ष फिल्म नै थिएनन् । तर, हाम्रो फिल्म यसरी छनोट हुँदा पनि विकास बोर्डको त्यहाँ अस्तित्व हुँदैन ।हुन त विकास बोर्डले यसरी फेस्टिभल पुग्ने फिल्मका लागि भनेर बाटो खर्च जुटाएको छ । तर, त्यो पनि हात्तीको मुख जिरा सावित भएको फिल्मकर्मीले आलोचना गर्दै आएका छन् । बाटो खर्च दिने नीतिमा सुधार आवश्यक रहेको सौरभको माग छ । कान, बर्लिन, भेनिस, लोकार्नो जानेलाई यतियति भनेर पैसा छुट्याइएको छ । तर, यी फेस्टिभलको प्रमुख प्रतिस्पर्धामै जाने मात्रै होइन यही फेस्टिभल अन्तर्गतकै अन्य विधा समेटिएको कार्यक्रममा फिल्मकर्मी सहभागि हुन पुग्छन् । तर, त्यस्तो ठाउँमा जानेलाई कसरी दिन्छ भन्ने कुरा नै प्रस्ट छैन । कसलेकसरी खर्च पाउने हो ? त्यो नै प्रस्ट छैन, सौरभले भने । उनी यसरी फेस्टिभल पुग्ने फिल्मलाई प्याकेज बनाएर बोर्डले सहयोग गर्नुपर्ने बताउँछन् । यसरी पैसा दिनुभन्दा पनि, दुई फिल्मकर्मी जाँदै छ भने निश्चित समयका लागि बोर्डले सहयोग गरिदिनुपर्छ, सौरभले उपाय सुझाए । सौरभकै कुरामा सहमत हुँदै मिङ्सोले थपे, विकास बोर्डले पाँच वर्षमा एक पटक मात्र पुग्न सकिने महोत्सवका लागि बाटाखर्च छुट्याएको छ । तर त्यसको प्रक्रियामाथि नै पुनर्विचार गर्नुपर्छ भन्ने लाग्छ । यस्तो प्लेटफर्ममा पुगेर फर्किसकेपछि त्यहाँको यात्रामाथि निबन्ध लेख्दै खर्च माग्ने प्रक्रिया त झन्झटिलो नै छ नि ।नेपालमै पनि सर्ट फिल्म का लागि बजार व्यवस्था गरिदिन बोर्ड चुकेको छ । यस्ता प्रतिभालाई हुर्काउन राज्यले लगानीसमेत गर्नुपर्ने किशोरको धारणा छ । पहिलो पटक फिल्म बनाउने निर्देशक भनेर फरक विधामा बोर्डले अनुदान सक्छ । फेस्टिभलमा छानिएको अथवा कतै ल्याबमा पिचिङका लागि छनोट भएको फिल्म छ भने त्यस्ता स्क्रिप्टलाई अनुदान दिन सकिन्छ, उनले भने, यस्ता प्रतिभालाई न साथ छ न तालिम । छुट्याइएको फन्ड पाउन पनि गाह्रो । एक साताअघि मात्रै एक वर्षअघि बर्लिन जाँदाको बाटो खर्च पाएँ । त्यो पनि लामो लफडापछि । जाँदा दुई लाख खर्च भयो, बोर्डले ५० हजार दियो । किशोर सर्ट फिल्म को बजार प्रवर्द्धनका लागि बोर्डले डिजिटल प्लेटफर्मसँग समन्वय गर्न भूमिका खेल्नुपर्ने बताउँछन् । कुनै डिजिटल प्लेटफर्मलाई एम्जी (मिनिमम ग्यारेन्टी) दिँदै बोर्डले अवार्ड जितेका यी फिल्मको बजारमा टेवा पुर्याउन सक्ने उनको विचार छ । डिजिटल प्लेटफर्ममा प्रदर्शन गर्ने माध्यम बनाउनुपर्छ । त्यसले मार्केट पनि बढ्ने भए, दर्शकले पनि पैसा तिरेर यस्तो फिल्म हेर्न पाउने थिए । केही युट्युब च्यानलसँगै मिलेर पनि यी फिल्मको बजार व्यवस्थापनतर्फ बोर्डले सोच्नुपर्छ भन्ने लाग्छ । सर्ट फिल्म मा सक्रिय युवाहरूका लागि मेन्टरसिपको आवश्यकता देख्छन्, सौरभ । इन्डिपेन्डेन्ट शैलीमा काम गर्नेहरूबीच स्क्रिप्ट विश्लेषककै कमी छ । युवा फिल्मकर्मीले बनाइसकेपछि सम्पादनमै पनि विश्लेषण गरिदिन सक्ने मेन्टरसिप नै छैन । तर, यो त अतिआवश्यक छ नि, सौरभले भने । नेपालमा आयोजना हुने केही फेस्टिभलले सर्ट फिल्म का प्रतिभालाई प्लेटफर्म त दिइरहेको हुन्छ । तर, ती प्लेटफर्मले युवा फिल्मकर्मीलाई बजारसग जोड्न चुकेको मिङ्सो सुनाउँछन् । नेपालमा जति नै फेस्टिभल भए नि, फिल्मकर्मीले त्यहाँ स्पेस नै पाइरहेका हुँदैनन् । फेस्टिभलले त बजारसँग जोडिने काम गर्छ नि त । फेस्टिभलमा पुगिसकेपछि विभिन्न प्लेटफर्मले फिल्म किन्न सक्छ । तर, नेपालका फेस्टिभलमा प्रदर्शन भएका सर्ट फिल्म कहाँ पुगे त ? किन पुगेनन् । त्यहाँ फिल्म देखाएबापत फिल्मकर्मीले के पाए ? उनले प्रश्न गरे । फिल्म क्षेत्रका लागि नयाँ प्रतिभा जन्माउने हुँदा सर्ट फिल्म मा राज्यले लगानी गर्नुपर्ने उनको धारणा छ । फिल्मकर्मीले आफ्नै बलबुतामा फिल्म बनाउँदै यहाँसम्म आइपुगे । तर, अब उनीहरूलाई राज्यबाट सहयोग चाहिन्छ, उनले भने ।"
सहकारी प्रकरणमा गृहमन्त्रीसांसद सवालजवाफ,"(काठमाडौं)प्रतिनिधिसभाको राज्यव्यवस्था तथा सुशासन समितिमा सहकारी ठगीको विषयमा उपप्रधान तथा गृहमन्त्री रवि लामिछाने र सांसदहरूबीच सवालजवाफ भएको छ । समितिको बुधबारको बैठकमा प्रमुख प्रतिपक्षी कांग्रेसका सांसदले गृहमन्त्रीमाथि आलोचनात्मक प्रश्न गरे भने सत्तारूढ एमालेका सांसदले लामिछानेको बचाउ गर्दै छलफलको औचित्य नभएको भन्दै समिति सभापतिमाथि नै प्रश्न उठाएका थिए । मन्त्री लामिछाने यसअघि प्रतिपक्षमा हुँदा राज्यव्यवस्था समितिकै सदस्य थिए । गृह मन्त्रालय राज्यव्यवस्था समितिकै क्षेत्रमा पर्छ । सरकारमा गएपछि पहिलो पटक समिति बैठकमा उपस्थित भएका लामिछानेलाई कांग्रेस सांसदहरूले सहकारी ठगीको विषयमा प्रश्न गरेका थिए । कांग्रेस सांसद दिलेन्द्रप्रसाद बडूले पोखरा र बुटवलका सहकारीबाट लामिछानेको नामबाट करोडौं रकम उनी प्रबन्ध निर्देशक रहेको ग्यालेक्सी टीभीको सञ्चालक गोर्खा मिडिया नेटवर्कमा गएको विषयमा प्रश्न गरेका थिए । बडूले सहकारीको रकम निजी कम्पनीमा लगानी भएको विषयमा निष्पक्ष छानबिनका लागि पदबाट हट्न पनि माग गरेका थिए ।सहकारी प्रकरणका कति आरोपी समातिए ? छानबिन प्रक्रिया कहाँ पुग्यो ? ग्यालेक्सी टेलिभिजनमा १० करोड रुपैयाँ आएको हो कि होइन ? १ करोड रुपैयाँ रवि लामिछानेको नाममा जम्मा भएको भन्ने आयो, बडूले भने, गृहमन्त्रीजी स्वयम् हो भन्ने उहाँलाई लागेको छ भने यो छानबिन निष्पक्ष र विश्वसनीय बनाउन, जनतालाई पनि विश्वसनीय ढंगले छानबिन गरौं है भन्ने पार्नका निम्ति उहाँले छानबिन नसकिँदासम्म म जिम्मेवारीबाट बाहिरिन्छु भन्दा हुन्थ्यो भन्ने हाम्रो अपेक्षा हो ।लामिछानेले आफूविरुद्धको उजुरीमा नामबाहेक केही नरहेको र संलग्नता पनि नभएको भन्दै प्रतिरक्षा गरे । आफ्नो हस्ताक्षर, ल्याप्चे, केवाईसी वा अन्य कुनै कुरा सहकारीसँग नरहेको उनको भनाइ थियो । उनले थपे, न मैले कुनै पत्र पाएको छु । न कुनै अनुसन्धान भएको मलाई थाहा छ । मैले सुनेअनुसार मुद्दा अदालतमा दर्ता पनि भएको छ । अदालतमा दर्ता भएको सो मुद्दामा म प्रतिवादी छैन, प्रतिवादीहरूको बयानमा पनि मेरो नाम उल्लेख भएको जानकारी छैन । एउटा जाहेरी छ, जुन सूचनाका रूपमा प्रहरीले ग्रहण गरेको बाहेक त्यो दर्ता पनि भएको छैन भन्ने मलाई जानकारी आएको छ ।सहकारीका सम्बन्धमा प्रहरी महानिरीक्षक बसन्त कुँवरले पनि गृहमन्त्री लामिछानेको बचाउ गरेका थिए । उनले लामिछानेविरुद्ध उजुरी आए पनि त्यससँग कुनै तथ्य, प्रमाण र आधार नरहेको विषय संसदीय समितिमा राखेका थिए । सहकारीको विषयमा ठाडो उजुरी आयो, अनुसन्धान गर्दाखरी तथ्य प्रमाण भेटिँदैन, महानिरीक्षक कुँवरले भने, रवि लामिछानेको विषयमा अहिलेसम्मको तथ्य, प्रमाणमा कुनै पनि आधार देखिँदैन । लामिछानेसहितको नाममा आएको ठाडो उजुरी तथ्यमा आधारित नभएकाले कानुनी दायरामा नआउने उनको तर्क थियो । कांग्रेसले सहकारी ठगीको विषय संसदीय समितिमा उठाएपछि एमाले सांसदले भने प्रतिवाद गरेका थिए । समितिको कार्यक्षेत्रमा लघुवित्त र सहकारीका विषय नपर्ने भएको भन्दै मनमा लाग्यो भन्दैमा सांसदहरूले ती विषय उठाउन नपाउने तर्क एमालेका सांसदहरू पृथ्वीसुब्बा गुरुङ र कृष्णगोपाल श्रेष्ठको थियो । उनीहरूले कार्यक्षेत्रभन्दा बाहिर गएर छलफल चलाएको भन्दै राज्यव्यवस्था समिति सभापति रामहरि खतिवडाको आलोचना गरे । जताततै पसेर जेजे मन लाग्यो त्यै भन्न पाउने समिति हो ? आफ्नो कार्यक्षेत्रभन्दा बाहिर गएर छलफल चलाउने यो समितिले होइन । सहकारीसँग जोडिएको विषय छ भने सहकारी मन्त्रालय कुन समितिअन्तर्गत हो त्यहाँ छलफल हुनुपर्यो, यहाँ होइन, गुरुङले भने । एमाले सांसद श्रेष्ठले सहकारीका विषयमा गृह मन्त्रालयलाई कुनै पनि निर्देशन जारी नगर्न पनि सभापति खतिवडालाई सचेत गराए ।बैठकमा हतियारको जथाभावी लाइसेन्स वितरण, बाँसबारी जग्गा प्रकरणमा सांसद विनोद चौधरीको संलग्नता विषयमा अनुसन्धान गर्न सीआईबीले सुरु गरेको प्रक्रिया र सुन तस्करी प्रतिवेदनलगायत विषयमा पनि सदस्यहरूले प्रश्न गरेका थिए । मेडिकल व्यवसायी दुर्गा प्रसाईंका अंगरक्षकबाट प्रहरीले बरामद गरेको हतियार, त्यो बोक्नका लागि दिइएको अनुमति र नवीकरणका विषयमा पनि गृह मन्त्रालयसँग सांसदहरूले जवाफ मागेका थिए । कुनै पनि व्यक्तिलाई हतियार राख्नका लागि लाइसेन्स प्राप्त हुने तर त्यसलाई आफ्नो घरको कम्पाउन्डभन्दा बाहिर बोक्न नमिल्ने गृहका अधिकारीले बताए । गृहमन्त्री लामिछानेले प्रसाईंले हतियारका लागि अनुमति लिएको सम्बन्धमा छानबिन भइरहेको र सर्वोच्चबाट पनि अनुसन्धान गर्न आदेश भएको जानकारी दिए । कांग्रेस सांसद विनोद चौधरीमाथि छानबिन भइरहेको भन्नेबारे सभामुख देवराज घिमिरेलाई पत्र पठाएको विषयमा कांग्रेस सांसद बडूले पार्टीको धारणा राखेका थिए । संविधानमा कसैमाथि छानबिन हुँदै छ भनेर पूर्वजानकारी गराएर चिह्न लेख्नुपर्ने व्यवस्था छैन । कुन संविधानको व्यवस्था हो ? कुन नियमावलीको व्यवस्था हो ? हामी बुझ्न सकिरहेका छैनौं । यो कसैलाई ह्यारेसमेन्ट गर्ने मात्रै उद्देश्य हो कि ?, उनले प्रश्न गरे । महानिरीक्षक कुँवरले कुन कानुनमा टेकेर सभामुखलाई पत्र पठाएको भन्ने प्रश्नको जवाफ दिन सकेनन् । उनले सहजीकरण गरेर अनुसन्धान भइरहेको विषय सभामुखलाई जानकारी गराएको बताए । यसबारे गृहमन्त्री लामिछानेले भने, व्यक्तिको स्वतन्त्रता हनन भइसकेपछि र माननीय सांसद भइसकेपछि त्यसको जानकारी सदनलाई गराउनुपर्छ भन्ने कुराको मान्यतामा टेकेर गरिएको हो । सांसहदरूले पूर्वसभामुख तथा माओवादीका उपाध्यक्ष कृष्णबहादुर महरालाई पक्राउ गरेको र छोडेको प्रसंग पनि उठाएका थिए । सुन तस्करीमा संलग्न भएको आरोपमा महरालाई पक्राउ गरेर छोडेको, पूर्वउपराष्ट्रपतिको सचिवालयमा रहेका व्यक्तिहरू सुन तस्करीमा संलग्न रहेकोबारे सरकारको आयोगले नै प्रतिवेदनमा उल्लेख गरेकाले त्यो सार्वजनिक गर्ने विषयमा गृहमन्त्रीको धारणा माग गरिएको थियो । महानिरीक्षक कुँवरले सुन तस्करी छानबिन आयोगको प्रतिवेदन कार्यान्वयन गर्नका लागि महरालाई पक्राउ गरिएको बताए । प्रतिवेदन सार्वजनिक गर्नुपर्ने मान्यतामा आफू प्रतिबद्ध रहेको लामिछानेले बताए ।"
उस्तरपुस्तिका सुरक्षा गर्न नसक्ने त्रिविको जिम्मा देशको भविष्य,"त्रिभुवन विश्वविद्यालयको स्नातक तह पहिलो वर्षको जनसंख्या विषयका १८३ थान उत्तरपुस्तिका हराएको समाचार आएको छ । उत्तरपुस्तिका हराएकै कारण गत वैशाखमा सञ्चालित स्नातक तह पहिलो वर्षको पूरै नतिजा प्रकाशन हुन सकेको छैन । अर्थात् एउटा विषयको उत्तरपुस्तिका हराउँदा अरू विषय र संकायको नतिजासमेत रोकिएको हो । उत्तरपुस्तिका हराएपछि परीक्षा नियन्त्रण कार्यालय अब के गर्ने भन्ने अन्योलमै छ । गत वर्ष पनि व्यवस्थापन संकायअन्तर्गत बीबीएस चौथो वर्षको एक विषयको उत्तरपुस्तिका हराएपछि पुनः परीक्षा लिइएको थियो । यसपालि जनसंख्या विषयको पनि पुनः परीक्षा लिनुपर्यो भने स्नातक तह पहिलो वर्षका विद्यार्थीले नतिजाका लागि अझै कैयौं महिना कुर्नुपर्ने हुन्छ । पुनः परीक्षाले विद्यार्थीको थप समय लिन्छ, हैरानी पनि दिन्छ, अर्कातिर विश्वविद्यालयको व्ययभार पनि बढ्छ । त्रिविमा प्रश्नपत्र निर्माणको त्रुटि बर्सेनिजसो सार्वजनिक भइरहेको छ । कहिले पाठ्यक्रमसँग असम्बन्धित प्रश्न सोधिन्छ, कहिले अघिल्लो वर्षको प्रश्नपत्र हुबहु आउँछ । केही वर्षअघि त्रिविकै एक प्राध्यापकको प्रश्न बैंक बाट हुबहु सारिएको प्रश्नपत्र परीक्षामा बाँडिएको थियो । गत साउनमा एउटा विषयको परीक्षाको दिन पहिले नै परीक्षा भएको अर्को विषयको प्रश्नपत्र विद्यार्थीलाई बाँडिएको थियो । गत असोजमा प्राध्यापकले उत्तरपुस्तिका साटफेर गरेको भन्दै विद्यार्थीले विराटनगरमा परीक्षा नियन्त्रण प्रदेश कार्यालयको गाडी जलाइदिएका थिए । उत्तरपुस्तिका परीक्षणमा लापरबाहीको गुनासो वर्षौंदेखि कायमै छ । नतिजा प्रकाशन यति ढिलो हुन्छ कि कुनै वर्ष त विद्यार्थीले परीक्षा लेखेको १८ महिनापछि मात्र नतिजा पाए । प्रश्नपत्र निर्माण, परीक्षा सञ्चालनदेखि नतिजा प्रकाशन र लब्धांकपत्र वितरणसम्मको जिम्मा परीक्षा नियन्त्रण कार्यालयलाई छ । यही जिम्मेवारी निर्बाहमा परीक्षा नियन्त्रण कार्यालय यति लापरबाह छ कि प्रश्नपत्र रचनामै त्रुटि हुने, परीक्षार्थीको उत्तरपुस्तिका हराउने, उत्तरपुस्तिका जाँचमा जथाभावी हुने जस्ता घटना दोहोरिरहेका छन् । नतिजा प्रकाशन र लब्धांकपत्र वितरणमा ढिलासुस्ती सामान्यजस्तै बनेको छ । परीक्षा नियन्त्रण कार्यालयको यस्तो कमजोरीले लाखौं विद्यार्थी प्रभावित भइरहँदा सुधारका लागि न परीक्षा नियन्त्रण कार्यालय आफैं न विश्वविद्यालय नै गम्भीर देखिन्छन् । आक्कलझुक्कल त्रुटिकमजोरी हुनु उति असामान्य होइन तर यसरी त्रुटिकमजोरी दोहोरिरहनु गम्भीर हेलचेक्र्याइँ हो । यस्ता समस्या समाधानमा त्रिविले गम्भीरता नदेखाउनु पनि उदेककै विषय छ । लापरबाहीका घटना सार्वजनिक भएर आलोचना बढ्दा छानबिन समिति गठन गरेको देखिन्छ तर समितिले कसैको कमजोरी औंल्याएको र कारबाही गरिएको घटना विरलै छ । यसपालि उत्तरपुस्तिका हराएको विषयमा पनि त्रिवि रजिस्ट्रारको नेतृत्वमा रहेको परीक्षा समितिले छानबिन समिति बनाएको थियो । समितिले प्रतिवेदन तयार गरिसकेको बताउँछ तर परीक्षा समितिमा पेस गरिएको छैन । यसको पछि उन्मुक्ति दिने प्रपञ्च त होइन भन्ने संशय बढाएको छ । गत वर्ष झापाको दमक बहुमुखी क्याम्पसका विद्यार्थीको उत्तरपुस्तिका हराउँदा पनि कसैलाई कारबाही भएन । यसरी उन्मुक्ति दिइन्जेल लापरबाही न्यूनीकरण हुन सक्दैन । मुलुकको उच्च शिक्षामा करिब ८० प्रतिशत हिस्सा ओगटेको जेठो विश्वविद्यालयको छवि लथालिङ्ग परीक्षा प्रणालीले धमिल्याइरहेको छ । परीक्षा प्रणालीमा यस्तो हेलचेक्र्याइँ त्रिविका लागि लज्जाको विषय हुनुपर्ने हो । त्रिवि पदाधिकारीले समग्र परीक्षा प्रणाली सुधार गर्ने, कमजोरी नदोहोर्याउने सार्वजनिक प्रतिबद्धता पनि गरिरहेका हुन्छन् तर कार्यान्वयनमा दृढ हुँदैनन् । यसबाट लाखौं विद्यार्थीको शैक्षिक करिअरमा असर परिरहेको छ । परीक्षा प्रणालीको यस्तो हेलचेक्र्याइँप्रति त्रिवि गम्भीर बन्नुपर्छ ।राजनीतिक आस्थापहुँचका आधारमा नियुक्ति पाएका कर्मचारीलाई दलविशेषको संरक्षणमा कारबाहीबाट उम्काउने गरिएको देखिन्छ । त्यसैले कर्मचारी नियुक्ति प्रणालीबाटै सुधारको थालनी हुनुपर्छ । विद्यार्थीले ट्रान्सक्रिप्ट, प्रोभिजनल प्रमाणपत्र, नतिजा पुनर्योग, विवरण सच्याउने लगायतका कामका लागि परीक्षा नियन्त्रण कार्यालय नै धाउनुपर्ने र कोठाकोठा चहार्नुपर्ने, लाइन लाग्नुपर्ने अवस्था छ । भीडले कर्मचारीको कामकाज प्रभावित हुने गरेको छ । अनलाइन सेवा प्रभावकारी बनाए यस्तो भीड हट्छ । परीक्षार्थीको उत्तरपुस्तिकाको सुरक्षा व्यवस्था मजबुत बनाउनुपर्छ । उत्तरपुस्तिका जाँचलाई पनि प्रश्नरहित बनाउनुपर्छ । कहीँकतै लापरबाही भए सम्बन्धितलाई कारबाही गर्ने थिति मात्र बसाल्ने हो भने आफ्नो जिम्मेवारी निर्बाहमा हरेक व्यक्ति सजग रहन्छ, धेरै समस्या स्वतः न्यूनीकरण हुन्छ ।"
जैविक उपजबाट टाढिँदै बालबालिका,"सुनिता गाइसीको सागपातमा कसरी रुचि बढाउने ? लेख यथार्थपरक र समसामयिक छ । पछिल्लो समय हामी नेपाली स्वस्थकर खानेकुराभन्दा स्वादको पारखी बन्दै गएका छौं । आकर्षक विज्ञापनको पछि दौडेर घरघरमा उत्पादन हुने खाद्यवस्तु लत्याउँदै अस्वस्थकर जंकफुडको स्वादमा मग्न हुँदै गएका छौं । खासगरी बालबालिका घरको खानेकुराभन्दा रंगीन प्याकेटमा बिक्री हुने वस्तु औधी मन पराउँछन् । केटाकेटीको रुचिमाथि ध्यान दिएर बनाइएका यस्ता खाद्यवस्तुको माग दिन प्रतिदिन बढिरहेको पाइन्छ । अभिभावक र विद्यालयको हेलचेक्र्याइँका कारण बालबालिका स्थानीय कृषि उपजबाट टाढिँदै गएका छन् । उनीहरूमा पिजा, बर्गरजस्ता विदेशी ब्रान्डका खाद्यवस्तुप्रति आकर्षण बढेको छ । सामाजिक सञ्जालका विज्ञापनहरूले कलिलो मनमस्तिष्कमा सहजै प्रभाव पार्ने गरेकाले तयारी खानेकुरामा बालबालिका बढी आकर्षित हुने यथार्थ निर्विवाद छ । यता हरियो सागपात, मौसमअनुसारका स्थानीय फलफूल, अन्य जैविक कृषि उपजबारे उनीहरूलाई कसैले जानकारी गराएको पाइँदैन । न त यस विषयमा अभिभावकलाई चिन्ता छ, न त विद्यालयहरूलाई नै । तयारी खानेकुरा, जंकफुडकै कारण पत्तै नपाई केटाकेटीमा देखिने मोटोपन, आँखाको कमजोरी, ख्याउटेपन, मधुमेह, शारीरिक वृद्धिमा कमी मानसिक असन्तुलनजस्ता समस्या देखिँदासमेत यस विषयमा कसैले चिन्ता नगर्नु दुःखद छ । हाम्रा पुर्खाले परापूर्वकालदेखि उपभोग गर्दै आएको हरियो सागपातको कुरा गर्दा यसमा भिटामिन ए, सी, के, क्याल्सियम, म्याग्नेसियमलगायत लवण पाइने, यी वस्तुको प्रयोगले रोगसँग लड्ने क्षमता अभिवृद्धि हुने, कब्जियतजस्ता पाचन प्रणालीको समस्या नरहने, सन्तुलित शारीरिक विकास हुने सन्दर्भ यथार्थपरक छन् । जापान, चीन, कोरिया एवं दक्षिणपूर्वी एसियाका सबै देशमा त्यहाँका जनताले दिनहुँ अत्यधिक मात्रामा काँचो हरियो साग, सलादका रूपमा प्याज, काँक्रो, चुकन्दर, गाजर, मूलाजस्ता वस्तुको उपभोगसमेतका कारण उनीहरू छरिता, स्वस्थ देखिने गरेका छन् । नेपालमा पनि अभिभावक, विद्यालय, सरोकारवालाको तत्त्वावधानमा बालबालिकालाई सानै उमेरदेखि कृषि फार्म घुमाउने, माटो, बोटबिरुवा, गाईबस्तुसँग सामीप्य बढाउने व्यवस्था मिलाएर जैविक पदार्थप्रति आकर्षण थप्नु अपरिहार्य देखिन्छ । भुवनेश्वर शर्मा, चन्द्रागिरि२, काठमाडौं"
चीन र भारतको व्यवहार उस्तै,"नेपालका उपप्रधान एवं परराष्ट्रमन्त्री नारायाणकाजी श्रेष्ठ चीनको ९ दिने भ्रमणमा हुनुहुन्छ । यस भ्रमणबाट मन्त्री श्रेष्ठ के लिएर आउँछन्, त्यो त अहिले भन्न सकिँदैन तर मन्त्रीले एउटै देशमा यति लामो भ्रमण गर्नु शोभनीय होइन । भारत, चीन, अमेरिका, बेलायत, जापानजस्ता देशका विदेशमन्त्रीहरू अन्य देशको भ्रमणमा जाँदा २४ घण्टा, ४८ घण्टाभन्दा बढी बस्दैनन् । नेपालका हकमा भारत र चीनको व्यवहार खासै मित्रतापूर्ण देखिएको छैन । बीआरआई परियोजनामा नेपालले हस्ताक्षर गरेर सैद्धान्तिक सहमति जनायो र पछि सम्झौता भयो । तर आजसम्म त्यो परियोजना नेपालमा अघि बढेको छैन । यातायात र पारवहनका विषयमा भएको सम्झौता पनि कार्यान्वयनमा आएन ।चीनले नेपालको सीमा क्षेत्रमा इन्धन भण्डार गृह बनाइदिने विषय पनि हरायो । चीनबाट नेपाललाई ऋण होइन, अनुदान चाहिन्छ तर चीन ऋण बोकाउन मात्र चाहन्छ । कमसेकम पोखरा विमानस्थल निर्माणको २२ अर्ब ऋणलाई चीनले अनुदानमा बदलिदिए पनि ठूलो सहयोग हुन्थ्यो । चीनले नेपालको चक्रपथ पूरा गर्ने जिम्मा लिएको १० वर्ष बित्दा पनि २७ किमिमध्ये १० किमि मात्र बन्न सकेको छ । चिनियाँ ठेकेदारले जिम्मा लिएका अरू आयोजनामा पनि काम सुस्त छ । आयोजना लिने र होल्ड गर्ने काममा चीन र भारत दुवै उस्तै देखिएका छन् । परराष्ट्रमन्त्रीले यस विषयमा चीनसँग गम्भीर कुरा गर्नुपर्छ । भारत एकातिर नेपाललाई नजिकको मित्रराष्ट्र भन्छ तर व्यवहार शत्रुको झैं गर्छ । प्रतिस्पर्धी बजारबाट विद्युत् खरिद गर्ने अनुमति नवीकरण नगरिदिँदा नेपालमा लोडसेडिङको भय उत्पन्न भएको छ । भारत बिजुली लिन चाहन्छ, दिन चाहँदैन । भारतले अन्तर्राष्ट्रिय विमानका लागि दुईतर्फी हवाईमार्ग थप्न आनाकानी गरिरहेको छ, जसले नेपालबाट हुने अन्तर्राष्ट्रिय उडान प्रभावित भएको छ । भारतले नेपाली कृषि उत्पादनमा पनि क्वारेन्टिनको बहाना बनाउँदै बारम्बार अवरोध खडा गरिदिन्छ । यस्ता विषयलाई भारत र चीन दुवैले मनन गरून् । गोपाल देवकोटा, जोरपाटी, काठमाडौं"
यस्तो चलन कहिले सुधार्ने ?,"सत्तामा हत्याउन जेसुकै पनि गर्ने चुनाव जित्न जेसुकै पनि भन्नेसत्तामा जान जोसँग पनि मिल्नेसत्तामा टिक्न जोसुकैलाई पनि साथ लिनेअनेक नियमकानुन बनाएर राख्नेविदेशी ऋणसँग पदीय सुविधा चाख्ने भ्रष्टाचारका फाइल देखाएर लुकाउने अपराधीलाई पक्रेर छोडाउनेप्रतिवेदन, सुझाव बुझेर थन्क्याउनेजनतालाई करले थला पार्नेअनावश्यक कुरा पनि बाहिरबाट ओसार्ने युवा वर्गलाई बिदेसिन बाध्य पार्नेयस्तो चलन कहिले सुधार्ने ? इन्द्रकुमार श्रेष्ठ, ओखलढुंगा"
त्रिविमा असुरक्षित उत्तरपुस्तिका,"त्रिभुवन विश्वविद्यालय परीक्षा नियन्त्रण कार्यालयबाट परीक्षण भइसकेका १८३ थान उत्तरपुस्तिका हराएको खबरले धेरै प्रश्न उब्जाएको छ । गतसाल पनि बीबीएसको कुनै एक विषयको झन्डै २०० थान उत्तरपुस्तिका हराएपछि पुनः परीक्षा गर्नुपरेको थियो । प्रत्येक वर्ष हुने यस्ता घटनाले त्रिविको छवि झन् धमिल्याएको छ । पनिका जस्तो संवेदनशील अड्डामा कस्ता मानिस प्रवेश गर्छन् ? त्यहाँ काम गर्ने कर्मचारीको जिम्मेवारी के हो ? छानबिन गरेर कारबाही नगर्नुको कारण के हो ? राजनीतिक दलको फेर समातेर पदाधिकारी बनेकाले न काम गर्छन् न बेथिति हटाउन सक्छन् भन्ने आरोप सत्य सावित भएकै हो त ? नेपाली विद्यार्थीले पढ्न र छिटो नतिजा पाउन विदेश ताक्नु त बाध्यता बनेको होइन रहेछ त ? पनिकामा सीसीक्यामरा होला । त्यसको फुटेज हेरे दोषी पत्ता लाग्ला । विद्यार्थीको भविष्य बिगारिदिने यस्तो कार्यमा संलग्नलाई कारबाही गरियोस् । खरेल तुलसीराम, बिर्तामोड, झापा"
मधेशमा संघीयताको आठ वर्ष,"प्रयास र चुनौती नेपालमा पहिचानका आधारमा एक मात्र प्रदेश मधेश प्रदेश नामकरण भयो । मधेश प्रदेशसभाबाट पाँच दर्जनभन्दा बढी ऐनहरू पारित भएका छन् । दर्जनौं विधेयक प्रस्तावित छन् । अधिकांश ऐनहरू प्रदेश सरकार र अन्तर्गतका निकायको दैनन्दिन सञ्चालनका लागि ल्याउनैपर्ने भएर ल्याइएको हो । केही ऐनहरू संघीय सरकारसँगको लिनुपर्ने अधिकार (शक्ति बाँडफाँट) सँग सम्बन्धित छन् भने केही प्रदेशभित्रका विविधताको सम्बोधनमा पनि केन्द्रित छन् । उदाहरणका लागि प्रदेश प्रहरी ऐन तथा प्रदेश निजामती सेवा ऐन संघीय सरकारसँगको शक्ति बाँडफाँटसँग सम्बन्धित छन् । ती ऐन कार्यान्वयनका लागि संघीय सरकारले ल्याउनुपर्ने तथा कार्यान्वयन गर्नुपर्ने ऐन, कानुनहरू समयमै कार्यान्वयन नहुँदा प्रदेश सरकारलाई आफ्नै प्रहरीलगायत अन्य कर्मचारी भर्ना गर्न कठिनाइ भइरहेको छ । यस विषयलाई लिएर प्रदेश सरकारले संघीय सरकारसँग चर्को स्वरमा माग गरिरहेका छन् । तर प्रदेश सरकार आफैंले ल्याएको दलित सशक्तीकरण ऐनको कार्यान्वयनमा उदासीन छ । दलित सशक्तीकरण ऐनले विभिन्न चार प्रकारका समितिको कल्पना गरेको छ तर त्यो कुरा कसैको प्राथमिकतामा परेको देखिँदैन । मुस्लिम समुदायको उत्थानका लागि ल्याइएको मदरसा शिक्षा विधेयक प्रदेशसभामै थन्किएको छ । यसबारेमा मधेश प्रदेशसभा, सरकार तथा राजनीतिक दल र अगुवाहरू सबै पक्ष मौन छन् । भौगोलिक आधारमा मधेशभित्रै तीन वटा मधेश रहेको जस्तो अनुभव हुन्छ । एउटा पूर्वपश्चिम राजमार्ग छेउछाउको मधेश, अर्को दक्षिणी सीमा क्षेत्रको मधेश र बाँकी बीचको मधेश । तीनै भेगको मधेशको सामाजिक संरचना र राज्यको उपस्थितिमा व्यापक भिन्नता छ । राजमार्ग छेउको मधेशको अधिकांश बसोबास नयाँ छ । पञ्चायतकालमा राज्यद्वारा प्रवर्द्धन गरिएको बसाइँसराइ र बस्ती विकासका कारण त्यस भेगका धेरै बस्तीहरू बसाइएका हुन् । त्यस भेगमा पहाडे समुदायको वर्चस्व रहेको छ । बाटोघाटोको राम्रो विकास भएको छ । त्यसकारण बजारको पनि तुलनात्मक रूपमा राम्रो विकास भएको देखिन्छ । राज्यको उपस्थिति पनि राम्रो छ । समाजमा वर्ग त हुने नै भयो तर वर्गीय सम्बन्धमा ठूलो परिवर्तन देख्न सकिन्छ । पढेलेखेका मानिसहरूको बसोबास पनि राम्रो संख्यामा रहेको पाइन्छ । पहिला पहाडबाट बसाइँ सरेर आउनेहरू थिए, पछि दक्षिणतिरबाट पनि बसाइँ सर्ने क्रम बढ्यो । पढेलेखेका, हुनेखानेहरूको बाहुल्य भयो । राज्यको कामकारबाहीप्रति प्रश्न गर्ने क्षमताको विकास भएको पाइन्छ तर दक्षिणतर्फको अवस्था बिलकुल विपरीत छ । राजनीतिमा पुराना धनी, सम्भ्रान्तहरूको वर्चस्वले निरन्तरता पाएको छ । समाजमा प्रश्न गर्ने अवस्था छैन । वर्गीय, जातीय र लैंगिक विभेद चर्को छ ।मधेशमा दलित, मुस्लिमलगायतका मधेशी समुदायको उपस्थिति राजमार्ग छेउछाउभन्दा दक्षिणी भेगमा बाक्लो छ । गरिबी र असाक्षरताको सूचकांक मधेश प्रदेशमा सबैभन्दा उच्च छ । स्थानीय सरकारबाट आम नागरिकका लागि प्रवाह हुने सेवा सुविधाको सन्दर्भमा पनि मधेश प्रदेशमा धेरै समस्या देखिएका छन् । तोकिएको समयमा नीति तथा कार्यक्रम पारित नगर्ने, बजेट ल्याउन नसक्ने नेपालभरिका पालिकाहरूमध्ये सबैभन्दा बढी मधेश प्रदेशमा हुने गर्छन् । हरेक वर्ष यो समस्या दोहोरिने गर्छन् । राजमार्ग क्षेत्रमा रहेका वडा तथा पालिका कार्यालयहरूमा तुलनात्मक रूपमा राम्रो सेवा प्रवाह भइरहेको पाइन्छ । त्यहाँको सरकारी कामकाजमा निर्णय प्रक्रिया दक्षिणको तुलनामा पारदर्शी र प्रभावकारी देखिन्छ । दक्षिणी भेगको वडा कार्यालयको कार्यशैली तुलनात्मक रूपमा कम प्रभावशाली रहेको पाइन्छ । दक्षिणतर्फको पालिकाहरूको स्कुलको अवस्था झनै कमजोर छ । सार्वजनिक स्कुलमा पढ्ने विद्यार्थीहरू गरिब र दलित परिवारका ज्यादा हुन्छन् । हिजोका दिनमा जसले स्कुलमा जग्गा दान दिएका थिए, आज तिनका शाखासन्तानले त्यही स्कुलको सम्पत्ति र जनशक्तिमा आँखा गाडेर बसेका छन् । स्कुलको शासन प्रशासनमा जस्तो हालीमुहाली छ, तिनका सन्तान त्यस स्कुलमा पढ्दैनन् । जो पढ्छन् तिनको अभिभावकहरूको स्कुलमा केही चल्दैन । दक्षिण भेगको शिक्षाको दुरवस्थाकै कारण मधेशको साक्षरता दर र विकासका अन्य सूचकांक कमजोर रहेका छन् । सात दशक लामो बहस र प्रयासपछि नेपालले संघीयताको अभ्यास गर्न पाएको छ । संघीयताले समाजका हरेक तप्काका मानिसलाई सम्मानित जीवन दिने, राज्यको सेवा सुविधामा सहज पहुँच दिलाउने र निर्णय प्रक्रियामा सबैको सहभागिताको सुनिश्चितता गर्ने उद्देश्य बोकेको छ । मधेशले पहिचान पायो, मधेशी नेता र मधेशी दलकै नेतृत्वमा मधेश सरकारले निरन्तरता पाउँदै छ । मधेश प्रदेश सरकार दर्जनौं पटक विस्तार भयो तर आजसम्म एक जना पनि दलित समुदायबाट मन्त्री बन्न सकेका छैनन् । संघदेखि प्रदेश र स्थानीय सरकारमा सीमान्तकृत समुदायको उपस्थिति सधैं कमजोर नै रहेको छ । सबै तहको सरकारको निर्णय प्रक्रिया अपारदर्शी रहने र ठूलाबडाको नियन्त्रणमा हुने गरेको छ । आफ्नो अधिकारका लागि काठमाडौंसँग चर्को स्वरमा बोल्ने मधेशका नेता र दलहरूले मधेशभित्रका अल्पसंख्यक एवं सीमान्तकृतलाई अधिकार र अवसर दिने सवालमा काठमाडौंभन्दा पनि कञ्जुस्याइँ गर्नु खासमा दोहोरो चरित्र हो । यसले मधेशभित्र सुरु भएको नयाँखाले सीमान्तीकरणलाई बढाउनेछ । देश र मधेश कसैको दीर्घकालिक हित गर्दैन । यसबारे सबै पक्षले समयमै सोचून् । समाजशास्त्रमा एमफिल गरेका साह नेपाल मधेश फाउन्डेसनसँग आबद्ध छन् ।"
भावनामाथि सत्ताको 'ब्ल्याकमेलिङ,"भावना र हाँसोको पात्र एक वर्षअघि प्रदेश १ को नाम कोशी प्रदेश राखेको विरोधमा प्रदेश सांसद निर्मला लिम्बूले प्रदेशसभामा रुँदै नामांकनमा विमति जनाइन् । उनी रोएको भिडियो प्रसारण भएपछि हाँसोको पात्र बनाइएकामा गुनासो भाषणमार्फत पोखिन् । पहिचान पक्षधर र पहिचानको आन्दोलनका विपक्षहरूले उनको भावनालाई उडाए । उनीहरूले समानुपातिक निर्वाचन प्रणालीलाई समेत दोष दिन भ्याए । उनले आफ्नो भाषणमा नामांकनमाथि विमति जनाउनुको कारण खुलाएकी थिइन्, पहिचान र अधिकार खोलानालालाई चाहिएको होइन । ती खोलानाला संरक्षण गर्ने समुदायलाई समानताका लागि चाहिएको हो । तर उनको विमति छलफलको विषय बनेन, रोएको विषयले बढी चर्चा पायो, त्यो पनि कमजोर अर्थमा । अमेरिकाका राष्ट्रपति बाराक ओबामाआफ्नो कार्यकालभरि जम्मा सात पटक सार्वजनिक समारोहमा रोएका थिए । विश्लेषकहरूले उनको यो रुवाइ वा भावनालाई नजिकबाट पीडा, अन्याय र विभेद बोध गर्न सक्ने व्यक्तित्वको रूपमा चर्चा गरेका छन् । सरकारले मुलुकी ऐन १९१० मार्फत विभिन्न समुदायलाई तिमीहरू सानो जात हौ भनेर जबर्जस्ती लाद्यो । त्यसका अवशेष अहिले विभिन्न फरक स्वरूपमा छन् । हामी विभेदमा पर्यौं भनेर आदिवासीहरूले आवाज उठाएको शताब्दी भयो । केही परिवर्तन नभएका होइनन् तर अहिलेसम्म मधेशका दलितको स्वामित्वमा भूमि आएको छैन । भूमि नभएका कारण उनीहरू नागरिकताबाट वञ्चित छन् । नगरिकता नभएका कारण बालबालिका विद्यालय जान र पोषण भत्ताबाट छुटेका छन् । सरकारले लागू गरेको स्वास्थ्य बिमा र कृषिको नाममा आउने अनुदान लिनबाट वञ्चित छन् । अरुण सदा भन्छन्, समाजमा दलित समुदायको बोली बिक्दैन । उठेर बोले हावाले उडाउँछ । बसेर बोल्यो सुन्दैन । यही कुरा पूर्वी नेपालमा चलेको नो कोशी आन्दोलनसँग पनि जोडिएको छ । यो आन्दोलन भर्खरै जन्मिएको होइन । विसं १८३१ को शाह र लिम्बुवानका राजाबीचमा भएको नुनपानी सन्धिपछि निरन्तर जारी छ । ताप्लेजुङको मुकुमलुङ पाथीभरा देवीमा परिवर्तन भएको लिम्बू समुदायलाई मनपरेको छैन । मुन्धुम, इतिहास, परम्परा र संस्कृति जोडिएको स्थानलाई पुरानै नाममा फर्काउन लागेका छन् । प्रदेश सांसद निर्मला लिम्बूलाई आफ्नै ठाउँ बिरानो पारिएकामा पीडा भएको छ । हिजो खुला रूपमा थारू समुदायले दाउरा, घाँस गरिरहेको बर्दियाको जंगल २०३२ सालमा संरक्षित क्षेत्र भएपछि जंगलसँगको सम्बन्ध टुट्यो । उल्लिखित कथाले नेपालभरिका आदिवासी र दलितले भोग्दै आएको साझा विभेदको प्रतिनिधित्व गर्छ । सामाजिक संरचनाको पिँधमा रहेकाहरूको पक्षमा छौं भनेर उनीहरूको भावनालाई भर्याङ बनाएर शक्ति र सत्तामा पुग्नेहरूले ती समुदायको भावनामाथि पटकपटक खेलबाड गर्ने क्रम रोकिएको छैन । आदिवासीको भावनालाई शक्तिमा भएकाहरूले नजिकबाट समानुभूति गर्न नसक्नु नै मुद्दा सुनुवाइ नहुनुको प्रमुख कारण हो । त्यसैले सामाजिक, आर्थिक र राजनीतिक असमानताविरुद्ध बिनाहिचकिचाहट सार्वजनिक समारोहमा रुनुपर्छ र भीडहरूमा सुनसान हुने गरी मौन भइरहनुपर्छ ताकि अभिव्यक्तिहरू कुतर्क र कमजोरी साबित नहोऊन् ।"
कस्ता विद्यालय राम्रा ?,"नागरिकलाई शिक्षित मात्रै होइन, सभ्य, सुसंस्कृत र मूल्यबोधी बनाउने स्थान विद्यालय नै हुन् । जैविक रूपमा जन्मिएको बच्चालाई सामाजिक र वैचारिक प्राणी बनाउने कार्य विद्यालयले नै गर्छन् । त्यसकारण विद्यालय शिक्षा सफल र प्रभावकारी हुन जरुरी छ । विद्यालय राम्रा हुन केही आधारभूत मानक वा आयाम हुनैपर्छ । विद्यालय राम्रो बनाउने कुरा यसको स्थापनासँगै सुरुवात हुन्छ । नक्सांकनका आधारमा मात्रै विद्यालय स्थापना गर्ने पद्धतिलाई कडाइका साथ कार्यान्वयन गरिनुपर्छ । तोकिएका मापदण्ड पूरा गरेर समुदायको माग र आवश्यकताका आधारमा विद्यालय खोल्नु बुद्धिमानी हुन्छ । सैद्धान्तिक रूपमा विद्यालय सेवा क्षेत्रको अवधारणा प्रस्ट हुनुपर्छ । राजनीतिक आड र पक्षधरताका आधारमा जथाभावी खोलिएका विद्यालयहरू राम्रा बन्न सक्दैनन् । विद्यालयमा पुरस्कार र दण्ड प्रणालीलाई कडाइका साथ लागू गरिनुपर्छ । राम्रो र प्रभावकारी नतिजाका लागि विद्यालयलाई सूचना तथा सञ्चार प्रविधिमैत्री बनाउन जरुरी छ । शिक्षकलाई सामान्य डायरी प्रयोग गर्न लगाउने र वर्षान्तमा त्यसको सुपरिवेक्षकद्वारा मूल्यांकन गरी पृष्ठपोषण उपलब्ध गराउने प्रणाली विकास गर्न सकिन्छ । शिक्षकलाई मेन्टरिङ कोचिङजस्ता प्राविधिक सहायता उपलब्ध गराउन पुराना र अनुभवी शिक्षकलाई उपयोग गर्न सकिन्छ । विद्यालयलाई राम्रो बनाउन विद्यार्थीको नतिजा सर्वोपरि हुन्छ । यसका लागि पाठ्यक्रमले निर्दिष्ट गरेका सिकाइ उपलब्धि र सक्षमता प्राप्तिको सुनिश्चितताका लागि योजनाबद्ध प्रयास जरुरी हुन्छ । विद्यार्थीका विभिन्न समूह एवं क्लब निर्माण गरी उपयोग गर्ने, योजनाबद्ध रूपमा विद्यार्थीका प्रतिभा पहिचानका लागि विभिन्न अतिरिक्त क्रियाकलापका कार्यक्रम जोड्ने, शैक्षिक भ्रमण गराउने, उत्कृष्ट प्रतिभाका रूपमा घोषणा र पुरस्कृत गर्नेलगायतका क्रियाकलाप गर्न सकिन्छ ।विद्यालय राम्रो हुन स्थानीय पाठ्यक्रमको रचनात्मक कार्यान्वयन जरुरी हुन्छ । स्थानविशेषको पहिचान र विशिष्टतालाई विद्यार्थीसम्म जोड्ने माध्यमका रूपमा यसलाई लिइनुपर्छ । विद्यार्थीको उत्कृष्ट नतिजा सुनिश्चितताका लागि परीक्षा प्रणालीको सुदृढीकरण गरिनुपर्छ । विद्यालयले गर्ने सबै गतिविधिको लिखित रूपमा अभिलेखीकरण र तिनको सामयिक रूपमा सम्बन्धित निकायहरूमा प्रतिवेदन गर्ने प्रचलनलाई अनिवार्य गरिनुपर्छ । विद्यार्थी सहायता कोष हुनु राम्रा विद्यालयको अर्को परिचायक हो । कतिपय विद्यार्थी सामान्य खर्च धान्न नसक्ने, कापी, कलम, किताब किन्न नसक्ने वा मुस्किलले जीवनयापन गर्नुपर्ने हुन सक्छन् । तिनलाई आवश्यकताका आधारमा सहयोग गर्न सक्ने गरी लचिलो कोष खडा गर्नु महत्त्वपूर्ण हुन्छ । आर्थिक स्रोतको सही पहिचान र परिचालन एवम् त्यसको दिगोपनाका लागि विद्यालयले योजनाबद्ध रूपमा काम गर्नुपर्छ । राम्रा विद्यालय हेर्दा पनि सुन्दर देखिनुपर्छ । स्वच्छता र सरसफाइलाई विशेष ध्यान दिनु जरुरी हुन्छ । विद्यालय शान्ति क्षेत्रको अवधारणा पनि कडाइका साथ कार्यान्वयन गरिनुपर्छ । विद्यालय राम्रा हुन पाठ्यक्रमबाहिरका क्रियाकलापमा पनि उत्तिकै अब्बल हुन जरुरी छ । विद्यार्थी र शिक्षक दुवैमा नियमित पठनपाठनका अलावा अन्य सान्दर्भिक विषयको चेत र ज्ञान हुनुपर्छ । यसका लागि विद्यार्थीकेन्द्रित विभिन्न अतिरिक्त क्रियाकलाप सञ्चालन गर्नुपर्छ । स्काउट, रेडक्रस, किशोरकिशोरीमैत्री सूचना केन्द्र, राष्ट्रिय सेवा दलजस्ता फोरमहरूको प्रभावकारी उपयोग गर्न सकिन्छ । विद्यालय विद्यार्थीका लागि सुरक्षित र विश्वासिलो हुन जरुरी छ । बालमैत्री विद्यालयको अवधारणालाई योजनाबद्ध रूपमा कार्यान्वयन गर्न सक्नुपर्छ । विद्यार्थीको मनोवैज्ञानिक सुरक्षा र संरक्षण विद्यालयका लागि महत्त्वको विषय हुनुपर्छ । विद्यार्थीलाई विभेद, शोषण, बुलिङजस्ता कुराबाट जोगाउन विद्यालयले सुझबुझका साथ काम गर्नुपर्छ । अभिभावकको योगदान पनि अपरिहार्य छ । विद्यालय सुधार योजनामै अभिभावकको भूमिका र सहयोगलाई प्रस्ट रूपमा उल्लेख गरी कार्यान्वयन गर्न सकिन्छ । विद्यार्थीका लागि दिवा खाजा, स्यानिटरी प्याड र पाठ्यपुस्तकको उपलब्धता हुनुपर्छ । सूचना अधिकारीको व्यवस्थापनबाट विद्यालय सुशासनको प्रवर्द्धन गर्न सकिन्छ ।उद्यमशीलता र उत्थानशीलता विद्यालयका लागि आधुनिक मूलमन्त्रजस्तै हुनुपर्छ । विद्यार्थीमा श्रमको मूल्य स्थापित गर्न र न्यूनतम श्रम सीप सिकाउन विद्यालयमा पढ्दै कमाउँदैजस्ता व्यावहारिक कार्यलाई जोड्न सकिन्छ । विद्यालय मूल रूपमा पठनपाठनको थलो हो । प्रत्येक कक्षाकोठामा बुक कर्नर हुनुपर्छ । बाल सन्दर्भ सामग्री, इन्टरनेट र डिजिटल सामग्रीको व्यवस्थापन गर्न सके शिक्षण सिकाइलार्ई प्रभावकारी बनाउन सकिन्छ । पाठ्यक्रमले तोकेका सक्षमता हासिल गरी सिकाइ उपलब्धि सुनिश्चित गर्न जरुरी छ । सामाजिक सद्भाव, सहअस्तित्व, ऐक्यबद्धता, सम्मान, विश्वास र मानवीय सेवाजस्ता मूल्य प्रवर्द्धन गर्न राम्रा विद्यालयबाट मात्रै सम्भव छ ।"
क्षयरोगविरुद्ध युवायुवती,"(वीरेन्द्रनगर)सुर्खेतको वीरेन्द्रनगर नगरपालिका६ का ३० वर्षका मधुसुदन काफ्लेले नेसनल एकेडेमी फर मेडिकल साइन्स काठमाडौंबाट एचए अध्ययन गरे । पढाइ सकेर सुर्खेत फर्किएपछि उनले २०६८ चैतबाट करिब दुई वर्ष वीरेन्द्रनगरमै रहेको लाटिकोइली स्वास्थ्य चौकीमा काम गरे । काम गर्ने क्रममा उनले क्षयरोगका धेरै बिरामी देखे । उनलाई लाग्थ्यो, क्षयरोग औषधि उपचार भएको सामान्य रोग हो ।केही समयपछि उनी पब्लिक हेल्थमा स्नातक गर्न काठमाडौं पुगे । अध्ययनका क्रममा उनलाई थाहा भयो क्षयरोगलाई समाजको समृद्धिको ब्यारोमिटर भन्ने । सामान्य रूपमा रोकथाम र उपचार गर्न सकिने रोगका कारण हरेक दिन सयौं मानिसले ज्यान गुमाउने थाहा पाएपछि उनले क्षयरोगको क्षेत्रमा काम गर्ने सोच बनाए । तर क्षयरोगविरुद्ध काम गर्ने विषयमा उनलाई खासै केही थाहा थिएन । जसका कारण उनले साथीभाइहरूबीच छलफल चलाए । करिब ६ वर्षअघि उनले क्षयरोगमुक्त भक्तपुरका लागि युवा अभियानको थालनी गरे । अभियानमा स्थानीय युवाहरू पनि जोडिए । बिस्तारै यो अभियान देशका अन्य स्थानमा पनि फैलियो । दुई वर्षको अवधिमा समुदाय र विद्यालयस्तरमा एक हजारभन्दा बढी क्षयरोगविरुद्धका कार्यक्रमहरू भए । यस्ता कार्यक्रममा उनले युवाहरू अन्तरक्रिया, विद्यालय स्वास्थ्य कार्यक्रम, स्थानीय निकायका सरोकारवालासँगको छलफल, सामाजिक सञ्जालमार्फत जनचेतना फैलाउने गर्थे । अभियान चल्दै गर्दा २०१९ को फेब्रुअरीमा काफ्लेलाई डब्लूएचओको मुख्यालय जेनेभाबाट एउटा इमेल आयो । त्यसमा लेखिएको थियो, विश्व क्षयरोग दिवस मनाउने कार्यक्रममा नेपालमा युवाहरूलाई परिचालन गरेको कथा सुनाउनका लागि आउनू । कसैबाट कुनै आर्थिक सहयोगबिना क्षयरोगविरुद्धको काम गर्दै आएकाले अनुभव सुनाउन आफूलाई बोलाइएको काफ्ले बताउँछन् । जेनेभा पुगेपछि करिब एक साताको बसाइमा उनले आफूले सुरु गरेको क्षयरोगविरुद्धको युवा अभियानलाई विश्वका स्वास्थ्य नेतृत्वसम्म पुर्याउन सफल भए । त्यही बेलादेखि नै डब्लूएचओले युवाहरूलाई क्षयरोगमा परिचालन गर्ने अभियान आधिकारिक रूपमा सुरु गरेको हो । र, यो अभियानको नाम राखियो डब्लूएचओ वान प्लस वान इनिसिएटिभ । यो अभियानसँगै उनले उठाएको मुद्दा आधिकारिक रूपमा विश्वव्यापी बन्यो । हाल यो अभियान विश्वका ९५ भन्दा बढी देशका युवाहरूमाझ पुगेको छ । अभियानकै लागि उनी पनि इन्डोनेसिया, केन्या, स्विट्जरल्यान्ड, भारतलगायतका देश पुगिसकेका छन् । काफ्लेले २०२० देखि डब्लूएचओको विश्व क्षयरोग कार्यक्रममा युवा कन्सल्टेन्टको काम सुरु गरे । २०२३ देखि भने उनले क्षयरोगविरुद्ध युवा परिचालन गर्न नेपालमै काम गरिरहेका छन् । पछिल्लो समय भने उनले २४२४ युथ क्याम्पेन टु इन्ड टीबी अभियान सञ्चालन गरिरहेका छन् । अभियानमा स्वास्थ्य क्षेत्रमा क्रियाशील एक हजारभन्दा बढी युवा जोडिएका छन् । युवाहरूको क्षमता विकास गर्दै क्षयरोगविरुद्ध क्रियाशील बनाउन अभियान चलाउँदै आएको काफ्लेको भनाइ छ । अभियानअन्तर्गत १३ सय युवालाई पहिलो चरणमा युवालाई स्वअध्ययनका लागि सामग्री दिने, दोस्रो चरणमा डब्लूएचओ प्लेटफर्ममार्फत प्राविधिक कोर्स गराउने र तेस्रो चरणमा भर्चुअल सेसनमा पनि सहभागी गराइएको थियो । चौथो चरणमा डब्लूएचओ नेपाल कार्यालय र राष्ट्रिय क्षयरोग नियन्त्रण केन्द्रका विज्ञहरूले प्राविधिक ज्ञान दिएपछि सहभागीलाई समाजमा प्रभाव पार्न सक्ने व्यक्तिलाई भेटेर क्षयरोगबारे कुराकानी गर्नुपर्ने गृहकार्य दिइएको थियो । त्यस्तै आफ्नो समुदायका विद्यालयमा गएर कम्तीमा ४० जना बालबालिकालाई क्षयरोगबारे जानकारी गराउने कार्य पनि दिइएको थियो । सुरुमा नेपालमा एक हजार युवालाई परिचालन गर्ने लक्ष्य लिएकामा १७ सयभन्दा बढीले आवेदन दिएका थिए । अभियानअन्तर्गत हालसम्म ७ वटै प्रदेशका ३० भन्दा धेरै जिल्लाका कम्तीमा ५५ हजार विद्यार्थीलाई क्षयरोगबारे शिक्षा दिइसकिएको छ । एक हजारभन्दा धेरै समाजका अगुवालाई पनि जानकारी गराइएको छ । काफ्लेसँगै अभियानमा सक्रिय रूपमा जोडिएकी छन् २४ वर्षकी सदीक्षा सापकोटा । पोखराको ला ग्रान्डी इन्टरनेसनल कलेजमा पब्लिक हेल्थ दोस्रो वर्ष पढ्दै गर्दा काफ्ले क्षयरोगबारे जानकारी दिन उनी पढ्ने कलेज पुगेका थिए । त्यही कार्यक्रमपछि करिब ६ वर्ष अघिदेखि आफू क्षयरोगविरुद्धको अभियानमा जोडिएको सापकोटाले बताइन् । म जस्तै युवाहरूले कार्यक्रम गरेको देखेर प्रभावित भएँ । समाजका लागि काम गर्नुपर्छ भन्ने लागेर अभियानमा जोडिएकी हुँ, उनले भनिन् । पछिल्लो समय भने उनले निम्याट नेपाल नामक संस्था खोलेर काम गरिरहेकी छन् । त्यस्तै, केही समययता श्रीया जोशीले पनि क्षयरोगविरुद्ध आवाज उठाइरहेकी छन् । बझाङकी २३ वर्षीया जोशीले पूर्वाञ्चल विश्वविद्यालयबाट पब्लिक हेल्थमा स्नातक गरेकी छन् । २०७१ सालमा आफैं क्षयरोगबाट संक्रमित भएकी जोशी पछि अभियानमा जोडिएकी हुन् । अभियान सञ्चालन गर्दा डब्लूएचओ नेपाल कार्यालय र राष्ट्रिय क्षयरोग नियन्त्रण केन्द्रको प्राविधिकबाहेक अन्य कतैबाट केही सहयोग नलिइएको काफ्ले बताउँछन् । क्षयरोग औषधि सेवनपछि निको हुने र रोकथाम गर्न सकिने रोग भए पनि नेपालमा बर्सेनि १७ हजार जनाको मृत्यु हुने गरेको तथ्यांक छ । नेपालमा हरेक वर्ष ६९ हजार जना क्षयरोगबाट संक्रमित हुने गरेको अनुमान छ । तीमध्ये ४५ प्रतिशत बिरामी अझै उपचारको पहुँचमा आउन सकेका छैनन् । स्वास्थ्यसम्बन्धी अध्ययन गरेका युवाहरू नै पछि विभिन्न क्षेत्रका स्वास्थ्य संस्थामा जोडिने भएकाले उनीहरूलाई लक्षित गरिएको हो, काफ्लेले भने ।"
साहित्यकार वुल्फको निधन,"सन् १९४१ मा आजकै दिन (मार्च २८) मा बेलायती साहित्यकार भर्जिनिया वुल्फको निधन भएको थियो । २० औं शताब्दीको आधुनिक साहित्यकारका रूपमा परिचित वुल्फले ५९ वर्षको उमेरमा आत्महत्या गरेकी थिइन् । वुल्फ मिसेस डालोवे (१९२५) र टु दि लाइटहाउस (१९२७) उपन्यासका कारण साहित्यिक जगतमा निकै चर्चामा आएकी थिइन् । त्यस्तै, उनका ओर्लान्डो (१९२८), अ रुम अफ ओन्स ओन (१९२९), वेभ्स (१९३१) लगायतका कृति चर्चित छन् । उनको पहिलो पुस्तक द भोयज आउट १९१५ मा प्रकाशित भएको थियो । उपन्यासका अलाबा वुल्फ कलात्मक सिद्धान्त, साहित्यिक इतिहास र नारीवादी विषयवस्तुबारे निबन्ध लेखनमा पनि सक्रिय थिइन् । उनी समलिंगी सम्बन्धका कारण समेत चर्चामा आएकी थिइन् । वुल्फका पिता सर लेस्ली स्टेफन लेखक तथा इतिहासकार थिए । वुल्फ द्वितीय विश्वयुद्ध ताका लन्डनको साहित्यिक र कलात्मक समाजको महत्त्वपूर्ण हिस्सा थिइन् । उनी नारीवादी आन्दोलनमा पनि सक्रिय रूपमा सहभागी भएकी थिइन् । दोस्रो विश्वयुद्धमा आफ्नो घर तहसनहस भएपछि वुल्फमा मानसिक समस्या देखिएको थियो । जसका कारण उनले आत्महत्या गरेकी बताइन्छ । वुल्फ १८८२ जनवरी २५ मा लन्डनमा जन्मिएकी थिइन् ।"
योक्पाङ्देनले ल्याए केवाफुङ्को गीत,"काठमाडौं (कास) कवि गगन योक्पाङ्देनले कविता संग्रह केवाफुङ्को गीत सार्वजनिक भएको छ । शिल्पी थिएटरमा बुधबार एक कार्यक्रममा कविद्वय श्रवण मुकारुङ, विमला तुम्खेवा, समीक्षकद्वय अशोक थापा, गुरुङ सुशान्त र माया पब्लिकेसनका अध्यक्ष विनयभूषण दत्तले पुस्तक विमोचन गरे । पुस्तकबारे बोल्दै मुकारुङले स्थानीयताको प्रयोगमा कवि योक्पाङ्देन अब्बल रहेको चर्चा गरे । पहिलो संग्रहमै कमजोरी निकै कम भएकाले कविमाथि शंका गर्ने ठाउँ छैन, उनले भने, विशेषगरी स्थानीय विषय, विम्बको प्रयोगले नै यी खास नेपाली कविता बनेका छन् । कवि तुम्खेवाले केवाफुङ्को गीत भित्रका कविताले अर्गानिक स्वाद दिएको बताइन् । हरेक कविताको अन्त्यमा पन्चिङ लाइन भेटिन्छ, उनले भनिन्, कविले आफ्नो ग्रामीण समाजको स्थानीय परिवेशलाई जस्ताको तस्तै कवितामा ल्याएका छन् । समीक्षक थापाले मुलुकमा पटकपटक सामाजिक, राजनीतिक आन्दोलन भए पनि पहिचानको आन्दोलनको यात्रा सधैं धूमिल भइरहेकामा चिन्ता गरे । कवि, लेखकले लेखिरहेकै छन्, तर कहाँ के पुगेन र अझै पनि यही मुद्दामा अल्झिइरहनुपरेको छ ? उनले प्रश्न गरे, अब सांस्कृतिक र पहिचानको मुद्दालाई फरक कोणबाट अघि बढाउन बहस सुरु गर्नुपर्ने हो कि ? अर्का वक्ता गुरुङले कवितामा सांस्कृतिक चिन्तन, परदेशीका पीडादेखि पर्यावरणीय चिन्तनसम्म आएको बताए । संग्रहमा शब्दको फुर्मासी छैन, कविता कविताकै लागि लेखिएका छन्, उनले भने । कार्यक्रमलाई सहजीकरण गरेका पत्रकार फणीन्द्र संगमले मोरङको मिक्लाजुङ बस्दै आएका योक्पाङ्देनका कवितामा स्थानीय रङ, विम्ब र त्यहीँको माटोको सुवास पाइने बताए । कवि योक्पाङ्देनले आफ्ना भावना, संवेग र आक्रोश कवितामै प्रकट गरेको भनाइ राखे । सिंहदरबार र बालुवाटारमा बस्ने र गाडीमा राष्ट्रिय झन्डा हल्लाउँदै हिँड्नेहरूले नै देशको बदनाम गरेका छन्, उनले भने । कार्यक्रममा रंगकर्मी घिमिरे युवराजले संग्रहभित्रका दुई कविता वाचन गरेका थिए । पुस्तकलाई माया पब्लिकेसनले प्रकाशनमा ल्याएको हो ।"
ऐन बनेको ५ वर्षमा पनि बनेन उपभोक्ता अदालत,"(काठमाडौं)उपभोक्तालाई अन्याय पर्दा तत्काल सुनुवाइ गर्ने संयन्त्र नभएको भन्दै तत्कालीन प्रधानमन्त्री पुष्पकमल दाहालले २०७३ भदौ २३ मा सबै प्रदेशमा एकएकवटा उपभोक्ता अदालत बनाउने घोषणा गरेका थिए । संयोगले अहिले पनि उनै प्रधानमन्त्रीको जिम्मेवारीमा छन् । तर सात वर्षअघि आफैंले घोषणा गरे पनि उपभोक्ता अदालत गठनको प्रक्रिया भने अझै हुन सकेको छैन । अहिले अधिकांश उपभोक्ताका मुद्दा जिल्ला अदालतमा दायर हुन्छन् । अन्य मुद्दाको चाप रहने हुँदा उपभोक्ताका मुद्दामा भने ढिलाइ हुँदै आएको जन गुनासो छ । वाणिज्य, आपूर्ति तथा उपभोक्ता संरक्षण विभागका अनुसार केही ठगीका घटनाहरू छानबिन र मुद्दाका लागि प्रहरीमा पनि पठाइन्छ । तर, सानो परिमाणरकमको ठगीको मुद्दामा भने प्रहरीले पनि त्यति चासो दिँदैन । अध्ययनअनुसन्धानमा ढिलाइ गरिदिन्छ ।त्यस्तै, व्यवस्थापिका संसद्को उद्योग, वाणिज्य तथा उपभोक्ता हित सम्बन्ध समितिले पनि २०७२ असोजमा उपभोक्ता अदालत वा उपभोक्ता इजलासको व्यवस्था गर्न सरकारलाई निर्देशन दिएको थियो । जुन उपभोक्तासम्बन्धी मुद्दाहरू छिटोछरितो बनाउन, गैरकानुनी काम गर्नेलाई कारबाहीको दायरामा ल्याउन छुट्टै अदालत वा इजलास बनाउनेबारे थियो । समितिको निर्देशनअनुसार उद्योग मन्त्रालयले उपभोक्ता संरक्षण ऐन २०७५ मा राखेको थियो । तर, कार्यान्वयनको पाटोमा ढिलाइ भइरहेको छ । सरकारले ढिलाइ गरेपछि सर्वोच्च अदालतले २०७८ फागुन ८ मा सातवटै प्रदेशमा उपभोक्ता अदालत गठन गर्न सरकारका नाममा आदेश जारी गरेको थियो । न्यायाधीशहरू बमकुमार श्रेष्ठ र नहकुल सुवेदीको इजलासले उपभोक्ता हित संरक्षण ऐन २०७५ अनुसार उपभोक्ता अदालत गठन गर्न आदेश दिएको हो ।उपभोक्ता ठगीका मुद्दाहरू चाँडै टुंगो लगाउन उपभोक्ता अदालत गठनको सन्दर्भमा उपभोक्ता संरक्षण ऐनमा पनि राखियो, विभागका एक कर्मचारीले भने, ऐनमा समावेश भएको ५ वर्ष बित्यो । तर, अदालत गठन भएन । उपभोक्ता अदालतको बारेमा उपभोक्ता संरक्षण ऐन, २०७५ को दफा ४१ मा व्यवस्था गरिएको छ । ऐनमा सरकारले राजपत्रमा सूचना प्रकाशन गरी उपभोक्ता अदालत गठन गर्न सकिने भनिएको छ । तर, कार्यान्वयन भने भएको छैन । विभागका पूर्वमहानिर्देशक योगेन्द्र गौचनका अनुसार बजार सुधार गर्न उपभोक्ता अदालत अपरिहार्य छ । यसले सर्वसाधारण, व्यापारीसँगै सरकारी निकायलाई पनि सचेत बनाउँछ । उपभोक्ताले अनलाइनमार्फत उजुरी गर्ने र मुद्दा पनि छिट्टै टुंगिने भएमा उपभोक्ता अदालतले बजारमा हुने ठगी नियन्त्रणलाई राहत दिन्छ । उपभोक्ता आदालतका लागि ढिला गर्नै नहुने हो । प्रत्येक जिल्लामा स्थापना गर्न नसके पनि प्रदेश र सदरमुकाममा अदालत गठन जरुरी छ, पूर्वमहानिर्देशक गौचनले भने, यो अदालत गठन भए बजारलाई निकै सुधार ल्याउन सकिन्छ । ऐन आएको ५ वर्ष बित्दासमेत गठन नहुनु भनेको लज्जास्पद हो । उपभोक्ता संरक्षण ऐन कार्यान्वयन निकाय उद्योग वाणिज्य तथा आपूर्ति मन्त्रालय र विभाग भए पनि उपभोक्ता अदालत गठन गर्न अर्थ मन्त्रालय र कानुन मन्त्रालयको सहमति चाहिन्छ । यसका लागि तालुक मन्त्री, सचिवले पहलकदमी गर्नुपर्ने पूर्वमहानिर्देशक गौचनले बताए । उपभोक्ता अदालत नहुँदा ठगी गर्ने मनसायले व्यवसाय सञ्चालन गर्ने व्यवसायीलाई प्रोत्साहन मिलेको देखिन्छ । सरकारी संयन्त्रले दैनिक अनुगमन गरे पनि बजारको अवस्था भद्रगोल रहेको वाणिज्य विभागकै विवरणले देखाउँछ । खाद्य वस्तुदेखि लत्ताकपडा, होटल, कस्मेटिक क्षेत्र, विद्युतीय कारोबार (अनलाइन खरिदबिक्री) लगायत सबै क्षेत्रमा उपभोक्ता ठगिएका छन् । अनुगमनको क्रममा सानादेखि तारे सबै प्रकारका होटलमा म्याद सकिएका खाद्यवस्तु प्रयोग भएको भेटिएको छ । सेवाको पारदर्शी मूल्य निर्धारण नभएको, बजारबाट फिर्ता भएका दुग्धजन्य पदार्थको पुनः प्रयोग भएको भेटिने गरेको छ । विभागका अनुसार विगतको तुलनामा अनुगमन र जरिवानाको संख्या बढी नै छ । तर, बजारको विकृतिमा अझै सुधार देखिएको छैन । यसका लागि उपभोक्ता अदालत जरुरी रहेको जानकारहरू बताउँछन् । अनुगमनसँगै कारबाही प्रक्रिया छिटो टुंग्याउन पनि उपभोक्ता अदालत जरुरी थियो । ऐनले पनि व्यवस्था गरेको छ । अदालतले पनि सरकारको नाममा आदेश जारी गरेको छ, उपभोक्ता अधिकार अनुसन्धान मञ्चका अध्यक्ष माधव तिमिल्सिनाले भने, अदालत कस्तो प्रकृतिको बनाउने र अदालत गठनमा चाहिने बजेटकै कारण ढिलाइ भएको देखिन्छ । परिमार्जित उपभोक्ता संरक्षण ऐन २०७५ जस्तै उपभोक्ता संरक्षण ऐन २०५४ मा पनि उपभोक्तालाई पर्ने मर्काविरुद्धमा उपचार दिलाउने निकायको स्थापना गरी उपभोक्ताको हक, हित र अधिकारको संरक्षण गर्ने व्यवस्था गर्ने भनिएको थियो । तर कार्यान्वयन हुन सकेन ।ऐनमा भएको व्यवस्थाअनुसार सरकारले अदालत गठन नगरेको भन्दै उपभोक्ता हित संरक्षण मञ्चले सर्वोच्चमा रिट निवेदन पनि दर्ता गराएको थियो । सर्वोच्चले ऐनमा भएको व्यवस्था कार्यान्वयन गर्नू भनी आदेश दिएको हो । तर, आदेश अझै कार्यान्वयन भएको छैन । सर्वोच्चले परमादेश जारी गरे पनि फैसला तयार गर्न ६ महिना लाग्यो । २०७९ भदौमा मात्रै पूर्ण पाठ आयो, उपभोक्ता हित संरक्षण मञ्च नेपालका अध्यक्ष ज्योति बानियाँले भने, अदालत सरकारलाई चाहिएको छ । व्यवसायीले उपभोक्ता ठगीसँगै सरकारलाई कर पनि तिरेको छैन । भ्याट बिल जारी गरेका छैनन् । यसका लागि पनि उपभोक्ता अदालत जरुरी हो, तर सुरु गर्न सकिएन । बानियाँका अनुसार अदालतको आदेशपछि उद्योग मन्त्रालयले ७ वटै प्रदेशमा अदालत स्थापना गर्ने कानुन मन्त्रालयमा पत्र पठाएको थियो । कानुनले न्याय सेवा आयोग र न्याय परिषद्मा पत्र पठाएको थियो । तर, बजेट अभावको बहानामा अदालत गठनको प्रक्रिया रोकिएको छ । ७ वटै प्रदेशमा अदालत स्थापना गर्न ठूलै बजेट चाहिन्छ, तर सुरुको वर्ष उपत्यकामा गठन गरी अदालतको प्रभाव हेर्नुपर्थ्यो । त्यसलाई क्रमशः बढाउँदै अन्य प्रदेशमा स्थापना गर्न सकिन्छ, बानियाँले भने, तर, सुरुवात नै भएन ।उपभोक्ता अदालतमा न्यायपरिषद्को सिफारिसमा सरकारले तोकेको जिल्ला न्यायाधीश अध्यक्ष र दुई जना सदस्य हुन्छन् । एक जना सदस्य न्याय सेवाका उपसचिव स्तरका कर्मचारी र अर्का उपसचिवस्तरका सरकारले तोकेका कर्मचारी हुने ऐनमा उल्लेख छ । जिल्ला अदालतसरहको उपभोक्ता अदालतले उपभोक्ताको हकहितविरुद्धका क्रियाकलापको आरोपमा परेको मुद्दाको प्रारम्भिक सुनुवाइ र न्यायनिरुपण गर्नेछ । यो अदालतको फैसलाविरुद्ध उच्च अदालतमा पुनरावेदन लाग्छ ।"
बैंक नै नभएको साइपालमा राष्ट्र बैंकले थाल्यो अध्ययन,"बैंक नहुँदा सास्ती पालिकामा बैंक नहुँदा कारोबार गर्न समस्या हुने भन्दै साइपाल गाउँपालिकाको कार्यालय सात वर्षदेखि जिल्ला सदरमुकाम चैनपुरको एक घर भाडामा लिएर चलिरहेको छ । योजनाको सम्झौतादेखि सामान्य सिफारिसका लागि पनि स्थानीयले दुईदेखि चार दिन हिँडेर सदरमुकाम पुग्नुपर्ने बाध्यता छ । सम्झौता गर्न र रकम झिक्न सदरमुकाम आउजाउ गर्दा उपभोक्ता समितिका पदाधिकारीले योजनाकै रकमबाट खाना, यातायात र बास बस्दा लाग्ने खर्च लिने गरेका कारण यहाँ बन्ने योजनाको रकम पनि आधाउधी बाटैमा खर्च हुने गरेको उपभोक्ता समितिका पदाधिकारीहरू बताउँछन् । दुध खाने बच्चा छोडेर चार पटक चैनपुर पुग्नुपर्यो, सुरुमा सम्झौता गर्न जाँदा कागज नमिलेर १५ दिन समितिका तीन जना पदाधिकारी सदरमुकाम बस्नुपरेको सुनाउँदै काँकरकोट खानेपानी आयोजना उपभोक्ता समितिकी कोषाध्यक्ष भाना बोहराले भनिन्, पटकपटक गरेर ५० दिन जति चैनपुर बस्यौं । आधा रकम त खाना, बस्न र गाडी भाडामै सकियो होला । साइपालको धुली, बलौडीलगायतका गाउँबाट सदरमुकाम पुग्न तीन चार दिन लाग्ने भएकाले यहाँका उपभोक्ता समितिको खर्च योभन्दा बढी हुने गरेको छ । पालिकामा बैंक नहुँदा दैनिक कारोबार सञ्चालन गर्न अप्ठेरो हुन थालेपछि गाउँपालिकाको सम्पर्क कार्यालय चैनपुरमा राखिएको हो । योजना सम्झौता गर्न, खाता खोल्न, समितिको खातामा रकम जम्मा गर्न उपभोक्ता समितिका पदाधिकारीलाई आउजाउ गर्न प्रत्येक पटक कम्तीमा ६ देखि १२ दिनसम्म लाग्छ । पालिकामा बैंक नहुँदा उपभोक्ताले हिँड्नका लागि खेपेको हैरानी एकातिर छ भने अर्को समस्या खर्चको छ । योजना निर्माणका लागि आएको रकमको ठूलो हिस्सा यातायात र खाँदा बस्दा नै खर्च हुने भएकाले यसको असर निर्माणको गुणस्तरमा पर्ने गरेको स्थानीय दीपक बोहराले बताए । योजनाको १०१५ प्रतिशत रकम खाता खोल्दा, रकम जम्मा गर्न र झिक्न जाँदा खाना, बास र यातायातमै खर्च हुन्छ । पालिकाभरिका सबै योजनामा भएको त्यस्तो खर्च योजनाकै रकमबाट व्यहोर्ने गरिन्छ, उनले भने, त्यसो गर्दा भनेजस्तो काम हुँदैन । दुईतीन लाख रकमका साना योजनाको आधाभन्दा बढी रकम त सदरमुकाम आउजाउमै सकिने गरेको उनले बताए । तत्कालीन स्थानीय तह पूर्ण संरचना आयोगले साविकको काँडा गाविसलाई तल्कोट गाउँपालिकामा गाभेको थियो । तल्कोट पुग्न हिँडेर तीन दिन लाग्ने भएकाले असहज हुने भन्दै काँडा छुट्टै गाउँपालिका हुनुपर्ने माग गर्दै स्थानीयले त्यसबेला लामो संर्घष गर्नुपरेको थियो । जनप्रतनिधि र कर्मचारी पनि सम्पर्क कार्यालयमै बस्ने भएकाले जनप्रनिनिधि भेट्न र निःशुल्क पाइने सिफारिसका लागि पनि स्थानीयले १०१२ हजार खर्च गर्नु परिरहेको छ ।"
कोशीमा कृषि मूल्य सूचना प्रणाली सञ्चालन,"विराटनगर (कास) किसानलाई कृषि उपजको मूल्यसम्बन्धी सूचना उपलब्ध गराउने उद्देश्यले कोशी प्रदेश सरकारले कृषि सूचना प्रणाली सञ्चालनमा ल्याएको छ । कृषि तथा सहकारी मन्त्री रामकुमार खत्रीले बुधबार कृषि मूल्य सूचना प्रणाली सार्वजनिक गर्दै त्यसको सुरुवात भएको घोषणा गरे । कोशी प्रदेशमा उत्पादन भएका कृषि उपजबारे उत्पादक किसान, व्यवसायी, उपभोक्ताबीचमा सहज सूचना प्रवाह गर्न मूल्य सूचना प्रणाली प्रभावकारी हुने मन्त्रालयको दाबी छ ।उत्पादित उपजको बजार मूल्यबारे जानकारी नपाउँदा किसानले सस्तोमा वस्तु बिक्री गर्नुपर्ने बाध्यता हटाउन सूचना प्रणालीले सहयोग पुग्न सक्नेछ । फरकफरक बजारमा वस्तुको फरक मूल्य हुने भएकाले किसान र व्यापारीले बजार छनोट गर्न सक्ने अवसर पनि यो प्रणाली उपलब्ध गराउने मन्त्रालयका वरिष्ठ कृषि विकास अधिकृत पशुपति पोखरेलको बुझाइ छ । यो प्रणालीमा कोशी प्रदेशका तीन ठूला कृषि बजारहरू बिर्तामोड, धरान र इनरुवाको थोक तथा खुद्रा मूल्य समावेश गरिएका छन् । विराटनगरको कृषि बजार भने मूल्य सूचना प्रणालीमा समावेश भएको छैन । विराटनगर कृषि थोक तथा खुद्रा बजार व्यवस्थापन समितिले आधिकारिक रूपमा वस्तुको मूल्य संकलन गर्ने परिपाटी विकास नगरेका कारण कृषि मूल्य प्रणालीमा समावेश गर्न नसकेको अधिकृत पोखरेलले बताए ।"
बिर्सनलायक बहराइन भ्रमण,"अनुभवी खेलाडी नभएको गुनासोखेलपछि मिडियासामु प्रस्तुत हुनेक्रममा प्रशिक्षक एनिसले एकातर्फ टिमको प्रदर्शनमा केही राम्रो भएको दाबी गरे । ठीक त्यहीं टिममा अनुभवी खेलाडी कमी भएको गुनासो पनि व्यक्त गरे । उनले भने, बहराइनमा ५ खेलाडीले डेब्यू गरें । हामीसँग टिममा जति खेलाडी छन्, त्यसमध्ये १६ जना २३ वर्षमुनिका छन् । त्यसको अर्थ टिममा अनुभवी खेलाडी नै छैन भन्दा हुन्छ । फेरि हामीले तयारी पनि राम्रो गर्न पाएनौं । यस्तोमा खेलाडीहरूले जे जस्तो खेले, त्यो पनि ठूलो हो ।प्रशिक्षक एनिस बहराइनी टिमले पाउँदै आएको सुविधा र अवसरप्रति लोभिएको देखिए । उनले भने, यदि नेपालले बहराइनजत्तिको सुविधा पाउने हो भने हाम्रो प्रदर्शन अझ राम्रो हुनेछ । बहराइन भ्रमणको सबैभन्दा उल्लेखनीय पक्ष भनेको हामी बहुमूल्य अनुभव लिएर फर्कंदै छौं । बहराइनी खेलाडी शारीरिक रूपमा राम्रा छन् । उनीहरूको खेलको स्तर माथिल्लो छ । मुख्य कुरा हाम्रोमा लिग नै छैन जस्तो छ, खेलाडीले स्थानीय कपमात्रै खेल्छन् ।"
आर्मी उपाधि नजिक,"सुनसरी (कास) विभागीय टोली त्रिभुवन आर्मी क्लब १४ औं संस्करणको कन्ट्रोल इटहरी गोल्डकप फुटबलको फाइनल पुगेको छ । इटहरी रंगशालामा बुधबार राति सम्पन्न पहिलो सेमिफाइनलमा साबिक विजेता सगरमाथा क्लब मोरङलाई पेनाल्टी शुटआउटमा २१ हराएर आर्मी उपाधि नजिक पुगेको हो । निर्धारित समयमा दुवै टिमले गोलरहित बराबरी खेलेपछि सिधै पेनाल्टी शुटआउटमा धकेलिएको थियो । आर्मीको जितमा गोलकिपर विकेश कुथु नायक बने । उनले सगरमाथाका तीन पेनाल्टी बचाए । उनले क्वाटरफाइनलमा पनि बिर्तामोड युनाइटेडका तीन पेनाल्टी रोकेका थिए । विकेशले विजय भुजेल, स्टेफन समीर विनोङ र प्रिसोको प्रहार रोके । दिवाकर चौधरीले मात्र गोल गरे । विमल घर्तीमगरको प्रहार बारिरियो । आर्मीका फत्तेमान घले र रिपु भुलानले गोल गरे । नवयुग श्रेष्ठको प्रहार बारमा लागेर बाहिरियो । जितेन्द्र कार्कीको पेनाल्टी सगरमाथाका गोलकिपर प्रिसोले रोकेका थिए । बुधबार म्यान अफ द म्याच गोलकिपर विकेश चुनिए । उनले १० हजार पाए । यो जितसँगै आर्मीले १२ औं संस्करण फाइनलमा सगरमाथासँग बेहोरेको हारको बदला लिएको छ । त्यतिबेला फाइनलमा सगरमाथाले आर्मीलाई पेनाल्टी शुटआउटमै ४३ ले हराएर उपाधि जितेको थियो । यसपालि सगरमाथाको लगातार तेस्रो जित निकाल्दै उपाधिमाथि ह्याटिक गर्ने लक्ष्य सेमिफाइनलमै टुंगिएको छ । बिहीबारको सेमिफाइनलमा गत वर्षको उपविजेता चर्च ब्वाइज युनाइटेड काठमाडौं र आयोजक राष्ट्रिय जागृति क्लबबीच प्रतिस्पर्धा हुनेछ ।"
सद्भावको पकड,काठमाडौं (कास) एमेच्योर गल्फर सद्भाव आचार्यले सूर्य नेपाल एनपीजीए टुर च्याम्पियनसिपको तेस्रो दिन समग्रमा ११ अन्डर २ सय ५ को स्कोरसहित शीर्षस्थानमा ओगटेका छन् ।बुधबार २ अन्डर ७० खेलेका सद्भावले प्रो भुवन नगरकोटीलाई एक स्ट्रोकले पछि पारे । भुवनले १ अन्डर ७१ मा खेल सक्दा समग्रमा १० अन्डर २ सय ६ स्कोर बनाएर दोस्रो स्थानमा रहे । अन्तिम १८ होलको खेल बाँकीमा उपाधि होडलाई सद्भाव र भुवनबीच कडा प्रतिस्पर्धा हुनेछ । समग्रमा ३ अन्डर २ सय १३ सहित दिनेश प्रजापति र विजय श्रेष्ठ इनहाउस संयुक्त तेस्रो स्थानमा छन् । दिनकै उत्कृष्ट ४ अन्डर ६८ स्कोर कार्ड बनाएका दिनेश नवौं स्थानबाट तेस्रो स्थानमा उक्लिए । विजयले बुधबार १ ओभर ७३ मा खेल सके ।बुधबार १ अन्डर ७१ स्कोर बनाएर समग्रमा २ अन्डर २ सय १४ सहित नीरज तामाङ पाँचौं स्थानमा रहे । एमेच्योर राहुल विश्वकर्मा १ ओभर २ सय १७ सहित छैटौं स्थानमा उक्लिए । उनले बुधबार ३ अन्डर ६९ को कार्ड बनाए ।एमेच्योर टासी छिरिङ र प्रो सञ्जय लामा समग्रमा २ ओभर २ सय १८ सहित सातौं स्थानमा छन् । टासीले १ अन्डर ७१ र सञ्जयले इभन पार ७२ मा खेल पूरा गरेका थिए । समग्रमा ३ ओभर २ सय १९ सहित युवराज भुजेल र रवि खड्का संयुक्त नवौं स्थानमा छन् । दुवैले बुधबार ४ ओभर ७६ मा खेल सके । लगातार दुई दिनको संयुक्त अग्रता लिएका भुवनलाई पछि पार्दै एकल अग्रता बनाउने क्रममा सद्भावले फ्रन्टनाइन २ अन्डर ३४ मा सके । भुवनले राम्रो सुरुआत गर्दै फ्रन्टनाइन ३ अन्डर ३३ मा पूरा गरेका थिए ।
तिलौराकोट गोल्डकप हुने,"कपिलवस्तु (कास) लुम्बिनी प्रदेशकै सर्वाधिक धनराशि पुरस्कारको प्रथम कपिलवस्तु तिलौराकोट गोल्डकप फुटबल प्रतियोगिता शनिबारदेखि हुनेछ । पूर्वपश्चिम राजमार्गस्थित जीतपुरको बुद्ध रंगशालामा प्रतियोगितामा ए डिभिजनका ४ र मोफसलका ४ टोली प्रतिस्पर्धी हुनेछन् । कपिलवस्तु जिल्ला फुटबल संघद्वारा आयोजित प्रतियोगिता चैत २४ सम्म हुनेछ । थ्रीस्टार क्लब, त्रिभुवन आर्मी, मछिन्द्र र नेपाल पुलिस क्लबसहित चितवनको हनामी बीएफसी, सुदूरपश्चिम११, सहारा क्लब पोखरा र आयोजक कपिलवस्तु११ प्रतिस्पर्धी छन् । विजेताले ११ लाख ११ हजार १११ र उपविजेताले ५ लाख ५५ हजार ५५५ रुपैयाँ पुरस्कार पाउने छन् । हरेक दिन म्यान अफ द म्याचले १० हजार पाउनेछ । प्रतियोगिता गर्न करिब एक करोड १८ लाख खर्च हुने अनुमान छ । प्रतिभाको विकास गर्दै खेलप्रति रुचि बढाउन राष्ट्रिय स्तरको प्रतियोगिता गरिएको संघ अध्यक्ष तिलक थापाले बताए ।"
पुलिस र रोयल थिम्पू भिड्ने,"विराटनगर (कास) आठौं संस्करणको विराट गोल्डकप फुटबल प्रतियोगिता बिहीबार विराटनगरको सहिद मैदानमा सुरु हुँदै छ । दिवारात्रि प्रतियोगिताको उद्घाटन खेलमा नेपाल पुलिस क्लबले भुटानको रोयल थिम्पू एफसीको सामना गर्नेछ । पुलिसले यो प्रतियोगिता तीन पटक जितिसकेको छ । थिम्पू २०३१ सालको महेन्द्र गोल्डकप विजेता टोली हो ।विसं २०१८ सालदेखि महेन्द्र गोल्डकपका हुँदै आएको यो प्रतियोगिता २०६८ देखि विराट गोल्डकपमा रूपान्तरण भएको हो । चैत २४ सम्म चल्ने प्रतियोगितामा तीन विदेशीसहित १० टिमको सहभागिता छ । विजेताले ११ लाख र उपविजेताले ५ लाख ५० हजार पुरस्कार पाउने छन् । सातौं सस्करण विजेताले २० लाख १५ हजार र उपविजेताले १० लाख १५ हजार पुरस्कार पाएका थिए । आर्थिक अभावका कारण पुरस्कार राशिमा कटौती गरिएको गोल्डकप ट्रस्टका अध्यक्ष किशोर शाहीले वताए । प्रतियोगिता यसपालि ट्रस्ट आफैंले आयोजना गरेको हो । विधागत उत्कृष्टलाई जनही २१ हजार, म्यान अफ द म्याचले ११ हजार र सर्वोकृष्ट खेलाडीले मोटरसाइकल पुरस्कार पाउनेछन् ।"
भूपेन्द्र विजयी,"काठमाडौं (कास) पुलिस क्लब भूपेन्द्र थापा, गण्डकी प्रदेशका निश्चल गुरुङ र आर्मीका खगेन्द्र रोका मगर छैटौं वीर गणेशमान सिंह राष्ट्रिय बक्सिङ प्रतियोगिताको सेमिफाइनलमा पुगेका छन् । पुरुष ६३५ केजीको प्रतिस्पर्धा साग स्वर्णधारी भूपेन्द्रले सुदूरपश्चिम प्रदेशका महेन्द्र चन्द, निश्चलले एपीएफका सोनाम सार्की र खगेन्द्रले मधेश प्रदेशका मृनाल जोशीलाई हराएका थिए ।त्रिपुरेश्वरस्थित राखेप कभर्डहलमा भइरहेको प्रतियोगिताको पुरुष ५१ केजीमा भूपेन्द्रका भाइ चन्द्रबहादुर थापाले कोशी प्रदेशका फुङलाङ काम्बाङ, वाग्मतीका लालप्रसाद उप्रेतीले लुम्बिनीका भरत पुन, आर्मीका विमल घर्तीमगरले कर्णाली प्रदेशका लक्ष्मण राई र मधेश प्रदेशका रविन थापाले एपीएफका प्रदीप महर्जनलाई हराएर सेमिफाइनलमा स्थान बनाए ।पुरुष ७१ केजीमा एपीएफका विक्रम चौधरी र वाग्मतीका धिरेन श्रेष्ठ तथा ८० केजीमा सुदूरपश्चिमका बालाजी रावल र आर्मीका दीपेश लामा सेमिफाइनल पुगे ।पुरुष ५७ केजीमा पुलिसका निकेश देशार, कर्णालीका सुलभ माली, सुदूरपश्चिमका विशाल जाग्री र आर्मीका प्रेम चौधरीले सेमिफाइनल पक्का गरे ।महिला ५० केजीमा वाग्मतीकी रमिशा श्रेष्ठले सुदूरपश्चिमकी सोनिया सेठ्ठी र आर्मीकी आरती ब्लोनले कोशीकी शिला राईलाई हराएर सेमिफाइनलमा पुगे । ५७ केजीमा आर्मीकी वर्षा श्रेष्ठले एपीएफकी शर्मिला तामाङ र पुलिसकी निशा तामाङले मधेशकी अंशु केसीलाई हराएर सेमिफाइनल तय गरे । ६० केजीमा आर्मीकी ललिता महर्जनले मधेशकी निश्मा गुरुङ र कोशीकी जोनु लिम्बूले सुदूरपश्चिमकी कविता सिंहलाई हराएर सेमिफाइनलमा स्थान बनाएका थिए ।"
ओलम्पियन पुनर्मिलन इटहरीमा,काठमाडौं (कास) तेस्रो ओलम्पियन पुनर्मिलन तथा स्पोर्ट्स सेलिब्रेटी मिट२०२४ सुनसरीको इटहरीमा हुने भएको छ । त्यसका लागि कोशी प्रदेश खेलकुद विकास बोर्डका सदस्यसचिव हंशराज वाग्ले र ओलम्पियन संघका अध्यक्ष दीपक विष्टले सम्झौता पत्रमा हस्ताक्षर गरे ।सम्झौता अनुसार खेलकुद विकास बोर्ड कार्यक्रमको आयोजक रहने छ भने ओलम्पियन संघले संयोजन गर्नेछ । कार्यक्रम आउँदो वैशाख २० मा हुनेछ । पहिलो संस्करण काठमाडौं र दोस्रो गत वर्ष पोखरामा भएको थियो । देशभर छरिएर रहेका ओलम्पियनलाई एकै ठाउँमा भेला गराउने द्दउद्देश्यले कार्यक्रम सुरु गरिएको हो । कार्यक्रमका दिन वाकाथन र सन् १९८८ को सोल ओलम्पिक खेलेका नेपाली ओलम्पियनलाई सम्मान गरिनेछ ।
धनगढी हाफ म्याराथन दौड हुने,"धनगढी (कास) नयाॅ वर्षको अवसरमा धनगढीमा हाफ म्याराथन दौड हुने भएको छ । धनगढी जेसीजले अब धनगढी दौडिन्छ भन्ने नारासाथ १० वर्षदेखि हाफ म्याराथन गर्दै आएको छ । २११ किलोमिटरको हाफ म्याराथनका विजेताले ६६ हजार ६६६, दोस्रो हुनेले ४४ हजार र तेस्रो हुनेले ३३ हजार ? रुपैयाँ पुरस्कार जित्ने संयोजक आशिष शाहले बताए । वैशाख १ मा धनगढी रंगशालामा हुने हाफ म्याराथनमा ४ हजार प्रतियोगीको सहभागिता रहने आयोजकको अनुमान छ ।"

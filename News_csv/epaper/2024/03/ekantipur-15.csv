शीर्षक,विवरण
सुन तस्करीमा संलग्न माओवादी र एमाले नेता अनुसन्धान बाहिरै,"प्रतिवेदनमा समावेश भएका नाम र त्यसभन्दा माथि पुग्नुपर्ने ठाउँमा पुगेर अनुसन्धान गर्ने उनले बताए । प्रतिवेदन नै सार्वजनिक गर्नुपर्छ भन्ने पक्षको मान्छे हुँ म, तर मन्त्रिपरिषद्को क्षेत्राधिकारको विषय पनि छ, उनले भने, मेरो प्रयास यो प्रतिवेदन सार्वजनिक गरेर सबैलाई अनुसन्धानको दायरामा ल्याउनेमै हुनेछ ।सुन तस्कर र सरकारी अधिकारीबीच बिचौलियाको भूमिका निर्वाह गर्ने चलाउनेभन्दा माथिल्लो जालो र पूर्वउपराष्ट्रपतिको सचिवालयका अधिकारीहरूमाथि कति निर्मम रूपमा प्रस्तुत हुन्छन् भन्ने विषयले अनुसन्धानको बाटो तय हुने देखिन्छ । चलाउने पूर्वआईजीपी खनालनिकट रहेको आयोग स्रोत बताउँछ । जीवन चलाउने फरार हुँदा उनीभन्दा माथिको नेक्ससमा अनुसन्धान प्रवेश नै गरिएन । कसले संरक्षण गरेको थियो भन्ने अनुसन्धानको गर्भमै छ । आयोग पनि यो विषयमा मौन छ, स्रोतले भन्यो ।आयोग अध्यक्ष आचार्यले जाँचबुझका क्रममा अनुसन्धान गर्नुपर्ने अरू थुप्रै विषय देखिएको तर समय अभावले प्रवेश गर्न नसकिएको बताए । पछिल्ला दिनमा आएका र अरू थप विषयमा अझै धेरै काम गर्न आवश्यक छ, यो विषयलाई हामीले सुझावमा समेटेका छौं, उनले भने । सुन तस्करी प्रकरणमा पूर्वउपराष्ट्रपति र उनको सचिवालयका कर्मचारी जोडिएको घटना र विषय समय अभावका कारण आफूहरूले समेट्न नसकेको उनले बताए । हामीलाई खासगरी विद्युतीय चुरोट (भेप) र ब्रेक सुलगायतमा लुकाएर ल्याएको सुन तस्करीसम्बन्धी जाँचबुझ गर्न कार्यादेश दिइएको थियो । त्यसमा पनि असोज १४ अघिका घटनालाई मात्रै हामीले हेरेका हौं, आचार्यले भने, यसबाहेक अरू विषयमा प्रवेश गर्न सकेनौं ।आयोगले कार्यादेश नभएको बताए पनि पूर्वउपराष्ट्रपति पुनका छोरा दीपेश ब्रेक सु प्रकरणकै आरोपी हुन् भने उनका दाइ जितेन्द्रको पनि हाल सुन तस्करी गरेको ४ वर्षअघिको भिडियो सार्वजनिक भएको छ । अर्कोतर्फ सुन तस्कर दावा छिरिङकी पत्नी अमला रोक्का पूर्वउपराष्ट्रपति पुनको घरबाट सम्पर्कविहीन भएकी थिइन् । दावा छिरिङले उपराष्ट्रपति पुनका जेठा छोरा जितेन्द्रकी पत्नी जुना मगरसँग भाइटीकासमेत लगाएको प्रमाण प्रहरीसँग छ । आयोग यो सम्बन्ध स्थापित गर्न र अर्को तहमा अनुसन्धान अघि बढाउन अनिच्छुक देखिएको छ ।आयोगले बयानसोधपुछ र कागज गराएकामध्ये केहीलाई पुनः अनुसन्धान गरी अभियोजन गर्नुपर्ने देखियो । केही प्रहरी र कर्मचारीलाई विभागीय कारबाही गर्नुपर्ने देखियो, आचार्यले भने, यसअघि प्रहरीले अनुसन्धान दायरामा नल्याएकालाई पनि दायरामा ल्यायौं । सीमा क्षेत्रको भद्रगोल अवस्था देखियो । त्यसको लाभ तस्करले उठाएका छन् ।आयोग प्रतिवेदनअनुसारसुन तस्करी हुने मुख्य ११ नाका :त्रिभुवन अन्तर्राष्ट्रिय विमानस्थल (काठमाडौं)रसुवागढी (रसुवा)तातोपानी (सिन्धुपाल्चोक)लामाबगर (दोलखा)कााकडभिट्टा (झापा)किमाथाङ्का (संखुवासभा)रानी (मोरङ)वीरगन्जसुक्खा बन्दरगाह (पर्सा)बेलहिया (रूपन्देही)कालीदह (रूपन्देही)जमुनाहसुक्खा बन्दरगाह (बााके)"
नागढुंगा सुरुङमार्गमा उल्झनको जिम्मेवार को ?,"नागढुंगा हुँदै काठमाडौं उपत्यका भित्रिने र बाहिरिने सवारीसाधनको आवागमन सहज बनाउन वैकल्पिक मार्ग निर्माण सुरु भएको ५१ महिना बितेको छ । सुरुवाती सम्झौताअनुसार यो नागढुंगासिस्नेखोला सुरुङमार्ग ४२ महिनामा अर्थात् गएको वैशाखमै सकिनुपर्थ्यो । लक्ष्यअनुसार काम नभएपछि थपिएको एक वर्षको म्याद पनि घर्किन लागेको छ । काम भने सुरुङ छिचोल्नै लागेका बेला अवरुद्ध छ । स्थानीयले विभिन्न माग अघि सार्दै सुरुङमार्गमा काम हुन नदिएको पनि तीन साता बितिसकेको छ । सरकारले स्थानीय बासिन्दासँग संवाद गरेर जतिसक्दो छिटो अवरोध हटाउने तत्परता देखाएको छैन । यसले नेपालकै पहिलो यातायात सुरुङ बन्ने भनेर प्रचार गरिएको सुरुङमार्ग सञ्चालन हुने मिति सर्दै गएको छ । फागुन २३ मै सुरुङ छेडिसक्ने आयोजनाको पछिल्लो समयतालिका थियो । तर १४ मिटर मात्र बाँकी रहँदा स्थानीयले काममा अवरोध गरेका छन् । आपत्कालीन सुरुङ भने गत साउनमै छेडिइसकेको छ । अहिले सुरुङका साथै थानकोटमा निर्माणाधीन फ्लाइओभरको काम पनि ठप्प छ । स्थानीयले पानीको मुहान सुकेको भन्दै पिउने र सिँचाइ गर्ने पानीको व्यवस्थापन गरिदिनुपर्ने, सुरुङको ९७ प्रतिशत भूभाग चन्द्रागिरि नगरपालिका२ मा पर्ने भएकाले यसलाई प्रभावित क्षेत्र घोषणा गर्नुपर्ने, चर्किएका घरको क्षतिपूर्ति पाउनुपर्ने जस्ता माग अघि सारेका छन् । त्यसो त सुरुङमार्गमा काम सुरु भएदेखि नै स्थानीयले यस्तै माग राख्दै पटकपटक आन्दोलन गरेका छन् । सुरुदेखिकै माग आयोजनाले पूरा नगरेको स्थानीयको गुनासो छ । सुरुङमार्ग आयोजना भने माग पूरा गर्दै जाँदा नयाँनयाँ माग थपिँदै गएको बताउँछ । चर्को ट्राफिक जाम हुने नागढुंगा क्षेत्रमा यातायात सहज बनाउन एक दशकअघि नै सर्वेक्षण गरेर सुरुङमार्ग निर्माणको योजना अघि सारिएको हो । जापानको साढे १६ अर्ब रुपैयाँ ऋण सहयोग र नेपाल सरकारको ६ अर्ब रुपैयाँ लगानीमा सुरुङमार्ग बनाउने गरी काम थालिएको थियो । यो सुरुङमार्ग निर्माणको ठेक्का जापानी कम्पनी हाज्मा एन्डो कर्पोरेसनले लिएको छ । साढे दुई किलोमिटर लामो सुरुङमार्ग बनिसकेपछि सडकको दूरी पनि साढे ७ किमि छोट्टिनेछ । स्थानीयको आन्दोलन, कोरोना महामारीजस्ता कारणले काम भने नियमित रूपमा हुन सकेन । गत असोजमा सुरुङनजिकै भ्वाङ परेपछि पनि केही समय काम रोकिएको थियो । आयोजना सुरु भएयता तीनवटा अन्डरपास, चारवटा बक्स कल्भर्ट, एउटा ओभरपास, तीनवटा पुल निर्माण भएका छन् । सुरुङ छेडिसकेपछि सडक ढलान गर्ने, अक्सिजन तथा तापक्रम मिलाउने, बत्ती तथा टेलिफोन जडान गर्ने, आकस्मिक उद्धार कक्ष बनाउने जस्ता काम गर्नुपर्नेछ । फटाफट काम हुँदा पनि सुरुङमार्गबाट गाडी सञ्चालन हुन अझै एक वर्ष लाग्न सक्छ । स्थानीयका मागलाई बेलैमा यथोचित ढंगले सम्बोधन गर्न नसके र यसरी नै बारम्बार अवरोध भइरहने हो भने सुरुङमार्ग सञ्चालनको अन्योल बढ्नेछ । यसले पूर्वाधार निर्माणका लागि नेपालमा आउने विदेशी कम्पनीलाई पनि हतोत्साही बनाउनेछ । त्यसैले सरकारले यसलाई गम्भीरतापूर्वक लिनुपर्छ । काम सुरु भइसकेपछि विभिन्न अवरोध आउने र समयमा पूरा हुन नसक्ने समस्या अन्य आयोजनामा पनि देखिन्छ । खासमा सरकारले आयोजना निर्माणको काम सुरु नहुँदै सम्भावित चुनौती आकलन गरेर पन्छाउन बेलैमा पहल गर्नुपर्छ । स्थानीयसँग पर्याप्त छलफल गरेर उनीहरूका कुरा सुन्नुपर्छ र त्यसअनुरूप आयोजना वा सरकारका तर्फबाट गर्नुपर्ने जिम्मेवारी पनि समयमै पूरा गर्नुपर्छ । यस्ता ठूला आयोजना बन्ने क्रममा आइपर्ने समस्या स्थानीयले पहिल्यै अनुमान नगर्न पनि सक्छन् । आयोजना बन्दै जाँदा नयाँ समस्या आइपरेको अवस्थामा स्थानीयले आवाज उठाउनु अस्वाभाविक पनि हुँदैन । तर त्यस्तो बेला आयोजना वा सरकारले जतिक्दो छिटो उनीहरूलाई सुन्नुपर्छ । सम्बोधन गर्नै नसकिनेनमिल्ने विषय भए सम्झाउनबुझाउन सक्नुपर्छ । आयोजनामा यसरी काम अवरुद्ध भइरहँदा राज्यलाई नै क्षति पुग्छ । ०७६ कात्तिक ४ मा सुरुङमार्ग शिलान्यास हुँदा भौतिक पूर्वाधार तथा यातायातमन्त्री रघुवीर महासेठ थिए । सुरुङ छेडिसक्ने बेला पनि संयोगले महासेठ नै भौतिक पूर्वाधारमन्त्री छन् । आन्दोलनरत स्थानीयले मन्त्रीसँगै वार्ता गर्ने अडान राखिरहेका छन् । उनीहरूका माग सुनेर कामलाई निर्बाध रूपमा निरन्तरता दिने वातावरण तयार पार्ने तत्परता मन्त्री महासेठले देखाउनुपर्छ ।"
ब्याजदर घट्दा पुँजी पलायनको खतरा,"नेपाली बैंकहरूमा तरलता १० प्रतिशत राखे पुग्नेमा यतिखेर २० प्रतिशतभन्दा बढी छ । सीडी रेसियो ७९ प्रतिशतमा आइपुगेको छ । बैंकहरूमा निक्षेप थुप्रेको थुप्रै छ । बैंकहरू ६ खर्ब रुपैयाँभन्दा बढी रकम कर्जा दिन सक्ने अवस्थामा छन् । तर कर्जा लिने कोही छैन । बचत बढ्ने तर कर्जा नबढ्ने नयाँ आर्थिक रोगले नेपालका सबै बैंक थलिने अवस्थामा पुगेका छन् । यस समस्याबाट मुक्तिका लागि सरकार र राष्ट्र बैंकले खासै अग्रसरता लिएका छैनन् । बैंकहरूले बाध्य भई ३ प्रतिशत ब्याजदरमा राष्ट्र बैंकमै पैसा राखिरहेका छन् । निक्षेप निरुत्साहित गर्न बैंकहरूले बचतको ब्याजदर निकै न्यून पुर्याएका छन् । कर्जा लगानी बढ्न नसक्दा बैंकहरूसँग निक्षेपको ब्याज घटाउनुको उपाय पनि छैन । तर यो उपाय दीर्घकालीन र राष्ट्रहितमा हुन सक्दैन । बचतको ब्याज घट्दा पुँजी पलायनको खतरा त्यही रूपमा बढ्छ । नजानिँदो तरिकाले नेपाली बैंकहरूको पैसा विदेशी भूमिमा पुग्छ । जसरी खोला ओरालोतिर आफैं बग्छ, हो उसैगरी बैंकहरूले ब्याज कम्ती दिन थाले पुँजी पनि बग्न थाल्छ । त्यस्तो पैसा अनुत्पादक कार्यमा पनि बढी प्रयोग हुन थाल्छ । जसले न रोजगारी बढाउँछ न त देशको विकास नै हुन्छ । यसर्थ बैंकहरूमा थुप्रिएको निक्षेप के कसरी सदुपयोग गर्ने हो, अर्थ मन्त्रालय र राष्ट्र बैंकले तत्कालै गम्भीर भएर सोच्नुपर्छ । कर्जा लगानी बढाउन राष्ट्र बैंकले रोजगारी र उत्पादन बढाउने, उद्योग कलकारखानाका लागि सस्तो ब्याजदरमा कर्जा दिने नीति लिनुपर्छ । कर्जा सदुपयोगका विषयमा प्रभावकारी अनुगमन गर्नुपर्छ । यसअघि उद्योगका नाउँमा गएको कर्जा व्यापार र तस्करीमा प्रयोग हुँदा उत्पादन र रोजगारी दुवै बढ्न सकेको थिएन । यसर्थ उत्पादनमूलक उद्योगका लागि सस्तो ब्याजदरमा कर्जा दिने तर कडा अनुगमन गर्ने र रियल स्टेट, सवारीसाधन खरिद, व्यापार र आयात निर्यातमा भने ब्याजदर केही महँगो गर्ने नीति लिनुपर्छ । तत्कालका लागि निक्षेप परिचालन गर्न केही वर्षका लागि पहिलेझैं व्यक्तिगत ओभरडाफ्ट (ओडी) कर्जा खोल्ने नीति लिनुपर्छ । त्यसबाट बैंकको करिब १ खर्ब निक्षेप तत्काल परिचालन हुन सक्छ । पहिले राष्ट्र बैंकले ५० लाखसम्म व्यक्तिगत ओडी लिन पाउने नीति लिएको थियो । तर गतवर्षदेखि राष्ट्र बैंकले व्यक्तिगत ओडी हटाएर व्यापारिक ओडीको मात्र नीति लिँदा बैंकमा पैसा थुप्रिन गयो । व्यक्तिगत ओडीमा धितोबाहेक केही चाहिँदैनथ्यो तर व्यापारिक ओडीमा कम्पनी दर्ता, लेखा परीक्षण प्रतिवेदन, कर चुक्ता प्रमाणपत्रलगायत थुप्रै कागज चाहिन्छ । यही नीतिका कारण बैंकको कर्जा विस्तार हुन सकेन । गोपाल देवकोटा, गोकर्णेश्वर, काठमाडौं"
गुठीपीडितलाई कहिले न्याय ?,"स्वर्गद्वारी गुठीपीडित मोही किसान धर्ना बसेको तीन साता नाघिसकेको छ । चार पुस्तादेखि बसोबास र खेतीपाती गर्दै आएको जमिनको अधिकारका लागि जिल्ला प्रशासन कार्यालयको गेटमा उनीहरू अहिंसात्मक आन्दोलनमा छन् । आन्दोलनले सेवाग्राही र कर्मचारीको काममा कुनै बाधा छैन । तर किसानको शान्तिपूर्ण आन्दोलनलाई राज्यको आँखाले न देख्छ न सुन्छ । के आन्दोलन काठमाडौंमै गर्नुपर्ने हो ? के आन्दोलनमा तोडफोड र हिंसा भड्किएपछि मात्र राज्यले माग सम्बोधन गर्ने हो ? के अब आफ्नो माग पूरा गराउन गुठीपीडित किसानले चक्काजाम र सरकारी निकायको काम ठप्प पार्ने आन्दोलन गर्नुपर्ने हो ? अब त अति भयो । आन्दोलनका क्रममा दुईवटा सरकार गठन भए । गृहमन्त्री फेरिए । भूमि व्यवस्थामन्त्री फेरिए, कानुन, न्याय तथा संसदीय मामिलामन्त्री फेरिए । तर सोझा किसानहरूको माग सम्बोधन भएन । यिनै पीडित किसानले फलाएको अन्न खाने, यिनै गरिब भूमिहीन परिवारको भोटले जितेर नेता र मन्त्री हुने तर तिनै पीडित किसानलाई माटोको अधिकार नदिने ? अनि के फरक भयो र यो सरकार वा त्यो सरकार हुनुमा ? अनि कस्तो खाले आन्दोलन गर्नुपर्ने हो गुठीपीडित किसानले न्याय पाउन ? जुगमनी चौधरी, दंगीशरण, दाङ"
सत्ताको चास्नीमा डुबुल्की,"गत फागुन २३ मा उपप्रधानसहित गृह मन्त्रालयको कार्यभार दोस्रो पटक सम्हाल्न आइपुगेका राष्ट्रिय स्वतन्त्र पार्टीका सभापति रवि लामिछाने यतिबेला पिँजडाबाट छुटेको सुगाजस्तै खुसी देखिन्छन् । कतै न कतैबाट सरकारमा जाने बाटो कुरेर बसेका उनका लागि यसपटक काकताली नै परेको मान्नुपर्छ । यसरी सत्ता गठबन्धन परिवर्तन होला र आफू यति छिटो र सहजै मन्त्री हुन पाइएला भन्ने न रविको कल्पनामा थियो न अरू कसैको । कांग्रेससँगको गठबन्धन टुटाएर एमालेसँग मिल्ने र आफ्नै नेतृत्वको सरकारलाई निरन्तरता दिने योजना त प्रधानमन्त्री पुष्पकमल दाहालले पहिल्यै बुनेको हुनुपर्छ तर यति छिट्टै र सहजै होला भन्ने उनको सोचाइमा पनि सायद थिएन । पुराना दलको उही गति, शैली र चालबाट दिक्क जनताको रविप्रति आस निकै देखिन्थ्यो । अघिल्लो पुसमा पहिलो पटक गृहमन्त्री बनेका उनले ३३ दिन काम गर्ने अवसर पाएका थिए । काम गर्ने शैली, परिस्थिति कर्मचारीतन्त्रको आनीबानी सबै कुरालाई छेउ लगाएर हचुवामा उनले गरेका निर्णयहरूमा कतै अदालत बार बन्यो, केहीलाई उनी बाहिरिएपछिको सरकारले उल्ट्याइदियो । रविमा पदको कति लालचा रहेछ भन्ने कुरा उनले गृह मन्त्रालयभन्दा अरूमा आँखै नलगाउनुले प्रस्ट पार्छ । आफू प्रतिपक्षमा रहँदा अख्तियारमा बयान दिन गएका, बालकुमारी घटनामा दोषी ठहरिएकालगायत विभिन्न आरोपमा मुछिएका निवर्तमान मन्त्रीहरूमाथि बारम्बार प्रश्न उठाउने उनै रवि आज आफैंमाथि लागेको सहकारी ठगीको आरोपको छानबिनबिनै सरकारमा कुन मुखले सहभागी भए ? उनी साँच्चै फरक देखिन चाहन्थे भने पार्टी सरकारमा सहभागी भए पनि आफूमाथिको आरोपको सत्यतथ्य छानबिन नभई आफू मन्त्री बन्दिन भन्न सक्नुपर्थ्यो । एउटै पोखरीको पानीमा पौडी खेल्न पसेपछि अरूभन्दा उनी फरक तरिकाले चोखिने कुराको आस गर्नु मूर्खता मात्रै हो । उनको बोली र व्यवहार तुलना पनि गर्न सकिन्छ । आफ्नो सुरक्षाका लागि एउटा पीएसओ भए पुग्ने भए अरू सुरक्षाकर्मी रविले किन हटाउन सकेनन् ? आफू सत्ता बाहिर हुँदा अरूले गरेको राम्रो पनि नराम्रै देख्ने र आफू सरकारमा गएपछि त्यही नराम्रोलाई राम्रो देख्ने संस्कार रविमा पनि विकास हुँदै गएको छ । सत्ताको चास्नीले उनको ओरालो यात्रालाई प्रश्रय दिने देखिएको छ । सुजन देवकोटा, पालुङ्टार४, गोरखा"
रास्वपालाई केही प्रश्न,"तपार्इं मात्र स्याबासी चाहनुहुन्छ भने राजनीतिमा नआउनुहोस् । कुनै व्यवसाय गर्नुहोस् । अन्यथा, राजनीतिमै हुनुहुन्छ भने आलोचना र प्रश्न सुन्न तयार रहनुहोस् । राजनीतिमा आलोचना र प्रश्न स्वाभाविक मात्र होइन, अनिवार्य हुन्छ । किनभने, कुनै पनि राजनीतिक दल दलका सदस्यको मात्र सरोकारको विषय होइन । कुनै नेता त्यो दलको मात्र नेता हुँदैन । ती यसकारण सार्वजनिक हुन्छन् कि उनीहरूले गर्ने निर्णयले सार्वजनिक जीवनमा प्रभाव पारिरहेका हुन्छन् । दल, नेतृत्व र त्यसका निर्णय सार्वजनिक चासोका विषय हुन् । त्यसैले तिनीहरूमाथि टिप्पणी, समर्थन, विरोध, प्रश्न र आलोचना हुन्छ । आलोचना र प्रश्न नहुने हो भने लोकतन्त्र जीवन्त बन्दैन । दलहरू भुत्ते हुन्छन् र नेता हुन्छन् बेलगाम । यो लेखमा राष्ट्रिय स्वतन्त्र पार्टी (रास्वपा), यसको राजनीति र पछिल्लो सत्ता हिस्सेदारीमाथि आलोचनात्मक विवेचना गरिएको छ । रास्वपाका साथीहरू आलोचना सुन्न तयार हुनुहोस् । यसले तपार्इंलाई जिम्मेवार र उदार बनाउँदै लैजानेछ । सकारात्मक सन्दर्भबाट लेखको प्रारम्भ गरौं । रास्वपा नेपाली राजनीतिको एक सुखद प्रयत्न थियो । जसका तीन कारण छन् । पहिलो, यसले राजनीतिमा कमजोर हुँदै गएको वैकल्पिक राजनीतिक धार (?) लाई जीवित राख्ने प्रयत्न गर्यो । दोस्रो, पुराना राजनीतिक दलहरूमाथि सानदार प्रश्नहरू उठायो । तेस्रो, परम्परागत राजनीतिलाई यसले निर्वाचनका माध्यमबाट हस्तक्षेप गर्ने प्रयत्न गर्यो । यी वास्तवमै निकै चाखलाग्दा र महत्त्वपूर्ण काम हुन् । तर, एक वर्षयता रास्वपाले केही गम्भीर कमजोरी गर्यो । सत्तालिप्सा र अतिरञ्जित शक्तिको हतारो तीव्र देखियो । उदाहरणका लागि, एक वर्षमा तीन पटक सत्तापक्ष र प्रतिपक्षको कित्ता फेर्यो । निर्वाचनलगत्तै दाहालओलीको गठबन्धनमा गयो । आँखा झिमिक्क नगर्दै प्रतिपक्षमा उभियो र फेरि अहिले दाहाल सरकारमा सहभागी भयो । यो बेकामे खटपटीको भाउतो किन आइलाग्यो रास्वपालाई ? कुनै बेलाका कमल, उपेन्द्र वा राजेन्द्रलाई समेत बिर्साउने यो कुदाकुद र खटपटीको कारण के थियो भनेर हेर्ने हो भने ऊसँग फगत सत्ताको आकांक्षाबाहेक न कुनै गतिलो राजनीतिक कारण देखिन्छ, न मतदाताको म्यान्डेट । न त गतिलो मुद्दा, न परिवर्तनको वस्तुगत संकल्प । यो प्रवृत्ति पुराना दलभन्दा न फरक थियो, न त रचनात्मक । उस्तै, अँध्यारोमा गोप्य बैठक, अपारदर्शी मोलमोलाइ (अन्यथा गृहमन्त्री असम्भव थियो), उपप्रधानमन्त्रीको भीड र नीतिहीन (किनभने ८ बुँदे सहमति कुनै नीति होइन) गठजोड । पुरानै दलजस्तो प्रतिपक्षी बेन्चलाई कमजोर ठान्ने भ्रम कसरी पलायो रास्वपामा ? उस्तै लाजमर्दो प्रवृत्ति र भद्दा कुदाकुद । हिजो आफैंले भ्रष्ट भनेका नेतासँग चोचोमोचो र गठजोड । यो सबै गर्न रास्वपालाई किन सरम लागेन ? मान्छेहरू भन्छन् यसका तीन कारण छन् रविको सत्ताकांक्षा, रविको त्रास र रविको महत्त्वाकांक्षा । प्रश्न आउन सक्छ राजनीति भनेकै सत्ता हो, सत्तामा नगई कहाँ जाने ? अवश्य नै सत्तामा जानुपर्छ । तर, एउटा जिम्मेवार दललाई सत्तामा जान कारण चाहिन्छ । विचार गरौं त, अहिले सत्तामा जानका लागि रास्वपाले सार्वजनिक गरेको एजेन्डा के हो ? संकल्प के हो ? ऊ सत्तामा जाने निर्णय पार्टीको कुन तहमा भयो ? सत्तामा जाने रास्वपाको तयारी के थियो ? यसका लागि ऊसँग के कस्ता दीर्घकालीन सोच, रणनीति र रोडम्याप थिए । त्यस्तो त कतै देखिँदैन । रविका भाषणहरू नै नीति हुन् भने अलग कुरा, अन्यथा कतै सुविचारित छलफल र गृहकार्य भएको छैन । न सत्ता गठबन्धनले तयार गरेको ८ वा ७ बुँदेमा त्यस्तो केही देखिन्छ, न त पार्टीले कुनै संकल्प सार्वजनिक गरेको छ । न कतै राजनीतिक आवश्यकताको नवीन र रचनात्मक प्रस्तुति छ, न त ऐतिहासिकता पुष्टि गर्ने यथोचित कारण । यो कुनै लिखित नीतिका आधारमा बनेको गठबन्धन पनि होइन । अन्यथा, विचार गरौं त आठबुँदेमा कुन त्यस्तो नीति छ, जसले रास्वपालाई पुराना र आफैंले प्रश्न गरेका दलसँग हातेमालो गर्न प्रेरित गर्छ ?प्रधानमन्त्री दाहाललाई विश्वासको मत मागिरहँदा, रास्वपा नेता स्वर्णिम वाग्ले भन्दै थिए, प्रधानमन्त्रीको हुटहुटीलाई साथ दिन आवश्यक थियो । तर त्यो हुटहुटी कहाँ लेखियो, कहाँ देखियो ? कोठे बैठकमा हुटहुटी देखिएको थियो कि सत्ताको न्यानो सिंहासनमा ? अन्यथा खोइ त त्यो हुटहुटीको दस्ताबेज । स्वयं रास्वपा, रवि र स्वर्णिमले पटकपटक असफल भनेको प्रधानमन्त्रीमा हुटहुटी देख्ने नयाँ दृष्टि र आधार के थियो ? स्वर्णिम भन्दै थिए, एउटा राजनीतिक दललाई अनुभव पनि चाहिन्छ र फ्रेसनेस पनि । तर, अनुभवका लागि रास्वपाले आज हिँडेको बाटो र हिजो उपेन्द्र, दाहाल, देउवा, माधव, कमल वा ओली हिँडेको बाटोमा फरक त हुनुपर्छ । नर्क जाने बाटो हिँडेर स्वर्ग पुगिन्छ कसरी ? अर्को आलोचना र प्रश्न छ हिजो निर्वाचनमा, नो नट अगेनको भ्रम किन छरियो ? रास्वपाले (लामिछाने) गत आमनिर्वाचनमा लगाएको नारा थियो नो नट अगेन । खासमा रास्वपाले पुरानो सम्पूर्ण पुस्तालाई राजनीतिबाट बिदा गर्ने प्रस्ताव गरेको थियो । त्यसैले ऊ लोकप्रिय पनि भयो र मतदाताले उसलाई मतदान गरे । तर चुनावअघि एउटा कुरा, चुनावपछि अर्कै । मान्छेहरूको अपेक्षा थियो, रास्वपाले दूरगामी महत्त्वका राजनीतिक, वैचारिक र संगठनात्मक काममा आफूलाई केन्द्रित गर्नेछ । सुसंस्कृत राजनीतिको जग बनाउनेछ । एउटा बलियो राजनीतिक शक्तिका रूपमा उदाउनेछ । केही अगाडि मात्र, स्वयं रविले एउटा ट्वीटमा भनेका थिए अब यो चार वर्ष तपाईंहरू नै मिल्नुस् । हामी बाहेकको सहमतीय सरकार बनाउनुस् । हामी प्रतिपक्षी मोर्चा सम्हाल्छौं । हामी ८४ अगाडि कोहीसँग मिल्दैनौं । तपाईंहरू सबै मिलेर रास्वपाविरुद्धको गठबन्धन बनाए हुन्छ । उद्देश्य एउटै, कार्यशैली एउटै, चरित्र एउटै, गन्तव्य एउटै भएपछि सटरचाहिँ किन बेग्लाबेग्लै । परिस्थिति फेरिएको हो भने के राजनीतिक रूपमा फेरियो भन्नुपर्यो । हिजो भनेको कुरा ठीक थिएन भने माफी माग्नुपर्यो । अन्यथा, कसैलाई गाली गरेर समाजलाई उत्तेजित गर्ने र आफू भने आफैंले पत्रु भनेकाहरूसँग मिलेर झन्डा हल्लाउँदै हिँड्ने ? केही समयअगाडि बालकुमारीमा एउटा दुःखद घटना भयो । प्रदर्शनमा प्रहरीको गोली लागी दुई युवा मारिए । मृत्यु हुने युवाको पक्षमा भएको प्रदर्शनमा सहभागी रास्वपा सांसद तोसिमा कार्कीले हातमा प्लेकार्ड लिएर भन्दै थिइन्, सत्र हजार प्लस दुई । तिनै तोसिमाको पार्टी रास्वपा दाहालका अगाडि घुँडा टेक्न पुग्यो । सडकमा एउटा कुरा भन्ने र व्यवहारमा अर्को काम गर्ने विश्वासयोग्य र परिपक्व राजनीति हो ? यसरी सत्ता राजनीतिको फोहोरमा लुटपुटिएर रास्वपाले जुन अवसरवाद देखायो, त्यो वैकल्पिक राजनीतिको महाभ्रम हो । यो भ्रमले राजनीतिलाई अझ दूषित गर्छ, किमार्थ सङ्लो बनाउँदैन ।अर्को कन्फ्लिक्ट अफ इन्ट्रेस्टको प्रश्न पनि छ । जस्तो कि सबैलाई थाहा छ, रास्वपाका सभापति रवि अहिले सहकारी ठगी प्रकरणमा सार्वजनिक शंकामा छन् । पछिल्लो समय उनलाई समेत मुछेर (गोर्खा मिडिया प्रालि र कतिपय सहकारी) आर्थिक घोटालामा छानबिन गर्न निवेदन परेको छ । उनका साझेदारमध्ये कोही नेपाल प्रहरीको खोजीमा छन्, कोही इन्टरपोलको । यस्तो बेला रविलाई गृहमन्त्री दिन गठबन्धन कसरी तयार भयो ? सुशासनको कुरा गर्ने र सुसंस्कृत राजनीतिको दुहाई दिने उनी स्वयं गृहमन्त्री हुन कसरी तयार भए ? के कन्फ्लिक्ट अफ इन्ट्रेस्टको मुद्दा रविको हकमा लागू हुँदैन ? उनलाई प्रश्न छ आफैं शंकामा भएको मान्छे, के तपार्इं आफ्नै फाइल खोल्न सक्नुहुन्छ ? आफैं संलग्न, गठबन्धनका स्वामीहरूका भ्रष्टाचारका काण्ड खोल्न सक्नुहुन्छ ? पछिल्लो समय पुन र सुनको चर्चाले जसरी बजार तातेको छ, के गृहमन्त्रीसँग त्यसमा अनुसन्धान गर्ने हिम्मत छ ? हिजो आफैंले सोधेका, क्यान्टोनमेन्टका प्रश्नमा के हुन्छ ? यतीमा के हुन्छ ? ओम्नीमा के हुन्छ ? अन्यथा, मान्छेलाई भ्रमित र बेबकुफ कहिलेसम्म बनाउने ?लोकप्रिय हुनु र परिवर्तनको कार्यभार बोक्नु फरक कुरा हो । परिवर्तन भनेको कुनै बोक्रे कुरा होइन । यो एक दिनको तमासा होइन । एक दिन रोस्ट्रममा उभिएर मिठो बोल्नु मात्र पनि होइन । अथवा, फगत केही निर्वाचन जित्नु मात्र परिवर्तन होइन । कुनै बेला राप्रपाले २२ सिट जितेको थियो । उपेन्द्र यादव एक समय मधेशका मसिहा थिए । बाबुरामलाई काम गर्न देऊ भनेर कुनै बेला काठमाडौंमा नारा लगेको थियो । ओलीलाई स्वयं कांग्रेसहरूले पनि कुनै बेला राजनेता मानेका थिए । तर किन त्यो लोकप्रियताले नेपाली राजनीति बदल्न सकेन ? त्यो सबै हुँदाहुँदै पनि किन सत्ताको चरित्र फेरिएन ? किन वैकल्पिक राजनीतिको आवश्यकता बोध भयो ? किनभने, त्यो हामीले खोजेको राजनीति थिएन । त्यो विचारको सुसंस्कृत राजनीति थिएन । लोकतान्त्रिक राजनीति थिएन । उनीहरू सबै नयाँ अनुहारमा आएका पुरानै राजनीतिका पात्र थिए । त्यसैले न उनीहरूको लोकप्रियता दिगो भयो, न त अनुहार । किनभने त्यो राजनीतिको चरित्र बदल्ने दायित्वबाट टाढा थियो । त्यो मात्र सत्ताका लागि गरिएको चटक थियो । त्यो राजनीतिमा नयाँ गर्ने हुटहुटी थिएन बरु नयाँ चरित्रको सत्तालिप्सा थियो । त्यो होहल्ला थियो । होहल्लाले एकछिनलाई रमाइलो हुन्छ । तर, परिणाम निकाल्न राजनीतिको मुहानै सफा गर्नुपर्छ । चरित्र बदल्नुपर्छ । त्यसका लागि सिंहदरबार होइन, नयाँ पार्टीका लागि नागरिकको आँगन महत्त्वपूर्ण हुन्छ । आफ्नो राजनीतिले आकार नलिई सत्तामा रमाउने हो भने त्यो राजनीतिको नयाँ बिरुवा, घनघोर आँधीमा कसरी टिक्छ ? नेताहरूको महत्त्वाकांक्षामा फसेको राजनीति न सफल हुन्छ, न त पार्टी ? रास्वपाले यो कुरा खोइ बुझेको ? राजनीतिमा सफल हुनु भनेको के हो ? ठूलो पार्टी बनाउनु सफलता कि राम्रो पार्टी बनाउनु ? जसरी पनि चुनाव जित्नु सफलता कि स्वच्छ निर्वाचनका लागि योगदान गर्नु ? राजनीतिलाई निष्ठा र नैतिकताको मानक बनाउनु सफलता कि राजनीतिलाई षड्यन्त्र र दलालीको साधन बनाउनु हो ? नेपाली राजनीतिमा अनेकौं पटक प्रधानमन्त्री हुने देउवा सफल कि छोटो समय प्रधानमन्त्री भएका कृष्णप्रसाद भट्टराई ? आमरूपमा कहिल्यै सत्तामा नगएका गणेशमान र प्रदीप गिरी सफल कि सधैं सत्ताको सिंहासनमा विराजमान भाग्यमानी शरतसिंह, उपेन्द्र वा विजयकुमार ? कम्युनिस्टतिर फर्किएर हेर्दा कहिल्यै प्रधानमन्त्री नभएका मदन र पुष्पलाल सफल कि पटकपटक प्रधानमन्त्री भएका केपी, माधव, पुष्पकमल वा झलनाथ ? अथवा, मान्छेलाई सधैं जागरुक गर्ने ऊर्जाशील रूपचन्द्र विष्ट सफल कि पटकपटक मन्त्री भएका ऊर्जाविहीन अरू कोही ? पार्टी खोलेर पनि पार्टी बनाउन नसकेका देवेन्द्रराज पाण्डे सफल कि पटकपटक चुनाव जितेर पनि मान्छेलाई प्रेरित नगर्ने केही थान बासी माननीयहरू सफल ? अथवा, राजनीतिमा लागेर निरन्तर सत्ता र सम्पत्ति आर्जन गर्ने सफल कि राजनीतिमा नैतिकता, उदारता र सदाचारको उदाहरण स्थापित गर्ने मान्छे सफल ?एक थान पार्टी खोल्नु, पार्टी ठूलो बनाउनु, सरकारमा पुग्नु र जसरी पनि टिकिरहनु राजनीति होइन । यहाँ मात्र चुनाव जित्नुलाई सफलता मानिन्छ । सरकार बनाउनुलाई सफलता मानिन्छ । सरकारमा टिकिरहनुलाई सफलता मानिन्छ । रास्वपा यो मान्यतालाई बदल्न आएको होइन र ? त्यसो भए, राजनीतिको मूललाई फोहोर राखेर घैलामा सफा पानी उठाउँछु भन्नु रास्वपाको कस्तो मूर्खता ? अथवा, रास्वपा स्वयं मूर्ख भएको हो कि नागरिकलाई मूर्ख बनाएको ? सत्तामा जान गर्नुपर्ने आधारभूत तयारी, विमर्श, एजेन्डा र त्यसको पवित्रता खोइ ? जगजाहेर छ, चलनचल्तीको राजनीतिले नागरिकलाई भन्दा पार्टीलाई धेरै महत्त्व दियो । त्यसैले हामीले त्यस्तो राजनीतिको आलोचना गर्यौं । चलनचल्तीको राजनीतिले निष्ठा र नैतिकतालाई भन्दा धेरै सत्ता र सरकारलाई महत्त्व दियो । त्यसैले नयाँ राजनीतिको आवश्यकता बोध भयो । मान्छेहरूले भने, राजनीति फोहोर भयो । राजनीति भ्रष्ट भयो । राजनीतिको लक्ष्य हरायो । राजनीति लोकतान्त्रिक भएन । पार्टीतन्त्र हाबी भयो । प्रश्न आउँछ त्यसलाई बदल्न रविहरूले प्रयत्न गरे कि ती तमाम विकृत्तिसँग गठबन्धन गरेर स्वयं आफैंलाई फोहोर बनाए ? बरालिएको, अनैतिक र अमर्यादित सत्तालाई सम्हाल्ने योजना खोइ ? त्यो पवित्र योजना भुलेर फोहोरमै हाम फाल्नुको के अर्थ ? किनभने, रास्वपाको पछिल्लो कदमले त उल्टो भ्रष्टाचारलाई पो अनुमोदन गर्यो । राजनीतिक अस्थिरतालाई पो अनुमोदन गर्यो । सत्तालिप्सालाई पो अनुमोदन गर्यो । यसरी रास्वपाले पुरानाहरूको तमाम असफलतालाई अनुमोदन गर्यो र आफूलाई पुरानामै विलय गरिदियो । राजनीतिको विशाल आकाश नदेखी गठबन्धनको रातो घरमा पस्न रवि र रास्वपालाई केको हतार ? सायद, यसरी नै त हो राजनीति उल्टोपाल्टो हुने । यसरी नै त हो, राजनीति बिग्रने । फगत एक जना व्यक्ति उपप्रधानमन्त्री हुनलाई रास्वपा गठन गरेको हो भने त उपेन्द्र यादवले पटकपटक त्यो काम गरेकै छन् । अन्यथा, हामीलाई अर्को एक थान नयाँ पार्टी किन चाहियो ?"
भूराजनीतिक सम्बन्धको विस्तारित आयाम,"आगामी बाटो नेपालको इतिहास हेर्दा विदेशी शक्तिसँग सम्झौता गरेर जोगाएको देश हो । १८७२, १९८० र २००७ सालमा भएका सन्धिसम्झौता यसका उदाहरण हुन् । यी सबैमा तत्कालीन नेपाली शासकले केही सम्झौता गरेको र विदेशी शक्तिले केही स्वीकार गरेको देखिन्छ । १८७२ सालको सुगौली सन्धिमा तत्कालीन इष्ट इन्डिया कम्पनीले नेपालको अस्तित्व स्वीकार गरेको र नेपालले आफ्नो एकतिहाइ जमिन दिएर सम्झौता गरेको देखिन्छ । १९८० सालमा तत्कालीन प्रधानमन्त्री चन्द्रशमशेरले नेपालब्रिटेन सन्धि गराएर सुगौली सन्धि खारेज गरेको र नेपाललाई स्वतन्त्र राज्य कायम गरेका हुन् । सन्धिको बुँदा ५ ले नेपालले तत्कालीन ब्रिटिस इन्डिया पोर्टबाट भन्साररहित सामान आयात गर्न पाउने व्यवस्थासहित र नेपालमा विदेशी सामान उपभोग्य संस्कृतिको थालनी गरेको देखिन्छ । २००७ सालको स्वतन्त्र भारतसँग भएको शान्ति एवं मैत्री सन्धि र दिल्लीमा भएको त्रिपक्षीय सम्झौताले नेपाललाई भारतको सुरक्षा छाताभित्र राखेको र सो गर्नुको कारण तत्कालीन राणा शासनको सत्ता जोगाउने लोभ, कांग्रेस र बीपी कोइरालाको सार्वभौम र स्वतन्त्र नेपाल कायम गर्ने लक्ष्य देखिन्छ । बेलायत र अमेरिकाको भने चीनमा माओत्सेतुङको पाँचऔंले नीति (फाइभ फिंगर्स पोलिसी) बाट नेपाललाई जोगाएर बफर राज्य निर्माण गर्ने रणनीतिले काम गरेको देखिन्छ । पृथ्वीनारायण शाहले पनि नेपाल दुई ढुंगाबीचको तरुल हो भनेका थिए, जुन भूराजनीतिक भाषामा बफर राज्य नै हो । बफर राज्यमा अस्तित्व जोगाउन सम्झौता चलिरहन्छ । नेपालले भारत, चीन र अमेरिकालाई एउटै टेबलमा राखेर डिल गर्न सक्ने सम्भावना न्यून छ । फरकफरक तरिकाबाट राखेर पनि डिल गर्ने हाम्रो हैसियतले दिँदैन । यसको एकमात्रै उपाय नेपालले तीनै देशसँग चौपक्षीय सम्झौता गर्नुपर्छ । यो सम्झौताले यी तीनै शक्तिराष्ट्रको स्वार्थ नेपाल मामिलामा एउटै हुनेछ र हामीलाई आफ्नो देशको अस्तित्व जोगाउन र विकास गर्न सजिलो हुनेछ । इतिहास साक्षी छ, नेपालले १८७२, १९८०, २००७ मा गरेको सन्धिमात्रै होइन २०६२ सालमा दिल्लीमा भएको १२ बुँदे सम्झौता पनि यस्तै प्रकृतिको थियो । पन्त भूराजनीतिक अनुसन्धाता हुन् ।"
पूर्वपश्चिमको सवालमा कहाँ चुक्यौं ?,"नेकपा (माओवादी केन्द्र) आज क्रसरोडमा उभिएको छ । पार्टीले नयाँ गन्तव्यमा छिटो पुग्न मार्ग पनि नयाँ चयन गर्नुपर्छ । यसका लागि विशेष महाधिवेशन गर्ने भनेका छौं । हामीले विशेष महाधिवेशन पर्खेर बसे पनि जनता र देशले पर्खेर बस्ने वातावरण छैन । वस्तुस्थिति तरल छ, शक्ति सन्तुलन कुनै पनि बेला यताउता हुन सक्छ । मुख्य कुरा कमीकमजोरी सच्याएर पार्टी र सरकारका कामलाई नयाँ शिराबाट अगाडि बढाउन सक्छौं कि सक्दैनौं भन्ने हो । जनयुद्धको क्रममा पटकपटक माओवादी सिद्धियो भन्ने ठाउँमा पुगेर धूलो टक्टक्याउँदै उठेर यहाँसम्म आइपुगेको हो । शान्ति सम्झौता हुँदा माओवादीको शक्ति कति थियो र अहिले कति छ ? भनिरहनु पर्दैन । अस्वस्थ र स्वस्थ मानिसको जीवनमा जस्तो भिन्नता देखिन्छ, पार्टीको जीवन त्योभन्दा फरक हुँदैन । अहिले पार्टी धेरै रोगबाट संक्रमित भइरहेको छ । सबै रोगको इलाज एकैचोटि गर्न माओवादीको सामर्थ्य बाहिरको कुरा हो । त्यसैले एकएक रोगको उपचार गर्दै गयो भने समय लागे पनि आत्मविश्वास बढ्दै जान्छ र नयाँ चुनौतीको सामना गर्दै अगाडि जान सकिन्छ । नेताकार्यकर्तामा दृढ इच्छाशक्ति हुने हो भने रूपान्तरण पूरै असम्भव छैन ।सफल र असफल हुनुमा मुख्य र सहायक कारण हुन्छन् । मुख्य कारण पत्ता लगाउन तर्कलाई तथ्यसँग जोड्नुपर्छ । दिमाग खियाउने झन्झटतिर नलागी प्रायः मानिसहरू तर्कसँग तथ्य जोडेर सत्यको खोजी गर्दैनन् । उल्टो बाटो हिँड्छन् र असफल हुन्छन् । पार्टीको जीवनमा पनि यस्तै हुन गयो भने दुर्घटना हुन्छ । माओवादीको सन्दर्भमा यो लागू हुन्छ । पार्टीलाई सही निष्कर्षमा पुर्याउन शान्ति प्रक्रियामा आएपछि पूर्व र पश्चिमको सवालमा मुख्य र सहायक छुट्याउन हामी असफल भयौं । अहिलेको कार्यविभाजनले केही करेक्सन होला कि भन्ने आशा पैदा भएको छ । यसमा सफलता प्राप्त भयो भने अन्य समस्या हल गर्ने बाटो खुल्छ । तर, एउटा कडा सर्त छ । विचारमा व्यवहारवाद र संगठनमा उपयोगितावादलाई वाग्मतीमा सेलाउन तयार हुनुपर्छ ।नेपालमा जब्बर रूपमा रहेको सामन्तवादी उत्पीडन विरुद्धमा पश्चिम नेपालका जनताले अग्रणी भूमिका निर्वाह गरेका कारण जनयुद्धले सफलता हासिल गरेको यथार्थ स्विकार्न हिच्किचाउन पर्दैन । सामान्यतः जहाँ उत्पीडन बढी हुन्छ त्यहाँ प्रतिरोध पनि बढी हुने गर्छ । तर, शान्ति सम्झौताको लगत्तै सामान्य तरिकाले र सविधान निर्माणपछि द्रुतगतिमा पूर्व र सहरी क्षेत्रका काममा जुट्नुपर्थ्यो । तर यसो नगरी पश्चिमलाई समाजवादी कार्यभारको सन्दर्भमा पनि प्राथमिकतामा राख्दा अहिलेको नियति हुन गएको हो । पहिलो संविधानसभाको निर्वाचनपछि यो विषयमा नेतृत्वको ध्यानाकर्षण गराउँदै आएको हो । तर, गम्भीरतापूर्वक नलिँदा आज पुँजीवादको विकासमा महत्त्वपूर्ण भूमिका खेलिरहेको पूर्व र सहरी क्षेत्रमा पार्टी एकदमै कमजोर बनेको छ ।रुसमा बोल्सेभिक र मेन्सेभिकबीच क्रान्तिको सन्दर्भमा मुख्य शक्ति किसान हो कि मजदुर भन्ने विषयमा गम्भीर बहस चल्यो । मेन्सेभिकहरूले किसान मुख्य शक्ति हो भने । सरसर्ती हेर्दा संख्या र शक्तिका हिसाबले किसानको वर्चस्व देखिए पनि क्रान्तिकारी चेतना र उदीयमान शक्तिको हिसाबले मजदुर मुख्य हो भनेर लेनिनले जोड दिए र रुसमा क्रान्ति भयो । मेन्सेभिक प्रतिक्रान्तिकारी हुन पुगे । लेनिनले वर्तमान र भविष्यको समेत आकलन गरेर नीति बनाए, मेन्सेभिकहरूले वर्तमानको मात्र आकल गरेर नीति बनाएका कारण यस्तो हुन गयो । विधान अधिवेशनमा आएका पूरक सुझावलाई मध्यनजर गरेर स्थायी समितिको बैठकमा अध्यक्षले दूरगामी सोचका आधारमा पूर्व र सहरी क्षेत्रलाई प्राथमिकतामा राखेर शक्ति विन्यास गरेको हो भने पार्टी रूपान्तरणको प्रयासमा यो कोशेढुंगा साबित हुनेछ । तत्कालको समस्या समाधान गर्न मात्र कार्यविभाजनको यो प्रस्ताव आएको हो भने ब्याक फायर हुनेछ । आशा गरौं, नेतृत्वले इतिहासका नकारात्मक र सकारात्मक घटनाको समीक्षा गरेर यो प्रस्ताव ल्याएको हुनुपर्छ ।एक जना कमरेडले कार्यविभाजन गर्दा नेतृत्वमा दूरदर्शी सोच भएन भनेर असहमति दर्ज गरेको विषय मिडियामा आएपछि विभिन्न अड्कलबाजी गरिँदै छ । कतै पार्टीभित्रका विभिन्न स्वार्थ समूहबीच समीकरण बदलिएर यो बहसले प्रवेश पाएको त हैन भन्ने प्रश्न उठ्न थालेको छ । बाबुराम भट्टराईको बहिर्गमनपछिको नेकपा (माओवादी) को पहिलो बैठकमा अध्यक्ष प्रचण्डले अब पनि गुटबन्दी गर्ने भए पार्टी विघटन गरौं भने पनि पार्टीभित्रको बहसको संश्लेषण गर्न नसक्दा प्रवृत्ति गुटमा, गुट स्वार्थ समूहमा बदलियो । फलस्वरूप स्वार्थ समूहबीच नयाँ समीकरणको प्रयास भइरहेको यथार्थलाई आँखा चिम्लन मिल्दैन । गुटबन्दीको अन्त्य गर्ने नीति र विधि विकास गर्न सकिएन भने धोबीघाट समीकरणको (मोहन वैद्य, बाबुराम, नारायणकाजी) पुनरावृत्ति हुने सम्भावनालाई नकार्न सकिन्न । झन् केन्द्रीयताबिनाको जनवादी अभ्यासको वैधानिक व्यवस्थाले कहाँ पुर्याउने हो चिन्ताको विषय बनेको छ । जहाँ पुँजीवादको विकास भएको हुन्छ, त्यहीं समाजवादको भ्रूण विद्यमान रहन्छ । यसर्थ यतिखेर पश्चिमलाई सन्तुलनमा राखेर पूर्व र सहरी क्षेत्रलाई महत्त्व दिनु अग्रगामी कदम हो । निश्चय नै यस विषयमा पार्टीमा नयाँ बहसको सुरुवात भएको छ । यो बहसलाई व्यवस्थित गरियो भने पार्टी रूपान्तरणको प्रक्रियामा प्रवेश गर्नेछ । तर, हामी यस प्रकारको बहसलाई पचाउन सक्छौं कि सक्दैनौं ? गाँठो यसैमा छ । नेतृत्वले पूर्व र पश्चिमको सवालमा विगतको समीक्षा गर्नैपर्छ । यस प्रकारको विचार, नीति र विधिको विषयमा समयमै स्पष्ट हुनेहरूले पनि क्षेत्रीयतावादीको आरोप लाग्ने हो कि भनेर नेतृत्वसमक्ष झिनो स्वर राख्नु गल्ती भएको स्वीकार गर्नैपर्छ । र, भन्न सक्नुपर्छ यो पार्टीलाई यस्तो अवस्थामा पुर्याउन मेरो पनि हात छ, बनाउनमा पनि मेरो हात हुन्छ ।"
शिशु कक्षाका सिकाइ तरिका,"बालविकास कक्षाका आशिष साहलाई ससाना बेल्ना र चौकीमा रोटी बेल्न मन पर्छ । सोही कक्षाकी माही मुखियालाई प्लास्टिकका ससाना सिसी र बोतलमा सुजी भर्न मन पर्छ । यसरी रोटी बेल्ने र सुजी भर्ने क्रियाकलाप गर्न थालेपछि उनीहरूले समय बितेको पत्तै पाउँदैनन् । केहीबेर यस्ता खेल खेलिसकेपछि हामी शिक्षक अब हामी रङ भर्ने भन्दै उनीहरूकै सादा कापीमा विभिन्न आकारप्रकार बनाएर मैनबाट बनेको रंगीविरंगी कलमले रङ भर्न थाल्छौं । बाल स्वभाव न हो एक जनाले रङ भर्न थालेपछि म पनि, म पनि म्याम भन्दै कापी र कलम लिन सबै जना तँछाडमछाड गर्न थाल्छन् । केही दिन यसरी रङ भर्ने क्रियाकलाप गरिसकेपछि हामी शिक्षक उनीहरूकै कापीमा थोप्ला जोड्न थाल्छौं । यसो गर्न थालेपछि तोतेबोलीमै म आपै भन्दै कापी खोस्न थाल्छन् । यसरी थोप्ला जोड्ने अभ्यास गर्दागर्दै उनीहरूले सीधाबाङ्गा धर्सा कोर्न सिक्छन् । अनि त सहजै रूपमा अक्षर कोर्न थाल्छन् । अक्षरारम्भअघि गरिने यस्ता अभ्यासले साना विद्यार्थीलाई अक्षर कोर्न अभिप्रेरित गर्छ । साथै, सहजै रूपमा उपलब्ध हुने आँटा र सुजीजस्ता खेल सामग्री तथा रङ भर्ने क्रियाकलापले उनीहरूको हातका अविकसित मांसपेशी बलियो हुँदै जान्छन् । सरस्वती पूजाको अवसर पारेर अभिभावकले ससाना छोराछोरीलाई विद्यालय भर्ना गरेका छन् । अक्षरारम्भपूर्व ती विद्यार्थीलाई के कस्ता आधारभूत सीप र वातावरण तयार गर्नुपर्छ भन्ने विषयमा अधिकांश विद्यालय र शिक्षक अनभिज्ञजस्तै देखिन्छन् । कतिपय एक्लो सन्तान एकलकाँटे स्वभावका हुन्छन्, उनीहरूलाई सबैभन्दा पहिले सामाजिकीकरणका आधारभूत सीप सिकाउनुपर्ने हुन्छ । कतिपय बालबालिका साथीलाई शत्रु सम्झन्छन्, छेउ पर्नेबित्तिकै धकेलाधकेली गर्न थाल्छन् । अधिकांश बालबालिका खेल सामग्री बाँडेर खेल्न चाहँदैनन् । अरूको खानेकुरा मज्जाले खान्छन्, आफ्नो दिनुपरे रुन थाल्छन् । केही महिना बालविकास कक्षामा अन्य क्रियाकलापसँगै आधारभूत सीप सिकाएपछि मात्रै यस्ता बालबालिका बल्ल माथिल्लो कक्षाका लागि तयार हुन्छन् । शिक्षक तथा अभिभावकमा बालबालिकाको प्रारम्भिक शिक्षण सिकाइका आधारभूत सीपबारे ज्ञान नहुँदा सिक्ने सिकाउने प्रक्रिया जटिल बनिरहेको छ । कतिपय अभिभावकले कति महिना भयो अझै क लेख्न सक्दैन भन्दै गुनासो गरेको सुनिन्छ । कतिपय अभिभावक त विद्यालय भर्ना गरेको भोलिपल्टै आज लेखाउनुभएन त म्याम ! भनेर सोधिखोजी गर्छन् । पछिल्लो समय केही शिक्षित अभिभावकले भने लेख्न, पढ्न हैन, खेल्न मात्र पठाएको भन्न थालेका छन् । यसरी आफ्ना छोराछोरीको उमेरअनुसारको बालमनोविज्ञान बुझ्ने अभिभावक औंलामा गन्न सकिन्छ । शिशु कक्षाका बालबालिकाको उमेर, रुचि र परिवेशले गर्दा पनि उनीहरूको सिकाइमा एकरूपता देखिँदैन । तीन दशकअघिको मेरो भोगाइ आजका अभिभावकहरू भोग्न अभिशप्त छन् । तिनताक तीन वर्ष केही महिना पुगेको छोरालाई विद्यालय भर्ना गरेको भोलिपल्ट चटक्क छाड्नुपरेको थियो । यसरी रुँदै कराउँदै गरेको छोराको पीडाले मलाई दिनभरि नै पिरोल्थ्यो । हुन पनि चार महिनासम्म पनि छोराको रुवाइ नरोकिएपछि मैलै जागिर नखाने निर्णय गरेँ र केही समयपछि पूर्वप्रावि विद्यालय स्थापना गरेँ । पहिलो पटक आमाको न्यानो काख चटक्कै छोड्नुपर्दा ती ससाना बालबालिकाले आफूलाई असुरक्षित महसुस गर्छन् । अपरिचित ठाउँ र मानिसको हूलमा आफूलाई एक्लो महसुस गरी धेरैबेर रुने विद्यार्थीको मनोभाव बुझी शिक्षकले नै समन्वयकारी भूमिका निर्वाह गर्न जरुरी छ । ससाना विद्यार्थीका लागि विद्यालय भनेको दोस्रो घर हो, जहाँ उनीहरूलाई आफ्नो घरमा जस्तै खेल्न मन पर्छ । विद्यालयमा राम्ररी घुलमिल हुन थालेपछि कतिपय बालबालिका बिरामी हुँदा वा बिदाको दिन पनि विद्यालय आउन खोज्छन् । दोस्रो घर भनेको नौलो परिवेश हो, जहाँ उनीहरूले नयाँनयाँ खेल सामग्रीसँगै विभिन्न उमेर समूहका तथा विभिन्न धर्म, वर्ग, समुदाय र जातजातिका साथीसंगी भेट्छन् । सहरबजारका बहुसंख्यक हुने खाने अभिभावकले आफ्ना छोराछोरीलाई ज्ञानबर्द्धकभन्दा पनि प्लास्टिकका महँगा खेल सामग्री किनेर दिन्छन् भने हुँदा खाने अभिभावकले खेल सामग्रीबारे सोच्न पनि सक्दैनन् । शिशु कक्षाका बालबालिकालाई भान्सामा सहजै उपलब्ध हुने खेल सामग्री जस्तै आँटा र सुजीबाहेक प्लास्टिकका बोतल पनि खेल सामग्रीका रूपमा प्रयोग गर्न सकिन्छ । उमेर र रुचिअनुसारका सामग्रीले साना विद्यार्थीको सर्वाङ्गीण विकासमा महत्त्वपूर्ण भूमिका निर्वाह गर्छ । पछिल्लो समय सहरी क्षेत्रका बहुसंख्यक निजी विद्यालयले पूर्वप्रावि तहमा मन्टेश्वरी विधि अपनाउन थालेका छन् ।हामीकहाँ अझै पनि बालमनोविज्ञानलगायत बालबालिकाको प्रारम्भिक शिक्षण सिकाइबारे त्यति धेरै अध्ययन अनुसन्धान भएको पाइँदैन । न्युजविक पत्रिकामा योर चाइल्ड्स ब्रेन अर्थात् तपार्इंको बालकको दिमाग भन्ने शीर्षकको लेख छापिएको थियो । जसमा बालकको दिमागसम्बन्धी चाखलाग्दा र उपयोगी कुरा उल्लेख गरिएको छ । यस्तै, युनिसेफ नेपालले उक्त लेखमा वर्णन गरिएका कुरा नेपाली अभिभावकलाई पनि उपयोगी हुने ठानी हातेपुस्तिका नै ल्याएको थियो । सोमराज आचार्यद्वारा अनुदित उक्त पुस्तिकाअनुसार कुनै पनि व्यक्तिका लागि उसको बाल्यकाल ज्यादै महत्त्वपूर्ण हुन्छ । यस्तै बाल्यकालका अनुभव, अभिभावक र शिक्षकहरूको व्यवहार अर्थात् समष्टिमा हुर्कने वातावरणले भावी व्यक्तित्व विकासमा भूमिका निर्वाह गर्छ । शिशु कक्षाको प्रारम्भिक शिक्षण सिकाइ बालमैत्री तथा रमाइलो बनाउन पनि शिक्षकलगायत अभिभावकले यस्ता अवधारणा आत्मसात् गर्न जरुरी छ ।"
शिवपुरी जंगलमा फेला परेकी किशोरीको शवबारे अझै फेला परेन 'क्लु,"(काठमाडौं)शिवपुरी जंगलमा एक किशोरीको शव फेला परेको घटनाबारे अनुसन्धान जारी रहेको प्रहरीले जनाएको छ । गोकर्णेश्वर बस्ने १८ वर्षीया सुष्मा लामाको शव गत फागुन २४ गते साँझ काठमाडौंको गोकर्णेश्वर नगरपालिका३ स्थित शिवपुरी राष्ट्रिय निकुञ्ज जंगलमा भेटिएको थियो ।सुष्मा गत माघ २२ देखि हराइरहेकी थिइन् । उनी हराएको भन्दै आफन्तजनले सुरुमा गोकर्णेश्वर ३ का वडाध्यक्ष मुरारीप्रसाद कुइँकेललगायत वडाका जनप्रतिनिधिहरूलाई खबर गरेका थिए । मान्छे हराएको मामिला भएकाले वडाध्यक्षले प्रहरीमा जान सुझाएका थिए । किशोरीका आफन्तले माघ २५ गते बौद्ध प्रहरी वृत्तमा उजुरी दिए । खोजतलास चलिरहेकै बेला गाडिएको अवस्थामा भेटिएको बौद्ध प्रहरी वृत्तका डीएसपी राजु पाण्डेले बताए । हामीलाई माघ २५ गते उजुरी आएको थियो, हुलिया परिपत्र, टेलिफोन, कलडिटेल्स हेरिरहेका थियौं, डीएसपी पाण्डेले भने शंकास्पदहरूलाई बोलाएर सोधपुछ गर्ने, सम्भावित स्थानहरूमा खोजी गर्ने काम भइरहेको थियो, खोजतलासकै क्रममा त्यसरी भेटिएको हो ।सुष्मा हराएको दिन बिहानै पाँच बजे बूढानीलकण्ठस्थित कलेज जान भनेर घरबाट निस्केकी थिइन् । फागुन २४ गते साँझ जंगलमा घाँस काट्न गएका स्थानीयले हात देखिने गरी गाडिएको शव देखेपछि प्रहरीलाई खबर गरेका थिए । भोलिपल्ट बिहान जिल्ला प्रहरी परिसर काठमाडौं र बौद्ध प्रहरी वृत्तको विशेषज्ञ तथा फरेन्सिक डाक्टरसहितको अनुसन्धान टोली, जनप्रतिनिधि, आफन्तहरूको रोहवरमा शव निकालिएको थियो । वडाध्यक्ष कुइँकेलका अनुसार शव सडिसकेको थियो । अनुहार चिनिने थिएन । बाहिर भागमा परेको हात सुकिसकेको थियो । शव घरदेखि एक किमिको दूरीमा बूढानीलकण्ठ जाने मूलबाटो मुन्तिर जंगलमा भेटिएको थियो । मान्छेको साइजकै खाल्डो खनेर गाडिएको थियो, कलेजको ड्रेस र घरको एउटा चाबीको आधारमा उनै हुन् भन्ने थाहा भएको थियो, वडाध्यक्ष कुइँकेलले भने ।सुष्माकी आमा लुच्ची तामाङलाई घटनास्थलमा लगेर सनाखत गरेपछि शवलाई महाराजगन्जस्थित शिक्षण अस्पतालमा पोस्टमार्टमका लागि लगिएको थियो । पोस्टमार्टमको रिपोर्ट आउन बाँकी रहेको र अनुसन्धान जारी रहेको बौद्ध प्रहरी वृत्तका डीएसपी पाण्डेले बताए । सोधपुछ भइरहेको छ, जिल्ला प्रहरी परिसर काठमाडौं, काठमाडौं उपत्यका अपराध अनुसन्धान महाशाखा कार्यालय र बौद्ध प्रहरी वृत्त मिलेर अनुसन्धान जारी छ, डीएसपी पाण्डेले भने । घटनामा संलग्न रहेको आशंकामा प्रहरीले हालसम्म कसैलाई पक्राउ गरिसकेको छैन ।जिल्ला प्रहरी परिसर काठमाडौंका एसपी नवराज अधिकारीले भने घटनाको अनुसन्धान भइरहेको बताए । अनुसन्धान भइरहेकै छ, हामी लागिरहेकै छौं, एसपी अधिकारीले भने ।एक महिनापछि भेटिएको शव उनैको भनेर पहिचान भएपछि आश्चर्यमा परेको गोकर्णेश्वर नगरपालिकाका जनप्रतिनिधिले बताए । एक जनप्रतिनिधिका अनुसार किशोरीको दुवै हात कालो पेटीले बाँधिएको थियो । प्रहरीले अनुसन्धान भइरहेको बताइरहँदा पीडित पक्षले सकेसम्म चाँडो अनुसन्धान गरिदिनुपर्ने माग गरिरहेको ती जनप्रतिनिधिले बताए । छिटो पत्ता लगाइदिनुपर्यो भन्दै हुनुहुन्छ, प्रहरीले अनुसन्धान गरिरहेको छ, क्लु यस्तो पाइयो भनेर हामीलाई जानकारी गराइएको छैन, उनले भने । स्थानीय जनप्रतिनिधिका अनुसार सुष्माकाआमा र दुई दाजु छन् । उनीहरू गोकर्णेश्वरका स्थायी बासिन्दा हुन् । उनका बाबुको छ वर्षअघि नै मृत्यु भइसकेको थियो । उनीहरू खेतीकिसानी, मजदुरी गरेर जीविका चलाउने गर्छन् ।प्रहरीले पोस्टमार्टम रिपोर्ट आउन बाँकी रहेको बताए पनि जनप्रतिनिधिहरूले पोस्टमार्टम भइसकेकाले केही प्रारम्भिक जानकारी पाएको बताएका छन् । शवको प्रकृति हेरेपछि अहिलेसम्मको अनुसन्धानले उनी हराएकै दिन माघ २२ गते मृत्यु भइसकेको बौद्ध प्रहरीले भनेको छ, जनप्रतिनिधिमध्येका एकले भने । पोस्टमार्टम भइसकेको शव परिवारले दाहसंस्कार गरिसकेको छ ।"
मानव विकास सूचकांकमा ३ स्थान माथि,"(काठमाडौं) संयुक्त राष्ट्रसंघीय विकास कार्यक्रम (यूएनडीपी) ले तयार पारेको सन् २०२३२४ को मानव विकास प्रतिवेदनमा नेपाल १९३ देश र भूभागमध्ये १४६औं स्थानमा रहेको तथ्य सार्वजनिक भएको छ । विभिन्न देशको प्रतिव्यक्ति कुल राष्ट्रिय आय, औसत आयु, शिक्षालगायत पक्षको मापन गर्ने उक्त प्रतिवेदन बिहीबार सार्वजनिक भएको हो । प्रतिवेदनमा नेपालको स्तर सन् २०२२ मा सामान्य सुधार भएको देखाइएको छ, वर्ष २०२१ मा भने नेपाल १४९ औं स्थानमा थियो । गतिरोधको अन्त्य ः ध्रुवीकृत विश्वमा सहकार्यको पुनःकल्पना शीर्षकको प्रतिवेदनले नेपालको मानव विकास सूचकांक मान ०६०१ रहेको देखाएको छ । त्यसअनुसार नेपाल मध्यम मानव विकास श्रेणीमा पर्ने उल्लेख छ । मध्यम मानव विकास श्रेणी भन्नाले मानव विकास सूचकांकको मान ०५५० देखि ०६९९ बीचको श्रेणीलाई बुझिन्छ । यस्तै सन् २०२१ को तुलनामा नेपालको मानव विकास सूचकांक सुधार ००१० अर्थात् विश्वव्यापी औसत ०००४ भन्दा ०००६ ले बढिरहेको जनाइएको छ । प्रतिवेदनले उक्त वर्ष महिलाहरूको मानव विकास सूचकांक ०५६२ र पुरुषको ०६३५ रहेको र लैंगिक विकास सूचकांकको मान ०८८५ हुन आउने पनि देखाएको छ । यसअनुसार पुरुषको तुलनामा महिलाको मानव विकास पछि परेको देखिन्छ । नेपालको प्रतिव्यक्ति कुल राष्ट्रिय आय ४ हजार २६ अमेरिकी डलर रहेको प्रतिवेदनको आाकलन छ । गत वर्षको प्रतिवेदनमा यो संख्या तीन हजार आठ सय ७७ डलर थियो भने वर्ष २०२०२१ मा दुई हजार सात सय ४८ अमेरिकी डलर थियो । सन् १९९० मा ०३९५ मात्रै रहेको नेपालको मापन २०२२ सम्म आइपुग्दा ०६०१ पुगेको र त्यस अवधिमा नेपालको जन्ममा सरदर आयु १५७ वर्ष, विद्यालय जाने औसत वर्ष ५४ प्रतिशत, विद्यालय जाने अपेक्षित वर्ष २१ वर्ष र प्रतिव्यक्ति कुल राष्ट्रिय आय (जीएनआई) करिब १६५७ प्रतिशतले परिवर्तन भएको प्रतिवेदनमा दर्शाइएको छ । मानव विकास सूचकांकमा नेपाल सन् २०२० मा १४२ औं स्थानमा थियो भने सन् २०१९ मा १४७, सन् २०१८ मा १४७, २०१५ मा १४६ र सन् २०१६ मा १४५ औं स्थानमा थियो । गएको वर्ष निकै कमजोर देखिएको यो सूचकांकमा नेपालको मापन यो वर्ष भने केही सुधार हुँदा विगत ५ दशकहरूमा गरेको प्रगतिमा कोभिड महामारीपछि गतिरोध आएको विश्लेषण गरिएको छ । युवाका लागि मर्यादित रोजगारी, स्थानीय र सामाजिक असमानता, आर्थिक वृद्धिका साथै संस्थाहरूमाथिको विश्वाससँग सो गतिरोध सम्बन्धित रहेको यूएनडीपीले उल्लेख गरेको छ । तीनै तहका सरकारहरूबीच मात्र नभई निजी क्षेत्र, नागरिक समाज, अन्तर्राष्ट्रिय समुदाय र आम जनतासँग पनि सहकार्य गर्नु अपरिहार्य छ, नेपालका लागि यूएनडीपीका आवासीय प्रतिनिधि आइसानी मेडागंगोडा लाबेले प्रतिवेदन सार्वजनिक गर्ने क्रममा भने, संघीय सरकारले पारदर्शिता, जवाफदेहिता र निष्ठामा बढी ध्यान दिनुपर्छ, प्रादेशिक र स्थानीय सरकारहरूले योजना र सेवा प्रवाह बढाउँदै नागरिक समाजले आशा र विश्वास पुनर्जीवित गर्न जनताको सहभागिता र आवाजलाई अझ प्रवर्द्धन गर्न सक्छन् । जलवायु परिवर्तन, डिजिटलीकरण, गरिबी र असमानताको क्षेत्रमा सामूहिक रूपमा काम गर्न नसक्नुले मानव विकासमा बाधा पुगेको प्रतिवेदनको निष्कर्ष छ । राजनीतिक ध्रुवीकरणले विश्वभरका मानिस र संस्थामाथिको आस्था झन् कमजोर हुने खतरा रहेको प्रतिवेदनले औंल्याएको छ । विश्वमा १० मध्ये ९ व्यक्ति लोकतन्त्रको पक्षमा रहेको देखिने जनाउँदै प्रतिवेदनले दुई दशकअघि धनी र गरिब राष्ट्रबीचको असमानता घट्दै गइरहेको क्रम हाल उल्टिएको खुलासा गरेको छ । विश्वव्यापी रूपमै बढ्दो राजनीतिक ध्रुवीकरणसँगै कार्बन उत्सर्जनमा आधारित अर्थतन्त्र, डिजिटल प्रविधिको दुरुपयोग र द्वन्द्व जस्ता समस्या विश्वव्यापी सहकार्यका बाधक रहेको पनि यूएनडीपीको निष्कर्ष छ । यस्तै द्रुतगतिमा विकास हुँदै गएको आर्टिफिसियल इन्टेलिजेन्स र जलवायु परिवर्तनसम्बन्धी समस्याले निम्त्याएको तापक्रम वृद्धि पनि निकै चिन्ताको विषय बनेको र यस्ता संकट सामना गर्न तत्काल एकताबद्ध कदम आवश्यक रहेको प्रतिवेदनमा जनाइएको छ । सन् २०२३ मा आर्थिक सहायता र विकास संगठन (ओईसीडी) का सदस्य रहेका सबै ३८ वटा राष्ट्रले मानव विकास सूचकांकमा उच्च अंक हासिल गरेको भए पनि १८ देशले अपेक्षित प्रगति प्राप्त नगरको प्रतिवेदनमा भनिएको छ । सन् २०१९ यता खस्किँदै गएको सूचकांकलाई कोभिड महामारीअघिको अवस्थामा पुर्याउन अझै सफल नभएको प्रतिवेदनमा देखाइएको छ । प्रतिवेदनले मानव विकासको सबैभन्दा बढी असर अफगानिस्तान र युक्रेनमा परेको उल्लेख गरेको छ । अफगानिस्तानको मानव विकास १० वर्षपछि धकेलिएको र युक्रेनको स्थिति सन् २००४ यताकै सबैभन्दा कमजोर बनेको निष्कर्ष निकालिएको छ । मानव विकासको उच्च स्थानमा स्विट्जरल्यान्ड, नर्वे, आइसल्यान्ड, हङकङ, डेनमार्कलगायत देश रहेको प्रतिवेदनमा उल्लेख छ । प्रतिवेदनले विश्वव्यापी मानव विकास सूचकांकमा आएको सुधारलाई आंशिक, अपूर्ण र असमान मानेको छ । समाजहरूबीचको विश्वव्यापी अन्तर सम्बन्धका बाबजुद यस्ता सुधार असफल हुँदै गइरहेको पक्षलाई चुनौतीका रूपमा प्रस्तुत गरिएको छ ।"
नेसनल हाइड्रोको अनियमितता छानबिन गर्न अख्तियारको ताकेता,"(काठमाडौं) नेसनल हाइड्रोपावर कम्पनीका सञ्चालकमाथि सेयर सदस्यले लगाएको आर्थिक अनियमितताको आरोपमा छानबिन हुनुपर्ने माग भइरहेका बेला कम्पनीको साधारणसभा तेस्रो पटक रोकिएको छ । साधारणसभाको अघिल्लो दिन मंगलबार अख्तियार दुरुपयोग अनुसन्धान आयोगले कम्पनी रजिस्ट्रारको कार्यालयलाई पत्र पठाएर अनियमितताको छानबिन गर्न पनि निर्देशन दिएको छ । अनियमितता र गणपूरक संख्याका कारण पटकपटक साधारणसभा रोकिनु र छानबिनका लागि अख्तियारले निर्देशन दिनुले नेसनल हाइड्रोपावरका सञ्चालक अप्ठ्यारोमा परेका छन् । अपूर्ण सञ्चालक समितिले गरेको आर्थिक कारोबार र सेयर निष्कासनसम्बन्धी निर्णयमाथि छानबिन हुनुपर्ने माग राखेर नेपाल सेयर होल्डर अलायन्सले उजुरी गरेको थियो । काठमाडौंमा बुधबार तेस्रो पटक आयोजित साधारणसभामा पनि गणपूरक संख्या नपुगेको र अनियमिताताका विषयमा छानबिन नगरेको आवाज उठेको छ । अलायन्सका सचिव उत्सव श्रेष्ठले गणपूरक संख्या र अनियमितताका विषयमा विवाद उत्पन्न भएपछि साधारणसभा रोकिएको हो । गणपूरक संख्या नपुगी साधारणसभा अघि बढाउन खोजेपछि विवाद भएको श्रेष्ठले बताए । गणपूरक संख्या पुर्याउने जिम्मेवारी सञ्चालकको हो, उनले भने । एकाथरी सेयरधनीले सञ्चालकको समर्थन गरेका थिए भने अर्काथरीले गणपूरक संख्या नपुगेकाले साधारणसभा रोक्नुपर्ने माग राखेका थिए । कम्पनीमा भएको अनियमिततालगायत विवाद चुलिँदै गएका बेला अख्तियारको पत्रले छानबिन गर्न दबाब परेको छ । कम्पनी रजिस्ट्रारको कार्यालयलाई विवादित विषयमा अनुसन्धान गर्न भनेको छ । नेसनलले झन्डै अढाइ दशकअघि सिन्धुपाल्चोकमा निर्माण गरेको ७५ मेगावाटको इन्द्रावती तेस्रो जलविद्युत् आयोजनाले विद्युत् उत्पादन गरिरहेको छ । त्यसको आम्दानी र खर्च पारदर्शी नभएको आवाज सेयर होल्डरले उठाउँदै आएका छन् । अख्तियारले जरुरी र गोप्य भन्दै अनियमितताको उजुरीमाथि अनुसन्धान गर्न भनेको छ । सेयर होल्डरहरूले अख्तियार, कम्पनी रजिस्ट्रारको कार्यालय, धितोपत्र बोर्डलगायतका संवैधानिक आयोग र नियामक निकायमा उजुरी गरे पनि त्यसको बेवास्ता गरेर मंगलबार साधारणसभा गरिँदै थियो । सबै उजुरीमाथि छानबिन नगरी धितोपत्र बोर्डले साधारणसभाको अनुमति दिएको सेयर होल्डरहरूको आरोप छ । पहिलेको उजुरीको बेवास्ता गरेपछि पछिल्लो पटक पुनः गत फागुन १७ मा अख्तियारमा उजुरी परेको थियो । सोही उजुरीका आधारमा अख्तियारले छानबिनका लागि पत्र पठाएको हो । बोर्डले उजुरीका विषयमा अनुसन्धान भइरहेको जनाए पनि साधारणसभाको अनुमति दिएको थियो । बोर्डको अनुमतिमा साधारणसभा गरिएको नेसनल हाइड्रोका अध्यक्ष कुमार पाण्डेको दाबी छ । कम्पनीका सेयर सदस्य झन्डै ५० हजार छन् । यसअघि गत मंसिर २२ र पुस ६ मा तय गरिएको साधारणसभा गणपूरक संख्या नपुगेका कारण रोकिएको थियो । सेयरधनीले त्यति बेलै साधारणसभा रोक्न माग गर्दै उजुरी गरेका थिए । सेयरधनीहरूले ९ जना सञ्चालक हुनुपर्नेमा दुई वर्षदेखि ६ जनाले मात्र जथाभावी निर्णय गर्दै आएको आरोप लगाएका छन् । त्यस्तै ऋण लगानी गर्ने बैंकको सञ्चालक र नेसनलको सञ्चालक एउटै भएकाले त्यसको छानबिन गर्नुपर्ने माग गरिएको छ । कानुनतः एउटै सञ्चालक दुवैतर्फ बस्न नहुने व्यवस्था रहेको छ । कम्पनीले अन्य नयाँ आयोजनाको निर्माणका लागि लगानी गर्न सुरु गरेको छ । सेयरधनीलाई जानकारी नदिएको र तीन वर्षदेखि लाभांश नबाँडेर अन्यत्र लगानी गरेको उजुरीमा उल्लेख छ ।"
तत्कालीन सेञ्चुरी बैंकका कर्मचारी रिहा,"काठमाडौं (कास) कमसल धितोमा कर्जा प्रवाह गरेर नागरिकको रकम हिनामिना गरेको आरोपमा पक्राउ परेका साविकको सञ्चुरी बैकका कर्मचारी थुनामुक्त भएका छन् । नेपाल प्रहरीको केन्द्रीय अनुसन्धान ब्युरो (सीआईबी) ले बोलाएको समयमा प्रहरी कार्यालयमा उपस्थित हुने सर्त (हाजिरी जमानी) मा बिहीबार उनीहरू थुनामुक्त भएका हुन् । नेपाल बैकर्स संघ र बैकरका परिवारको रोहबरमा उनीहरूलाई रिहा गरिएको हो । १७ दिनअघि पक्राउ परेका उनीहहरूलाई बाहिरै राखेर अनुसन्धान गर्न बैंकर्स संघले आग्रह गर्दै आएको थयो । पहिलो चरणको प्रारम्भिक अनुसन्धान सकिएको र राष्ट्र बैंकको विज्ञ समूहसहितको टोलिले अनुसन्धान गरिरहेकाले हिरासतबाहिर रहेर पनि प्रहरीको अनुसन्धानलाई सहयोग गर्ने सर्तमा रिहा गरिएको सीआईबीका प्रवक्ता होवीन्द्र बोगटीले बताए । सेन्चुरी बैंकमा रहँदा कमसल धितोमा कर्जा प्रवाह गरेको अभियोगमा हाल प्रभु बैंकका वरिष्ठ डेपुटी प्रमुख कार्यकारी अधिकृत मनोज न्यौपाने र सेन्चुरी बैंकका पूर्वसीईओ तुलसी गौतम, राजेश भण्डारी, दिलीप बराल, सुवासबहादुर श्रेष्ठ, अनुपमा श्रेष्ठ मानन्धर, सविन घिमिरे, रमण श्रेष्ठ, दीपेश प्रधान र सुनिल बस्नेत हिरासतमा थिए । तीमध्ये ४ जना बहालवाला र बाँकी ७ जना भर्खर अवकाशप्राप्त कर्मचारी हुन् ।ललितपुर सातदोबाटोस्थित देउराली बहुउद्देश्यीय सहकारी संस्थासँग आबद्ध सञ्चालक समितिका पदाधिकारी तथा उनीहरूसँग सम्बन्धित कम्पनीको विवरण र ती कम्पनीलाई तत्कालीन सेञ्चुरी बैंकबाट प्रवाह गरेको ऋणको धितोका विषयमा प्रहरीले उनीहरूलाई पक्राउ गरेको हो । उक्त सहकारीका सञ्चालक रवीन्द्र चौलागाईंलाई प्रहरीले यसअघि नै पक्राउ गरी पुर्पक्षका लागि थुनामा राखेको छ ।"
पुलिसका दुवै टिम बाहिरिए,"(विराटनगर)जीपी कोइराला क्रिकेट मैदानमा भइरहेको कोशी प्रदेश ट्रफी पेप्सी राष्ट्रिय टी२० क्रिकेट प्रतियोगितामा बिहीबार आफ्नो अन्तिम लिग खेलमा पराजय भोग्दै नेपाल पुलिस र एपीएफ क्लब प्रतियोगिताबाट बाहिरिएका छन् । दुई विभागीय टोली बाहिरिएसँगै प्रतियोगिताको सेमिफाइनल समीकरणको टुंगो लागेको छ । समूह ए बाट विजेता र उपविजेता हुँदै त्रिभुवन आर्मी क्लब र कर्णाली प्रदेशले अन्तिम चारको यात्रा गरे । समूह बी बाट लुम्बिनी र सुदूरपश्चिम प्रदेश अन्तिम चारमा पुगे । शुक्रबार आर्मीले सुदूरपश्चिम र लुम्बिनीले कर्णाली प्रदेशसँग प्रतिस्पर्धा गर्नेछन् ।अन्तिम लिग खेलमा बिहीबार एपीएफ र पुलिस दुवै टोली गर या मरको स्थितिमा थिए । त्यस्तोमा एपीएफ मधेश प्रदेशसँग २१ रन र पुलिस वाग्मती प्रदेशसँग ३३ रनले पराजित भए । एपीएफले मधेशमाथि ८५ ओभरमा जित पाएको भए ४ अंक बटुल्दै कर्णालीलाई रनरेटमा उछिन्दै अन्तिम चारको यात्रा गर्ने थियो । मधेशको ४ अंक भए पनि कर्णालीसँग नेट रनरेटमा पछि पर्यो । मधेशले अन्तिम चारमा पुग्न एपीएफलाई ८३ रनमा रोक्नुपर्ने स्थिति थियो ।टस हारेर मधेशले ८ विकेट गुमाई १ सय ४३ रन बनायो । प्लेयर अफ द म्याच विशाल सुस्लिङको ४ छक्का र ४ चौकासहित अविजित ५४ रन, पवन सर्राफ २५ र अभिषेक तिवारी १९ रन जोड्न सफल भए । १ सय ४४ रनको लक्ष्य पाएको एपीएफ ८ विकेट गुमाई १ सय २२ रनमै सीमित भयो । सुमित महर्जनले १ छक्का र ९ चौकासहित ५२ रनको योगदान गरे । एपीएफलाई सस्तोमा समेट्न मधेशका राजेश यादवले ३ र अरनिको यादवले २ विकेट लिए । पुलिसले वाग्मती प्रदेशमाथि १२५ ओभरमा जित निकाल्न सफल भएको स्थितिमा ६ अंक भएको सुदूरपश्चिम प्रदेशलाई रनरेटमा पछि पार्दै अन्तिम चारको यात्रा गर्ने थियो । त्यस्तोमा पुलिस वाग्मती प्रदेशसँग ३३ रनले पराजित बन्यो ।टस हारेर ब्याटिङ गरेको वाग्मतीले ७ विकेट गुमाई १ सय ७३ रन बनाएको थियो । प्लेयर अफ द म्याच इशान पाण्डेले ५० बलमा २ छक्का र ७ चौकासहित अविजित ७४, रविन जोशीले २७ र शुभ कंशाकरले २६ रन जोडे । पुलिसका अभिषेक कार्की र दीपक सेरलाले २२ विकेट लिए । जवाफमा १ सय ७४ रनको लक्ष्य पाएको पुलिसले १२ ओभरमा सबै विकेट १ सय ४० रनमा सीमित भयो । पुलिसका रोहन बिकले ४३, शंकर रानाले २७ र सुनिलले अविजित २६ बनाए । वाग्मतीका कृजन गुरुङले ४, तिलक भण्डारी र इशान पाण्डेले २२ विकेट लिए ।"
चेस एकेडेमीको उद्घाटन,"काठमाडौं (कास) युवा खेलाडी उत्पादन गर्ने लक्ष्यसहित राजधानीमा स्थापित हिमालयन चेस एकेडेमीको बिहीबार उद्घाटन गरिएको छ । राष्ट्रिय खेलकुद परिषद्का सदस्यसचिव टंकलाल घिसिङ, एकेडेमीकी अध्यक्ष मोनालिसा खम्बू र राष्ट्रिय बुद्धिचालका पहिलो विजेता विकासमान लामाले एकेडेमीको लोगो अनावरण गरी उद्घाटन गरे ।सदस्यसचिव घिसिङले चेस विकासका लागि निजी लगानीमा चेस एकेडेमी स्थापना हुनु सराहनीय भएको बताए ।२०३६, ०३७ र ०३९ सालका च्याम्पियन लामाले आफ्नो अनुभव सुनाए, हाम्रो पालोमा चेस खेल्न र खेल सामग्री जुटाउन गाह्रो थियो । अहिले धेरै सजिलो भएको छ । एकेडेमी स्थापनाले चेसको सिकाइलाई थप सहज बनाउने छ । नेपालमा राष्ट्रिय बुद्धिचाल प्रतियोगिता २०३६ सालमा सुरु भएको थियो, जहाँ पुरुष खेलाडी मात्रै सहभागी भएका थिए । महिलातर्फ पहिलोपल्ट राष्ट्रिय बुद्धिचाल प्रतियोगिता २०६५ सालमा गरिएको थियो, त्यसको उपाधि मोनालिसा खम्बूले जितेकी थिइन् । उनले नै स्थापना गरेकी हुन् चेस एकेडेमी ।अध्यक्ष खम्बूले अहिलेको पुस्तामा बौद्धिक ढंगले सोच्न सक्ने संस्कृतिको विकास र अन्तर्राष्ट्रिय प्रतियोगितामा चुनौती दिनसक्ने नेपाली खेलाडी उत्पादनका लागि एकेडेमी स्थापना गरिएको जानकारी गराइन् । एकेडेमीले फागुनदेखि शनिबार र आइतबार कक्षा सञ्चालन गरिसकेको छ । त्यसमा ५ देखि १३ वर्षसम्मका ३० बालबालिका छन् । फिडे मास्टर रिजेन्द्र राजभण्डारी मुख्य प्रशिक्षक रहेको एकेडेमीले बिगिनर्स, एड्भान्स बिगिनर्स, इन्टरमिडियट र एड्भान्स गरी चारवटा कोर्स बनाएर प्रशिक्षण दिनेछ ।"
बुढासुब्बा गोल्डकप फाइनलमा एनआरटी,"सुनसरी (कास) बुढासुब्बा गोल्डकप फुटबल प्रतियोगिताको २४ औं संस्करणको लागि एनआरटी र जिल्ला फुटबल संघ मोरङबीच प्रतिस्पर्धा हुने भएको छ । धरान रंगशालामा बिहीबार दोस्रो सेमिफाइनलमा एनआरटीले काँकडभिट्टा फुटबल टेनिङ सेन्टरलाई पेनाल्टी शुटआउटमा ५४ ले पराजित गरेको हो । मोरङले अघिल्लो दिन आयोजक धरान फुटबल क्लबलाई हराएको थियो । निर्धारित ९० मिनेटमा दुवै टिमले ११ गोल गरेपछि खेलको निर्णय सिधै पेनाल्टी शुटआउटबाट लिइएको हो । पेनाल्टीमा एनआरटीका गोलरक्षक प्रमञ्जय गच्छदारले काँकडभिट्टाका विशाल घलानको प्रहार बचाउ गरे । प्रमञ्जय खेलको अन्तिम समयमा पूजन होनाको ठाउँमा मैदानमा छिरेका थिए । काँकडभिट्टाका दिवस उराँव, विमल घर्तीमगर, अभिषेक गुरुङ र देवेन्द्र तामाङले गोल गरे । एनआरटीका सरोज तामाङ, जय गुरुङ, शिशिर लेखी, मोहित गुरुङ र सनम लिम्बूले गोल गरेका थिए । त्यसअघि ४४ औं मिनेटमा फोडे फोफानाले गोल गरेर काँकडभिट्टालाई अग्रता दिलाएका थिए । तीन मिनेट बित्न नपाउँदै एनआरटीका सरोज तामाङले फ्रिकिकमार्फत गोल गरे । म्यान अफ द म्याच एनआरटीका सरोज तामाङले १० हजार रुपैयाँ पाए । विजेताले १० लाख र उपविजेताले ५ लाख जित्नेछन् ।"
एनएनआईपीएसँग केडिया ग्रुपको सहकार्य,"काठमाडौं (कास) नेपाल राष्ट्रिय तथा अन्तर्राष्ट्रिय खेलाडी संघले एनएनआईपीए स्पोर्ट्स अवार्डको १८ औं संस्करण ललितपुरस्थित यलः दरबार भेन्यूमा गर्ने भएको छ । अवार्ड यही चैत १२ गते हुनेछ । त्यसका लागि आयोजक खेलाडी संघ र केडिया ग्रुपले बिहीबार प्रायोजनसम्बन्धी सम्झौता गरेका छन् । संघका अध्यक्ष दीपक श्रेष्ठ र केडिया ग्रुपका प्रबन्ध निर्देशक विमल केडियाले प्रायोजन सम्झौतामा हस्ताक्षर गरे । सम्झौता तीन वर्षको हुनेछ ।प्रबन्ध निर्देशक केडियाले आफू पनि पहिलो पुस्ताको कराते खेलाडी रहेको स्मरण गराउँदै फेरि आफू खेलकुद क्षेत्रसँग जोडिएको बताए । अब केडिया ग्रुपले सर्वोकृष्ट हुने पुरुष र महिला खेलाडीलाई जनही १ लाख तथा अवार्ड व्यवस्थापनका लागि ५० हजार रुपैयाँ वार्षिक उपलब्ध गराउने छ ।नवौं राष्ट्रिय खेलकुदमा समावेश ३६ खेललाई आधार मानी सम्बन्धित संघको सिफारिस गरिएका खेलाडीलाई वर्षको उत्कृष्ट खेलाडीबाट सम्मान गर्ने संघका महासचिव शिवसुन्दर गोथेले बताए । ३६ खेलका एकएक उत्कृष्ट खेलाडी छानिनेछ । त्यसबाट सर्वोत्कृष्ट महिला र पुरुष खेलाडी चुन्ने संघको प्रावधान छ । त्यसबाहेक ११ जनालाई प्रतिभाशाली खेलाडी सम्मान, एक खेल पत्रकारलाई एनएनआईपीए खेल पत्रकारिता पुरस्कार, पाका खेलव्यक्तित्वलाई गजराज आदर्श खेल व्यक्तित्व सम्मान र एक जनालाई पारा वर्ष खेलाडीको सम्मान प्रदान गरिने अध्यक्ष श्रेष्ठले बताए ।उत्कृष्ट खेलाडीले जनही १० हजार, सर्वोकृष्ट खेलाडीले १ लाख, प्रतिभाशाली खेलाडीले ५० हजार रुपैयाँ प्राप्त गर्नेछन् । खेल पत्रकारिता, आदर्श खेलव्यक्तित्वलाई समान ३५ हजार र पारा खेलाडीलाई १५ हजार रुपैयाँ प्रदान गरिने आयोजकले जनाएको छ ।"
छोटकरी,"शंकरनगर क्लब विजयीतिलोत्तमा (कास) ड्रिम युनिक रूपन्देही सुपर लिग एकदिवसीय क्रिकेटमा समूह बी को खेलमा शंकरनगर क्रिकेट क्लबले लुम्बिनी शाक्यन क्रिकेट क्लबलाई २ विकेटले हराएको छ । सिद्धार्थ क्रिकेट मैदानमा बिहीबार लुम्बिनीले दिएको १ सय ११ रनको लक्ष्य शंकरनगरले २९४ ओभरमा ८ विकेटमा १ सय १३ रन बनाएर पूरा गर्यो । शंकरनगरका रौनक श्रीवास्तवले अविजित ७१ रन जोडे । लुम्बिनी शाक्यनका अहम्मद हुसेनले ३, बैतुल्लाह खान र आकाश गिरीले २२ विकेट लिए । टस जितेको लुम्बिनी शाक्यनले २५१ ओभरमा अलआउट हुँदै १ सय १० रन बनायो । लुम्बिनीका अहम्मद हुसेनले २७ बनाए । लुम्बिनीलाई सस्तैमा समेट्न शंकरनगरका महेन्द्र सुवेदी एक्लैले ५ विकेट र रुपेश बस्यालले ४ विकेट हात पारे ।इशान कप फुटसल यसै साताकाठमाडौं (कास) कर्मचारी खेलकुद प्रतिष्ठान नेपाल (इशान) को आयोजनामा आरबीबीएलइशान कप तेस्रो फुटसल प्रतियोगिता शनिबारदेखि हुने भएको छ । प्रतियोगितामा १६ संस्थाका १८ टिमको सहभागिता रहने बिहीबार पत्रकार सम्मेलनमा इशानका अध्यक्ष रामविनय श्रेष्ठले जानकारी गराए । सहभागीलाई ४ समूहमा विभाजन गरी लिगकम नकआउटका आधारमा खेलाइने छ । राष्ट्रिय वाणिज्य बैंकको मुख्य प्रायोजक रहने प्रतियोगिता विजेताले ५० हजार, उपविजेता ३० हजार र तेस्रो २० हजार पुरस्कार प्राप्त गर्नेछन् । बागलुङ र श्रीमेहर फाइनलमाबागलुङ (कास) अर्ना जेसीज कप फुटबलको दोस्रो संस्करणको फाइनलमा बागलुङ सुधार केन्द्र र नेपाली सेनाको श्रीमेहर गण भिड्ने भएका छन् । बिहीबार बागलुङ सुधार केन्द्रले रुद्रेपिपल युवा क्लबलाई २१ ले पराजित गर्यो । श्रीमेहर गणले आदर्श स्पोटर््स क्लबलाई पनि २१ ले हरायो । विजेताले १ लाख ५५ हजार ५ सय ५५ रुपैयाँ जित्नेछन् ।"

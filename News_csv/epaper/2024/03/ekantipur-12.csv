शीर्षक,विवरण
कम्तीमा ९६ नेपाली सम्पर्कविहीन,"मृतकका परिवारलाई क्षतिपूर्तिका विषयमा रुससँग सामान्य समझदारी भए पनि जीवित युवाको उद्धारको पहलले कुनै आकार लिएको छैन । नेपाल सरकारबाट कुनै सहयोग नपाएको भन्दै चार युवाले भारत सरकारलाई सम्बोधन गरेर सन्देश जारी गरेका छन् । हामीसँगै तीन जना भारतीय पनि थिए, तर उनीहरूलाई भारतले फिर्ता लग्यो । तर हाम्रो नेपाली दूतावासले हामीलाई केही पनि सहयोग गरेन, नेपालबाट केही पनि भइरहेको छैन, त्यसैले पनि हामी छिमेकी भारतसँग मद्दत माग्न परिरहेको छ, भिडियोमा सञ्जय भन्छन्, हामीलाई बहुत आशा छ, इन्डियाले हामीलाई मद्दत गर्नेछ, निराश बनाउने छैन । रुसी सेनामा भर्ती भई युक्रेनसँग आमुन्नेसामुन्ने नै लड्न जानुपर्ने अवस्था बाहिरिएदेखि नै नेपालीहरू फिर्ता हुन चाहेका थिए । रुसी सेनामा भर्ती भइसकेपछि फर्किन इच्छुक नेपालीलाई रुसले फिर्ता पठाएको छैन । त्यसैगरी इन्डिया टुडेले प्रकाशित गरेको अर्को भिडियोमा उपेन, धन, खिल र मदन नाम बताउने पाँच जना नेपाली युवाले पनि आफूहरू युक्रेनसँगको युद्धमा जाने क्रममा बाटोमा बंकरमा लुकेर बसेको बताएका छन् । उनीहरूले युद्धका क्रममा के हुन्छ, कसो हुन्छ थाहा छैन भन्दै उक्त भिडियो सम्झनाका लागि बनाएको उल्लेख गरेका छन् । रुसी सेनामा भर्ती भएका नेपालीहरूका अनुसार कम्तीमा दुई हजार नेपाली भर्ती भएका छन् । तीमध्ये धेरैजसो बेपत्ता भइसकेका छन् । हाम्रो समूहमा २९ जना थियो । चार महिना रेडजोनबाट फर्किंदा अहिले ७ जना मात्रै छौं । बाँकी साथीहरू सम्पर्कविहीन छन्, राकेश लामाले कान्तिपुरसँग भने । युक्रेनको याकोलिप्कास्थित रेडजोनबाट दुई दिनको आरामका लागि आएका दैलेखका चन्द्रबहादुर रानाले युद्धमा फसेका सबै नेपालीलाई फिर्ता पठाउन जरुरी रहेको बताए । दुई दिनको बिदामा रेस्टका लागि ल्याएको थियो । हाम्रो टोलीमा ३१ जना नेपाली छौं । सकेसम्म वारमा फसेका सबै नेपालीलाई फिर्ता पठाउन पाए राम्रो हुने थियो, रेडजोन जानुअघि छोडेको भ्वाइस नोटमा भनेका छन्, रुसी सेनामा भर्ती भएका जोसुकै एक पटक लड्न जानैपर्छ । जजसले लडाइँलाई फेस गरेका छन्, लडाइँ लडेका छन् । उनीहरू एक सेकेन्ड पनि बस्न चाहँदैनन् । उनका अनुसार युद्ध लड्न गएका कतिपय घाइतेको हातखुट्टा नै छैन । कसैको तलतिरको ज्यान हुँदैन । कसैको हात छैन त कसैको खुट्टा छैन । ज्यान जानेको सकिगो । धेरै समस्या छन्, उनको अनुभव छ, पैसाको कुराले गर्दा हामी यहाँ आएर फस्नुपर्यो । उनले सोचेको भन्दा धेरै नाजुक अवस्था रहेको बताए । कोही बिनापैसा लडिराख्नुपरेको छ । कोही अधकल्चो मान्छेलाई अस्पताल लगेर सन्चो बनाएर फेरि लडाइँमा पठाइरहेको छ, उनले भने । २० वर्ष सशस्त्र प्रहरीमा सेवा गरेका सुनसरीका हेमराज बुढाथोकीले परिवारको उपचार गर्न नसकेर रुसी सेनामा भर्ती हुनुपरेको बताए । मेरी श्रीमती मृगौला पीडित हो । बिरामी थपिएको थपियै छ । तिर्न नसक्ने भएपछि सापटी खोजेर मात्रै नहुँदो रहेछ, बुढाथोकीले भने, यो अवस्थामा आएको चार महिनादेखि तलब छैन । भत्ता मात्रै आएको छ । परिवारमा अहिले पनि औषधि खाने पैसा छैन । के गर्ने बुढा भनेर फोन गर्छिन् । यसका लागि सरकारमा के सहयोग हुन्छ ? मलाई के सहयोग हुन्छ ? परिवारलाई के सहयोग हुन्छ ? लडाइँमा परियो भने मर्ने बाँच्ने ठेगाना हुँदैन । यहाँ अरिंगालको गोलामा ढुंगा हाने जस्तो हो ।"
मिटरब्याजपीडित र सरकारबीच चारबुँदे सहमति,"सरकार र पीडितहरूबीच अनुचित लेनदेन (मिटरब्याज) सँग सम्बन्धित मुद्दाका कारण जरिवाना ठहर, बिगो कायम र कारागार चलान भएका पीडितका सम्बन्धमा प्रचलित कानुनबमोजिम पुनरावलोकन तथा माफी मिनाहाका लागि सिफारिस गर्ने सहमति छ ।प्रचलित कानुनबमोजिम अनुचित लेनदेन सम्बन्धमा पीडकको विरुद्धमा मुद्दा चलाउनुपर्ने देखिएमा सिफारिस गर्ने, अन्यायको सघनता अध्ययन गरी पीडितलाई क्षतिपूर्ति प्रदान गर्न र पुनःस्थापनाका लागि आवश्यक आधार र उपाय सिफारिस गर्ने, मौजुदा कानुनमा संशोधन तथा प्रतिस्थापन गर्नॅपर्ने विषयको पहिचान गरी मस्यौदासहित प्रतिवेदन गर्ने पनि सहमति भएको छ ।त्यस्तै, आर्थिक समस्याका कारण मिटरब्याजी साहुमहाजनको चंगुलमा पर्न नदिन शोषित उत्पीडित वर्गलाई आर्थिक सहायता, राहत र क्षतिपूर्तिका लागि आगामी बजेटमा आवश्यक व्यवस्था मिलाउन अर्थ मन्त्रालयमा अनुरोध गर्ने विषय पनि सहमतिपत्रमा उल्लेख छ ।सहमतिपत्रमा सरकारका तर्फबाट गृह मन्त्रालयका सहसचिव रुद्रप्रसाद पण्डित (वार्ता समिति संयोजक), उपसचिवद्वय विश्वराज न्यौपाने र एकदेव अधिकारीले हस्ताक्षर गरेका छन् । पीडितका तर्फबाट अवधेश कुशवाहा, आदित्य राम, शिवशंकर महतो, दामोदर ढकाल, रुक्मिणी चौधरी, सोहन शर्मा र राजाराम यादवले हस्ताक्षर गरेका छन् । यो सहमतिसँगै ४२ दिनदेखि मिटरब्याजपीडितले थालेको आन्दोलन अन्त्य भएको छ । सहमतिको विषयमा प्रधानमन्त्री पुष्पकमल दाहाललाई जानकारी गराएको पनि गृहमन्त्री लामिछानेले बताएका छन् । उनले मिटरब्याजपीडितहरूलाई सहमतिको पूर्ण कार्यान्वयनमा सरकार लाग्ने प्रतिबद्धता जनाएका छन् । सिंहदरबारस्थित गृह मन्त्रालयमा भएको सहमतिपछि पीडित बसिरहेको भृकुटीमण्डपमा पुगेर लामिछानेले सरकारका तर्फबाट पीडितका पक्षमा गर्नॅपर्ने सबै काम गरिने बताए । हामीले आज सहमति गरेका छौं, त्यसलाई पालना गर्ने पूर्ण प्रतिबद्धता व्यक्त गर्छौं, उनले भने, तर, परिस्थिति कहिलेकाहीं हामीले लेखेका, व्यक्त गर्न सकेका शब्दहरूभन्दा, कल्पना गरेभन्दा फरक ढंगले आउन सक्छन्, त्यतिखेर पनि हामी एक ठाउँमा उभिनुपर्नेछ ।पीडित र सरकारबीच भएको सम्झौताले भोलि नै न्याय मिल्छ भन्ने धारणा नराख्न पनि लामिछानेले आग्रह गरेका थिए । आज गरेको सम्झौताले भोलि बिहान सूर्य उदाउनेबित्तिकै न्याय मिल्ने त होइन । संघर्ष त बाँकी नै छ । तर, अब तपाईंहरूले हिँडेर पटपटी खुट्टा फुटाएजस्तो संघर्ष गर्न नपरोस्, त्यसका लागि हामी काम गर्छौं । जिम्मेवार भएर काम गर्नेछौं, उनले पीडितहरूलाई भने । सहमति पालना गर्ने चुनौती दुवै पक्षलाई आएको बताउँदै उनले सरकारका तर्फबाट पीडितका पक्षमा काम गर्न तयार रहेको बताए । मिटरब्याजपीडितहरूले पछिल्लो समय प्रधानमन्त्री निवास बालुवाटार केन्द्रित प्रदर्शन गरिरहेका थिए । उनीहरू फागुन १४ मा संघीय संसद् भवनमा पनि प्रवेश गरेका थिए । उनीहरूले दिनहुँ प्रधानमन्त्री निवाससम्म प्रदर्शन गर्दै आएका थिए ।"
बंगलादेशलाई ९ रुपैयाँमा बिजुली,"हरेक वर्ष जुन १५ देखि नोभेम्बर १५ भित्र विद्युत् निर्यातको प्रस्ताव गरिएको छ । भारतीय प्रसारण लाइन प्रयोग गरेबापतको भाडा शुल्क बंगलादेशले नै तिर्ने प्राधिकरणले जनाएको छ । प्राधिकरणले बिजुली बिक्रीबापतको मूल्य भारतको मुजफ्फरपुर बिन्दुमा पाउनेछ । भारतीय कम्पनी एनटीपीसी विद्युत् व्यापार निगम (एनभीएनएन) लाई तिर्ने शुल्क र करिब ३ प्रतिशत चुहावट बंगलादेशले नै बेहोर्ने गरी प्राधिकरणले प्रस्ताव पेस गरेको हो । बंगलादेशको मन्त्रिपरिषद्को आर्थिक मामिलासम्बन्धी समितिले गत मंसिर २० मा नेपालबाट ४० मेगावाट बिजुली खरिद गर्ने प्रस्ताव स्वीकृत गरेको थियो । सोहीअनुसार मूल्यलाई प्राथमिकतामा राखेर बिक्रीका लागि प्रस्ताव पठाउन बंगलादेशले नेपाललाई पत्र पठाएको थियो । प्राधिकरणले फेब्रुअरी पहिलो साता बंगलादेशसमक्ष प्रस्ताव पेस थियो । बंगलादेशले सेवा प्रदायकका रूपमा भारतको एनभीएनएनमार्फत नेपालबाट बिजुली आयात गर्नेछ । अहिले पनि एनभीएनएनले बंगलादेश पावर डेभलपमेन्ट बोर्डलाई बिजुली बिक्री गर्दै आएको छ ।सरकारले आगामी १२ वर्षमा २८ हजार मेगावाटभन्दा बढी विद्युत् उत्पादन गर्ने लक्ष्य लिएको छ । आन्तरिक खपत १३ हजार, भारतमा १० हजार र बंगलादेशमा ५ हजार मेगावाट निर्यात गर्ने लक्ष्य राखेको छ । हालै भारतसँग १० वर्षमा १० हजार मेगावाट बिजुली निर्यात गर्ने दीर्घकालीन विद्युत् व्यापार सम्झौतासमेत भइसकेको छ । बंगलादेशले नेपालमा ६ सय ८३ मेगावाट क्षमताको सुनकोशी तेस्रो आयोजना निर्माण गरी त्यसको बिजुली पनि लैजान चाहेको छ । जेठ पहिलो साता भएको नेपालबंगलादेशको सचिवस्तरीय बैठकमा दुवै देश मिलेर यो आयोजना निर्माण गर्ने सहमति भएको थियो ।भारतीय कम्पनी जीएमआरले ९ सय मेगावाट क्षमताको माथिल्लो कर्णालीबाट उत्पादन हुने ५ सय मेगावाट बिजुली पनि बंगलादेशलाई बिक्री गर्ने जनाएको छ । गत वर्षको भदौमा नेपालबंगलादेश सचिवस्तरीय बैठकले नेपालबाट पहिलो चरणमा ५० मेगावाट बिजुली लैजाने सहमति गरेको थियो । त्यतिबेला बंगलादेशको भेरामारामा रहेको उच्च क्षमताको डेडिकेटेड प्रसारण लाइनमार्फत विद्युत् निर्यात गर्न नेपाल विद्युत् प्राधिकरण, बंगलादेश पावर डेभलपमेन्ट बोर्ड, एनटीपीसी विद्युत् व्यापार निगमबीच त्रिपक्षीय विद्युत् खरिदबिक्री सम्झौताका लागि भारतलाई आग्रह गर्ने सहमति भएको थियो । बंगलादेशमा ४० मेगावाट विद्युत् निर्यात गर्न नेपाल विद्युत् प्राधिकरण, भारतको एनटीपीसी विद्युत् व्यापार निगम र बंगलादेशको पावर डेभलपमेन्ट बोर्डबीच सम्झौताको प्रक्रिया अघि बढिसकेको ऊर्जा सचिव सिग्देलले बताए । भारतीय ग्रिड प्रयोग गर्ने विषयमा पहिलेदेखि सहमति भइसकेको छ, त्यसको चार्ज बंगलादेशले तिर्नेछ, उनले भने ।बंगलादेशका ऊर्जा तथा खनिज राज्यमन्त्री नसरुल हमिदले छिमेकी मुलुकबाट ९ हजार मेगावाट विद्युत् आयात गर्ने जनाएको बंगलादेशको राष्ट्रिय दैनिक पत्रिका डेली अब्जर्भरमा उल्लेख छ । केही दिनअघि बंगलादेशस्थित भारतीय उच्च आयोगका अधिकारीसँगको भेटमा ऊर्जामन्त्री हमिदले नेपाल र भुटानबाट विद्युत् आयात गर्ने प्रक्रियामा राम्रो प्रगति भएको बताएका थिए । भेटमा मन्त्री हमिदले छिटै नेपालसँग ४० मेगावाट विद्युत् खरिदका लागि सम्झौता हुने बताएको समेत पत्रिकाले लेखेको छ । भारतीय कम्पनी जीएमआरमार्फत नेपालबाट ५ सय मेगावाट विद्युत् आयात गर्ने काम लगभग अन्तिम चरणमा पुगेको उनको भनाइ छ । साथै नेपालदेखि बंगलादेशसम्म डेडिकेटेड प्रसारण लाइन निर्माण भए विद्युत् व्यापारले गति लिनेसमेत उनले जनाएका थिए ।"
मलेसियामा शतक प्रहारपछि उनको सम्मानमा घुँडा टेकिन्,"रुविनाको बुझाइमा आमा सुखदुःखको साथी हुन् । भन्छिन्, मेरो आइडल नै आमा हो । जन्माउने, हुर्काउने, कठोर बन्न सिकाउने मिहिनेती बनाएर यहाँसम्म पुर्याउने श्रेय आमालाई नै । आमाले उनलाई कहिल्यै निराश बनाइनन् । सधैं ढाडस दिइराखिन् । एक समय रुविना नैराश्यताको गहिरो दहमा डुबुल्की मार्दै गर्दा त्यो दहबाट फुत्त निकालेकी थिइन् आमाले । नेपाली महिला क्रिकेटको भविष्यको चिन्ताले कोभिडअघि झन्डै डिप्रेसनको सिकार भएकी रुविनाकी मुल ओखती आमा नै हुन् । क्रिकेट छाड्ने मुडमा पुगेकी रुविनालाई थम्थम्याइन् आमाले । यत्रो वर्ष त क्रिकेटलाई दिइस्, अब एकदुई वर्ष पर्खी भनेर धैर्य गर्न ममीले नै सिकाउनुभयो, रुविनाले भनिन्, अब क्रिकेट छाड्छु भन्दा मम्मीले नै छाड्न दिनुभएन । हरेक अभिभावक छोराछोरीको रुचिप्रति गम्भीर हुनुपर्छ भन्ने लाग्छ रुविनालाई । जसरी उनकी आमाले उनको रुचि बुझिन् र आज क्रिकेटमार्फत प्रसिद्धि आर्जन गरिन्, त्यसैगरी हरेक छोराछोरीका आआफ्ना रुचि हुन्छन्, त्यसलाई सम्बोधन गर्नु अभिभावकको जिम्मेवारी हो भन्छिन् । आमाबाले आफ्ना नानीहरूको रुचि बुझ्नु जरुरी छ, रुविनाको अनुभव छ, पढाइ मात्रै सबथोक हैन, खेललगायतका अतिरिक्त क्रियाकलापमा पनि भविष्य छ । पैसा कमाउनु मात्रै सबथोक हैन । सामाजिक प्रतिष्ठा पनि महत्त्वपूर्ण हो । कलिलैमा दुःखको सुमेरु पर्वत बोकेर होला मुनालाई सानातिना दुःखले नछोएको छैन । कठोर बन्न बाध्य पारेको । रुविनाकी आमालाई जीवनप्रति कुनै गुनासो छैन । दुःख देखाउने बानी छैन । विगत सम्झेर रुने, निराश हुने फुर्सद छैन । आमाको आँखाबाट आँसु कसरी बग्छ ? त्यसको जवाफ रुविनासँग छैन । आमाको आँसु अहिलेसम्म मैले देखेकै छैन, आमाका आँखा नियाल्दै भन्छिन् रुविना, आमालाई आँसु आउन ठूलै विध्वंस हुनुपर्छ । मुना सधैं हंसमुख, सधैं सकारात्मक । अल इज वेल उनको थेगो नै हो । उनलाई ठूलठूला कुराले होइन, ससाना कुराले खुसी तुल्याउँछ । दीनदुःखी, समाजमा हेपिएका, पिल्सिएका मान्छेहरूप्रति सधैं सेवाभाव दर्शाउँछिन् । घर आएका भोकालाई भोजन र नाङ्गालाई आङ ढाकेर पठाउनुहुन्छ, रुविनाले भनिन्, आमाले नै सिकाएर होला म पनि भोका, नाङ्गा र समस्यामा परेका मान्छेहरू देख्नै सक्दिनँ, भित्रैबाट सहयोग गर्ने रुचि जाग्छ । क्रिकेटबाट रुविनाले नेम र फेम आर्जन गरिरहेकै छिन् । नयाँ कीर्तिमान बनाइरहेकै छिन् । क्रिकेटको कप्तानीबाट हालै अलग भएकी रुविनालाई अरू २४ वर्ष देशका लागि खेल्ने मन छ । आमा र दाजुबाट पनि तत्काल क्रिकेट छाड्ने दबाब छैन । रुविनामुना करिब २९ वर्षे डेरा जीवन टुंग्याएर महिना दिनअघि मात्रै नयाँ घरमा सरेका छन् । त्यो लामो र पट्यारलाग्दो डेराजिन्दगीका धेरै स्मृतिकथा छन् । डेरामा बसुन्जेल आमासँग रुविनाको एउटै प्रश्न हुन्थ्यो, घर कहिले बनाउने ? अब त नयाँ घर पनि बनिसक्यो । घरमा रुविनाको पचास प्रतिशत लगानी छ, आमाछोराको पच्चीसपच्चीस । खासमा मेरी मम्मी असल व्यवस्थापक पनि हुनुहुन्छ, रुविनाले हाँसोमिश्रित भावमा भनिन् । घर बनेपछि रुविनाको प्रश्नसिलसिला टुंगिएको छ, आमाको भने नयाँ प्रश्न जन्मिएको छ, बिहे कहिले गर्छौ छोरी ?"
हरेक दिन क्यालेन्डर हेरेर अर्थतन्त्र सुधार,"वर्षको बजेट कार्यान्वयनमा आएको आठ महिना सकिनै लाग्दा राजस्व संकलन, पुँजीगत खर्च, वैदेशिक सहायता तथा अनुदानको अवस्था दयनीय छ । आइतबारसम्म सरकारी वित्त १ खर्ब २१ अर्ब रुपैयाँले घाटामा छ । पुँजीगत खर्च एक चौथाइको हाराहारी छ । लक्ष्यअनुसार राजस्व संकलन हुन नसक्दा सरकारी वित्त निरन्तर घाटामा छ । बजेट प्रणालीमा प्रभावकारी हस्तक्षेप गरेर सरकारी वित्तका कमीकमजोरी सुधार गर्ने पुनर्गठित मन्त्रिपरिषद्को प्रतिबद्धता त छ । कार्यान्वयन कस्तो हुने हो, भनिहाल्न सक्ने अवस्था छैन । आइतबारसम्म सरकारको कुल आय प्राप्ति ६ खर्ब ५४ अर्ब रुपैयाँ मात्र छ । यो वार्षिक लक्ष्यको ४४४७ प्रतिशत हो, फागुनसम्मको लक्ष्यभन्दा यो अंक २ खर्ब १३ अर्ब रुपैयाँले कम हो । सरकारले फागुनभित्र ८ खर्ब ६४ अर्ब रुपैयाँ राजस्व संकलनको लक्ष्य तय गरेको थियो । आयातमा भएको कमीले भन्सार बिन्दुमा संकलन हुने महसुल, मूल्य अभिवृद्धि कर एवं अन्तःशुल्क संकलनमा असर परेको अर्थ मन्त्रालयको भनाइ छ । सरकारको उक्त प्रस्टीकरण नयाँ होइन । प्रश्न आर्थिक वर्षको सुरुमै जानकारीमा आएका ती समस्या आठ महिनासम्म किन समाधान भएनन् भन्ने हो । हालसम्म सरकारको कुल खर्च ७ खर्ब ७५ अर्ब ४२ करोड छ । यो वार्षिक लक्ष्यको ४४२८ प्रतिशत हो । यस वर्ष १७ खर्ब ५१ अर्ब खर्च गर्ने लक्ष्य छ । अहिलेसम्म चालु खर्च ५ खर्ब ७३ अर्ब, पुँजीगत खर्च ७६ अर्ब ७१ करोड र वित्त व्यवस्थापनतर्फ १ खर्ब २५ अर्ब रुपैयाँ छ । यसरी साधारण खर्च ५० प्रतिशत भए पनि पुँजीगत खर्च २५ प्रतिशत मात्रै छ ।अर्थतन्त्रका बाह्य सूचकहरू सबल भइरहँदा आन्तरिक अर्थतन्त्र भने शिथिल छ । रेमिट्यान्स आप्रवाह निरन्तर वृद्धि, शोधनान्तर स्थिति बचतमा रहे पनि उद्योगव्यवसाय पूर्ण क्षमतामा चल्न सकेका छैनन्, पूर्वाधार निर्माणको काम ठप्प जस्तै छ, कर्जा माग छैन, निजी क्षेत्रको मनोबल कमजोर छ । वित्तीय प्रणालीमा पर्याप्त तरलता र घट्दो ब्याजदरलगायत अनुकूल अवस्था हुँदाहुँदै पनि सरकारी वित्तमा अपेक्षित सुधार देखिएको छैन । समस्या के भने बाह्य क्षेत्र सुधार भएको तथ्यांक पढाएर सरकारले महत्त्वपूर्ण समय खेर फालेको छ । जबकि बाह्य सूचक सरकारका पहलले भन्दा पनि अरू देशका नीतिका कारण सुधार भएको हो । कर्जा प्रवाहको गतिमा नियन्त्रण गरिएकाले, ठूलो संख्यामा युवा पलायन भएकाले तथा सार्वजनिक खर्च बढाउन नसक्दा बजारमा माग बढ्न सकेको छैन । समग्र माग नबढ्दा निजी क्षेत्रले लगानी विस्तार गर्न सकेको छैन । जसका कारण अर्थतन्त्र चलायमान बन्न सकेको छैन । राजस्व वृद्धि गर्न, साधारण खर्चलाई वाञ्छित सीमाभित्र राख्न, पुँजीगत खर्च बढाउन, विनियोजन दक्षता तथा कार्यान्वयन संयन्त्रको क्षमता अभिवृद्धि गर्न सरकारले पहल थालेको दाबी गर्दै आए पनि त्यसको प्रभाव कहींकतै देखिएको छैन । सरकारी वित्त सुधारका लागि सरकारले चालु आर्थिक वर्षको बजेटमा विभिन्न कार्यक्रम ल्याएको थियो । त्यसमा ठूलो संख्यामा आयोजना र कार्यक्रम समावेश गरी स्रोतसाधन छर्ने प्रवृत्तिमा सुधार, विस्तृत सम्भाव्यता अध्ययन, जग्गा प्राप्तिलगायत तयारी पूरा भई कार्यान्वयनमा जान सक्ने आयोजनालाई वार्षिक बजेट तथा कार्यक्रममा समावेश गर्नेलगायत थिए । तीमध्ये अधिकांश नीति कार्यान्वयनमै आएका छैनन्, कार्यान्वयनमा आएका भनिएकाको प्रभावकारिता निकै कम छ । विदेशी पुँजी र प्रविधि भित्र्याई आर्थिक विकासमा परिचालन गर्ने सरकारको विद्यमान नीति पनि प्रभावकारी भएको छैन । प्रत्यक्ष विदेशी लगानी निरन्तर घट्नु र स्वदेशी लगानीकर्ताले पनि थप लगानी विस्तार नगर्नुले यसको पुष्टि हुन्छ । एक सर्वेक्षणले अहिले पनि करिब ५६ प्रतिशत उद्योगी व्यवसायीले आफ्नो लगानी योजना स्थगित गरेको देखाएको छ । लगानीमैत्री वातावरण सिर्जना गरी स्वदेशी र विदेशी लगानी विस्तार गर्न टड्कारो आवश्यकता बनेको छ । यसका लागि सार्वजनिक प्रशासनलाई व्यावसायिक, दक्ष र नतिजामुखी बनाउन सक्नुपर्छ । लगानी विस्तारका लागि सरकारले उद्योगी, व्यवसायीलाई प्रोत्साहन गर्नुपर्छ । जायज नाफा सुनिश्चित नभएसम्म निजी क्षेत्रको लगानी नबढ्ने भएकाले उनीहरूलाई प्रोत्साहन गर्न पनि सुरुमा सरकार आफैंले लगानी बढाउनुपर्छ । यसका लागि सरकारले वैदेशिक अनुदान र सहयोग परिचालन गर्न सक्छ भने नेपाल राष्ट्र बैंकबाट ओभरड्राफ्ट लिएर पनि पूर्वाधार निर्माणमा लगानी बढाउन सक्छ । सुधारिएको बाह्य क्षेत्रले सरकारलाई पूर्वाधार विकासमा लगानी गर्न पर्याप्त अवसर दिएको छ । त्यो अवसर सदुपयोग गर्ने दृढ इच्छाशक्ति नवनियुक्त अर्थमन्त्रीले देखाउनुपर्छ । यसै पनि साधारण खर्च बर्सेनि वृद्धि हुँदै गएको छ । तलबभत्ता, सामाजिक सुरक्षा, वित्तीय हस्तान्तरण, प्रशासनिक खर्चलगायत साधारण खर्च तथा बढ्दो ऋण भुक्तानी दायित्व व्यवस्थापन गर्न मात्र कुल बजेटको ७० प्रतिशतभन्दा बढी विनियोजन गर्नुपरेको छ । यसले विकासका लागि स्रोत व्यवस्थापनमा चाप परेको छ । स्रोतसाधनको समुचित परिचालनमार्फत सार्वजनिक खर्चलाई उपलब्धिमूलक बनाउने काममा सरकार असफल नै देखिन्छ, पुँजीगत खर्च बढाउन पनि सरकारले बाँकी दायित्व भुक्तानी गर्नुपर्छ, ठूला विकास आयोजनाको अनुगमन तीव्र बनाउनुपर्छ । निजी क्षेत्रसँग निरन्तर संवाद, अन्तरसरकारी निकायबीच समन्वय हुनुपर्छ । यसका लागि सरकारसँग पर्याप्त समय छैन । हरेक दिन क्यालेन्डर हेर्दै प्रगति मूल्यांकन गरे मात्र अर्थपूर्ण सुधार हुन सक्छ ।"
तमसुक गरेर सुन तस्करी !,"छानबिनको दायरामा ल्याई कानुनी कारबाही हुनुपर्छ, अहिले नभए कहिले हुन्छ ? लक्ष्मणकुमार श्रेष्ठ"
वैश्विक डायलग र नयाँ गठबन्धन,"हरेक वर्ष आयोजना गरिने म्युनिख सेक्युरिटी कन्फरेन्स (एमएससी) को स्वर ऐतिहासिक रूपले नै बदलिएको छ । २०२२ मा अनलर्निङ हेल्पलेसनेस, २०२३ मा रिःभिजन र यो वर्ष लुजलुज नारा बन्न आइपुगेको छ । के अमेरिकाचीन तनावले विश्वस्तरमा नै ठूलै विभाजन निम्त्याउँदै छ भन्ने प्रश्नको जवाफ दिँदै अमेरिकी विदेशमन्त्री एन्टोनी ब्लिन्केनले अमेरिकी भाषाकै अपशब्द प्रयोग गर्दै भने, यदि तपाईं अन्तर्राष्ट्रिय प्रणालीको टेबलमा हुनुहुन्न भने, तपाईं मेनुमा हुनुहुनेछ । चिनियाँ अनुवादमा यसको अर्थ यदि तपाईं चक्कु र काट्ने बोर्ड हुनुहुन्न भने तपाईं डाइनिङ टेबलको माछा र मासु हुनुहुनेछ (ग्लोबल टाइम्स, २४ फेब्रुअरी २०२४) ।वास्तवमै यदि तपाईं टेबलमा हुनुहुन्न भने तपाईं मेनुमा हुनुहुनेछ भन्ने वाक्यले भद्दा रूपमा एकदमै शून्यप्रतिफल मानसिकताको प्रतिनिधित्व गर्छ । यद्यपि अमेरिकाले यस्तो वाक्य पहिलो पटक प्रयोग गरेको भने होइन । सन् १९९३ मा त्यतिबेलाको मध्यपूर्व र लेवनानको परिस्थितिको चर्चा गर्दै अमेरिकी एक जर्नलमा यही वाक्यको प्रयोग गरिएको थियो । हुन त दुई सय वर्षपहिले उत्तर अमेरिकामा बस्ने आदिवासीविरुद्धको नरसंहार र भूमि अतिक्रमणका बेला अमेरिकी शासकको यही मानसिकताले काम गरेको थियो ।चिनियाँ विदेशमन्त्री वाङ यीले एक्सनको सट्टा डायलग एक राम्रो मञ्च हो भन्ने धारणा अघि सारे पनि बेइजिङको अमेरिकासँगको प्रतिस्पर्धी रवैया झन् आक्रामक हुँदै छ । एकअर्कासँग संलग्न र अन्तर्क्रिया गर्नुहोस्, लेक्चर नदिनुस्, एकअर्कालाई बेवास्ता नगर्नुहोस्, आधारभूत कूटनीतिलाई बिर्सन हुन्न भन्ने चिनियाँ धारणा सार्वजनिक भइरहँदा युरोपको पूर्व गाजामा भइरहेको मानव कत्लेआमले दुनियाँभरका न्यायप्रेमीलाई स्तब्ध बनाइरहेको छ । एमएससीमा १८० देशका राष्ट्रप्रमुख, विदेश तथा रक्षामन्त्री र सुरक्षा विज्ञदेखि अनेक विश्लेषकको उपस्थिति थियो । जतिबेला गाजाभित्रको सानो तर बीस लाखभन्दा बढी आवादी रहेको सहर रफामाथि इजरायलले बमबारी गरेर आधुनिक मानवजातिलाई निरीहजस्तो बनाइरहेको छ । अमेरिकाको मानवीय क्षति सम्बोधन गर भन्ने स्टेट अफ द युनियन पनि खोक्रो साबित भएको छ । युद्धविरामका लागि नेतान्याहुलाई निर्देशन दिनुको सट्टा अमेरिकाले युद्धक विमानबाट खानाका प्याकेट आकाशबाट गाजामा खसालेर दुनियाँभरमै मजाक गरिरहेको छ । अमेरिकाब्रिटेनले यमनका हुथी विद्रोहीका किल्लामा गरिरहेको ड्रोन हमलाले रेड सीको सामुद्रिक तनाव घटाउनु त के विश्वव्यापी आर्थिक भार थपिने भय खडा भएको छ । यिनै विषयको विस्फोटक स्थितिमा आगो दन्किरहेको चुल्होमाथि बसेर न्यानो लिएजस्तो गरी म्युनिख रक्षा जम्बोरीमा विश्व नेताहरू प्रलाप गरिरहेका थिए ।म्युनिख सम्मेलनको पूर्वसन्ध्यामा दक्षिण अमेरिकी पावर हाउस ब्राजिलका राष्ट्रपति लुला दा सिल्भा अफ्रिकन युनियनको बैठक (फेब्रुअरी १७१८) मा प्रमुख अतिथिका रूपमा इथियोपियाको अदिसअबाबामा बोलिरहेका थिए । त्यसअघि लुलाले इजिप्टसँग रणनीतिक साझेदारीको सम्झौतामा हस्ताक्षर गरेर ग्लोबल साउथलाई थप कसिलो पारेर पश्चिम थप उत्तेजित बनाएका छन् । लगत्तै रियो द जेनेरियोमा भएको जी२० समूहका विदेश मन्त्रीहरूको बैठक (२२२३ फेब्रुअरी) मा एन्टोनी ब्लिन्केन रुसी विदेशमन्त्री सर्गेई लाभ्रोभले लुलासँग बेग्लाबेग्लै भेटे । गतवर्ष दिल्लीमा सम्पन्न जी२० सम्मेलनबाट ब्राजिल त्यो समूहको अध्यक्ष चुनिएको छ । अमेरिकालाई मन नपर्ने समाजवादी रुझानका राष्ट्रपति लुलाले सत्तामा पुनरागमन गरेपछि वासिङ्टन नचाहेर पनि ब्राजिललाई बेवास्ता गर्न नसक्ने अवस्थामा छ । लुलाले अदिसअबाबामा बोल्दै गाजामा भइरहेको नृशंस नरसंहारलाई हिटलरको यहुदीविरोधी होलोकास्टसँग तुलना गरेपछि तेलअभिभले लुलालाई इजरायल प्रवेशमा बेफ्वाँकको पर्सोना ननग्राटा घोषणा गरेर थप भूराजनीतिक द्वन्द्व चर्काएको छ । यसअघि नै अफ्रिकन युनियनका तर्फबाट दक्षिण अफ्रिकाले बेन्जामिन नेतान्याहुलाई युद्ध अपराधी करार गर्दै हेगमा मुद्दा दायर गरेको घटनाले विश्वकै ध्यानाकृष्ट गरेको छ ।पश्चिमदक्षिण विश्वमा भूराजनीतिक बहसको आगो दन्किरहेका बेला दक्षिण एसियामा केही नाटकीय मोड देखिएका छन् । माल्दिभ्सले भारतबाट टाढा सर्दै चीनसँग सैन्य सम्झौतामा हस्ताक्षर गरेको छ । यो कदम राष्ट्रपति मुइज्जुले नोभेम्बरमा पदभार ग्रहण गरेपछि चीनसँग घनिष्ठ सम्बन्ध विकास गर्नका लागि गरेको धक्काको एक हिस्सा हो । मुइज्जुको इन्डिया आउट चुनावी अभियानले माल्दिभ्सको माटोबाट भारतीय सेना हटाउने र हराएको राष्ट्रिय सार्वभौमसत्ता पुनःस्थापित गर्ने वाचा गरेको थियो (सीएनएन, मार्च, ६) । यसअघि नै राजधानी मालेबाट भारतीय सेना हट्ने प्रक्रिया सुरु भइसकेको छ । संयोगले मार्च ६ मा बेइजिङमा माल्दिभ्स र चीनका रक्षामन्त्रीले रणनीतिक सैन्य सम्झौतामा हस्ताक्षर गरिरहेका बेला काठमाडौंमा प्रधानमन्त्री पुष्पकमल दाहालले आफ्नो गठबन्धनबाट कांग्रेससहितका दक्षिणपश्चिमका हितैषी मानिने दललाई विस्थापित गरेर उत्तरसँग निकट मानिने एमालेसहितका वामपन्थी दल सम्मिलित सरकार गठन गर्ने सम्झौतामा हस्ताक्षर गरेका थिए । माल्दिभ्सको घटना अपेक्षित थियो भने काठमाडौंको नयाँ विकासक्रम देश भित्र र बाहिर सबैलाई चक्मा दिने खालको । काठमाडौंको सत्ताको फेरबदललाई नयाँदिल्लीको हार, बेइजिङको जितका रूपमा अधिकांश भारतीय मिडियाले चर्को प्रतिक्रिया जनाएका छन् । चिनियाँहरूले यस्तो गठबन्धनलाई पुनर्जीवित गर्न अथक प्रयास गरिरहेका छन् । अहिले यसको फल फलिरहेको छ । यो विकास नेपालको आन्तरिक हो भने पनि यो सबै वामपन्थी दललाई एकताबद्ध गर्ने चिनियाँ लक्ष्यको दिशातर्फको कदम हो । भारतले परम्परागत रूपमा भारत र हाम्रो स्वतन्त्रता आन्दोलनसँग ऐतिहासिक सम्बन्ध रहेको कांग्रेसजस्ता लोकतान्त्रिक पार्टीहरू समावेश भएको सरकारसँग व्यवहार गर्न बढी सहज महसुस गर्दै आएको छ (रञ्जित रे, द हिन्दुस्तान टाइम्स, मार्च ७, २०२४) । भारतका लागि छिमेकी पहिलो नीतिअनुसार नेपाली राजनीतिज्ञलाई म्युजिकल चेयर को खेल जारी राख्न दिएरै कनेक्टिभिटी र विकासमा केन्द्रित हुनु राम्रो हो (राकेश सुद, द हिन्दु, मार्च ४, २०२४) । सम्भवतः भारत सरकारको नेपाल नीतिसँग तालमेल राख्ने नेपालका लागि पूर्वभारतीय राजदूतहरूको यस्तो धारणाले साउथ ब्लकको चिन्ताको आयतन अनुमान गर्न सकिन्छ । संयोग पनि २३ फागुन २०७७ मा फुटेर तीन टुक्रा भएपछि पहिलो पटक तीनवटै कम्युनिस्ट घटक नयाँ सत्ता समीकरणमार्फत एकै ठाउँमा उभिएका छन् । प्रधानमन्त्री दाहालले संसद्को रोस्ट्रमबाटै संविधानका मर्मविपरीतका क्रियाकलाप रोक्न र सुशासनको लक्ष्य पूरा गर्न गठबन्धन बदल्नुपरेको सविस्तार स्पष्टीकरण दिएका छन् । यसको अर्थ विदेश नीतिमा तात्त्विक फरक पर्ने छैन भन्ने नै हो । नेपालका लागि बेइजिङ र दिल्ली प्रतिस्पर्धाका वा एकका विरुद्ध अर्कोको प्रयोगका शक्ति होइनन् भन्ने विषयमा कुनै दुविधा रहनु पनि हुँदैन ।नेटोलाई विश्व महाशक्तिको अझ खतरनाक अग्रमोर्चा बनाउने अभियानमा स्वीट्जरल्यान्ड ३२ औं देशका रूपमा अमेरिकी सैन्य शिविरमा जोडिएको छ । यो वर्ष भइरहेका र हुँदै गरेका ७० भन्दा बढी देशका राष्ट्रिय निर्वाचनको मुख्य चर्चा बनिरहेको युक्रेन संकटले वैश्विक बहसलाई अरू बढी भड्कने खतरा बढिरहेको छ । पुटिनको पाँचौं कार्यकालको सत्तारोहणसँगै न्युक्लियर युद्धको खतरा सन्निकट रहेको भन्ने अमेरिकी हौवाले नयाँ मोड लिँदै छ । यस्तो अनिश्चयपूर्ण अन्तर्राष्ट्रिय परिस्थितिको सामना गर्न देशहरूले आफ्नो राष्ट्रिय स्वार्थमा केन्द्रित भएर यथास्थितिको शिविर द्वन्द्वमा नअल्झनका लागि ग्लोबलसाउथ र ग्लोबलनर्थको प्रयासलाई मान्न सकिन्छ । म्युनिख सम्मेलनलगत्तै विश्वकै अर्को ठूलो भन्न मिल्ने झन्डै ११५ देशका विज्ञसहित दर्जनभन्दा बढी देशका विदेशमन्त्रीको सहभागितामा ग्रिसका प्रधानमन्त्री र भारतीय प्रधानमन्त्री मोदीले रायसिना डायलगको शुभारम्भ गर्दै भारत विश्वकै पब्लिक एस्क्वाएर भएको दाबी गरे । यसअघि ११२४ फेब्रुअरीमै मध्यपूर्वको केन्द्रमा संयुक्त अरब इमिरेट्सको आबुधाबीमा कूटनीतिक कम विकास साझेदारीमा बढी जोड दिइएको सहिष्णुता र सभ्यताको संवाद भएको थियो । तर यी सबै संवाद र सम्मेलनको मुख्य चासो भने चुलिँदै गएको विश्व सामरिक तनाव, युक्रेन संकट र गाजा नरसंहारदेखि यस वर्ष विश्वभरका आधाभन्दा बढी जनसंख्यालाई प्रभावित गर्ने निर्वाचनबाट दक्षिणपन्थी पपुलिस्टहरू स्थापित हुने चिन्तामा केन्द्रित देखिन्छन् । साँच्चै, शीतयुद्धपछिको युगले उल्लेखनीय प्रगतिको सुरुवात गर्यो । तर अहिले हामीले के अनुभव गरिरहेका छौं, त्यो शीतयुद्धपछिको अर्डरको परीक्षणभन्दा बढी हो र यसको अन्त्य हो (एन्टोनी ब्लिन्केन, जोन हप्किन्स स्कुल अफ एड्भान्स इन्टरनेसनल स्टडिज्, सेप्टेम्बर १३, २०२३) । अमेरिकाले नै व्याख्या गरेअनुसार शीतयुद्धको अर्डरको अन्त्य भएर बहुध्रुवीय विश्वको उदयले चुनौती र अवसर सिर्जना त गरेकै छ । यसलाई नै पश्चिमले थोरै अर्धसत्यको सहायतामा उदार प्रजातन्त्रमाथि नै संकट आएको रूपमा भूराजनीतिक तनावलाई मोडेर व्याख्या गर्न थालेको छ । उदारवादी मान्यता अपनाउनुको सट्टा निरंकुश नेताहरूले उदारवादी व्यवस्थाको दुरुपयोग गरी स्वदेश तथा विदेशमा आफ्नो शक्ति बलियो बनाउन थालेका छन् । धेरै गैरपश्चिमी शक्तिहरूले कथित पश्चिमी प्रभुत्व र अमेरिका तथा यसका सहयोगीहरूले बनाएको व्यवस्थाविरुद्ध प्रहार गरेकाले ठूला शक्तिहरूबीचको भूराजनीतिक तनाव लगातार बढेको छ (एमएससी रिपोर्ट, २०२४) । यो निष्कर्षको अर्थ स्पष्ट छ वैश्विकस्तरमै अत्याधुनिक सामरिक झडप अब धेरै टाढा छैन । २०२२ को अन्तमा, इतिहासकार र फरेन पोलिसी म्यागेजिनका स्तम्भकार एडम टुजले युगचेतना (जाइगाइस्ट) को धारणा समातेर लेखेका छन् संसार एक पोलिक्राइसिस को बीचमा छ । ए वर्ल्ड सेफ फर कमर्स (प्रिन्सटन युनिभर्सिटी प्रेस, २०२४) पुस्तकमार्फत डेलकोपल्यान्डले अमेरिकाको विदेश नीतिको मुख्य आधारलाई केवल सिद्धान्तका रूपमा विचारधारा वा स्वार्थ समूहद्वारा सञ्चालित नभएर यसको सट्टा अमेरिकी नागरिकको व्यापारिक स्वार्थको रक्षा गर्ने जनमतको संरक्षण गरेको दाबी गरेका छन् । अमेरिकी स्टेट डिपार्टमेन्टले अनिवार्य रूपले पढिरहने कोपल्यान्डले तर्क गरेका छन् । वाणिज्यव्यापारले अमेरिकी विदेश नीतिलाई आकार दिँदै गएको छ, त्यसो गर्दा आर्थिक हितहरू महत्त्वपूर्ण हुने प्रश्नको नयाँ सेट खुलेको छ । जब भविष्यका व्यापारिक सम्भावनाहरू नै विदेश नीति ड्राइभिङको कारक हुन्छन्, त्यो बेला यी कुरा व्यापार निर्यात वा आयातमा मात्र सीमित हुन्छन् कि फरक पर्छ (उही, कोपल्यान्ड, पृ३५५) । कोपल्यान्डले कतैबाट पनि अस्वीकार गर्न नसकिने यस्ता प्रश्न उठाएर विश्व केवल व्यापारिक स्वार्थका लागि जे पनि गर्ने रियल पोलिटीको मा पुगेको चेतावनी दिएका छन् ।भूराजनीतिक तनाव र चासो कति मिहिन छ भन्ने कुरा अघिल्लो गठबन्धन सरकार भत्केर नयाँ परराष्ट्रमन्त्री नियुक्त भएकै बेला नेपाल र रुसका समकक्षीबीच परम्पराको निर्वाह भन्दा विशेष खालको फोन संवाद भएको छ । जबकि अघिल्लो गठबन्धनका कांग्रेसी परराष्ट्रमन्त्रीले रुसी समकक्षीसँग सम्पर्क गर्न काठमाडौं, न्युयोर्क र दुबईको दौर गर्दा पनि सम्भव भएको थिएन । तर नेपालमा वाम गठबन्धन सरकार बन्नेबित्तिकै दुनियाँकै सबैभन्दा लामो कार्यकाल विदेश मन्त्रालयको जिम्मेवारी निभाइरहेका सर्गेई लाभ्रोभले समकक्षी नारायणकाजी श्रेष्ठसँग संवाद गरेर नेपाली सरोकार सम्बोधन गर्ने आश्वासन दिएका छन् । कांग्रेस नेतृत्वको सरकार र विदेशमन्त्रीमा कांग्रेसी नेता भएका बेला नेपाललाई जबर्जस्ती तटस्थताको सिद्धान्तविपरीत युक्रेन संकटमा अमेरिकी ध्रुवमा उभ्याएपछि मस्कोले काठमाडौंको कूटनीतिक व्यवहारलाई चिसो नजरले नियालिरहेको थियो । यही सन्दर्भमा काठमाडौंमस्कोबीच नयाँ कूटनीतिक तार जोडिएको छ । अमेरिकी कंग्रेसमा आफ्नो कार्यकालको अन्तिम सम्बोधन (स्टेट अफ द युनियन) मा राष्ट्रपति बाइडेनले धूवाँधार भाषण गर्दै युक्रेन युद्धमा मस्कोलाई पश्चिमी विश्वले धेरै चाँडो पराजित गर्ने बताइरहेका बेला फ्रान्सेली राष्ट्रपति इमानुएल म्याक्रोंले युक्रेनी भूमिमा नाटो सेना तैनाथ गर्न सकिने सम्भावनालाई बल दिँदै भनेका छन् हामी पक्कै पनि हाम्रो युरोपमा एक पल नजिक छौं, जहाँ कायरहरूका लागि कुनै ठाउँ हुने छैन (फरेन पोलिसी, मार्च ८, २०२४) ।यो सन्दर्भ हाम्रा लागि यसकारण विशेष उल्लेखनीय छ । पछिल्ला दिन प्रधानमन्त्री दाहालले कुन विचारधाराको प्रतिनिधित्व गर्छन् भन्नेभन्दा बढी वासिङ्टन, बेइजिङ र नयाँदिल्लीले अघि सारेका आर्थिक हितमा उनले कस्तो रबैया देखाएका छन् भन्ने कारणले यी तिनै शक्तिराष्ट्रले उनी र उनको दल माओवादीलाई अछूत मान्ने पुरातन धारणामा परिवर्तन ल्याएका छन् । ज्वलन्त उदाहरणहरू एमसीसीको अनुमोदन, नेपालभारतबीचको दर्जनभन्दा बढी जलविद्युत् आयोजना निर्माण र विद्युत् व्यापार सम्झौतादेखि बीआरआई झमेला नै विदेश नीतिका मुख्य निर्धारक बनेका छन् । सिंहदरबारको सिंहासनमा देउवा र ओलीभन्दा दाहाल बढी व्यावहारिक ठहरिनुको पश्चिमीदक्षिणी सुमधुर सम्बन्ध को कारण नै यही होइन र ? बेइजिङको बेचैनी बीआरआईमा नै झुन्डिइरहेको त भनिरहनै पर्दैन । यो बेग्लै कुरा हो कि नयाँ गठबन्धनपछि बेइजिङ बढी उत्साही र दक्षिणपश्चिम केही बढी चिन्तित देखिए पनि दिल्लीले व्यक्त गरेको जस्तो गठबन्धन बने पनि आपसी साझेदारी आर्थिक परियोजनामा अवरोध नभएसम्म केही फरक नपर्ने धारणाले परिवर्तित कूटनीतिक रुझानलाई स्पष्ट गरेको छ ।"
उत्पादनलाई जोड्ने विकास मोडेल,"हार्भर्ड विश्वविद्यालयका अर्थशास्त्रका प्राध्यापक ड्यानी रोड्रिकले एक पटक अस्ट्रेलियामा गरिब हुन ठीक कि पपुवा न्युगिनीमा धनी हुनु ठीक ? भन्ने प्रश्न गरे । सरलजस्तो लाग्ने यो प्रश्नका पछाडि गहिरो कुरा लुकेको छ । वास्तवमा समृद्धि के हो त ? कस्तो गरिबीलाई गरिबी मान्ने ? समाजले कतिसम्मको असुरक्षा र असमानता सहन गर्न सक्छ ? गरिबै भए पनि भविष्य सुरक्षित भएको ठाउँमा जीवन जिउने कि नकारात्मक, अराजक र निराश समाजमा सकीनसकी बाँकी जिन्दगी कटाउने ?बीसौं वर्षदेखि काठमाडौंमा दुईवटा काठका उद्योग चलाइरहेका एक जना मित्रले मलाई उनको अवस्था यसरी सुनाए, मैले महिनाको १०१५ लाख कमाउन नसक्ने होइन । तर, नेपाल यस्तै रहे कुन बेला सडकमा आइने हो । त्यही भएर आफ्नो भविष्य सुरक्षित बनाऊँ भनेर मेरा दुईवटै छोरालाई अस्ट्रेलिया पठाएँ ।नेपालमा देशभित्रै केही गरिखाऊँ भन्ने तप्कामा समेत सामाजिक र आर्थिक असुरक्षाको महसुस भइरहेको छ भने राजनीतिक स्थिरता, विकास र समृद्धिका हिसाबले देश कता जाला भन्ने अन्योल कायमै छ । देशको राजनीति सत्ता र शक्तिकै वरिपरि घुमिरहेका कारण होला राजनीतिक प्रणाली र राज्यका मुख्य संस्थाप्रति निराशा र असन्तुष्टि मात्र बढिरहेको छैन, समग्र राजनीतिप्रति नेपाली समाज नकारात्मक हुँदै गइरहेको छ । दक्ष र अदक्ष जनशक्ति पलायनको कुरालाई केही राजनीतिज्ञ र नीतिकारहरूले पुराना पार्टीप्रति नकारात्मकता बढाउन उछालेको मुद्दाका रूपमा लिएका छन् । तर यसका पछाडि सामाजिक, आर्थिक, राजनीतिक र जनसंख्याको बदलिँदो स्वरूप मुख्य कारण रहेका छन् । जस्तो कि एक जना नेपाली विदेश किन जाँदो रहेछ भन्ने केही उदाहरण लिऔं । मध्यम वा निम्न आय भएको परिवारको एक युवा । उनले पल्लो घरको दाइले घरजग्गा बेचेर भए पनि खाडी वा मलेसियामा गएर पैसा कमाएको देखेका छन् । आखिर खाडी वा मलेसिया नै जानुछ भने किन १० वा १२ कक्षा पढ्ने वा कलेज र विश्वविद्यालयमा समय खेर फाल्ने भनेर सोचिरहेका छन् । मध्यम वा उच्च आय भएको घरकी एउटी छोरी जो राम्रै निजी विद्यालयमा १२ कक्षामा पढिरहेकी छन् । आफ्नो स्कुलका आफूभन्दा माथिका कक्षामा पढ्नेहरू अधिकांश अस्ट्रेलिया, जापान, अमेरिका वा बेलायत पढ्न गएको देखेकी छन् । नेपालका राम्रो कलेज पढ्दा खर्च उस्तैउस्तै लाग्ने भए किन बाहिर पढ्न नजाने भनेर बाउआमालाई दिनरात अनुरोध गरिरहेकी छन् । नेपालमा राम्रै अंक ल्याएर भर्खर डाक्टर वा नर्स बनेकाहरू छन् । विकसित देशले दक्ष जनशक्तिका लागि श्रम बजार खोलिरहेका छन् । विश्व हेर्न र देख्न पनि पाइने, आम्दानी र भविष्यको सुरक्षाका लागि नेपाल बस्नुभन्दा विदेशै ठीक हुने भन्ने सोच बनाएका छन् । एक जनाको निजामती सेवामा राम्रै जागिर छ तर विदेशमा स्थायी रूपमा बस्ने अवसर आयो । डीभी पर्यो वा क्यानडा वा डेनमार्कमा स्थायी बसोबासका लागि भरेको आवेदन स्वीकृत भयो । आफ्नो जीवन त जे भयो भयो, केटाकेटीका लागि जागिर नै छोडेर भए पनि बसाइँसराइ किन नगर्ने ? सेना वा प्रहरीमा पाँचछ वर्ष जागिर खाएको अनुभव छ । तलब हेर्दा वा आफ्नै भविष्य हेर्दा यहीं चौबिस घण्टा ड्युटी र थोरै पैसामा गुजारा गर्नुभन्दा सुरक्षाको खतरै भए पनि अफगानिस्तान, इराक, युक्रेन वा रुसमा गएर किन पैसा नकमाउने ? एउटा मेधावी इन्जिनियर जसले धेरै सरकारी रोजगारीका लागि कोसिस गरे तर नातावाद, कृपावाद, राजनीतीकरण वा घुसतन्त्रका कारण जागिर खान सफल भएनन् । नेपालमा प्रतिस्पर्धी भएर केही नहुने रहेछ भन्ने अनुभव गरे । प्रणाली र देशकै भविष्यप्रति निराश भएर विदेश जाने निधो गरे । एकचोटि प्रधानमन्त्री पुष्पकमल दाहालले रोल्पाको एउटा स्कुलमा हेडमास्टर छ, महिनाको ८० हजार तलब खान्छ तर ८० लाख तिरेर तल्लो बाटो हिँडेर अमेरिका जान आतुर छ भन्ने उदाहरण दिएका थिए । उनले लाखौं पैसा खर्च गरेर तल्लो बाटो अमेरिका गएकाहरू उता के गरिरहेका छन् भन्ने देखेका छैनन्, तर हरेक दिन आँखैअगाडि गाउँ रित्तिँदै गएको चाहिँ देखेका छन् । प्रधानमन्त्रीले यी पात्रको विवेक नभएको वा सोचविचार नगरिएको व्यवहारलाई इंगित गरेका होलान्, तर नेपालीको बढ्दो पलायनलाई बुझ्न सामाजिक, जनसांख्यिक, आर्थिक र राजनीतिक सबै पाटो केलाउन जरुरी छ ।गत ३० वर्षमा नेपाली समाज अत्यन्त चलायमान भएको र नेपालीको चेतनास्तर पनि उलेख्य बढेको देखिन्छ । कुल जनसंख्याको झन्डै २०२५ प्रतिशत नेपाली विश्वभरि छरिएका छन् । नेपालको ठूलो पुँजी नेपाली डायस्पोरा पनि हो । आफ्नो मातृभूमिमा पैसा पठाउने हिसाबले नेपाल विश्वमा नवौं देशमा पर्छ, सन् २०२२ मा कुल गार्हस्थ्य उत्पादनको २३ प्रतिशतजति विप्रेषण भित्रिएको छ । समाजको खुलापन र लोकतन्त्रको प्रक्रियासँगै नेपालभित्र र बाहिर के भइरहेको छ भन्ने चासो, निगरानी र जानकारी राख्ने नेपालीको संख्या पनि बढेको छ, भलै केही राजनीतिज्ञले नेपालबाहिर बस्नेले बिहान उठ्नेबित्तिकै आँखाका चिप्रा पुछेर नेपालमा रहेकालाई गाली गर्छन् भन्ने रूपले बुझे पनि । विकासको इतिहास हेर्ने हो भने गाउँबाट सहरमा हुने बसाइँसराइलाई स्वाभाविक ठानिन्छ । सन् २०२३ को आँकडाअनुसार विश्वको ५७ प्रतिशत जनसंख्या सहरमा बस्छ । बढ्दो सहरीकरणसँगै रोजगारी, शिक्षा, स्वास्थ्य, यातायात लगायतका क्षेत्रमा सहरहरूले बसाइँसराइअनुसारको प्रगति गर्न सकेनन् भने बढ्दो सहरीकरणले विकासमा झन् चुनौती थप्दै जान्छ । नेपालमा विकास गाउँ पुग्दै छ भने बस्ती रित्तिँदै छन् । हाम्रो विकासको मोडेल उत्पादनसँग जोडिने बनाउन सकिएको छैन । नेपालको जनगणना २०७८ अनुसार समग्र सहरीकरणको दर ५ प्रतिशत बढी छ भने कुनै कुनै सहर त ७ प्रतिशत हाराहारीमा बढिरहेका छन् । मध्यपहाडी राजमार्गले छोएका २० वटा जिल्लाको जनसंख्या वृद्धिदर ऋणात्मक छ । यसै पनि नेपालको जनसंख्या वृद्धिदर १ प्रतिशतभन्दा मुनि (०९२) अर्थात् विश्वको औसत वृद्धिदर १०१ प्रतिशतभन्दा तल छ । नेपालको अध्यागमन विभागले सन् २०२३ मा नेपालबाट बाहिर जाने १६ लाखजतिमा करिब ३ लाख विदेश बस्ने गरी गएका र भारतबाट विदेश जानेको तथ्यांक थाहा नभएको जनाएको छ । जति जनसंख्या वृद्धि भयो त्यत्तिकै संख्यामा युवा (दक्ष र अदक्ष) जनशक्ति विदेश पलायन हुने हो भने नेपालका लागि चाहिने जनशक्तिको अभाव खट्किने निश्चित छ । अहिले नेपालमा ४० वर्षमुनिको जनसंख्या ६० प्रतिशतजति भए पनि समयअनुसार युवाको जनसंख्या घट्दै जानेछ । १४ वर्षमुनिको जनसंख्या ७ प्रतिशत जतिले घटिरहेको छ भने अबको २०२५ वर्षमा ६० वर्षमाथिको जनसंख्या झन्डै १६ प्रतिशत पुग्नेछ । युवा जनसंख्याको भरपुर फाइदा उठाएर विकास र समृद्धिमा छलाङ मार्न नेपालसँग २३ दशकको मात्र समय छ । जनसंख्या मात्रले विकास अघि बढ्ने होइन । एकातिर श्रम बजारमा आउने जनसंख्याको गुणस्तर (शिक्षा, स्वास्थ्य, सीप आदि) का कुरा छन् भने अर्कातिर देशको अर्थतन्त्रले हरेक वर्ष श्रम बजारमा थपिने युवालाई रोजगारीका अवसर सिर्जना गर्न सक्छ कि सक्दैन भन्ने हो । नेपालमा करिब ४ लाखजति युवा हरेक वर्ष श्रम बजारमा थपिने गर्छन् भने युवामा बेरोजगारी १५२९ प्रतिशतसम्म छ भनिन्छ । नेपालको अर्थतन्त्र बिस्तारै लाहुरे अर्थतन्त्र मा रूपान्तरण भएको छ । ३० वर्षमा नेपालको आर्थिक वृद्धिदर ४ प्रतिशत हाराहारी छ भने उद्योगको हिस्सा कुल गार्हस्थ्य उत्पादनको ४५ प्रतिशतमा खुम्चिएको छ । अर्थतन्त्रको संरचनामा परिवर्तन नभए देशभित्र धेरै रोजगारीका अवसर सिर्जना गर्न सकिने अवस्था छैन । जस्तो कि नेपालले कुन यस्तो क्षेत्रको विकास गरेको छ जसले अन्तर्राष्ट्रियस्तरमै ठूलो बजार बनाउन सकेको छ ? विश्वका विकसित र मध्यम आय भएका देशले आफ्नो देशको जनसंख्याको स्वरूपमा आएको वा आउने परिवर्तन (जस्तोः ऋणात्मक वृद्धिदर वा युवाको तुलनामा बढ्दै गएको ज्येष्ठ नागरिकको संख्या) का कारण नेपालजस्तो देशबाट सस्तो श्रमशक्ति ल्याएर आफ्नो प्रतिस्पर्धी क्षेत्रहरूको विकास गरिरहेका छन् ।अर्थतन्त्र सुधार्न, रोजगारीका अवसर सिर्जना गर्न वा नागरिकको जीवनस्तर सुधार्न केही समय लाग्छ तर सरकारमाथि नागरिकको भरोसा टुट्दै गयो भने नेपालजस्तो देशमा दक्ष र अदक्ष जनशक्तिको पलायन त पक्कै बढ्ने नै भयो । उसै पनि अहिले करिब आधाभन्दा धेरै विश्वको जनसंख्याले आफ्नो सरकारले केही गर्नेछ भन्ने भरोसा गर्दैन । अब प्रश्न उठ्छ, पलायन रोक्न तत्काल र दीर्घकालीन रूपमा के गर्नुपर्छ त ?गत ३० वर्षमा नेपालको सामाजिक बनोटमा आएको परिवर्तन (जस्तोः जनसंख्याको परिवर्तित स्वरूप, बसाइँसराइ र विदेश पलायन) ले एउटा नेपालभित्रको र अर्को बाहिरको गरी दुई नेपालको सिर्जना गरेको छ । विकसित मुलुक र अरू नयाँ गन्तव्यका श्रम बजार खोलिँदै जाँदा नेपालजस्ता देशबाट श्रम शक्ति र प्रतिभाको पलायन बढ्ने नै भयो । यही यथार्थलाई मनन गरेर देशका विकास र आर्थिक नीतिहरूको प्रभावकारी तर्जुमा र कार्यान्वयन गरौं । अबका आवधिक योजना र बजेटले यो परिवर्तनलाई ध्यान नदिएर उही पुरातनवादी नीति र कार्यक्रममै अल्झिने हो भने न्यून मध्यम आयको चक्र (लो मिडिल इन्कम ट्र्याप) मा नेपाल फसिरहने खतरा देखिन्छ ।दीर्घकालीन रूपमा नेपालमा रोजगारी सिर्जना गर्न दक्षिण एसियाका अरू देशसँग तुलना गर्दा हाम्रा लगानीका प्रतिस्पर्धी क्षेत्रहरू के के हुने भन्ने पहिचान गरेर त्यसैमा लगानी बढाउन जरुरी छ । जस्तो कि पारवहन र व्यापारका हिसाबले दुई ठूला अर्थतन्त्र चीन र भारतलाई जोड्ने रोड र रेलरोड, यातायात, स्वास्थ्य र होटल लगायतका आधारभूत संरचना बलियो बनाएर ४०५० लाख पर्यटक भित्र्याउने योजना, अन्तर्देशीय व्यापारका लागि जलविद्युत्, नेपालकै जडीबुटीमा आधारित औषधि उद्योग, निर्यातबाट प्रशस्त पैसा कमाउन सक्ने प्रचुर सम्भावना भएको सूचना प्रविधि, जैविक खेती वा नेपाललाई वित्तीय र बैंकिङ क्षेत्रको केन्द्र बनाउने महत्त्वाकांक्षी योजना वा सार्वजनिक शिक्षालाई राम्रो बनाएर निजी क्षेत्रका कलेज र विश्वविद्यालयमा भारत र चीनका विद्यार्थी तान्ने योजना आदि । विकास गाउँ पुग्दै जानु तर बस्ती रित्तिँदै जानुमा केही हदसम्म हाम्रो विकासको मोडेल उत्पादनलाई जोड्ने नभएर सदरमुकामलाई जोड्नेमा केन्द्रित भयो । गाउँघरको उत्पादनलाई सहरसँग जोड्ने काम मात्र गर्न सकिए नेपालमै बसेर आम्दानी गर्ने वातावरण बन्न सक्थ्यो । वैदेशिक रोजगारी बढ्यो तर वैदेशिक रोजगारमा हुनेले पठाएको पैसा वा उनीहरू नेपाल फर्केपछि ल्याएको सीप र अनुभवलाई उत्पादनसँग जोड्न सकिएन । हरेक वर्ष वैदेशिक रोजगारबाट नेपाल फर्किनेमध्ये ५० हजारजतिको मात्रै सीप, अनुभव र दक्षताको सदुपयोग गर्न सकिए नेपालमै रोजगारी सिर्जना हुने र यी मान्छे फेरि वैदेशिक रोजगारमा जान नपर्ने हुन्थ्यो । नेपालको सार्वजनिक शिक्षा र स्वास्थ्यमा लगानी बढाएर कलेज र विश्वविद्यालयको शिक्षा सर्वसुलभ र गुणस्तरीय बनाउन सके केही युवापुस्ता नेपालमै रोकिन सक्ने अवस्था आउनेछ । प्रदेशप्रदेश, दुर्गमसहर, गरिबधनीबीचको आर्थिक र सामाजिक असमानतालाई घटाउने प्रभावकारी नीति र कार्यक्रमको कार्यान्वयन भए देशको समग्र अवस्था सप्रिनेछ । विद्यमान विभिन्न असमानता (लैंगिक, जातीय, भौगोलिक, सामाजिक, आम्दानी आदि) का कारण नेपालको मानव विकासमा २५ प्रतिशतले नोक्सान भएको भन्ने छ । भारतले अहिले रोड, रेल, पुल, टनेल लगायतका पूर्वाधारको गुणस्तरमा फड्को मारेझैं नेपालले यसमा ध्यान दिन जरुरी छ । नेपालमा १८ सयभन्दा बढी पुल आधाआधा बनाएर छोडिएका रहेछन् । राष्ट्रिय गौरवका आयोजनामात्रै समयमा पूरा गरेको भए नेपालको विकासले फड्को मारिसक्थ्यो । उद्योगको लागत खर्च घटाउनेदेखि धेरै पर्यटक भित्र्याउने कुरा पूर्वाधारहरूको गुणस्तरमा भर पर्छ । विकास र समृद्धिका लागि अपरिहार्य भनेको राजनीतिक नेतृत्वले देशको भविष्यप्रति आशा जगाउनु हो । शासन गर्ने तौरतरिकामा अलिकतिमात्रै पारदर्शिता र जवाफदेहिता बढ्यो भने पनि देशभित्र केही गरौं भनेर रोकिने वा विदेशबाट समेत फर्किनेको संख्या बढ्नेछ ।(राजनीति मात्र होइन, उद्योग, व्यवसाय, कृषि, शिक्षा, स्वास्थ्य, पर्यटन, बैंकिङ, सिनेमा, साहित्य सर्वत्र अहिले निराशा छ । देशले यो निराशाको भारी लामो समय बोक्न सक्दैन । सजीव विश्वास प्रवर्द्धन गर्न कान्तिपुरले सुरु गरेको छ विचार शृंखलाप्रस्थानबिन्दु जहाँ फरकफरक विज्ञले लेख्नेछन् सुधारका प्रस्तावना, निरन्तर ।)"
बेवास्ताको मारमा बालबालिका,"जन्म दिने तर जन्मिनेको जीवनको बारेमा परवाह गर्ने अभिभावकका बालबालिका विभिन्न जोखिममा परिरहेका छन् । हुँदा खाने परिवारमा मात्र होइन हुने खाने परिवारमा पनि यो समस्या देखिन्छ । भनिन्छ मानिसको पहिलो पाठशाला घर हो । तर परिवारको व्यस्तता र बेवास्ताको कारण बालबालिकाले अभिभावकबाट उचित संरक्षण, सुरक्षा र स्याहार प्राप्त गर्न सकिरहेका छैनन् ।वैदेशिक रोजगारीमा जाने परिपाटी बढ्दो छ । परिवारमा श्रीमान् मात्र नभई श्रीमतीसमेत ससाना छोराछोरीलाई अरूको जिम्मा लगाएर विदेशिँदा बालबालिकाको पालनपोषण र स्याहारसुसारमा मात्र होइन सामाजिकीकरणमा ठूलो असर परिरहेको छ । यस्ता बालबालिकामा सामाजिक भावको अभाव देखिन्छ भने परिस्थितिजन्य व्यवहार गर्न सिकिरहेका हुँदैनन् । स्वदेशमै भए पनि पेसाव्यवसायमा व्यस्त बाबुआमाका छोराछोरीले अभिभावकसँग बिताउन पर्याप्त समय पाइरहेका छैनन् । परिवारको एकल संरचनाले पनि त्यस्ता बालबालिकालाई हजुरबुबा, हजुरआमा साथै अन्य सदस्यको समेत हेरविचार, माया र स्नेहबाट अलग गराइरहेको छ । बालबालिकाले समय व्यवस्थापन कसरी गरिरहेका छन्, साथीसंगत, अध्ययन, बानीव्यवहार कस्तो छ भन्नेमा अभिभावकले राम्रोसँग ध्यान दिन सकिरहेका छैनन् । यसरी अभिभावकीय छत्रछायाबाट विमुख बालबालिका नै मदिराजन्य, सुर्तीजन्य तथा विभिन्न कुलतमा फस्ने, बालविवाह गर्ने साथै बेचबिखन र यौनजन्य दुर्व्यवहारलगायतका जोखिममा पर्न सक्ने सम्भावना हुन्छ ।बालबालिकालाई खाना खुवाउने र सुताउने बेला गीत, कविता, श्लोक, कथा, लोरी, चुट्किला सुनाउने परिपाटीमा परिवर्तन हुँदै गइरहेको छ । रुँदा होस् वा खाना खुवाउँदा, झगडा गर्दा फकाउन वा बिदाको समय कटाउन अभिभावकले मोबाइल, ट्याब दिने गर्छन् । यसले बालबलिकालाई एकोहोरो बनाएको छ । सामाजिक संस्कार, पारिवारिक रहनसहन, धर्म तथा संस्कृतिमा घुलनशील हुनेभन्दा पनि बाहिरी विषयवस्तुमा रमाइरहने परिवेशको सिर्जना गरेको छ । जसका कारण कतिपय बालबालिकामा भर्चुअल अटिजमसमेत देखा पर्न थालिसकेको छ ।बाबुआमा वा परिवारका सदस्यबीच रहने सद्भाव, सम्मान, एकअर्काले गर्ने व्यवहार, हाउभाउ, चालचलनको प्रत्यक्ष असर बालबालिकामा पर्छ । कतिपयले बालबालिकाको सिकाइलाई बेवास्ता गरेर उनीहरूकै अगाडि झगडा गर्ने, मादक पदार्थ सेवन गरी गालीगलौज गर्ने, रिसाउने, अपशब्द बोल्ने गर्दा पनि बाल मस्तिष्कमा नराम्रो प्रभाव पर्छ । यस्तो परिवेशमा हुर्किएका बालबालिका हिंस्रक हुने, कुलतमा लाग्ने, आदर, सम्मान गर्न नजान्ने, झर्किने तथा अवाञ्छित गतिविधिमा संलग्न हुने गर्छन् । कतिपयमा मानसिक तथा मनोसामाजिक समस्या देखापर्न सक्छ ।विपन्न परिवारमा बालबालिकालाई कमाउने साधनका रूपमा लिने गरिएको छ । उनीहरूको भविष्यको बेवास्ता गर्दै जीविकोपार्जनमा योगदानको अपेक्षा गर्दा पढाइमा अवरोध हुने गरेको छ । परिवारबाटै बेवास्तामा परेकाहरू बाटो तथा धार्मिक स्थलमा माग्न, होटल, ग्यारेज, पसल, उद्योगमा कामदारका रूपमा रहन बाध्य छन् । यी लगायतका जोखिमपूर्ण काममा रहँदा उनीहरू हिंसा, शारीरिक, मानसिक यातना तथा दुर्व्यवहारमा परिरहेका हुन्छन् । उनीलाई पटकपटक उद्धार तथा पुनःस्थापना गर्दा पनि परिवारलाई जिम्मेवार बनाउन सकिएको छैन ।विगतमा अधिकांश मागी विवाह बालविवाह हुन्थे । अहिले अभिभावकले नचाहँदा पनि धेरैजसो बालविवाह भागी विवाह हुने गरेका छन् । बालविवाह कानुनले बर्जित गरे पनि सामाजिक दायित्वको मुद्दा बन्न सकिरहेको छैन । परिवार, आफन्त र समुदायको मौन समर्थनले बालविवाहले निरन्तरता पाइरहेको छ । इज्जत, प्रतिष्ठा र मानसम्मानसँग जोडेर बाल भविष्यलाई जोखिममा पर्न दिने र बेवास्ता गर्ने प्रचलनले समस्याको शृंखलामा जोडिन पुगेका छन् बालबालिका । अभिभावकले सम्बन्धविच्छेद गर्दा पनि बालबालिका उचित हेरचाह र संरक्षणमा हुर्किन पाएका छैनन् । अभिभावकविहीन बालबालिकालाई परिवार वा आफन्तको संरक्षकत्वमा हुर्काउन पहल गर्नुपर्नेमा बालगृहमा लैजाने परिवेशको सिर्जना हुँदा बालबालिकाले व्यावहारिक शिक्षा प्राप्त गर्न सकेका हुँदैनन् ।सुविधाभोगी र निष्क्रिय जीवनशैली बढ्दै गएको छ । घरमा उपभोग गर्ने खानेकुरा मात्र होइन छोराछोरीलाई विद्यालयमा समेत पत्रु खाजा पठाउने गरिएको छ । यतिसम्म कि परिवार सबै मिलेर घरमा खाना पकाएर खाने चलन हराउँदै गयो । होटल तथा रेस्टुरेन्टमा गएर वा घरमै मगाएर खाने रमाउने बानीको विकास भएको छ । यसले बालबालिकाको क्रियाशीलता, सामञ्जस्य, अनुभव र सिकाइमा प्रत्यक्ष प्रभाव पार्नुका साथै स्वास्थ्यमा नकारात्मक असर परेको छ ।बालबालिकाको भविष्य कस्तो बनाउने भन्ने कुरा बाल्यावस्थामा उनीहरूले पाएको वातावरणले निर्धारण गर्छ । उनीहरूको उज्ज्वल भविष्यका लागि सामाजिकीकरण प्रक्रिया र स्वस्थकर जीवनशैलीमा परिवारले विशेष ध्यान दिनुपर्छ । छोराछोरीलाई साधन स्रोत उपलब्ध गराउँदा हुने उपयोग र दुरुपयोग तथा त्यसले गर्ने असर सम्बन्धमा अभिभावक सचेत हुनुपर्छ । सबैभन्दा नजिकको संरक्षक परिवार भएकाले छोराछोरीप्रति समस्या निम्तिएपछि उपचारको खोजीभन्दा जोखिम आकलन गरी सोहीबमोजिम सुरक्षा, सावधानी अपनाउँदै विशेष हेरचाह र संरक्षणको उचित व्यवस्था मिलाउनु जरुरी देखिन्छ । लामिछाने हेटौंडा उपमहानगरपालिकाकी निर्देशक हुन् ।"
'नेपाली फिर्ता ल्याउन प्रयत्न गरिरहेका छौं,युक्रेनी सेनाले बन्दी बनाएका नेपालीहरूका बारेमा रुसले के भन्यो ? रुसको पक्षमा युद्धमा भाग लिन जाँदा युक्रेनी सेनाले नेपालीहरू बन्दी बनाएर राखेकोबारे रुसलाई भनेका छौं । उनीहरूलाई छुटाउन पहल गरिदिन पनि रुसलाई आग्रह गरेका छौं ।
महासंघको अगुवाइमा १० अर्बको कम्पनी स्थापना गरिँदै,"(काठमाडौं) बैंकमा पर्याप्त तरलता र न्यून ब्याजदर रहँदा पनि कर्जा प्रवाह बढ्न नसकिरहेका बेला निजी क्षेत्रकै पहलमा लगानी कम्पनी स्थापना हुन लागेको छ । नेपाल उद्योग वाणिज्य महासंघको पहलमा अधिकृत पुँजी १० अर्ब रहेको लगानी कम्पनी स्थापना हुन लागेको हो । समग्र निजी क्षेत्रले थप लगानी विस्तारको हिम्मत जुटाउन नसक्दा कर्जा माग बढ्न नसकेको हो । यही अवस्थालाई चिरेर अर्थतन्त्रमा आशा जगाउन र लगानी विस्तारका लागि उद्योगी व्यवसायीलाई प्रोत्साहन गर्न लगानी कम्पनी स्थापना गर्न लागिएको नेपाल उद्योग वाणिज्य महासंघका अध्यक्ष चन्द्रप्रसाद ढकालले बताए । नेपाल उद्योग वाणिज्य महासंघको पहलमा दशैभरका उद्यमी व्यवसायीको सहभागितामा लगानी कम्पनी स्थापना हुनेछ । कम्पनीमा देशैभरका सर्वसाधारण एवं व्यवसायीले लगानी गर्न सक्ने र उक्त रकम विभिन्न परियोजनामा लगानी गरिनेछ, ढकालले भने, यसमा महासंघका सदस्यबाहेकका व्यवसायीले पनि लगानी गर्न सक्छन् । केन्द्रमा स्थापना हुने मुख्य कम्पनी पब्लिक लिमिटेड हुने र त्यसकै सहायक कम्पनीका रूपमा हरेक प्रदेशमा एकएक वटा सहायक (सब्सिडियरी) कम्पनी स्थापना गरिने ढकालले जनाए । यो कम्पनीको लगानी कृषि उत्पादन तथा प्रशोधन, जलविद्युत्, पर्यटन, सूचना प्रविधि, पूर्वाधारलगायत उत्पादनमूलक क्षेत्रमा मात्र हुनेछ, उनले भने, सबैतिर निराशाको अवस्थालाई चिरेर समाजमा आशा जगाउन पनि कम्पनी स्थापना गरिएको हो । सम्भावना भएर पनि पुँजी र कुशल व्यवस्थापनको अभावमा राम्रोसँग सञ्चालन हुन नसकेका सरकारी संस्थानहरूमा पनि यो कम्पनीले लगानी गर्न सक्छ । तर सेयर बजार र घरजग्गालगायत क्षेत्रमा यो कम्पनीले लगानी नगर्ने पनि ढकालले बताए । यसले एकातिर निजी क्षेत्रलाई थप लगानी गर्न उत्साह दिन्छ भने अर्कोतिर समाजमा छरिएर रहेको ससानो पुँजी एकत्रित गरेर राष्ट्रिय पुँजी निर्माणमा योगदान पुर्याउन सकिने ढकालको दाबी छ । कम्पनीको पूर्ण संरचना र कार्यशैलीबारे छलफल भइरहेको छ, उनले थपे, यो कम्पनी महासंघअन्तर्गतको नभएकाले नेपाल उद्योग परिसंघ, नेपाल चेम्बर अफ कमर्सलगायत देशका सबै क्षेत्र र भूगोलमा रहेको नागरिकले कम्पनीमार्फत यो सेयरलगानी गर्न सक्छन् । कम्पनीमा कसैको बढी प्रभुत्व नहोस् भन्नकै लागि लगानी सीमा तोकिने पनि ढकालले बताए । यस्तो सीमा संघ र प्रदेशमा फरक फरक हुने पनि बताइएको छ ।"
लगानी सम्मेलनअघि अर्थतन्त्रका अवरोध हटाउन माग,"पर्सा (कास) नेपाल उद्योग वाणिज्य महासंघका अध्यक्ष चन्द्रप्रसाद ढकालले आगामी अप्रिल अन्त्यमा हुने लगानी सम्मेलनअघि अर्थतन्त्रको क्षेत्रमा रहेका परम्परागत अवरोध हटाइनुपर्ने माग गरेका छन् । सरकारले निजी क्षेत्रका सुझाव केवल आफ्नो फाइदाका लागि मात्र हो भन्ने सोच र मानसिकता त्याग्नु आवश्यक रहेको पनि उनले बताए । मुख्यसचिवसम्म हाम्रो माग पुगिसकेको छ, फास्ट ट्र्याकबाट यो काम हुनुपर्छ, वीरगन्ज उद्योग वाणिज्य संघको ४८ औं वार्षिक साधारणसभा उद्घाट्न समारोहमा सोमबार ढकालले भने, हाम्रा सुझाव समग्र अर्थतन्त्र सुधारकै पक्षमा हुने गरेका छन् । यो कुरा ढिलै भए पनि सरकारले बुझ्न थालेको पनि छ । महासंघले विगतमा दिएका सुझाव सरकार र सम्बद्ध निकायले सकारात्मक रूपमा नलिँदा अर्थतन्त्रमा नकारात्मक प्रभाव परिरहेको ढकालको आरोप छ । माग र आपूर्तिबीचको तालमेल मिलेन । राजस्व असुली कम भयो र साधारण खर्चसमेत सञ्चालन गर्न नसक्ने अवस्था आयो, उनले भने, पछि सरकारले आफ्नो कमीकमजोरी महसुस पनि गर्यो, तर धेरै ढिलो भइसकेको थियो, जसकारण अर्थतन्त्र चलायमान हुन सकेन । बैंक तथा वित्तीय संस्थाहरूमा आएको समस्याका कारण पनि अर्थतन्त्र संकटमा परेको उनको भनाइ छ । निजी क्षेत्रलाई अख्तियारको दायरामा ल्याउने, श्रीलंकाको आर्थिक संकट, रुस र युक्रेनको युद्धको बहाना देखाउने र अति सरकारी नियमनका कारण मुलुकको अर्थतन्त्रलाई संकटमा पार्ने काम बन्द गरिनुपर्ने उनको सुझाव छ । विप्रेषण, विदेशी मुद्रा सञ्चिति, पर्यटकीय गतिविधि र तरलतासमेत बढेको अवस्थामा राष्ट्र बैंक र सरकारबाट नीतिगत सहजीकरण भए अर्थतन्त्र बिस्तारै सहज अवस्थामा आउने ढकालको दाबी छ । सरकार परिवर्तनपछि निजी क्षेत्र थोरै आशावादी भएको महासंघकी उपाध्यक्ष ज्योत्स्ना श्रेष्ठले बताइन् । लगानी सम्मेलनबाट विदेशी लगानी भित्र्याएर अर्थतन्त्रलाई चलायमान बनाउन सकिने उनको भनाइ छ । महासंघका केन्द्रीय सदस्य सुबोधकुमार गुप्ता, महासंघ मधेश प्रदेश अध्यक्ष अशोककुमार टेमानी, वीरगन्ज उद्योग वाणिज्य संघका वरिष्ठ उपाध्यक्ष हरि गौतमलगायतले संकटमा रहेको अर्थतन्त्रलाई चलायमान बनाउन सरकारले निजी क्षेत्रसँग इमानदारीसाथ सहकार्य गर्नुपर्ने सुझाए । वीरगन्जपथलैया औद्योगिक करिडोरका उद्योगलाई एकीकृत सम्पत्ति कर लिने व्यवस्था खारेज हुनुपर्ने वीरगन्ज उद्योग वाणिज्य संघका अध्यक्ष अनिलकुमार अग्रवालको माग छ । कबाडी कर र पटके सवारी कर पनि खारेजी गर्नुपर्नेमा उनको जोड छ ।"
अन्तःशुल्क फिर्ता नपाउँदा जीआई वायर निकासीमा अवरोध,"(विराटनगर)चालु वर्षको बजेटमा तयारी जीआई वायर (फलामे तार) निकासीमा अन्तःशुल्क फिर्ता दिने उल्लेख गरे पनि व्यवहारमा कार्यान्वयन नहुँदा आठ महिनादेखि वायर निकासी प्रभावित भएको छ । कोशीको सुनसरी मोरङ औद्योगिक क्षेत्रमा सञ्चालित हुलास वायर, अरिहन्त, प्रिमियर, पायोनियर र कमला वायरलगायत आधा दर्जन उद्योगले गत वर्ष ५ अर्बभन्दा बढीको जीआई वायर निकासी गरेको तथ्यांक छ । उद्योगले अन्तःशुल्क फिर्ता नपाउँदा चालु वर्षको सात महिनामा ३१ करोड ९१ लाख रुपैयाँ बराबरको मात्र निकासी गरेको विराटनगर भन्सारको तथ्यांक छ ।वायर उद्योगले कच्चा पदार्थ (एमएस वायर) आयात गर्दा प्रतिटन ४ हजार ५ सय रुपैयाँ अन्तःशुल्क तिर्छन् । यसअघि प्रतिटन अन्तःशुल्क २ हजार ५ सय थियो । त्यसरी आयात गरिएको कच्चा पदार्थबाट जीआई वायर तयार गरेर निकासी गर्दा अन्तःशुल्क फिर्ता पाउने चालु वर्षको बजेटमा घोषणा गरेको छ । बजेट कार्यान्वयन भएको ८ महिना बितिसक्दासम्म अन्तःशुल्क फिर्ता पाउने कार्यविधि नबन्दा उद्योगले अन्तःशुल्क फिर्ता नपाएपछि जीआई वायरको निकासी नै ठप्प छ । भारतबाट जीआई वायरको माग आएको छ । तर सरकारको अधुरो प्रावधानले निकासी गर्न सकिएको छैन, हुलास वायर उद्योगकी सञ्चालक युक्ति गोल्छाले भनिन् । त्यसकै कारण जीआई वायर निकासी अहिले ठप्पप्रायः रहेको उनको भनाइ छ । हुलास वायरले गत वर्ष ५ अर्बभन्दा बढीको जीआई वायर निकासी गरेको थियो । यस वर्ष बजेटले अन्तःशुल्क फिर्ता दिने घोषणा गरे पनि अहिलेसम्म कार्यान्वयन नहुँदा आर्थिक चुनौती मोलेर निकासी गर्न सकिएको छैन, गोल्छाले भनिन्, हुलास वायरले मात्र चालु वर्ष करिब तीन करोड अन्तःशुल्क फिर्ता पाउनुपर्नेछ । भारतबाट जीआई वायरको माग आइरहे पनि अन्तःशुल्ककै कारणले उत्पादन र निकासी गर्न नसकेको गोल्छाले बताइन् । यति बेला उद्योगको जीआई वायर उत्पादन गर्ने प्लान्ट नै बन्द छ । यो उद्योगको वार्षिक जीआई वायर उत्पादन क्षमता ६ अर्बको छ । कोशीबाट हुलास वायरसहित अरिहन्त, प्रिमियर, पायोनियर र कमला वायर उद्योगले वार्षिक ५ अर्बभन्दा बढीको जीआई वायर निकासी गरेका थिए । यस वर्ष ८ महिनादेखि निकासी ठप्प छ । अन्तःशुल्क फिर्ताका नाममा सरकारले नै ढोका बन्द गरेका कारण जीआई वायरको निकासी ठप्प भएको पायोनियर वायर उद्योगका सञ्चालक अनिल सारडाको भनाइ छ । आन्तरिक राजस्व विभागका महानिर्देशक भूपाल बराललाई पटकपटक भेटेर अन्तःशुल्क फिर्ताको माग गर्दा फायल हेर्ने भन्दै टार्दै आएको हुलास वायरका वित्तीय प्रमुख आशुतोषकुमार यादवले जनाए । वायर उद्योगले निकासीमा अन्तःशुल्क फिर्ता पाउने बजेटले घोषणा गरे पनि कार्यविधि नबन्दा फिर्ता हुन नसकेको स्विकार्दै यसअघिका महानिर्देशक दीर्घराज मैनालीले चाँडै कार्यविधि बनाएर अन्तःशुल्क फिर्ता गर्ने यहाँका उद्योगीलाई आश्वासन दिएका थिए । मोरङ व्यापार संघ, नेपाल उद्योग परिसंघ र उद्योग संगठन मोरङले केही समयअघि संयुक्त रूपमा आयोजना गरेको करसम्बन्धी छलफल कार्यक्रममा मैनालीले सरकारले चाँडै अन्तःशुल्क फिर्तासम्बन्धी कार्यविधि बनाएर अवरुद्ध जीआई वायरको निकासीलाई प्राथमिकता दिने बताएका थिए । आर्थिक वर्ष सकिने समय नजिकिँदासम्म सरकार र अर्थमन्त्री परिवर्तन भएर आश्वासन पूरा हुन नसक्दा निकासी अवरुद्ध भइरहेको मोरङ व्यापार संघका अध्यक्ष नवीन रिजालले गुनासो गरे ।"
तिलोत्तमामा अन्तर्राष्ट्रिय क्रिकेट मैदान,"विश्वकप लेजेन्ड्सलाई उपाधिखेलाडीबाट संन्यास घोषणा गरेर नेपाल क्रिकेट संघको सचिव बनेका पूर्वकप्तान पारस खड्काको उत्कृष्ट प्रदर्शन मद्दतमा सन् २०१४ विश्वकप लिजेन्ड्सले सोमबार टी१० एक्साट्रेक लिजेन्ड कपको उपाधि जितेको छ । यो टिमले अर्का पूर्वकप्तान विनोद दास नेतृत्वको रेस्ट अफ नेपाललाई १७ रनले हराएको हो । ग्रामीण क्षेत्रमा पहिलोपटक आयोजित यस्तो प्रतियोगिता अवलोकनका लागि मैदानबाहिर दर्शक भरिभराउ थिए । दर्शकको समर्थन पाएका पारसले चौका र छक्काको प्रहार गरेपछि उल्लास छाएको थियो । पहिलोपल्ट टिभीमा देखेका र समाचारमा पढेका खेलाडीले खेलेपछि तिलोत्तमा र आसपासबाट दर्शक ओइरिएका थिए । पारसले उपाधि जिताउन महत्त्वपूर्ण भूमिका निभाउने क्रममा १२ बलमा चार छक्का र दुई चौकासहित ३९ रन जोडे । विश्वकप लेजेन्डसका वीरेन्द्र शाहले २९ र प्रफुल्ल वैद्यले १३ रन जोडे । लिजेन्ड्स टिमले पहिले ब्याटिङ गरेर १ सय १ रनको लक्ष्य दिएको थियो । रेस्ट अफ नेपालका लाक्पा लामाले ४, राजकुमार प्रधान र दीपेन्द्र चौधरीले ११ विकेट लिए ।जफाफमा रेस्ट अफ नेपालले १० ओभरमा ९ विकेट गुमाएर ८४ रनमात्र जोड्न सक्यो । लाक्पाले २०, युनिल श्रेष्ठ १८ र सीता रानामगरले १२ रन जोडे । लिजेन्ड्सका सामसनजंग थापाले ४ विकेट लिए । शक्ति गौचन र बद्री पंगेनीले २२ विकेट लिए । सामसुनजंग प्लेयर अफ द म्याच भए ।चार टिमको सहभागितामा १०१० ओभरका तीन खेल भएको थियो । उद्घाटन खेलमा एलबी क्षेत्रीको नेतृत्वको १९९६ लिजेन्ड्स टिमलाई पारस नेतृत्वको सन् २०१४ लिजेन्ड्सले ५ विकेटले हराएको थियो । पहिले ब्याटिङ गरेको १९९६ टिमका राजु खड्काले २७, मनीषराज पाण्डेले ११ र जगत टमाटाले ९ रन जोडे । २०१४ टिमबाट शक्ति गौचनले २, सामसनले २ र गायक बद्री पंगेनीे १ विकेट लिए । जवाफमा विश्वकप टोलीले खेललाई रमाइलो बनाउन अन्तिम ओभरसम्म खेलेको थियो । वीरेन्द्र शाहले ३५, दीपेन लामगाङ्देले ८ र शरद भेषावकरले ६ रन जोडे । १९९६ टिमका वसन्त शाहीले ३, लेखबहादुर क्षेत्री र किरण राणाले ११ विकेट लिए ।दोस्रो खेल रूपन्देही लेजेन्ड्स र रेस्ट अफ नेपालबीच भयो । निर्धारित ओभरमा रेस्ट अफ नेपालले रूपन्देहीलाई ९५ रनको लक्ष्य दियो । विकास दलीले २१, दीपेन्द्र चौधरीले १९ र पारस लुनियाले १४ रन जोडे । रूपन्देहीका सुसनमान श्रेष्ठले ३, हरि थापा र कृशन कुँवरले ११ विकेट लिए । रूपन्देही लेजेन्ड्सले ठूलो लक्ष्य पछयाउने क्रममा धिमा गतिले रन बटुल्यो । टोली २ विकेट गुमाई ७७ रन जोड्न सफल भयो । सञ्जयले २०, लालबहादुर अधिकारीले १९ र सन्जीव जोशीले १० रन जोडे । रेस्ट अफ नेपालका राजु बस्न्यात र लाक्पा लामाले ११ विकेट लिए । साँझ विजेता र उपविजेता टिम, सहभागी खेलाडी, अम्पायरलाई मायाको चिनो र प्रमाणपत्र प्रदान गरिएको थियो ।"
धरानमा पुलिस स्तब्ध,"सुनसरी (कास) पाँच पटकको विजेता नेपाल पुलिस क्लब सोमबार २४ औं बुढासुब्बा गोल्डकप फुटबल प्रतियोगिताको क्वाटरफाइनलबाटै बाहिरिएको छ । धरान रंगशालामा भएको तेस्रो क्वाटरफाइनलमा पुलिसले जिल्ला फुटबल संघ मोरङसँग ३० गोलको हार भागेको हो । मोरङका महेन्द्र कार्की, उमेश कार्की र सुशील राईले गोल गरेका थिए । पहिलो हाफमा गोल हुन सकेन । दोस्रो हाफमा पुलिसमाथि दबाब बढाएको मोरङका लागि महेन्द्रले ७० औं मिनेटमा साइमन लिम्बूको फ्रिकिक हेड गरी गोलमा परिणत गरे । पुलिसका सन्जीब लामाले ८० औं मिनेटमा मोरङका मौसम लिम्बूलाई बक्सभित्र लडाएपछि रेफ्री मनीष अधिकारीले पेनाल्टीको अवसर दिए । उक्त पेनाल्टीलाई उमेशले सहजै गोलमा परिणत गरे । इन्ज्युरी समयको चौथो मिनेटमा सुशीलले गोल थपेपछि पुलिस ३० ले स्तब्ध भयो । उक्त गोलपछि पुलिसका हेमन्त श्रेष्ठले विपक्षी खेलाडीसँग विवाद गर्दा दोहोरो पहेँलोसहित रातो कार्ड खाँदै बाहिरिए । म्यान अफ द म्याच मोरङक उमेश कार्कीले भए । उनले १० हजार पाए । मंगलबारको अन्तिम क्वाटरफाइनलमा झापा गोल्डकप च्याम्पियन चर्च ब्वाइज क्लब र काँकडभिट्टा फुटबल ट्रेनिङ सेन्टरबीच प्रतिस्पर्धा हुनेछ ।"
वाफ उपाविजेतालाई सम्मान,"काठमाडौं (कास) वाफ महिला च्याम्पियनसिप फुटबलको उपविजेता नेपाली राष्ट्रिय महिला फुटबल टोलीलाई सोमबार नगदसहित सम्मानित गरिएको छ । लोयल्टी एकेडेमीले उपविजेता नेपाली टोलीका २३ खेलाडी र ८ अफिसियललाई सम्मान गरेको हो । टोलीलाई लोयल्टीले ३ लाख ६१ हजार ८ सय रुपैयाँ प्रदान गर्यो ।विद्यालयले महिला सशक्तीकरण र प्रोत्साहन गर्ने उद्देश्यअनुरूप महिला फुटबलरलाई सम्मान गरेको लोयल्टीका प्रिन्सिपल वीरेन्द्र कुरुम्बाङले जनाए । लोयल्टीले वाफ च्याम्पियनसिप खेल्ने प्रत्येक खेलाडीलाई जनही १० हजार र हरेक गोलवापत थप ५ हजार रुपैयाँ प्रदान गरेको हो । प्रतियोगितामा नेपालकी सावित्रा भण्डारी सर्वाधिक (९ गोल) गोलकर्ता हुन् । विद्यालयले सावित्रालाई ५५ हजारसहित सम्मान गर्यो । टोलीका प्रशिक्षक राजेन्द्र तामाङ, सहायक प्रशिक्षक उज्वल मानन्धर र कमल रखाल, फिजियो नवीना श्रेष्ठ, अफिसियल सरिला श्रेष्ठ, टोली प्रमुख पेमा डोल्मा लामालाई जनही ५ हजार १ सयसहित सम्मान गरिएको थियो ।साउदी अरेबियामा सम्पन्न वाफ च्याम्पियनसिप फाइनलमा नेपाल जोर्डनसँग पेनाल्टी शुटआउटमा ५३ ले पराजित भएको थियो ।"

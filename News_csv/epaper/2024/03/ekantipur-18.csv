शीर्षक,विवरण
एसिया छनोट जित्दै पलेशा ओलम्पिकमा,"पलेशाको पदक यात्रा सन् २०१८ मा काठमाडौं सम्पन्न दोस्रो काठमाडौं ग्यारोगी तथा पुम्से अन्तर्राष्ट्रिय तेक्वान्दो प्रतियोगितामा स्वर्ण जितेकी पलेशाले २०१८ मै भियतनाममा सम्पन्न चौथो एसियाली पारा तेक्वान्दो च्याम्पियनसिपमा कास्य जितेर अन्तर्राष्ट्रिय पदक जितको यात्रा थालेकी थिइन् । त्यसपछि सन् २०२१ मा बहराइनमा भएको एसियाली युथ पारा गेम्समा स्वर्ण पदक नै जितिन् । जन्मँदै बायाॅँ हातको नाडीदेखि तलको भाग नभएकी पलेशाले १० वर्षको उमेरदेखि तेक्वान्दो खेल्न थालेकी हुन् । उनी सन् २०१६ देखि पारा राष्ट्रिय टिममा आबद्ध भएकी थिइन् । त्यसपछि उनले पहिलो अन्तर्राष्ट्रिय प्रतियोगिताका रूपमा सन् २०१७ मा दक्षिण कोरियाको छुनचियोनमा भएको तेस्रो एसियाली पारा तेक्वान्दो च्याम्पियनसिप खेल्दै पाँचौं भएकी थिइन् । काठमाडौं बागबजारकी पलेशाले लन्डनमा विश्व पारा तेक्वान्दो २०१७, जोर्डनमा पाँचौं एसियाली पारा खुला तेक्वान्दो २०१९ र टोकियोमा पारालिम्पक गेम्सको टेस्ट इभेन्ट २०१९ मा पाॅँचौं स्थान हासिल गरेकी थिइन् । सन् २०१९ मा टर्कीमा भएको आठौं विश्व पारा तेक्वान्दोमा नवौं भएकी पलेशाले साउदी अरेबियामा भएको विश्व पारा तेक्वान्दो ग्रान्ड प्रिक्समा पनि सहभागिता जनाएकी थिइन् ।उनी अहिले चीनको सांघाईमा उच्च शिक्षा अध्ययनरत छिन् । एक महिनाअघि नेपालमै आएर प्रशिक्षण गरी फर्केकी थिइन् । उनी उतैबाट प्रतियोगितामा सहभागी भएकी हुन् । उक्त छनोट प्रतियोगितामा पलेशासँगै पारा तेक्वान्दोबाट ५८ केजीमुनि भरतसिंह महता र ६३ केजीमुनि अमीर ब्लोनले पनि प्रतिस्पर्धा गरेका थिए । भरतले एक खेल जितेका थिए । उनले इन्डोनेसियाका एम कुर्निभानलाई १९६ ले पराजित गर्दै सेमिफाइनल पुगेका थिए । त्यहाँ उनी मंगोलियाका खेलाडीसँग पराजित भए । रिपिचेजमा मौका पाएका भरत पुनः अफगानिस्तानका खेलाडीसँग हारे । अमीरले भने पहिलो खेलमै चाइनिज ताइपेईका प्रतिद्वन्द्वीले पार गर्न सकेनन् ।"
सुन तस्करीमा तत्काल कारबाही गर्न प्रहरीलाई गृहमन्त्रीको निर्देशन,"बाँसबारी प्रकरणमा सांसद चौधरीमाथिछानबिन गर्न निर्देशनगृहमन्त्री लामिछानेले बाँसबारी छाला जुत्ता कारखानाको १० रोपनी जग्गा कब्जा प्रकरणमा कांग्रेस सांसद तथा उद्योगपति विनोद चौधरीमाथि छानबिन गर्न निर्देशन दिएका छन् । गृहमन्त्री लामिछानेले आइतबार गृह सचिव एकनारायण अर्याल, प्रहरी महानिरीक्षक वसन्त कुँवर र नेपाल प्रहरी केन्द्रीय अनुसन्धान ब्युरो प्रमुख एआईजी श्याम ज्ञवालीलाई उक्त निर्देशन दिएका हुन् । गृहमन्त्री लामिछानेका प्रेस संयोजक प्रमोद न्यौपानेका अनुसार निर्देशनपछि चौधरीको बयान लिइने भएको छ । बाँसबारी छाला जुत्ता कारखानाको १० रोपनी जग्गा सरकार मातहत ल्याउने प्रक्रिया थाल्न गृहमन्त्रीले निर्देशन दिनुभएको छ । त्यसका लागि विनोद चौधरीसहितलाई अनुसन्धान प्रक्रियामा ल्याउन प्रहरीको केन्द्रीय अनुसन्धान ब्युरोले बयान लिने भएको छ, न्यौपानेले भने । उक्त जग्गा प्रकरणमा माघ १८ गते विनोदका भाइ अरुण चौधरी पक्राउ परेका थिए । कारखानाको सरकारी जग्गा हिनामिना गरेको आरोपमा सीजी होल्डिङ्सका अध्यक्ष तथा प्रबन्ध निर्देशक अरुण चौधरीसहित सीआईबीले तत्कालीन बाँसबारी छाला जुत्ता कम्पनी लिमिटेडका अध्यक्ष अजितनारायण सिंह थापा र सञ्चालक समिति अध्यक्ष सञ्जय ठाकुरलाई पक्राउ गरेको थियो । जिल्ला अदालत काठमाडौंको आदेशबाट उनीहरू हाजिरी जमानीमा छुटिसकेका छन् । तर सीआईबीले भने किर्ते र ठगीमा अनुसन्धान जारी राखेको जनाएको थियो । गृहमन्त्री लामिछानेले अरुणका दाजु विनोदलाई पनि अनुसन्धानको दायरामा ल्याउन ठाडो निर्देशन दिएका हुन् । विनोदलाई पहुँचको आधारमा अनुसन्धानको दायरामा नल्याएर उन्मुक्ति दिएको आरोप लाग्दै आएको छ । भूमिसुधार तथा मालपोत कार्यालय काठमाडौंले बाँसबारीको १० रोपनी जग्गा सरकारका नाममा ल्याउन गत माघ अन्तिम साता च्याम्पियन फुटवेयरका नाममा २१ दिने सूचना जारी गरेको थियो ।कपडाका जुत्ता उत्पादन गर्ने उद्देश्यले २०४३ कात्तिक २७ मा कम्पनी रजिस्ट्रार कार्यालयमा दर्ता भएको च्याम्पियन फुट वेयरले तत्कालीन बाँसबारी छाला जुत्ता कम्पनीको १० रोपनी जग्गा खरिद गरेको थियो । यसमा चौधरी परिवारका सदस्यहरूसहित बाँसबारी छाला जुत्ता कम्पनीसमेत सेयरधनी थिए । तर, जग्गा लिँदा मिलेमतो भएको र तीन वर्षमा च्याम्पियन फुटवेयर बन्द गरी पूरै जग्गा कब्जा गरिएको दाबी छ । २०२२ साउनमा चिनियाँ सरकारले स्थापना गरिदिएको जुत्ता कारखाना ८३ रोपनीमा फैलिएको थियो । कम्पनी निरन्तर घाटामा गएको कारण देखाएर सञ्चालक समितिले जग्गा बिक्री गर्ने निर्णय गरेको थियो । यस क्रममा सञ्चालक समितिले प्रतिरोपनी साढे २ लाखका दरले १० रोपनी (दुई पटक गरी) जग्गा २५ लाखमा च्याम्पियन फुटवेयरलाई बेचेको थियो । जग्गाको कुल मूल्य २५ लाख रुपैयाँ कायम भएकामा सो बराबर हुने गरी च्याम्पियन फुटवेयरको २५ सय कित्ता सेयर बाँसबारीले पाएको थियो । यसरी च्याम्पियनमा २५ प्रतिशतको सेयरधनी बाँसबारी भएकामा बाँकी ७५ प्रतिशत सेयर चौधरी परिवारका विनोद, अरुण, वसन्त, बाबु लुनकरणदास, दिदी गंगादेवी र भिनाजु महेशकुमार अग्रवालका नाममा कायम भएको सीआईबीको अनुसन्धानबाट पत्ता लागेको थियो । च्याम्पियन फुटवेयरमा २५ प्रतिशत सेयरका लागि बाँसबारीको जग्गाको मूल्यांकनबाट २५ लाख लिइएकामा ७५ प्रतिशत सेयरबापत चौधरी परिवारले भने आठ लाख मात्र भुक्तान गरेको देखिएको सीआईबीको दाबी छ । बाँसबारीको २५ प्रतिशत सेयर पनि लिएपछि च्याम्पियन फुटवेयर लिमिटेडलाई प्रालि बनाइएको थियो यस क्रममा चौधरी परिवारका अरू सदस्य हटेर अरुण र पत्नी शिलाको स्वामित्व कायम भएको थियो । २०६६ कात्तिक २५ मा डिल्लीबजार मालपोत कार्यालयबाट हालसाबिक गरेर यो जग्गा अरुण चौधरीसहितका नाममा कायम भएको देखिएको थियो । च्याम्पियन फुटवेयर प्रालि अहिले सीजी चाँदबाग रेसिडेन्सी प्रालि बनेकामा यो जग्गामा अहिले चाँदबाग स्कुल चलाइएको छ ।"
गृहमन्त्रीमाथि अनुसन्धान गर्न सहकारी पीडितहरूको माग,"कास्की प्रहरी प्रमुख एसपी मोहन थापाका अनुसार ५ जनालाई पक्राउ गरी थुनामा राखिएको छ भने १४ जना फरार छन् । फरार रहेका १४ जनाको पनि खोजी भइरहेको छ, एसपी थापाले भने, पीडितले रकम फिर्ता कहिले पाइन्छ भन्नुहुन्छ । विचाराधीन मुद्दामा बढी बोल्ने ठाउँ छैन । जीबी समूहको सहकारीको सचिव र कोषाध्यक्ष बनेर बचत हिनामिना गरेको आरोपमा पूर्वउपराष्ट्रपति नन्दबहादुर पुनका छोरा तथा माओवादीनिकट अखिल क्रान्तिकारीका महासचिव दीपेश पुन पक्राउ परेका छन् । सहकारीका १० हजार ३ सय ९१ बचतकर्ताको ७८ करोड ५० लाख रुपैयाँ नेचर नेष्ट र गोर्खा मिडिया नेटवर्कलगायतका विभिन्न निजी कम्पनीमा बिनाधितो, बिनाप्रक्रिया र गैरकानुनी रूपमा सारिएको थियो । यही सहकारीको एक करोड रुपैयाँ आफ्नो तर्फबाट गोर्खा मिडियामा सारेको बैंक स्टेटमेन्ट कम्पनी रजिस्ट्रार कार्यालयमा पेस गरेर लामिछाने गोर्खा मिडिया नेटवर्कको १५ प्रतिशत सेयरसहित प्रबन्ध निर्देशक बनेका थिए ।"
इजरायलमा मारिएका र बन्दी बनाइएका नेपालीका परिवारलाई भत्ता,"ॅराहतभन्दा छोराको अवस्था पत्ता लगाइदिए हुन्थ्योहमासको नियन्त्रणमा रहेका कञ्चनपुरका विपिन जोशीका बुबा महानन्दले राहतभन्दा पनि छोराको उद्धारमा पहल गरिदिन आग्रह गरे । उनले राहत आएको सुने पनि त्यसबारे चासो दिएका छैनन् । छोराको उद्धार गरिदिनुपर्यो, हामीलाई अरूथोक भन्दा पनि छोरा चाहियो, जोशीले भने, छोराको खबर कतैबाट सुनिन्छ कि भनेर बसेका छौं, यतिका दिनसम्म केही खबर पाइएन । इजरायली दूतावासले जोशी परिवारको खाता नम्बर मागेको थियो । उक्त खातामा रकम पठाएको जानकारी पनि गरेको छ । तर रकम कति आयो भन्नेबारे उनले बताएनन् । निवर्तमान परराष्ट्रमन्त्री एनपी साउदलाई उनको परिवारले तीनपटक भेटेर उद्धारका लागि आग्रह गरेको थियो । परराष्ट्रमन्त्री यही जिल्लाका थिए, सोध्न त सजिलो थियो, जोशीले भने, अब त्यही सोध्न पनि हाम्रो पहुँच छैन । सरकारले जोशीको रिहाइका लागि इजरायल, कतार र अन्तर्राष्ट्रिय मानव सहायतासम्बन्धी संस्थाहरूलाई आग्रह गरेको छ । तर इजरायल र हमासबीचको युद्ध नरोकिएका कारण जोशीसहित एक सयभन्दा बढी मुलुकका नागरिकलाई हमासले बन्दी बनाएरै राखेको छ ।"
युक्रेनले सार्वजनिक गर्यो ५ नेपाली युद्धबन्दी,"काठमाडौं (कास) युक्रेनले आफ्नो नियन्त्रणमा रहेका ५ नेपाली युद्धबन्दी सार्वजनिक गरेको छ । रुसी सेनामा भर्ती भई युद्ध लड्ने क्रममा विभिन्न स्थानबाट नियन्त्रणमा लिइएका उनीहरूलाई शुक्रबार सार्वजनिक गरिएको हो । युक्रेनी सरकारको ट्रिटमेन्ट अफ प्रिजनर्स अफ वार हेडक्वार्टरका संयोजक पेट्रो यात्सेन्कोले आफूहरूको नियन्त्रणमा नेपाली ५ तथा क्युबा, सोमालिया र सियरा लियोनका एकएक नागरिक रहेको उल्लेख गरेको अन्तर्राष्ट्रिय सञ्चारमाध्यमले जनाएका छन् ।रुसी सेनामा गैरकानुनी रूपमा भर्ती भएका बर्दियाका विवेक खत्री, काभ्रेका सिद्धार्थ ढकाल, मोरङका विकास राई, रोल्पाका प्रतीक पुन र गोरखाका ईश्वर लामिछाने युक्रेनी सेनाको कब्जामा छन् । युक्रेनले उनीहरूलाई एकै स्थानमा राखेर बयान लिएको थियो । नेपालीहरूसँगको कुराकानीपछि सबैलाई त्यहाँबाट रिहा भएपछि रुस जान र सैन्य सम्झौता रद्द गरेर नेपाल फर्कन वाचा पनि गराएको छ । युक्रेनले बन्दीहरूलाई कहिले छाड्छ भन्ने बारेमा भने जानकारी दिएको छैन । संयोजक यात्सेन्कोले राजधानी किभमा आयोजित पत्रकार सम्मेलनमा कमजोर आय भएका देशका केही नागरिकलाई रुसले भर्ती गर्ने र युद्धमा आफ्नो हतियारका रूपमा प्रयोग गर्ने उच्च सम्भावना रहेको बताएका छन् । युक्रेनले ग्लोबल साउथका मुलुकहरूलाई आफ्ना नागरिकलाई रुसी सेनामा भर्ती भएर युक्रेनसँगको युद्धमा सहभागी हुन नदिन पनि सार्वजनिक रूपमै आग्रह गरेको छ । नेपालको परराष्ट्र मन्त्रालयले युक्रेनको कब्जामा रहेका नेपाली छुटाउन निरन्तर पहल गरिरहेको जनाएको छ । युक्रेनी पक्षसँग मन्त्रालयले आफ्ना संयन्त्रमार्फत गृहकार्य गरिरहेको परराष्ट्रका प्रवक्ता अमृतकुमार राईले जानकारी दिए । नेपालले लामो समयदेखि जर्मनीस्थित नेपाली द्तूावासमार्फत युक्रेनी कब्जामा रहेका आफ्ना नागरिक रिहा गर्न कूटनीतिक प्रयास गर्दै आएको छ । परराष्ट्र मन्त्रालय स्रोतका अनुसार लगातारको प्रयासपछि जर्मनीस्थित नेपाली राजद्तू रामकाजी खड्का र युक्रेनी राजद्तूबीच कूटनीतिक संवाद भइरहेको छ ।युक्रेनले यसअघि कब्जामा भएका नेपालीहरूको पटकपटक गरेर भिडियो पनि सार्वजनिक गरेको थियो । हालसम्म रुसी सेनामा भर्ती भएका १७ नेपालीको युद्धका क्रममा मृत्यु भइसकेको परराष्ट्र मन्त्रालयले जनाएको छ । मन्त्रालयका अनुसार परिवारसँग सम्पर्कविहीनको संख्या कम्तीमा ९६ रहेको छ । अहिलेसम्म रुसी सेनामा कति नेपाली भर्ती भएका छन् भन्ने बारेमा नेपालले पटकपटक आग्रह गर्दासमेत रुसले जवाफ दिन मानेको छैन ।गत बिहीबार परराष्ट्र मन्त्रालयले रुसी सेनामा भर्ती भएका ७ नेपालीको मृत्यु भएको विज्ञप्तिमार्फत जानकारी दिएको थियो । धादिङ गंगाजमुना३ का पूर्णबहादुर गुरुङ, जाजरकोट शिवालय५ का नवीन शाही, उदयपुर चौदण्डीगढी३ का पदमबहादुर घिमिरे, झापाको बिर्तामोड५, गोलधापका गंगाराम अधिकारी, बागलुङका जितबहादुर विक, बाँके बैजनाथ७ का सञ्जय केसी र रसुवा गोसाइँकुण्ड५ का सुन्दर मोक्तानको मृत्यु भएको मन्त्रालयले उल्लेख गरेको थियो ।यसअघि परराष्ट्रले १० नेपालीको मृत्यु भएको पुष्टि गरेको थियो । जसमा स्याङ्जाका हरिप्रसाद अर्याल, कैलालीका भरतबहादुर शाही, धादिङका राजकुमार गिरी, स्याङ्जा, पुतलीबजार५ का प्रितम कार्की, इलाम५ का गंगाराज मोक्तान, दोलखाको मेलुङ६ का राजकुमार कार्की, कपिलवस्तुको वाणगंगा१ का रूपक कार्की, कास्कीका देवान राई, गोरखाका सन्दीप थपलिया र दार्चुलाका कुन्दन सिंह नागल छन् । यस्तै, प्यूठानका सोमेश सुनुवार, काठमाडौंका शुक्रबहादुर तामाङ, बाग्लुङका लालबहादुर बुढा, ओखलढुंगाका खोमकुमार भुजेल र दोलखाका राजकुमार रोक्काको मृत्यु भएको परिवारले दाबी गरेका छन् । रुसी सेनामा भर्ना भएका नेपालीको स्वदेश फिर्ता र उद्धार समयमै हुन नसक्दा बेपत्ता हुने र मृत्यु हुने संख्या बढिरहेको छ । सरकारले रुसी पक्षसँग नियमित संवाद जारी राखे पनि नेपालीलाई रुसी सेनासँग गरिएको करार रद्द गर्न सकेको छैन ।"
छिमेकीले आफ्नो हित अनुभूत गर्ने सहकार्य चाहन्छौं : जयशंकर,"(नयाँदिल्ली)भारतीय विदेशमन्त्री एस जयशंकरले नेपालसहितका छिमेकीसँग भारतले स्थायी सहकार्य चाहेको र त्यसैअनुसारको रणनीतिका साथ काम गरिरहेको बताएका छन् । त्यस्तो सहकार्यबाट छिमेकीले आफ्नो हित अनुभूत गर्ने गरी काम भइरहेको उनको भनाइ छ । इन्डिया टुडे ग्रुपको युट्युब च्यानल लल्लन टपलाई दिएको अन्तर्वार्तामा उनले नेपालसहित छिमेकीसँगको सम्बन्धमा स्थायी सहकार्यलाई जोड दिएका हुन् । नेपालसँग सम्बन्धमा भइरहेको उतारचढावबारे सोधिएको प्रश्नमा जयशंकरले भने नेपाल, माल्दिभ्स वा अरू छिमेकी सम्बन्धमा केही तलमाथि भएको देखिन्छ । त्यहाँको आन्तरिक राजनीति पनि त्यसको कारण हो । गठबन्धनको संस्कृतिमा आज यो, भोलि त्यो पनि भइरहन्छ । त्यही बीचमा कसैले भारतबारेमा टिप्पणी गर्न सक्छन् । त्यहाँ कसरी राजनीति भइरहेको छ, त्यसमै निर्भर हुने कुरा हो । उनले राजनीतिभन्दा बाहिर गएर सम्बन्ध मजबुत बनाउनुपर्ने बताए । हामी स्थायी सहकार्य गर्न चाहन्छौं भन्नुको अर्थ विद्युत् प्रसारण लाइन, सडक, वाटरवेज, रेल लाइन बनाऔं, यस्तो सहकार्य जुन राजनीतिक परिवर्तनले पनि नफेरियोस्, उनले भनेका छन्, त्यस्तो सहकार्य गर्दा छिमेकीलाई लाग्नुपर्छ, यसबाट हामीलाई हित भएको छ । पत्रकार सौरभ द्विवेदीको भारतमाथि निर्भरता बढाइनुपर्छ भन्न खोज्नुभएको हो ? भन्ने प्रश्नमा जयशंकरले भने, होइन सहकार्य गर्ने भनेको हो, जसको लाभ छिमेकीले पाएको महसुस गरोस् । भारतले मात्र गरिरहेको छ, त्यस्तो मात्रै सन्देश जान हुँदैन । नेपालले पहिलो पटक भारतलाई बिजुली बेचिरहेको र त्यसबाट आयआर्जनसमेत गरेको विषयलाई जयंशकरले विशेष जोड दिए । प्रधानमन्त्री नरेन्द्र मोदीको छिमेकी नीतिको पहिलो निचोड नै स्थायी सहकार्य रहेको उनले सुनाए । काठमाडौं वा कोलम्बोमा बसेर त्यहाँका नागरिकले भारतलाई आफ्नो बजारका रूपमा हेर्नुपर्नेमा उनले जोड दिए । भारत हाम्रो बजार हो, ऊर्जाको ग्राहक हो, त्यहाँबाट पर्यटक आउँछन्, मालसामान आउँछ, उपचारका लागि बिरामी भारत आउँछन्, उनले भने, उनीहरूले भारतबाट पाइरहेको लाभलाई हेर्न सक्नुपर्छ । जब उनीहरूले आफ्नो लाभ हेर्न थाल्छन् । त्यसबेला भारतलाई लिएर कायम असुरक्षाको भावना हटेर जानेछ । उनले नेपालमा राजनीतिक समीकरण फेरिएको सन्दर्भमा आफूलाई केही पूर्वाभास रहेको संकेत दिएका छन् । अघिल्लो सत्ता गठबन्धनभित्र केही समस्या रहेको थाहा पाएको उनले बताए । प्रचण्डजीसँग जनवरीमा मेरो युगान्डामा भेट भएको थियो । हामीले त्यो बेला कुरा गरेका थियौं । त्यतिबेला नै गठबन्धनमा केही समस्या रहेको आभास भएको थियो । त्यसपछि पनि हामी सम्पर्कमै थियौं उनले भने, छिमेकमा हाम्रा अब्बल राजदूतहरू छन् । घटनाक्रमलाई नजिकबाट अवलोकन गर्नुहुन्छ । कतिपयले आफैं पनि हामीसँग सेयर पनि गर्नुहुन्छ । युगान्डाको भेटमा चीनतर्फबाट गठबन्धन तोड्न दबाब आएको प्रचण्डले केही सुनाएको हो ? भन्ने प्रश्नमा जयशंकरले होइन, त्यो कुरा छाड्नुस भन्दै पन्छिए । उनले नयाँ गठबन्धनबाट सरकार बनेको र आफूहरू यो सरकारसँग काम गर्न तयार रहेको बताए । उनले नेपालको नयाँ विदेशमन्त्रीलाई बधाई दिएकोसमेत उल्लेख गरे । सत्ता समीकरणको फेरबदल राजनीतिमा सामान्य रहेको र गठबन्धनको राजनीतिमा अझ बढी हुने उनको भनाइ थियो । २०१५ मा संविधान जारी हुने बेला परिस्थिति, नाकाबन्दी र सीमा विवाद लगायतका सन्दर्भमा पनि जयशंकरले आफ्नो भनाइ राखेका छन् । एमाले अध्यक्ष केपी शर्मा ओलीले आफ्नो पार्टी बैठकमा लिखित दस्ताबेजमै जयशंकरले नेपाली राजनीतिक पार्टीलाई संविधान निर्माणका सन्दर्भमा आफूबाट धम्की दिएको चर्चा गलत भएको दाबी गरे । के लाग्छ ? म कसैलाई धम्क्याउन सक्छु ? जयशंकरको जवाफ थियो । उनले संविधानको सन्दर्भमा भारतबाट कुनै पनि विषयमा सुझाव नभएको बताए । मधेशमा जुन बन्द र रोकावट भएको थियो, त्यो नेपालतर्फबाटै भएको थियो । हाम्रोतिर थिएन, उनले भनेका छन्, उनीहरूले आफ्नैतर्फ गम्भीर परिस्थितिको राजनीति सिर्जना गरेका थिए । त्यतिबेला आफू नेपाल जानुको उद्देश्य परिस्थिति थप खराब हुन नदिन आग्रह गर्नु मात्र रहेको बताए । हामीले कहिल्यै पनि यो गर्नुस्, त्यो गर्नुस् भनेर प्रेस्क्रिप्सन दिएनौं, मेरो जानुको उद्देश्य परिस्थिति थप खराब हुनुपूर्व केबल सोच्नुहोस् भन्ने मात्रै थियो, जयशंकरले भने, मधेशमा खराब स्थिति थियो, तनाव कम गर्नुस् । परिस्थिति थप बिग्रन नदिनुस् भन्ने मात्र थियो ।सीमा विवादका सन्दर्भमा नेपालले गरेको संविधान संशोधनप्रति भने उनले अप्रत्यक्ष रूपमा असन्तुष्टि व्यक्त गरे । सीमा विवादका सन्दर्भमा सोधिएको प्रश्नमा उनले केही क्षेत्रमा विवाद रहेको र त्यो लुकाउने कुरासमेत नभएको बताए । उनले विदेश सचिवस्तरमा त्यस विषयमा छलफल चलिरहेको स्मरण गराए । कुनै विवाद छ र हामी बसेर कुरा गरिरहेका छौं भने त्यो बेला मेरो यो अपेक्षा हुँदैन कि ती कुराहरू बाहिर जाओस्, जसले परिस्थितिलाई भड्काउन सक्छ, उनले भने । नेपाल र भारतबीचको खुला सीमा पूरै दुनियाँमा एउटा विश्वासको नमुना रहेकोसमेत उनले उल्लेख गरे ।"
वित्तीय अराजकता फैलन नदेऊ,"केही समययता बैंक तथा वित्तीय संस्थाविरुद्ध अराजक गतिविधि बढ्दो छ । विभिन्न समूहले बैंक तथा वित्तीय संस्थाबाट लिएको ऋण मिनाहासम्मको माग राख्दै आएका छन् । त्यस्तो समूहमा वाणिज्य बैंकदेखि, लघुवित्त र सहकारी संस्थासम्मका ऋणी छन् । बैंकबाट अर्बौं ऋण लिएर व्यवसाय गर्ने अनि ऋण तिर्न अप्ठेरो हुन थालेपछि आन्दोलनको नेतृत्व गर्नेहरू पनि देखिएका छन् । मेडिकल व्यवसायी दुर्गा प्रसाईंले २० लाख रुपैयाँसम्म ऋण मिनाहाको मागसहित ऋणीहरू भेला गरेर ठाउँठाउँमा प्रदर्शन गरे । लघुवित्तका ऋणीले संघीय राजधानीमै आन्दोलन गरे । केही माग पूरा गर्न सरकार शुक्रबार सहमत भएपछि उनीहरूको आन्दोलन स्थगित भएको छ । ऋणीहरूले सामूहिक रूपमै मिनाहाको आवाज उठाइरहँदा यस्तो माग उचितअनुचित के हो भन्नेबारेमा पनि बहस चलिरहेको छ । ऋण लिने तर नियमित भुक्तानी नगरेर यसरी आन्दोलन गर्दै दबाब बढाउने, सरकारलाई गुहार्ने पद्धति स्थापित भएर वित्तीय अराजकता बढ्ने त होइन भन्ने चिन्ता पनि व्यक्त हुन थालेको छ । शिथिल अर्थतन्त्रको असरले बैंक तथा वित्तीय संस्थाको नाफा निरन्तर घट्दो छ भने निष्क्रिय कर्जा अनुपात बढ्दो छ । एकातिर व्यवसायमा समस्या आएपछि ऋणीले समयमा ऋणको साँवा तिर्न सकेका छैनन् भने अर्कातिर ऋण मिनाहा भइहाल्छ कि भन्ने आसमा क्षमता भएर पनि नतिर्ने जमात बढ्दो छ । यस्ता गतिविधिले नित्याएको मुख्य समस्या वित्तीय संस्थाप्रति विश्वासमा कमी आउनु हो । बैंकको महत्त्वपूर्ण सम्पत्ति भनेकै नागरिकको विश्वास हो । नागरिकको विश्वासमा कमी आयो र निक्षेप झिक्नेको लाइन लाग्यो भने वित्तीय सूचक बलिया भएका संस्था पनि आजकै भोलि डुब्न सक्छन् । केही साताअघि एउटा समूहले एक वाणिज्य बैंकको नामै लिएर त्यसमा निक्षेप सुरक्षित छैन भन्दा मात्र त्यस संस्थाबाट ४७ अर्ब रुपैयाँ निक्षेप झिकिएको थियो । बैंकले ग्राहकबाट निक्षेप संकलन र आवश्यक परेकालाई ऋण प्रवाह गर्छ । बैंक मध्यस्थकर्ता मात्र हो । निक्षेपकर्ताले आफूलाई भन्दा बढी विश्वास बैंकलाई गरेका हुन्छन् । यसकारण नागरिकको निक्षेप सुरक्षण बैंकको प्रमुख दायित्व हो । वित्तीय मध्यस्थकर्ता भएकै कारण समाजमा छरिएर रहेको पुँजी एकत्रित गरी राष्ट्रिय पुँजी निर्माण गर्ने र आवश्यक क्षेत्रमा ऋणका रूपमा प्रवाह गर्ने दायित्व पनि बैंककै हो । ऋण लिनेदिने बेलै दुवै पक्षले कति ब्याजदरमा, कति किस्तामा, कहिलेसम्म ऋण चुक्ता गरिसक्ने सम्झौता गरेका हुन्छन् । सम्झौताअनुसार ऋण चुक्ता गर्नु ग्राहकको कर्तव्य हो । यसकारण बैंक तथा वित्तीय संस्थाबाट ऋण लिइसकेपछि मिनाहाको प्रश्नै आउनु हुन्न । कसैको ऋण मिनाहा गर्नु भनेको निक्षेपकर्ताको बचत हिनामिना अथवा असुरक्षित हुनु हो । यस्तो प्रवृत्तिले वित्तीय प्रणालीमै समस्या ल्याउँछ । वित्तीय प्रणालीमा यस्तो जोखिम कल्पना गर्न सकिँदैन । बैंक तथा वित्तीय संस्थाले ऋणीको अवस्था नबुझी भुक्तानीका लागि ताकेता गर्ने, कानुनविपरीत धितो लिलाम गर्ने, ऋणीको उठीबास गराउने सम्मका घटना पनि नदेखिएका होइनन् । ग्राहकले नियतवश ऋण नतिर्ने र बैंकले नियतवश ग्राहकको सम्पत्ति हडप्ने काम दुवै ठीक होइनन् । भएका छन् भने दुवै पक्षबाट यस्ता गतिविधि रोकिनुपर्छ । यसमा नियामक निकायको भूमिका पनि झन् महत्त्वपूर्ण रहन्छ । सरकारले विगतमा साना किसानको ऋण मिनाहा गर्ने कार्यक्रम पटकपटक ल्याएकाले त्यस्तै अपेक्षा राखेर अहिले ऋणीहरूले निजी बैंक तथा वित्तीय संस्थाको ऋण मिनाहाको माग गरेका हुन सक्छन् । पछिल्ला दिनमा अर्थमन्त्री, राष्ट्र बैंकका गभर्नर लगायतले बैंकबाट लिएको ऋण मिनाहा नहुने अडान राख्दै आएका छन्, बैंकिङ प्रणालीप्रति अनास्था फैलाउनेलाई कानुनअनुसार कारबाही गर्ने बताउँदै आएका छन् । तर सडकमा त्यस्ता गतिविधि बढिरहँदा राज्य तहबाट त्यसलाई रोक्न कुनै काम अघि बढाएको देखिँदैन । ऋण मिनाहाको माग गर्ने समूहले बैंकका कर्मचारीलाई हातपात गर्दासमेत सरकार मौन छ । यसले अराजक गतिविधि गर्नेलाई प्रोत्साहन मिलिरहेको छ भने बैंकका कर्मचारीको मनोबल खस्किएको छ । त्यसैले सरकारले यस्ता अराजक गतिविधि तत्काल नियन्त्रण गर्नुपर्छ । आम नागरिकमा वित्तीय साक्षरता व्यापक बनाउँदै बैंक तथा वित्तीय संस्थामा ऋण मिनाहा किन हुन सक्दैन भन्नेबारे सचेत पार्न आवश्यक छ । अहिले देखिएको वित्तीय अराजकताको जोखिमले समग्र बैंकिङ प्रणालीलाई अत्याधुनिक र चुस्त बनाउनुपर्ने खाँचो औंल्याएको छ । त्यसतर्फ पनि सम्बन्धित निकायको ध्यान बेलैमा जानुपर्छ ।"
कांग्रेसले बुझ्नुपर्ने कुरा,"सबभन्दा ठूलो दल कांग्रेस संसद्मा प्रतिपक्षीको भूमिकामा छ । अहिले एमाले र माओवादी केन्द्रलगायत पाँच दलले सरकार बनाएका छन् । कांग्रेसले गृहमन्त्री रवि लामिछानेको राजीनामा माग गरेर संसद् अवरोध गरिरहेको छ । यो काम गलत छ । संसद् जस्तो गरिमामय ठाउँलाई कुनै पनि राजनीतिक दलले बन्धक बनाउनु हुँदैन । लामिछानेले मलाई समय दिनुहोस्, सबै स्पष्ट पार्छु, म गलत छु भने राजीनामा दिन तयार छु भनिरहेकै छन् । उनी खराब छन् कि सही, त्यो त समयले बताउँछ । अहिले कांग्रेसले होहल्ला गर्नुको अर्थ छैन । कतै माओवादीले दिएको धोकाले आक्रोशित भएको त होइन ? कांग्रेसले सशक्त प्रतिपक्षीको भूमिका निभाउन पनि सक्छ । सधैं सरकारमै बस्नुपर्छ भन्ने छैन । गर्छु भन्नेले कसरी गर्छन्, हेर्नुपर्छ । कांग्रेसले आफ्नो जिम्मेवारीबोध गर्न नसक्दा देशको अवस्था कमजोर बनेको हो । लोकतन्त्रमाथि नै हमला होला भन्ने खतरा बढेको हो । पुरुषोत्तम घिमिरे, जोरपाटी, काठमाडौं"
प्रधानमन्त्रीसामु चुनौती,"राजनीतिक कलह, अन्तर्द्वन्द्व एवं प्रतिशोधको दुष्चक्रले घेरिए पनि प्रधानमन्त्री पुष्पकमल दाहालका पालामा विभिन्न काण्डमा मुछिएका अपराधीलाई कानुनी कारबाहीको दायरामा ल्याइएको छ । यसले जनताको मनमा आशा, भरोसा पलाएको छ । पूर्वउपराष्ट्रपति नन्दबहादुर पुनका छोराहरू, पूर्वसभामुख कृष्णबहादुर महराका छोराजस्ता आफ्नै दलका नेता, परिवारका सदस्य सुन तस्करीमा लागेको खुलेको छ, जसलाई सुल्झाउन प्रचण्डलाई फलामको चिउरा चपाउनुसरह बन्ने देखिन्छ । भ्रष्टाचार काण्डमा मुछिएका अन्य दलका नेता, प्रशासकलाई एकएक गरी ठेगान लगाउनुपर्ने चुनौतीले पनि प्रधानमन्त्री घेरिएका छन् । दुई ठूला छिमेकीसँग सुमधुर सम्बन्ध, समदूरीको कूटनीति अवलम्बन गरेर राजनेता बन्ने मौका पनि नयाँ सत्ता समीकरणले दाहाललाई दिएको छ । उता सत्ताबाट उछिट्टिएर प्रतिपक्षमा बस्न बाध्य कांग्रेसबाट सरकारमाथि चुनौती नथपिएला भन्न सकिँदैन । समृद्धिमाथि अर्जुनदृष्टि राख्दै अघि बढे वर्तमान सरकारबाट मुलुकको रूपान्तरण हुने आशा राख्न सकिन्छ । भुवनेश्वर शर्मा, चन्द्रागिरि२, काठमाडौं"
उहिल्यैदेखि यस्तै,"सत्ता हातमा परेपछि भत्ता पाइन्छत्यही भएर हामीलाई सत्ता चाहिन्छघुम्ने कुर्सी पाएपछि मनै खुसी हुनेराज्यशक्ति भएपछि हामीलाई कस्ले छुनेकाला कर्तुत छोप्न पाइन्छ सत्ता हातमा हुँदादेशको भण्डार रित्याएर आफैं पोस्न पाउँदाहाँडीगाउँको जात्रा त जात्रा नै हैनयस्तो उधुम भद्रगोल त अन्त देखिँदैनदेशवासीको आवाज सुन्ने कोहीलाई फुर्सद छैनउहिल्यैदेखि यस्तै चल्यो आजमात्र हैन कृष्ण कुम्पुरे, आदमटार, धादिङ"
आगलागीको जोखिम,"सुक्खायाममा हुरी, बतास, चट्याङले आगलागी हुने सम्भावना बढी हुन्छ । वनजङ्गलमा डढेलो लागेको, कलकारखाना, घरमा आगलागी भएको समाचार आउन थालेका छन् । सबै जिल्लामा दमकल नहुने, भए पनि सदरमुकाममा मात्र हुने समस्या छ । भएका दमकल पनि राम्रो एवं तयारी अवस्थामा हुँदैनन् । दमकल समयमै नपुग्दा पनि जनधनको क्षति हुने गरेको छ । घनाबस्ती भएको हरेक ठाउँमा दमकलको व्यवस्था गर्नु आवश्यक छ । सलाई, लाइटर, मट्टीतेल जस्ता वस्तु बच्चाको पहुँचभन्दा टाढा राख्नुपर्छ । डढेलो नियन्त्रण गर्न चेतनामूलक कार्यक्रम सञ्चालन गर्नुपर्छ । हानिनोक्सानी भएपछि पछुताउने होइन, समय छँदै सबैले विचार पुर्याउनुपर्छ । अच्युतमान सिंह प्रधान, बालुवाटार, काठमाडौं"
विकास वित्तका भड्खालामा 'विन्डोड्रेसिङ,"नीतिगत ॅडिपार्चर को मोडसमग्र विकास वित्तको मोडल र यसका नीतिगत, संस्थागत एवम् सञ्चालनत तीनवटै पक्षमा यति गम्भीर समस्या देखिएपछि सरकारले समस्यालाई ढाकछोप वा विन्डोड्रेसिङ गरेर उम्किने नियत अब राख्नु हुँदैन । अर्थतन्त्रलाई भविष्यमुखी ढंगले चलायमान बनाउने असल नियत र परिपक्व दृष्टिकोणका साथ नीतिगत डिपार्चर लिन अब ढिला भइसकेको छ । तथ्यतथ्यांक, अनुभव र आवश्यकतालाई अगाडि राख्दा अब के गर्ने र गर्नुपर्छ भन्ने मार्गचित्र पनि प्रस्ट छ । यही मार्गचित्रअनुरूप वित्त एवम् मौद्रिक नीतिको प्रस्तावना र संस्थागत पुनःसंरचना हुनु आवश्यक छ । केवल चाहिएको आर्थिक मोडलको रिडिजाइन र त्यसलाई लागू गराउने राजनीतिक इच्छाशक्ति हो । यस्तो इच्छाशक्ति कहाँ देखाउनुपर्छ त ? एक, सहकारी क्षेत्रलाई संविधानले दिएको हैसियत अनावश्यक हो । तत्कालै संविधान संशोधन गर्न सम्भव छैन भने पनि सहकारीलाई सहकारिताकै विश्वव्यापी मान्यताका सातबुँदे सिद्धान्तअनुसार चलाउन नियामकहरू सक्षम हुनुपर्छ । ऋण सरकारी र अन्य उत्पादनमूलक सहकारीको फरक वर्गीकरण अपरिहार्य छ । र, संघीयताको मर्मअनुरूप आफ्नो क्षेत्रभित्रका सहकारी संस्था नियमनको सम्पूर्ण अधिकार स्थानीय सरकारलाई दिनुपर्छ । जोखिमको जिम्मेवार पनि उनीहरूलाई नै बनाउनुपर्छ । अहिले संकटग्रस्त भएका सहकारीहरूको समस्या समाधानमा पनि स्थानीय सरकारको सहयोग खोजिनुपर्थ्यो । दुई, मिटरब्याज लगायतका सुदखोरी प्रकृतिका समस्या समाधान प्रक्रियामा स्थानीय र प्रादेशिक सरकारलाई किन समावेश गरिएको छैन ? यो गम्भीर कमजोरी हो । पालिका र प्रदेशका सीमा कटेर पीडितहरू राजधानी आइपुगेका छन् । केन्द्रमा समिति र कार्यदल बनेका छन् । तर समस्या स्थानीय तहमा छन् । साहु र ऋणीको वास्तविक पहिचान स्थानीय तहमै उपलब्ध छ । कारोबारका दाबीप्रतिदाबीको यथार्थ परख गर्ने र मुद्दाको न्याय निरूपण गर्नेसम्मको कानुनी अधिकारसमेत स्थानीय तहमै छ । तर, पीडितहरू देशभरबाट राजधानीमा पटकपटक जम्मा भएर प्रदर्शन गर्ने यो समग्र प्रकरणमा स्थानीय सरकार (र प्रदेशको पनि) कुनै भूमिका, चासो वा तदारुकता देखिएको छैन । पाँच वर्षका लागि जनमत पाएको स्थानीय निर्वाचित निकायको सहयोग र संलग्नता खोजिनुको सट्टा अक्सर सरुवा भइरहने प्रमुख जिल्ला अधिकारीलाई अघि सार्ने काम भएको छ । यो अभ्यासले दिगो समाधानमा सघाउँदैन । पीडितका अहिले सतहमा आएका समस्या सुल्झाउन मात्र होइन, मिटरब्याजी, सहकारी र लघुवित्त संस्थाबाट ऋण उठाउन बाध्य ग्राहक लाई सहुलियतपूर्ण, साना आकारका ऋणको संस्थागत र नीतिगत व्यवस्था गर्ने भूमिका पनि अब स्थानीय वित्त व्यवस्थापनको अंग बनाउनु आवश्यक छ । मुद्रा प्रदाय र विनिमयदर आदिको नीतिगत नियमनका केन्द्रीय बैंकको भूमिका संघीय तहमा मात्र सीमित हुनु उचित हो । तर वित्तीय पहुँच र स्थलगत (अनसाइट) नियमनमा स्थानीय र आवश्यकताअनुसार प्रादेशिक सरकारहरूसँग सहकार्य गर्ने संरचनागत लचकता भविष्यका मौद्रिक नीतिले अपनाउनु आवश्यक छ । साना तथा मझौला उद्योगको इकोसिस्टम मा सघाउन र नयाँ स्टार्टअप हरूको प्रवर्द्धनमा प्रदेश एवम् पालिका सरकारहरूलाई सहकार्य र साझेदारीको वातावरण दिनुपर्छ । गैरमौद्रिक कारणले हुने मुद्रास्फीति नियन्त्रणमा प्रादेशिक र स्थानीय सरकारसँगको सहकार्य महत्त्वपूर्ण हुन्छ भन्ने पनि केन्द्रीय बैंकले बुझ्नु जरुरी छ ।तीन, लघुवित्तप्रतिको राजनीतिक मोह अब पूर्णतः भंग हुनु आवश्यक छ । वित्तीय पहुँचको विस्तार वा वित्तीय साक्षरताका लागि यी संस्थाहरूको विगतमा कुनै औचित्य थियो भने पनि अब दोस्रो तहका बित्तीय मध्यस्थकर्ताको भूमिकामा उनीहरूको भूमिका विल्कुलै आवश्यक छैन । छोटो समयसीमा दिएर उनीहरूलाई प्रवर्द्धक क वर्गका माउ बैंकहरूसँग मर्जर गराउने, चुक्ता पुँजीको हैसियतअनुसार ख वा ग वर्गका वित्तीय संस्थामा स्तरोन्नति हुन दिने अथवा बन्द गर्नेसम्मको छुट दिएर लघुवित्तको अवधारणा नै खारेज गर्नुपर्छ । साना, मझौला वा घरेलु उद्योगको प्रवर्द्धन गर्ने राष्ट्रिय नीति हो भने उनीहरूलाई सामान्य वित्तीय बजारको भन्दा अनिवार्य रूपले कम ब्याजदरमा सहजकर्जा उपलब्ध हुनुपर्छ । अहिले लघुवित्तले लगाइरहेको उच्च ब्याजदरले गरिबलाई झन् गरिब मात्र बनाउँछ र उद्योग व्यवसाय प्रवर्द्धनलाई पटक्कै सघाउँदैन । विगत पाँच दशकको अनुभव र तथ्यले यही प्रमाणित गरेको छ । अन्त्यमा, वित्तीय पहुँचको परिभाषालाई निक्षेप खाता खोल्नेको संख्यालाई मात्रै मानक बनाएर आफ्नो नीतिगत तदर्थवाद र वित्तीय सेवा विस्तारमा आफ्नो अक्षमता लुकाउने मानसिकताबाट मुलुकको केन्द्रीय बैंक मुक्त हुनु आवश्यक छ । प्रभावकारी नभएका नीतिहरूलाई निःसंकोच त्याग्न र तिनको सट्टा युगसापेक्ष नीतिहरू अपनाउँदै जाने तत्परता देखाउन अब ढिला गर्नु हुँदैन । केन्द्रीय बैंकको स्वायत्तताको अभ्यास अहम्को टकरावका लागि मात्रै अवश्यै होइन ।तथापि, प्रमुख नीतिगत डिपार्चर आर्थिक विकासको राष्ट्रिय मोडल र त्यसको क्रियान्वयनको परिभाषित खाका वित्त नीतिमार्फत नै प्रस्तुत हुनु आवश्यक छ । नीतिहरूको राजनीतिक स्वामित्व सरकार र व्यवस्थापिकाले नै लिने हो । नियामकहरूले त्यसमा सघाउने मात्र हो । वित्त नीति र मौद्रिक नीतिबीचको असल समन्वयको अपेक्षा फगत् राजनीतिक पादटिप्पणी होइन । पछिल्लो समय, नेपालका हकमा यो पक्ष निकै दुर्लभ साबित हुँदै गएको छ । औसतमा हरेक वर्षजस्तै अर्थमन्त्री र सरकारका नीतिगत प्राथमिकता परिवर्तन भइरहने समस्याले राष्ट्र बैंकले ठूलो नीतिगत जोखिम लिनेभन्दा यथास्थितिवादी हुन रुचाउने प्रवृत्ति बढेको छ । अर्थतन्त्रको बिग्रँदो अवस्था र नीतिगत असफलता (पोलिसी फेलर्स) का लागि अर्थ मन्त्रालय र राष्ट्र बैंकले एकअर्कालाई दोष दिएर आफूलाई चोखो देखाउने कसरत अब सनातन भएको छ । झ्वाट्टै नदेखिने निरन्तरको गहिरो असमझदारी मुलुकले खोजेको हिम्मतिलो नीतिगत डिपार्चर मा प्रमुख बाधक बनेर रहेको छ । यहीँनेर चाहिँ सरकार विन्डोड्रेसिङ मात्र गर्न उद्यत् देखिन्छ, क्रमभंग गर्न होइन ।"
पर्यावरण कसको मुद्दा ?,"उत्तर र दक्षिणबाट पर्यावरणीय चुनौती बिर्सन नहुने अर्को एउटा महत्त्वपूर्ण पाटो हो नेपालको भूअवस्थिति । उत्तरको छिमेकी देश चीन विश्वको सबैभन्दा ठूलो कार्बन उत्सर्जक हो भने दक्षिणी छिमेकी तेस्रो ठूलो । नेपालले तिनको बजारबाट फाइदा उठाउने कुरा गरिरहँदा त्यहाँ हुने कार्बन उत्सर्जन र प्रदूषणको क्षेत्रीय प्रभावलाई कम आँक्न मिल्दैन । तर त्यसका लागि वैज्ञानिक अध्ययन पहिलो सर्त हुन आउँछ । त्यस्तो अध्ययन नेपालको आफ्नो आवश्यकताअनुसार हुनुपर्छ, न कि कुनै विदेशी निकायको कार्यक्रमअनुरूप । त्यस्तो तब मात्र सम्भव हुन्छ, जब पर्यावरण नेपालको आफ्नै एजेन्डा बन्छ । र विकासले त्योसित आफ्नो घाँटी जोड्न पुग्छ । खड्का बीबीसी विश्वसेवाका वातावरण संवाददाता हुन् ।"
जोर्डनको संन्यास,"सन् १९९५ मा आजकै दिन (मार्च १८) मा बास्केटबल खेलाडी माइकल जोर्डनले अप्रत्याशित रूपमा खेल जीवनबाट संन्यास लिएका थिए । अमेरिकाको न्युयोर्कमा १९६३ को फेब्रुअरी १७ मा जन्मिएका जोर्डन बास्केटबलका सर्वकालीन महान् खेलाडी हुन् । जोर्डनले १९८१ मा नर्थ क्यारोलाइना विश्वविद्यालयका तर्फबाट बास्केटबल खेल्न सुरु गरेका थिए । उनको उत्कृष्ट प्रदर्शनसँगै सिकागो बुल्स १९९१, १९९२ र १९९३ मा नेसनल बास्केटबल एसोसिएसन (एनबीए) च्याम्पियन बनेको थियो । तर संन्यास लिएको केही महिनापछि पुनः खेल जीवनमा फर्किएका जोर्डनले सिकागो बुल्सलाई १९९६, १९९७ र १९९८ मा समेत एनबीए च्याम्पियन बनाउन प्रमुख भूमिका निर्वाह गरेका थिए । त्यसपछि १९९८ बाट खेल जीवनबाट अलगिएका जोर्डन २००१ देखि दुई वर्ष खेलमा फर्किएका थिए । २००३ अप्रिल १६ देखि भने उनले आफ्नो व्यावसायिक खेल जीवन अन्त्य गरेका हुन् । जोर्डनले अमेरिकी टिमका तर्फबाट १९८४ र १९९२ मा गरी दुई ओलम्पिक स्वर्णसमेत जितेका थिए ।"
माधवनारायणमा नयाँ पुस्ता,"(काठमाडौं)शिरमा फेटा बाँधेका ललितपुर थेच्वका १८ वर्षीय रितेश महर्जनको काँध, कुम, हात र टाउकोमा दियो राखेर ब्रह्माको प्रतीकका रूपमा अगाडि बढिरहेका देखिन्छन् । थेच्वकै २५ वर्षीय सवीर महर्जन विष्णुको अवतरमा छन् । धोती लगाएका उनले बोकेको छ्वालीभित्रका घैटोबाट सहस्र जलधारा बगिरहेको छ । महेश्वरको प्रतीकमा देखिएका श्रीजल महर्जनले जसीः (खड्कुलो) मा बसेर शंख फुक्दै जल छर्किरहेका छन् । थेच्वमा हालै सम्पन्न माधवनारायण उत्सवमा देखिएको यो दृश्य हो यो । उत्सवका सहभागीहरू शरीरमा भिपु, बापुचा, सिखलगायत मालाका गरगहना लगाएर सजिने गर्छन् । उत्सवका क्रममा केही युवाले कागजबाट बनाइएको रावणको आकृति लट्ठीमा उनेर नगर परिक्रमा गर्न त कोही महादेवको मूर्ति शृंगारिएको खट बोकेर जात्रा गर्न व्यस्त । त्यहीबीचमा हार्मोनियम र तबला बजाएर गाइएका महादेव, बुद्ध, कृष्ण, महाभारतका परम्परागत गीतले रौनक झन् थपिदिन्छ । ललितपुरको गोदावरी१२ थेच्वमा प्रत्येक वर्ष माधव नारायण पर्व विशेष रूपमा मनाइन्छ । उपत्यकाका अन्य स्थानमा ब्रह्मा, विष्णु र महेश्वरको भेषमा उत्सव मनाउने चलन बन्द भइसकेको छ । तर थेच्वमा भने युवा पुस्ताले पनि यो परम्परा धानिरहेका छन् । रितेश तेस्रो पटक ब्रह्माको प्रतीकका रूपमा माधवनारायण पर्वमा सहभागी भएका हुन् । सवीर भने ब्रह्मा, विष्णु र महेश्वरका रूपमा माधवनारायण पर्वमा ९ पटक भाग लिइसकेका छन् । श्रीजलले भने पहिलो पटक अनुभव लिए । माधवनारायणको व्रत निकै कठोर छ । दुःखकष्ट सहेर व्रत समापन भएपछि शरीर शुद्ध हुने आत्म सन्तुष्ति मिल्ने गर्छ, रितेश भन्छन्, त्यसैले प्रत्येक वर्ष उत्सवमा सहभागी हुँदै आइरहेको छु । सवीर भने माधवनारायण पर्वको सांस्कृतिक महत्त्वबारे जागरण ल्याउन पनि पर्वमा भाग लिँदै आएको बताउँछन् । सवीरका बुवा कान्छाकुमार महर्जन थेच्व माघ माहात्म्य संघका अग्रज हुन् । विदेशी संस्कृति अँगाल्ने प्रवृत्ति बढिरहेका बेलाआफ्नो परम्परा र रीतिरिवाज जोगाइराख्न युवाहरू सचेत हुन आवश्यक रहेको सवीर बताउँछन् ।उत्सवमा हरेक वर्ष सहभागी हुँदै आइरहेका थेच्वका कृष्ण माली भने पर्वमा भाग लिन एक महिनादेखि माधवनारायणको निराहार व्रत बसेका हुन् । मालीले संस्कृति परम्पराले जीवन जिउने तरिका सिकाउने मात्र नभई एकआपसमा मेलमिलाप भावना विकास गरेको बताए । माधवनारायण पर्व विष्णुमा समर्पित एकमहिने लामो उत्सव हो । प्रत्येक वर्ष मार्ग शुक्लपक्ष पूर्णिमादेखि फागुन शुक्ल पूर्णिमासम्म प्रत्येक दिन बिहान नुहाइधुवाइ गरी शंखजल ग्रहण गरी शंख बजाएर महादेवको श्रुति महिमा उच्चारण गरी नगर परिक्रम गरी मनाइन्छ । साँखुमा भने माधवनारायणको मूर्तिलाई पैदल यात्रा गराउँदै भक्तपुरको त्रिवेणी घाट हुँदै काभ्रे, चाँगुनारायण, पशुपतिनाथ र फर्पिङ शेष नारायण हुँदै अन्तमा साँखु पुर्याउने चलन छ । भक्तपुरको हनुमानघाटस्थित त्रिवेणीघाट पनि एकमहिने माधवनारायणको व्रत बस्ने गरिन्छ । भक्तपुरमा व्रतालुले तलेजु भवानी, पनौती, पशुपतिनाथ, चाँगुनारायण शंखदह पुगेर स्नान गरी कलशसहित चाँगुनारायणको दर्शन तथा भूपतिन्द्र मल्लको मूर्तिमा इन्द्रकलश चढाएर व्रत समापन गर्ने परम्परा छ ।श्री ब्रह्मायणी सांस्कृतिक मंका खलः माघ महात्मा संघ थेच्वका अध्यक्ष इच्छा महर्जनका अनुसार वाग्मती सभ्यताको विकासक्रमसँगै नेवार समुदायको जीवन पद्धतिमा ईश्वरलाई ९ प्रकारले श्रद्धापूर्वक भक्तिभाव (नवधा) गर्न थालियो । नवधा भक्तिबाट प्रभावित नेवारहरूको जीवन पद्धति र जीवन दर्शनमा माघ माहात्म्यको ठूलो प्रभाव परेको देखिन्छ, उनले भने, अन्य ठाउँमा लोप भइसकेको नवधा भक्तिका सूत्रहरू थेच्वमा जीवन्त छन् । आफूहरू युवावस्थामा छँदा संस्कृति बचाउन निकै लागिपरेको बताउँदै महर्जनले अब भने यो जिम्मेवारी युवाहरूले काँधमा आइपरेको बताए । खड्कुलोमा बस्ने मानिस कालकुट विष सेवनपछि गोसाइँकुण्ड पुगेर ध्यान मग्न महादेवको प्रतीकको हो, उनले भने, छ्वाली घैंटोमा बोकेर आउनुको अर्थ सहस्र जलधारा बगाउनु हो भने टाउकोमा दियो बत्ती राख्नु सम्मानस्वरूप सूर्य देवतालाई दीप प्रज्वलन गर्नु हो ।हिन्दु परम्पराअनुसार बाह्र महिनाको प्रत्येक महिनामा एकएक नारायण गरी द्वादश नारायणको पूजा गर्ने चलन छ । वैशाखमा मधुसूदन नारायण, जेठमा त्रिविक्रम, असारमा वामन, साउनमा श्रीधर, भाद्रमा ऋषिकेश, असोजमा पद्मनाभ, कात्तिकमा दामोदर, मंसिरमा केशव, पुसमा नारायण, माघमा माधव, फागुनमा गोविन्द र चैतमा विष्णु नारायणको पूजा गर्ने गरिन्छ । प्रत्येक महिनामा नारायणको नाम फरक भएझैं नारायणका चार बाहुमा रहने शंख, चक्र, गदा, पद्म पनि फेरिन्छ । माघमा दायाँतर्फ चक्र, शंख र बायाँतर्फ गदा र पद्म रहने गर्छ ।यो बेला व्रतालुहरूले प्रत्येक दिन स्नान गरी नित्यपूजा, जप, तप, ध्यान, स्वस्थानी श्रवण गरी सूर्यपूजा, शिवपार्वतीसहित देवीदेवताको पूजाअर्चना गर्दा मनोकामना पूरा हुने जनविश्वास छ । विवाहित महिलाहरू व्रत बसेर जीवनसाथीको समृद्ध जीवन र दीर्घायुको प्रार्थना गर्छन् भने अविवाहित महिलाले योग्य जीवन साथीको कामना गर्छन् । तर थेच्वमा भने अन्य स्थानको भन्दा केही फरक छ । फागुन शुक्लपक्ष सप्तमीमा झिसमिसे बिहानीमा महादेवको आराधना गरी जौ, मकै, चामल, कालो तिललगायत ७ प्रकारका पूजासामग्री राखी नख्खु खोलामा दीप बत्ती चढाइन्छ । एक प्रकारको सुकाइएको फलको बोक्रा ससानो टुक्रा गरी बीचमा प्वाल पारेर इतामत (बत्ती) बाली खोलामा बगाइन्छ । यसरी बगाएको बत्ती टाढासम्म बगेर गएमा दीघार्यु र महत्त्वांकाक्षी पूरा हुने जनविश्वास छ ।यसै दिन थेच्ववासी नख्खु खोला किनारामा पुगी चाकु, खिर भात खाने चलन छ । यस दिनलाई नेपाल भाषामा लगला चुय्केगु भनिन्छ । दुवै दिन शिवलिंगलाई खटमा राखेर नगर परिक्रममा पनि गराइन्छ । यो समयमा मकरमा सूर्य रहने भएकाले प्रभासमा गरिएको स्नानले मनुष्यको गुण हुने भनी श्रीस्वस्थानी कथामा वर्णन गरिएको छ । माधवनारायणको व्रत बस्ने व्यक्तिले व्रत सुरु हुनुभन्दा एक दिनअघिदेखि नै निराहार बस्नुपर्ने, बिहानै त्रिवेणीमा स्नान गरी पूजा गर्नुपर्ने, शंखजल ग्रहण गरी मन्त्रोच्चारण, शंखजल ग्रहण गरेपछि कसैलाई छुन नहुने तथा जुत्ता लगाउन नहुने परम्परा छ । नगर परिक्रममा सकेपछि उनीहरूलाई चाकु, चिउरा, अडुवा र घिउ राखी खुवाउने चलन छ । ब्रह्मायणी माघ महात्म्य संघका गुरु दशलाल महर्जनका अनुसार मल्लकालमा प्रत्येक टोलबस्तीबाट आयोजना गरिन्थ्यो । थेच्वमा ४० वर्षअघिसम्म पाँचवटा टोलले छुट्टाछुट्टै उत्सव आयोजना गर्दथे । त्यतिबेला टोलटोलबीच प्रतिस्पर्धा पनि हुन्थ्यो । अहिले भने जेनतेन सञ्चालनमा छ, उनले भने ।"
नेपथ्यले ततायो करफोक,"काठमाडौं (कास) लोकरक व्यान्ड नेपथ्यले इलामको पर्यटकीय क्षेत्र करफोक तताएको छ । शनिबार साँझ ६ बजे स्टेजमा उक्लिएका गायक अमृत गुरुङले यसै भेगबाट संकलन गरिएको गीत कोशीको पानी यो जिन्दगानी बाट सांगीतिक कार्यक्रम सुरु गरेका थिए । कार्यक्रम सुरु हुनुभन्दा केही घण्टा अघिदेखि नै फिक्कलबाट सदरमुकाम इलाम बजारलाई जोड्ने राजमार्गमा चलहपहल देखिएको थियो । उनीहरू करिब ४ बजे कार्यक्रमस्थल खुला गरिएपछि करफोक विद्या मन्दिर परिसरतर्फ ओर्लन सुरु गरेका थिए । नेपथ्यले यतातिर कार्यक्रम नगरेको धेरै भइसकेकाले पनि हामीहरू साथीहरूसँग आयौं, कन्सर्टका लागि दार्जिलिङदेखि आएका जितेन्द्र रसाइलीले भने, रमाइलो लाग्यो । यसअघिका फिक्कल, पञ्चकन्या र कन्याम गाविस जोडेर बनेको सूर्योदय नगरपालिकाको सीमा भारतसँग जोडिएको छ । नेपथ्यको उपस्थितिलाई नयाँ वर्षको शुभकामना व्यक्त गर्ने अवसरका रूपमा पनि लिएका छौं, नगर प्रमुख रणबहादुर राईले भने, चियाका निम्ति प्रसिद्ध स्थानलाई अब पर्यटकीय केन्द्रका रूपमा विकास गर्न पनि यस्ता कार्यक्रमले मद्दत गर्ने विश्वासछ । नेपथ्यले यसै महिनाको अन्त्यमा बिर्तामोडमा कार्यक्रम गर्दै छ ।"
"भद्रगोल बजारमा प्रभावशून्य नियमन, बेखबर सर्वसाधारण","तर, बजारमा विकृति अझै सुधार देखिएको छैन । ०७८७९ मा २ हजार ४ सय ४६ व्यावसायिक फर्ममा अनुगमन भई १ हजार ३ सय ३५ फर्मलाई जरिवाना गरिएको विभागले जनाएको छ । ती फर्मबाट १ करोड ८६ लाख जरिवाना गरिएको छ । ०७९८० मा आइपुग्दा ३ हजार ६ सय ९५ फर्ममा अनुगमन भई ७ सय ९९ लाई जरिवाना गरिएको छ । यसबाट १ करोड ९७ लाख राजस्व उठेको छ । अनुगमनको संख्या र कारबाही बढे पनि मूल्यसूची नराख्ने, अद्यावधिक नगर्ने, उपभोक्ताले प्रस्ट देखिने र बुझ्ने गरी नराख्ने समस्या कामयमै रहेको विभागले तयार पारेको विवरणमा छ । बिक्री बीजक नदिने, कारोबार रकमभन्दा कमको बिजक दिने, म्याद सकिएका (एक्सपाइरी) जोन) का वस्तु राख्ने व्यवस्था नगर्ने अ खाद्य र अखाद्य वस्तु एकै स्थलमा गर्ने गरिको छ, विवरणमा भनिएको छ, एमआरपी उल्लेख नगर्ने, कतिपय वस्तुमा उल्लेख गरेभन्दा बढी रकम लिई बिक्री गर्ने (जस्तै पानी), म्याद नाघेको, एमआरपी केरमेट गर्ने र रिलेबलिङ अधिक भेटिने गरिएको छ । सस्तोमा खरिद गरी जम्माखोरी गर्ने र केही समयपछि महँगोमा बिक्री गर्ने, खाद्यान्न वस्तुहरूमा खाद्य अनुज्ञा नलिएका वस्तु पर्याप्त मात्रामा बिक्री वितरण भइरहेको जस्ता विकृति पनि देखिएको विवरणमा उल्लेख छ ।अनुगमनका क्रममा एकअर्का निकायबीच समन्वयकारी भूमिका नहुँदा पनि समस्या देखिएको छ । खाद्यवस्तुको गुणस्तरको विषय खाद्य प्रविधि तथा गुण नियन्त्रण विभागले हेर्दै आएको छ । नापतौलको विषय गुणस्तर तथा नापतौल विभागले गर्ने हो । कृषिजन्य वस्तुको विषय कृषि विभाग र पशु सेवा विभागले अनुगमन गरी सुधार गर्न सक्छन् । संघीय संरचनासँगै गाउँपालिका र नगरपालिकाको भूमिका झनै महत्त्वपूर्ण रहन्छ । गाउँपालिका एवं नगरपालिकाले अनुगमन गरेर बजारलाई स्वच्छ बनाउन सक्छन् । यी सबै निकाय आफ्नो जिम्मेवारीबाट पन्छिँदा बजारमा भद्रगोल देखिएको हो । विभागले आफ्नो स्रोत साधानले भ्याएसम्म अनुगमन गरेको छ । तर सबै क्षेत्रमा पुग्न सकेका छैनौं, पोखरेलले भने, सुधार ल्याउन प्रदेश, स्थानीय तहको सक्रिय भूमिका जरुरी छ ।"
मर्जर र प्राप्तिपछि सेयर कारोबारमा दिइएको करछुट असुल्दै सरकार,"यो त पहिले दूधमा पानी मिसाऊ त्यसपछि दूध र पानी छुट्याऊ भने जस्तो भयो, जुन छुट्याउन सकिन्न, उनले थपे, यस्तो अवस्थामा कर कसरी लगाउने भन्ने समस्या आयो, यो समस्या समाधान गर्न विभागले दुवै संस्थालाई कर नलगाउने कुरा मिलायो । निर्देशिकामार्फत दुवै संस्थाका सेयरधनीलाई छुट दिने भनिएको थियो । यो समस्या मर्जरअघि नै दुवै कम्पनीमा सेयर रहेका सेयरधनीमा धेरै थियो । विगतमा स्पष्ट कानुन नबनाएकै कारण अहिले लाखौं लगानीकर्ता फस्ने अवस्था आएको चार्टर्ड एकाउन्टेन्ट उमेशराज पाण्डेको भनाइ छ । सुरुमा ए र बी मिलेर सी संस्था बन्छ भनेर आएकर ऐनको दफा ४७ क मस्यौदा बनाइयो । पछि राष्ट्र बैंकले मर्जरमा गएका दुई वटै संस्था खारेज गरेर तेस्रो बनाउँदा प्राविधिक रूपमा समस्या देख्यो, त्यसपछि ए मा बीलाई मिलाउन लाग्यो । तर ४७ क को भाषा संशोधन गरेन, उनी भन्छन्, बैंक तथा वित्तीय संस्थालाई पनि ४७ क अनुसार नै छुट दिएको बतायो । बैंकले पनि कानुनको सूक्ष्म अध्ययन नगरी राष्ट्र बैंकले भनेकै कुरामा विश्वास गरेर मर्जर र एक्विजिसन गरे । सुरुमा आएको कानुन ठीक थियो । तर जुन तरिकाले मर्जर गराइयो, त्यसअनुसार कानुनको उपदफा परिमार्जन नगराइएकाले अहिले समस्या देखिन थालेको पाण्डेले जनाए । कानुनको कमजोरीका कारण लगानीकर्ता फस्दै छन् । त्यति बेलै राष्ट्र बैंकले उपदफाको भाषा परिवर्तन गरेको भए कुरै सकिन्थ्यो, उनी भन्छन् । गत फागुनमा मध्यमस्तरीय करदाता कार्यालय बबरमहलले नेपाल स्टक एक्सचेञ्ज (नेप्से) र सीडीएससीलाई पत्र लेखेर आर्थिक वर्ष ०७६७७ वा त्यसअघिका मितिमा आपसमा गाभिएको मितिमा कायम रहेका सेयरधनीले गाभिएको दुई वर्षभित्र सेयर विक्री तथा पुँजीगत लाभकरसम्बन्धी विवरण मागेको छ । ०७६७७ वा त्यसभन्दा अघिका मितिमा विभिन्न निकाय कम्पनीहरू एकआपसमा गाभिएको मितिमा कायम रहेका सेयरधनीमध्ये गाभ्ने निकायका कायम रहेका सेयरधनीले गाभिएको मितिले दुई वर्षभित्र सेयर विक्री तथा पुँजीगत लाभकरसम्बन्धी विवरण आवश्यक भएकाले उपलब्ध गराइदिनुहुन निर्णयानुसार अनुरोध छ, पत्रमा भनिएको छ । ती निकाय एकआपसमा गाभिएर एकीकृत कारोबार सुरु गरेको मितिपछि उक्त बैंक तथा वित्तीय संस्थाका सेयरधनीहरूमध्ये गाभ्ने निकाय (साविकको बैंक वित्तीय संस्था) मा कायम रहेका सेयरधनीले गाभिएको मितिले दुई वर्षभित्र विक्री गरेको सेयरको विवरण तोकिएको ढाँचामा उपलब्ध गराउन पत्रमा भनिएको छ । कर कार्यालयले ग्लोबल आईएमई र जनता बैंक, एनआरएन रामारोसन एन्ड क्रिएटिभ लघुवित्त, प्राइम एन्ड कन्काई, एनएमबी एन्ड ओम डेभलपमेन्ट बैंक, साइन, रेसुंगा, पूर्णिमा एन्ड भार्गव, तनहुँ मिसन एन्ड नेपाल कम्युनिटी डेभपमलेन्ट बैंक, वामी एन्ड नागरिक लघुवित्त वित्तीय संस्था, सारथि र सत्यवती लघुवित्त वित्तीय संस्थालगायतको कारोबार विवरण मागेको हो ।मर्जर तथा एक्विजिसनपछि करको कारोबार माग गर्दै कर कार्यालयबाट पत्र आएको सीडीएससीका प्रमुख कार्यकारी अधिकृत पूर्णप्रसाद आचार्यले स्विकारे । पत्रमा ग्लोबल आईएमई र जनता बैंक गाभिँदा कसकस सेयरधनीले कति कर छुट लिएका हुन् भनेर विवरण मागियो । गाभिइसकेपछि जनता बैंकका सेयरधनी अस्तित्वमै रहँदैनन् । सबै ग्लोबलकै नामबाट कारोबार हुने भएकाले त्यो छुट्टिँदैन भनेर हामीले जवाफ दियौं, आचार्यले भने, त्यसपछि जेजे विवरण उपलब्ध हुन्छ, त्यो पठाउनुस भनियो । त्यसपछि गाभिएर एकीकृत कारोबारपछि बनेको नयाँ नामबाट भएका कारोबारको विवरण (कारोबार रकम र संख्या) पठाएका छौं । त्यहाँ त सबै मिक्सअप छ । यसकारण हामीले पठाएको विवरण सबै कर नतिर्ने मान्छे हुन् भनेर कर कार्यालयले बुझ्नुहुँदैन । महालेखा कार्यालयले मर्जर तथा एक्विजिसनमा दिएको करछुट असुल उपर गर्नुपर्ने भन्दै बेरुजु लेखेको थियो । महालेखाको वार्षिक प्रतिवेदनमा एउटा मात्रै आर्थिक वर्षको र एक कम्पनीको मात्रै विवरणलाई हेरेर ३१ करोड रुपैयाँ बेरुजु देखाएको थियो । आयकर ऐन ०५८ को दफा ४७ क मा व्यवसाय गाभिएका कारण हुने निःसर्गसम्बन्धी विशेष व्यवस्था छ । त्यसको उपदफामा गाभिई भन्ने शब्द भएका कारण जो गाभिएको हो, उसैलाई मात्रै करछुट हुने तर गाभ्नेलाई नहुने भन्ने व्याख्या महालेखाले गरेको देखिन्छ । सोही व्याख्याका आधारमा बेरुजु निकालिएको कार्यालयको दाबी छ । वार्षिक प्रतिवेदनमा बेरुजु उल्लेख भएसँगै महालेखाले त्यो असुल गर्न भन्दै सम्बन्धित निकायलाई पत्राचार गर्यो । त्यसपछि कर कार्यालयले प्रक्रिया त्यस्तो विवरण मागेको हो ।"
पोखरा पर्यटकीय राजधानी,"अन्नपूर्ण संरक्षण क्षेत्र परियोजना र मनास्लु संरक्षण क्षेत्र परियोजनाको प्रचलित कानुनमा संशोधन गरी स्थानीय नागरिकको स्वामित्व कायम हुनुपर्ने मागबारे आफू जानकार रहेको र यहाँका समस्या सम्बोधन गर्न पहल गरिरहेको पनि उनको भनाइ छ । यसैबीच आइतबारदेखि डिस्को, दोहोरी, लाइभ म्युजिकजस्ता व्यवसाय रातिससम्म खुल्ने गण्डकी प्रदेशका मुख्यमन्त्री सुरेन्द्रराज पाण्डेले बताएका छन् । रात्रिकालीन व्यवसाय सञ्चालनका लागि सरकारले आवश्यक सुरक्षा प्रबन्ध गर्ने उनले जनाए । निश्चित मापदण्ड बनाएर पोखराको लेकसाइड इलाका, पृथ्वीचोक महेन्द्रपुल र चिप्लेढुंगामा बार, रेस्टुरेन्ट, स्पा, किराना तथा खाजा पसल राति एक बजेसम्म निर्बाध सञ्चालन हुने उनको भनाइ छ । ०७८ कात्तिकमा गण्डकी प्रदेश सरकारले पोखरालाई पर्यटकीय राजधानी घोषणाका लागि संघीय सरकारलाई अनुरोध गर्ने निर्णय गरेको थियो । त्यसअघि पोखरा महानगरले पर्यटकीय राजधानी घोषणा गर्न संघ सरकारलाई प्रस्ताव पठाएको थियो । नेपाल घुम्न आउने वार्षिक १० लाख पर्यटकमध्ये ४० प्रतिशतले पोखरा पुग्ने गरेको पर्यटन सम्बद्ध संस्थाको तथ्यांक छ ।"
औचित्य पुष्टि हुने गरी राजस्वका दर हेरफेर,"काठमाडौं (कास) अर्थमन्त्री वर्षमान पुनले आगामी आर्थिक वर्षको बजेटमार्फत करका दर हेरफेर गर्दा त्यसको आवश्यकता र औचित्यको तथ्यपूर्ण विश्लेषण गरिने बताएका छन् । बजेट निर्माण तथा कर प्रणाली निर्धारण गर्दा सर्वसाधारणको समेत सहभागिता रहने गरी सार्वजनिक छलफलमा ल्याइनुपर्ने उनको भनाइ छ । करका दरमा हेरफेर गर्दा तीनमहले नै तयार पारेर केकति कारणले थपघट गर्नुपर्ने हो भनेर स्पष्ट पारिनुपर्छ, अर्थ मन्त्रालयमा नेपाल आर्थिक पत्रकार समाज (सेजन) सँगको भेटघाटका क्रममा अर्थमन्त्री पुनले भने, यसो हुन सके कसैको नियतबाट करका दर परिवर्तन भएको भन्ने अवस्था रहँदैन । तथ्यमै आधारित भएर कर निर्धारण गर्दा परदर्शिता कायम हुन्छ । सरकारले विभिन्न क्षेत्रमा दिँदै आएको करछुटको औचित्यबारे तथ्यपरक विश्लेषण गरिनुपर्ने आवश्यकता पनि उनले औंल्याए । पछिल्लो समय माग र खपत घट्दा समग्र बजार नै शिथिल अवस्थामा पुगेकामा त्यसलाई चलायनमान बनाउन अर्थ मन्त्रालयले केही रकम बजारमा पठाउने निर्णय गरेको पनि अर्थमन्त्री पुनले जानकारी दिए । उपभोक्ता बजारसँगै पुँजी बजारलाई कसरी चलायमान बनाउन सकिन्छ भनेर आफूले अध्ययन गरिरहेको उनको भनाइ छ । सामाजिक सुरक्षा, पेन्सनलगायतको भुक्तानी गर्नुपर्ने करिब ३० अर्ब रकम निकासा गर्ने निर्णय अर्थ मन्त्रालयले गरेको छ । दुग्ध किसानको बक्यौताको करिब ३० करोड भुक्तानी गर्ने निर्णय भइसकेको छ । निर्माण व्यवसायीको करिब ४० अर्ब बराबर भुक्तानी बाँकी भनेर आएको छ । त्यसमा प्रक्रिया पुर्याएर आफ्नो दाबी ल्याउनुहोस्, अर्थ मन्त्रालयले भुक्तानी दिन्छ भनेर सम्बन्धित मन्त्रालयलाई भनिसकेको छु, अर्थमन्त्री पुनले भने । बजारमा पैसा पठाउँदा मागमा देखिएको शिथिलता हट्ने उनको विश्वास छ । विगतमा मुलुकको अर्थतन्त्र केही समस्यामा हुँदा अवलम्बन गरिएका कडा खालका आर्थिक तथा मौद्रिक नीति अहिले सहज अवस्थामा बिस्तारै खुकुलो गर्दै गएको पनि उनले प्रस्ट्याए । अर्थतन्त्र अप्ठ्यारो हुँदा हाम्रा नीति केही कडा गरेका थियौं । तर अहिले सजिलो अवस्थामा तिनलाई सहज बनाऔं । घरजग्गा र सेयर धितो कर्जाको सीमा संशोधन गर्न सकिनेबारे पनि छलफल भइरहेको छ, उनले भने, कुनै बेला विदेशी मुद्रा सञ्चिति कम भनियो । तर अहिले खर्च गर्न सकेका छैनौं । यसमा पनि के गर्न सकिन्छ भनेर अध्ययन भइरहेको छ ।"
"किसानले बेचिसकेपछि चुलियो अलैंचीको भाउ, व्यापारीलाई लाभ","(पाँचथर)सिजन घर्किएपछि अलैंचीको मूल्य बढेको छ । पहाडी जिल्लाका किसानले बिक्री गरिसकेपछि अलैंचीको भाउ यो वर्षकै उच्च बिन्दुमा पुगेको हो । झापाको बिर्तामोडमा मंगलबार प्रतिमन ८३ र पाँचथरमा ८२ हजार रुपैयाँमा कारोबार भएको छ । किसानले आफ्नो उत्पादन भदौदेखि माघ महिनाभित्रै बिक्री गरिसक्ने भएकाले फागुनदखि साउनलाई अफ सिजनका रूपमा लिने गर्छन् । यो बेला बढेको अलैंचीको मूल्यको लाभ किसानभन्दा व्यापारीले पाउँछन् ।पूर्वी पहाडी जिल्लाका किसानको मुख्य आम्दानी स्रोत मानिने अलैंचीको मूल्य यो वर्ष सुरुवाती सिजनदेखि नै बढ्दो थियो । यसअघि गत पुसमा प्रतिमन ८० हजार पुगेर घट्न थालेको मूल्य ७४ हजार रुपैयाँमा झरेर रोकिएकामा पुनः फागुन दोस्रो सातादेखि बढ्न थालेको अलैंची व्यवसायी महासंघले जनाएको छ ।विशेषतः कोशीका पहाडी जिल्लामा उत्पादन हुने अलैंची आइतबार प्रतिमन फिदिममा ८२ र बिर्तामोडमा ८३ हजार रुपैयाँमा किनबेच भएको हो । बिर्तामोडमा उत्कृष्ट अलैंची प्रतिमन ८३ हजार, मध्यम ८२ हजार र सामान्य गुणस्तरको ८१ हजार रुपैयाँमा किनबेच भइरहेको फिदिमका व्यवसायी खेम अधिकारीले बताए । फिदिममा भने उकृष्ट ८२ हजार, मध्यम ८१ हजार र सामान्य गुणस्तरका अलैंची ८० हजार रुपैयाँमा किनबेच भइरहेको उनको भनाइ छ । यसवर्ष सिजनको सुरूमा अलैंचीको भाउ ५० हजार हाराहारी थियो । अहिले अलैंचीको अफ सिजन हो । फागुनदेखि बढेको मूल्यको लाभ किसानले लिन पाउँदैनन् । अलैंचीको उत्पादन भदौ दोस्रो सातादेखि सुरू हुन्छ । भदौदेखि कात्तिकसम्म बगानबाट निकालिने अलैंची प्रायः किसानले माघ महिनाभित्रै बेचिसक्छन् । विगतका वर्षमा पनि फागुनदेखि मात्रै मूल्य बढ्थ्यो । फागुन लागेपछि बढेको मूल्यको लाभ हामीले पाउँदैनौं, फालेलुङ८ का किसान याम कुरुम्बाङले भने ।अलैंची व्यवसायी भने यस्ता नगदे बालीको मूल्य अन्तर्राष्ट्रिय बजारबाटै निर्धारण भएर आउने टिप्पणी गर्छन् । भारत, बंगलादेशसहितका बजारमा माग बढे मूल्य वृद्धि हुने र माग घटे मूल्य पनि घट्ने हुन्छ, नेपाल उद्योग वाणिज्य महासंघका केन्द्रीय सदस्य दीपक नेपालले भने, पछिल्लो समय भारत सिक्किम र भुटानमा पर्याप्त मात्रामा ठूलो दाना भएको अलैंची उत्पादन हुन थालेकाले सिजनमा नेपाली अलैंचीले भाउ पाउँदैन । पाँचथर ताप्लेजुङ, इलाम, संखुवासभा र धनकुटासहित पहाडी र उच्च पहाडी जिल्लामा अलैंची राम्रो उत्पादन हुन्छ । व्यवसायीहरूका अनुसार अलैंचीलाई गुणस्तरका आधारमा क, ख र ग गरी तीन तहमा विभाजन गरिएको हुन्छ । ठूलो दाना, राम्ररी सुकेको र धूवाँ नलगाई सुकाएको अलैंचीलाई क श्रेणीको मापदण्डमा राखिएको नेपालले जनाए । नेपालमा उत्पादित अलैंचीको बजार भारत हो । पूर्वी नेपालमा उत्पादन भएको अलैंची झापाको बिर्तामोड हुँदै भारत छिर्छ । त्यसपछि भारतले तेस्रो मुलुक पठाउँछ ।अलैंची पूर्वी पहाडी जिल्लाका किसानको आम्दानीको भरपर्दो स्रोत हो । अरू अन्न नफल्ने भिरालो, खोल्सा र पाखा भित्तामा पनि उत्पादन हुन भएकाले यसलाई खोल्साको सुन भनेर बोलाइन्छ । किसानले उत्पादन गरेको अलैंची उनीहरूले मूल्य तोक्न पाउँदैनन्, व्यापारीले जति भन्यो त्यतिमै बिक्री गर्नुपर्छ, किसान महासंघ पाँचथरका पूर्वअध्यक्ष गणेश पोखरेल भन्छन्, अलैंची जस्तै अदुवा र अम्रिसो जस्ता नगदे बालीको न्यूनतम समर्थन मूल्य नतोकिँदा किसानलाई सधैं मर्का परिरहेको छ । मंसिर पहिलो साताभित्र किसानले बगानबाट टिपेर प्रशोधनसहित भण्डारणको काम सक्ने पाँचथरका अगुवा किसान वीरेन्द्र योङ्याको भनाइ छ । विश्वभर १७ हजार टन उत्पादन हुने अलैंची नेपालमा मात्र ७ हजार टन फल्ने गरेको कृषि विभागको तथ्यांक छ । नेपालबाहेक भारत, भुटान र इन्डोनेसिया जस्ता देशमा पनि अलैंची उत्पादन हुने गरेको पाइन्छ । यतिको परिणामा उत्पादन रहेको अलैंची भारतबाट भने इलमी, हिमाली र भारत ब्रान्डका नाममा बंगलादेश र पाकिस्तानसहित अन्य खाडी मुलुकतर्फ जाने गरेको पाइएको छ । आर्थिक वर्ष ०७९८० मा झापाको काँकडभिट्टा नाकाबाट मात्रै २ लाख बोरा अलैंची भारत निर्यात भएको निर्यात प्रवर्द्धन केन्द्रको तथ्यांक छ । मसलाका परिकार, बिस्कुटबेकरी, सुगन्धित तेल, टिन्चर, मदिरालगायत उत्पादन गर्न अलैंचीको प्रयोग हुन्छ । नेपालमा सिंहदरबार वैद्यखाना र आयुर्वेदिक औषधि बनाउने जडीबुटी कम्पनीले अलैंची प्रयोग गरेर रक्तशोधक, शक्तिवर्द्धक, दम र खोकीलगायतको औषधिमा अलैंची मिसाउने गर्छन् । पूर्वमा रामसाई, लसुने, साउनेलगायत ८ प्रजातिका अलैंची उत्पादन हुन्छ । समुद्री सतहबाट ७ सयदेखि २३ सय मिटरसम्मको उचाइ, ७ देखि २० डिग्री सेल्सियस तापक्रम र वार्षिक १५ सयदेखि ५ हजार मिलिमिटरसम्म वर्षा हुने पहाडी जिल्लाका पूर्व र उत्तरी मोहडा भएको जग्गामा अलैंची लगाइन्छ ।"
अर्थ संक्षेप,"फ्लोरा एक्स्पोमा १ करोड रुपैयाँको कारोबारकाठमाडौं (कास) चारदिने फ्लोरा एक्स्पोमा १ करोड ५ लाख ५० हजार रुपैयाँ बराबरको कारोबार भएको छ । चैत १ देखि सुरु भएको चारदिने एक्स्पो आइतबार सकिएको फ्लोरिकल्चर एसोसिएसन नेपालले जनाएको छ । एसोसिएसनले स्वच्छ वातावरण तथा आर्थिक समृद्धिका लागि पुष्प व्यवसाय भन्ने नाराका साथ एक्स्पो आयोजना गरेको थियो । चार दिनमा ४९ हजार १ सय जनाले फ्लोरा एक्स्पोको अवलोकन गरेको एसोसिएसनका अधयक्ष मीनबहादुर लामाले बताए । एसोसिएसनका अनुसार एक्स्पोको पहिलो दिन १७ लाख ५० हजार रुपैयाँ बराबरको फूलको कारोबार भएको थियो । दोस्रो दिन ३ लाख ५० हजार, तेस्रो दिन ३५ लाख ७० हजार रुपैयाँको कारोबार हुँदा चौथो दिन २१ लाख ८० हजार रुपैयाँ बराबरको पुष्पको कारोबार भएको अध्यक्ष लामाले जनाए । एक्स्पोमा ७३ वटा स्टल थिए । एक्स्पोमा फूल बिरुवालाई आवश्यक मल तथा विषादीको खरिदबिक्री तथा आधुनिक खेती प्रविधिबारे सूचना आदानप्रदान गरिएको थियो ।टोयोटा ड्रिम कार आर्ट कन्टेस्टका विजेतालाई पुरस्कारकाठमाडौं (कास) टोयोटाको आधिकारिक वितरक युनाइटेड ट्रेडर्स सिन्डिकेन्टले १७ औं टोयोटा ड्रिम कार आर्ट कन्टेस्टका ३ जना विजेतालाई पुरस्कार दिएको छ । युनाइटेड ट्रेडर्स सिन्डिकेटले भोइथ कम्प्लेक्समा आयोजित कार्यक्रमबीच विजेता घोषणा गर्दै पुरस्कार र प्रमाणपत्रसहित सम्मान गरेको हो । गत डिसेम्बर २०२३ देखि फेब्रुअरी २०२४ सम्म सञ्चालित टोयोटा ड्रिम कार आर्ट कन्टेस्टमा करिब ८ सय सहभागी थिए । त्यसमध्ये प्रत्येक इन्ट्री क्याटागोरीबाट ३ जना विजेता घोषणा गरिएको कम्पनीले जनाएको छ । विजेताले जापानमा हुने प्रतियोगितामा नेपालका तर्फबाट सहभागिता जनाउनेछन् । क्याटागोरी १ अन्तर्गत ७ वर्ष वा त्यसभन्दा मुनिको उमेर समूहमा इज्यान खान मलिक, एरिका अधिकारी र साहित्य अयेरले क्रमशः पहिलो, दोस्रो र तेस्रो स्थान हासिल गरेका हुन् । क्याटागोरी २ अन्तर्गत ८ देखि ११ वर्ष उमेर समूहमा जिनिशा जेन, रैय सिंह महर्जन, आर्याव जोशीले क्रमशः पहिलो, दोस्रो र तेस्रो स्थान हासिल गरे । क्याटागोरी ३ अन्तर्गत १२ देखि १५ वर्ष उमेर समूहमा ओंजाला महर्जन, जेनिशा थापा र जुनिया राई क्रमशः पहिलो, दोस्रो र तेस्रो भए । गिनिज वर्ल्ड रेकर्डमा कोकाकोलाको ॅद लार्जेस्ट मःम पार्टीकाठमाडौं (कास) कोकाकोलाले नेपालमा द लार्जेस्ट मःम पार्टी का लागि गिनिज वर्ल्ड रेकर्ड राखेको छ । काठमाडौंस्थित हायात रिजेन्सी ग्राउन्डमा चैत २ मा काठमाडौं इज कुकिङ को दोस्रो संस्करणको एउटा भागका रूपमा द लार्जेस्ट मःम पार्टी मार्फत नयाँ गिनिज वर्ल्ड रेकर्ड कायम गरेको कम्पनीले जारी गरेको विज्ञप्तिमा जनाइएको छ । कोकाकोलाले ५ सय जनाभन्दा बढी उत्साही सहभागीका साथ यो कार्यक्रम आयोजना गरिएको बताएको छ । प्रत्येक सहभागीलाई २ सय ५० एमएल कोकको बोतलसहित दुईवटा मःम खान दिएको थियो । कार्यक्रममा सहभागीहरूले कोकाकोलासँगै मःमको स्वाद लिएका थिए । कोकाकोलाले नेपालमा आफ्नो ५० वर्ष मनाइरहेको छ । यो गिनिज वर्ल्ड रेकर्ड उपाधिले कोकाकोलाको सांस्कृतिक एकता र मनोरञ्जन प्रदान गर्ने आफ्नो विरासतलाई कायम गरेको कम्पनीले जनाएको छ ।"
दीपेशलाई ८ दिन हिरासतमा राख्न अनुमति,"(बुटवल)बुटवलको सुप्रिम बचत तथा ऋण सहकारी संस्थाको बचत रकम अपचलन गरेको आरोपमा पक्राउ परेका दीपेश पुनलाई थप आठ दिन हिरासतमा राख्न जिल्ला अदालत रूपन्देहीले अनुमति दिएको छ । सहकारीका १० हजार ३ सय ९१ बचतकर्ताको ७८ करोड ५० लाख रुपैयाँ अपचलन गरेको आरोप लागेका सुप्रिमका तत्कालीन सचिव पुनलाई प्रहरीले आइतबार जिल्ला अदालत पेस गरेको थियो । इलाका प्रहरी बुटवलका प्रमुख डीएसपी विजयराज पण्डितले अदालतले दीपेशलाई आठ दिन हिरासतमा राखेर अनुसन्धान गर्ने अनुमति दिएको बताए । आइतबार म्याद लिएका छौं, अब आठ दिनसम्म अनुसन्धान निरन्तर हुन्छ । पूर्वराष्ट्रपति नन्दबहादुर पुनका कान्छा छोरा दीपेश शुक्रबार काठमाडौंको झम्सीखेलबाट पक्राउ परेका थिए । माओवादी निकट विद्यार्थी संगठन अनेरास्वियु क्रान्तिकारीका केन्द्रीय महासचिवसमेत रहेका पुनलाई प्रहरीले शुक्रबार नै बुटवल ल्याएर इलाका प्रहरी कार्यालयको हिरासतमा राखेको हो । सुप्रिम सहकारीले १ अर्ब ७ करोड रकम संकलन गरेर ९० करोडभन्दा बढी अपचलन गरेको लुम्बिनी प्रदेश सहकारी दर्ता अधिकारीको कार्यालयले तयार गरेको प्रतिवेदनमा उल्लेख छ । प्रहरीले बचतकर्ताको उजुरी र सहकारी प्रतिवेदनका आधारमा सहकारी ठगी प्रकरणमा अहिलेसम्म सुप्रिमका तीन जनालाई पक्राउ गरेर अनुसन्धान गरिरहेको छ । गत फागुन ४ मा सुप्रिमका अध्यक्ष ओमप्रकाश गुरुङ र भैरहवा शाखाकी व्यवस्थापक दुर्गा पाण्डेय चापागाईं पक्राउ परेका थिए । त्यस्तै पोखराको सूर्यदर्शनका सहकारीका सञ्चालक कुमार रम्तेल तथा आईटी प्रमुख भविश्वर अर्याललाई पनि प्रहरीले पोखराबाट बुटवल ल्याई अनुसन्धान गरिरहेको छ । उनीहरू सहकारीको रकम अपचलन गरेको आरोपमा पक्राउपछि पुर्पक्षका लागि थुनामा थिए । त्यस्तै, सुप्रिमका संस्थापक अध्यक्ष गितेन्द्र (जीबी) राई रकम अपचलनकै आरोप लागेपछि फरार छन् । जीबी र उनी संलग्न विभिन्न पाँचवटा कम्पनीलाई सुप्रिम सहकारीबाट ७८ करोड ५० लाख ७६ हजार ६ सय ६५ रुपैयाँ ऋण दिइएको थियो । जीबीले अध्यक्ष छँदा आफ्ना चार कम्पनीका नाममा १३ करोड ७० लाख ९२ हजार २ सय ७० रुपैयाँ ऋण लगेका थिए । उनी २०७६ कात्तिक १६ मा अध्यक्षबाट राजीनामा दिएर संरक्षक बनेका थिए । तत्कालीन सचिव दीपेशले पनि बचतकर्ताले रकम फिर्ता माग्न थालेपछि २०७९ मंसिर २४ मा राजीनामा दिएका थिए ।२०७२ फागुन ३० को साधारणसभाबाट सुप्रिमको अध्यक्षमा ओखलढुंगाका जीबी र रोल्पाका दीपेश कोषाध्यक्षमा चयन भएका थिए । बुटवलमा २०५७ सालमा दर्ता भएर सञ्चालनमा रहेको मैत्रेय बचत तथा ऋण सहकारी संस्थाको नाम परिवर्तन गरेर २०७२ फागुन १ मा सुप्रिम बचत तथा ऋण सहकारी संस्था बनाइएको थियो । त्यसलगत्तै कार्यक्षेत्र बाहिरका दुवै जना संस्थाको सदस्य बनेर पदाधिकारी चयन भएका थिए । २०७६ कात्तिक १६ मा भएको अर्को साधारणसभाबाट दीपेश सचिव बनेका थिए ।"
तेह्रथुम र पाँचथरमा २६ घर जले,"तेह्रथुमपाँचथर (कास) तेह्रथुमको फेदाप र पाँचथरको फाल्गुनन्द गाउँपालिकामा आगलागी हुँदा २६ घर जलेका छन् । फेदाप१ सिम्लेमा आइतबार अपराह्नदेखि सुरु भएको आगलागीमा ५ वटा बस्तीका २३ घर र ५ वटा गोठ जलेका हुन् । गाउँको पुछारमा रहेको वनमा लागेको डढेलो नजिकैको बस्तीमा सल्किएको वडाध्यक्ष मनबहादुर श्रेष्ठले बताए । आगलागीमा परी सिम्लेका रातमाटे, बाँझीगरा, टाहारी, अम्फुवा र मयन्तपा बस्तीका घर जलेका हुन् । बस्ती पातलो भएको र वरिपरि जंगल भएकाले आगो नियन्त्रण गर्न समस्या भएको वडाध्यक्ष श्रेष्ठले बताए । यस्तै पाँचथरको फाल्गुनन्द गाउँपालिका केन्द्र घुर्बिसे पञ्चमी बजारमा आइतबार राति साढे ८ बजेतिर सुरु भएको आगलागीमा तीन घर जलेका छन् । स्थानीय कविन्द्र लावती, अम्बिका सापकोटा र श्रीनारायण भट्टराईका घर जलेका हुन् । आगो नियन्त्रणका लागि सदरमुकाम फिदिमबाट दमकलसँगै राँके बजारबाट सशस्त्र र जनपद प्रहरी पठाइएको प्रमुख जिल्ला अधिकारी मेखबहादुर मग्रातीले जानकारी दिए । आगलागीको कारण भने खुलेको छैन । घुर्बिसे पञ्चमी फाल्गुनन्द र इलामको फाकफोक थुम गाउँपालिकाको सीमावर्ती बजार हो ।सुक्खायाम सुरु भएसँगै आगलागीका घटना बढ्न थालेका छन् । शनिबारमात्रै भोजपुरको हतुवागढी७ पिप्लेमा एकैघरका तीन बालबालिकाको जलेर मृत्यु भएको थियो । मोरङ, ताप्लेजुङ, रामेछाप, खोटाङ, सिन्धुली, भोजपुरलगायत जिल्लामा आगलागीबाट दर्जनौं घरगोठ जलेका थिए ।"
घरमा खेल्नुको फाइदा कति ?,"काठमाडौं नेपाली मिडियासँग पछिल्लो पटक प्रस्तुत हुँदा नेपाली राष्ट्रिय फुटबल टिमका मुख्य प्रशिक्षक भिन्सेन्जो अल्बर्टो एनिसले भनेका थिए, म समर्थकसामु माफी माग्न चाहन्छु । तर यो परिस्थति मैले बनाएको होइन । एन्फा पदाधिकारीसँग यसको उत्तर हुनुपर्छ । यो खेलाडीका लागि पनि गाह्रै स्थिति हो । तर अहिले हामीसँग कुनै विकल्प छैन । हाम्रो काम स्थितिको सामना गर्ने र आफूले सक्दो राम्रो गर्ने नै हो । उनले यति धेरै भावुक भएर बोल्नुपर्ने किन परेको थियो त ? यो कुरा भने सबैलाई थाहा छ । विश्वकप र एसियाकप दुवैको छनोटका रूपमा रहेको बहराइनविरुद्धको एक खेल नेपालले आफ्नै भूमिका खेल्न पाउनुपर्ने थियो । त्यो भनेको दशरथ रंगशाला नै भयो । तर खेल उल्टै बहराइनमै हुने भएको छ । यस्तोमा नेपालले आफ्नो घरेलु मैदानमा खेलेर पाउने भए भरको फाइदा गुमाएको छ । यो पनि सबैलाई थाहा छ, फुटबलमा आफ्नो होम ग्राउन्ड को अर्थ के हो भनेर ? तिनै एनिसले भनेजस्तै अब कराएर हुने तत्कालका लागि केही छैन । अहिले तत्कालका लागि नेपाली टिम बहराइन पुगिसकेको छ । अब बिहीबार एउटा खेल हुनेछ, अनि अर्को साताको मंगलबार दोस्रो खेल । यो समूहमा यूएई र यमन पनि छन् । दुवै खेल घरमै खेल्न पाउँदा बहराइनलाई अप्राकृतिक फाइदा पुग्नेछ नै । अखिल नेपाल फुटबल संघ (एन्फा) ले खेलको मिति थाहा पाएर पनि दशरथ रंगशालालाई किन तयार राख्न सकेन, त्यो यही संस्थालाई थाहा होला । तिनै एन्फाका पदाधिकारीलाई सम्भवतः घरेलु मैदानमा खेल्नुको फाइदा पक्कै थाहा छैन ।यसका लागि सबैभन्दा राम्रो उदाहरण त सन् २०११ मा भएको विश्वकपका खेल नै हुनेछ । नेपालले सुरुमा टिमोर लिस्टेको सामना गरेको थियो । त्यति बेला दुवै लेगका खेल काठमाडौंमै भएको थियो । त्यसको नेपालले भरपुर फाइदा लियो । समग्रमा दुई लेगको खेलमा नेपाल ७१ ले अगाडि रह्यो । त्यति बेला भनिएको थियो, विचरा टिमोर लिस्टेले एउटा खेल पनि आफ्नो घरेलु मैदानमा खेल्न सकेन । दोस्रो चरणमा नेपालको प्रतिद्वन्द्वी थियो, जोर्डन ।त्यसको पहिलो लेगको खेल अम्मानमा भएको थियो र त्यसमा नेपाल लाजैमर्दो हिसाबले ९० ले पराजित भयो । त्यति बेला प्रशिक्षक थिए, ग्राहम रोबर्टस् । यो हारपछि उनले पनि माफी मागे । भन्थे, यत्तिको खराब नतिजा मैले आफ्नो पूरा खेल जीवनमै भोगेको छैन । त्यसको पाँच दिनपछि नेपालले दशरथ रंगशालामा जोर्डनको आतिथ्य गर्यो । मज्जाले पानी परेको त्यो दिन नेपालले जोर्डनलाई ११ को बराबरीमा रोक्यो । भरत खवासले त्यो खेलमा गरेका थिए, ऐतिहासिक गोल ।यो नतिजापछि तिनै प्रशिक्षक रोबर्टस्ले भनेका थिए, मलाई नेपाली टिमको प्रदर्शनमा खुसी र गर्व दुवै छ । यसले पनि देखाउँछ, घरमा खेल्नु बाहिर खेल्नुको अन्तर । यसका लागि नेपालले केही वर्षयता खेलेका खेलको नतिजालाई पनि राम्रै उदाहरण बनाउन सकिन्छ । जस्तो, मुख्य प्रशिक्षकका रूपमा एनिस आएयता नेपालले औपचारिक १२ खेल खेलेको छ । यसमध्ये घरमा खेलेका चार खेल छन्, त्यसमा एक जित, दुई बराबरी र एक हार छन् ।यो ठिक्ककै प्रदर्शन हो । तर उनकै नेतृत्वमा विदेशी भूमिका खेलेका आठ खेलमध्ये दुईमा मात्र जितै जित छ । त्यसपछि एक बराबरी । र, बाँकी पाँचमा हार । योचाहिँ खराब प्रदर्शन नै भयो । एनिस अगाडिका मुख्य प्रशिक्षक थिए, अब्दुलाह अल्मुताइरी । उनको नेतृत्वमा नेपालले आधिकारिक १७ खेल खेल्यो । त्यसमध्ये चार खेल घरेलु मैदानमा रह्यो । त्यसमा दुई जित, एक बराबरी र एक हार रह्यो । यो अलिकति राम्रै प्रदर्शन रह्यो ।तर विदेशी भूमिमा खेलिएका १३ खेलमध्ये १० खेलमा हार रह्यो । दुई खेलमा जित निस्केकोमा एक बराबरी रह्यो । फेरि यो पनि पनि खराब प्रदर्शन नै रह्यो । विश्वकप छनोटकै खेलको कुरा गर्ने हो भने अहिलेसम्म नेपालले ठ्याक्कै ४० खेल खेलेको छ । त्यसमा घरमा खेलेका खेल छन्, नौ । त्यसमा दुई जित छन्, अनि चार बराबरी । बाँकी तीनमा हार । यी नौ खेलमध्ये पनि घरमा खेलेका पछिल्ला पाँच खेलमा नेपाल अपराजित रहेको छ ।प्रतिद्वन्द्वीको हिसाबमा नेपालले खासै चुनौती दिन नसके पनि गल्फ राष्ट्रका लागि काठमाडौं आएर खेल्नु सजिलो थिएन, हाई अल्टिच्युटका हिसाबले पनि । २०१९ मा पनि नेपालले एसिया कप र विश्वकप छनोटको कुवेतविरुद्धको खेल आयोजना गर्दा स्थिति यस्तै थियो । १३ औं दक्षिण एसियाली खेलकुदका लागि दशरथ रंगशाला पुनर्निर्माणकै क्रममा थियो । त्यसैले नेपालले आफ्नो घरेलु मैदान को खेल भुटानको थिम्पुमा लगेर खेलेको थियो । हाई अल्टिच्युटका कारण कुवेतलाई त्यो खेलको ९० मिनेट कटाउनै गाह्रो भएको थियो, नतिजा भने ०१ ले नेपालको विपक्षमा थियो । विश्वकप छनोटका ३१ खेल भने नेपालले विदेशमा खेलेको छ । त्यसमध्ये पनि एक खेल तटस्थ भूमिका रूपमा भुटानमा त्यही कुवेतविरुद्धको खेल थियो । यी सबै खेलमा नेपाल २५ हार बेहोरेको छ । जित भने पाँच खेलमै मात्र छन् । एक खेल बराबरीमा टुंगेको छ । अनि यो पनि खराव प्रदर्शनकै दर्जामा आउँछ । यो तथ्यले देखाउँछ, विदेश भूमिमा खेल्नु कति धेरै कठिन छ भनेर । यो पृष्ठभूमिमा नेपालले आफ्नै भूमिमा खेल्नुपर्ने एउटा खेल बहराइनमा खेल्नुपर्दा निराशा सबैलाई हुन्छ, एन्फा पदाधिकारीलाई अपवाद मान्ने हो भने ।"
ट्रायथलनको 'फेमिलियराइजेसन,काठमाडौं (कास) नेपाल ट्रायथलन संघले आइतबार गण्डकी प्रदेश ट्रायथलन संघ र कास्की जिल्ला ट्रायथलन संघसँगको सहकार्यमा ट्रायथलन फेमिलियराइजेसन कार्यक्रमको आयेजना गरेको छ । नेपाल ट्रायथलन संघका अध्यक्ष निलेन्द्रराज श्रेष्ठले पोखरामा वैशाखमा हुने एसिया ट्रायथलन कप र दक्षिण एसिया ट्रायथलन च्याम्पियन्सिप सफल बनाउने त्यस क्षेत्रका सरोकारवालासँग छलफल गरेको हो ।उनले ट्रायथलनका लागि सर्वश्रेष्ठ स्थान पोखरामा यस खेलको अपनत्व दिनका लागि यो कार्यक्रमको आयोजना गरेको भन्दै यस खेलको इतिहासबारे पनि जानकारी दिए । प्रतियोगिता आगामी वैशाख १५ र १६ गते हुँदै छ । यसअघि वैशाख ८ र ९ गते पोखराकै स्थनीयहरूलाई लक्षित गरेर टेक्सिनकल अफिसर्स कोर्सको आयोजना गरेर २५ जनालाई प्रशिक्षण दिने निर्णय भएको छ । यसैगरी नेपाल ट्रायथलन संघले गण्डकी प्रदेशलाई लोकल आयोजक कमिटीको जिम्मेवारी दिएको छ ।
हेल्प नेपाललाई सफलता,"काठमाडौं आठौं आरबीबीएनभीए महिला तथा पुरुष भलिबल च्याम्पियनसिपमा आइतबारका सबै ६ खेल सोझो सेटमा टुंगिएको थियो । यसमा टिप टप हेल्प नेपाल क्लबले जितका साथ आफ्नो यात्रा सुरु गरेको छ । राष्ट्रिय खेलकुद परिषदको कभर्ड हलमा भइरहेको च्याम्पियनसिपको दोस्रो दिन हेल्प नेपालसहित मणिमुकुन्द भलिबल क्लब, बूढानीलकण्ठ भलिबल क्लब र सुदूरपश्चिम प्रदेश तथा महिलातर्फ दुई विभागीय टोली नेपाल पुलिस क्लब र नेपाल एपीएफ क्लब विजयी भएका छन् । हेल्प नेपालले कोशी प्रदेशलाई ३० को सोझो सेटमा हराएको छ । दोस्रो सेटमा कडा चुनौती सामना गरेको टिप टपले २५१९, २६२४, २५१५ ले विजयी भएको हो । मणिमुकुन्दले न्युटन भलिबल क्लबलाई ३० ले हरायो । मणिमुकुन्दले न्युटनलाई २९२७, २५२३, २५२३ ले पराजित गर्यो ।बूढानीलकण्ठले कर्णाली प्रदेशलाई एकतर्फी खेलमा २५१०, २५१८, २५ १७ ले पराजित गर्यो । सुदूरपश्चिम प्रदेशले जावलाखेल भलिबल प्रशिक्षण केन्द्रलाई ३० ले हरायो । तीन भारतीय खेलाडी सम्मिलित सुदूरपश्चिमले जावलाखेलको चुनौतीलाई २५२१, २५१३, २५१७ ले पन्छाएको थियो ।महिलातर्फ साविक विजेता पुलिस विजयी सुरुवात गर्ने क्रममा कर्णाली प्रदेशलाई २५१२, २५७, २५८ ले खेल जितेको थियो । कर्णालीले यो च्याम्पिनसिपलाई राष्ट्रपति रनिङ सिल्डको तयारीको रूपमा लिएको छ । एपीएफले मधेश प्रदेशलाई २५८, २५७, २५२ ले पराजित गरेको थियो । महिलातर्फ समूह ए मा एभरेस्ट क्लब, पुलिस, त्रिभुवन आर्मी क्लब र कर्णाली तथा अर्को समूहमा चन्द्रागिरि नगरपालिका न्यु डायमन्ड, एपीएफ र मधेश प्रदेश छन् । दुवै समूहका शीर्ष २ टोली सेमिफाइनलमा प्रवेश गर्नेछन् । पुरुषतर्फ समूह ए मा हेल्प नेपाल, कोशी प्रदेश र ढोरपाटन क्लब छन् । समूह बी मा नेपाल एपीएफ क्लब, सुदूरपश्चिम प्रदेश र जावलाखेल छन् । समूह सी मा पुलिस, कर्णाली र बूढानीलकण्ठ तथा समूह डी मा आर्मी, गण्डकी, मणिमुकुन्द र न्युटन छन् ।नेपाल भलिबल संघको आयोजना तथा राष्ट्रिय वाणिज्य बैंकको मुख्य प्रायोजनमा आठ दिनसम्म चल्ने प्रतियोगितामा महिलातर्फ ७ र पुरुषतर्फ १३ टोलीको सहभागिता छ । दुवैतर्फको विजेता टोलीले ५ लाख, दोस्रो टोलीले २ लाख र तेस्रो टोलीले १ लाख २५ हजार रुपैयाँ प्राप्त गर्नेछ ।"

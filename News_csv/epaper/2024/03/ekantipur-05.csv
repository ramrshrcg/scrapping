शीर्षक,विवरण
नयाँ दलसहितको पुरानै गठबन्धन,"गृह मन्त्रालयमा दाबी रहेको र सहयात्री दलसँग मिलेर टुंगो लगाउने जिम्मा सभापति लामिछानेलाई दिइएको नवनियुक्त मन्त्री अर्यालको भनाइ छ । सचिवालय बैठकमा छलफल गरेर सबै जिम्मा सभापतिलार्ई नै दिएका छौं । हामीले योयो मन्त्रालयको दाबी गर्नुपर्छ भनेर उहाँलाई भनेका छौं, उनले भने, न्यूनतम यीयी मन्त्रालय पाएमा मात्रै सरकारमा जानुपर्छ भनेर सभापतिलाई सल्लाह दिएका छौं । औपचारिक रूपमा टुंगो नलागिसकेकाले मैले भन्न मिलेन । छलफल भने भइरहेको छ ।नेताहरूले मन्त्रालय बाँडफाँटको विषय मंगलबार टुंग्याउने तयारी गरेका छन् । यो विषयमा सोमबार दिनभर विभिन्न चरणमा छलफल भएका थियो, तर मंगलबार बिहान ११ बजेसम्म समझदारीमा पुग्ने र दिउँसो ३ बजे कार्यदलको बैठकमा औपचारिक भागबन्डा हुनेछ, सोमबार बालुवाटार बैठकमा सहभागी एकनेताले भने ।कार्यदलका एक सदस्य तथा माओवादी उपमहासचिव वर्षमान पुनले मन्त्रिपरिषद्ले पूर्णता पाउन ढिला नहुने दाबी गरे । भोलि (मंगलबार) सम्म कुन कुन दल गठबन्धनमा सहभागी हुन्छन् भन्ने पनि निश्चित हुन्छ । त्यसपछि मन्त्रिपरिषद् विस्तार हुन्छ र हामी काममा जान्छौं । प्रधानमन्त्रीले काम गर्न पाइनँ, काम गर्ने टिम भएन भनेकाले यो गठबन्धन बनेको हो । हामीलाई ढिलो गर्नु छैन, काम गर्नु छ, उनले कान्तिपुरसँग भने । नयाँ गठबन्धनका चार दलका शीर्ष नेताहरूबीच भएको आठ बुँदे सहमतिमा पनि दाहाल नेतृत्वमा मिलेर सरकार चलाउने र राष्ट्रिय सभा अध्यक्ष माओवादी र उपाध्यक्ष एमालेले लिनेबाहेकका धेरै विषय अमूर्त नै छन् । राष्ट्रिय सभाको अध्यक्षका लागि २९ फागुनमा निर्वाचन हुँदै छ ।प्रधानमन्त्रीसहित बढीमा २५ सदस्यीय मन्त्रिपरिषद् हुने संवैधानिक व्यवस्था छ । मन्त्रालयको संख्या भने २१ मात्रै छ, तीन राज्यमन्त्री राख्ने सुविधा छ । मन्त्रालयको विशेषताका आधारमा वर्गीकरण गरी मिलाउने र सरकार गठन प्रक्रियामा सकारात्मक अन्य दलहरूसँग संवाद अघि बढाउने सहमति गठबन्धनले गरेको छ । आठ बुँदे सहमतिमा ४ दलका नेताबीच मात्रै हस्ताक्षर भए पनि अन्य दलहरूलाई समेत गठबन्धनमा भित्र्याउने गरी गृहकार्य भइरहेको छ । खासगरी नयाँ गठबन्धनमा नेकपा (एकीकृत समाजवादी) लाई समेट्ने विषयमा प्रधानमन्त्री दाहाल र एमाले अध्यक्ष ओलीबीच छुट्टै कुराकानी भएको नेताहरूले बताएका छन् । प्रधानमन्त्री दाहाल र निवर्तमान गृहमन्त्री नारायणकाजी श्रेष्ठ सोमबार साँझ एसका अध्यक्ष माधवकुमार नेपालको कोटेश्वरस्थित निवासमै पुगेर नयाँ गठबन्धनमा आउन औपचारिक आमन्त्रण दिइसकेका छन् । एमाले अध्यक्ष ओलीले पनि नेपाललाई टेलिफोन गरी नयाँ गठबन्धनमा सहभागी हुन अनुरोध गरिसक्नुभएको छ, ओली निकट एक नेताले भने । एकीकृत समाजवादीका महासचिव घनश्याम भुसालले भने अहिले पर्ख र हेरको स्थितिमा रहेको प्रतिक्रिया दिए । प्रधानमन्त्रीले हाम्रा अध्यक्षसँग भेटेर एउटा परिस्थितिमा निर्णय लिएँ, तपाईंसँग संस्थागत रूपमा छलफल गर्न सकिएन, मेरा केही बाध्यता थिए भन्नुभयो, भुसालले भने, अब लतारिएर नयाँ गठबन्धनमा आउनुस् भनेको होइन । सँगै जाऔं भनेर अनुरोध गर्न आएको हुँ । ओलीजीको पनि यही सन्देश हो भन्नुभयो । नयाँ गठबन्धनको उद्देश्य प्राप्त गर्न के योजना छ ? संरचना कस्तो हुन्छ ? भन्ने हामीले बुझ्न चाहेका छौं । एसका सबैजसो सांसद गठबन्धनको पक्षमा छन् । यही विन्दुमा एमालेसँग एकता पनि हुने उनीहरूको विश्वास छ । गठबन्धनमा नजाँदा पार्टी नै फुट्ने जोखिम रहेकाले पनि नेपाल दबाबमा छन् । सचिवालय बैठकले भने नयाँ गठबन्धन बनाउने दाहालको उद्देश्य स्पष्ट भइनसकेको कारण उल्लेख गर्दै गुण र दोषका आधारमा धारणा बनाउने निर्णय लिएको छ । चार दलीय गठबन्धनमा एमालेका ७७, माओवादीका ३२, रास्वपाका २१ र जसपाका १२ सांसदसहित कुल १ सय ४२ जनाको समर्थन सरकारलाई छ । २ सय ७५ सदस्यीय प्रतिनिधिसभामा बहुमतका लागि एक सय ३८ सांसदको हस्ताक्षर आवश्यक हुन्छ । संघीय सरकारका लागि चार दल मिल्दा बहुमत पुगे पनि प्रदेश सरकारको समीकरणलाई हेरेर ओली र दाहालले कांग्रेसबाहेक सबै दललाई सरकारमा समेट्न खोजेका छन् । गठबन्धनका एक नेताका अनुसार एकीकृत समाजवादीे (१०), सीके राउत नेतृत्वको जनमत (६ ), रेशमलाल चौधरीको नेतृत्वको नागरिक उन्मुक्ति पार्टी (३ ) र महन्थ ठाकुर नेतृत्वको लोसपा (४) लाई पनि गठबन्धनमा सहभागी गराउने तयारी भएको छ । यी दल कांग्रेस र माओवादीको गठबन्धनमा पनि सहभागी थिए । यसो भएमा सरकारको पक्षमा एक सय ६५ वरिपरि सांसदको समर्थन पुग्छ । राजतन्त्र फर्काउन उद्देश्यसाथ आन्दोलनको घोषणा गरेको राप्रपा वर्तमान गठबन्धनमा सहभागी हुने सम्भावना न्यून छ । प्रतिनिधिसभामा राप्रपाको १४ सिट छ । जनमत र नागरिक उन्मुक्ति पार्टी भने सरकारमा सहभागी हुन सकारात्मक देखिएका छन् । संघीय संसद्मा तीन सिट रहेको यो पार्टीसँग सुदूरपश्चिम प्रदेशमा निर्णायक हैसियत छ । ५३ सदस्यीय सुदूरपश्चिम प्रदेशमा माओवादीको ११ र एमालेको १० सिट मात्रै छ । सभामुख माओवादीका छन् । सरकार बनाउन त्यहाँ ७ सिट रहेको नागरिक उन्मुक्ति पार्टी निर्णायक रहन्छ । पार्टी अध्यक्ष चौधरीले सुदूरपश्चिममा आफ्नो दलले मुख्यमन्त्री पाउनुपर्ने दाबी राखेका छन् ।"
सँगै ग्यास दुर्घटनामा परेकी आमा सपनामा सोध्छिन् सन्चै छौ नि !,"चन्द्रको बुझाइविचारमा आमा जीवन, संस्कार, संस्कृति, शिक्षक र डाक्टर हुन् । छोराछोरीहरूलाई उनको सुझाव छ रिसाएर पनि कहिल्यै आमालाई केही नभन्नु, आमाको अपमान नगर्नु, आमाको मन दुख्ने गरी वचन कहिल्यै नलाउनु, सधैंभरि सेवा गर्नु त्यसपछि मात्रै जीवन सार्थक हुन्छ र आमालाई कहिल्यै वृद्धाश्रममा नराख्नु । वृद्धाश्रममा राख्न कुनै वस्तु होइनन् आमा, उनी त ईश्वरकी रूप हुन्, जसलाई श्रद्धा गर्नुपर्छ । चन्द्रको सपनामा आउँछिन् आमा हरिकला । भन्छिन् रे खाना खायौ बाबु ? सन्चैआनन्दै छौ नि ! म त जेनतेन फर्किएँ, तर आमा कहिल्यै नफर्किने बाटो जानुभयो, मान्छे डढेको दुर्गन्धित धूवाँ मडारिएको आर्यघाटको आकाशतिर हेर्दै चन्द्र भन्छन्, मनभरि पीडा छन् आमा ! केही गल्ती भएको हुन सक्छ, माफ गर्नुस् । अर्को जुनीमा हजुरको काखमा बस्न पाऊँ, भगवान्सँग यही प्रार्थना छ ।"
'जिम्मेवारी बाँडफाँटको विषयले सहयात्रामा समस्या हुनेछैन,"तपाईंहरू सरकारले काम गर्न सकेन, यो सरकार नढलेसम्म मुलुकमा आशा जाग्दैन भन्दै आउनुभएको थियो । तर एकाएक फेरि पुष्पकमल दाहालको नेतृत्वमै अर्को गठबन्धन बनाउनुभयो । यो परिस्थिति कसरी निर्माण भयो ?हिजोको गठबन्धन के कारणले समस्यामा पर्यो वा टुट्यो भन्ने विषय हामीलाई भन्दा पनि त्यहीं गठबन्धनका नेताहरूलाई थाहा हुने कुरा भयो । गठबन्धन टुट्ने स्थिति भए पनि स्वाभाविक रूपमा मुलुकलाई निकास दिनका लागि हामीले भूमिका खेलेका हौं । गठबन्धन टुटेपछि मात्रै हामी जोडिन पुगेका हौं । नयाँ गठबन्धनमा पद बाँडफाँट टुंगिएको छैन । राष्ट्रिय सभा अध्यक्ष र उपाध्यक्षबाहेक ४ दलबीच कुनै समझदारी बनेको देखिँदैन । अब मन्त्रालयहरूको बाँडफाँट कसरी टुंगिन्छ ?हिजोको गठबन्धन भत्कियो, मुलुकलाई निकास दिनुपर्ने परिस्थिति सिर्जना भए पनि हामी प्रकट भएका हौं । मुख्य रूपले देशका, जनताका समस्या केन्द्रमा राखेर काम गर्नुपर्ने भएकाले कुन पद वा के पद कसले लिने वा दिने भन्ने विषय गौण हो । देशलाई एउटा समस्याबाट जोगाएर अगाडि लैजाने, जनतालाई आशा जगाउने काम मुख्य हो । हाम्रो ध्यान त्यसमा केन्द्रित हुनेछ । तर पनि सहयात्राका क्रममा कसले के जिम्मेवारी लिने ?, कुन जिम्मेवारी वहन गर्ने भन्ने विषय आउँछ । आपसमा बसेर टुंग्याउँछौं, त्यति ठूलो विषय हैन ।तर, उपप्रधान तथा गृहमन्त्रीमा तपाईंहरूको पनि दाबी, रास्वपाको पनि दाबी रहेकाले पद बाँडफाँटको विषय जटिल बन्दै छ भन्ने छ नि ?यो अनुमान मात्र हो । अहिलेको सहयात्रामा पद र जिम्मेवारीको विषयले कुनै समस्या सिर्जना हुँदैन ।अघिल्लो पटक (पुस १० को) यस्तै समीकरणमा प्रधानमन्त्रीको नेतृत्वमा आलोपालो गर्ने भन्ने थियो । अवधि नै तोकिएको थियो । तर आज ४ दलबीचको ८ बुँदे सहमतिमा आलोपालोको कुनै विषय उल्लेख छैन । सरकारको नेतृत्व र आलोपालोको विषयमा दुई दलबीच कस्तो समझदारी भएको छ ? यो कुनै कागजमा लेख्ने विषय हैन । के गर्ने, कसो गर्ने, आलोपालो गर्ने कि नगर्ने भन्दा पनि परस्पारिक विश्वास ठूलो कुरा हो । संसद्को यो कार्यकाल प्रभावकारी ढंगले अघि बढाउने सन्दर्भमा पार्टीहरू र नेताहरूका बीचमा भरोसायोग्य र विश्वसनीय सम्बन्ध स्थापित हुन्छ । पहिलो चरणमा बिनाविभागीय तीन मन्त्री मात्रै नियुक्त भएका छन् । एमाले कसको नेतृत्वमा सहभागी हुन्छ ? पार्टीभित्र छलफल भएको छ कि छैन ?यो सहज ढंगले निर्णय हुने विषय हो । अहिलेसम्म कुनै छलफल भएको छैन । छलफल भएको पाँच मिनेटमै यो विषयमा एमालेले निर्णय गर्छ ।तपाईंले नै नेतृत्व गरेर सरकारमा सहभागी हुने भन्ने अनुमान गरिएको छ । त्यस्तो वातावरण बनेको छ कि छैन ?अहिले कुन मन्त्रालय, को व्यक्ति भन्ने विषयमा कुनै पनि छलफल भएको छैन । आम नागरिकको विश्वास जगाउने मूल मुद्दा हो । त्यसको गृहकार्यमा छौं । पद, मन्त्रालयको विषयमा केही कुरा भएको छैन । मै सरकारमा जानुपर्छ भन्नेबारेमा मैले सोचेको छैन । तपाईंले नसोचे पनि पार्टी नेतृत्व वा अरूले प्रस्ताव गर्नर् ुहोला नि ?त्यस्तो कुनै कुरा भएको छैन । म यस पटक सरकारमा जानेभन्दा पनि पार्टी काममै सक्रिय हुने रुचि छ । नेतृत्वसमक्ष म भन्छु र पार्टीकै काममा लाग्नेछु । सरकारमा नपठाउनका लागि म नेतृत्वलाई अनुरोध नै गर्नेछु । को जाने, कसको नेतृत्वमा जाने भन्ने निर्णय भएको छैन । यस विषयमा हाम्रो अध्यक्षले उपयुक्त निर्णय गर्नु हुनेछ । उपयुक्त समयमा छलफल हुन्छ, पार्टीले निर्णय गर्छ । तर म यस पटक पार्टी काममै संलग्न हुनेछु ।"
केटी हराएको सूचना मा नाजिर र सृष्टि,काठमाडौं (कास) दीपेन्द्र गौचनको लेखन तथा निर्देशनमा नयाँ फिल्म बन्ने भएको छ । सोमबार स्क्रिप्ट पूजा गर्दै फिल्म केटी हराएको सूचना निर्माणको घोषणा गरिएको हो ।ट्राइसिटी पिक्चर्स प्रोडक्सन कम्पनीबाट निर्माण हुन लागेको यो फिल्ममा नाजिर हुसेन र सृष्टि श्रेष्ठ मुख्य भूमिकामा रहनेछन् । उनीहरूले पहिलो पटक जोडी बनेर सहकार्य गर्न लागेका हुन् । नकिम उद्दिमको लगानीमा निर्माण हुने केटी हराएको सूचना अम्बर महर्जनले छायांकन गर्नेछन् । निर्माण पक्षका अनुसार फिल्मको बिहीबारदेखि काठमाडौं र जनकपुरमा छायांकन गरिनेछ । गौचनले यसअघि चर्चित टेलिसिरियल उजेली निर्देशन गरेका थिए । अभिनेता नाजिर अभिनीत फिल्म अगस्त्य च्याप्टर १ हाल प्रदर्शनरत छ । यो फिल्मबाट उनको अभियनको तारिफ भइरहेको छ । दर्शकहरूले नेपाली फिल्मले नयाँ स्वाद पस्किएको प्रतिक्रिया दिएका छन् ।
चाभेजको मृत्यु,"सन् २०१३ मा आजकै दिन (मार्च ५) मा भेनेजुएलाका राष्ट्रपति ह्युगो चाभेजको मृत्यु भएको थियो । चाभजेको क्यान्सरका कारण ५८ वर्षको उमेरमा निधन भएको थियो । १९५४ को जुलाई २८ मा जन्मिएका चाभेज १९९९ देखि २०१३ सम्म भेनेजुएलाका राष्ट्रपति थिए । करिब २० वर्षको उमेरमै साइमोन बोलिभार (१७८३१८३०) तथा साइमोन रुड्रिकोज (१७६९१८५४) बाट प्रभावित चाभेज १८८१ मा सेनामा क्याप्टेन भएका थिए । १९९० को दशकमा उनले भेनेजुएलाको आर्थिक तथा सामाजिक विषमता तथा गरिबीबारे आवाज बुलन्द पारेका थिए । त्यसका साथै, उनले सरकारी भ्रष्टाचार तथा नातावादबारे भन्डाफोर गरे । १९९८ को अक्टोबरमा भएको चुनावमा उनी ५६२ प्रतिशत मत ल्याएर पहिलो पटक राष्ट्रपतिमा निर्वाचित भएका थिए । चाभेजले जनमत संग्रहमार्फत भेनेजुएलाको तत्कालीन संविधान परिवर्तन गरी समाजवाद लागू गरेका थिए । अमेरिकी साम्राज्यवादसँग कडा संघर्षमा उत्रिएका चाभेजले देशभित्रका उद्योग, कलकारखाना राष्ट्रियकरण गर्ने तथा किसान र मजदुर वर्गको जीवनस्तर उकास्ने उद्देश्यले समाजवाद लागू गरेका थिए ।पहिलो पटक राष्ट्रपतिमा निर्वाचित हुँदासम्म भने चाभेज समाजवादको पक्षमा थिएनन् । तर प्रतिस्पर्धीहरूको प्रतिरोध र सरकारविरुद्ध आक्रमण हुन थालेपछि उनमा केही परिवर्तन भएको थियो । उनले औपचारिक रूपमा भने २००५ देखि समाजवादका बारेमा बोल्न थालेका थिए ।"
मेडिकल कलेजलाई एक अर्ब डलर दान,"एजेन्सी (न्युयोर्क) अमेरिकाको न्युयोर्ककी ९३ वर्षीया एकल महिलाले एक मेडिकल कलेजलाई एक अर्ब अमेरिकी डलर बराबरको दान दिएकी छन् । न्युयोर्कको ब्रोन्क्स मेडिकल स्कुल, अल्बर्ट आइन्स्टाइन कलेज अफ मेडिसिनलाई डा रुथ गोटेसम्यानले त्यहाँ अध्ययनरत सबै विद्यार्थीको पढाइ खर्च तिर्नका लागि सर्तसहित करिब एक अर्ब अमेरिकी डलर (एक खर्ब ३२ अर्ब ६४ करोड नेपाली रुपैयाँ) दिएकी हुन् । वालस्ट्रिट फाइनान्सरकी पत्नी रुथ आइन्स्टाइन कलेजकी पूर्वप्राध्यापकसमेत हुन् । त्यहाँ उनले सिक्ने असक्षमताबारे अध्ययन, स्क्रिनिङ गर्ने परीक्षणको विकास र साक्षरताका कार्यक्रमहरू चलाएकी थिइन् । रुथले उक्त रकम पति डेभिड गोटेसम्यानबाट प्राप्त गरेकी हुन् । विश्वविख्यात धनाढ्य वारेन बफेटका पार्टनर स्वर्गीय डेभिडले उनका लागि अर्ब डलर छाडेर गएको पछिमात्रै थाहा भएको थियो । स्यान्डी नामबाट परिचित उनका श्रीमान्ले बफेटले स्थापना गरेको बर्कसायर ह्याथवेमा प्रारम्भिक लगानी गरेका थिए । न्युयोर्ककै गरिब स्थानका रूपमा परिचित ब्रोन्क्समा अकाल मृत्युदर उच्च छ । रुथका अनुसार उपहार रकमले नयाँ चिकित्सकहरूले ऋण मुक्त रहेर आफ्नो करिअर सुरु गर्न सक्नेछन् । सामान्यतः एक चिकित्सकले मेडिकल कलेज छोड्दा उसको टाउकोमा कम्तीमा दुई लाख डलर ऋण हुने गर्छ । यसका साथै आफ्नो उपहारपछि पैसा नभएकै कारण मेडिकल कलेज जान नसकेकालाई पनि चिकित्सक बन्न सहयोग पुग्ने रुथको आशा छ । उनका श्रीमान्ले फर्स्ट म्यानहट्टन नामक लगानी फर्म चलाउँदा डा गोटेसम्यानले सन् १९६८ मा मनोशैक्षिक सेवाको निर्देशकका रूपमा आइन्सटाइनमा जागिर सुरु गरेकी थिइन् । उनले लामो समय सोही मेडिकल कलेजमा आफ्नो सेवा दिइन् र बोर्ड अफ ट्रस्टी हुँदै हाल अध्यक्ष छिन् । पछिल्लो समय उनी मेडिकल कलेजका साथै त्यससँग आबद्ध मोन्टेफोर मेडिकल सेन्टरको नेतृत्व गरिरहेका बालरोग विशेषज्ञ डा फिलिप ओजुआहसँग घनिष्ठ मित्र छिन् । आफ्नो श्रीमान्ले छाडेको पैसालाई के गर्ने भन्ने निर्णय लिन यही मित्रताले सहयोग पुर्याएको थियो । कोरोनाभाइरसले विश्वलाई ठप्प अवस्थामा पुर्याएको बखत रुथ र ओजुआहको मित्रता प्रगाढ भएको हो । आइन्सटाइनमा काम गर्दा उनले सयौं सम्भावित विद्यार्थीको अन्तर्वार्ता लिएकी थिइन् । त्यहाँ एक वर्षको पढाइ खर्च ५९ हजार डलर थियो र अधिकांश विद्यार्थी ऋणको भारी बोकेर बाहिरिन बाध्य थिए । मेडिकल कलेजका अनुसार ५० प्रतिशतभन्दा धेरै विद्यार्थीले कलेजबाट पास आउट हुँदा दुई लाख डलर तिर्नुपर्ने हुन्छ । न्युयोर्कमै रहेका अन्य मेडिकल कलेजमा भने यो संख्या २५ प्रतिशत मात्रै छ ।आइन्स्टाइनमा पहिलो वर्षमा अध्ययनरत मेडिकल विद्यार्थीमध्ये आधा न्युयोर्कवासी र करिब ६० प्रतिशत महिला छन् । आइन्स्टाइनका मेडिकल विद्यार्थीमध्ये करिब ४८ प्रतिशत गोरा, २९ प्रतिशत एसियाली, ११ प्रतिशत हिस्पानिक र ५ प्रतिशतअश्वेत छन् ।"
कांग्रेस भन्छ माओवादीबाट धोका भयो,"(काठमाडौं)माओवादीले एकपक्षीय रूपमा गठबन्धन तोडेर धोका दिएको निष्कर्ष कांग्रेसले निकालेको छ । माओवादी र एमालेलगायतका दलबीच नयाँ समीकरण बनाउने औपचारिक निर्णय भएलगत्तै आफ्नै निवासमा बोलाएको पार्टी पदाधिकारी र पूर्वपदाधिकारी बैठकमा कांग्रेस सभापति शेरबहादुर देउवाले माओवादीबाट आकस्मिक रूपमा धोका भएको बताएका हुन् । गठबन्धन तोड्नुका कारणका रूपमा माओवादीले उठाइरहेका तर्कहरू देखाउनका लागि मात्रै भएको निष्कर्षसमेत कांग्रेसले निकालेको छ । गठबन्धन तोड्ने मनसायबाटै काम भइरहेका बेला जेजस्ता विषयहरू देखाएर कांग्रेससँग गठबन्धन तोडिएको माओवादीले भन्दै आएको छ, त्यो देखाउनका लागि मात्रै हो निवर्तमान अर्थमन्त्रीसमेत रहेका पार्टी प्रवक्ता प्रकाशरण महतले भने, मूल कुरा कम्युनिस्ट एकता र पाँचै वर्षसम्म प्रधानमन्त्री खाने लक्ष्य होला ।उनले नयाँ सत्ता समीकरणमा बाह्य शक्तिको समेत प्रभाव हुन सक्ने अनुमान गरे । हामीले बाहिर भन्नका लागि पनि कुनै पनि निहुँ नदिऊ भनेर कोशी प्रकरणदेखि महासमिति बैठकसम्म लागेकै थियौं । यी कुराहरू गरे पनि नगरे पनि माओवादीको मानसिक रूपमा एमालेसँगको गठबन्धनमा जाने तयारी भइसकेको रहेछ । उहाँहरूले जे तर्क गरिरहनुभएको छ, त्यो देखाउनकै लागि हो महतले भने, अब हामी प्रतिपक्षमा बस्छौं । तत्काल फेरि गठबन्धन फर्काउने वा त्यसका लागि लाग्ने कुरा हुन्न ।देउवाले माओवादीसँग भएका संवाद र गठबन्धनका विषयमा पदाधिकारी र पूर्वपदाधिकारीलाई जानकारी दिएका थिए । उनले प्रधानमन्त्रीको सहजताका लागि मन्त्रीहरू फेरबदल गर्नेदेखि राष्ट्रिय सभाको अध्यक्ष दिन खोज्दा पनि नमानेको बताए । बाँकी चार वर्ष नै गठबन्धनलाई निरन्तरता दिने कांग्रेसको चाहनामा माओवादीबाट धोका भएको देउवाले बताएका थिए । एमाले अध्यक्ष केपी शर्मा ओलीले कांग्रेससँग गठबन्धनका लागि प्रस्ताव राख्ने गरे पनि आफूले प्रधानमन्त्रीलाई शंका हुने काम गर्न हुन्न भनेर नमानेको समेत देउवाले बैठकमा बताएका थिए । मैले ओलीलाई भेट्दा प्रचण्डलाई शंका होला भन्ने लाग्थ्यो, तर प्रचण्ड भने ओलीलाई भेटिराख्ने रहेछन् देउवाको भनाइ उद्धृत गर्दै एक पदाधिकारीले भने । गठबन्धन भत्किएको र नयाँ सत्ता समीकरण बनेको विषयमा छलफल गर्न कांग्रेसले मंगलबार केन्द्रीय कार्यसम्पादन समितिको बैठक बोलाएको छ ।"
"भूकम्पपीडितलाई हिमपातको मार, बर्खाको डर","प्राकृतिक विपद् कुनै सूचना दिएर आउँदैन, यसले दिने पीडा र प्रभाव पनि जादुका भरमा बिसेक पनि हुँदैन । बाढीपहिरो, भूकम्पजस्ता विपद् भोगेका पीडितहरूमा त्यसको असर लामो समयसम्म रहिरहन्छ । तिनको पीडामा मल्हम लगाउने काम राज्यको हो । जसका लागि तत्कालीन र दीर्घकालीन नीति आवश्यक हुन्छ । तर राज्यको बेवास्ता र ढिलासुस्तीका कारण पीडितहरू थप पीडामा रहनु विडम्बना हो, जो अहिले जाजरकोट र रुकुममा देखिएको छ । पछिल्लो पटक कात्तिक १७ मा जाजरकोटको बारेकोट रामीडाँडा केन्द्रबिन्दु भएर गएको ६४ म्याग्निच्युडको भूकम्प र त्यसपछिका परकम्पले जनधनको क्षति भयो । ५५ हजारभन्दा धेरै परिवार विस्थापित छन् । तर, सरकारले चार महिनासम्म पनि पीडित परिवारको यकिन तथ्यांकसमेत अहिलेसम्म संकलन गर्न सकेको छैन जबकि भूकम्प गइसकेपछि पनि त्रिपालमा बस्दै आएका ३८ जनाको चिसोकै कारण ज्यान गइसकेको छ । अस्थायी आवास निर्माणका लागि दिइने अनुदान प्रक्रिया पनि व्यवस्थित छैन । राज्य संघीयताको अभ्यासमा गइसके पनि गाउँका सिंहदरबार भनिने स्थानीय तहले समेत आफ्नो भूमिका देखाउन नसक्दा पीडित झन् पीडामा छन् । कात्तिकयता पुसमाघको ठिहिर्याउने चिसो खेपेका पीडित हिजोआज झरी र हिमपातले अझ सताइएका छन् । त्यसै पनि अस्थायी टहरा व्यवस्थित हुँदैनन् । भूकम्प प्रभावित क्षेत्रमा शनिबारदेखि परेको हिमपातले अस्थायी टहरा र त्रिपालमा रहेका पीडित समस्यामा छन् । चिसोले हातखुट्टा लुला हुने, झमझमाउनेजस्ता समस्या छँदै छ । हिमपातपछि बढ्ने चिसोले बिरामी, बालबालिका, वृद्धवृद्धा बढी सकसमा छन् । अस्थायी टहराको व्यवस्था नभएका कतिपय पीडित हिमपात छल्न भत्किएकै घरमा सरेका छन् । यसले जीवनमा जोखिम थपेको छ । तर उनीहरूलाई राहत दिन र औषधिको प्रबन्ध गर्न राज्य संयन्त्र चुकेको छ । केन्द्रबिन्दु बारेकोटमा मात्रै ५ हजार ५ सय ८६ घर भत्किएको जिल्ला प्रशासन कार्यालय जाजरकोटको तथ्यांक छ । तर, अहिलेसम्म ४ हजार ५ सय ११ वटा मात्रै अस्थायी आवास बनेका छन् । जिल्लाभर २६ हजार ७ सय ६५ वटा मात्रै अस्थायी आवास बने, ४२ हजार ५ सय २४ पीडित छन् । १५ हजार ७ सयभन्दा धेरै परिवारलाई त्रिपालकै भरमा रात कटाउनुपर्ने बाध्यता छ । रुकुम पश्चिममा २८ हजार ४३ जना लाभग्राही कायम भएकामा २७ हजार ७ सय अस्थायी आवास निर्माण भएका छन् । बाँकी भूकम्पपीडित जोखिममा छन् ।कार्यविधिअनुसार अस्थायी आवासका लागि लाभग्राहीलाई २५२५ हजारका दरले दुई किस्तामा अनुदान उपलब्ध गराउनुपर्ने थियो । चार महिना बित्दा पनि पहिलो किस्ता मात्र निकासा गरिएको छ, तर सबै पीडितसामु पुग्न सकेको छैन । पहिलो किस्ता पाउनेले पनि दोस्रो किस्ता कहिले पाउने टुंगो छैन । अहिलेसम्म २० हजारभन्दा बढी परिवार त्रिपालमै छन् । छुटेका लाभग्राहीका लागि पहिलो किस्ता अनुदान दिलाउने र तत्काल अस्थायी आवास निर्माणलाई अघि बढाउन पालिकाहरूले भूमिका निर्बाह गर्नुपर्छ । किस्ता लिने लाभग्राहीले पनि अस्थायी आवास बनाएनबनाएको अनुगमन गर्नुपर्छ । आवास निर्माणका लागि कतिपय ठाउँमा निर्माण सामग्री अभाव र कामदार नपाउने समस्या देखिएका छन् । यो समस्या समाधानका लागि पनि सम्बन्धित पालिकाले तदारुकता देखाउनुपर्छ ।जाजरकोटका भेरी, नलगाड, छेडागाड र बारेकोट नगरपालिका तथा रुकुम पश्चिमका आठबिसकोट, चौरजहारी नगरपालिका, सानीभेरी गाउँपालिकामा बढी धनजनको क्षति भएको छ । सल्यानका समेत प्रभावित पालिकालाई संकटग्रस्त घोषणा गरी पुनर्निर्माणमा लाग्ने सरकारले निर्णय गरिसकेको छ । चार महिनापछि मात्र सरकार यो काममा लागेको छ तर घोषणा कागजमा मात्रै सीमित रहने अर्को जोखिम छ । पुनर्निर्माण सकेसम्म छिटो सक्न र त्यसअघि विकल्पमा भरपर्दो व्यवस्था गर्न सरकारले ढिलाइ गर्नु हुन्न । हो, हरेक विपद्मा राज्य चुक्दै आएको छ । समयमै उद्धार नहुँदा, राहत पुग्न नसक्दा, लगत संकलन र पुनर्निर्माणको गति सुस्त हुँदा सरकारको आलोचना हुने गरेको छ । यसअघिका सानाठूला विपद्का घटनाबाट सिकेर अब पनि राज्यले कुनै बहानामा विपद्विस्थापितलाई दर्बिलो छानो हालिदिन ढिलाइ गर्नुहुँदैन । तीनै तहका सरकारबीच समन्वय भएर काम गरे मात्रै जनताप्रति राज्यको दायित्व पूरा हुन्छ ।"
त्रिविमा फेरि भागबन्डाको संकेत !,"कान्तिपुरमा प्रकाशित अन्तर्वार्तामा त्रिवि उपकुलपति केशरजंग बरालले त्रिविलाई राजनीतिक हस्ताक्षेपमुक्त बनाउन संरचनागत सुधारको आवश्यकता नरहेको बताउनुभयो । संरचनाभन्दा पनि मानसिकता र व्यवहारले राजनीतिक हस्ताक्षेपको उन्मूलन हुने उहाँको तर्क छ । हो, बोर्ड अफ ट्रस्टी मोडलमा जाँदैमा त्रिविमा राजनीतिक हस्ताक्षेप अन्त्य हुने ग्यारेन्टी छैन । भागबन्डाको राजनीति सर्वत्र रहेको मुलुकमा विश्वविद्यालयको सर्वोच्च बोर्ड पनि राजनीतिक वा अन्य गुटबन्दीको सिकार हुने सम्भावनालाई नजरअन्दाज गर्न सकिन्न । यद्यपि, यो सम्भावना रहन्छ भन्दैमा त्रिविलाई बोर्ड अफ ट्रस्टी मोडलमा पुनःसंरचना गर्नुको विकल्प छैन । विश्वविद्यालय शासनको अन्तर्राष्ट्रिय अभ्यास पालना नगरी विश्वविद्यालयलाई अन्तर्राष्ट्रिय स्तरको बनाउन सकिन्न । बोर्ड अफ ट्रस्टी गठन गर्दा उच्चतम विवेक प्रयोग गरियो भने यसबाट अपेक्षित लाभ पाउन सकिन्छ । २१ औं शताब्दीको विश्व विद्यालयलाई देश को कार्यकारी प्रमुखको छत्रछायामा राख्ने नियन्त्रणमुखी व्यवस्था आफैंमा अशोभनीय र संशोधनयोग्य छ । उपकुलपति जस्तो प्रशासकीय भूमिकामा रहेको व्यक्तिले मानसिकता र व्यवहारको सुधारभन्दा पनि संरचनागत र नीतिगत सुधारमा जोड दिने हो । किनकि, संरचना र नीतिले मानसिकता र व्यवहारका लागि प्रोत्साहन) प्रदान गर्छ ।निमेश दाहाल, विद्यार्थी, त्रिवि भौतिकशास्त्र केन्द्रीय विभाग"
हामीले न्याय कहिले पाउँछौं ?,"अन्न उत्पादन गर्ने किसानहरू फागुन ८ देखि धर्नामा छौं । पुस्तौंदेखि कमाउँदै आएको स्वर्गद्वारी गुठीको जग्गा हामी किसानको हुन सकेन । अन्यायमा परेकाले जिल्ला प्रशासन कार्यालय अघि सात सयभन्दा बढी पीडित किसान चिसो भुइँमा सुत्न बाध्य छौं । हामी आफैंले दाउरा, चामल, तरकारी ल्याएर रोडमा बसेका छौं । यहाँ अन्य क्षेत्रका सांसदहरू आउनुभयो तर आफूले भोट दिएको नेता नआउँदा हामीलाई दुःख लागेको छ । यस क्षेत्रका गुठीपीडित किसानको न्यायका लागि तपार्इंको प्रतिबद्धता सुन्न चाहन्छौं । धर्नामा बालबालिकासहित दिदीबहिनी छौं । बूढा आमाबा हुनुहुन्छ । रातिदेखि परेको पानीले बिरामी पर्न थालेका छौं । खेती लगाउने समयमा बाध्य भएर धर्नामा बस्नुपरेको छ । पीडा सुनिदिने कसले ? आशाकुमारी चौधरी, घोराही, दाङ"
त्रिविमा गैरप्राज्ञिक गतिविधि अन्त्य गरौं,"त्रिभुवन विश्वविद्यालयले करिब ४ महिनापछि कुलपति प्राप्त गरेको छ । शिक्षाध्यक्ष र रजिस्ट्रार प्राप्त गर्न अझै कति कुर्नुपर्ने हो थाहा छैन । नवनियुक्त उपकुलपति केशरजंग बरालले त्रिविप्रति सबैको आस्था र भरोसा जगाउन आफूले रोजेको टिमको चाहना राख्नुभएको छ । नेपालको जेठो विश्वविद्यालय मात्र नभई यसले कुल विद्यार्थी भर्नाको ७८३६ भार बोकेको छ । २१६४ विद्यार्थी भार अन्य २० विश्वविद्यालयले लिएको विश्वविद्यालय अनुदान आयोगको पछिल्लो तथ्यांकले देखाउँछ । अधिकांश विद्यार्थी भार बहन गरेको विश्वविद्यालयका चुनौतीलाई अवसरमा परिणत गर्नु नवनियुक्त उपकुलपतिको मुख्य कार्यभार हो । चारवर्षे कार्यकालमा विश्वविद्यालयप्रति विद्यार्थीलगायत सरोकारवालाको विश्वास जित्न अग्रगामी कदम चाल्नैपर्छ । शैक्षिक क्यालेन्डर प्रभावकारी रूपमा कार्यान्वयन हुन सकेमा मात्र हाल धेरै समस्या समाधान हुन सक्छन् । विद्यार्थी पलायन हुने विद्यमान प्रवृत्ति भाषणका भरमा कमी हुँदैन । विश्वविद्यालयको आन्तरिक संरचनामा पनि परिर्वतन गर्नुपर्छ । दलीय भागबन्डाका आधारमा त्रिविमा हुने नियुक्तिलाई अन्त्य गरी मेरिटोक्रेसीका आधारमा डिन, क्याम्पस प्रमुख अनुसन्धान केन्द्रहरूमा नियुक्त गरिने कार्य प्रारम्भ गर्नुपर्छ । विद्यार्थीहरूको परीक्षा समयमै हुने र परीक्षाफल २ महिनाभित्र प्रकाशन गर्न सकियो भने मात्र भर्ना वृद्धि दर बढ्न सक्छ । चिकित्सा शिक्षा आयोगले प्रवेश परीक्षा लिने, म्याचिङ गर्ने र भर्ना गर्न लाग्ने ७ महिनाको अवधिलाई कटौती गर्नुपर्छ । आयोगले प्रवेश परीक्षा लिई नतिजा प्रकाशन गर्न र विद्यार्थी भर्नासम्बन्धी प्रक्रियाको जिम्मा सम्बन्धित विश्वविद्यालयलाई दिने हो भने स्वीकृत कोटामा विद्यार्थी संख्या भर्ना हुने र विद्यमान आयोगको झन्झटिलो प्रक्रियाबाट विद्यार्थीले राहत महसुस गरी विदेश पलायन हुने दरमा कमी आउँछ । विद्यार्थी तथा प्राध्यापकले पनि विश्वविद्यालय सुधारका लागि उपकुलपतिको प्रयासमा सहयोगी बन्नुपर्छ । विगतमा जस्तो माग गर्ने, प्राध्यापकमाथि आक्रमण गर्ने, कक्षाकोठामा पठनपाठनभन्दा अन्य गतिविधिमा सहभागी हुनेजस्ता गैरप्राज्ञिक गतिविधि विद्यार्थीबाट अन्त्य हुनुपर्छ । जीवनप्रकाश शर्मा, टोखा, काठमाडौं"
सैन्य कूटनीति : बन्दुकमा सिउरिएको फूल,"अघि बढ्ने कसरी ?पहिले त सैन्य कूटनीति तदर्थ हैन, संरचनाबद्ध हुनु जरुरी छ । यसले मुलुकका कूटनीतिक लक्ष्य र रणनीतिक मार्गलाई संश्लेषण गर्नु आवश्यक हुन्छ । यसमा निर्दिष्ट कार्ययोजना भयो भने त्यसको प्रभाव राष्ट्रिय हितको रक्षामा पर्योपरेन हेर्न सजिलो हुन्छ । त्यसैले सैन्य कुटनीतिको आरम्भ, प्रभाव र जीवन्ततालाई रक्षा र परराष्ट्रबीच हुने नीति संवाद र तयारीले निर्क्योल गर्छ । नेपाली सेना वा रक्षा मन्त्रालयको एकल प्रयासले मात्रै यो सम्भव हुँदैन, न त परराष्ट्रले नै एकोहोरो रोटी पकाउन सक्छ । किनकि यो मामिलामा विषयविज्ञ सेना हो भने पद्धतिविज्ञ परराष्ट्र । दुःखको कुरा, परराष्ट्र नीति २०७७ मा सैन्य वा रक्षा कूटनीतिलाई देखिने स्थान दिइएको छैन । यसका दुई सम्भाव्य कारण हुन सक्छन्, कि यसको मस्यौदा रक्षा र सेनासम्म पुगेन, कि त सुस्पष्ट सैन्य कूटनीतिको लागि पैरवी नै अपर्याप्त भयो ।सैन्य कूटनीतिलाई सबल बनाउने सुरुआती कदम नेपाली सेनाको अन्तर्राष्ट्रिय संलग्नतासम्बन्धी एकीकृत नीति तर्जुमा गर्नु हो । यसमा शान्ति सेना, विविध अपरेसन, तालिम, अध्ययन र सैन्य अभ्यासमा नेपाली सेना र विदेशी सेनाका सहभागिताको दायरा र सीमालाई व्याख्या गर्न सकिन्छ । त्यसमा सैन्य कूटनीति अब्बल बनाउन गर्नुपर्ने गतिविधि र चाहिने स्रोतको पहिचान पनि गर्न सकिन्छ । कुन देशमा सैनिक अट्याचे नियुक्ति गर्ने, कुनमा नगर्ने, गरिएकामा किन गर्ने र त्यसको नीतिगत उपादेयता के हो खुट्याउन सकिन्छ । के त्यो भौगोलिक क्षेत्रमा नेपालको आर्थिकरणनीतिक अभिरुचि छ ? कि त्यहाँ नेपाली नागरिकको उपस्थिति बाक्लो छ र तिनको हितार्थ सैन्य कूटनीतिलाई सक्रिय बनाउनु जरुरी ठानिएको छ । ती मुलुक हाम्रो क्षेत्रीय सुरक्षामा प्रभाव पार्ने निर्णायक शक्ति हुन् वा त्यो अन्तर्राष्ट्रिय मञ्च नेपालको सैन्य कूटनीति कार्यान्वयनको औजार बन्न सक्छ ? यी नियुक्तिबाट राष्ट्रिय हितमा पुग्ने लाभ पनि वस्तुगत रूपमा खुट्याउन सकिन्छ । यसले लाभप्राप्ति भएनभएको अनुगमन र मूल्यांकन गर्ने आधार तयार पार्छ ।साना मुलुकले अरूसमक्ष देखाउने भनेको आफ्ना चुनौतीसँग जुझ्ने सामर्थ्य (क्यापाबिलिटी) र शस्त्रास्त्र तथा तालिमले निपुण परिचालनगत तत्परता (अपरेसनल रेडिनेस) नै हो । कुनै प्रतिरक्षा चुनौती आइपरे थोरै सामर्थ्य भएका मुलुकले वैरी पक्षमा भवितव्य परिणामबारे डर वा शंका उत्पन्न गराएर उसको गर्न खोजेको कामलाई निरुत्साहन गर्ने हो । जस्तै, सानो र सम्पन्न राष्ट्र सिंगापुरले आफ्नो रक्षार्थ दुई रणनीतिक खम्बालाई उभ्याएको छ रोकथाम (डिटरेन्स) र कूटनीति (डिप्लोमेसी) । यसरी सैन्य कूटनीति संकट व्यवस्थापनमा मात्रै हैन, त्यो आउनुअगावै त्यसलाई टार्न लक्षित हुनुपर्छ । दीर्घकालीन सैन्य अन्तरक्रिया, कार्यक्रम र तालिममा स्थापित सम्बन्धले यस्तै संकट निवारण गर्न संवादका माध्यम (कम्युनिकेसन च्यानल) को काम गर्छन् ।अहिलेको अन्तर्राष्ट्रिय राजनीतिमा हामी न महाशक्ति, न त मध्यशक्ति नै हौं । हाम्रो शैली भनेको बहुपक्षीय सैन्य सहकार्य र सन्तुलित तर नीतिनिष्ठ परराष्ट्र कार्यकलाप हुन् । सैन्य रूपमा हामीले गर्ने भनेको आफू चुस्त रहने र सम्बन्ध मधुर राख्ने नै हो । यति हुँदाहुँदै राष्ट्रका रूपमा हाम्रा संवैधानिक मान्यता जस्तैः मानवअधिकार, सार्वभौमिकता, भौगोलिक अखण्डता, अभिव्यक्ति स्वतन्त्रताजस्ता आधारभूत धरोहरमा नै सम्झौता हुने खालका सम्बन्धमा प्रश्न गर्न सक्ने ल्याकत पनि हामीले राख्नुपर्छ । प्यालेस्टाइन होस् या कश्मीर, तिब्बत होस् या ताइवान, यी मामिलामा प्रश्न उठे भने हामीले आफू उभिएको संवैधानिक जग छोड्नु हुँदैन । भूगोलमाथिको दाबीका आआफ्नै ऐतिहासिक आयाम छन् । यस्तो मामिलामा परराष्ट्रले नीतिआधारित सम्बन्धमा जोड देला, सेनाले गतिविधि आधारित (अपरेसनल) सम्बन्धलाई हेर्नुपर्ने हुन सक्छ । जस्तै, ताइवान सेना (रिपब्लिक अफ चाइना आर्मी) सँग नेपाली सेनाले बोलचाल नै नगर्ने भन्ने हुन्न । तर संस्थागत सम्बन्धबारे परराष्ट्रको नीति फरक हुन सक्छ । यसरी हाम्रा खुबी, गतिविधि र नीतिशून्यताबीच केही प्रश्नमाथि निरन्तर बहस अपरिहार्य भएको छ । हाम्रो परराष्ट्र नीति र विदेशीसँगका सैन्य गतिविधिबीच तादात्म्य मिलाउन के गर्नुपर्ने हो ? राष्ट्रसंघीय शान्तिसेनामा हाम्रो सहभागितालाई मुलुकको राष्ट्रिय हित र कूटनीतिक लक्ष्यप्राप्तिका लागि कसरी उपयोग गर्न सकिन्छ ? हामीले यसलाई शान्तिप्रतिको लगाव भनेका छौँ । कतिले यसलाई आर्थिक लाभको रहर भनेका छन् । यदि उद्देश्य आर्थिक मात्रै होइन भने यो भाष्य परिवर्तन गर्न के गर्नुपर्ने हो ? नेपाली सेनाका वैदेशिक गतिविधिलाई एकीकृत सैन्य कूटनीतिका रूपमा विकास गर्न चाहिने आर्थिक स्रोत, मानव संसाधन र नीतिगत वातावरण केके हुन् ? कतिपय प्रश्नहरूको उत्तर पाना पल्टाएर मात्रै भेटिँदैन, तिनमाथि सुसंस्कृत, वस्तुगत र निरन्तर बहस खाँचो पर्छ । २त्भहतक्बाबि(राजनीति मात्र होइन, उद्योग, व्यवसाय, कृषि, शिक्षा, स्वास्थ्य, पर्यटन, बैंकिङ, सिनेमा, साहित्य सर्वत्र अहिले निराशा छ । देशले यो निराशाको भारी लामो समय बोक्न सक्दैन । सजीव विश्वास प्रवर्द्धन गर्न कान्तिपुरले सुरु गरेको छ विचार शृंखला प्रस्थानबिन्दु जहाँ फरकफरक विज्ञले लेख्नेछन् सुधारका प्रस्तावना, निरन्तर ।)"
संक्रमणकालीन विधेयकको भविष्य के होला ?,"(काठमाडौं)माओवादी केन्द्रका अध्यक्ष पुष्पकमल दाहालको नेतृत्वमा एमाले, रास्वपा, जसपा सम्मिलित नयाँ सत्ता गठबन्धन गठन भएसँगै संक्रमणकालीन न्यायसम्बन्धी बाँकी काम अविलम्ब टुंग्याउने समझदारी बनेको छ । सत्ता गठबन्धनका नयाँ सहयात्री दलहरूबीच भएको ८ बुँदे समझदारीपत्रको चौथो बुँदामा संक्रमणकालीन न्यायसम्बन्धी विधेयक, शान्ति प्रक्रिया र देशमा स्थायी शान्ति कायम गर्नका लागि यससँग सम्बन्धित अन्य विषयहरू सहमतिका आधारमा अविलम्ब टुंग्याउने भनिएको छ । उक्त विधेयक प्रतिनिधिसभाको कानुन, न्याय तथा मानवअधिकार समितिमा विचाराधीन छ । बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग ऐन, २०७१ लाई संशोधन गर्न बनेको विधेयकलाई समितिले अन्तिम चरणमा पुर्याएको छ । माओवादीकांग्रेस गठबन्धनमा खटपट नआएको भए यो विधेयक आइतबार नै पारित भइसक्ने अवस्थामा थियो । संसदीय समितिको आइतबारको बैठक पहिल्यै प्रधानमन्त्री दाहालले तत्कालीनप्रमुख प्रतिपक्षी दल एमालेका अध्यक्ष केपीशर्मा ओली र कांग्रेस सभापति शेरबहादुर देउवासँग समझदारीमै टुंग्याउने गरी सहमति जुटाएका थिए । प्रधानमन्त्री दाहाल, देउवा र ओलीबीचको छलफलपछि कानुन समितिमा रहेका दलका सांसदहरूबीच यसअघि सहमति जुट्न बाँकी चार विषयलाई टुंगो लगाउने गरी छलफल भएको थियो । विधेयकलाई सहमतिमै टुंगो लगाउन गत जेठ ५ मा उपसमिति गठन गरिएको थियो । उक्त उपसमितिले असोज २३ मा चार विषयमा राजनीतिक तहबाट टुंगो लगाउनुपर्ने सुझावसहित प्रतिवेदन पेस गरेको थियो । संविधानसभा अध्यक्ष तथा एमालेका तत्कालीन संसदीय दलका उपनेता सुवासचन्द्र नेम्वाङ, कांग्रेसका प्रमुख सचेतक रमेश लेखकलगायतको सक्रियतामा विधेयकमा समझदारी जुटाउने प्रयास भएको थियो । उपसमितिको प्रतिवेदन अगाडि नबढ्दै गत भदौ २६ मा नेम्वाङको निधन भएको थियो । विवादित चार विषयमा मानवअधिकारको गम्भीर उल्लंघनमा समावेश गरिएको क्रूरतापूर्वक गरिएको हत्या (आर्बिट्ररी) वा दोहोरो भिडन्तबाहेकको हत्यामध्ये कुनलाई समावेश गर्ने, सशस्त्र द्वन्द्वका क्रममा जोडिएका र प्रभावित भएकालाई कसरी सम्बोधन गर्ने, मानवअधिकारको उल्लंघनका घटनामा मेलमिलापका लागि पीडितको स्वतन्त्र सहमति नभएमा के गर्ने ? र घटी सजायका सम्बन्धमा आधार कारण खुलाएर सजाय कम गर्न सकिने व्यवस्था गर्ने वा प्रतिशत नै तोकेर जाने भन्ने थिए ।यी चार विषयमा तत्कालीन सत्ता गठबन्धनमा रहेका दलहरू कांग्रेस, माओवादी, जसपा, एकीकृत समाजवादीको एकमत थियो भने तत्कालीन प्रमुख प्रतिपक्षी एमालेको फरक मत थियो । एमालेलाई मनाउनकै लागि प्रधानमन्त्री दाहालले सबै दलबीच सहमति हुनुपर्ने भन्दै छलफल गरिरहेका थिए । त्यतिबेला एमालेले संक्रमणकालीन विधेयकमाथि बसेका समिति बैठकमा तत्कालीन विद्रोही माओवादी र शाही नेपाली सेना तथा सुरक्षाकर्मीबीच भएका दोहोरो भिडन्तबाहेकमा भएका मृत्युलाई गम्भीर मानवअधिकार उलंघनको परिभाषामा राख्नुपर्ने अडान राख्दै आएको थियो । सशस्त्र द्वन्द्वमा जोडिएका व्यक्ति एमालेले १८ वर्ष उमेर नपुगेर लडाकु शिविरबाट निकालिएका, सशस्त्र द्वन्द्वका क्रममा मारिएका सुरक्षाकर्मीका परिवारलगायतलाई राख्नुपर्ने एमालेको कुरा थियो भने उसले बालसेना शब्द कानुनमा उल्लेख गर्नुपर्ने र त्यसको क्षतिपूर्तिको व्यवस्था राख्नुपर्ने माग राख्दै आएको थियो । मानवअधिकार उल्लंघनको घटनामा मेलमिलापका लागि पीडितको स्वतन्त्र सहमति चाहिने र त्यो नभएको अवस्थामा मुद्दा अदालतमा जाने बाटो खुला राख्नुपर्ने उसको माग थियो भने चौथो अडान द्वन्द्वकालीन मुद्दा अदालत पुग्दा सजाय कम गर्न सकिने व्यवस्थाबारे थियो ।एमालेले राख्दै आएका यी अडानमा लचकता अपनाएको छ । प्रतिपक्षको कुर्सीबाट सत्तातर्फ सर्ने तयारी गरेको एमालेले आइतबारको बैठकमा विगतमा लिएका अडानमा अधिक लचकता देखाएको थियो । एमाले सचेतकसमेत रहेका कानुन समिति सदस्य महेश बर्तौलाले दोहोरो भिडन्तभन्दा बाहेकको हत्यालाई गम्भीर मानवअधिकार उल्लंघनमा समेट्नुपर्ने अडान राख्दै आएकोमा स्वेच्छाचारी रूपमा वा नियतवश रूपमा गरिएको व्यक्तिहत्या (आर्बिटरी किलिङ) गम्भीर मानवअधिकार उल्लंघनको घटनामा राख्नुपर्ने प्रस्ताव गरे । त्यसमा कांग्रेस, माओवादी, रास्वपा र राप्रपाले सहमति जनाए र सहमतिबाट उक्त विषय टुंगो लाग्यो ।त्यस्तै, मानवअधिकार उल्लंघनको घटनामा मेलमिलाप गर्नका लागि स्वतन्त्र सहमतिको विषय राख्नुपर्ने र पीडितले स्वतन्त्र सहमति नदिएमा अदालत जानुपर्ने व्यवस्था गर्न एमाले सहमत भयो । पीडितले स्वतन्त्र सहमति नदिएको अवस्थामा, पीडकसँग कुनै पनि हालतमा मिल्न तयार छैन भने त्यस्तो अवस्थामा पीडितले आफ्नो न्याय पाउने अधिकारका लागि अदालत जाने ढोका खुला गर्नुपर्छ । यो व्यवस्था राखेर जाँदा पीडितमैत्री हुन्छ, बर्तौलाको भनाइ थियो । अभियोजनको प्रक्रियामा जान सरकार तयार नभए पीडित विशेष अदालतमा निवेदन लिएर जान सक्ने कानुनी व्यवस्था राख्नुपर्ने र एक तिहाइसम्म घटी सजाय व्यवस्था गर्नुपर्ने प्रस्ताव पनि बर्तौलाले नै राखेका थिए । बर्तौलाको यो प्रस्तावसँगै स्वेच्छाचारी रूपमा क्रूरतापूर्वक (आर्बिट्ररी) हत्या र सशस्त्र द्वन्द्वका क्रममा जोडिएका र प्रभावित भएका व्यक्तिहरूलाई कसरी सम्बोधन गर्ने भन्ने विषयमा सहमति जुटेको थियो । कांग्रेसका प्रमुख सचेतकसमेत रहेका रमेश लेखकले द्वन्द्वका क्रममा बलात्कार तथा यौनजन्य हिंसा पीडितहरूका लागि उजुरी दिन ३ महिनाको समय दिने प्रावधान राख्न प्रस्ताव गरेका थिए । साथै उनले सशस्त्र द्वन्द्वका क्रममा भएका घटनामा यसअघि कसैले परिस्थितिजन्य अवस्थाले आयोगमा निवेदन दिन नपाएको भए ३ महिनाको समय दिनुपर्ने नयाँ प्रस्ताव राखेका थिए । त्यो प्रस्ताव राख्नुपहिले लेखकले तत्कालीन कानुनमन्त्री धनराज गुरुङसँग छलफल गरेका थिए । त्यसपछि बोलेका गुरुङले लेखकको बोलीमा सही थप्दै भने, निवेदन दिने सन्दर्भमा काबु बाहिरको अवस्था रहेको कारण खुलाएर ३ महिनामा दिन सकिने भन्ने कुरोलाई नाईं भनिरहनुपर्छ जस्तो लागेन । अरू विषयमा सहमतिको छेउछाउमा छौं, टाढा छैनौं ।कांग्रेसका तर्फबाट संक्रमणकालीन न्यायका विषयमा आएको यो नयाँ प्रस्ताव छ । यो प्रस्ताव राख्नुपहिले गुरुङले प्रधानमन्त्री दाहाल र माओवादी केन्द्रसग सल्लाह नगरेको माओवादी नेताहरूले जानकारी दिएका छन् । कांग्रेसले एक्कासि यो प्रस्ताव ल्याएको समितिमा रहेका माओवादी सांसदले बताए । उक्त माग राखेका गुरुङले मन्त्रीका हैसियतले विधेयक टुंगो लगाउन समय मागेका थिए । पीडितको स्वतन्त्र सहमति नभएमा के गर्ने ? तथा घटी सजायकाको आधार के र कति बनाउने भन्ने विषयमा सहमति जुट्न बाँकी छ । कांग्रेसले अगाडि सारेको प्रस्तावमा उसको अडान के रहन्छ भन्ने विषयले पनि संक्रमणकालीन न्यायसँगसम्बन्धी कानुन निर्माण र आयोगहरूको सक्रियता निर्भर गर्ने भएको छ ।संक्रमणकालीन न्यायसम्बन्धी विधेयकलाई टुंगोमा पुर्याउन कानुन समितिको बैठक सोमबार बिहान बोलाइएको थियो । तर सत्तारूढ गठबन्धन फेरबदल भएपछि स्थगित गरिएको छ । अर्को बैठक कहिले बस्ने र कसरी सहमति जुट्ने भन्ने यकिन छैन ।"
सत्ता परिवर्तनमा 'दिल्ली र 'ॅबेइजिङ को चर्चा !,"(काठमाडौं) एक वर्षअघि एमाले र माओवादीको गठबन्धन भत्केर पुष्पकमल दाहाल नेतृत्वको सरकारमा कांग्रेस जोडिन आइपुग्दा त्यसबेला धेरैको टिप्पणी थियो, भारतको सदासयता प्राप्त गठबन्धन । कांग्रेससँगको गठबन्धन भत्केर एक वर्षपछि पुनः एमालेसँग माओवादीको गठबन्धन बन्दा चीनको सदासयता प्राप्त गठबन्धन भन्दै चर्चा चलेको छ । नेपालमा सत्ता परिवर्तन हुँदा किन सधैं दिल्ली र बेइजिङ को चर्चा हुने गर्छ ?विशेषगरी भारतीय मिडियाहरूले सोमबार बिहानैदेखि नेपालको बदलिएको सत्ता समीकरणको खबर सम्प्रेषण गरिरहेका छन् । भूराजनीतिक मामिलाका जानकारहरू पनि यस्ता सत्ता परिवर्तनलाई विभिन्न घटनाक्रमसँग जोडेर छिमेकी मुलुकहरूको चासो र सक्रियताका रूपमा व्याख्या गर्छन् । कांग्रेससँग हुँदा भारत र कम्युनिस्ट गठबन्धन हुँदा चीनसँग जोडेर व्याख्या गरिन्छ । के यसपटक पनि त्यस्तो प्रभाव देखिएको हो ? भूराजनीतिक जानकार चन्द्रदेव भट्ट नेपालमा सरकार परिवर्तन र गठनलाई विचारधाराका रूपमा हेरिँदै आएको बताउँछन् । तर अब विचारधाराका रूपमा मात्र हेरेर नहोला, अन्य गतिविधिहरूले गर्दा पनि सरकार परिवर्तन र गठन हुन सक्छ ।नेपाल तथा एसियाली अध्ययन केन्द्र (सिनास) का कार्यकारी निर्देशक मृगेन्द्रबहादुर कार्की वाम गठबन्धन हुँदा बेइजिङका कारण भन्ने र लोकतान्त्रिक गठबन्धन बन्दा दिल्लीतिर भन्नुमा ऐतिहासिक कारण रहेको मान्छन् । उनले सन् १९४९ मा नेपाल कम्युनिस्ट पार्टीले निकालेको पहिलो पर्चामा विश्वलाई दुई भागमा बाँडेर एउटाको नेतृत्व अमेरिका र अर्कोको नेतृत्व रुसले गरेको उल्लेख गरेका छन् । त्यो बेलामा नेपालको कम्युनिस्टले भारतलाई अमेरिकी विचार बोक्ने मुलुकका रूपमा व्याख्या गरेका छन् भने चीनलाई नवप्रजातन्त्र भनेका छन्, उनले भने, नेपालका वामपन्थीहरूले अहिले पनि त्यही आधारमा विदेश मामिला हेर्दै आइरहेका छन् । यो ऐतिहासिक न्यारेटिभ हो । उनले ऐतिहासिक र व्यावहारिक दुवै कारणले पनि नेपालमा दिल्ली र बेइजिङको चर्चा भइरहने गरेको बताए । भूराजनीतिक जानकार भट्ट विदेशीहरूले आआफ्नो राष्ट्रिय स्वार्थका रूपमा हेर्ने गरेको उल्लेख गर्दै नेपाल सरकारले पनि त्यसलाई आफूअनुकूल हेर्नुपर्ने र व्याख्या गर्नुपर्ने बताउँछन् । ऐतिहासिक घटनाक्रमदेखि अहिलेसम्मका गतिविधिलाई एउटै सन्दर्भमा राखेर हेर्ने हो भने विभिन्न गतिविधिले त्यस्तो पुष्टि पनि गर्दै आएका छन् । कतिपय अवस्थामा नेपाल मामिलामा उनीहरूले प्रत्यक्ष हस्तक्षेप गरेका तथ्यहरू पनि छताछुल्ल छन् । नेपालका सरकारको नेतृत्व गर्ने नेताहरूले पनि भूराजनीतिक चासोलाई ख्याल गर्दै कहिले भारत त कहिले चीनसँग नजिक वा टाढाको दूरी राखिरहन्छन् । त्यसैले नेपालमा प्रत्येक सरकार परिवर्तनसँगै भारत र चीनको भूमिकाको चर्चा चल्छ । सत्ता समीकरणको भित्री खेल चलिरहेका बेला नेपालमा रहने भारतीय र चिनियाँ राजदूतहरूको नेपाली नेताहरूसँगको सघन भेटघाटले पनि भारत र चीनको चासो सतहमा रहेको दर्शाउँछ । यसपटक पनि कांग्रेस र माओवादीको गठबन्धन टुट्ने संघारमा भारतका राजदूत नवीन श्रीवास्तवले प्रधानमन्त्री दाहाललाई बालुवाटारमा र कांग्रेस सभापति शेरबहादुर देउवालाई बूढानीलकण्ठमा नै पुगेर भेटेका थिए । त्यसो त चिनियाँ राजदूत छन सोङ दुई साताअघिदेखि नै प्रधानमन्त्री दाहाल, एमाले अध्यक्ष ओली र अन्य कम्युनिस्ट नेताहरूसँग म्याराथन भेटवार्तामा व्यस्त थिए । पछिल्लो वाम गठबन्धन बनाउन उनैको महत्त्वपूर्ण भूमिका रहेको बताइन्छ ।नेपालमा २०७२ सालमा संविधान जारी भएयताको परिवेशलाई हेर्ने हो भने कम्युनिस्ट गठबन्धन लाई उत्तरी छिमेक चीनसँग र कम्युनिस्टसहित वा बाहेक कांग्रेस नेतृत्वमा रहेको गठबन्धनलाई दक्षिणी छिमेक भारत र पश्चिमा मुलुकसँग जोडेर हेरिन्छ । गत आमनिर्वाचनपछि २०७९ पुस १० मा माओवादी अध्यक्ष दाहाल नेतृत्वमा गठबन्धन सरकार बन्यो । दाहाल नेतृत्वको सरकारमा एमाले, रास्वपा र राप्रपा सामेल भएका थिए । उक्त गठबन्धन सरकार फागुन १५ सम्म चल्यो । त्यसपछि माओवादी अध्यक्ष दाहाल संसद्को पहिलो दल कांग्रेससँग गठबन्धन गर्न पुगे । प्रधानमन्त्री दाहाल कांग्रेससँगको गठबन्धनपछि पूर्वनिर्धारित चीनमा आयोजित बोआओ फोरम फर एसिया मा सहभागी नै भएनन् । फागुन १५ अघिसम्म चीन र भारतसँग समदूरी बनाएर भेटवार्ता गरिरहेका दाहालले कांग्रेससँगको गठबन्धनपछि भने भारतीय राजदूत श्रीवास्तवसँगको भेटवार्तालाई बाक्लो पारे । साथै, नेपालका लागि पूर्वराजदूत तथा अहिले भारतीय विदेश सचिव विनयमोहन क्वात्राले परराष्ट्र सचिवस्तरीय संयन्त्रको बैठकमा आउँदा बालुवाटारमा राति छुट्टै भेटवार्ता पनि गरे । भारतका विदेशमन्त्री एस जयशंकरको भ्रमणमा दाहालले भारतकै चाहनाअनुसार २० करोड रुपैयाँ भारतीय दूतावासले कुनै एउटा परियोजनाका लागि सिधै खर्च गर्न पाउने निर्णय गराइदिए ।नेपालले सन् २०१७ मा हस्ताक्षर गरेको बेल्ट एन्ड रोड इनिसिएटिभ (बीआरआई) कार्यक्रम नेपालमा अघि नबढेको तर भारतीय सवालका कामहरू भइरहेको थियो । प्रधानमन्त्री दाहालको चीन भ्रमणका दौरान चीनले बीआरआईको परियोजना कार्यान्वयन सम्झौता गर्ने प्रस्ताव अघि सारेको थियो । चीनले सुरक्षासम्बन्धी परियोजना ग्लोबल सेक्युरिटी इनिसिएटिभ (जीसीआई) मा पनि नेपालको साथ खोजेको थियो । तर दाहालले सत्ता गठबन्धनमा रहेको कांग्रेसलाई देखाउँदै दुवै प्रस्तावलाई अस्वीकार गरेका थिए । जसलाई बेइजिङले सहज महसुस गरेको थिएन ।पछिल्लो समय नेपालमा रहेका चिनियाँ राजदूत सोङ र नेपाल भ्रमणमा आउने चिनियाँ पदाधिकारीहरूले प्रधानमन्त्री दाहाल र उनका दलका नेताहरूलाई पटकपटक भेटेका छन् । माओवादीकै एक नेताका अनुसार हरेक जस्तो भेटवार्तामा चीनको एउटै भनाइ हुन्छ, एउटै विचारधाराका दलहरू मिलेर अघि बढ्दा राम्रो । चीन नेपालका कम्युनिस्टहरूलाई मिलेर अघि बढ्न आग्रह गरिरहन्छ । सोमबार सत्ता गठबन्धन परिवर्तन हुनुअघि पनि फागुन दोस्रो साता चिनियाँ राजदूत सोङले प्रधानमन्त्री दाहाल र एमाले अध्यक्ष ओलीसँग भेटवार्ता गरेका थिए । साथै, सोङले पूर्वप्रधानमन्त्री झलनाथ खनालसँग पनि भेटवार्ता गरेका थिए । ती भेटवार्तामा पनि राजदूत सोङले कम्युनिस्ट एकताकै बारेमा कुरा गर्दै एउटै विचारधारा भएका दलहरू मिलेर अघि बढ्नुपर्ने उल्लेख गरेका थिए ।चिनियाँ सहजीकरण मा एमाले र माओवादी मिलेर बनेको नेकपामा विवाद आएर सर्वोच्च अदालतले पुरानै अवस्थामा ल्याइदिएपछि वाम गठबन्धन हुन्छ वा हुन्न भन्ने प्रश्न थियो । २०७२ सालअघि भारतीय राजदूतहरू नेपालका शीर्ष नेताहरूको घरदैलोमा देखिन्थे भने त्यसपछि चिनियाँ राजदूतहरू पनि यस्ता घरदैलोमा देखिन थालेका छन् । जसको पछिल्लो कडीका रूपमा २०७४ सालमा नेपालका दुई ठूला वामपन्थी दल एमाले र माओवादीको चुनावी तालमेलसँगैको वाम एकतालाई लिइन्छ ।वाम एकता नेकपाको विवादसँगै टुटेको थियो । नेकपामा विवाद भइरहँदा भारतका जासुसी संस्था रअका प्रमुख सामन्त गोयलको काठमाडौं भ्रमणसँगै टुटेको थियो । त्यसपछि नेपालमा भारतीय सक्रियता बढेको थियो । तर नेपालमा २०७८ को आमनिर्वाचनपछि पुनः मिल्न लागेको वाम गठबन्धन केही समयपछि नै भत्कियो । अहिले फेरि बनेको छ । जसलाई कांग्रेसीहरू बेइजिङतिर ढल्केको सरकार भन्दै व्याख्या गरिरहेका छन् ।"
आवश्यकता हेरी आयोजनालाई म्याद थप सुविधा,"केपी शर्मा ओलीको पालामा पाँच, शेरबहादुर देउवाको पालामा दुई र पुष्पकमल दाहालको पालामा एक पटक खरिद नियमावली संशोधन भएको हो । ०७६ सालमा ओली प्रधानमन्त्री रहेका बेला मात्रै नियमावली चार पटक संशोधन भएको हो । छैटौं संशोधन ०७६ वैशाख ३०, सातौं संशोधन ०७६ जेठ २३, आठौं संशोधन ०७६ साउन १६ र नवौं संशोधन ०७६ पुस १४ मा भएको हो । पाँचौं पटक ०७७ वैशाख १५ मा १० औं संशोधन गर्दा पनि प्रधानमन्त्री ओली नै थिए । कांग्रेस सभापति शेरबहादुर देउवा प्रधानमन्त्री छँदा नियमावली दुई पटक संशोधन भएको हो । देउवाले सरकारको नेतृत्व लिएका बेला ०७८ चैत ३ मा ११औं र ०७९ असार २० मा १२औं संशोधन भएको हो । प्रधानमन्त्री पुष्पकमल दाहाल नेतृत्वको सरकारले अहिले १३औं पटक संशोधन गर्ने निर्णय लिएको हो । आयोजनाहरूमा समस्या आइरहने विषयलाई संशोधित खरिद नियमावलीले निराकरण गर्ने नेपाल निर्माण व्यवसायी महासंघका महासचिव रोशन दाहालले बताए । अहिले आयोजना सक्न कति समय लाग्छ, त्यसअनुसार म्याद थप गरिने भएको छ, उनले भने, बजेट अभाव र जग्गाजमिनको समस्याले गर्दा म्याद थपको कुरा धेरै उठ्ने गरेको हो, नियमावली संशोधनअनुसार आयोजना सम्पन्न गर्न लाग्ने समय खुलाएर म्याद थपका लागि निवेदन दिनुपर्नेछ । कति समय म्याद थप गरिने भन्नेबारे नियमावलीमा उल्लेख छैन । निर्माण व्यवसायीले पेस गरेको कार्यतालिकाबमोजिम त्यसलाई आवश्यक पर्ने म्याद दिने निर्णय भएको छ, उनले भने, अहिलेका लागि संशोधित नियमावलीबाट म्याद थपको समस्या समाधान भएको छ । काम भएका आयोजनामा अब म्याद थप गरेर रकम भुक्तानी लिन बाटो खुलेको छ ।"
एआई नियमन गर्न विधेयक ल्याइँदै,"देश विकासका लागि एआईको सदुपयोग गरिएका उदाहरण हेरी नेपालले पनि कम विकसित मुलुकको सूचीबाट माथि उठ्न एआईको सहयोग लिन सक्ने उनले जनाए । एआईसँग सम्बन्धित सरकारी पहलहरूको मूल्यांकन गर्न संयुक्त राष्ट्रसंघीय शैक्षिक, वैज्ञानिक एवं सांस्कृतिक संगठन (युनेस्को) को सहयोगमा अक्सफोर्ड इन्साइट्सले सार्वजनिक गरेको एआई रेडिनेस इन्डेक्समा नेपाल १९३ देशमध्ये १५० औं स्थानमा रहेको उल्लेख छ । सन् २०२१ मा १२७ औं र सन् २०२२ को प्रतिवेदनमा १३९ औं स्थानमा रहेको नेपाल वर्ष २०२३ मा एघार स्थान खस्किएर मध्य तथा दक्षिण एसिया क्षेत्रका १८ देशमध्ये पुछारबाट तेस्रो स्थानमा पुगेको छ । सन् २०२३ को सो सूचकांकमा दक्षिण एसियाका सबै देश एआईको विषयमा नेपालभन्दा अगाडि देखिन्छन् । त्यसमा भारत ४०, बंगलादेश ८२, पाकिस्तान ९२, श्रीलंका ९५, भुटान ११४ र माल्दिभ्स १४६ औं स्थानमा छन् । सरकारहरूले एआईको नियमन र नवप्रवर्तनलाई व्यवस्थित गर्न प्रयास गरिरहेको मात्र नभएर सो प्रविधिलाई सार्वजनिक सेवा प्रवाहमा समाहित गर्न पनि निरन्तर पहल गरिरहेको प्रतिवेदनमा उल्लेख छ ।"
माथिल्लो मिदिमखोलाको बिजुली राष्ट्रिय प्रसारणमा,"आयोजना सञ्चालन जिम्मा इन्फ्रालाईप्रवर्द्धक मिदिमखोला हाइड्रोपावरले आयोजनाबाट विद्युत् उत्पादन भएसँगै सञ्चालन तथा मर्मतसम्भारको जिम्मा इन्फ्रा प्रालिलाई दिने बताएको छ । आयोजना निर्माण सकेसँगै सञ्चालन र मर्मतसम्भारको जिम्मा आयोजना आफैंले लिने गरे पनि यसको जिम्मेवारी अर्को कम्पनीलाई करारमा दिने नयाँ प्रणालीको सुरु गरेको छ । विद्युत् आयोजनाबाट बिजुली उत्पादनपछि ५ वर्षसम्म सञ्चालत तथा मर्मतसम्भार जेड इन्फ्राले गर्ने सम्झौता भएको आयोजनाका प्रोजेक्ट म्यानेजर भट्टको भनाइ छ । विद्युत् उत्पादन, मर्मतसम्भारलगायतमा कर्मचारी भर्नादेखि व्यवस्थापकीय कार्य सबै इन्फ्राले गर्नेछ । दुवै पक्षबीच सम्झौता गरिए पनि आर्थिक भार भने खुलाइएको छैन । विद्युत् उत्पादन करारमा लिने कम्पनीले राम्रोसँग हेरचाह गरे आयोजनाको आयु लम्बिन सक्छ । आयोजनाले यसअघि सिन्धुपाल्चोकमा सञ्चालन भइरहेको ३६ मेगावाटको माथिल्लो बलेफी ए जलविद्युत् आयोजनाको १ वर्षसम्म सञ्चालन तथा मर्मतसम्भारको जिम्मा लिएको थियो ।"
अर्थ संक्षेप,"ईसेवाले ल्यायो 'मेरो यात्राको साथीकाठमाडौं (कास) ईसेवाले फेरि मेरो यात्राको साथी अफर सार्वजनिक गरेको छ । यस अफअन्तर्गत प्रयोगकर्ताले ईसेवाबाट होटल बुक गर्दा, बसको टिकट काट्दा, आन्तरिक वा अन्तर्राष्ट्रिय हवाईजहाजको टिकट खरिद गर्दा २ लाख जितेर डबल लखपती बन्ने मौका पाइनेछ । यात्रासम्बन्धी यी सेवाको प्रयोगमा प्रयोगकर्ताले अन्य थुप्रै क्यासब्याक तथा आकर्षक उपहार पनि जित्ने मौका पाउने ईसेवाले जनाएको छ । मेरो यात्राको साथी २ नाम दिइएको यो अफरमार्फत यात्राका लागि ईसेवाको प्रयोग गरी होटल बुकिङ, बसको टिकट, आन्तरिक वा अन्तर्राष्ट्रिय हवाईजहाजको टिकटमा आकर्षक अफर सामेल गरिएको ईसेवाले जनाएको छ । यी विविध सेवामध्ये कम्तीमा कुनै पनि एक सेवाको प्रयोगमा एक प्रयोगकर्ताले बम्पर उपहारस्वरूप २ लाख प्राप्त गरी भाग्यशाली विजेता घोषणा हुनेछ । आन्तरिक हवाईजहाजको टिकट खरिदमा प्रत्येक साता एक भाग्यशाली विजेताले ७ हजारसम्मको क्यासब्याक जित्ने मौका पाइनेछ । यस अफरअन्तर्गत तीन वा बढी आन्तरिक हवाईजहाजको टिकट बुक गर्दा ३ सय रुपैयाँसम्मको क्यासब्याक पाइनेछ । जसका लागि प्रोमो कोडमा यात्रा ३०० प्रयोग गर्नुपर्नेछ । ईसेवामार्फत होटल बुक गर्दा प्रोमो कोडमा होटल २ सय प्रयोग गरी २ सय रुपैयाँ क्यासब्याक पाइनेछ । बसको टिकट काट्दा ८ जनाले (हरेक साता २ जनाको दरले) अफर अवधिमा सय प्रतिशत क्यासब्याक (रिटर्न टिकटको मूल्यबराबर) जित्ने मौका मिल्नेछ । प्रत्येक साता दुई भाग्यशाली विजेताबारे ईसेवाको आधिकारिक सामाजिक सञ्जालको पेजमार्फत घोषणा गरिनेछ । एनसेल र ईएन्ड इन्टरनेसनलबीच रणनीतिक समझदारी काठमाडौं (कास) एनसेलले आफ्ना ग्राहकलाई उत्कृष्ट डिजिटल अनुभव प्रदान गर्न, नलेज सेयरिङसम्बन्धी गतिविधि सञ्चालन गर्न र मुख्य सेवा, सुविधा तथा प्लेटफर्म उपलब्ध गराउन ईएन्ड इन्टरनेसनलसँग रणनीतिक समझदारी गरेको छ । यो सम्झौतामा एनसेलका प्रमुख कार्यकारी अधिकृत तथा प्रबन्ध निर्देशक जाब्बोर कायुमोभ र ईएन्ड इन्टरनेसनलका चिफ बिजनेस अफिसर खालेद मोहम्मद रियदले बार्सिलोनामा भएको मोबाइल वर्ल्ड कंग्रेसका अवसरमा हस्ताक्षर गरेका छन् । ईएन्ड इन्टरनेसनल संयुक्त अरब इमिरेट्सको एतिसलात ब्रान्डको दूरसञ्चार कम्पनी चलाउने ईएन्ड ग्रुपको एक अंश हो । समझदारीअनुसार दुवै पक्षले कस्टमर भ्यालु म्यानेजमेन्ट (सीभीएम) र एड्भान्स्ड एनालिटिक्स, बीटूसी र बीटूबी सेल्स एन्ड मार्केटिङलगायतको व्यावसायिक सहायता, ग्राहक अनुभव, खरिद, नेटवर्क क्यापेक्स एन्ड ओपेक्स अप्टिमाइजेसन, इन्टरनेसनल करिअर एन्ड होलसेल, मोबाइल नेटवर्क कोड (एमएनसी) सर्भिसेज सपोर्ट र डिजिटल रूपान्तरणलगायत क्षेत्रमा सहकार्य गर्नेछन् । ईएन्ड इन्टरनेसनलसँगको यो रणनीतिक साझेदारी एनसेलको टेल्कोबाट डिजिटल टेकको बन्ने यात्राको महत्त्वपूर्ण उपलब्धि हो । यो साझेदारी नेपालको डिजिटल विकासमा योगदान पुर्याएर डिजिटल रूपान्तरणलाई गति दिनेहाम्रो प्रतिबद्धताअनुरूप छ, एनसेलका प्रमुख कार्यकारी अधिकृत तथा प्रबन्ध निर्देशक जाब्बोर कायुमोभले भने । पानीपोखरीमा एनआईएमबीको नयाँ शाखा काठमाडौं (कास) नेपाल इन्भेस्टमेन्ट मेगा बैंक लिमिटेड (एनआईएमबी) ले काठमाडौंको पानीपोखरीमा नयाँ शाखा विस्तार गरेको छ । बैंकले काठमाडौं महानगरपालिका३ मा सोमबारदेखि पानीपोखरी शाखा सञ्चालनमा ल्याएको हो । यससँगै बैंकको शाखा संख्या २७० पुगेको छ । नयाँ शाखाबाट सोमबारदेखि नै सम्पूर्ण बैंकिङ सेवा सुरु भएको बैंकले जारी गरेको विज्ञप्तिमा उल्लेख छ । बैंकका प्रमुख कार्यकारी अधिकृत ज्योतिप्रकाश पाण्डेले नयाँ शाखाको उद्घाटन गरे । बैंकको २७० शाखा कार्यालय, ६३ वटा एक्सटेन्सन काउन्टर, १ सय १३ वटा शाखारहित बैंकिङ र २६८ वटा एटीएम छन् । फागुन २४ देखि भृकुटीमण्डपमा ॅचेम्बर एक्स्पो काठमाडौं (कास) यही फागुन २४ देखि २८ सम्म काठमाडौंको भृकुटीमण्डपमा चेम्बर एक्स्पो २०२४ हुने भएको छ । नेपाल नेपाल चेम्बर अफ कमर्सको आयोजनामा सातौं चरणको चेम्बर एक्स्पो २०२४ हुन लागेको हो । स्थानीय उत्पादन प्रवर्द्धन एवं बजारीकरण तथा व्यापार अभिवृद्धि गर्ने उद्देश्यले एक्स्पो हुन लागेको चेम्बरद्वारा जारी विज्ञप्तिमा उल्लेख छ । एक्स्पोमा कृषि सामग्री, साना तथा घरेलु उद्योगका उत्पादन, हस्तकलाका वस्तु प्रदर्शनीमा राखिने आयोजक नेपाल चेम्बर अफ कमर्सले जनाएको छ । घरजग्गा व्यवसाय, खाद्य एवं पेय पदार्थ, पहिरन, पाठ्य, पुस्तक, सवारीसाधन, निर्माण सामग्री, विद्युतीय उपकरण तथा अन्य उपभोग्य सामग्रीसमेत प्रदर्शनीमा रहनेछन् । कृषि, हस्तकलालगायत स्थानीय स्तरमा उत्पादित वस्तुको बजार प्रवर्द्धन एवं साना व्यवसायीको आर्थिक गतिविधि विस्तार गर्न एक्स्पोको आयोजना गरिएको अध्यक्ष राजेन्द्र मल्लले जानकारी दिए । उद्योग वाणिज्य तथा आपूर्ति मन्त्रालयअन्तर्गतको व्यापार तथा निकासी प्रवर्द्धन केन्द्रसँगको सहकार्यमा चेम्बर एक्स्पो हुन लागेको हो । प्रदर्शनीमा राष्ट्रिय तथा अन्तर्राष्ट्रिय कम्पनीका १ सय ६० भन्दा बढी स्टल रहने आयोजक चेम्बरले उल्लेख गरेको छ । एक्स्पोमा फोकस कन्ट्रीका रूपमा दक्षिण कोरिया छ । नेपाली उत्पादनको बजारीकरणलाई विशेष जोड दिएर व्यावसायिक क्षेत्रहरूलाई एकीकृत गर्ने चेम्बर अफ कमर्सको मुख्य उद्देश्य छ । प्रदर्शनीमा इन्डियन चेम्बर अफ कमर्सको अगुवाइमा भारत आयुष एक्जिबिसन कन्फरेन्ससमेत सञ्चालन हुनेछ । प्रदर्शनीमा नेपालमा रहेका बंगलादेश, रुस र मलेसियाका वाणिज्य शाखाको पनि सहभागिता रहनेछ । बंगलादेश, भारत, दक्षिण कोरिया, पाकिस्तानबाट समेत व्यवसायीले प्रदर्शनीमा सहभागिता जनाउने बताइएको छ ।सेजन सदस्यको १६ करोड रुपैयाँ बराबरको स्वास्थ्य बिमाकाठमाडौं (कास) नेपाल आर्थिक पत्रकार समाज (सेजन) ले संस्थामा आबद्ध सदस्यको स्वास्थ्य बिमा गरेको छ । सेजनले हिमालयन एभरेस्ट इन्स्योरेन्समा सदस्यहरूको १५ करोड ९६ लाख रुपैयाँ बिमांकको स्वास्थ्य बिमा गरेको हो । गत साता हिमालयन एभरेस्ट इन्स्योरेन्सका प्रमुख कार्यकारी अधिकृत विजयबहादुर शाहले सेजनका प्रमुख कार्यकारी अधिकृत आश्विन पराजुलीलाई बिमा लेख हस्तान्तरण गरे । सम्झौताअनुसार बिमालेख यही फागुन ४ देखि नै कार्यान्वयनमा आइसकेको छ । स्वास्थ्य बिमाको अवधि एक वर्षको हुने जनाइएको छ । पोलिसी हस्तान्तरण कार्यक्रममा सेजन अध्यक्ष सुजन ओलीले सदस्यहरूको क्षमता अभिवृद्धिबाहेक सुरक्षाका लागि समेत संस्था गम्भीर रहेको बताए । हामीले आफ्ना सबै सदस्यको क्षमता अभिवृद्धिलगायत काम गर्दै आएका छौं, जुन सधैं कायमै रहन्छ, उनले भने, सदस्यको स्वास्थ्य संवेदनशीलतालाई दृष्टिगत गरी अहिले हामीले आफ्नो कोषबाट सबै सदस्यको बिमा गरेका छौं । हिमालयन इन्स्योरेन्सका सीईओ शाहले सेजनका सदस्यलाई आफ्नो संस्थामार्फत बिमा गर्न पाउनु निकै खुसीको विषय भएको बताए ।"
नेपालको सम्भावना कायम,"(काठमाडौं)नेपालले साफ यू१६ वुमन्स च्याम्पियनसिप फुटबलमा सोमबार पहिलो जित निकालेको छ । सातदोबाटास्थित एन्फा कम्प्लेक्स मैदानमा नेपालले पहिलो हाफमा भएको तीन गोल मद्दतमा भुटानलाई ३० ले हराएको हो । जितसँगै चार टिमसम्मिलित राउन्ड रोबिनको आधारमा भइरहेको प्रतियोगितामा नेपालको फाइनल सम्भावना कायम रहेको छ ।तर, नेपालका लागि यो चुनौती सजिलो रहने छैन । यो नतिजापछि नेपालसँगै भारत र बंगलादेशको समान ३ अंक रह्यो । नेपालको यो दोस्रो खेल हो । पहिलो खेलमा नेपाल बंगलादेशको हातबाट पराजित रह्यो । हारले भुटानको सम्भावना भने सकिएको छ । टोलीको अन्तिम खेल औपचारिक मात्र हुनेछ ।भुटानको यो लगातार दोस्रो हार हो । यसअघि टोलीलाई भारतले ठूलो अन्तरले हराएको थियो । नेपाललाई दोस्रो खेलमा जित दिलाउन पूजा गिरी, भूमिका बुढाथोकी र ज्ञानसु डोल्माले गोल गरेका थिए । पूजाले १४ औं मिनेटमा गोल गर्दै नेपाललाई अग्रता दिलाइन् । भुटानी डिफेन्डरले घेरिएकी पूजाको सामान्य प्रहार केलझाङ वाङ्मोले जोगाउन सकिनन् ।लगत्तै १८ औं मिनेटमा कप्तान भूमिकाले दोस्रो गोल थपिन् । भुटानी डिफेन्सले राम्रोसँग क्लियर गर्न नसकेको बललाई भुमिकाले पोस्टको दिशा दिइन् । खेलले ३१ औं मिनेट छुँदा ज्ञानसुले फ्रिकिकबाट गोल गरिन् र यो पनि भुटानी गोलरक्षक केलझाङकै कमजोरीले गोलमा परिणत भएको थियो ।उनले नै बललाई पोस्टको दिशा दिइन् । त्यसपछि कुनै गोल भएन । नेपालले अब बिहीबार भारतको सामना गर्नेछ । भुटानले भने बंगलादेशविरुद्ध खेल्नेछ । त्यसअघि मंगलबार बंगलादेश र भारतबीच खेल हुनेछ । राउन्ड रोबिन समाप्तिमा शीर्ष दुई स्थानमा रहने टिमले फाइनलमा प्रवेश पाउनेछ ।"
नेदरल्यान्ड्सलाई फाइनलमा जाँच्ने अवसर,"(काठमाडौं) ट्वान्टी२० विश्वकपअघि नेपाल र नेदरल्यान्ड्ससामु एकअर्कालाई जाँच्ने राम्रो अवसर हुनेछ । यी दुई टोली मंगलबार ट्वान्टी२० अन्तर्राष्ट्रिय त्रिकोणात्मक शृंखलाको फाइनलमा भिड्दै छन् । वर्तमान खेल तालिकाअनुसार विश्वकपअघि यी दुई टोली अन्तिमपल्ट आमनेसामने हुँदै छन् । जुनमा वेस्ट इन्डिज र अमेरिकाले ट्वान्टी२० विश्वकप आयोजना गर्दै छ । दुई टोलीले अमेरिकाको डालासमा जुन ४ मा विश्वकपको आफ्नो पहिलो खेल खेल्नेछन् । नेपाली क्रिकेटको निकै व्यस्त तालिका रहकाले यस शृंखलाको फाइनलपछि नेपाल र नेदरल्यान्ड्सको विश्वकपअघि भेट हुने सम्भावना छैन । नेदरल्यान्ड्ससँग फाइनल खेलेलगत्तै नेपाल अर्को ट्वान्टी२० त्रिकोणात्मक शृंखला खेल्न हङकङ जानेछ । नेपालले त्यहाँ हङकङ र पपुवा न्युगिनीसँग सिंगल राउन्ड रोबिनको प्रतियोगितामा खेल्नेछ । काठमाडौं फर्किएपछि नेपालले आयरल्यान्ड ए सँग दुई ट्वान्टी२० खेल्नेछ भने नेपाल ए ले आयरल्यान्ड ए सँग तीन ट्वान्टी२० र तीन एकदिवसीय खेल खेल्नेछ । नेपाल ए ले आयरल्यान्ड ए सँग खेल्न सुरु गर्दा नेपाली टोलीले भारतमा गुजरात र बरोडासम्मिलित डबल राउन्ड रोबिनको त्रिकोणात्मक ट्वान्टी२० शृंखला खेल्नेछ । नेपाली टोली सम्भवत भारतबाटै ओमान जानेछ । ओमानको मस्कटमा नेपालले अप्रिल १२ देखि २१ सम्म हुने ट्वान्टी२० एसिया कप छनोटमा प्रतिस्पर्धा गर्नेछ । नेपाल क्रिकेट संघले आफ्नो वार्षिक क्यालेन्डरमा मे महिना विश्वकप तयारीलाई राखिएको जनाएको थियो । त्यसैले विश्वकप खेल्नुअघि नेपाल र नेदरल्यान्ड्स दुवैलाई मंगलबार एकअर्काको नाडी छाम्ने अन्तिम अवसर छ । नेपालले प्रतियोगितामा आफ्नो उत्कृष्ट प्लेयिङ ११ अझै खेलाएको छैन । प्रशिक्षक मोन्टी देसाईसँग यसको खास कारण छ । नेपाली टोलीभित्रका सबै १८ जनालाई खेलाउँदै आएका उनी ट्वान्टी२० विश्वकपलाई हेरेर सबै खेलाडीको प्रयोग गरिरहेको बताउँछन् । यस त्रिकोणात्मक ट्वान्टी२० शृंखलामा नेपाल र नेदरल्यान्ड्स तेस्रोपल्ट भिड्न लागेका हुन् । पहिलो खेलमा नेदरल्यान्ड्सले बनाएको १ सय ८५ रनको लक्ष्य पछ्याउनेक्रममा नेपाल २ रनले पछाडि परेको थियो । तर, दोस्रो खेलमा नेपालले नेदरल्यान्ड्सलाई कुनै अवसर दिएन । नेदरल्यान्ड्सलाई १२० रनमा अलआउट गरेपछि नेपालले १५२ ओभरमा लक्ष्य पूरा गर्यो । नेपाली टोलीभित्र प्रयोगमा रहेका प्रतिश जिसीले ३ विकेट लिँदै नेदरल्यान्ड्सलाई तहसनहस पारेका थिए । नेपाली टोलीमा सोमपाल कामी, करण केसी, गुलशन झा, अविनाश बोहराजस्ता मध्यम गतिका बलर रहेको हुलमा देव्रेहाते सिमर प्रतिशले मौका पाउँदा आफूलाई प्रमाणित गरेका थिए । गुलशन बलिङभन्दा ब्याटिङमा केन्द्रित देखिएका छन् । ब्याटिङमा पनि नेपालका प्रशिक्षक मोन्टीले विवेक यादव, सन्दीप जोरालाई प्रयोग गर्दै आएका छन् । नेपालसामु तीन वर्षअघिको प्रदर्शन दोहोर्याउने अवसर छ, जतिखेर नेपालले त्रिकोणात्मक ट्वान्टी२० शृंखलाको फाइनलमा नेदरल्यान्ड्सलाई १ सय ४२ रनले हराएको थियो । कुशल भुर्तेलको आफ्नो डेब्यु रहेको प्रतियोगिताको फाइनलमा ५३ बलमा ७७, कुशल मल्लले २४ बलमा अविजित ५०, दीपेन्द्रसिंह ऐरीले १८ बलमा अविजित ४८ र ज्ञानेन्द्र मल्लले १९ बलमा ३३ रन बनाएपछि नेपालले ३ विकेट गुमाई २ सय ३८ रन बनायो, जुन त्रिवि क्रिकेट मैदानकै तत्कालीन अवस्थामा उच्च स्कोर थियो । तर, नेपाली ब्याटिङ त्यसअनुरुप खुल्न सकेको छैन । विशेष गरी ओपनिङ ब्याटर भुर्तेलको चमक नदेखिँदा नेपाली टोली पनि दबाबमा पर्ने गरेको छ । तर, आसिफ शेख, कप्तान रोहित पौडेल, कुशल मल्ल र दीपेन्द्रले राम्रो ब्याटिङ गर्दै आएकाले नेपालले नेदरल्यान्ड्सलाई ब्याटिङबाट राम्रै चुनौती दिने विश्वास गरिएको छ । यसै प्रतियोगितामा डेब्यु गरेका माइकल लेभिट नेदरल्यान्ड्सका प्रमुख ब्याटर हुन् । उनले नेपालविरुद्ध पहिलो खेलमा ५४ र त्यसपछि नामिबियाविरुद्ध १ सय ३५ रन बनाएका थिए । कप्तान स्कट इडवार्डससहित म्याक्स ओडड, साइब्रान्ड इंगेलब्रेक्ट पनि नेपाली विकेटबारे जानकार भइसकेका छन् । भेट्रान देव्रेहाते स्पिनर रोइल्फ भान डेर मर्वी बलिङमा डचका प्रमुख खेलाडी हुन् ।"
अन्तरप्रदेश राष्ट्रिय खेलकुद चैत २ बाट,"(हेटौंडा)वाग्मती प्रदेश खेलकुद विकास परिषद्को आयोजनामा चैत २ देखि अन्तर प्रदेशस्तरीय राष्ट्रिय खेलकुद प्रतियोगिता सुरु हुनेछ । चितवन भरतपुरस्थित गौतमबुद्ध क्रिकेट रंगशालामा प्रधानमन्त्री पुष्पकमल दाहालले प्रतियोगिताको उद्घाटन गर्नेछन् । प्रतियोगिताको तयारी अन्तिम चरणमा पुगेको परिषद्का सदस्यसचिव सूर्यलाल भण्डारीले बताए । प्रतियोगितालाई प्रदेशले फागुन २४ र २५ गते खेलाडी छनोटको कार्यतालिका सार्वजनिक गरिसकेको छ । प्रतियोगितामा बक्सिङ, भलिबल, फुटबल, क्रिकेट, कराते, एथलेटिक्स, ब्याडमिन्टन र पौडी खेल समावेश गरिएको छ । प्रदेशले बक्सिङको खेलाडी भने छनोट गरिसकेको छ । प्रतियोगितामा ७ वटै प्रदेशले आफ्ना खेलाडी छनोट गरेर सहभागिता जनाउने छन् । प्रदेशभित्रका खेलाडीको पहिचान र खेललाई प्रवर्द्धन गर्न प्रतियोगिता आयोजना गर्न लागेको सदस्यसचिव भण्डारीले बताए । अन्तर प्रदेश खेलकुद प्रतियोयगता सबै प्रदेशले पालैपालो गर्नेछन् । वाग्मती प्रदेश सरकारले उक्त प्रतियोगिताका लागि ६ करोड रुपैयाँ बजेट विनियोजन गरेको छ । प्रतियोगिताका लागि १० करोड रुपैयाँ खर्च हुनेछ । वाग्मती प्रदेश सरकारको प्रमुख लगानी रहेको गौतम बुद्ध क्रिकेट रंगशालाको प्रचारप्रसार र निर्माणका लागि सबैको चासो पुर्याउन प्रतियोगिताको उद्घाटन कार्यक्रम चितवनमा राखिएको परिषद्ले जनाएको छ । उद्घाटन कार्यक्रममा सातै प्रदेशका मुख्यमन्त्रीको उपस्थिति रहने जनाइएको छ । प्रतियोगिताको समापन चैत ८ गते हेटौडा५ स्थित पिप्ले रंगशालामा हुनेछ । महिला र पुरुष दुवैतर्फको फुटबल खेल हेटौडामा आयोजना हुनेछ । महिला फुटबल गौरीटार रंगशाला र पुरुष फुटबल पिप्लेक्याम्पा रंगशालामा हुनेछ । चितवनमा महिला र पुरुष दुवैको भलिबल, क्रिकेट, तेक्वान्दो, कराते, एथलेटिक्स, ब्याडमिन्टन र पौडी खेल आयोजना हुनेछ ।"
चन्द्र विजयी,काठमाडौं (कास) पेरिसमा हुने ३३ औ ग्रीष्मकालीन ओलम्पिकका लागि इटालीको मिलान भइरहेको ओलम्पिक क्वालिफाइङ बक्सिङमा नेपाली खेलाडी चन्द्रबहादुर थापाले पुरुष ५१ केजी तौल समुहमा ताजकिस्तानका साफिएभ मेहरोनलाई ३ः२ को स्पिलिट डिसिजनको आधारमा पराजित गरेका छन् । उनको अर्को खेल भियतनाम र क्यानडाबीचका विजेतासँग हुनेछ ।
भेट्रान गल्फर रामेको अग्रता,"काठमाडौं (कास) भेट्रान प्रो रामे मगरले सूर्य नेपाल च्यालेन्ज गल्फको पहिलो दिन ३ अन्डर ६५ को स्कोरसहित अग्रता बनाएका छन् । रामेले एमेच्योर युवा गल्फर डिफेन्डिङ च्याम्पियन सदभाव आचार्यलाई एक स्ट्रोकले पछि पारे । २ अन्डर ६६ सहित सदभाव दोस्रो स्थानमा रहँदा १ अन्डर ६७ सहित भुवन नगरकोटी र धनबहादुर थापा संयुक्त तेस्रो स्थानमा थिए । इभन पार ६८ खेलेका टंकबहादुर कार्की पाँचौं र १ ओभर ६९ सहित रवि खड्का छैटौं स्थानमा रहे ।२ ओभर ७० को स्कोरमा सोमबार दिनको खेल सकेका रमेश अधिकारी, सूर्यप्रसाद शर्मा र दिनेश प्रजापतिले संयुक्त सातौं स्थान ओगटे । पशुपति शर्मा, जयराम श्रेष्ठ, दीपक मगर, तोरणविक्रम शाही, एमेच्योर गल्फरद्वय राहुल बिक र टासी छिरिङ ३ ओभर ७१ सहित संयुक्त १० औं स्थानमा रहे ।उत्कृष्ट प्रदर्शन गर्नेक्रममा रामेले फ्रन्टनाइन ३ अन्डर ३१ मा पूरा गरे । उनले पहिलो, दोस्रो र चौथो होलमा बर्डी प्रहार गरे । ब्याकनाइनमा १०, १२ र १३ औं होलमा एकएक शट बचाउँदा ६ अन्डरको स्थितिमा पुगिसकेका थिए । तर ४ पारको १६ औं होलमा डबल बोगी र १८ औं होलको बोगीले ब्याकनाइन इभन पार ३४ मा सकेका थिए ।सदभावले फ्रन्ट नाइनमा ३ अन्डर ३१ को उत्कृष्ट प्रदर्शन गरे । छैंटौं होलको बोगीविरुद्ध चार बर्डी प्रहार गरे । ब्याक नाइनमा तीन बर्डी र चार बोगी प्रहार गरे । सिजनको चौथो प्रतियोगिता सूर्य नेपाल वेस्टर्न ओपन विजेता भुवनले चौथो र पाँचौ होलको बर्डीको मद्दतमा फ्रन्टनाइन २ अन्डर ३२ मा सके । यस सिजनको सूर्य नेपाल गल्फ टुरअन्तर्गत पाँचौं प्रतियोगिता चार दिन चल्नेछ । ७२ होलको प्रतियोगितामा ३१ प्रोफेसनल र ११ एमेच्योर खेलाडीको सहभागिता छ । कुल ५ लाख ७२ हजार २ सय ५० रुपैयाँ राशि रहेको प्रतियोगिता विजेताले १ लाख पुरस्कार जित्नेछन् ।"
एनएनआईपीए स्पोट्रस अवार्ड चैत १२ मा,"काठमाडौं (कास) नेपाल राष्ट्रिय तथा अन्तर्राष्ट्रिय खेलाडी संघले आयोजना गर्ने एनएनआईपीए स्पोर्ट्स अवार्डको १८ औं संस्करण चैत १२ मा हुने भएको छ ।उपत्यकाका विभिन्न ऐतिहासिक, सांस्कृितक पहिचान बोकेका स्थानमा हुँदै आएको अवार्ड कार्यक्रम यसपालि ललितपुरमा गरिने संघले सोमबार पत्रकार सम्मेलनमा बताएको छ । ललितपुरका दुईतीन स्थानबारे छलफल गरिरहेका छौं । यही नै भन्ने निश्चित भइसकेको छैन । तर, अवार्ड कार्यक्रम ललितपुरमै हुनेछ, संघका सचिव मन्डेकाजी श्रेष्ठले बताए । अवार्डमा ३६ खेलका उत्कृष्ट खेलाडी, त्यसमध्येबाट एक पुरुषमहिला सर्वोकृष्ट खेलाडी, पुरुषमहिला प्रतिभाशाली खेलाडी सम्मान, पाका एक खेल व्यक्तित्वलाई गजराज आदर्श खेल व्यक्तित्व सम्मान, एक खेलाडीलाई वर्ष उत्कृष्ट पारा खेलाडी सम्मान प्रदान गरिने छ । साथै एक खेल पत्रकारलाई एनएनआईपीए खेल पत्रकारिता पुरस्कार प्रदान गरिने छ । गत वर्ष सम्पन्न नवौं राष्ट्रिय खेलकुदमा समावेश गरिएको ३६ खेललाई आधार मानेर सम्बन्धित संघबाट सिफारिस गरिएका खेलाडीलाई वर्षको उत्कृष्ट खेलाडी सम्मान गरिने संघका महासचिव शिवसुन्दर गोथेले बताए । उत्कृष्ट खेलाडीले जनही १० हजार, सर्वोकृष्ट खेलाडीले जनही १ लाख, प्रतिभाशाली खेलाडीले जनही ५० हजार रुपैयाँ पुरस्कार प्राप्त गर्नेछन् । यसैगरी आदर्श खेल व्यक्तित्व सम्मान र खेल पत्रकारिता पुरस्कार पाउनेलाई समान ३५ हजार तथा पारा खेलाडी सम्मान पाउनलाई १५ हजार रुपैयाँ प्रदान गरिनेछ ।फुटबल, साइक्लिङ, भलिबल, एथलेटिक्स, फेन्सिङ, तेक्वान्दो, ह्यान्डबल, जिम्न्यास्टिक, टेनिस, गल्फ, हक्की, सफ्ट टेनिस, उसु, पौडी, स्क्वास, उसु, भारोत्तोलन, ट्रायथलन, क्रिकेट, सुटिङ, आईटीएफ तेक्वान्दो, फुल कन्ट्याक्ट कराते, जुडो, कुस्ती, रग्बी, ब्याडमिन्टन, बास्केटबल, शारीरिक सुगठन, आर्चरी, कबड्डी, खोखो, टेबलटेनिस, कराते, प्याराग्लाइडिङ, बक्सिङ, बुद्धिचाल र सेपाकताक्रो खेल समावेश छ ।महासचिव गोथेले कार्यक्रम आयोजनाका लागि २० देखि २२ लाख खर्च हुने अनुमान गरिएको बताए । त्यसमा राष्ट्रिय खेलकुद परिषद् (राखेप) सहित विभिन्न संस्थाले प्रायोजन गर्ने जानकारी गराए । संघकी उपाध्यक्ष आयशा शाक्यले अवार्ड कार्यक्रम सफल पार्न सबैको भूमिका महत्त्वपूर्ण रहने बताइन् ।"
लुम्बिनी कप महिला भलिबल जारी,"पाल्पा (कास) प्रथम लुम्बिनी कप राष्ट्रिय महिला भलिबल प्रतियोगितामा सोमबार एपीएफ क्लब, कोशी, वाग्मती र लुम्बिनी प्रदेश सेमिफाइनल पुगेका छन् । एपीएफले गण्डकीलाई, लुम्बिनीले कर्णालीलाई, कोशीले सुदुरपश्चिमलाई र बागमतीले मधेश प्रदेशलाई पराजित गरेर सेमिफाइन प्रवेश गरेका हुन् । पाल्पाको रामपुरमा सोमबार एपीएफले राष्ट्रिय महिला भलिबल कप्तान अरुणा शाहीसम्मिलित टोली गण्डकीलाई २५७, २५१७, २५९ को सेटमा हराएको थियो । अर्को खेलमा लुम्बिनीले कर्णाली प्रदेशलाई ३१ सेटले हरायो । लुम्बिनीले २५१७, २५१०, १९२५, २५१७ को सेटमा जित पायो । तेस्रो खेलमा कोशीले सुदूरपश्चिम प्रदेशमाथि ३० सेटमा जित पायो । कोशीले २५२०, २५१९, २५१४ को सेटमा जित पाएको हो । वाग्मतीले मधेश प्रदेशलाई सोझो सेटमा पराजित गर्यो । वाग्मतीले २५६, २५८, २५१३ को नतिजा निकाल्यो । मौसम खराबीले अघिल्ला दिन रोकिएको सुदूरपश्चिम र मधेशबीचको खेलमा मधेशले ३१ को सेटमा जित पायो । मंगलबार सेमिफाइनल र बुधबार फाइनल खेल हुने आयोजक जिल्ला भलिबल संघ पाल्पाका अध्यक्ष राजु गुरुङले जानकारी गराए ।"
एपीएफ झापा गोल्डकप सेमिफाइनलमा,"(बिर्तामोड) दोस्रो खेलमा पनि टाइब्रेकरमा जित हासिल गर्दै एपीएफ क्लब छैटौं झापा गोल्डकप फुटबल प्रतियोगिताको सेमिफाइनलमा पुगेको छ । झापा गोल्डकपमा पहिलो पटक भाग लिएको वाग्मती युवा क्लबलाई टाइब्रेकरमा ४३ गोलले पराजित गर्दै एपीएफले अन्तिम चारमा स्थान सुरक्षित गरेको हो । सोमबार बिर्तामोडस्थित डोमालाल राजवंशी रंगशालामा एपीएफको जितमा टाइब्रेकरबाट श्याम मगर, कुलदीप कार्की, प्रदीप लामा र विदेशी खेलाडी फोडे फोफानाले गोल गरेका थिए । वाग्मतीका अभि लामा, विमल घिसिङ र दिवश लिम्बूको पेनाल्टीमा गोल गरे । टोलीका निर्मल घिसिङको पेनाल्टी प्रहार एपीएफका गोलकिपर अन्जल श्रेष्ठले रोके भने अनिल रानामगरको प्रहार पोस्टमा ठोक्किएर बाहिरिएको थियो । निर्धारित ९० मिनेट गोलरहित भएपछि खेलको निर्णय टाइब्रेकरबाट लिइएको हो । टाइब्रेकरमा नतिजा गुमाए पनि खेल अवधिभर दर्शकको मन भने सी डिभिजन क्लब वाग्मतीले जित्न सफल भयो । टोलीले पहिलो हाफमा एपीएफलाई पूरै दबाबमा राखेको थियो । आधा दर्जनभन्दा बढी पटक एपीएफको पोस्टमा वाग्मतीका खेलाडीले धावा बोले पनि फिनिसिङ दिन नसक्दा नतिजा हात लागेन । छैटौं मिनेटमा वाग्मतीका सनम धिमालले मैदान मध्यभागमा पाएको बल नियन्त्रणमा लिई प्रहार गर्दा पोस्टलक्षित बन्न सकेन । २७ औं मिनेटमा वाग्मतीका सुजन गुरुङले करिब ३५ यार्ड टाढाबाट गरेको कडा प्रहार पोस्ट नजिकैबाट बाहिरियो । वाग्मतीका अभि लामाले ३७ औं मिनेटमा मैदानको मध्यभागबाट एक्लै अघि बढाएर लगेको बललाई बक्समा एपीएफका डिफेन्डरले रोक्दा अवसर गुम्यो । वाग्मतीले पहिलो हाफको इन्ज्युरी समयमा अग्रता बनाउने अर्को अवसर पनि गुमायो । टोलीका निर्मल घिसिङले प्रहार गरेको फ्रिकिक पोस्टको बारमा ठोक्किँदै बाहिरियो । खेलको तेस्रो मिनेटमा एपीएफका फोफानाले बक्स नजिकैबाट दिएको पासमा अनिश महर्जनले हेड गर्दा लक्षित हुन सकेन । एपीएफका प्रदीप लामाको ५३ औं मिनेटको सशक्त प्रहार पनि बाहिरियो । ५७ औं मिनेटमा वाग्मतीका डिफेन्डरले क्लियर गर्न नसकेको बललाई एपीएफका फोफानाले प्रहार गरे पनि वाग्मतीका गोलकिपर रौनकले सुझबुझका साथ नियन्त्रणमा लिए ।इन्ज्युरी समयमा वाग्मतीका खेलाडीलाई फाउल गरेपछि एपीएफका दीपेश धिमालले रातो कार्ड पाउँदै मैदान छाडेका थिए । खेल जिते पनि एपीएफका प्रशिक्षक सुमन श्रेष्ठ भने खुसी देखिएनन् । उनले आफ्नो योजनाअनुसार खेलाडीले खेल नपस्किँदा निर्धारित समयभित्र नतिजा निकाल्न नसकेको बताए । हामीले पहिलो हाफमै रिजल्ट निकाल्ने गरी प्लान गरेका थियौं । तर, उल्टै वाग्मतीले हामीलाई पूरै हाफ दबाबमा राख्यो, प्रशिक्षक श्रेष्ठले भने, यसअघि हेटौंडामा सजिलै जितेको टिमसँग दबाबमा खेल्नुपर्दा नतिजाको लागि पेनाल्टी शुट पर्खिनुपर्ने भयो ।वाग्मतीका प्रशिक्षक सुनील श्रेष्ठले पहिलो हाफमा पाएका अवसर सदुपयोग गर्न नसक्दा खेल गुमाउन पुगेको बताए । हाम्रा खेलाडीले योजनाअनुसार राम्रो खेलेको हो । विभागीय टिमलाई दबाबमा राखेर खेल्न सक्नु नै हाम्रो सफलता हो, उनले भने, हामीले पहिलो हाफमा पाएका अवसर गोलमा बदल्न नसक्नु नै कमजोरी रह्यो । यसअघि उद्घाटन खेलमा पनि एपीएफले संकटा क्लबलाई टाइब्रेकरमा हराएको थियो । सोमबार एपीएफका गोलकिपर अन्जल श्रेष्ठ प्लेयर अफ द म्याच भए । उनले ११ हजार रुपैयाँ प्राप्त गरे । मंगलबार चर्च ब्वाइज युनाइटेड र एनआरटी क्लबबीच प्रतिस्पर्धा हुनेछ ।"

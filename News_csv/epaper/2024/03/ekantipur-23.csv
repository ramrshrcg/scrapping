शीर्षक,विवरण
विश्व बैंकको १७ अर्ब फिर्ता हुँदै,"ऋण व्यवस्थापनमा चुकेको सरकारडिजिटल नेपाल फ्रेमवर्क कार्यान्वयनका लागि प्राप्त १७ अर्ब रुपैयाँको यति ठूलो स्रोत सरकारले समयमै सदुपयोग गर्न नसक्दा प्रोजेक्ट खारेज भई विश्व बैंक यसबाट बाहिरिनु दुःखद विषय भएको डिजिटल अर्थतन्त्रका जानकार एवं यसअघि विश्व बैंकमा काम गरेका विवेक राणा बताउँछन् । एउटा मन्त्रालय वा निकायलेले अर्को मन्त्रालयलाई दोषी देखाउनु, अन्तरनिकाय विभागीय समझदारी नहुनु, सम्झौता गरिएको भन्दा फरक विषयमा काम गर्न खोज्नु, सरोकारवालाहरूलाई सहभागी नगराउनु र एउटा निकायले अर्कोसँग बारम्बार राय मागेर बस्नु भनेको हाम्रो समग्र कर्मचारीतन्त्र संरचनाको अकर्मण्य हो, उनले भने, परियोजनाहरू यसरी फिर्ता जाँदा सरकारलाई अन्य दातृ निकाय र अन्तर्राष्ट्रिय वित्तीय संस्थाहरूबाट सहयोग प्राप्त गर्न कठिन हुन्छ । यसअघि पनि ऋण व्यवस्थापनमा सरकार चुस्त नहुँदा सेन्ट्रल बैंक रिफर्म प्रोग्राम का लागि उपलब्ध गराउने भनिएको रकम विश्व बैंकले फिर्ता लिएर किर्गिस्तानमा लगानी गरेको उनले स्मरण गरे । डिजिटल प्रणाली स्थापना गर्ने विषयमा सरकार गम्भीर नभएकाले पनि डीएनए प्रोजेक्ट असफल भएको विज्ञ राणाको भनाइ छ । डिजिटल नेपालको नारा लगाए पनि परियोजना कार्यान्वयनका विषयमा डेढ वर्षसम्म अन्योल रहनु भनेको डिजिटल अजेन्डा सरकारको प्राथमिकतामै नभएको स्पष्ट बुझिने उनले बताए । कुनै पनि बैंकले आफैं आएर कसैलाई कर्जा दिँदैन, माग भएपछि नै दिने हो, उनले भने, आफैं पैसा मागेर आफैं अलमलमा पर्नुले हाम्रो सरकारको ऋण तथा अनुदान र प्रोजेक्ट व्यवस्थापनको कमजोरी उजागर गरेको छ । अन्तर्राष्ट्रिय दातृ निकायसँग सम्झौता गर्नुअघि र गरिसकेपछि हुनुपर्ने विभागीय पूर्वाधार, अन्तरविभागीय समझदारी बलियो नभएकाले समयमै निर्णय गर्न नसकिएको हो । यो हाम्रा लागि अत्यन्तै दुभार्ग्यपूर्ण कुरा हो ।"
सुँगुरको मिर्गौला पहिलो पटक मान्छेमा,"आठ लाखभन्दा बढी अमेरिकीहरूको मिर्गौला फेल भएको तथ्यांक छ । मिर्गौला पीडितहरूको रगतबाट विषाक्त पदार्थ निकाल्न उनीहरूको डायलसिस गर्ने गरिन्छ । जीवित वा मृत मानवदाताबाट प्राप्त गरिएको मिर्गौला प्रत्यारोपण गर्न एक लाखभन्दा बढी प्रतीक्षा सूचीमा छन् । डायलसिसबाट बिरामीलाई केही अवधिका लागि बचाउन सकिए पनि मिर्गौला प्रत्यारोपण तुलनात्मक रूपमा भरपर्दो उपाय हो । तर मिर्गौला अभावका कारण बर्सेनि हजारौं बिरामी प्रत्यारोपणकै पर्खाइमा मर्ने गर्छन् । प्रत्येक वर्ष अमेरिकामा कुल २५ हजार मिर्गौला प्रत्यारोपण हुने गर्छ ।मानिसमा जनावरको अंग प्रत्यारोपण गरिने विधा जेनोट्रान्सप्लान्टेसनलाई दशकौंदेखि एक सम्भावित समाधानका रूपमा हेरिँदै आएको छ । यो मिर्गौला पीडितका लागि अझ प्रभावकारी हुने देखिन्छ । तर यसको चुनौती भनेको मानव प्रतिरक्षा प्रणालीले प्रत्यारोपण गरिएका अर्काको तन्तुहरूलाई अस्वीकार हो । यसो भएमा झन् जटिलता निम्त्याउन सक्छ । राम्रोसँग मेल खाएका दाताहरूबाट लिइएको अंगलाई पनि दीर्घकालमा शरीरले अस्वीकार गर्ने जोखिम रहने विशेषज्ञहरू बताउँछन् ।हालैका वर्षहरूमा जिन सम्पादन र क्लोनिङलगायतका वैज्ञानिक प्रगतिहरूले जेनोट्रान्सप्लान्टलाई वास्तविकताको नजिक पुर्याएको छ । यसले अंगहरूलाई अझ मिल्दो बनाउन र प्रतिरक्षा प्रणालीद्वारा अस्वीकार गर्ने सम्भावना कम गराउन जनावरको जिनहरू परिमार्जन गर्न सम्भव बनाएको छ । प्रत्यारोपण गरिएको यो मिर्गौला बायोटेक कम्पनी इजेनेसिसद्वारा इन्जिनियर गरिएको सुँगुरबाट प्राप्त गरिएको हो, जसले अंगको सम्भावित अस्वीकृतिमा संलग्न तीनवटा जिनहरू हटाएको थियो । साथै, मानव अनुकूलता बढाउन सात मानव जिनहरू पनि सम्मिलित गरिएको थियो । सुँगुरहरू रेट्रोभाइरसका वाहक हुने भएकाले कम्पनीले मानिसलाई सर्ने सम्भावना रहेको भाइरसलाई पनि निष्क्रिय बनाएको थियो ।सेप्टेम्बर २०२१ मा न्युयोर्कको एनवाईयू लागोन हेल्थका शल्यचिकित्सकहरूले आनुवंशिक रूपमा परिमार्जित सुँगुरको मिर्गौला एक मस्तिष्कमृत (ब्रेन डेथ) व्यक्तिमा जोडेका थिए । सो व्यक्तिमा यसले काम गरेर पिसाब बनाउन थालेको थियो । केही समयपछि बर्मिङ्घमको अलाबामा विश्वविद्यालयका वैज्ञानिकहरूले पनि आफूहरूले गरेको सोही प्रकारको परीक्षण सफल भएको घोषणा गरेका थिए ।युनिभर्सिटी अफ मेरिल्यान्डका शल्यचिकित्सकहरूले आनुवंशिक रूपमा परिमार्जित सुँगुरबाट मुटुरोग भएका बिरामीहरूमा दुई पटक मुटु प्रत्यारोपण गरिसकेका छन् । उनीहरूमा सुरुमा अंगले काम गरेको थियो भने शरीरले पनि स्वीकार गरेको थियो । तर केही समयपछि भने मुटु प्रत्यारोपण गरिएका दुवै बिरामीको रोगको प्रकृतिका कारण मृत्यु भएको थियो । आफ्नो मिर्गौला फेल भएपछि स्लेम्यानले सात वर्षदेखि डायलसिस गराउँदै आएका थिए । सन् २०१८ मा मानव मिर्गौला प्रत्यारोपण गराए पनि त्यो पाँच वर्ष नपुग्दै असफल भएको थियो । त्यसपछि उनले पुनः डायलसिस सुरु गर्नुपरेको थियो । जसका कारण उनमा हृदयाघातलगायत जटिलताहरू देखिएको डा विलियम्सले बताए । जब स्लेम्यानले २०२३ मा डायलसिस पुनः सुरु गरे, उनमा गम्भीर भास्कुलर जटिलताहरू देखिएको थियो । उनको रक्त नलीहरू जम्दै र असफल भइरहेका थिए । उनलाई बारम्बार अस्पतालमा भर्ना गर्नुपरेको थियो, डा विलियम्सले भने, स्वास्थ्य समस्याका बाबजुद पनि काम गरिरहने स्लेम्यानले अर्को मानव मिर्गौलाका लागि पाँचदेखि ६ वर्ष कुर्नुपर्ने थियो । तर उनी यो अवधिसम्म बाँच्न सक्ने अवस्थामा थिएनन् । डा विलियम्सले स्लेम्यानलाई सुँगुरको मिर्गौला प्रत्यारोपणबारे प्रस्ताव गरेपछि विभिन्न प्रश्नहरूका बाबजुद उनले स्वीकृति दिएका थिए । मैले यसलाई मलाई मद्दत गर्ने तरिकाका रूपमा मात्र नभई बाँच्नका लागि प्रत्यारोपण आवश्यक पर्ने हजारौं मानिसहरूका लागि आशा प्रदान गर्ने तरिकाका रूपमा देखेको छु, मास जनरलद्वारा उपलब्ध गराइएको विज्ञप्तिमा उनले भनेका छन् ।स्लेम्यानको नयाँ मिर्गौलाले अहिलेसम्म काम गरिरहेको देखिन्छ भने उनलाई डायलसिस आवश्यक परेको छैन । सुँगुरको नयाँ मिर्गौलाले पिसाब बनाउँदै छ भने क्रिएटिनिन र अनावश्यक तरल पदार्थलाई पनि फिल्टर गर्दै छ । चिकित्सकहरूका अनुसार उनको स्वास्थ्य अवस्थामा दिनानुदिन सुधार हुँदै गइरहेको छ । यद्यपि डाक्टरहरूले स्लेम्यानलाई अंग अस्वीकारको लक्षणहरूका लागि निगरानीमा राखिरहेका छन् । मास जनरलको लेगोररेटा सेन्टर फर क्लिनिकल ट्रान्सप्लान्ट टोलरेन्सका निर्देशक डा तात्सुओ कावाई र डा नाहेल इलियाससहित सर्जनहरूको टोलीले चार घण्टा लामो शल्यक्रिया गरेको थियो । एजेन्सीको सहयोगमा"
'आईएमएफले विदेशी लगानीकर्ता नेपाल ल्याउन मद्दत गर्दै छ,"तपाईंले धेरै नेपालीसँग काम गर्नुभएको छ । कस्ता पाउनुभयो त नेपालीहरू ?नेपालीहरूसँगको मेरो सम्बन्ध फरकफरक किसिमको छ । व्यावसायिक रूपमा म नेपाल सरकारका पदाधिकारीसँग भेटवार्ता गर्छु । मुख्य गरी अर्थ मन्त्रालय, नेपाल राष्ट्र बैंक र राष्ट्रिय योजना आयोगसँग सम्बन्धित काममा म बढी केन्द्रित हुन्छु । हामी कार्यक्रम कार्यान्वयनका लागि गम्भीर रूपमा छलफल गर्छौं । अहिलेसम्म हामीले सुरु गरेका धेरै कार्यक्रम सफलतापूर्वक सम्पन्न भएका छन् । सुधार गर्न गाह्रो छ । तर हामीले सफल रूपमा गरेका छौं । त्यसका लागि म सबैलाई धन्यवाद दिन चाहन्छु । साथै, मेरो कार्यालयमा रहेका नेपाली साथीहरूसँग फनि अन्तर्त्रिया हुन्छ । मैले आफैं कार्यालय सञ्चालनमा ल्याएको हुनाले नयाँ साथीहरूलाई कार्यालयमा भर्ना गर्ने जिम्मा पनि मेरो काँधमा आइपरेको थियो । तपाईंले पनि देख्न सक्नुहुन्छ, यो कार्यालय महिलाद्वारा सञ्चालित कार्यालय हो । यो कुनै योजना बनाएर गरेको चाहिँ होइन, संयोगवश यहाँ काम गर्ने सबै महिला छौं । यो निकै रमाइलो कुरा हो । केही साथीहरू नेपाल राष्ट्र बैंकबाट केही समयका लागि हामीसँग काम गर्नका लागि आउनुभएको छ । व्यावसायिकबाहेक अन्य समयमा पनि नेपालीहरूसँग मेरो भेटवार्ता चलिरहन्छ । उदाहरणका लागि, म गत वर्ष साथीहरूसँग मिलेर सगरमाथाको बेसक्याम्पको यात्रामा गएकी थिएँ । हामीसँग नेपाली गाइड पनि हुनुहुन्थ्यो । त्यो यात्राका दौरानमा हामीलाई धेरै गाउँ घुम्ने अवसर पनि मिल्यो । मलाई उक्त क्षेत्र सुन्दर लाग्यो । नेपालीहरू निकै आदर सत्कार गर्ने पाएँ । हामी यात्राले गर्दा थाकेका थियौं तर त्यहाँ पाएको माया र सत्कारले त्यो थकाइ सबै हराएर गयो । म काठमाडौं बाहिर पोखरा, लुम्बिनी, चितवन पनि घुमेकी छु, नेपालीहरू साँच्चै असल छन् । नेपालको हावापानी कस्तो पाउनुभयो ?यहाँको हावापानीमा विविधता छ । हामी सबकन्टिनेन्ट (उपमहाद्वीप) को दक्षिणी भागमा भएका कारण तापक्रम केही चिसो हुन्छ । तर काठमाडौं उपत्यकाको कुरा गर्दा यो हावापानीको हिसाबमा निकै राम्रो छ । यहाँ न त धेरै तातो हुन्छ, न त धेरै चिसो नै । यहाँको हावापानी मलाई ठिक्कको लाग्छ । म सन् २०२२ मा नेपाल आउनुभन्दा अघि पाकिस्तानमा ४ वर्ष बसेकी थिएँ । म इस्लामाबाद, लाहोर र कराँचीमा पनि बसें । काठमाडौंको हावापानी इस्लामाबादको जस्तो लाग्यो, आनन्ददायी हावापानी । दुवै सहरमा जाडोमा बढी चिसो हुन्न, गर्मीमा पनि बढी तातो हुँदैन । वर्षायामले गर्मीको समयलाई फ्रेस बनाउँछ । तपाईंले नेपाली खानाको कत्तिको स्वाद लिनुभएको छ ? तपाईंलाई मनपर्ने नेपाली खाना ?जब मैले नेपाली खानाको स्वाद लिन थालें, यो पाकिस्तानसँग मिल्दोजुल्दो पनि रह्यो । केही खानाको स्वाद र नामबारे म पहिलेदेखि नै परिचित थिएँ । उदाहरणका लागि चिकेन बिर्यानी, टिक्का मसला, थालीलगायत । तर, यी खानाको स्वाद भने यहाँ फरक पाएँ । मैले अन्य नयाँ खानाहरू भेट्टाएँ । सबकन्टिनेन्टमा भारतसँग पनि मिल्दोजुल्दो खाना पाइन्छ । तर सम्बन्धित खानामा नेपालको आफ्नै नाम र स्वाद छ । नेवारी खाना र मःम निकै उत्कृष्ट लागे । सागसब्जीमा यहाँको छुट्टै स्वाद छ । मलाई सबैभन्दा मनपर्नेचाहिँ ताजा माछाको स्वाद हो । अरू स्थानमा माछा नपाइने भन्ने हुन्न तर नेपाली ताजा माछाको स्वाद गज्जबकै छ । तपाईंले नेपाली चालचलन कस्तो पाउनुभयो नि ?नेपालीहरूको चालचलन पनि गज्जबको लाग्यो । उर्दु शब्दहरू पनि नेपालीजस्तै मिल्दाजुल्दा रहेछन् । एउटा अचम्मको कुरा चाहिँ के भयो भने, जब म पाकिस्तान गएकी थिएँ, मलाई लाग्थ्यो त्यहाँका मान्छे धेरै खुल्दैनन् होला । तर, मैले सोचेको भन्दा फरक उनीहरू सुरुआतमै खुलेर बोलेको देखें । उनीहरू पनि स्पेनीहरूजस्तै खुलेर बोलेको पाएँ । यहाँ नेपालमा नेपालीहरू भने सुरुआतमा अलि रिजर्भ बस्ने र अलिपछि मात्र विश्वास बढेपछि खुल्ने गरेको पाएँ । तपार्इंलाई नेपाली चाडपर्व कस्ता लाग्छन् ? यहाँ कुनै चाडपर्व मनाउनुभएको छ ?मलाई सबै नेपाली चाडपर्व मन पर्छन् । एउटा चाडपर्वबारे थाहा पाएपछि अर्कोबारे जिज्ञासा राख्न बुझ्न मन लाग्दो रहेछ । नेपाल समग्रमा बहुसंस्कृति भएको मुलुक हो । टीका, मन्दिर, बत्ती, मैनबत्तीले गर्दा यहाँका चाडपर्वलाई प्रतिष्ठित र आकर्षित बनाएको पाउँछु । म यहाँका सबै चाडपर्व मनाउँछु । चाडपर्वबारे तिनको ऐतिहासिक पृष्ठभूमि पनि पढ्न मन लाग्छ । यहाँ मनाइने सबै चाडपर्व परम्पराअनुसार आएका छन् । उदाहरणका लागि हिन्दु, बौद्ध, नेवारीलगायत परम्पराअनुसार यी चाडपर्व आएका हुन् । यी चाडपर्व यहाँ कसरी आए, भारतमा भन्दा किन फरक छन्, नेपालमा दसैं तिहार किन मनाइन्छ भन्नेबारेमा पनि मैले अध्ययन गरेकी छु । तपाईंलाई नेपाली भाषा बोल्न आउँछ ?मलाई नेपाली भाषा बोल्न आउँदैनन् । नेपाली भाषा पढ्ने खुब मन छ । तर कामको व्यस्तताले गाह्रो परिरहेको छ । केही शब्द बोल्न आउँछ तर त्यो पर्याप्त छैन । मलाई नेपाली भाषामा छिटो छिटो भन्न आउँछ । किनकि, यहाँ सबै कुरा छिटो गर्नुपर्ने हुन्छ । भाषा पढ्नका लागि व्याकरण पनि राम्ररी जान्नु आवश्यक छ । मैले संस्कृत र उर्दु भाषाका बारेमा पढेकी छु । भाषा जान्नुपूर्व त्यसको इतिहास जान्नु जरुरी छ । भाषा पछाडितका इतिहास पढ्दा मलाई निकै रोमाञ्चक लाग्छ । तपाईं नेपाली संगीत कत्तिको सुन्नुहुन्छ ?नेपाली संगीतका बारेमा मलाई त्यति धेरै ज्ञान छैन । तर, त्यसबारेमा मैले जान्नुपर्नेछ । केही कार्यक्रममा पारम्परिक संगीतहरू बजाउँछन्, जुन मलाई असाध्यै मन पर्छ । मलाई थाहा छ, नेपालमा संगीत उद्योग जसरी फैलिएको छ । यहाँ केही चर्चित गायक छन् । केही नेपाली गायकलाई म सामाजिक सञ्जालमा पनि पछ्याउँछु । तर विस्तृत रूपमा नेपाली संगीत क्षेत्रका बारेमा मलाई थाहा छैन । तपार्इंलाई नेपाली साहित्य र इतिहासका बारेमा कत्तिको जानकारी छ ?नेपाली इतिहासबारेमा थोरबहुत थाहा छ । विदेशीका रूपमा यहाँ काम गर्न आउँदा यहाँको इतिहास जान्नु जरुरी पनि छ । नेपालको इतिहास के हो ? नेपाल कसरी अघि बढेको छ ? क्षेत्रीय रूपमा पनि हेर्नुपर्ने हुन्छ । आधुनिक इतिहासका बारेमा पनि जान्न जरुरी छ । जनता र यहाँको समुदायका बारेमा थाहा पाउनु झन् महत्त्वपूर्ण कुरा हो । यसले हाम्रो जिम्मेवारीलाई अघि बढाउन सहयोग गर्छ । समग्रमा मलाई इतिहास धेरै मन पर्छ । मलाई नेपाली इतिहास धेरै नै मन पर्छ । तपाईंले नेपाली फिल्म कत्तिको हेर्नुभएको छ ?मैले नेपाली फिल्म हेरेकी छैन । तर, नेपालका सम्बन्धमा बनेका विभिन्न खालका छोटा भिडियोहरूचाहिँ प्रशस्त हेरेकी छु । मलाई नेपाली फिल्म उद्योग र यहाँ बनिरहेका राम्रा फिल्महरूका बारेमा जानकारी भने छ । तपाईं नेपालमा कत्तिको घुम्नुभएको छ ? तपाईंलाई मनपर्ने यहाँका कुनै स्थान ?मलाई घुम्न खुबै मन पर्छ । म अहिलेसम्म सगरमाथा बेसक्याम्प पुगेकी छु । उक्त यात्राका दौरान लुक्लादेखि धेरै गाउँहरू पार गर्दै माथि पुग्नुपर्छ । धेरै पटक पोखरा गएकी छु । चितवन घुमेकी छु । लुम्बिनी पुगेकी छु । काठमाडौं उपत्यका, नगरकोटलगायत विभिन्न स्थान घुमेकी छु । म हरेक साता हाइकिङ जान्छु । मलाई असाध्यै मनपर्ने स्थान शिवपुरी हो । काठमाडौं उपत्यका वरिपरिका सबैजसो डाँडाहरू चढेकी छु । फुल्चोकी, चम्पादेवी, जामाचोलगायत उपत्यकाका सबै डाँडामा पाइला टेकेकी छु । हरेक साता बिदाको दिनमा म फरकफरक स्थानमा हाइकिङ जान मन पराउँछु । गत साताको शनिबार म यहाँबाट नगरकोटसम्म हिँडेर गएकी थिएँ । भक्तपुरबाट हिँडेर नगरकोटमा बास बसेका थियौं । अर्को दिन त्यहँबाट हिँडेर धुलिखेल पुग्यौं र त्यहाँबाट चाहिँ गाडीमा फर्केका थियौं । यात्राका क्रममा बाटोमा स्थानीयहरूका घर, खेत हेरें । गोठमा बाँधिका भैंसी पनि देखें । जुन निकै रमाइलो पनि लाग्यो । म गल्फ पनि खेल्छु । नेपालमा गल्फ खेल्न निकै मन पर्छ । सकेसम्म हरेक आइतबार खेल्ने प्रयास गर्छु । नेपालमा पनि पूरै वर्ष गल्फ खेल्न सकिन्छ, जुन युरोप र अमेरिकातिर जाडोयाममा खेल्न सकिन्न । नेपालले पर्यटनको क्षेत्रमा गल्फलाई पनि अगाडि बढाउन सक्छ । नेपाली कलासंस्कृति कस्तो लाग्यो त ?नेपालको सबैभन्दा उत्कृष्ट पक्ष भनेकै यहाँको विविधता हो । यहाँको भूअवस्थितिले गर्दा उत्तर, दक्षिण, उपत्यकालगायतका स्थान छन् । अर्कोतर्फ विविध जातजाति र संस्कृति पनि रहेको छ । नेपाल सांस्कृतिक रूपमा धनी छ । बहुभाषिक, बहुसांस्कृतिक र बहुजातीय समुदाय भएका कारणले गर्दा पनि सबैका विचारलाई एकीकृत गर्न सहज भने पक्कै छैन । उनीहरूबीचको लोकतान्त्रिक सहमति हुन आवश्यक छ । नेपालको राष्ट्रिय गानले पनि त्यसबारेमा प्रस्ट रूपमा बोलेको छ । हामी फरक समुदायका हौं तर हामी मिलेर शान्तिपूर्वक बस्नुपर्छ भन्ने रहेको छ । त्यसैले यो विविधता चुनौती र फाइदा दुवै रूपमा आएको छ । यो निकै रोचक छ । नेपालीहरूले आफ्नो पहिचानलाई बचाउँदा आफ्नो विविधतालाई बचाउनुपर्छ । यो निकै प्रेरणादायी छ । आईएमएफले नेपालमा कस्ता काम गरिरहेको छ ?आईएमएफले नेपालमा एक्सटेन्डेड क्रेडिट फ्यासेलिटी (इसीएफ)मार्फत तीनवर्षे कार्यक्रम कार्यान्वयन गरिरहेको छ । यो कार्यक्रमको कुल बजेट ४०० मिलियन अमेरिकी डलर छ । यसको काम नेपाल सरकारको सम्बन्धित निकायलाई आईएमएफले सहयोग गरेको कार्यक्रमलाई कार्यान्वयन गर्न सहयोग गर्ने हो । उक्त कार्यक्रमको काम नेपालको नीति निर्माण गर्ने अवधारणामा सुधार्ने र थप प्रभावकारी बनाउँदै मुलुकलाई आवश्यक पर्दा काम गर्न सक्ने र बलियो बनाउने हो । यो कार्यक्रमअन्तर्गत मुख्य गरी तीन काम भइरहेका छन् ः पहिलो वित्तीय नीति, दोस्रो बजेट नीति र तेस्रो वित्तीय क्षेत्रलाई प्रभावकारी नियमन । यसले सबै कुरालाई पारदर्शी बनाउने, नेपाललाई अन्तर्राष्ट्रिय रूपमा उत्कृष्ट अभ्यासहरू सिक्न, अन्तर्राष्ट्रिय रूपमा प्रतिस्पर्धा गर्न सक्ने मुलुकका रूपमा उभ्याउन सहयोग गर्ने र विदेशी लगानीकर्तालाई नेपाल भित्र्याउन मद्दत गर्ने काम गरिरहेका छौं ।"
चिनियाँ आपराधिक समूहको जालोमा परेका १३ नेपालीको म्यान्मारबाट उद्धार,"(काठमाडौं)चिनियाँ आपराधिक समूहको जालोमा परेर म्यान्मार पुगेका १३ नेपालीको उद्धार गरिएको छ । म्यान्मारको विकट गाउँ पुर्याएर डिजिटल ठगी धन्दामा लगाएकामध्ये ती १३ जनालाई उद्धार गरी शुक्रबार नेपाल ल्याइएको हो । चिनियाँ आपराधिक समूहको फन्दामा लामो समयदेखि परेका उनीहरूलाई थाइल्यान्ड र म्यान्मारस्थित नेपाली दूतावासको समन्वयमा उद्धार गरी नेपाल ल्याइएको हो । थाइल्यान्डस्थित नेपाली दूतावासले राजधानी बैंककबाट करिब ७ सय किलोमिटर टाढा म्यान्मारसँग जोडिएको बोर्डर मेइसोटमा कर्मचारी पठाई १३ नेपालीको जिम्मा लिएको थियो । म्यान्मारको विकट गाउँमा पुगेका ती नेपालीको उद्धार गरी म्यान्मारको म्यावड्डीमा सुरक्षा दिई राखिएको थियो । म्यानपावरको प्रहरीले बोर्डर क्रस गरी थाइल्यान्डको मेइसोटमा पठाइदिएपछि हामीले जिम्मा लिएका हौं, थाइल्यान्डका लागि नेपाली राजदूत धनबहादुर ओलीले बताए । ती १३ जना नेपालीलाई सुरक्षाको कारण म्यान्मारको राजधानी याङ्गुन लैजान सकिएको थिएन । याङ्गुनस्थित नेपाली दूतावासले उनीहरूको ट्राभल डकुमेन्ट जारी गरी भिसाका लागि बैंककस्थित नेपाली दूतावासमा पठाएको थियो । बैंककस्थित नेपाली दूतावासले थाइल्यान्ड सरकारसँग समन्वय गरी भिसा जारी गरेको थियो । दूतावासका कर्मचारी ट्राभल डकुमेन्ट र भिसा बोकेर ती नेपालीलाई लिन मेइसोट पुगेका थिए ।म्यान्मारका लागि नेपाली राजदूत हरिश्चन्द्र घिमिरेले विद्रोही समूहको पकड क्षेत्र रहेको मेओदीमा नेपालीलाई बन्धक बनाएर गैरकानुनी डिजिटल ठगीमा लगाइएको बताए । यो क्षेत्रमा कति नेपाली छन् भन्ने नेपाली दूतावाससँग यकिन तथ्यांक छैन, उनले भने, उक्त क्षेत्रमा कुनै पनि सरकारी निकायका अधिकारी जान सक्ने अवस्था छैन । उद्धार गरिएका नेपालीहरूका अनुसार उनीहरूलाई मासिक एक लाख पचास हजारभन्दा बढी तलबको प्रलोभन दिइएको थियो । म्यान्मारको विकट गाउँमा पुगेपछि चौबीसै घण्टा कडा सुरक्षा घेरा र निगरानीमा दैनिक १६ देखि १८ घण्टासम्म लगातार काम गर्न बाध्य पारिन्छ । एजेन्टले उनीहरूलाई फेक एकाउन्ट बनाएर फेसबुक, ह्वाट्सएप, ट्वीटर, इन्स्टाग्राम र कैयन् डेटिङ एपको खाता खोलिदिन्छन् । भर्चुअल प्राइभेट नेटवर्क (भीपीएन) प्रयोग गरेर उनीहरूलाई अनलाइनबाट ठगी धन्दा चलाउन लगाइन्छ । म्यान्मारका विकट क्षेत्रमा अझै सयौं नेपाली साइबर दासका रूपमा काम गरिरहेका उद्धार गरिएका युवाहरूले बताए । उनीहरूले भारत, बंगलादेश, म्यान्मारदेखि जाम्बिया, जिम्बावे, श्रीलंका, बाज्रिल र पोल्यान्डका नागरिकहरूलाई समेत विभिन्न प्रलोभन दिएर त्यहाँ पुर्याइएको छ । यस्तो काममा कति जना नेपाली छन् भन्ने यकिन तथ्यांक हामीसँग छैन, परराष्ट्र मन्त्रालयका एक अधिकारीले भने, फसेकाहरूलाई उद्धार गरिदिन भन्दै पीडित परिवारबाट निवेदन परिरहेको छ । उनीहरूलाई उद्धार गर्न म्यान्मार सरकारसहित विभिन्न च्यानलहरू प्रयोग भइरहेको छ ।चिनियाँ आपराधिक समूहले म्यान्मार पुगेकाहरूलाई भनेजस्तो काम नगरे शारीरिक र मानसिक यातना दिने, खान नदिई थुनेर राख्ने र कतैबाट सहायता खोज्न नसक्ने गरी बन्धक बनाएर राख्ने गरेका छन् । त्यहाँबाट भागेर नेपाल आइपुगेका एक जनाले आफूहरूलाई रातिको ९ बजेदेखि अर्को दिनको दिउँसो १ बजेसम्म १६ घण्टा काम गर्न बाध्य पार्ने गरिएको कान्तिपुरलाई बताएका थिए । १६ घण्टामा कम्तीमा ५ जनालाई प्रलोभन देखाएर पासोमा पारिसक्नुपर्थ्यो, कतिपय कामदारलाई त दिन तोकेर यति हजार डलर नै ठग्नुपर्ने भनेर टार्गेट दिइन्थ्यो, उनले भनेका थिए, चिनियाँ आपराधिक समूहहरूले भनेजस्तो गर्न नसक्नेलाई चरम शारीरिक यातना दिन्थे । कतिपयलाई उनीहरूले विद्युतीय झट्का लगाउँथे भने कतिपयलाई १६ घण्टा काम गरेपछि थप तीनचार घण्टा काम गरिराख्न बाध्य बनाउँथे ।"
हाजिरी जमानीमा छुटे पूर्वसभामुख महरा,"(काठमाडौं)सुन तस्करी गरेको आरोपमा पक्राउ परेका पूर्वसभामुख तथा माओवादी उपाध्यक्ष कृष्णबहादुर महरा हाजिरी जमानीमा छुटेका छन् । २०७९ पुस १० मा विद्युतीय चुरोट (भेप) मा लुकाएर ल्याएको सुन तस्करी प्रकरणका आरोपीमध्येका एक महरालाई गत सोमबार कपिलवस्तुबाट पक्राउ गरिएको थियो । शुक्रबार उनी हाजिरी जमानतमा रिहा भएका हुन् । महरालाई जिल्ला सरकारी वकिल कार्यालय काठमाडौंले छोरा निर्मल महराको जिम्मा लगाएको छ । कपिलवस्तुको पकडीबाट पक्राउ परेका महरालाई त्यही दिन भैरहवा विमानस्थल हुँदै काठमाडौं ल्याइएको थियो । अदालतले सुरुमा महरालाई हिरासतमा राखेर अनुसन्धान गर्न अनुमति दिएकामा स्वास्थ्यमा समस्या देखाएर प्रहरी हिरासत छल्दै उनी नर्भिक अस्पताल भर्ना भएका थिए । त्यसपछि प्रहरीको केन्द्रीय अनुसन्धान ब्युरो (सीआईबी) ले उनीमाथि ४ दिन लगाएर बयान लिएकामा बिहीबार बयान सकिएको थियो । प्रहरी स्रोतका अनुसार महरालाई सुन तस्करीमा बिचौलिया र मतियारको भूमिकामा प्रतिवादी बनाएर अनुसन्धान भइरहेको छ । अनुसन्धान जारी रहेकै बेला सरकारी वकिल कार्यालयले बाँकी अनुसन्धानलाई निरन्तरता दिँदै महरालाई हाजिरी जमानीमा आफन्तको जिम्मा लगाएको हो । विद्युतीय चुरोट (भेप) मा लुकाएर गरिएको सुन तस्करी प्रकरणमै महराका कान्छा छोरा राहुल भनिने रेशम महरा पुर्पक्षमा कारागारमै छन् । बाबु महरालाई भने सरकारी वकिल कार्यालयले हिरासत बाहिरै राखेर अनुसन्धान गर्न सहुलियत दिएको हो । जिल्ला सरकारी वकिल कार्यालय, काठमाडौंका प्रमुख तथा सहन्यायाधिवक्ता सन्देश श्रेष्ठले महराको स्वास्थ्य अवस्थालाई मध्यनजर गरेर हाजिरी जमानतमा छाडिएको बताए । स्वास्थ्य अवस्थालाई मध्यनजर गरेर आरोपित महरालाई हाजिरी जमानीमा छाडिएको हो, श्रेष्ठले कान्तिपुरसँग भने, निजलाई अनुसन्धानका लागि बोलाएका बेला उपस्थित हुने गरी छोराको जिम्मा लगाइएको छ । महरा छुटे पनि अनुसन्धानलाई कुनै असर पर्दैन ।पूर्वगृह, अर्थ, परराष्ट्रदेखि सञ्चारमन्त्रीसमेत रहिसकेका महरा यसअघि संसद् सचिवालयकै एक महिला कर्मचारीमाथि यौन शोषण गरेको अभियोगमा पक्राउ परेका थिए । उक्त मुद्दामा केही महिना जेलमा बसेका महरालाई काठमाडौं अदालतले भने निर्दोष ठहर गरेपछि छुटेका थिए । त्यसपछि पुनः राजनीतिमा सक्रिय बनेका महरा चिनियाँ सुन तस्करसँग मिलेर आपराधिक गतिविधि गरेको अरोपमा मुछिएका थिए ।बाबुछोरा नै यो कसुरमा जोडिए पनि प्रहरीले बाबुलाई उन्मुक्ति दिएर छोरा राहुलविरुद्ध मात्रै संगठित अपराधसहितका कसुरमा मुद्दा चलाएको थियो । पछिल्लो पटक पूर्वन्यायाधीश डिल्लीराज आचार्यको अध्यक्षतामा गठित जाँचबुझ आयोगले भेप प्रकरणमा महराको भूमिका सन्दिग्ध रहेको र तथ्य, प्रमाणले कसुरदार होइन भन्न नसकिने भन्दै पुनः अनुसन्धान गर्नुपर्ने राय दिएको थियो । आयोगकै प्रतिवेदनले किटान गरेपछि महरालाई सीआईबीले पक्राउ गरी अनुसन्धान अघि बढाएको हो । प्रहरी स्रोतका अनुसार भेपमा लुकाएर ल्याएको ९ किलो सुनबाहेक चिनियाँ गिरोहबाट भएका अरू तस्करीमा पनि महराको भूमिका शंकास्पद भन्दै सूक्ष्म अनुसन्धान गर्नुपर्ने राय दिएको थियो ।सुन लुकाएर ल्याइएको भेपलाई त्रिभुवन अन्तर्राष्ट्रिय विमानस्थलको भन्सारले रोकिदिएपछि छुटाउन महराले कान्छा छोरा राहुललाई परिचालन गरेका थिए । भेप प्रकरणमा मात्रै सुन तस्करको सञ्जाल र भन्सारका अधिकारीलाई महरा बाबुछोराले २ सय ५६ पटक संवाद गरेको खुलेको थियो । त्यसको अनुसन्धान हुँदा राहुल मात्रै प्रतिवादी बने भने बाबु महरालाई उन्मुक्ति दिइएको थियो । महरालाई भेपबाहेक ब्रेक सुमार्फत सुन तस्करी प्रकरणमा पुर्पक्षका लागि जेलमा रहेका चिनियाँ तस्कर दावा छिरिङको पनि सहयोगी बनेको तथ्य भेटिएको छ । महरामाथि थुप्रै दसीप्रमाणहरू फेला परेको र त्यसमा अनुसन्धान भइरहेका बेला सरकारी वकिल कार्यालयले जमानतमा रिहा गरेको सीआईबीका एक अधिकारीले बताए । अनुसन्धान त जारी नै थियो, महरामाथि बयान मात्रै सकिएको हो, एक प्रहरी अधिकारीले कान्तिपुरसँग भने, पक्राउ परेका आरोपित छुटेपछि अब बिस्तारै अनुसन्धान गर्दा पनि हुने देखियो । महरा भेपबाहेक तत्कालीन उपराष्ट्रपति नन्दबहादुर पुनका सल्लाहकार जीवनकुमार गुरुङ तथा चिनियाँ सुन तस्करद्वय दावाजिन वाङ र दावा छिरिङसहितको समूहसँगको साँठगाँठमा बिचौलिया भूमिकामा काम गरेको स्रोतको दाबी छ । जाँचबुझ आयोगको प्रतिवेदनअनुसार महराले चिनियाँ सुन तस्कर दावा छिरिङले प्रयोग गर्ने सवारीसाधन तत्कालीन उपराष्ट्रपति पुनका सल्लाहकार गुरुङका नाममा दर्ता गर्न पनि भूमिका खेलेको पुष्टि भइसकेको छ । दावा छिरिङ ब्रेक सुमा लुकाएर ल्याएको ६१ किलो सुन प्रकरणका प्रतिवादी हुन् । महरा भेप र ब्रेक सु दुवै प्रकरणका तस्करसँग सम्पर्कसाँठगाँठमा रहेका तथ्य भेटिएका छन् । तर, अनुसन्धानको टुंगो नलाग्दै हाजिरी जमानतमा रिहा गर्दा अनुसन्धान प्रभावित हुने संशय भने बढेको छ ।"
टाइटानिकलाई ११ विधामा अस्कर,"सन् १९९८ मा आजकै दिन (मार्च २३) मा हलिउड फिल्म टाइटानिक ले विभिन्न ११ विधामा अक्कर अवार्ड जितेको थियो । फिल्म अस्कर अवार्डका १४ विधामा मनोनयनमा परेको थियो । टाइटानिक ले उत्कृष्ट फिल्म, निर्देशक, कला निर्देशक, छायांकन, भेषभूषा, दृश्य संयोजन, सम्पादन, ओरिजिनल स्कोर, ओरिजिनल गीत, ध्वनि र ध्वनि सम्पादान गरी ११ विधामा अवार्ड जितेको हो । त्योसँगै टाइटानिक ले सबैभन्दा धेरै विधामा अस्कर अवार्ड जित्ने रेकर्ड बेनहुर फिल्मसँग बराबरी गरेको थियो । त्यसअघि १९५९ मा बेरहुर ले ११ विधामा अवार्ड हात पारेको थियो । त्यस्तै, द लर्ड अफ द रिङस् ः द रिटर्न अफ द किङ (२००३) ले पनि ११ विधामा अक्सर अवार्ड जितेको छ । जेम्स क्यामरुन निर्देशित फिल्म १९९७ को डिसेम्बर १९ मा रिलिज भएको थियो । फिल्ममा लियोनार्दो डिकाप्रिओ र केट विन्सलेटको मुख्य भूमिका रहेको छ । टाइटानिक एक अर्ब अमेरिकी डलरको व्यापार गर्ने पहिलो फिल्मसमेत हो । २० करोड अमेरिकी डलरको टाइटानिक ले हालसम्म २ अर्ब १९ करोड अमेरिकी डलर कलेक्सन गरिसकेको छ । हलिउडमा हालसम्म टाइटानिकबाहेक पाँच फिल्मले मात्र २ अर्ब अमेरिकी डलरभन्दा बढीको व्यापार गर्न सफल भएका छन् । तीमध्ये अवतार (२००९) शीर्ष स्थानमा छ । क्यामरुनकै निर्देशनमा बनेको फिल्मले २ अर्ब ९२ करोड ३७ लाख अमेरिकी डलरको व्यापार गरेको थियो ।"
लुम्बिनीबाट नेपालमा लगानीको आह्वान,"(लुम्बिनी)समृद्धिका लागि विश्व शान्ति भन्ने नाराका साथ लुम्बिनी सम्मेलन (कन्क्लेभ) सम्पन्न भएको छ । मणिग्रामस्थित टाइगर प्यालेसमा बिहीबार उपप्रधान तथा परराष्ट्रमन्त्री नारायणकाजी श्रेष्ठले उद्घाटन गरेको कार्यक्रम शुक्रबार लुम्बिनीमा सम्पन्न भएको हो । परराष्ट्र मन्त्रालय र नेपालमा कार्यरत अवैतनिक वाणिज्यदूतहरूको संस्था अनररी कन्सुलर कर्पस नेपाल (एचसीसीएन) ले संयुक्त रुपमा आयोजना गरेको कन्क्लेभ बुद्ध जन्मस्थल लुम्बिनीको प्रचारप्रसार, पर्यटन प्रवर्द्धन र नेपालमा विदेशी लगानी अभिवृद्धि गर्ने साझा उद्देश्यसाथ समापन भएको हो । आउँदो वैशाखमा नेपालमा लगानी सम्मेलन हुँदै छ । त्यसको तयारीस्वरूप विदेशी प्रतिनिधिलाई नेपालमा लगानीको सम्भावना, ऐनकानुन, उपलब्धि र फाइदाबारे जानकारी दिन कार्यक्रम आयोजना गरिएको एचसीसीएनका डिन विष्णु अग्रवालले बताए । त्यसैले यो लगानी सम्मेलनअघिको प्रिसम्मेलन पनि हो, उनले भने । युद्ध, सशस्त्र द्वन्द्व, भूराजनीतिक प्रतिद्वन्द्व र ध्रुवीकरणले विश्व शान्ति र समृद्धिमा चुनौती थपिरहेको परराष्ट्रमन्त्री श्रेष्ठले बताए । लुम्बिनीस्थित मायादेवी मन्दिर परिसरमा शुक्रबार समापन मन्तव्य दिने क्रममा रोस्टममै एक मिनेट विपश्यना गरेर उनले आफ्ना कुरा राखेका थिए । १९ देशका प्रतिनिधिबीच बोल्दै एउटा सानो विश्व नै यहाँ जम्मा भएको भान भइरहेको उनको भनाइ छ । कार्यक्रममा बोल्ने प्रायः वक्ताले बुद्ध जन्मस्थल लुम्बिनीबाट प्रवाहित शान्तिको सन्देशले विश्वमा भ्रातृत्व, सद्भाव, करुणा, मैत्री र सहयोग जाग्ने हुँदा यो सबैका लगि अपरिहार्य भएको र विश्वमा बढिरहेको द्वन्द्व एवं अशान्ति न्यूनीकरण गर्न विश्व शान्तिको मुहान लुम्बिनीबाट शान्तिको सन्देश लिनपर्नेमा जोड दिएका थिए । शान्तिबिना विकास असम्भव भएकाले शान्तिको सन्देश लुम्बिनीबाट ग्रहण गर्न सबैको आग्रह छ । कार्यक्रममा नेपालमा इन्डोनेसियाका गैरआवासीय राजदूत हेरुहरतान्तो सुवोलोले चारैतिर शान्ति र भाइचाराको आवश्यकता भइरहेका बेला लुम्बिनी कन्क्लेभ प्रभावकारी बनेको बताए । नेपालको पर्यटन प्रवर्द्धन र उद्योग व्यापार विस्तार र स्थापनाका लागि यो सम्मेलन सहयोगी सिद्ध भएको एचसीसीएनका डिन अग्रवालको भनाइ छ । आधुनिक विश्वलाई हिंसा, द्वन्द्व त्यागेर शान्तिको सन्देश लिन लुम्बिनी आउन लुम्बिनी विकास कोषका उपाध्यक्ष ल्हारक्याल लामाले आग्रह गरे । सम्मेलनमा ग्रिस, मरिसस, इन्डोनेसिया, मंगोलिया, सर्बिया, अस्ट्रिया, बुल्गेरिया र इस्टोनियाका साथै चेक रिपब्लिक, तान्जानिया, स्लोभेनिया, साइप्रस, आयरल्यान्ड, स्पेन, लात्भिया, कोस्टारिका, पोल्यान्ड र डोमिनिकन रिपब्लिक रोमानियाका गैरआवासीय राजदूत सहभागी छन् ।विदेशी कूटनीतिक प्रतिनिधिलाई लुम्बिनी विकास गुरुयोजना, उत्खनन, अन्वेषण, अनुसन्धान र ऐतिहासिक तथा पुरातात्त्विक महत्त्वबारे वरिष्ठ पुरातत्त्वविद् वसन्त बिडारीले जानकारी दिए । विदेशी कूटनीतिज्ञले मायादेवी मन्दिर, रोयल थाई मोनास्ट्री र तारा फाउन्डेसन विहारको अवलोकन गरेका थिए । उनीहरूले साँझ मायादेवी मन्दिर नजिक बोधी वृक्षमा दीप प्रज्वलन र वृक्षरोपण पनि गरे । कार्यक्रममा पर्यटन तथा संस्कृतिमन्त्री हितबहादुर तामाङ, परराष्ट्र मन्त्रालयका उच्च अधिकारी र पर्यटन क्षेत्रका विशेषज्ञ पनि सहभागी थिए । कूटनीतिक प्रतिनिधिले बुटवलदेखि केबलकारमा पाल्पाको वसन्तपुरमा रहेको कामाख्या मन्दिरको दर्शन गरेका थिए । लुम्बिनीलाई अन्तर्राष्ट्रिय पर्यटकीय गन्तव्य बनाउन सरोकारवालाले आआफ्नो क्षेत्रबाट गर्न सक्ने सहयोगका विषयमा पनि छलफल गरिएको लुम्बिनी विकास कोष सदस्यसचिव सानुराजा शाक्यले जनाए ।"
आहालखोलामा घरैपिच्छे आलु खेती,"जिल्लाभरबाट यहाँ आलु किन्ने व्यापारी घरघरै पुग्छन् । गाउँका सबैजसो खेती गर्ने भएकाले कसैले किन्नुपर्दैन । एक सय मुरी हाराहारी आलु प्रायः किसानको घरमा फल्ने गरेको स्थानीय शोभाराम पौडेलले बताए । दुईचार घरले त दुई सय मुरीसम्म फलाउँछन् । आलु फल्ने भएरै आलुखोलाभन्दा धन्दै आहालखोला भयो, उनले भन, हरेक घरले आलु बेचर वार्षिक डेढ लाखदेखि १५ लाख रुपैयाँसम्म आम्दानी गर्छन् । आहालखोलामा पछिल्लो समय नयाँ जातका आलु लगाउन थालिएको छ । व्यावसायिक प्रयोजनलाई ध्यानमा राखेर नयाँ जातको आलु लगाउन थालिएको स्थानीय नवीन केसीले जनाए । गाउँमा यस वर्ष चिप्स बनाउन प्रयोग हुने तीन जातका आलु ल्याएर एकीकृत कृषि तथा पशुपन्छी विकास कार्यालय प्यूठानले परीक्षण गरेको थियो । खुमल उज्ज्वल, खुमल विकास र खुमल उपहार जातको आलु परीक्षण गरिएको थियो । पहिलो पटक लगाइएको आलुको उत्पादन अन्यको भन्दा राम्रो भएको केसीको भनाइ छ । नयाँ र रैथाने गरी यहाँ अहिले ६ जातका आलुको खेती गरिँदै आएको छ । वर्षौंदेखि आलु उत्पादन गर्दै आएका किसान भण्डारण र बजारीकरणमा भने समस्या खेप्दै आएका छन् । ठूलो परिमाणमा आलु कुहिने गरेको किसानको गुनासो छ । आलु खनेपछि भारी हालेर गाडीमा राखेर गाउँगाउँमा लगेर बिक्री गर्ने गरिएको स्थानीय जितबहादुर केसीले बताए । यहाँ बजार भन्ने छैन, सक्नेले, जहान हुनेले बोकेरै बिक्री गर्छौं, उनले भने, दुई चार क्विन्टल त कुहिएरै जान्छ । बजार समस्याले किसाने उब्जाएको आलु बर्सेनि कुहिने गरे पनि आफूहरूका समस्यामा कुनै तहबाट सुनुवाइ नभएको केसीले गुनासो गरे । हामीलाई उत्पादन गर्न समस्या छैन, बजारको समस्याले बर्सेनि उत्पादन घट्दै गएको छ । बजारै नपाइने भएपछि किन धेरै उत्पादन गर्ने ? उनले भने । स्थानीय कृषि उपजलाई स्टोर गरेर राख्न कोल्ड स्टार निर्माण भइरहेको झिमरुक गाउँपालिकाका उपाध्यक्ष प्रमोद पोखरेलले बताए । आहालखोलाको आलु, तुषाराको सुन्तलालगायत अन्य कृषि उपज संकलन गर्ने र बजारीकरणमा सहयोग गर्ने गाउँपालिकाले योजना बनाएको उनको भनाइ छ । उत्पादनका आधारमा अनुदान कार्यक्रम लागू गर्दै छौं, उनले भने, यसले किसानलाई उत्पादन गर्न जोड गर्छ, बजारीकरण स्थानीय तहले गरिदिन्छ । प्यूठानमा वार्षिक १८ हजार ७ सय ४२ टन आलु उत्पादन हुने गरेको एकीकृत कृषि तथा पशुपन्छी विकास कार्यालयको तथ्यांक छ । जिल्लाभर १ हजार १ सय ९० हेक्टरमा आलु खेती हुने गरेको छ । पहिलेको तुलनामा आलु उत्पादन बढेको कार्यालयका निमित्त प्रमुख उमेशचन्द्र श्रेष्ठले बताए । किसानलाई नयाँ जातको आलु सिफारिस गरेका छौं, त्यसको उत्पादन राम्रो छ, उनले भने, केही समस्या बजारीकरणको छ । जिल्लामा आहालखोलासँगै रजवारा, अर्खा, स्याउलीबाँगमा बर्खे आलु पनि लगाउने गरिएको छ ।"
७५ करोड चुक्ता पुँजीको ट्रस्ट माइक्रो इन्स्योरेन्स सञ्चालनमा,"तिलोत्तमा (कास) रूपन्देहीमा ट्रस्ट माइक्रो इन्स्योरेन्सको शुभारम्भ भएको छ । तिलोत्तमा२ जानकीनगरमा शुक्रबार एक समारोहबीच लुम्बिनी प्रदेशका निवर्तमान मुख्यमन्त्री तथा प्रदेशसभा सदस्य लीला गिरीले माइक्रो इन्स्योरेन्सको उद्घाटन गरे । बिमालाई मूलधारमा ल्याउन सके सुरक्षाको हिसाबले राम्रो हुने उनको भनाइ छ । आर्थिक समृद्धिका लागि मुलुकमा रोजगारी सिर्जना गर्नुपर्ने र लगानी जोगाउन बिमाले सघाउने उनले जनाए । मुलुकको अर्थतन्त्रको एक खम्बा बिमा भएकाले फास्ट मुभरका रूपमा काम गर्न नेपाल बिमा प्राधिकरणका सञ्चालक सन्तोष रिजालले आग्रह गरे । जनतालाई सरल सेवा सहज र दाबी भुक्तानी सहज बनाएर काम गर्न उनको सुझाव छ । चुक्ता पुँजी ७५ करोड रुपैयाँ रहेको ट्रस्ट माइक्रो इन्स्योरेन्सले निर्जीवन बिमाको काम गर्ने संस्थाका अध्यक्ष जगत पोखरेलले बताए । बिमा कम्पनीलाई मुलुककै एक नम्बर बनाउने गरी काम हुने उनको दाबी छ । स्थानीय सरकार र प्रदेश हुँदै संघीय सरकारसँग समन्वय गरेर रूपन्देहीलाई आर्थिक हब बनाउन चाहेको उनले जनाए ।आफूहरूले आँटका साथ गरेको कामलाई सकारात्मक रूपमा सहयोग र प्रमोसन गरिदिनसमेत पोखरेलले आग्रह गरे । हामी लुम्बिनी प्रदेशको रूपन्देही बुटवललाई आर्थिक राजधानी बनाउन चाहन्छौं, कुरा गरेर मात्रै आर्थिक राजधानी हुँदैन, त्यसैले हामीले काम गर्न आएका हौं, उनले भने, हामी स्थानीय नै भएका कारण थप सहज हुने विश्वास लिएका छौं ।मध्यमवर्गका नेपाली, साना तथा मझौला व्यवसायीलाई बिमाको मूलधारमा ल्याउने र उनीहरूको सम्पत्तिमा दैवीप्रकोप, आकस्मिकजन्य दुर्घटनाबाट हुने हानिनोक्सानी तथा जोखिमलाई न्यूनीकरण गर्न सघाउने उद्देश्यका साथ माइक्रो इन्स्योरेन्स कम्पनी सञ्चालनमा ल्याइएको पोखरेलको भनाइ छ ।"
सातै प्रदेशमा निर्यात गृह खोल्न चेम्बरको आग्रह,"काठमाडौं (कास) निजी क्षेत्रका उद्योगी तथा व्यवसायीको छाता संस्था नेपाल चेम्बर अफ कमर्सले सातै प्रदेशमा स्थानीय उत्पादनको प्रवर्द्धन हुने गरी निर्यात गृह खोल्न उद्योग, वाणिज्य तथा आपूर्तिमन्त्री दामोदर भण्डारीसँग आग्रह गरेको छ । चेम्बरका अध्यक्ष राजेन्द्र मल्ल नेतृत्वको टोलीले शुक्रबार उद्योग, वाणिज्य तथा आपूर्तिमन्त्री भण्डारीलाई भेटेर स्थानीय उत्पादनको एकीकृत प्रवर्द्धन, बजारीकरण एवं गुणस्तर मापनपछि एकद्वार प्रणालीमार्फत निर्यात गर्न सातै प्रदेशमा निर्यात गृह खोल्न आग्रह गरेको हो । चेम्बरले विप्रेषणबाट भित्रिने रकमलाई उत्पादनमूलक क्षेत्रमा लगाउने गरी नीतिगत व्यवस्था गर्न पनि मन्त्री भण्डारीलाई आग्रह गरेको छ ।विप्रेषणको झन्डै ९० प्रतिशत हिस्सा उपभोगमै खर्च भइरहेको सन्दर्भमा चेम्बरले अर्थतन्त्रको विस्तारमा योगदान गर्ने गरी उत्पादनमूलक क्षेत्रमा लगानीको वातावरण बनाउन माग गरेको छ । चेम्बरले अर्थतन्त्रमा निजी क्षेत्रको भूमिका महत्त्वपूर्ण रहेकाले संसद्मा विचाराधीन आर्थिक विधेयकलाई तत्काल पारित गर्न भूमिका खेल्न आग्रह गरेको छ ।सरकारले आगामी वैशाख तेस्रो साता अन्तर्राष्ट्रिय लगानी सम्मेलनको तयारी गरिरहँदा विदेशी लगानीका लागि कतिपय ऐननियम बाधक रहेकाले समयमै समस्या हल गर्नुपर्छ, अध्यक्ष मल्लले भने । वर्तमान समयमा कालोबजार ऐन, २०३२ का कतिपय प्रावधान असान्दर्भिक भएकाले समयसापेक्ष सुधार गर्नुपर्ने उनको भनाइ छ । चेम्बरले स्थानीय स्रोतमा आधारित खनिजजन्य रत्नपत्थर, जडीबुटी एवं वनजन्य उद्योगमा आवश्यक कानुन बनाई निर्यात प्रवर्द्धन गरिनुपर्ने जनाएको छ । बजार अनुगमनका नाममा व्यवसायीलाई अनावश्यक दुःख नदिन चेम्बरले मन्त्रीसमक्ष आग्रह गरेको छ । उद्योगी व्यवसायीलाई पहिला सुन्ने अनि मात्रै कानुनी प्रक्रियामा जान पनि उनको आग्रह छ ।"
अर्थ संक्षेप,"पूर्वसूचना प्रणालीमा योगदान दिएकामा एनसेललाई सम्मानकाठमाडौं (कास) एनसेलले पूर्वसूचना प्रणालीमा योगदान पुर्याएको भन्दै सरकारले सम्मान गरेको छ । बिहीबार आयोजित नेसनल वर्कसप अन अर्ली वार्निङ सिस्टम कार्यक्रममा जलस्रोत तथा सिँचाइ सचिव सुशीलचन्द्र तिवारीले एनसेललाई सम्मानस्वरूप कदरपत्र प्रदान गरे । सन् २०२३ मा एनसेलले ९० लाखभन्दा बढी पूर्वसूचना प्रवाह गरेको बताइएको छ । एनसेलले पूर्वसूचना प्रणाली सञ्चालनका लागि जल तथा मौसमजन्य विपद्को सूचना सम्प्रेषणमा पुर्याएको योगदानको उच्च मूल्याकंन गर्दै कदरपत्र प्रदान गरिएको कम्पनीले जारी गरेको विज्ञप्तिमा उल्लेख छ । गत पुसमा मात्र एनसेलले जल तथा मौसम विज्ञान विभागसँग एक समझदारीपत्रमा हस्ताक्षर गरेर सहकार्यलाई थप विस्तार गरेको थियो । यसअन्तर्गत पूर्वसूचना प्रणालीमा अब १३ वटा जोखिम समेटिएका छन् । यसैअनुरूप एनसेलले जल तथा मौसम दुवैका कारण हुने प्राकृतिक प्रकोपबारे पूर्वसूचना प्रवाह गर्दै आएको छ । मिस नेपालको टाइटल स्पोन्सरमा डाबर वाटिका स्याम्पुकाठमाडौं (कास) डाबर वाटिका स्याम्पुले मिस नेपाल प्रतियोगितामा दुई वर्षदेखिको साझेदारीलाई कायम राख्दै मिस नेपाल २०२४ प्रतियोगिताको टाइटल स्पोन्सरसिप घोषणा गरेको छ । यो साझेदारीले नेपाली महिलालाई सशक्तीकरण गर्दै सौन्दर्य प्रवर्द्धन गर्ने डाबर वाटिकाको उद्देश्य छ । पछिल्लो केही वर्षमा डाबर वाटिका मिस नेपाल प्रतियोगिता नेपाली महिलाहरूको विविध प्रतिभा प्रदर्शन गर्दै सुन्दरता र बौद्धिकताको उत्कृष्ट नमुना बनेको कम्पनीको दाबी छ । सुन्दरता र बौद्धिकताको उत्सव मनाउने एउटा प्रतिष्ठित प्लेटफर्म मिस नेपाल प्रतियोगितासँग आबद्ध हुन पाउँदा हर्षित रहेको डाबर नेपालका मार्केटिङ हेड अभयप्रसाद गोर्खालीले बताए । यो साझेदारीमार्फत नेपालभरका महिलालाई निडरताका साथ आफ्ना सपना पछ्याउन प्रेरित गर्ने र प्रोत्साहित गर्ने लक्ष्य रहेको उनको भनाइ छ । डाबर वाटिका नेचुरल्स स्याम्पुले उपभोक्तालाई उत्कृष्ट प्राकृतिक कपालको हेरचाह समाधान भएको प्राकृतिक स्याम्पुको विस्तृत शृंखला प्रदान गर्ने कम्पनीले जनाएको छ । ग्लोबल आईएमई बैंकको ग्रिन ड्राइभ योजना सार्वजनिककाठमाडौं (कास) ग्लोबल आईएमई बैंकले अटो कर्जाअन्तर्गत विद्युतीय सवारीसाधन प्रवर्द्धन गर्न न्यूनतम ब्याजदरमा ग्रिन ड्राइभ योजना सार्वजनिक गरेको छ । ग्रिन ड्राइभ योजनाअन्तर्गत व्यक्तिगत प्रयोजनका लागि चारपांग्रे सवारीसाधन खरिद गर्दा ९४९ प्रतिशतदेखि ९९९ प्रतिशतसम्मको स्थिर ब्याजदरमा कर्जा पाइनेछ । कर्जाको अवधि ५ वर्षसम्मका लागि स्थिर ९४९ प्रतिशत र ५ वर्षभन्दा बढीका लागि स्थिर ९९९ प्रतिशत ब्याजदर छ । न्यूनतमसहित स्थिर ब्याजदरमा सार्वजनिक उक्त ग्रिन ड्राइभ योजना सरल तरिकाले छिटो कर्जा उपलब्ध हुने भएकाले विद्युतीय सवारीसाधन प्रयोग गर्ने मनस्थिति बनाइराखेका उपभोक्तालाई यो योजनाले लाभान्वित गर्ने विश्वास बैंकको छ । देशभर बैंकको ३५४ शाखा कार्यालय, ३७९ एटीएम, २७७ शाखारहित बैंकिङ सेवा, ६७ एक्सटेन्सन तथा राजस्व संकलन काउन्टर तथा ३ वटा वैदेशिक प्रतिनिधि कार्यालय छन् । हाइड्रो एक्स्पोमा छोटो भिडियो पठाएर ४४ हजार जित्ने मौकाकाठमाडौं (कास) समृद्धिका लागि हरित ऊर्जा भन्ने मूल नारासहित आयोजना भइरहेको हिमालयन हाइड्रो एक्स्पो २०२४ मा दुई विधामा प्रतिस्पर्धा गराइने भएको छ । हरेक प्रतिस्पर्धाका विजेताले ४४४४ हजार रुपैयाँ नगद पुरस्कार र प्रमाणपत्र प्राप्त गर्ने बताइएको छ । नेपालको ऊर्जा क्षेत्रको विकासमा सहयोग पुग्ने गरी हरित ऊर्जाको महत्त्व दर्साउन दुई विधामा प्रतिस्पर्धा गराउन लागिएको स्वतन्त्र ऊर्जा उत्पादकहरूको संस्था, नेपाल (इप्पान) का अध्यक्ष गणेश कार्कीले जानकारी दिए । ९० सेकेन्डको सर्ट भिडियो भिडियोमा समृद्धिका लागि हरित ऊर्जाको महत्त्व दर्साउनुपर्नेछ । उक्त भिडियो आयोजक संस्था इप्पानको वेबसाइट, इभेन्ट व्यवस्थापक इभेन्ट सोलुसनको वेबसाइट, हिमालयन हाइड्रो एक्स्पोको वेबसाइट तथा इप्पानका अफिसियल सामाजिक सञ्जाल फेसबुक, इन्स्टाग्राम, युट्युबलगायतमा पोस्ट गरिने जनाइएको छ । सबैभन्दा धेरै लाइक, सेयर र कमेन्ट पाउने भिडियोलाई प्रथम र द्वितीय पुरस्कार दिइनेछ । प्रथम पुरस्कार ४४ हजार र द्वितीय पुरस्कार २२ हजार रुपैयाँ छ । भिडियो पठाउने मिति यही चैत अन्तिमसम्म छ । आगामी वैशाख ११ सम्म आउने लाइक र कमेन्टलाई गणना गरिने बताइएको छ । हाइड्रोपवार उत्पादन र सेवासँग सम्बन्धित आइडिया देखाउने प्रतिस्पर्धाका सहभागीले भने आफ्ना रचनात्मक आइडिया एक्स्पो अवधि आगामी वैशाख १२ देखि १४ भित्र एक्स्पोस्थल भृकुटीमण्डपमा देखाउनुपर्नेछ । प्रतिस्पर्धामा सहभागी हुन भने ५ जनासम्मको समूहलाई २५ सय रुपैयाँ सहभागिता शुल्क तोकिएको छ । रमेश कर्पले गर्यो वृक्षरोपण काठमाडौं (कास) रमेश कर्पले संस्थापक रमेश गुप्ताको जन्मजयन्ती एवं वार्षिकोत्सवका अवसरमा काठमाडौंको जगडोलमा वृक्षरोपण गरेको छ । कार्यक्रमकै अवसरमा कम्पनीका कर्मचारीलाई सम्मान पनि गरिएको थियो, जसले कम्पनीको मूल्य, मान्यता र संस्कारलाई जीवित राख्न सघाएको कम्पनीले जनाएको छ । व्यावसायिक घराना रमेश कर्पले दिगो विकास, सामाजिक उत्तरदायित्व, सहभागिता र उत्कृष्टतालाई संस्कारका रूपमा विकास गर्दै आएको दाबी गरेको छ । केएनपीको फ्याक्ट्रीमा जापानी दूतावासका प्रतिनिधि काठमाडौं (कास) नेपालका लागि जापानी राजदूतावासका मिसन उपप्रमुख ताकाहिरो तामुराले वीरगन्जको परवानिपुरस्थित केएनपी जापान कम्पनीको फ्याक्ट्री अवलोकन भ्रमण गरेका छन् । भ्रमणका क्रममा केएनपीको हेल्दी होम पेन्ट्सको उच्च प्रविधियुक्त उत्पादन प्लान्ट देखेर उपप्रमुख तामुराले फ्याक्ट्रीको सञ्चालन तरिका र सुविधाको तारिफ गरेको कम्पनीले जारी गरेको विज्ञप्तिमा उल्लेख छ । उनले केएनपी जापानको सिसारहित र न्यून भीओसी भएको पेन्ट्स उत्पादन गर्दै सर्वसाधारणलाई स्वस्थ पेन्टको महत्त्व दर्साउने काम गरेकोमा प्रशंसासमेत गरेको बताइएको छ ।"
समाजवादी मोर्चामा सहभागी हुन एमालेद्वारा अस्वीकार,"(काठमाडौं)माओवादी केन्द्र, एकीकृत समाजवादी, जनता समाजवादी र नेकपाको समाजवादी मोर्चामा सहभागी हुन गरेको आग्रहलाई एमालेले अस्वीकार गरेको छ ।समाजवादी मोर्चाको शुक्रबार बसेको बैठकले एमालेलाई पनि सहभागी हुन आग्रह गर्ने निर्णय गरेको थियो । बैठकले नयाँ सत्ता समीकरण बनेसँगै समाजवादी विचार भएका दलहरूबीच सहकार्यका लागि बनाइएको मोर्चामा एमालेलाई सहभागी बनाउने निष्कर्ष निकालेको थियो । शुक्रबार अपराह्न प्रधानमन्त्री पुष्पकमल दाहाल र एमाले अध्यक्ष केपी शर्मा ओलीबीच सिंहदरबारमा भएको भेटमा ओलीले आफ्नो पार्टी समाजवादी मोर्चामा मिसिन उपयुक्त नहुने धारणा राखेका थिए । अहिले तपाईंहरू नै मोर्चा सम्हाल्नुस्, हामी एउटै गठबन्धनमा छौं, ओलीको भनाइ उद्धृत गर्दै एमाले स्रोतले भन्यो, सरकारमा अरू दललाई पनि सहभागी गराउन चाहेका छौं । हामी यो मोर्चामा सहभागी हुनु उपयुक्त हुँदैन । ओलीले एमाले पनि मोर्चाबन्दीमा सहभागी भए गलत सन्देश जाने बताएका थिए ।समाजवादी मोर्चाको संयोजक आलोपालो हुने कार्यविधि छ । हालका संयोजक एवं नेकपा महासचिव नेत्रविक्रम चन्दले एमालेलाई समाजवादी मोर्चामा सहभागी गराउन आग्रह गर्ने निर्णय भएको बताए । मोर्चाले प्रधानमन्त्री दाहाललाई एमाले अध्यक्ष ओलीसँग कुरा गर्ने जिम्मा दिएको थियो । समाजवादी मोर्चामा सहभागी हुन एमालेलाई आग्रह गर्ने निर्णय भएको छ, चन्दले भने, विचारधारामा नजिक हुने दलहरू एउटै मोर्चामा बस्नु राम्रो हुने भएकाले एमालेलाई आग्रह गरिएको हो । यसअघि मोर्चाका संयोजक चन्दले बिहीबार बालकोट पुगेर ओलीलाई समाजवादी मोर्चामा सहभागी हुन आग्रह गरेका थिए । ओलीजीले सकारात्मक कुरा गर्नुभएको छ, उनले भने । विचार नजिक हुने दलहरूबीच मोर्चा हुनु स्वाभाविक भएकाले आफूले ओलीसमक्ष प्रस्ताव राखेको चन्दले बताए । सरकार बाहिर रहेको नेकपा गत असारमा सत्ता गठबन्धनका तीन दलसहित सहभागी भएको थियो । मुलुकमा एउटा समाजवादी केन्द्र आवश्यक छ, त्यसैले मोर्चा बनाएर काम गरौं भन्ने यसको उद्देश्य हो, चन्दको भनाइ छ ।एमाले उपमहासचिव प्रदीप ज्ञवालीले समाजवादी मोर्चाको तत्कालीन उद्देश्य कांग्रेसलाई दबाबमा राख्न गठन भएको पृष्ठभूमि उल्लेख गर्दै विचारधाराका आधारमा मोर्चा नबनेको बताए । मुलुकका राष्ट्रिय मुद्दा सम्बोधन गर्न बृहत् सहकार्यको आवश्यक भएकाले मुलुकमा थप राजनीतिक ध्रुवीकरण आवश्यक नभएको बताए । सरकारमा अरू दललाई पनि सहभागी गराउने प्रयास जारी छ, उनले भने, यस्तो बेलामा गठबन्धनभित्र अर्को मोर्चा बनाउँदा सत्ता सहकार्यमा आशंका हुन्छ । उनले मुलुकमा वामपन्थी र गैरवामपन्थीबीच ध्रुवीकरण गर्नुभन्दा प्रमुख प्रतिपक्षलाई समेत कतिपय राष्ट्रिय मुद्दामा सँगै लिएर जानुपर्ने बताए ।मुलुकका जटिल समस्या समाधान गर्न प्रमुख प्रतिपक्षसँग सहकार्य गरेर जानुपर्ने छ, उनले भने, एमाले मोर्चामा सहभागी हुँदैन । समाजवादी मोर्चामा सहभागी भएमा सत्ता साझेदार दल राष्ट्रिय स्वतन्त्र पार्टी एक्लिने भएकाले पनि एमालेले प्रस्ताव अस्वीकार गरेको बुझिएको छ । काम गर्दै जाँदा समान विचार राख्ने दलहरूबीच मोर्चा मात्र होइन, पार्टी एकताको आधार पनि बन्न सक्छ, एमाले उपमहासचिव ज्ञवालीको भनाइ छ, अहिलेको बहस मुलुकका जटिल समस्या जस्तै, आर्थिक वृद्धि, ठूलो संख्यामा रोजगारी सिर्जनालगायतमा केन्द्रित हुनुपर्छ । एमालेले अर्को गठबन्धनभित्र अर्को मोर्चा बनाउनुभन्दा पाँच दलबीच भएको सहमति र न्यूनतम नीतिगत प्राथमिकता र साझा संकल्पलाई कार्यान्वयन गरी सरकारलाई सफल बनाउनेतिर ध्यान दिनुपर्ने उनको भनाइ छ । पृथ्वीनारायण क्याम्पस पोखराका राजनीतिशास्त्रका प्राध्यापक थान क्षेत्रीले माओवादी अध्यक्षसमेत रहेका प्रधानमन्त्री दाहालको रणनीति अनुसार मोर्चा अघि बढेको बताए । सत्ता गठबन्धनभित्र अर्को मोर्चा बनाउनु दाहालको आफ्नै स्वार्थ देखिन्छ, उनले भने, यसमा विप्लव (चन्द), माधव नेपाल र उपेन्द्र यादवको पनि अस्तित्वमा रहने चाहना देखिन्छ । उनले गठबन्धनभित्र अर्को मोर्चाको औचित्य स्पष्ट नभएको बताए । माओवादी उपाध्यक्ष पम्फा भुसालले समाजवादको आधार बनाउने मोर्चाको उद्देश्य भएकाले एमालेलाई सहभागी हुन आग्रह गरेको बताइन् । समाजवादको आधार बनाउने उद्देश्य हो । त्यसका लागि विचार नजिक हुने दलहरूलाई आग्रह गरिएको हो, उनले भनिन् ।"
तालमेल नै नमिलेको प्रदर्शन,"खेलाडीलाई डेब्यु गराउने फ्याक्ट्रीसुरुसुरुमा नेपाली फुटबल खेलाडी विदेश पलाउन हुँदा केहीको दाबी थियो, यो त स्वाभाविक प्रक्रिया हो । खेलाडीलाई विमानस्थल गएर रोक्न सकिन्न । अब भने यसको प्रभाव विस्तारै देखिन थालेको छ । त्यो पनि नकारात्मक हिसाबमा । एक त टिममा सिनियर खेलाडी नै हुन छाडेको छ । त्यसैले टिममा खेलाडीखेलाडीबीच नै समन्वयको चर्को अभाव देखिन थालेको छ । अब त नेपाली राष्ट्रिय टिम त्यस्तो फ्याक्ट्री भएको छ, जसले खेलाडीलाई डेब्युको अवसरमात्र दिन्छ ।बहराइनविरुद्धको पहिलो खेलमै ४ खेलाडीले डेब्यु गरे । ती थिए अभिषेक लिम्बू, सौभाग्य राई, समीर तामाङ र सन्जीव विष्ट । यससँगै सम्भवतः प्रशिक्षक एनिसको नाममा त्यस्तो कीर्तिमान बनेको छ । यसले भन्छ, उनी नेपाली टिममा सबैभन्दा बढी नयाँ खेलाडीलाई मौका दिने प्रशिक्षक हुन् । ती चार खेलाडीसँगै आएयता एनिसले २० खेलाडीलाई डेब्युको अवसर दिइसके । त्यो पनि ठ्याक्कै एक वर्षको अन्तरमा । अझ त्यो पनि १३ खेलभित्र ।यसअघि अब्दुल्लाह अल्मुताइरीले १५ खेलाडीलाई अवसर दिएका थिए । अहिले एनिसले उनलाई पनि उछिनेका छन् । समस्या के भएको छ भने एनिस डेब्युको अवसर दिँदै जान्छन् अनि ती पनि विदेसिँदै गर्छन् । अन्त्यमा एनिस आएयता डेब्युको अवसर पाएका खेलाडीको सूचीमा पर्छन् सनिश श्रेष्ठ, मणिकुमार लामा, दीपकराज सिंह ठकुरी, सुमित श्रेष्ठ, विमल पाण्डे, लाकेन लिम्बू, सीमान्त थापा, जिलेप्सीजंग कार्की, हिसुब थपलिया, दिनेश हेम्जन, उत्सव राई, अमृत श्रेष्ठ, छिरिङ लामा, योगेश गुरुङ, अञ्जन राई र राजेश परियार ।"
लखनउ र सुदूरपश्चिम विजयी,"(चितवन)भरतपुरमा जारी इन्डोनेपाल टी२० च्याम्पियनसिप क्रिकेट प्रतियोगिताको शुक्रबार भारत लखनउको पीएसआर ग्रुप र सुदूरपश्चिम प्रदेश विजयी भएका छन् । पहिलो खेलमा लखनउले घरेलु टोली भरतपुर मेयर्स ११ लाई ८६ रनले हरायो । लखनउले दिएको २ सय १२ रनको विशाल लक्ष्य पछ्याएको भरतपुर ९ विकेट क्षतिमा १ सय २५ रनमात्रै बनाउन सक्यो । कप्तान दीपेश श्रेष्ठले ३२, रोशन झाले ३१ र विकलकुमार गुप्ताले २१ रन बनाए । लखनउका कार्तिक यादवले ८ रन खर्चिदै २ विकेट लिए । सरिम र प्रिन्सले २२ विकेट लिए । पहिले ब्याटिङ गरेको पीएसआरले दुई खेलाडीको अर्धशतकमा ९ विकेट गुमाउँदै २ सय ११ रन बनाएको थियो । निखिल रावले ६९ रन बनाए । उनले २९ बलमा ५ छक्का र ७ चौका प्रहार गरे । उनी नयन प्रधानको बलमा रोशन झाबाट समातिए । कप्तान तथा विकेटकिपर सहिन हसनले ५५ रन जोडे । सौगात ढकालबाट क्याचआउट हुनुअघि हसनले ४१ बलमा ७ चौका र एक छक्का प्रहार गरे । समीर अन्सारीले २४, अमित शर्माले १२ रन बनाए । छैटौं विकेटमा सर्वाधिक ५५ रनको साझेदारी भयो । भरतपुरका नयन प्रधानले ह्याट्रिकसहित ५ विकेट लिए । उनले ४ ओभरमा २६ रन खर्चिए । कप्तान दीपेश श्रेष्ठले २ र गौतम केसी र सौगात ढकालले ११ विकेट लिए । दोस्रो खेलमा सुदूरपश्चिमले मधेश प्रदेशलाई ४७ रनले हरायो । १८४ रनको लक्ष्य पाएको मधेशले ९ विकेटमा १३६ रन मात्र बनाउन सक्यो । मधेशका ओपनर साहिल पटेलले तीन चौकासहित २५ रन बनाए । नीरज यादवले २४ र रोशन विश्वकर्माले २३ रन बनाए । ३३ रनमा पहिलो विकेट गुमाएको मधेश त्यसपछि सम्हालिन सकेन । सुदूरपश्चिमका दीपक बोहराले २२ रन खर्चिदै ३ विकेट लिए । युवराज खत्री र भोजराज भट्टले समान २ विकेट लिए । नरेन साउद र वसन्त खत्रीले ११ विकेट लिए । यसअघि पहिले ब्याटिङ गरेको सुदूरपश्चिमले ६ विकेट गुमाई १ सय ८३ रन बनायो । वसन्त कार्कीले ४३ रन बनाए । २७ बल खेलेका वसन्तले ३ चौका र २ छक्का प्रहार गरे । टेक रावतले ३४, खडक बोहराले ३१, ओपनर दीपक बोहराले २७ रन जोडे । वसन्त र टेकले ५५ रनको साझेदारी गरेका थिए । मधेशका प्रदीप पासवानले २ विकेट, प्रतिभ यादव, भुलन सहनी, अभिषेक तिवारी र अरनिको यादवले समान एक विकेट लिए ।"
कुम्मायक कुस्सायक गोल्डकप हुने,"पाँचथर (कास) कुम्मायक कुस्सायकमा त्रिशाली आमन्त्रण गोल्डकप फुटबल प्रतियोगिता वैशाख १६ देखि २३ सम्म हुने भएको छ । पाँचथरको कुम्मायक गाउँपालिका केन्द्र यासोकमा प्रत्येक तीन वर्षमा लाग्ने त्रिशाली मेलाका अवसरमा खेलाइने फुटबल प्रतियोगितालाई यो वर्ष कुम्मायक कुस्सायक त्रिशाली आमन्त्रण प्रतियोगिता नामाकरण गरिएको हो ।यो वर्षको प्रतियोगिता यलम्बर युवा संस्थाले आयोजना गर्ने शुक्रबार आयोजित पत्रकार सम्मेलनमा जानकारी दिइयो । प्रतियोगितामा आयोजक यलम्बर युवा संस्थासँगै पाँचथर एफसी, रेडहर्स एफसी इलाम, कर्णसिंह सोनाम स्मृति क्लव ताप्लेजुङ, डाँगीहाट एफसी मोरङ, धरान सिटी एफसी सुनसरी, दमक एकेडेमी झापा र पूर्वाञ्चल एफसी पकली गरी ८ टिमले भाग लिनेछन् ।विजेताले ३ लाख ५५ हजार ५ सय ५५ र उपविजेताले १ लाख ७७ हजार ७ सय ७७ रुपैयाँसँगै ट्रफी जित्ने आयोजक यलम्बर विकास संस्थाका अध्यक्ष भीमनारायण लिम्बूले जानकारी गराए । प्रत्येक खेलमा प्लेयर अफ द म्याचलाई ५ हजार तथा विधागत उत्कृष्टलाई जनही ८ हजार प्रदान गरिने जनाइएको छ । प्रत्येक दिन फ्यान अफ द म्याचका रूपमा एक दर्शकलाई पुरस्कृत गरिने पनि लिम्बूले बताए ।प्रतियोगिता करिब ३५ लाखको लागतमा सम्पन्न गर्ने लक्ष्य आयोजकको छ । कुम्मायक कुस्सायक प्रसिद्व धार्मिकस्थल हो । यहाँ प्रत्येक तीन वर्षमा पूजाआराधनासहित सांस्कृतिक मेला लाग्दै आएको छ ।"
इटहरी गोल्डकपमा एपीएफ र सगरमाथा भिड्दै,(सुनसरी)इटहरी गोल्डकप फुटबल प्रतियोगिताको १४ औं संस्करणको शनिबार सुरु हुँदै छ । यसवर्षदेखि रात्रिकालीन समयमा सुरु हुने गोल्डकपको उद्घाटन खेलमा एपीएफ क्लब र साबिक विजेता सगरमाथा युथ क्लब मोरङबीच प्रतिस्पर्धा हुनेछ । प्रतियोगिता इटहरी रंगशालामा साँझ साढे ६ बजेपछि फ्लडलाइटमा हुने आयोजक राष्ट्रिय जागृति क्लब इटहरीले जनाएको छ । सगरमाथा क्लब १२ र १३ औं संस्करणको च्याम्पियन हो । १२ औं संस्करणमा त्रिभुवन आर्मीलाई पेनाल्टी शुटआउटमा ४३ ले र १३ औं संस्करण चर्च व्बाईज युनाइटेडलाई पनि पेनाल्टी शुटआउटमै ६५ ले पराजित गर्दै सगरमाथाले लगातार दोस्रो पटक उपाधि जितेको थियो । शनिबारको खेलमा पनि विजयी सुरुआत गर्दै सगरमाथा टिम इटहरी गोल्डकपको उपाधि ह्याटिक गर्ने मुडमा हुनेछ । पहिलो पटक सहभागिता जनाएको एपीएफ पनि गोल्डकपमा सुखद सुरुआत गर्ने दाउमा छ । एक साता चल्ने गोल्डकपमा एक भारतीय र नेपालका गरी ८ टिमको सहभागिता छ । विजेताले १० लाख र उपविजेताले ५ लाख रुपैयाँ तथा सर्वाधिक गोलकर्ताले २५ हजार पुरस्कार पाउने क्लबका उपाध्यक्ष केशव कार्कीले बताए ।सर्वोत्कृष्ट खेलाडीलाई १ लाख रुपैयाँ प्रदान गरिने छ । विभिन्न विधामा उत्कृष्ट हुनेले २० हजार र प्रत्येक खेलको प्लेयर अफ द म्याचले १० हजार पाउनेछन् । गोल्डकपलाई आगामी वर्ष पनि रात्रिकालीन समयमै आयोजना गरिने प्रतियोगिता संयोजक अनुरोध थापाले जानकारी दिए । त्यसका लागि गत आर्थिक बर्षमा नै इटहरी रंगशालामा फ्लडलाइट जडान गरिएको थियो । रंगशालाको उत्तर र दक्षिणतर्फको कुनामा लाइट जडान गरिएको छ । रंगशालामा लाइट जडानका लागि कोशी प्रदेश सरकार खेलकुद विकास बोर्डले गत आवमा ८० लाख रुपैयाँ बजेट उपलब्ध गराएको थियो । चालु आर्थिक वर्षमा थप रकम उपलब्ध नभएकाले बाँकी लाइट अस्थायी रूपमा जडान गरिएको छ । रंगशालामा ४ हजार दर्शक क्षमताको भीआईपी प्यारापिटसमेत गत वर्ष नै सञ्चालनमा आइसकेको छ ।
आर्मीविरुद्ध हेल्प नेपाल भिड्ने,"काठमाडौं (कास) आठौं आरबीबीएनभीए महिला तथा पुरुष भलिबल च्याम्पियनसिपको पुरुषतर्फ त्रिभुवन आर्मी क्लब र टिपटप हेल्प नेपाल फाइनलमा पुगेका छन् । फाइनल शनिबार हुनेछ । त्रिपुरेश्वरस्थित राखेप कभर्डहलमा शुक्रबार सेमिफाइनलमा आर्मीले नेपाल पुलिस क्लबलाई ३२ को सेटमा हराएको थियो । आर्मीले दुई सेट गुमाएर खेलमा पुनरागमन गरेको थियो । आर्मीले १८२५, २५२३, २४२५, २५१३, १५१३ ले सेट आफ्नो पक्षमा पारेको हो । आर्मीले जित्दा हरि अधिकारी प्लेयर अफ द म्याच चुनिए ।अर्को खेलमा तीन पाकिस्तानी खेलाडीप्रेरित हेल्प नेपालले गण्डकी प्रदेशलाई सोझो सेटमा हराएर फाइनल तय गरेको थियो । हेल्प नेपालले २५१९, २७२५, २५१९ ले सेट जितेको थियो । महिलातर्फ तेस्रो स्थानका लागि शुक्रबार नेपाल एपीएफ क्लबले न्यु डायमन्ड भलिबल क्लबलाई ३१ सेटले हराएको थियो । एपीएफले २५२२, २३२५, २५१४, २५२१ को जित निकाल्यो । महिलाको फाइनलमा एभरेस्ट भलिबल क्लब बुटवल र नेपाल पुलिस क्लबबीच शनिबार प्रतिस्पर्धा हुनेछ ।"
ईस्पोर्ट्समा धमला,"काठमाडौं (कास) ईस्पोर्ट्स संघ नेपाल (इसान) को पहिलो साधारणसभाले राष्ट्रिय खेलकुद परिषद् (राखेप) का सदस्य अञ्जन धमलाको अध्यक्षतामा १६ सदस्यीय केन्द्रीय कार्यसमिति चयन गरेको छ । वरिष्ठ उपाध्यक्षमा हिमविक्रम केसी, उपाध्यक्षमा कल्पदीप राई र पुरन खड्का, महासचिवमा पवन कार्की तथा सचिवमा आशिष दाहाल र बालकुमार केसी चुनिए । घनश्याम ढुंगेल, सजिव भट्टराई, सिजन भट्टराई, पुकार केसी, डा घनश्याम पाण्डे, प्रज्ज्वल कडोरिया, विपुल भट्टराई, मौसमी लामा र विजय खड्का सदस्यमा चयन भए । समान ११ उपाध्यक्ष र सचिव तथा तीन सदस्यको मनोनयनपछि कार्यसमितिले पूर्णता पाउने छ ।साधारणसभामा ५ प्रदेश र २६ जिल्लाका प्रतिनिधिले भाग लिएका थिए । ईस्पोर्ट्स राष्ट्रिय खेलकुद परिषद्मा दर्ता भएको पछिल्लो खेल संघ हो । हाङचाउ एसियाली खेलकुदपछि मात्र संघ दर्ता प्रक्रियामा गएको थियो । गत असोजमा चीनको हाङचाउमा सम्पन्न एसियाडमा ईस्पोर्टस पनि समावेश थियो । नेपालले पनि खेलाडी सहभागी गराएको थियो ।"
प्रदीप र अभिलाषा च्याम्पियन,"काठमाडौं (कास) प्रदीप खड्का र अभिलाषा विष्टले शुक्रबार १२ औं सहवीर स्मृति खुला लनटेनिस प्रतियोगिताको उपाधि जितेका छन् । पुरुष एकल फाइनलमा प्रदीपले रितिक रानालाई ६४, ३६, ६० ले र महिला एकल फाइनलमा अभिलाषाले माहिका राणालाई ६२, ६४ को सेटमा पराजित गरी उपाधि जितेका थिए ।मिक्स डबल्समा रितिक र अभिलाषाको जोडीले प्रदीप र माहिकाको जोडीलाई ६४, २६, १०६ ले हराएर उपाधि जित्यो । ३५ वर्षमाथि भेट्रान्स एकलमा अनिल शाही र सोही उमेर समूहको डबल्सतर्फ इलुम दीक्षित र जितेन्द्र परियारको जोडी विजेता बने । ४५ वर्ष भेट्रान्समा रोहित सुनुवार र डबल्समा कमलबहादुर भण्डारी र उत्तम शेर्पाको जोडी विजेता भयो । ५५ वर्षमाथि भेन्ट्रान्स एकलतर्फ विमल वाइबाले राजु श्रेष्ठलाई २६, ६१, १०४ ले हराए । ५५ वर्षमाथि भेट्रान्स डबल्सतर्फ विमल वाइबा र हिमाल शाहको जोडीले उपाधि जित्यो । ६५ वर्षमाथि भेट्रान्स एकलमा कमल थापाले मनोज राणालाई ४१, ४२ ले उपाधि जित्दा इन्टर गभरमेन्ट डबल्सतर्फ उत्तम बोगटी र अमित गुरुङको जोडी विजेता बन्यो । नेपाल एपीएफ क्लबको आयोजनामा भएको प्रतियोगिताका विजेतालाई सशस्त्र प्रहरी महानिरीक्षक राजु अर्यालले पुरस्कृत गरे ।"
कार्लेश्वर मार्क्सहादेव,"कार्लले आएका हरेकमा आँखा डुलाउन थाले ।कार्यक्रममा तालतालका मनुक्खे आएका थिए । आएकामध्ये पुस्तक प्रेमी, बौद्धिक र लेखकहरू मुख ठुस्स बनाएर बसेका थिए । अंगरक्षकसहितका पावरदारहरूलाई चाहिँ किन बोलाउनु परेको होला भन्ने असन्तुष्टिमा । तिनै पावरदारका चाकडेहरू पनि आएका थिए, जो तिनलाई हेरेर मुग्ध थिए । बीचबीचमा थिए चुनावमा चन्दा दिने व्यापारी, जो कुटिल मुस्कानमा व्यंग्य छेडिरहेका थिए । च्यानल मिलाउने बिचौलिया पनि थिए, जो हाइहाई काढ्दै बसेका थिए । परसेन्टेज मा बेइमानी नगर्ने ठेकेदार पनि थिए, जो ताकिरहेका थिए भविष्यमा आफूलाई कामलाग्ने नेतामन्त्री ।हेर्दै जाँदा कार्लको आँखा मञ्चको पृष्ठभागमा पर्यो । त्यहाँ कार्लको पोस्टर र किताबको आवरण चित्र सजाइएको थियो । ताज्जुब ! पोस्टरको कार्ल मार्क्स निधार खुम्च्याउँदै सम्याउँदै उनैलाई हेरिरहेको थियो । अचम्भित हुँदै कार्लले आफ्नो छेउछाउकालाई हेरे । सबै सामान्य भएर सुनिरहेका थिए । पोस्टरले बुझ्यो । उसले टाउको नकारमा हल्लायो । मानौं भनिरहेछ हैन हैन उनीहरूका लागि म पोस्टरै हुँ । कार्लले आँखा झिमिकझिमिक गरी पोस्टरलाई गढेर हेरे । त्यसपछि पोस्टरले सकारमा टाउको हल्लायो । मानौं भनिरहेछ हो मलाई तिमीले मात्र हलचल गरेको हेर्न सक्छौ ।कार्ल तीनछक्क परे । तर, मार्क्सको पोस्टर भने सामान्य भएर प्रतिक्रिया दिइरहेको थियो । मानौं यतिन्जेल ऊ कार्लकै प्रतीक्षामा थियो । तर, बेलाबेला पोस्टरको मुहार सकस र पीडामा विकृत हुन्थ्यो । यतिसाह्रो पीडा किन भइरहेछ पोस्टरलाई । कार्ल मनैमन खुल्दुलिए । यति सोच्नु के थियो ढोकानिरको भित्तामा टाँसिएको मार्क्सको पोस्टर फ्यात्त तल झर्यो । पोस्टरलाई घरि वेटरले टाँसेर जान्थ्यो, घरि म्यानेजरले, घरि किताबको प्रकाशकले । त्यो एकछिन टाँसिन मान्थ्यो । फेरि चारकुनामध्ये एक न एक कुना उप्किरहन्थ्यो । त्यसपछि लुलिएर तुर्लुङ्ग झुन्डिबस्थ्यो । ओइलाएको ज्यान जस्तो ।ओह ! कार्लले बुझे । पोस्टरको मुहार बेलाबेला विकृत हुनुको कारण । पोस्टर अर्धमृत अवस्थामा निस्सासिएको थियो । यस्तै खोक्रा मञ्चले उसको आत्मा कुटुकुटु खाइरहेको थियो । दिनानुदिन उसको ऊर्जा सक्किँदै थियो । सक्किएर अस्तित्वहीन हुनु अगावै ऊ जीवन्त हुन चाहन्थ्यो । त्यसका लागि ऊ पितृलोकबाट आएका कार्ललाई आफूमा समाहित गर्न चाहन्थ्यो ।ओहो नो ! कार्लले अर्को कुरो पनि बुझे । पोस्टरले भएभरको ऊर्जा लगाएर उनलाई त्यहाँसम्म तानेर ल्याएको रहेछ । कुरो बुझ्नेबित्तिकै कार्ल बाहिरिन खोजे । कहाँ हुनु ! हलभरिको पोस्टरहरू मिलेर कार्लको ऊर्जा सोस्न थाले । जति उठ्न खोजे पनि कुनै शक्तिले अँठ्याएर कुर्सीमै जकडबन्ध गरिराख्यो । बस्दाबस्दै उनलाई ऐंठन भयो । उनी बेचैन भए । पोस्टरको फन्दाबाट फुत्किन खोजे । उनलाई त्यहाँबाट जसरी नि भाग्नु थियो ।कार्ल पोस्टरमा अलप हुन चाहँदैनथे । उनी पोस्टरमा समाहित हुन पृथ्वीमा झरेका थिएनन् । उनी एउटै मिसनमा आएका थिए । मार्क्सवाद को डीएनए फिर्ता लिएर पितृलोकमा फर्किने । विचारको डीएनए नै नभएपछि त्यो बिस्तारै नेपालीका स्मृतिबाट हराउनेछ । उनीहरूका लागि त्यसको सान्दर्भिकता सक्किनेछ । मार्क्सवादको राजनीतिक दुरुपयोग हुनुको सट्टा बरु असान्दर्भिक भएर जाओस् । उनले कठोर निर्णय गरिसकेका थिए । हो ! उनी त्यति क्रुद्ध भएर आएका थिए ।आफ्नो पुरै बल लगाएर उनी कुर्सीबाट उठे । सकीनसकी हलबाट बाहिरिए । बाहिर आउँदा अलि हल्का भयो । तर, उनी कमजोरी महसुस गरिरहेका थिए । फेरि लयमा आउन ऐतिहासिक संग्रहालय नगई हुँदैनथ्यो । उनी हतारहतार त्यहाँबाट बाहिर आए ।सोल्टी होटलको गल्ली उँभोउँभो लाग्दै गर्दा उनी वैदेशिक श्रम विभाग अघिल्तिर रोकिए । विभागको गेटमा उभिएको अधबैंसेले कसैलाई देखाइदिँदै थियो गरिबी निवारणको कार्यालय । उसैलाई सोध्दा हुन्छ भनेर उनी पनि उसको सामु पुगेर संग्रहालयको ठेगान सोधेका थिए । उसले हावामा हात घुमाएर यताउति भनेर देखायो । उनले कहाँबाट मेसो पाउनु । उनी वाल्लिएको देख्दा उसले कार्ललाई कहाँबाट आएको भनेर सोध्यो । यही किन, कहाँ, कसरी, के, सोध्दै जाँदा उनले आफू कार्ल मार्क्स हुँ भन्नुपरेको थियो । त्यसपछि अधबैंसे बिच्किनु बिच्केको थियो । बिच्किएर चड्कन लगाएको कुरो कार्ल अब सोच्न पनि चाहँदैनथे ।अहिले यो बा१घ भेटिएको छ । जो अघिदेखि उकालो हिँडाएको हिँडायै छ । भन्न पनि नसकिने पोस्टरले आधी ऊर्जा सोसेर पहिल्यै थिलथिलो बनाइसक्यो । के भो गुरु ? चुप लाग्नुभयो त निकैबेर, बा१घले फर्केर भन्यो ।थाक्यो नि । नजिकै हो भनेको हैन ?अब आइसक्यो गुरु । ऊ अगाडि नै छ ।कार्लले अगाडि भनेको ठाउँतिर हेरे । भीडभाड नभएको फुटपाथ मात्र सीधा देखे । दायाँबायाँ हेर्दा सैनिकको छाउनी पनि देखियो । अग्लाअग्ला बलिया पर्खाल, पर्खालमाथि काँडेतार र काँडेतार माथिमाथि सैनिक सेन्ट्री । कार्ल झल्याँस्स भए । बाँचुन्जेल जुनै देश पुगे पनि प्रुसियाली जासुसबाट छेल्दैबच्दै टाउको लुकाउनु परेको दिनहरू सम्झे । लन्डनमा शरणार्थी भएर बस्दा नयाँनयाँ नामहरू फेर्दै डेरा लिनु परेको सम्झे । सम्झिनु के थियो ती दिनहरूमा गुज्रिनुपरेको झसङ्गझसङ्गले फेरि पनि चिसो बनायो ।उनलाई अघि अँठ्याएको पोस्टरको डरडर लाग्न थाल्यो । पोस्टरले फेरि पनि जालमा पार्ने हो कि । उनलाई शंका लाग्यो । के थाहा ? मलाई पछ्याउन कुकुरलाई पठाइएको पो हो कि ? नाम पनि कोड शब्द झैं सांकेतिक पाराको छ । त्यसैले सतर्क हुँदै उनले केरे, बा१घ । प्रेमले बोलाउने सम्बोधनभन्दा पनि बडो रोलकलवाला नाम छ । एकदम ऐजेन्टीय टाइपको । कसले राखिदियो यस्तो नाम ?को हुनु नि । सहिदगेटे भुसेहरूले ।भुसे ?भुस्याहा कुकुर भनेको । भुस्याहा त म पनि हुँ । तर, तपाईं यो शब्द आफ्नो मुखबाट ननिकाल्नु होला, बिन्ती । हामी झोंकमा एकअर्कालाई भुसे भन्छौं । तर, मान्छेहरूले भुसियासुसिया भनेको फिटिक्कै मन पर्दैन ।किन यो नाम राखे त अरू भुस्आइ मिन तिम्रा बन्धुहरूले ? गुरु कथा लामो छ । र, यसबेला इन्टरभ्यु मेरो हैन तपाईंको हुनुपर्ने हो । म त यही लोकको हुँ । अचम्म यसमा केही छैन । छक्क पर्ने कुरा भनेको तपाईं किन यहाँ पधार्नु भो भन्नेमा छ । बा१घले लागेको कुरो भन्यो, साँच्चै भन्नुस् त । तपार्इंका दिव्य पाइला रङ टर्न लिएर यता किन आइपुग्यो ?कार्ल जरखरिएका दाह्री सम्याउँदै मुसुमुसु हाँसे । सोचे लटरपटर कुरा गरेर कसरी टार्नु यो छट्टेललाई । यत्तिकैमा बा१घ रोकियो । कार्लले थाहा पाएनन् । पछाडिबाट ऊ करायो, गुरु यतै हो । संग्रहालय आइसक्यो । कार्लले फर्केर आफ्नो बायाँतिर हेरे । ए साँच्ची ! आइ पो सकेछ । थकानको लामो निःश्वास छोडे । बेस भो ! उनले उम्किने दाउ पाए । बा१घलाई जवाफ दिनु परेन । उनले हतरपतर भने, लौ तबा१घ म गएँ । हाम्रो भेट यतिसम्म नै रहेछ । तिमीलाई धेरैधेरै धन्यवाद ।तर गुरु भन्दै भन्नु भएन । के कति कारणले तपाईं यहाँ आउनुभएको ? कुनै जरुरी काम थियो भनेमेरो सहायता। यहाँसम्म ल्याइदियौ । यसमै म धन्य छु । बाँकी रह्यो तिमीले जान्न खोजेको कुरो । अब यत्ति बुझमान्छेहरूलाई म के हुँ भनेर थाहा हुन्छ । तर, उसलाई थाहा हुँदैन, ऊ कस्तो हुनेछ भनेर । त्यस्तै म के थिएँ भन्ने मलाई थाहा थियो । समयक्रममा म कस्तो बनाइनेछु भन्ने थाहा थिएन । म त्यही थाहा पाउन आएको । यहाँ म कस्तो बनाइएछु ।बा१घले के भनोस् । अलमल्ल पर्दै टाउको एकातिर ढल्कायो । योभन्दा बेसी जान्न उसले जिद्दी गरेन । कस्ताकस्ता माधवदासले त कार्ल मार्क्सलाई बुझ्न सकेका छैनन् भने ऊ किन जान्ने हुनुपर्यो ।उसले कार्लको एक फन्को मार्यो र उनलाई हेर्दै भन्यो । चरैवेती चरैवेती गुरु । हाम्रो साथ यति नै रहेछ।(कार्लेश्वर मार्क्सहादेव एक लोककथा को पहिलो भाग)"
आईपीएलको सनसनी र चुनावी गर्मी,"सोरभ गाँगुली भारतीय क्रिकेट टिमको कप्तान त थिए नै । उनी भारतीय क्रिकेट बोर्ड बीसीसीआईका अध्यक्ष पनि भए । पछि त्यस पदबाट फ्यालिए । त्यो अर्कै कुरा । पाकिस्तानी क्रिकेट खेलाडीलाई इंगित गर्दै उनले बोलेको एउटा भिडियो क्लिप खुबै भाइरल भएको थियो । त्यसमा उनी भनिरहेका थिए, प्रायोजकमा रूपमा भारतीय क्रिकेटमा पैसा आउने त कति हो कति । पैसा देऊ भनिरहनु पर्दैन । उल्टै व्यापारिक संस्थाहरू यो हाम्रो पैसा लेऊ भन्न आउँछन् ।सुरुसुरुमा यो बीसीसीआई गरिब थियो । पछि धनी भयो । अहिले अति धनी छ । सुरुसुरुमा यो बीसीसीआई कमजोर पनि थियो । पछि शक्तिशाली बन्यो । अहिले अति शक्तिशाली पनि छ । यो धनी र शक्तिशाली बीसीसीआईले विश्व क्रिकेटमा जे भन्छ त्यही हुन्छ । खासमा सन् नब्बेसम्म पनि भारतीय क्रिकेटको एउटा ठूलो गुनासो थियो, यो विश्व क्रिकेटमा इंग्ल्यान्ड र अस्ट्रेलियाको प्रभुत्व किन ? किन गोराको मात्रै आवाज चर्को ?अहिले तिनै इंग्ल्यान्ड र अस्ट्रेलियालाई आफ्नो हातमा लिएर भारतले विश्व क्रिकेट हाँकिरहेको छ । भनिरहनु पर्दैन, बीसीसीआईलाई पुराना दिन सम्झने फुर्सद पनि छैन । यो सबै चर्चा फेरि दोहोर्याएर किन भन्दा हिजैदेखि इन्डियन प्रिमियर लिग (आईपीएल) २०२४ सुरु भएको छ । अहिलेसम्म जम्माजम्मी दुई साताको खेल तालिका मात्र बाहिरिएको छ । यसपल्टको १७ औं संस्करणको प्रतियोगिता कहिले कहाँनिर गएर टुंगिनेछ, त्यो नै टुंगो छैन ।यो चिन्ता किन भन्दा जुन १ देखि वेस्ट इन्डिज र अमेरिकामा सुरु हुँदै छ, ट्वान्टी ट्वान्टी वर्ल्डकप । यो त भोलिपर्सि नै भन्दा पनि हुन्छ । कतै यो वर्ल्डकप नै यसपल्टको आईपीएल अगाडि ओझेलमा पर्ने त होइन ? सायद हुन सक्छ । सायद नहुन पनि सक्छ । सायद किन हुन सक्छ भने आईपीएल सकिएलगत्तै थाकेका खेलाडीले नै विश्वकप खेल्ने हो । त्यसैले त्यो फिक्का हुन सक्छ । होइन, यो वर्ल्डकपलाई अहिलको आईपीएलले लय दिनेछ ।रोमाञ्चकको बाटो तयार पार्नेछ, त्यसैले सायद नहुन पनि सक्छ । त्यो भनेको आईपीएलकै कारण यो वर्ल्डकप अझ रोमाञ्चक हुन सक्नेछ । कम्तीमा एउटा तथ्य भने निश्चित छ । अबको तीन चार महिना क्रिकेट मन पराउनेका लागि ट्वान्टी ट्वान्टी क्रिकेटको रोमाञ्चकताले हद नाघ्नेछ । हाम्रैतिर पनि आईपीएलको रोमाञ्चकले आकाश हुनेछ । त्यसपछि अबको वर्ल्डकपमा नेपाल पनि खेल्दै छ, त्यसैले आईपीएललाई आधार मानेर वर्ल्डकपका गफ बाक्लिनेछन् ।त्यसैले अलिकति सकारात्मक होऔं । आईपीएलमै सोझै जाने हो भने त्यहाँ पनि केही प्रमुख प्रश्न छन्, जसले यो प्रतियोगिता कसरी अगाडि बढ्नेछ, त्यो भन्नेछ । यो प्रतियोगिताको इतिहासकै सबैभन्दा सफल दुई टिम हुन्, चेन्नई सुपर किंग्स र मुम्बई इन्डियन्स । दुवैले पाँचपाँच पल्ट आईपीएल जितेको छ । नेतृत्वमा नभए पनि चेन्नईबाट फेरि एकपल्ट महेन्द्रसिंह धोनी खेल्दै छन् । प्रश्न हो, यी धोनीले खेल्नेचाहिँ कहिलेसम्म हो ? कुनै दिन त रोकिनुपर्ला, ४२ वर्षका त भइसके ।आईपीएलबाट धोनीले अहिले संन्यास लिने हो कि भोलि, कसैले अनुमानसम्म गर्न सकिरहेका छैनन् । पोहोर साल धोनीले एउटा खेलाडीका रूपमा खेल्नै सकेनन् । घुँडाको चोट बोकेरै खेले । इनिङ्सको अन्त्यतिर एउटा दुइटा चौका छक्का प्रहार गर्न आउँथे । तर पनि उनले चेन्नईलाई लिएर नै उपाधि दिलाए । खासमा उनको गुण भन्नु नै कप्तानी हो । कप्तानी गर्दै उनले चेन्नईलाई धेरै गुन लगाइसकेका छन् । धेरै सम्भावना छ, धोनीले खेल्ने यो नै अन्तिम आईपीएल हुनेछ ।मुम्बई टिममा भने एक खाले भाँडभैलो चलिरहेको छ । धेरैलाई कप्तानका रूपमा हार्द्धिक पान्ड्यालाई जिम्मेवारी दिएकोमा चित्त बुझाइरहेको छैन । पछिल्लो आईपीएलमा उनी गुजरात टाइटन्सका कप्तान थिए । त्यस अगाडि लामै समय मुम्बईबाट खेले । नियमित कप्तानी गरिरहेका रोहित शर्मालाई हटाउन पान्ड्यालाई विवादबीच गुजरातबाट झिकाइएको थियो । शर्मा यतिखेर भारतीय टिमकै कप्तान हुन् । मुम्बईलाई किन उनी भन्दा पान्ड्या प्यारो त ?यसलाई पनि बुझ्न गाह्रो छ । तर यसमा केही न केही दम हुनुपर्छ । अम्बानी परिवारले यो टिम हाँक्छ । त्यसैले केही सोचेर नै यो निर्णय भएको हुनुपर्छ । फेरि शर्माको नेतृत्वमा मुम्बईले गत सिजन साह्रै अति नै खराब खेलेको थियो । चेन्नई र मुम्बई आईपीएलका सबैभन्दा सफल टिम हुन् भने यो प्रतियोगिताकै सबैभन्दा असफल टिम हो, रोयल च्यालेन्जर्स बेंगलोर । यसपल्टदेखि उसले नयाँ नाम राखेको छ, रोयल च्यालेर्न्स बेंगलुरु ।छोटकरीमा आरसीबी नै । यो टिमले कहिल्यै आईपीएल जित्न सकेको छैन । उपाधि जित्लाजित्ला जस्तो भने छाँट प्रत्येक पल्ट देखाउँछ । तर जित्न भने सक्दैन । अन्त्यमा चुक्ने यही टिम हो । त्यसैले यो असफल टिम नै हो । यो टिममा सबैभन्दा ठूला नाम हुन्, तिनै विराट कोहली । भनेपछि कोहलीले आफू जत्तिकै राम्रो खेलाडी भएर पनि आईपीएल जित्न सकेका छैनन् । उनले सुरुदेखि यही टिमका लागि खेले र यसलाई फेरेर अन्यत्रबाट कहिले पनि खेल्दिनँ पनि भनिसकेका छन् ।त्यसैले डर छ, कतै कोहलीको सीबीमा कहिल्यै आईपीएल उपाधि नहुने त होइन ? अब भने भन्न सुरु भएको छ, यसपल्ट कोहलीले आईपीएल जित्ने हो भने जित्यो । नत्र पछि सक्दैन । उनीसामु अन्तिम मौका छ । उनी आफैं पनि ३६ वर्षका भए । पारिवारिक कारणले उनले इंग्ल्यान्डविरुद्धको टेस्ट सिरिज पनि खेलेनन् । लामै समय मैदान बाहिर रहेका कोहली आईपीएलमा एकाएक जस्तै देखिँदै छन् । लयमै छन् कि त्यसलाई गुमाइसके ? कोहलीलाई लिएर यो अर्को प्रश्न भयो ।एउटा अर्को खेलाडीमा पनि सबैको नजर हुनेछ र उनी हुन्, ऋषव पन्त । यी विकेटकिपर ब्याटरले दिल्ली क्यापिटल्सको कप्तानी पनि गर्नेछन् । पन्तले फेरि खेल्न थालेकोमा अचम्मै मान्न सकिन्छ । सन् २०२२ मा उनी भयंकर गाडी दुर्घटनामा परेका थिए । भाग्यमानी थिए, त्यसैले बाँचे । उनको त्यति बेलाको स्थिति हेर्दा उनकै नजिकको अनुमान थियो, अब फेरि उनले क्रिकेट खेल्न सक्ने छैनन् । तर सबैको अनुमान गलत सावित गर्दै उनी मैदानमा फर्केका छन् ।यसका लागि उनले कति धेरै मिहिनेत गरे, के कस्तो उपचारमा संलग्न भए, यसबारे छुट्टै चर्चा आवश्यक छ । तर जसरी फेरि उनले क्रिकेट खेल्न सुरु गरे, त्यसका लागि उनलाई सलाम एकचोटि त गर्नै पर्छ । उनले अलिकति मात्रै राम्रो गर्नुपर्छ, उनी पनि पर्नेछन्, ट्वान्टी ट्वान्टी वर्ल्डकप खेल्ने भारतीय टिममा । खासमा उनी मात्र होइन्, यो प्रतियोगितामा जो जतिले राम्रो गर्नेछ, उनीहरू नै आआफ्नो देशको राष्ट्रिय टिममा पर्ने हुन् ।यहाँनिर भनिरहनु पर्दैन, विश्व क्रिकेटमा जति राम्रा खेलाडी छन्, तिनीहरूले नै त खेल्ने हो, आईपीएल । यो सबै पृष्ठभूमिबीच आईपीएल र ट्वान्टी ट्वान्टी वर्ल्डकपमाथि एउटा तेस्रो पक्षको प्रभाव कहाँनिर हुनेछ, त्यो पनि हेर्नलायक रहनेछ । र, यो हो, भारतमा हुन लागेको ६ साता लामो आम चुनाव । अप्रिल १९ देखि जुन १ सम्म त्यो चुनाव हुनेछ । सुरक्षाको मुद्दा मूल हुनेछ । क्रिकेट हुँदा पनि अपार सुरक्षा व्यवस्था आवश्यक हुन्छ ।चुनाव हुँदा यो सम्भव नहुन सक्छ । जे होस्, क्रिकेट र भारतीय राजनीतिको सनसनी समानान्तर अगाडि बढ्नेछन् । दुवैतिर बहस उत्तिकै हुनेछ । यसबीच आईपीएल ठूलो कि वर्ल्डकप भन्ने प्रश्नको उत्तर मान्छेपिच्छे फरक हुन सक्छ । त्यसलाई गौण राखेर यो पनि प्रश्न पनि हुन सक्छ, भारतमा क्रिकेटभन्दा त्यहाँको राजनीति ठूलो कि सानो ? ठूलो त राजनीति नै होला । तर चर्चा बेसी कसको हुनेछ त ? हेर्दै जाऔं, मज्जा लिँदै जाऔं न हामी ।"
'मेरो उपन्यासकी पात्र तुलसा मेरै पत्नी हुन्,"यस्तो पद्धतिका कारण यो उपन्यास अस्पष्ट र जटिल बनेको छ भन्ने लाग्दैन ?मलाई त्यस्तो लाग्दैन, तर सामान्य पाठकलाई लाग्न सक्छ किनभने यो लेखन एक प्रकारको क्रान्तिकारिता नै हो । म लेखनमा नयाँ मूल्य ल्याउनुपर्छ, परम्परागत शैलीलाई भत्काउनुपर्छ र लेखनका विधि र विधा परिवर्तन गर्नुपर्छ भन्ने मान्यतामा हिँड्ने मान्छे हुँ । बरु त्यस्तो सोच उपन्यासमा राख्दा गतिलै प्रयोग भएको छ ।"
ढोरपाटनका दुई फूल,"निर्माण कथा पाँच वर्षअघि सुनिरले हेर्ने कथा को युट्युब च्यानलमा चौकिनीको कथा भित्र कलिमा र रतिमा भेटे । सनिरलाई लाग्यो त्यो कथामा डकुमेन्ट्री बनाउन सकिन्छ । साथी राजनसँग छलफलपछि त्यही कथामाथि डकुमेन्ट्री बनाउने निर्णयमा पुगे । ट्रेलर खिच्न पहिलो पटक दुई निर्देशक र सिनिमेटोग्राफर बबिन दुलाल फागुनतिर ढोरपाटन पुगे । काठमाडौंदेखि बागलुङ, बागलुङदेखि बुर्तिबाङ, बुर्तिबाङदेखि पाखाथर ३ दिनमा टोली ढोरपाटन पुग्यो । बुर्तिबाङ पुग्दानपुग्दै टोलीले थाहा पायो ढोरपाटनको बाटो हिउँले ढाकिसकेको छ । आर्मीले बाटो बनाउँदै हिँडेको पाइला पछ्याउँदै उनीहरू गन्तव्य पुगे । कम्मरसम्मै आइपुग्थ्यो हिउँ । ढोरपाटनमा आँगनमै भेटिइन् रतिमा । ती युवा देख्दा चकित भइन् । कलिमा पनि त्यहीं आइपुगिन् । ८१० दिनमा भिडियो खिचिसकेपछि टोलीले भन्यो, अब अर्को हिउँद, तपाईंहरूसँगै बिताउन फर्किनेछौं ।काठमाडौं फिरेपछि त्यही भिडियोबाट ट्रेलर बनाएर डकएज कलकत्ता मा पठायो टिमले । कथाले दुई अवार्ड जित्यो, उत्कृष्ट पिच सँगै इजरायलको डकुमेन्ट्री फेस्टिभल घुम्न पाउने अवसर पनि । कलकत्ताबाटै मेन्टर ग्यारी निर्माताका रूपमा जोडिए । त्यसपछि जेठमा टोली फेरि ढोरपाटन पुग्यो । दोहोर्याईतेहेर्याई गएपछि उहाँहरूले हामीलाई विश्वास गर्नुभयो । हामी आफन्तझैं भयौं, सुनिर ती आमाको सम्बन्ध सम्झन्छन् । डिसेम्बरको अन्तिममा टोली भेरी ढोरपाटन पुग्यो । त्यो हिउँदमा उनीहरूले आमाहरूसँगै ७० दिन बिताए । डकुमेन्ट्रीमा के कथा देखाउने ? रतिमा र कलिमालाई खिच्न थालिसकेपछि निर्माण टोलीलाई सुरुमै सकस भयो । हिउँद अनि दुई सौतेनी, सुनसान ढोरपाटनबाहेक खिच्न अरू केही थिएन । दुईको जिन्दगी खिच्ने क्रमको सुरुवाततिरै रतिमा हराइन् । टोलीले उनको कथाबाट डकुमेन्ट्री अगाडि बढाउँदै थियो । उहाँ बिरामी भएर उपचारका लागि आफन्तकहाँ जानुभएको थियो । उहाँ गएपछि तनाव बढेको थियो, पछि फर्कनुभयो । उहाँलाई लिन आधाबाटोसम्म पुगेका थियौं, राजन भन्छन् । तर, फर्किसकेपछि पनि कथा कसरी भन्ने ? टिमलाई यही प्रश्नले पिरोल्थ्यो । निर्देशकद्वयले ती आमाको जीवनमा दोहोरिइरहने विषय नियाले । रतिमा सधैं संसार छोडिसकेका पति सम्झिरहने, सपनाका कुरा गरिरहने । कलिमा छोरीकै कुरा गरिरहने, गाईको पछाडि दौडिरहने । त्यसपछि उनीहरूले यही तत्त्व डुकमेन्ट्री खिचे । कथामा दुई सौता भए पनि यो डकुमेन्ट्रीको कथा सौताको विषयमा हुनै सक्दैन भन्नेमा हामी विश्वस्त थियौं । उनीहरूको बुढ्यौली, एक्लोपना छुनुपर्छ भन्नेमा ध्यान थियो, राजन सुनाउँछन् । सुनिर भन्छन्, हामीले उहाँहरूको परिस्थिति र जिन्दगी खोतल्ने कोसिस गर्यौं हिउँद, चौकिदारी र सौतेनी जिन्दगी खिच्यौं । ती आमासँग टोलीले लामो समय बितायो । ३ सिजन यसरी उहाँहरूसँग भेट्नुको खास कारण उहाँहरूलाई क्यामरा फ्रेन्डली बनाउने हाम्रो योजना थियो, राजन भन्छन्, लगातार यसरी हामी उहाँहरूकहाँ पुग्न थालेपछि अगाडि क्यामरा छ भन्ने पनि उहाँहरूले बिर्सन थालिसक्नुभएको थियो । त्यसैले डकुमेन्ट्रीमा थुप्रै रोचक पल खिचेका छौं । डकुमेन्ट्रीको एक दृश्यमा कलिमा रिसाएर बाहिरैदेखि रतिमालाई गाली गरिरहेकी हुन्छिन्, रतिमाको छानोमा ढुंगा फालिरहेकी हुन्छिन् । त्यही समय रतिमाको प्रतिक्रिया र कलिमाको रिस एकैपटक क्यामरामा कैद छ । ढोरपाटन खिच्दा मौसमको पनि चुनौती भयो । हिउँदभरि उनीहरू स्थानीय होटलमा बस्थे । त्यहाँ ७० दिन बिताउन पुगेको थियो टोली । तर, एक हप्ता नपुग्दै स्थानीय हाइड्रो बिग्रियो । क्यामराको चार्ज गर्न बिजुली भएन, हारगुहार गरेपछि त्यो प्रबन्ध भयो । टोलीले करिब सय दिन त्यहाँ बितायो । ७० दिन बित्दा लकडाउन सुरु हुने हल्ला चल्यो, टोली काठमाडौं फर्कियो । त्यसपछि सम्पादनमा झन्डै एक वर्ष लाग्यो । सुरुमा राजनसुनिर मिलेरै रतिमा र कलिमाको कथा सम्पादन गरे । तर, कथा राम्रोसँग भन्न नसकेको भान भइरह्यो । त्यसपछि सम्पादनको जिम्मा किरण श्रेष्ठलाई दिए । लोकार्नोको इडिटिङ ल्याबको मेन्टरसिपले साथ दियो । खासमा हामीले हिउँद मात्रै देखाउने सोचेका थियौ । तर, गाउँलेहरू गाउँ फर्किसकेको दृश्य नराख्दा डकुमेन्ट्री अधुरै रहने देखिएपछि अन्तिममा त्यो पनि जोड्यौं, राजनले भने । डकुमेन्ट्रीले विश्वका थुप्रै प्रतिष्ठित फेस्टिभलमा पुग्यो, थुप्रै अवार्ड जित्यो र एक महिना निरन्तर हलमा चल्यो । निर्देशकद्वयको मन थियो ढोरपाटन पुगेरै दुई आमालाई डकुमेन्ट्री देखाउने, तर २०२२ अगस्टमा रतिमा बितिन् । कलिमालाई गाउँलेसहित डकुमेन्ट्री देखाउने उनीहरूको धोको छँदै छ ।"

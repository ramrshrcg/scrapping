शीर्षक,विवरण
भैरहवालाई सातामा ४ दिन बैंककसँग जोड्दै थाई एयर एसिया,२०७९ जेठमा भैरहवा दोस्रो अन्तर्राष्ट्रिय विमानस्थल निर्माण सम्पन्न भएको थियो । तत्कालीन प्रधानमन्त्री शेरबहादुर देउवाले विमानस्थल उद्घाटन गरेका थिए । त्यही बेलादेखि कुवेतको जजिरा एयरवेजले पहिलो वायुसेवाका रूपमा नियमित अन्तर्राष्ट्रिय उडान गरेको थियो । तर उडान नियमित हुन सकेन । प्राधिकरणका प्रवक्ता हंशराज पाण्डेका अनुसार जजिराले भैरहवामा जम्मा १ सय १० वटा उडान गर्यो । जजिरापछि नेपाल र चिनियाँ लगानीको हिमालय एयरलाइन्स भैरहवाबाट मलेसिया दुईतर्फी ६८ वटा चार्टर उडान गरेको थियो । त्यो पनि अहिले रोकिएको छ । गत वर्ष जेठदेखि नेपाल वायुसेवा निगमको मलेसियाबाट काठमाडौं आउने उडान सातामा एक दिन (मंगलबार) भैरहवामा टचडाउन गरेर त्रिभुवन अन्तर्राष्ट्रिय विमानस्थलमा अवतरण हुँदै आएको छ ।२०७१ माघमा तत्कालीन प्रधानमन्त्री सुशील कोइरालाले भैरहवास्थित आन्तरिक विमानस्थललाई अन्तर्राष्ट्रिय विमानस्थलमा रूपान्तरण गर्ने परियोजनाको शिलान्यास गरेका थिए । राष्ट्रिय गौरवका आयोजनाअन्तर्गत रहेको भैरहवा विमानस्थल ३५ अर्ब ६६ करोड लागतमा निर्माण भएको हो । यसमा एसियाली विकास बैंकलगायतको सहयोग रहेको छ ।
उपत्यकामा खोला किनार ४० मिटरभित्र संरचना निषेध,"मन्त्रिपरिषद्को निर्णयमा वाग्मती, विष्णुमती नदी र मनोहरा खोला किनारमा २० मिटर, नख्खु खोलामा १२ मिटर, बल्खु कर्मनासा, कोइकु, साङ्ले र महादेव खोलामा १० मिटर, धोबीखोला आयोजना भएको स्थानमा योजनाअनुसारको दूरी र अन्यमा ९ मिटर, करखुसी खोलामा ६ मिटर दूरी कायम गरी निर्माण गर्न दिने उल्लेख थियो । टुकुचा, सामाखुसी र उपत्यकामा बग्ने अन्य खोलामा ४ मिटर र कुनै पनि खोला, खोल्सी र राजकुलो खोप्न पाइने छैन, २०६५ मंसिर १ मा मन्त्रिपरिषद्ले गरेको निर्णयमा भनिएको छ, हनुमन्ते खोला बग्ने क्षेत्रका नगरोन्मुख गाविसहरूमा समेत खोलाको किनारबाट २० मिटर छाडी निर्माण गर्न पाइनेछ । सर्वोच्च अदालतले साढे सात महिनाअघि भने उपत्यकाका ती सबै नदी किनारमा थप २० मिटर दूरी समेटेर निर्माण निषेधित क्षेत्र तोक्न परमादेश गरेको छ । नदी वा खोलाको सीमा नतोकिएको भए दायाँबायाँ २० मिटर सीमा निर्धारण गर्ने सर्वोच्चको परमादेश छ ।महानगर प्रमुख शाहले उपत्यकाका नदी तथा खोलाको तटीय क्षेत्रमा हालसालै प्रवेश गरेको बाढीले परमादेशको औचित्यलाई थप पुष्टि उल्लेख गरेका छन् । काठमाडौं महानगरपालिकाका कानुनी सल्लाहकार अधिवक्ता ओमप्रकाश अर्यालले सर्वोच्चको परमादेशका आधारमा तोकिएको क्षेत्रभित्र सरकारी मात्र नभई निजी जग्गामा पनि संरचना निर्माण गर्न नपाइने बताए । नदी तटीय क्षेत्रमा निर्माण गर्न नपाइने भनेर मन्त्रिपरिषद्ले पहिल्यै निर्णय गरेको थियो । त्यसमा सर्वोच्चले २० मिटर थप गर भन्यो, उनले भने, वाग्मती र यसका सहायक नदीको क्षेत्राधिकारभित्र निर्माण भएको संरचना पनि हटाउनुपर्ने भनेर सर्वोच्चले परमादेशमा भनेको छ ।वर्षायाममा उपत्यकाका नदी किनारका बस्ती तथा संरचना डुबानमा पर्ने समस्या छ । वाग्मती र सहायक नदीमा बर्सेनि आउने बाढीका कारण पर्ने डुबान क्षेत्र पहिचान गरी प्राकृतिक बहावमा अवरोध गर्ने टेवा पर्खाल लगायतका संरचनामा सुधार गर्न र डुबान क्षेत्रमा बनेका अनधिकृत संरचना हटाउन प्रबन्ध गर्न पनि सर्वोच्चको परमादेश छ । परमादेशअनुसार नदी किनारमा बनेका मापदण्ड विपरीतका संरचना हटाउने अभियानमा काठमाडौं महानगर लागेको छ । हामी मापदण्ड विपरीतका संरचना हटाउन कटिबद्ध छौं, महानगरपालिकाका प्रमुख शाहका स्वकीय सचिव भूपदेव शाहले भने । उनका अनुसार निर्माण निषेधित क्षेत्रभित्र पर्ने निजी जग्गा सम्बन्धित जग्गाधनीले भोगचलन गर्न भने पाउँछ । सर्वोच्चले तोकेको निषेधित क्षेत्रमा साग रोपेर खान पाइयो तर घर बनाउन पाइएन, उनले भने ।कानुनबमोजिम नक्सापास गरी पहिले नै भवन लगायतका संरचना निर्माण गरिएकाको हकमा भने नदी किनारा क्षेत्रमा सडक, ढल वा प्रशोधन केन्द्र आदि संरचना निर्माण गर्न र नदी तथा खोलाको सहज प्रवाहका लागि आवश्यक पर्ने जग्गा क्षतिपूर्ति प्रदान गरी प्राप्त गर्नुपर्ने सर्वोच्चको परमादेश छ । सार्वजनिक जग्गा र नदी किनारको जग्गा निर्धारण गर्न २०२१२२ सालतिर तयार भएको सर्भे नक्सा तथा रावल आयोगको प्रतिवेदन, २०५२ लाई आधार मान्नुपर्ने परमादेशमा भनिएको छ । वर्षात्मा नदीको डुबानमा पर्ने जग्गामा भएका अतिक्रमण र गैरकानुनी जग्गा दर्ताबारे छानबिन गरी मालपोत ऐन, २०३४ को दफा २४ बमोजिम निर्णय गरी सार्वजनिक जग्गाको संरक्षण गर्नुपर्न पनि सर्वोच्चले भनेको छ । उक्त ऐनको दफा २४ मा सरकारी, सार्वजनिक वा सामुदायिक जग्गा दर्ता गर्न वा आवाद गर्न नहुनेसम्बन्धी व्यवस्था छ ।"
"चीन : नवीकरणीय ऊर्जामा लगानी बढाउँदै,कोइलाप्रतिको मोह पनि उस्तै","(काठमाडौं)बितेका दुई दशकमा पृथ्वीलाई तताउन प्रमुख भूमिका खेल्ने हरितगृह ग्यास उत्सर्जन गर्ने सबैभन्दा ठूलो देश चीन हो । तर, पछिल्लो समय चीनले हरितगृह ग्यासको उत्सर्जनलाई तीव्र गतिमा घटाउँदै लगेको छ । जुन रूपमा उत्सर्जनको तथ्यांकले पहाडको चुचुरो बनाएको थियो, त्यो अब समथर पठार बन्न थालेको छ । जलवायु परिवर्तनका प्रभावहरू ठूलाठूला हुन सक्छन् । सन् २००६ मा चीनको उत्सर्जनले अमेरिकालाई उछिनेसँगै विश्वव्यापी हिस्सा बढेर झन्डै एकतिहाइ पुगेको थियो । जनसंख्याको भिन्नतालाई संज्ञानमा लिएर हिसाब लगाउँदा पनि उत्सर्जनको संख्या ठूलो थियो । चीन सरकारद्वारा हालै सार्वजनिक तथ्यांकका साथै ऊर्जा विश्लेषकहरूको रिपोर्टका अनुसार चीनको उत्सर्जनमा उल्लेखनीय कमी नआउने देखिए पनि त्यो वृद्धि नहुने संकेत प्राप्त भएको छ । यसलाई पनि ठूलो सफलताका रूपमा हेरिएको छ । चीनका राष्ट्रपति सी चिनफिङले २०३० सम्ममा उक्त अवस्थामा पुग्ने वाचा गरेका थिए । चीनले हरित गृह ग्यासको उत्सर्जन कम गर्न बिजुली उत्पादनमा सबैभन्दा ठूलो परिवर्तन गरेको छ । छोटकरीमा भन्नुपर्दा चीनमा नवीकरणीय स्रोतहरूले कोइलालाई प्रतिस्थापन गर्दै छन् । कोइला सबैभन्दा बढी प्रदूषण फैलाउनले जीवाश्म इन्धन हो । चीनले गत वर्षमा मात्रै अमेरिकाले हालसम्म स्थापना गरेको भन्दा धेरै सौर्य प्यानलहरू स्थापना गरेको थियो । र, तीमध्ये अधिकांशलाई चीनले आफ्नो बिजुली ग्रिडमा जोडेको थियो । ग्लोबल इनर्जी मनिटरले गत साता सार्वजनिक गरेको प्रतिवेदनअनुसार अहिले विश्वमा निर्माणाधीन ठूला वायु र सौर्य प्लान्टहरूमध्ये लगभग दुईतिहाइ चीनमा छन् । यो अमेरिकामा योजना गरिएको वायु र सौर्य क्षमताभन्दा आठ गुणा बढी हो । गत मे महिनामा चीनले कोइलाबाट ५३ प्रतिशत बिजुली उत्पादन गरेको थियो । चीन सरकारले दशकहरू अघि ऊर्जाको तथ्यांक प्रकाशित गर्न थालेयताको यो सबैभन्दा कम हो । ऊर्जा र स्वच्छ वायुमा अनुसन्धान केन्द्रका चीन विश्लेषक बेलिन्डा स्केपका अनुसार यो तथ्यांकले चीनले हरितगृह ग्यासको उत्सर्जनको शिखर पार गरेको रूपमा पनि बुझ्न सकिन्छ । यद्यपि, केही पर्यवेक्षकहरूका अनुसार चीनको वर्तमान अवस्थालाई शिखर शब्द प्रयोग गर्नु गलत हुन्छ । हामीले करिब एक दशकदेखि शिखरमा छ कि छैन भनेर कुरा गरिरहेका छौं, एसिया सोसाइटी पोलिसी इन्स्टिच्युटस्थित चाइना क्लाइमेट हबका निर्देशक ली सुओले भने । लीका अनुसार चीनको उत्सर्जन पठार हुने सम्भावना भने बढी छ । उनका अनुसार विद्युत् उत्पादनमा कोइलालाई नवीकरणीय ऊर्जाले प्रतिस्थापन गरेका कारण यो सम्भव भएको हो । यसका साथै अन्य कारकहरूमा चीनको घरजग्गा व्यापारमा देखिएको संकट र कोरोना महामारीपछि सुस्ताएको अर्थतन्त्रका कारण समग्रमा ऊर्जाको खपत नै पनि घटेको छ । यसका कारण पनि उत्सर्जनको तथ्यांक स्थिर भएको हुन सक्छ र केवल अस्थायी पनि हुन सक्छ । यदि हामीले विगत दुई दशकको चीनको उत्सर्जन परिमाण हेर्यौं भने घर तथा ठूला पूर्वाधारहरूको निर्माण तीव्र गतिमा भइरहेको थियो र त्यसका लागि आवश्यक सामग्रीहरूको आपूर्ति शृंखला नै सबै उत्सर्जनको एकतिहाइ हुन जान्छ, उनले भने, त्यो घटेको छ । उनका अनुसार हाल भएका नीतिगत परिवर्तनबाट भने थप भरपर्दो संकेतहरू प्राप्त भएका छन् । विशेष गरेर कोइला प्रयोग गर्ने ब्लास्ट फर्नेसहरू सञ्चालन गर्ने स्टिल कारखानाहरूका लागि अनुमतिमा लगाइएका नयाँ प्रतिबन्धले दूरगामी प्रभाव पार्न सक्छन् । विद्युतीय सवारीसाधनको उत्पादनमा ठूलो वृद्धिले पनि तेलको माग घटाएको छ । तर, अन्ततः चीनले कोइलाबाट हुने बिजुली उत्पादनलाई कति चाँडो विस्थापित गर्न सक्छ भन्नेले नै उत्सर्जन प्रक्षेपणमा कति कमी आउँछ भन्ने यकिन हुन्छ । कोइलाको प्रयोग घट्दै गए पनि चीनले ऊर्जाको स्रोतका रूपमा यसमा लगानी भने गरी नै रहेको छ । गत वर्ष मात्रै विश्वमा सञ्चालनमा आएका नयाँ कोइलाखानीहरूको दुईतिहाइ हिस्सा चीनले मात्रै ओगटेको थियो । २०२३ मा, आठ वर्षयताकै उच्च संख्यामा चीनमा नयाँ कोइलाप्लान्टहरू निर्माण भए । यदि चीनले प्रस्ताव गरेका अन्य सबै पनि निर्माण गर्ने हो भने यसले आफ्नो हालको सञ्चालनमा रहेकाको एकतिहाइ बराबर थप्नेछ । आज, चीनले विश्वको कोइलाको खपतको लगभग ६० प्रतिशत हिस्सा ओगटेको छ ।चीनले कोइलाखानीमा वायु र सौर्य उत्पादन घटेमा विकल्प प्रदान गर्नका लागि लगानी गरेको हो । यसका साथै चीनले पम्प्ड हाइड्रो जलविद्युत्मा पनि ठूलो लगानी गरिरहेको छ । पम्प्ड हाइड्रो भनेको बिजुलीको माग कम भएको समयमा जलाशयमा पानी पम्प गरेर भण्डारण गर्ने र माग बढेमा थप बिजुली उत्पादन गर्ने विधि हो । ती प्रणालीहरूले ऊर्जाको माग उच्च भएको समयमा कोइला ऊर्जाको माग घटाउन मद्दत गर्न सक्छ । चिनियाँ उद्योगमा तेल र ग्यास पनि ऊर्जा स्रोतका रूपमा प्रयोग गरिन्छ । लीका अनुसार चीनमा पेट्रोकेमिकलको उत्पादनका साथै त्यसको आयात दुवै बढिरहेको छ । तर, चीनको उत्सर्जन प्रक्षेपणमा निर्णायक कारक कोइलाको प्रयोगमा गिरावट भएमा सम्भव हुनेछ । स्वच्छ प्रविधिमा चिनियाँ लगानी२०२३ मा चीनको स्वच्छ ऊर्जा लगानीको मुख्य केन्द्रबिन्दु सौर्य ऊर्जाका साथै सोलार प्यानल, विद्युतीय गाडी र ब्याट्रीहरूको उत्पादन रहेको थियो । चीनको घरजग्गा क्षेत्र लगातार दोस्रो वर्ष संकुचित भएपछि स्वच्छ ऊर्जा लगानीमा वृद्धि भएको हो । यो परिवर्तनले स्वच्छऊर्जा उद्योगलाई चीनको ऊर्जा र जलवायु प्रयासका साथै फराकिलो आर्थिक र औद्योगिक नीतिको प्रमुख भागका रूपमा राखेको छ । यद्यपि, चीनको लगानीमा आधारित आर्थिक मोडेलमा स्वच्छ ऊर्जामा लगानी अनिश्चितकालसम्म जारी रहन सक्दैन । तर, यी नयाँ उद्योगहरूको बढ्दो महत्त्वले विश्वव्यापी रूपमा नै चीनलाई स्वच्छ ऊर्जा प्रविधिमा महत्त्वपूर्ण आर्थिक भूमिका खेल्ने अवसर प्रदान गर्छ ।तैपनि यसले विदेशी नीति निर्माताहरूका लागि आफ्नै जलवायु रणनीतिलाई घरेलु औद्योगिक वृद्धिसँग जोड्ने प्रयासमा प्रश्न खडा गर्छ । चीनको स्वच्छ ऊर्जा लगानी वृद्धिले गर्दा २०२३ मा देशको समग्र अर्थतन्त्रमा नै वृद्धिका लागि जिम्मेवार छ । चीनले २०२३ मा स्वच्छ ऊर्जा क्षेत्रमा ६३ ट्रिलियन युआन (करिब ८९० बिलियन अमेरिकी डलर) लगानी गरेको अनुमान गरिएको छ । २०२२ मा गरिएको ४६ ट्रिलियन युआन लगानीको तुलनामा यो ४० प्रतिशतको वृद्धि गरेको थियो । स्वच्छ ऊर्जाले २०२३ मा चीनको अचल सम्पत्तिमा भएको ठूलो लगानीको १३ प्रतिशत ओगटेको छ, जुन अघिल्लो वर्ष जम्मा ९ प्रतिशत थियो । समग्रमा २०२३ मा चिनियाँ लगानी १५ ट्रिलियन युआनले मात्र बढेको विश्लेषणले देखाउँछ । त्यसमा स्वच्छ ऊर्जाले सबै वृद्धिमा योगदान गरेको छ । जबकि घरजग्गा जस्ता क्षेत्रमा लगानी घटेको छ ।चीनको समग्र आर्थिक वृद्धिमा स्वच्छ ऊर्जा पनि शीर्ष योगदानकर्ता रहेको छ । जसले सबै क्षेत्रहरूमा कुल ग्राहस्थ्य उत्पादनमा वार्षिक वृद्धिको ४० प्रतिशत योगदान गरेको छ । वस्तु र सेवाहरूको मूल्यसहित, स्वच्छ ऊर्जा क्षेत्रले २०२३ मा चीनको अर्थतन्त्रमा अनुमानित ११४ ट्रिलियन युआन (करिब १६ ट्रिलियन अमेरिकी डलर) योगदान गरेको थियो । जुन वार्षिक रूपमा ३० प्रतिशतले बढेको हो । यसको मतलब स्वच्छ ऊर्जाले २०२३ मा चीनको जीडीपीको ९० प्रतिशत ओगटेको थियो, जुन २०२२ मा ७२ प्रतिशत मात्रै थियो ।२०२३ मा चीनको आर्थिक वृद्धिमा स्वच्छ ऊर्जा क्षेत्रको योगदान नभएको भएमा चीनको जीडीपी ५२ प्रतिशतको सट्टामा ३० प्रतिशतले मात्रै बढ्ने थियो । यसले देशको आर्थिक सम्भावनामाथि चिन्ता बढेको समयमा, घरजग्गाको व्यापार संकटमा परेका बेला र घट्दो जनसंख्याको बीचमा सरकारी वृद्धि लक्ष्यहरू गुमाउने थियो । २०२३ मा वृद्धिलाई बढावा दिन स्वच्छ ऊर्जाले खेलेको प्रमुख भूमिकाका कारण अब यो चीनको आर्थिक र औद्योगिक विकासको मुख्य अंग बनेको छ । यसले चीनको जलवायु र ऊर्जा नीतिहरूका साथै आर्थिक र राजनीतिक सान्दर्भिकता बढाएर २०३० र २०६० का लागि दोहोरो कार्बन लक्ष्य प्राप्तिलाई बलियो बनाउने सम्भावना छ ।२०२३ मा चीनको स्वच्छप्रविधि अर्थतन्त्रको वृद्धिमा सौर्य ऊर्जाको सबैभन्दा ठूलो योगदान थियो । यसले नयाँ लगानी, वस्तु र सेवा गरेर संयुक्त रूपमा एक ट्रिलियन युआन बराबरको वृद्धि गरेको थियो । किनकि यसको मूल्य २०२२ मा १५ ट्रिलियन युआनबाट बढेर २०२३ मा २५ ट्रिलियन युआन पुगेको थियो । यो भनेको ६३ प्रतिशतको वार्षिक वृद्धि हो । चीनले वर्षौंदेखि सौर्य प्यानलको निर्माण र स्थापनामा प्रभुत्व जमाएको छ । तर २०२३ मा यो उद्योगको वृद्धि अभूतपूर्व थियो । संघीय सरकारको पूरै वडामा सौर्य ऊर्जा वितरण र स्वच्छ ऊर्जा आधार नामका दुई कार्यक्रमले सौर्य ऊर्जा स्थापनामा ठूलो योगदान दिएको छ । घरजग्गा क्षेत्रको व्यापारमा मन्दी आएका कारण त्यसको प्रतिक्रियामा केन्द्र सरकारले प्रयोगविहीन भएका जग्गाहरूमा सौर्य ऊर्जा उद्योगहरूको विकासलाई प्रोत्साहित गर्न २०२३ को सुरुमा नै नयाँ नीति ल्याएको थियो । यसैबीच, २०२३ को वसन्तमा वार्षिक विधायिकी बैठकहरूमा, १५ प्रदेशहरूले उनीहरूको सरकारी एजेन्डामा नै सौर्य ऊर्जा उद्योगको विकासलाई प्राथमिकता दिएका थिए । अनुमानित रूपमा २०२३ मा २०० गिगावाट सौर्य ऊर्जा थपिएको थियो । जुन २०२२ मा ८७ गिगावाट मात्रै थियो ।२०२३ मा चीनले सौर्य ऊर्जा उत्पादन गर्ने वस्तुको निर्यातमा उल्लेख्य वृद्धि गरेको थियो । यसले वर्षको पहिलो १० महिनामा ५६ गिगावाट सोलार वेफर, ३२ गिगावाट सेल र १७८ गिगावाट मोड्युलहरू निर्यात गरेको थियो । जुन क्रमशः ९०, ७२ र ३४ प्रतिशतको वार्षिक वृद्धि हो । तर, लागत घटेका कारण यी सौर्य उत्पादनको निर्यात मूल्य तीन प्रतिशतले मात्रै बढेको छ । यसका साथै चीनले वायु ऊर्जामा पनि उल्लेख्य लगानी गरेको छ । चीनले २०२३ को पहिलो ११ महिनामा ४१ गिगावाट वायु ऊर्जा क्षमता स्थापना गरेको थियो । जुन वार्षिक रूपमा ८४ प्रतिशतले बढेको हो । चीन ग्यालेक्सी सेक्युरिटिजका अनुसार अघिल्लो वर्षको तुलनाका आधारमा २०२३ मा जमिनमा स्थापना गरिने वायु ऊर्जाका प्लान्टबाट ६ गिगावाट ऊर्जा प्राप्त भएको थियो ।चीनले न्यु थ्री का रूपमा सौर्य ऊर्जा, वायु ऊर्जा तथा विद्युतीय सवारीसाधनमा अत्यधिक लगानी बढाएको छ । विद्युतीय सवारीको उत्पादन २०२३ मा ३६ प्रतिशतले बढेको थियो । २०२३ मा ९६ मिलियन युनिट विद्युतीय सवारी उत्पादन गरिएको थियो । जुन चीनमा उत्पादन हुने सबै सवारीसाधनको कुल ३२ प्रतिशत हो । चीनमा उत्पादन हुने विद्युतीय सवारीमध्ये ठूलो हिस्सा चीनमा नै बेचिन्छ । २०२० मा विद्युतीय सवारीसाधनको खरिदमा दिइएको अनुदान २०२२ मा समाप्त भए पनि त्यसको उपभोगमा गिरावट भने आएको छैन । चीनको ईभी बजार अत्यधिक प्रतिस्पर्धी छ । त्यहाँ कम्तीमा ९४ ब्रान्डका ३०० भन्दा बढी मोडेलहरू उपलब्ध छन् । घरेलु ब्रान्डहरूले ईभी बजारको ८१ प्रतिशत हिस्सा ओगटेका छन् । जसमा बीवाईडी, बुलिङ, चेरी, चाङगान र जीएसी शीर्ष उत्पादक हुन् । (एजेन्सीहरूको सहयोगमा)"
सत्य निरूपण विधेयकमा कार्यदलभित्र सहमति,"(काठमाडौं)बेपत्ता छानबिन, सत्य निरूपण तथा मेलमिलाप आयोग ऐन संशोधन गर्न बनेको विधेयकमा सच्याउनुपर्ने प्रावधानका विषयमा तीन ठूला दल सम्मिलित कार्यदलमा औपचारिक सहमति भएको छ । अब मानवअधिकारको गम्भीर उल्लंघनको परिभाषा, यसका दोषीलाई गर्ने सजायको मात्रा, अन्य घटनामा मेलमिलाप वा अभियोजन के गर्ने भन्ने व्यवस्था र अयोग्य लडाकु भनिँदै आएका बाल सेना को मुद्दा सम्बोधन गर्ने विधिबारे भएको सहमतिअनुरूप कार्यदलले प्रतिवेदन तयार गरेर संसदीय समितिमा पेस गर्नेछ । प्रतिवेदन लेख्ने जिम्मेवारी एमालेका तर्फबाट कार्यदल सदस्य महेश बर्तौलाले पाएका छन् । मुख्य राजनीतिक दलहरूबीच केही प्रावधानमा मतभेद हुँदा विधेयक करिब १५ महिनादेखि प्रतिनिधिसभाको कानुन, न्याय तथा मानवअधिकार समितिमा विचाराधीन छ । कार्यदल सदस्य एवं एमालेका मुख्य सचेतक बर्तौलाका अनुसार कार्यदलले तयार गरेको प्रतिवेदन प्रधानमन्त्रीसहित तीनै दलका शीर्षस्थ नेतालाई बुझाइनेछ । कार्यदलमा भएको सहमतिअनुसार कानुन मन्त्रालयले मस्यौदा विधेयक तयार गर्नेछ । कार्यदलको प्रतिवेदन र मस्यौदा विधेयक पेस गरिएपछि मानवअधिकार समितिले पारित गरेर अनुमोदनका लागि पूर्ण सदनमा लानेछ । शुक्रबार बेलुकासम्म म प्रतिवेदन लेखिसक्छु, बर्तौलाले भने, त्यतिबेलासम्म मन्त्रालयले पनि विधेयकको मस्यौदा लेखेर सक्छ । त्यसपछि समितिमा जान्छ । विधेयक पारित गर्ने बेला कांग्रेस सभापति शेरबहादुर देउवा, एमाले अध्यक्ष तथा प्रधानमन्त्री केपी शर्मा ओली र माओवादी अध्यक्ष पुष्पकमल दाहालले सदनलाई सम्बोधन गर्ने योजना बनेको छ । कार्यदलमा जुटेको सहमति शान्ति प्रक्रियालाई निष्कर्षमा पुर्याउन कोसेढुंगा साबित हुने कार्यदल सदस्यहरूले बताएका छन् । शान्ति प्रक्रियाको बाँकी काम टुंगो लगाउनलाई कार्यदलमा भएको राजनीतिक तहको सहमतिले ठूलो महत्त्व राख्छ, कार्यदल सदस्य बर्तौलाले भने । कार्यदलका अर्का सदस्य माओवादी नेता जनार्दन शर्माले दलहरूबीचको सहमतिले संक्रमणकालीन न्यायको गतिरोध अन्त्य गरेको दाबी गरे । शान्ति प्रक्रिया राजनीतिक खिचातानीका कारण करिब १८ वर्षसम्म अड्किएको थियो, अहिले नयाँ वातावरण बनेर टुंगिने प्रक्रियामा पुगेको छ, उनले भने, यसअघि हामीले संविधान निर्माण, सेना समायोजन गरिसकेका छौं । बाँकी यही संक्रमणकालीन न्याय थियो, त्यो पनि टुंगिएपछि नेपालको शान्ति प्रक्रिया विश्वकै मोडल बन्नेछ । उनका अनुसार पीडित केन्द्रित न्याय र परिपूरणसहित शान्ति प्रक्रियालाई टुंगोमा पुर्याउन दलहरू प्रतिबद्ध बनेकाले सहमति सम्भव भएको हो ।कार्यदलमा भएको सहमतिअनुसार विधेयकमा लेखिएको मानवअधिकारको गम्भीर उल्लंघनको परिभाषाअन्तर्गत क्रूरतापूर्वक यातना दिई वा निर्ममतापूर्वक ज्यान मारेको भन्ने शब्दावली संशोधन गरिने भएको छ । गम्भीर मानवअधिकार उल्लंघनका मुद्दाका दोषीलाई मौजुदा कानुनमा भएको व्यवस्थाको २५ प्रतिशत मात्रै सजाय हुन सक्ने प्रावधान राखिनेछ । फौजदारी अपराध संहिताअनुसार हत्याको कसुरमा जन्मकैदको सजाय हुन्छ, जुन २५ वर्ष हो । द्वन्द्वकालमा क्रूरतापूर्वक वा नियतपूर्वक कसैको हत्या गर्ने कसुरमा दोषी करार हुनेलाई अब २५ प्रतिशत अर्थात् ६ वर्ष ३ महिना मात्र जेल सजाय हुनेछ । अन्य सबै किसिमका मानवअधिकार उल्लंघनका दोषीलाई माफी दिएर पीडक र पीडितबीच मेलमिलाप गराउने प्रावधान विधेयकको छ । तर, यसका लागि पीडितको स्वतन्त्र सहमति अनिवार्य हुने व्यवस्था गर्नुपर्ने सर्वोच्च अदालतको परमादेश छ । यस्तोमा, पीडितले सहमति दिन नमाने के गर्ने भन्नेमा दलहरूबीच मतभेद हुँदै आएको थियो । यस्तो अवस्थामा पीडितलाई अदालत जान पाउने अधिकार सुरक्षित रूपले राख्ने व्यवस्था राख्न सहमति भएको छ । विवाद देवानी प्रकृतिको भए पीडितलाई अदालतमा जान सूचना दिइनेछ र फौजदारी प्रकृतिको भए सरकारवादी मुद्दा हुने हुँदा न्याय दिलाउन महान्यायाधिवक्ताको कार्यालयलाई सिफारिस गरिनेछ, बर्तौलाले भने ।"
अदालतको अवहेलनासम्बन्धी 'सिधा कुरा विरुद्ध मुद्दाको फैसला भदौ ६ मा,"काठमाडौं (कास) अदालतको अवहेलना मुद्दामा सिधा कुरा नामक अनलाइन र युट्युब च्यानलका प्रकाशक, कार्यकारी सम्पादकविरुद्धको मुद्दामा भदौ ६ मा फैसला (निसु) आउने भएको छ । सर्वोच्च अदालतको बृहत् पूर्ण इजलासले बिहीबार उक्त मुद्दामा सुनुवाइ गरी फैसला मिति तोकेको हो ।सर्वोच्चका सहायक प्रवक्ता गोविन्द घिमिरेका अनुसार बहसमा सहभागी कानुन व्यवसायीलाई १५ दिनभित्र बहस नोट पेस गर्ने समय दिइएको छ । अवहेलना मुद्दामा १५ दिनभित्र बहस नोट पेस गर्ने र भदौ ६ मा निसु (फैसला) को मिति तोकिएको छ, उनले भने ।सर्वोच्च अदालतले सिधा कुरा अनलाइनका सञ्चालक युवराज कँडेल र कार्यकारी सम्पादक नवीन ढुंगानालगायतविरुद्ध अदालतको अवहेलना मुद्दामा ९ जना न्यायाधीशको बृहत् पूर्ण इजलास गठन गरेको थियो । बृहत् पूर्ण इजलासमा प्रधानन्यायाधीश विश्वम्भरप्रसाद श्रेष्ठ, न्यायाधीशहरू प्रकाशमान सिंह राउत, सपना प्रधान मल्ल, प्रकाशकुमार ढुंगाना, हरिप्रसाद फुयाल, नहकुल सुवेदी, विनोद शर्मा, महेश शर्मा पौडेल र बालकृष्ण ढकाल छन् । सिधा कुरा नामको अनलाइनले सर्वोच्चका न्यायाधीश, मिडिया सञ्चालक, कानुन व्यवसायीका सम्बन्धमा भ्रामक र पूर्णतः झूटो सामग्री तयार पारी प्रसारण र प्रकाशन गरेको तथा उक्त कार्यले अदालतको न्याय सम्पादनमा नै असर परेको भन्दै सर्वोच्चका उपरजिस्ट्रार गोविन्द घिमिरेले सिधा कुरा विरुद्ध अदालतको अवहेलना मुद्दामा निवेदन दिएका थिए ।सिधा कुरा ले तयार पारेको अडियो सामग्री भ्रमक र असत्य भएको प्रहरी अनुसन्धानबाट स्पष्ट भइसकेको छ । प्रहरीले तयार पारेको प्रतिवेदनका आधारमा सिधा कुरा का प्रकाशक र कार्यकारी सम्पादकविरुद्ध जिल्ला अदालत काठमाडौंमा मुद्दा दायर भएको छ । कँडेल र ढुंगाना हाल फरार छन् ।"
"साना दलमाथि शक्ति अभ्यास, राजनीतिक गर्मी बढाउने प्रयास","प्रतिनिधिसभामा कम्तीमा तीन प्रतिशत मत प्राप्त गर्ने दलले मात्र प्रतिनिधिसभामा सिट बाँडफाँटमा भाग लिन पाउँछ, त्यस्तै प्रदेशसभामा पनि डेढ प्रतिशत मत पाए मात्र समानुपातिक सिटमा हकदाबी रहन्छ । थ्रेसहोल्ड यस्तो सीमा रेखा हो जसलाई पार गर्न नसक्दा माधव नेपाल नेतृत्वको एकीकृत समाजवादीले समानुपातिकतर्फ प्रतिनिधिसभामा प्रतिनिधित्व पाएन । त्यतिमात्र होइन, प्रतिनिधिसभा निर्वाचनमा ४७ दलले प्रतिस्पर्धा गरे पनि सात दलले मात्र राष्ट्रिय मान्यता प्राप्त गरेर समानुपातिक सिटतर्फ आफ्नो दाबी सावित गर्न सके । तर, राजनीतिक स्थिरता ल्याउने भन्दै गठबन्धन बनाएका कांग्रेसएमाले साना दललाई पाखा लगाउने कानुनको पक्षमा लागेका छन् । यो लोकतन्त्रको सबलीकरण हो कि शक्तिको अभ्यास हो भन्ने प्रश्न पनि जागृत भएको छ ।प्रतिनिधिसभाको गत निर्वाचनकै सन्दर्भमा पनि कुल एक करोड पाँच लाख सदर मतमध्ये एमालेले करिब २७ र कांग्रेसले करिब २६ प्रतिशत मत प्राप्त गरेका थिए । त्यस्तै करिब ११ प्रतिशत मत माओवादीले, झन्डै त्यति नै रास्वपाले, करिब पाँच प्रतिशत मत राप्रपाले, करिब चार प्रतिशत मत जसपाले र तीन प्रतिशतभन्दा बढी मत जनमत पार्टीले प्राप्त गरेका थिए । एकीकृत समाजवादी, उन्मुक्ति पार्टीदेखि नेसलिस्ट पिपुल्स पार्टीले पाएको करिब १३ लाख मत भने सिट बाँडफाँटमा हिसाब भएन, जसले गर्दा यसको सट्टा ठूला दलकै सिट बढ्यो । संसद्मा पुगेका सात दलको संख्या पनि खुम्च्याउन कांग्रेसएमाले लागेका छन्, एमाले महासचिव शंकर पोखरेलले भनेजस्तै थ्रेसहोल्ड साँच्चै १० प्रतिशतसम्म पुर्याउने हो भने देश लगभग दुई दलीय प्रतिस्पर्धामा जाने स्थिति बन्न पनि सक्छ । थ्रेसहोल्ड सम्बन्धी व्यवस्था परिवर्तन गर्न संविधान संशोधन गर्नु पर्दैन, राजनीतिक दलसम्बन्धी कानुन मात्र परिवर्तन गरे पुग्छ जसका लागि कांग्रेसएमालेसँग संसद्मा स्पष्ट बहुमत छ । तर, साना दललाई पाखा लगाउने शक्ति अभ्यासको राजनीतिक औचित्य पुष्टि गर्दै त्यसका लागि हुने प्रतिरोधको व्यवस्थापन गर्न उनीहरू सफल होलान् ? यसमा भने शंका छ ।संविधान होस् वा कानुन, प्रचलित प्रावधानमा परिवर्तन गर्न संसदीय प्रक्रिया आरम्भ गर्नुअघि यी दुई पार्टीले शक्तिको प्रयोग होइन, आवश्यकताको बोध स्थापित गर्न सक्नुपर्छ । मुख्यतः अन्य राजनीतिक दल तथा सरोकारवालाहरूको विश्वास लिन सक्नुपर्छ ।राजनीतिक दलसम्बन्धी कानुन संशोधन किन गर्ने ? साना दललाई पाखा लगाउन ? साना दललाई किन पाखा लगाउने ? राजनीतिक स्थिरता कायम गर्न । कांग्रेसएमालेको तर्क यही । तर राजनीतिक इतिहासले भने यो दाबीलाई समर्थन गर्दैन । गठबन्धन परिवर्तनको निर्णय कांग्रेस, एमाले र माओवादीले मात्र गरेका छन् । साना भनिएका दलहरू त एउटा निर्णय भएपछि साथ दिन मात्र जुट्ने गरेका छन् । त्यसैले अस्थिरताको कारक साना दल हुन् भन्ने भाष्य नै गैरराजनीतिक छ । ठूला दलका ठूलै नेताले एकअर्कालाई धोका दिँदा नै सरकार परिवर्तन हुने गरेको छ । त्यसैले राजनीतिक स्थिरताको शोध साना दलहरूको प्रवृत्तिबाट खोज्ने प्रयास नै खोटपूर्ण छ ।नेपालको राजनीतिक इतिहासमा पूर्ण बहुमत प्राप्त हुँदै नभएको अवसर होइन । पञ्चायती शासनको अन्त्यपछि २०४८ र २०५६ मा कांग्रेसको एकल बहुमत आएको थियो । २०७४ को निर्वाचनपछि पनि राजनीतिक परिस्थितिले नेकपाको एकल बहुमत हुने स्थिति बनेको थियो । तर यी सरकारलाई पूर्ण कार्यकाल चल्न नदिने अवरोधक साना दल थिए ? वा, बहुमत प्राप्त दलका शीर्ष नेताहरूको असमझदारी र तानातान ? ठूला दलका नेताले संविधान वा कानुनमा संशोधनको बहस तीव्र बनाउनुअघि २०४८, २०५६ र २०७४ को निर्वाचनको परिणाम र त्यसपछि बनेका सरकारको दुःखान्तको विश्लेषण गर्नुपर्छ । राजनीतिक स्थिरताको एउटा सर्त हो, पूर्ण कार्यकाल चल्ने सुनिश्चितता भएको सरकार । तर, भुल्नु के हुँदैन भने राजनीतिक स्थिरता भनेको सरकारको स्थायित्व मात्र होइन, बरु थिति, विधि र इमानको स्थायित्व हो । हाम्रोमा त्यसैको अभाव छ, जवाफदेहिता पनि त्यहीं खोज्नुपर्छ ।संसद्मा कुन दल चाहिन्छ वा चाहिँदैन भन्ने निर्धारण जनमतले गर्ने हो । आआफ्नो घोषणापत्रमा गरेको वाचा, सार्वजनिक भाषणमा व्यक्त गरेको प्रतिबद्धता र कार्यक्रम लागू गर्न कुनै साना दलले अवरोध गरेका छैनन् । संविधानको मर्म र नेपाली समाजको विशेषताअनुसारको समावेशिता कायम गराउँदै क्षेत्रीय मुद्दालाई पनि मूलधारकै अंग बनाउने हो भने पनि कैयौं साना दलको एजेन्डा स्वतः विलीन हुन्छ । संसदीय शक्ति सन्तुलनको प्राकृतिक बाटो हो । तर राष्ट्रगानमा सयौंथरी फूलका हामी भन्ने वाचन गर्ने तर व्यवहारमा हामी मात्रै फुल्न पाउनुपर्छ भनेर चलाखी गर्ने प्रयत्न राजनीतिक होइन । यस्तो प्रवृत्ति एमालेले वकालत गर्ने जनताको बहुदलीय जनवाद र कांग्रेसले जोड दिने प्रजातान्त्रिक समाजवादकै सिद्धान्तसँग मेल खाँदैन ।फेरि, नेपालको संविधान सहमतिको दस्ताबेज हो । प्रायः दल र सरोकारवालाहरूले संविधान जारी गर्ने सर्तमा आफ्ना कैयौं एजेन्डालाई स्थगित गरेका थिए । त्यसपछि जारी भएका कानुनहरू पनि करिब करिब त्यस्तै हुन् । एकातिर विभिन्न दल र अन्य सरोकारवालाले स्थगित गरेका असहमतिहरू पृष्ठभूमिमा छन्, अर्कोतिर सुधारको आवश्यकता पनि छ । यस्तो दुई कठिनाइको बीचबाट अघि बढ्न संवेदनशील राजनीतिक सुझबुझको आवश्यकता पर्छ । यतिबेला कांग्रेस र एमालेबाट त्यही संवेदनशीलता अपेक्षित छ । यसका लागि उनीहरूले अन्य दल र सरोकारवालाहरूसँग सहज संवाद गर्न सक्नुपर्छ । संविधान वा कानुनमा संशोधन गर्नुपर्नाको आवश्यकतालाई आमसहमतिको विषय बनाउन सक्नुपर्छ । तर थिग्रिसकेका विषयलाई पुनः सतहमा ल्याएर उछाल्ने हो भने मुलुकमा अर्को राजनीतिक गर्मी सिर्जना हुने निश्चित छ । त्यसैले संविधान र दलसम्बन्धी कानुन सुधारको विषय शक्तिको अभ्यास होइन, सहमतिको प्रस्थानबिन्दु हुनुपर्छ ।"
बैठक जहाँ राखे पनि जनताको काम गर्नुस्,बालुवाटार कति दिनको बसाइ हो र ? शशि रजक
एसईईको नतिजा सुधारमा सबैको भूमिका,"गत असार १३ गते राष्ट्रिय परीक्षा बोर्डले २०८० सालमा सञ्चालित माध्यमिक शिक्षा परीक्षा (एसईई) को नतिजा सार्वजनिक गर्यो । नतिजाअनुसार ४७८६ प्रतिशत विद्यार्थीले मात्र ग्रेडिङ प्राप्त गरे, ५२१४ प्रतिशत नन्ग्रेडेड (एनजी) भए । यो पटक बोर्डले नयाँ लेटर ग्रेडिङ प्रणालीअनुसार नतिजा सार्वजनिक गर्दा धेरै विद्यार्थी नन्ग्रेडेड भएका छन् । पछिल्लो समय नतिजा खस्कँदै जानुमा धेरै कारण रहेको शिक्षाविद्हरूले बताएका छन् । नतिजा सुधार गर्न एकले अर्कोलाई दोष देखाउनुभन्दा पनि यथाशीघ्र सबैले आआफ्नो भूमिकामा सुधार गर्नुपर्ने हुन्छ । सबैभन्दा धेरै मिहिनेत गर्नुपर्ने त विद्यार्थीले नै हो । तर सिकाइका लागि उपयुक्त वातावरणको आवश्यकता पर्छ । बसोबासको भौगोलिक अवस्था, विद्यालय जानुपर्ने दूरी, विद्यालयको भौतिक पूर्वाधार, पौष्टिक आहार र पर्याप्त शैक्षिक सामग्रीे अभावले सिकाइमा महत्त्वपूर्ण प्रभाव पार्छ । पूर्वप्राथमिक तहदेखि नै शिक्षण विधिमा आमूल सुधार गर्नुपर्छ । शिक्षकहरू विशेष तालिमप्राप्त हुन जरुरी छ ।जग बलियो भए मात्र घर बलियो हुन्छ । त्यसैले शिक्षक योग्य हुनुका साथै बालमनोविज्ञान बुझ्न सक्नुपर्छ । प्रारम्भिक बाल शिक्षादेखि नै अभिभावकको भूमिकालाई जिम्मेवारपूर्ण बनाएर लैजानुपर्छ । हरेक अभिभावकले व्यावहारिक सीप, अनुशासन र संस्कार बालबालिकालाई घरमै सिकाउनुपर्छ । सबै विद्यार्थीले एकै प्रकारको शिक्षण विधिबाट सिकाइ गर्न सक्दैनन् । उनीहरूको इच्छा र क्षमताको पहिचान गरी उपयुक्त शिक्षण विधिको प्रयोग गर्नुपर्छ । व्यावहारिक ज्ञान, सीप, प्रविधिको प्रयोग र संस्कारको विकास हुने खालको पाठ्यक्रम आजको आवश्यकता हो । तीन घण्टामा लेखेर गरिने एकै प्रकारको परीक्षा प्रणालीले सही मूल्यांकन नहुन सक्छ । प्रयोगात्मक र परियोजनात्मक कार्य समावेश गरी विद्यार्थीको ज्ञान र सीपको मूल्यांकन गर्नुपर्ने सुझाव विज्ञहरूबाट आएका छन् । सिकाइका लागि शिक्षक सबैभन्दा महत्त्वपूर्ण अङ्ग हो । शिक्षकका लागि तालिम र शिक्षण विधि प्रयोगशाला हुनु जरुरी छ । सबैभन्दा ठूलो समस्याचाहिँ विषयगत शिक्षक पर्याप्त नहुनु हो । प्रविधि र प्रयोगको परिवर्तनसँगै शिक्षकहरूको क्षमता विकासका कार्यक्रम निरन्तर सञ्चालन नहुनु अर्को जटिल समस्या हो । शैक्षिक गुणस्तरलाई सुधार गर्न शिक्षकले मात्र मिहिनेत गरेर पुग्दैन । युगको आवश्यकतालाई हेरेर शैक्षिक नीति र कार्यक्रम बनाई कार्यान्वयन गरे आगामी दिनमा शैक्षिक गुणस्तरमा परिवर्तन आउने थियो ।आयुश्री घिमिरे (कक्षा १०), युरो स्कुल, हात्तीगौंडा, काठमाडौं"
आवश्यक छ कानुनको निगरानी,"विधिमा आधारित लोकतान्त्रिक शासन व्यवस्थामा शक्तिपृथकीकरणको सिद्धान्तलाई आत्मसात् गरिएको हुन्छ । जसअनुसार राज्य सञ्चालनका प्रमुख तीन अंग व्यवस्थापिका, कार्यपालिका र न्यायपालिकामध्ये कानुन तर्जुमाको मुख्य जिम्मेवारी व्यवस्थापिकालाई हुन्छ । हुन त, कानुन कार्यपालिका र न्यायपालिकाले पनि तर्जुमा गर्छन् । तर, ती निकायले तर्जुमा गर्ने कानुन व्यवस्थापिका संसद्ले प्रत्यायोजन गरेको सीमाभित्र हुन्छ । संसद्ले तर्जुमा गरेको कानुन राष्ट्रप्रमुखबाट प्रमाणित भएपछि ऐन बन्छ । यसलाई प्राथमिक कानुन पनि भनिन्छ । प्राथमिक कानुनको सीमाभित्र रहेर तर्जुमा गरिने कानुनलाई प्रत्यायोजित विधायन (सहायक कानुन) भनिन्छ । कानुनको कार्यान्वयन सरकार (कार्यपालिका) ले गर्छ । संसद् सार्वभौमसत्तासम्पन्न नागरिकको अधिकार प्रयोग गर्ने वैधताप्राप्त राज्यको एकमात्र उच्चतम थलो हो । संसद्को स्वीकृतिबिना कानुन निर्माण हुँदैन । साथै, सरकारको कर, राजस्वको संकलन र खर्चले पनि वैधता प्राप्त गर्दैन । सरकारको गठन, नीति तथा कार्यक्रमको स्वीकृत, बजेटसहित विधेयकहरूको स्वीकृत, सन्धि सम्झौताको अनुमोदन, सरकारका हरेक कामकारबाहीको निगरानी, नागरिकका दैनन्दिन सरोकारलगायतका विषयहरूको उठान संसद्ले गर्छ । संसदीय व्यवस्थामा सरकारको जवाफदेहिता संसद् र संसद्को जनताप्रति हुन्छ । जनतालाई केन्द्रबिन्दुमा राखेर कानुन बनाउने र ती कानुनको सही कार्यान्वयन सरकारले गरेको छ वा छैन भन्ने निरन्तर अनुगमन र खबरदारी गर्ने काम पनि संसद्ले गर्छ । कानुन तर्जुमा गर्दा लिएको वाञ्छित उद्देश्य पूरा भयो कि भएन भनेर थाहा पाउने अधिकार पनि उसकै हुन्छ । यसका लागि कानुनको कार्यान्वयनको आंशिक वा समग्र पक्षको अनुगमन गर्दछ । कानुनको प्रस्तावनादेखि सबै दफाउपदफाहरूको परीक्षण (जाँचपड्ताल) गर्ने अधिकार उसको हुन्छ । यसलाई ऐन कानुनको मापन भनिन्छ । हामीकहाँ यो उत्तरविधायिकी परीक्षण (पोस्ट लेजिस्लेटिभ स्क्रुटिनी) को नामबाट परिचित छ । कानुनहरूको गहन रूपमा अध्ययन विश्लेषण गर्ने कामको सुरुवात विश्वव्यापी रूपमा सन् १९९० को दशकबाट सुरु भएको हो । संसदीय अभ्यासको जननी भनिने बेलायतको कानुन आयोगले सन् २००६ मा उत्तरविधायिकी परीक्षणका लागि चारवटा मुख्य कारण औंल्याएको थियो । ती कारणहरूमा कानुनको उद्देश्यअनुसार व्यवहारमा काम गरेको, राम्रो नियमनमा योगदान गरेको लगायत छन् । वेस्टमिनिस्टर फाउन्डेसन फर डेमोक्रेसी (डब्लूएफडी) ले जुलाई २०२३ मा प्रकाशित गरेको सांसदहरूका लागि निर्देशिका पुस्तिकाअनुसार संसद्ले कानुनको कार्यान्वयन र प्रभावको समीक्षा व्यवस्थित र ढाँचात्मक प्रक्रियाका रूपमा गर्ने विधिका रूपमा उत्तरविधायिकी परीक्षणलाई अंगीकार गरेको छ । डब्लूएफडीका सिनियर एडभाइजर रहेका फ््यांकलिन द भ्रजले संसद्का लागि उत्तरविधायिकी सिद्धान्त प्रतिपादन गरेका छन् । सिद्धान्तमा संसद्ले उत्तरविधायिकी परीक्षण गर्न पाएको अधिकार (किन), यसको क्षेत्राधिकार (के), परीक्षण कार्यमा सहभागीहरू (को), परीक्षणको प्रक्रिया (कसरी) र परीक्षणको समय (कहिले) गरी पाँचवटा पक्षलाई समावेश गरेका छन् । यी पाँचवटा कार्यक्षेत्रभित्र रहेर १५ वटा सिद्धान्तको व्याख्या गरेका छन् । सिद्धान्तमा उनले यो विषय विशुद्ध संसद्को कार्यक्षेत्रमा रहेको उल्लेख गरेका छन् । बेलायतमा यो अवधारणाको सुरुवात माथिल्लो सदन हाउस अफ लर्डस को संवैधानिक समितिले सन् २००४ मा ल्याएको थियो । बेलायत सरकारको अनुरोधमा सन् २००६ मा त्यहाँको कानुन आयोगले यसको औचित्य लगायतका विषयमा विस्तृत अवधारणा प्रकाशित गरेको थियो । आयोगको सुझाव लगायतका आधारमा बेलायत सरकारले यसलाई आत्मसात् गर्ने र संसद्को कार्यक्षेत्रमा राखेर कार्यविधिनिर्देशिकाका आधारमा स्वमूल्यांकन गर्ने र त्यसको प्रतिवेदन संसद्को सम्बन्धित समितिमा बुझाउने निर्णय गरेको थियो । बेलायतको संसद्को दुवै सदनले उत्तरविधायिकी परीक्षण गर्छन् । तल्लो सदन हाउस अफ कमन्स मा विषयगत समितिहरूले र माथिल्लो सदन हाउस अफ लर्डस मा विशेष समितिले यससम्बन्धी काम गर्छन् । सरकारका मन्त्रालयविभागहरूले कानुन मापनको प्रारम्भिक विवरण (व्याख्यात्मक टिप्पणीस्वमूल्यांकन) तल्लो सदनको सम्बन्धित समितिमा पेस गर्छन् । बेलायतको मन्त्रिपरिषद्को कार्यालयले व्याख्यात्मक टिप्पणीस्वमूल्यांकनमा हुनुपर्ने आधारभूत विषयवस्तुसमेत समावेश गरेको कानुन तर्जुमासम्बन्धी मापदण्डनिर्देशिकासमेत जारी गरेको छ । त्यही निर्देशिकामा भएको विषयवस्तुलाई आधार मानेर मन्त्रालयविभागहरूले सम्बन्धित समितिमा कानुनको व्याख्यात्मक टिप्पणी पेस गर्छन् । समितिले उचित लागेमा स्वीकार गर्ने अन्यथा बृहत् रूपमा परीक्षण गर्छन् । नेपालको चर्चा गर्दा यसको सुरुवात संघीय संसद्को गठनपश्चात् २०७५ मा राष्ट्रिय सभाबाट सुरु भएको हो । राष्ट्रिय सभा नियमावली २०७५ मा पहिलो पटक कानुनको मापनसम्बन्धी व्यवस्था उल्लेख गरिएको थियो । जसअनुसार नियम १४७ मा विधायन व्यवस्थापन समितिको कार्यक्षेत्रअन्तर्गत ऐन कार्यान्वयन मापन तथा अध्ययन अनुसन्धान व्यवस्था थियो । तर, प्रतिनिधिसभा नियमावली २०७५ मा भने यससम्बन्धी कुनै व्यवस्था थिएन । प्रतिनिधिसभाले यससम्बन्धी व्यवस्था २०७९ को नियमावलीमा गर्यो । प्रतिनिधिसभामा अहिले १० वटा विषयगत समिति छन् । हरेक विषयगत समितिले आफ्नो कार्यक्षेत्रभित्र रहेर कानुनहरूको मापन गर्न पाउने व्यवस्था नियमावलीमा छ । नियमावलीको नियम १७८ (ञ) मा भनिएको छ, कानुन कार्यान्वयनको मापनसम्बन्धी कार्य गर्ने । यहाँ प्रतिनिधिसभाको नियमावलीले कानुनको मापन गर्ने भन्ने शब्द राख्यो । जबकि राष्ट्रिय सभा नियमावलीले ऐन मापन भन्ने शब्द राखेको छ । विधायन व्यवस्थापनसहित राष्ट्रिय सभामा ४ वटा विषयगत समिति छन् । विधेयकको छलफल विधायन समितिमा मात्र हुने हुँदा ऐन कानुनको मापनको अधिकार पनि यही समितिमा मात्र छ । तर, प्रतिनिधिसभामा विषयगत आधारमा विधेयकहरूको छलफल सबै समितिमा हुन्छ । ऐन जारी भएको कति समय पुगेपछि मापन गर्ने भन्ने विषयसमेत उल्लेख गरेर प्रतिनिधिसभाको नियम १३९ ले यसलाई थप स्पष्ट पारेको छ । यसैगरी कानुन कार्यान्वयन मापनसम्बन्धी कार्यविधि सभामुखबाट निर्धारण भएबमोजिम हुनेछ भन्ने व्यवस्थासमेत प्रतिनिधिसभा नियमावलीमा छ । संसद् सचिवालयका अनुसार कार्यविधिको मस्यौदा तर्जुमा भएको छ । यसलाई सभामुखबाट स्वीकृतनिर्धारण गर्न बाँकी छ । प्रतिनिधिसभाले तीन वर्ष पुगेका कानुनहरूको उत्तरविधायिकी परीक्षण गर्न सक्ने भन्ने व्यवस्था आफ्नो नियमावलीमा उल्लेख गर्यो । प्रतिनिधिसभाका सबै विषयगत समितिले कानुनको मापन गर्न पाउने अधिकार छ । सबै समितिले कानुन मापनको विधि आआफ्नो तजबिजका आधारमा गर्दा बुझाइमा फरक हुने र सामञ्जस्यता कायम गर्न कठिन हुन सक्ने स्थितिलाई मध्यनजर गरेर कार्यविधिको निर्धारण गर्ने अधिकार सभामुखलाई दिइएको छ । यो जरुरी पनि हो । तर, राष्ट्रिय सभामा यससम्बन्धी कार्य विधायन व्यवस्थापन समितिले मात्र गर्ने हुँदा राष्ट्रिय सभाका अध्यक्षको कार्यक्षेत्रमा यसलाई राखिएन । राष्ट्रिय सभाको सार्वजनिक नीति तथा प्रत्यायोजित विधायन समिति (साविकमा प्रत्यायोजित व्यवस्थापन तथा सरकारी आश्वासन समिति) को जिम्मेवारीमा प्रत्यायोजित विधायनको अध्ययन अनुसन्धान पनि हो । यो भनेको उत्तरविधायिकी परीक्षणको महत्त्वपूर्ण पाटो पनि हो । त्यसैले नियमावलीमा स्पष्टका साथ नलेखिए तापनि सार्वजनिक नीति तथा प्रत्यायोजित विधायन समितिको कार्यक्षेत्रमा उत्तरविधायिकी परीक्षणको जिम्मेवारी पनि छ भनेर बुझ्न पनि जरुरी छ । समयको सन्दर्भमा भने राष्ट्रिय सभाको नियमावलीमा उल्लेख नभए तापनि यसको विधायन व्यवस्थापन समितिले साविक २०७५ कै नियमावलीलाई आधार मानेर ऐन कार्यान्वयन मापन तथा अध्ययन र अनुसन्धानसम्बन्धी कार्यविधि २०७५ तर्जुमा गरेर ऐनको उत्तरविधायिकी परीक्षण गर्ने विधि प्रारम्भ गरिसकेको थियो । कार्यविधिमा तीन वर्ष पुगेका ऐनहरूको मापन गर्ने भन्ने व्यवस्था छ । विधायन समितिले अहिलेसम्म ५ वटा ऐनहरूको उत्तरविधायिकी परीक्षण गरेको छ । तत्कालीन प्रतिनिधिसभाको नियमावलीमा ऐन मापनसम्बन्धी व्यवस्था नभए तापनि संसद् र समितिको अधिकार हो भन्ने अभिप्रायले प्रतिनिधिसभाको कानुन, न्याय तथा मानवअधिकार समितिले २०७८ मा २ वटा ऐनको उत्तरविधायिकी परीक्षण गरेको थियो । सिद्धान्ततः ऐन कानुनको मापन व्यवस्थापिकाले गर्ने हो । तर, पछिल्लो पटक संघीय संसद्ले ऐन मापन गर्ने जिम्मेवारी कार्यपालिकालाई प्रदान गरेको छ । राष्ट्रिय सभा र प्रतिनिधिसभा नियमावलीमा ऐन कानुनको मापनलाई संसद्को कार्यक्षेत्रमा प्रवेश गराए तापनि विधेयक (प्रमाणितपछि ऐन) मा प्रवेश भने पहिलो पटक राष्ट्रिय खेलकुद विकास ऐन, २०७७ मा भएको हो । ऐनमा नै अलग्गै दफाका रूपमा यसलाई समावेश गरिएको छ । जस्तो यो ऐन विधेयकका रूपमा २०७५ फागुन ५ मा राष्ट्रिय सभामा दर्ता भएको थियो । २०७५ फागुनमा विधायन समितिमा दफावार छलफलपश्चात् राष्ट्रिय सभाको वैठकमा २०७६ साउनमा पेस भएको थियो भने सोही महिना प्रतिनिधिसभामा गएको थियो । सो विधेयक प्रतिनिधिसभाले २०७६ फागुनमा स्वीकृत गरेर राष्ट्रिय सभामा पठाएको थियो । २०७७ जेठमा राष्ट्रिय सभाले पुनःपारित गरेको यो विधेयक २०७७ असार ११ मा राष्ट्रपतिबाट प्रमाणीकरण भएपश्चात् लागू भएको हो । ऐन मापनका सम्बन्धमा यो ऐनको दफा ५७ मा भनिएको छ, यो ऐन प्रारम्भ भएको मितिले पाँच वर्षपछि मन्त्रालयले ऐन कार्यान्वयनको प्रभाव सम्बन्धमा मापन गर्नेछ । तर पछिल्लो पटक, ५ वर्ष पूरा भएको १ वर्ष र त्यसपछि पनि ५ वर्ष पूरा भएको एक वर्षभित्र मापन गर्नुपर्ने व्यवस्था ऐनमा राखिएको छ । जस्तो, खाद्य स्वच्छता तथा गुणस्तर ऐन, २०८१ को दफा ५९ मा मापन सम्बन्धमा भनिएको छ, मन्त्रालयले यो ऐन प्रारम्भ भएको पाँच वर्ष पूरा भएको एक वर्षभित्र र तत्पश्चात् प्रत्येक पाँच वर्ष पूरा भएको एक वर्षभित्र ऐन कार्यान्वयनको मापन गर्नेछ र सोको प्रतिवेदन संघीय संसद्को दुवै सदनको सम्बन्धित समितिमा पेस गर्नेछ । संसद् सचिवालयबाट प्राप्त विवरणअनुसार राष्ट्रपतिबाट प्रमाणीकरणसमेत भइसकेका १४ वटा ऐनमा मापनको प्रावधान छ ।नेपालमा उत्तरविधायिकी परीक्षणको सुरुवात हुनु आफैंमा सकारात्मक विषय हो । यसको प्रशंसा गर्नैपर्दछ । तर, सरकारको जुन मन्त्रालयले ऐनको उठान गरेको हो, त्यही मन्त्रालयलाई नै मापन गर्न दिने विधिमा सुधार भने जरुरी छ । कानुनको उठान जसले गर्छ, अनुगमनमूल्यांकन पनि उसैलाई गर्न दिनु विधिको शासन तथा शक्तिपृथकीकरण सिद्धान्तको पनि प्रतिकूल हो । प्रदेशसभाले पनि उत्तरविधायिकी परीक्षण गर्ने अभ्यासको सुरुवात गरेका छन् । प्रतिनिधिसभाका सभामुख, राष्ट्रिय सभाका अध्यक्ष, प्रतिनिधिसभाका उपसभामुख, राष्ट्रिय सभाका उपाध्यक्ष र सबै प्रदेशसभाका सभामुख र उपसभामुख सम्मिलित अन्तरव्यवस्थापिका सम्मेलनमा यो विषयले प्रवेश पाएको छ । २०८० फागुनमा चितवनको सौराहामा भएको सम्मेलनले संघीय संसद् र प्रदेश संसद्बाट पारित भएका ऐनहरूको मापन व्यवस्थित रूपमा गर्ने निर्णय गरेको छ । यो विषय अब संघीय संसद्, संघीय ऐन हुँदै प्रदेश संसद् र प्रदेश सरकारमा पनि पुगेको छ । तर, बुझाइ र लेखाइमा एकरूपता हुन जरुरी छ । बेलायतको संसद्ले सबभन्दा पहिला सरकारको सम्बन्धित मन्त्रालयलाई ऐनको स्वमूल्यांकन गर्न लगाउँछ । मन्त्रालयले गरेको स्वमूल्यांकनमा चित्त नबुझेमा संसद्को सम्बन्धित समितिले कानुनको मापन गर्छ । नेपालमा कानुन मापनसम्बन्धी ऐनमा राखिएको प्रावधानमा सुधार जरुरी छ । सबै ऐनमा उत्तरविधायिकी (ऐन कानुन मापन) परीक्षण राख्नुभन्दा अहिले प्रतिनिधिसभाको कानुन समितिमा विचराधीन विधायनसम्बन्धी विधेयकका यससम्बन्धी प्रावधानलाई थप स्पष्टताका साथ राख्दा उचित हुन्छ । ऐन मापनसम्बन्धी यस विधेयकमा प्रस्तावित व्यवस्थामा समेत त्रुटि छ । यसमा सुधारसमेत जरुरी छ । यसैगरी ऐन मापन सम्बन्धमा राष्ट्रिय सभा र प्रतिनिधिसभाको नियमावलीमा समेत एकरूपता जरुरी छ । प्रतिनिधिसभा नियमावलीमा कानुन मापन शब्दावली छ । जबकि प्रतिनिधिसभाबाटै उत्पत्ति भएका विधेयकमा कानुन मापन शब्दावली छैन । ऐन मापन भनिएको छ । संघीय संसद्मा दर्ता भएका कैयौं विधेयकहरूमा यो विषयले अझै पनि प्रवेश पाएको छैन । सरकारका मन्त्रीसचिवलाई पनि यो विषयमा जानकारी हुन जरुरी छ । त्योभन्दा पनि महत्त्वपूर्ण कानुन मन्त्रालयले यसको नेतृत्व लिनुपर्दछ र संघीय संसद्मा दर्ता हुन आएका कुनै पनि विधेयकमा उत्तरविधायिकी परीक्षणको प्रावधान भएनभएको यकिन गरेर मात्र संसद् सचिवालयले विधेयकको मस्यौदा दर्ता गर्नुपर्दछ । विधेयकको उठान जुन उद्देश्यका साथ भयो । त्यो उद्देश्य पूरा भयो कि भएन भनेर सरकार आफैंले पनि जाँचपड्ताल गर्नुपर्दछ । संसद्को मूल जिम्मेवारी नै कानुन तर्जुमा भएका कारण एक कदम अगाडि गएर ऐनहरूको मापन गर्नुपर्दछ । विधेयकको दफावार छलफलमा सरकारले हरेक दफाहरूको औचित्य र आवश्यकताका बारेमा जसरी जवाफ दिन्छ । त्यसैगरी खास अवधि पुगेपछि त्यो औचित्य र आवश्यकता पूरा भयो कि भएन भनेर संसद्ले थाहा पाउनुपर्दछ । कानुनको मापन वा उत्तरविधायिकी भनेको पनि यही नै हो । संविधानको मूलभूत उद्देश्य स्थायी शान्ति, विकास, समृद्धि र सुशासन हो । यस उद्देश्य प्राप्तिका लागि विषयगत क्षेत्रअनुसारका कानुनहरू छन् । अपुग कानुनहरू बन्दै छन् । बन्छन्बन्लान् । बनेका कानुनहरूको निरन्तर निगरानीमापन हुन सकेमा मात्र संविधानको आशय पूरा हुन्छ । सरकारले जस्तो कानुन ल्याउँछ, त्यसलाई जस्ताको त्यस्तै पास गरिदिने तर अनुगमन र निगरानी नगर्ने हो भने नागरिकले चाहेकोखोजेको परिवर्तनको आकांक्षा पनि पूरा हुँदैन । त्यसैले कानुन तर्जुमादेखि यसको कार्यान्वयनको पाटोको समेत सूक्ष्म निगरानी हुन जरुरी छ । संघीय तहमा यसको नेतृत्व संघीय संसद्, प्रदेश तहमा प्रदेशसभा र स्थानीय तहमा स्थानीय सभाको हो ।"
आर्थिक शिथिलताको पृष्ठभूमिमा मौद्रिक नीति,"मौद्रिक प्रसार संयन्त्रको प्रभावकारिताविगतका मौद्रिक र वित्तीय नीतिहरू सहकारीको अनुगमन र व्यवस्थापन सम्बन्धमा सो कार्य केन्द्रीय बैंकको कार्य क्षेत्रभित्र नपर्ने भएकाले सहकारीको नियमन सम्बन्धमा चुप रहन्थे । तर नयाँ मौद्रिक नीतिले सहकारी समस्याहरूको समाधानका लागि सरकारलाई आवश्यक परेको अवस्थामा प्राविधिक सहयोग प्रदान गर्ने भनी केन्द्रीय बैंकले पहिलो पटक सरकारको आर्थिक सल्लाहकारका रूपमा सहकारीका समस्याहरू समाधानमा चासो देखाएको छ । मौद्रिक नीतिले कुल मुद्रा प्रदाय वार्षिक १२ प्रतिशतले वृद्धि गर्ने र निजी क्षेत्रमा जाने कर्जा १२५ प्रतिशतले वृद्धि गर्ने लक्ष्य राखेकाले मुद्रा प्रदायमा भएको विस्तार मूल्यवृद्धिमा रूपान्तर नहोस् भनी सजगता देखाएको छ । तर गत आर्थिक वर्षमा पनि दोहोरो अंकको कर्जा विस्तारको लक्ष्य राखिएकामा ३ देखि ४ प्रतिशत हाराहारीमा मात्रै कर्जा विस्तार हुनुले नयाँ मौद्रिक नीतिले तय गरेका रणनीति उल्लेखनीय रूपले कर्जा विस्तारमा पर्याप्त छन् कि छैनन् भन्ने महत्त्वपूर्ण प्रश्न उठ्छ । यसबाट गत एक वर्षभित्र ब्याजदरलाई निकै तल झारिसकिएको अवस्थामा पनि कर्जाको विस्तार नहुनुले हाम्रो लगानी वातावरणमा केही संरचनागत समस्या छन् र तिनलाई सम्बोधन नगरी कर्जा मागको दिगो विस्तार हुन सक्दैन भन्ने निष्कर्ष निस्कन्छ । सामान्यतया आर्थिक पुनरुत्थानमा मौद्रिक उपायहरूभन्दा वित्तीय औजार बढी प्रभावकारी हुन्छन् तर मौद्रिक उपकरण तुरुन्त प्रतिफल दिने प्रकृतिका हुन्छन् भने वित्तीय प्रभावकारिता देखिन केही समय लाग्छ । विश्वव्यापी अनुभव हेर्ने हो भने कोभिड१९ संकटमा बाहेक इतिहासका अन्य कालखण्डमा यही स्थिति थियो । तर हामीकहाँ आर्थिक शिथिलता लामो समयसम्म रहिरहनुले मौद्रिक उपकरणहरूले अपेक्षाकृत परिणाम ल्याउन नसकेको स्थिति देखापरेको छ । मौद्रिक नीतिबाट सकारात्मक परिणाम ल्याउन नियमित मौद्रिक सर्वेक्षणको जरुरत पर्छ । उदाहरणका लागि ब्याजदरमा ल्याइएको परिवर्तनले आय र रोजगारीमा पारेको असरको लचकता कस्तो छ, मुद्रा प्रदायमा गरिएको वृद्धिसँगै उपभोक्ता मूल्यसूचीमा आएको परिवर्तनको लचकता कस्तो छ भन्नेमा नियमित सर्वेक्षण गर्न सकिएको खण्डमा प्रत्येक नीतिगत प्रयासलाई प्रभावकारी बनाउन सकिने हुन्छ । तिनीहरूको असरलाई हेर्न एक वर्ष पर्खनुपर्ने र त्यसपछि अर्को सुधारको प्रक्रिया सुरु गर्ने परम्पराले मौद्रिक प्रसारण संयन्त्रलाई नै भुत्ते र प्रभावहीन बनाउँछ । गत आर्थिक वर्षको तेस्रो त्रैमासमा अघिल्लो वर्षको सोही समयको तुलनामा निर्माण र उत्पादनशील क्षेत्रको वृद्धिदर ऋणात्मक बनेको सन्दर्भमा यी दुई क्षेत्रको उत्थानले समग्र आर्थिक वृद्धिदरलाई नै उकास्ने काम गर्छन् । यसमा पनि मौद्रिक रणनीतिको सूक्ष्म र आवधिक अध्ययनको जरुरत पर्छ ।"
आर्थिक स्थायित्वमा लेखापरीक्षकको भूमिका,"लेखापरीक्षक (अडिटर) त्यो हो, जसले विभिन्न संस्था एवं निकायको वित्तीय अभिलेखको समीक्षा, निरीक्षण र परीक्षण गर्छ । लेखापरीक्षकहरूले वित्तीय विवरण सही, निष्पक्ष र कानुनी रूपमा तयार भएको सुनिश्चित गर्नका लागि लेखापरीक्षण गर्छन् । संस्था र समाजमा विश्वास बढाउँछन् । विभिन्न आर्थिक गतिविधिको समीक्षा, निरीक्षण र परीक्षण गरेर सम्भावित जोखिम र अनियमितता पत्ता लगाउँछन् । वित्तीय व्यवस्थापन र सञ्चालन प्रक्रियामा सुधार गर्नका लागि सल्लाह र सुझाव दिन्छन्, जसले संस्थाहरूलाई प्रभावकारी र सक्षम बनाउँछ । अडिटरहरूले सही वित्तीय विवरण तयार गरेर कर संकलन प्रक्रिया सक्रिय बनाउन सहयोग गर्छन्, जसले देशको सरकारी राजस्व बढाउँछ । कानुनी र नियामक नीतिहरूको पालन सुनिश्चित गरेर संस्थाहरूलाई कानुनी समस्याबाट सुरक्षित गराउन महत्त्वपूर्ण भूमिका रहन्छ । यसरी, अडिटरहरूले आर्थिक स्थायित्व, समृद्वि र देशको विकासमा महत्त्वपूर्ण योगदान पुर्याइरहेका हुन्छन् ।देशको आर्थिक नियम कानुनलाई ध्यानमा राखी गरिने लेखा व्यवसायको काम आफैंमा सजिलो छैन । लेखा व्यवसाय एक उच्चतम प्राविधिक विषयको रूपमा परिचित छ । लेखापरीक्षण आर्थिक कारोबारको नियमन र प्रभावकारी वित्तीय व्यवस्थापनको आधारशिला बनेको छ । राष्ट्रिय, अन्तर्राष्ट्रिय व्यावसायिक क्षेत्रमा यसको प्रयोग, मान्यताको क्षेत्र धेरै फराकिलो बन्दै गएको छ । नेपालमा लेखा व्यवसायको नियमन र व्यवस्थापनका लागि विगतको लेखापरीक्षण ऐन २०३१ हुँदै नेपाल चार्टर्ड एकाउन्टेन्ट्स ऐन २०५३ लागू भएको छ । सोही ऐनको प्रस्तावनामा राष्ट्रको आर्थिक विकास गर्नका निमित्त लेखाको महत्त्व तथा लेखा व्यवसायीको आर्थिक एवम् सामाजिक उत्तरदायित्व बोध गराई लेखा व्यवसायको विकास, संरक्षण र संवर्धनमा सामाजिक मान्यता तथा विश्वास अभिवृद्धि गर्ने उल्लेख छ । २०६३ सालदेखि नेपाल अडिटर्स एसोसिएसन (अडान) देशव्यापी पेसागत हकहितका लागि कार्ययोजनाका साथ गुणस्तरीयता कायम गर्न र प्राप्त उपलब्धि संस्थागत गर्दै अघि बढिरहेको छ । त्यसैले अहिले अडान राज्यका निकाय, सरोकारवाला प्रायः सबै जिल्ला प्रदेश तथा केन्द्रका लेखा व्यवसायीबीच परिचित छ । नेपाल चार्टर्ड एकाउन्टेन्ट्स संस्था (आइक्यान) को परिषद् निर्वाचनमा पनि अडानको एकमना एकता कायम रहन सकेको छ । अहिले बजारमा गैरलेखापरीक्षकहरू लेखापरीक्षकको स्वरूपमा देखिनु गम्भीर विषय हो । उनीहरू लेखाका विभिन्न कार्यमा सक्रिय हुन पाउँछन् तर लेखापरीक्षण कार्यमा लेखापरीक्षक नै क्रियाशील हुनु आवश्यक छ । यसखाले नियमन गर्न नै नसकिने गरी लेखा क्षेत्रमा विभिन्न जटिलता बढ्दा पनि जिम्मेवार निकाय मूकदर्शक भएर बस्नु भएन । बजारमा जनशक्तिको अभाव छ र सही पहिचानका आधारमा जनशक्तिलाई कामयाबी बनाउनु पनि जरुरी छ । त्यसका लागि उपयुक्त तालिमका कार्यक्रम आवश्यक छन् । यसखाले लेखाको जनशक्ति अभावलाई केही हदसम्म भए पनि कम गर्न अडानले सीटीईभीटीसँग मिलेर कक्षा सञ्चालन गरिरहेको छ । यस सम्बन्धमा प्रोफेसनल एकाउन्टेन्ट शिक्षाको माध्यमबाट देशमा काम गर्ने जनशक्तिको अभाव कम गर्न सकिन्छ । भनेका बेला काम गर्ने जनशक्ति नपाउँदा यसपछि आउने समस्या बढ्दा छन् । देशमा आर्थिक क्षेत्रमा देखिएको शिथिलता कम गर्न राज्यका तर्फबाट विश्वासिलो वातावरण बन्न सकेको छैन । सरकार र सरोकारवाला निकायको ध्यान जान सके आर्थिक क्षेत्र पुरानै लयमा फर्किन सक्ने देखिन्छ । हाम्रो देशमा विभिन्न निकाय तथा संस्थामा दिइने वित्तीय प्रतिवेदनमा २०८०८१ बाट विभिन्न मान अनिवार्य गरिएका छन् । लगानीकर्ता, उद्योगी व्यवसायीहरूले तोकिएबमोजिमका लेखा राख्न लगाउने वातावरण बनाउन सहज नभएमा झनै अप्ठ्यारो हुने देखिन्छ । आफ्ना सदस्यहरूले मागेका निम्नतम पेसागत विषयमा पनि आइक्यान खरो रूपमा उत्रन सकेको छैन । जस्तोः अहिले परिवर्तित मानहरूका ढाँचामा तयार हुने रिपोर्ट नेपाली भाषामा हुनुपर्ने माग धेरै छ । आइक्यानले सदस्यहरूको असुविधा बुझ्न ढिला नगरोस् । आइक्यानमा दसौं परिषद्बाट निर्वाचित नयाँ नेतृत्वले कार्यभार सम्हालिसकेको छ । विगतका बाँकी अधुरा काम, जस्तोः घ वर्गका लेखापरीक्षकहरूको लेखापरीक्षण सीमा परिषद्ले बढाए पनि अर्थ मन्त्रालयबाट संशोधन हुन सकिरहेको छैन । देशव्यापी रूपमा स्थापना दिवसको अवसरमा विभिन्न कार्यक्रम आयोजना गर्ने क्रम जारी छ । कोशी प्रदेश हुँदै कर्णालीलगायत सातै प्रदेशमा राज्यका निकाय र लेखा व्यवसायीबीच अन्तरसम्बन्ध दर्बिलो बनाउन यसखाले कार्यक्रमले सहयोग नै पुर्याउनेछ । आइक्यान लेखा व्यसायीहरूको नियमनकारी निकाय हो । यो नेपालमा लेखा व्यवसायको विकास, संरक्षण र संवर्धन गर्नका लागि स्थापना गरिएको हो । यस संस्थाबाट सदस्यता प्राप्त गरी लेखापरीक्षणको काम गरिन्छ । यही संस्थामा सदस्यता प्राप्त सदस्य अडानका सदस्य भई क्रियाशील छन् । आइक्यानको उपस्थिति, भूमिका र प्रभावकारिता सन्दर्भमा विभिन्न समयमा प्रश्नचिह्न खडा भएका छन् । लेखा व्यवसायको नियमन र आचारसंहिताको सन्दर्भमा राज्यका तर्फबाट नियमनकारी र अर्धन्यायिक निकायको कार्यक्षेत्रमाथि विभिन्न समयमा धावा बोल्ने काम भएको छ । आरएहरूको क्रियाशीलता, हकहित, क्षमता अभिवृद्धि र आइक्यानमा स्वामित्व र अपनत्वमा समस्या देखा परेका छन् । परिषद्मा प्रतिनिधित्व वृद्धि, अध्यक्ष र उपाध्यक्षमा आरए पनि हुन पाउने व्यवस्था, क्षमतावान र प्रतिस्पर्धी आरएहरूलाई सीएमा सहज प्रवेशका मुद्दाहरू जस्ताका तस्तै छन् । वर्गविहीन र सीमाविहीन पेसा बनाउने कुरामा सुरुदेखिको अभियान जारी छ । आरए र सीएबीच पार्टनरसिप गर्न पाउने प्रावधानलाई चाँडो ऐनमा ल्याई काम गर्ने वातावरण आइक्यानले बनाउन ढिला गर्नु भएन ।योग्यतम आरए सदस्यहरूलाई विभिन्न देशका प्रचलनका आधारमा सीए सहज प्रवेशका लागि नयाँ कार्यक्रम ल्याउने, घ, ग, ख वर्गका सदस्यका लागि सरल वर्ग वृद्घिलगायतका विषयमा पनि विगतका छलफल प्रभावकारी बनेका छैनन् । अडान र आइक्यानबीचका विगतका सम्झौता र नयाँ एजेन्डाहरूको नतिजा उल्लेखनीय छैन । पछिल्लो समय लेखा क्षेत्रमा धेरै कुरामा परिवर्तन गर्न खोजिएको छ तर सदस्यहरूले काम गर्दा प्राप्त गर्ने पारिश्रमिक सबै ठाउँमा भनिएजस्तो छैन । सूचीकृत विषयले समाधानबिना आकार ग्रहण गरेको छ । तोकिएको विधि, मापदण्ड र मानहरूका आधारमा बनेका प्रतिवेदनको प्रमाणीकरणमा हाम्रो ध्यान जानुपर्छ । न्यूनतम पारिश्रमिक कार्यविधि लागू भइसकेको छ । व्यक्तिगत स्वार्थभन्दा पनि पेसा र संगठनको स्वार्थलाई प्राथमिकतामा राखी क्रियाशील हुनुपर्छ । पेसा र संगठन रहेमात्र हाम्रो स्वाभिमान उँचो हुन सक्छ ।अहिलेको अवस्थामा लेखापरीक्षकप्रति समाजको दृष्टिकोण कस्तो छ ? बुझ्नु जरुरी छ । आर्थिक मन्दीले देश थला परेको अवस्थामा कतिपय घटना प्रसंगले हामीलाई सचेत गराएको छ । त्यसैले लेखापरीक्षक भन्नेबित्तिकै राज्य र समाजले सम्मानभावले लिने र हामीले शिर ठाडो पारेर हिँड्न सकिने अवस्था हुनुपर्छ । नेपाल चार्टर्ड एकाउन्टेन्ट्स ऐन, नियमावलीको परिमार्जन, आइक्यानको पुनःसंरचना र संवर्द्धन अनि अडानको प्रभावकारी व्यवस्थापनमार्फत लेखा व्यवसायको भूमिकालाई नेपाली समाजमा प्रभावकारी रूपमा स्थापित गर्न जरुरी छ । दाहाल अडानका प्रथम उपाध्यक्ष एवं प्रचारप्रसार विभाग संयोजक हुन् ।"
इराकद्वारा कुवेतमा अतिक्रमण,"सन् १९९० मा आजकै दिन (अगस्ट २) मा इराकले कुवेतमाथि अतिक्रमण सुरु गरेको थियो । इराकी सेनाले आक्रमण सुरु गरेको केही घण्टामा नै कुवेतलाई नियन्त्रणमा लिएको थियो । त्यसलगत्तै इराकी राष्ट्रपति सद्दाम हुसेनले कुवेतलाई इराकको १९ औं प्रदेश घोषणा गरेका थिए । राष्ट्रपति हुसेनले कुवेतको तेल खानीलाई नियन्त्रणमा लिने र इराकी भूमि विस्तार गर्ने उद्देश्यले कुवेतमा आक्रमण सुरु गरेका थिए ।आक्रमणपछि संयुक्त राष्ट्रसंघीय सुरक्षा परिषद्ले कुवेतबाट तत्काल सेना फिर्ता गर्न इराकलाई आग्रह गरेको थियो । त्यसका साथै, सुरक्षा परिषद्ले इरानसँगको विश्वव्यापी व्यापारमाथि प्रतिबन्ध लगाएको थियो ।इराकी आक्रमणको जवाफमा अमेरिकी फौजले साउदी अरबको प्रतिरक्षाका लागि अगस्ट ९ मा अपरेसन डेजर्ट सिल्ड सुरु गरेको थियो । तर, त्यसको प्रतिक्रियामा इराकले कुवेतमा सैनिक संख्या बढाएर तीन लाख पुर्याएको थियो ।नोभेम्बर २९ मा राष्ट्रसंघीय सुरक्षा परिषद्द्वारा पारित प्रस्तावमा इराकले १९९१ जनवरी १५ सम्ममा कुवेतबाट इराक पूर्ण रूपमा नहटेको खण्डमा बल प्रयोग गर्ने उल्लेख थियो । तर, इराकी राष्ट्रपति हुसेनले सेना फिर्ता गर्न अस्वीकार गरेपछि मध्यपूर्वमा अमेरिकी नेतृत्वको फौजले जनवरी १६ देखि आक्रमण गरेको थियो । आक्रमणमा अमेरिकासहित बेलायत, फ्रान्स, इजिप्ट, साउदी अरब, कुवेतलगायत ३२ देशका सेना संलग्न थिए । १९९१ को फेब्रुअरीमा इराकमाथि थप आक्रमण गरेपछि कुवेत इराकबाट स्वतन्त्र भएको थियो ।"
धमाका मच्चाइरहेको 'डेडपुल एन्ड उल्भरिन,"(काठमाडौं) विश्व मनोरञ्जनमा अहिले कुनै एक फिल्मले धमाका मच्चाइरहेको छ भने यो हो, डेडपुल एन्ड उल्भरिन । धेरै समय भयो, यसबारे चर्चा सुरु भएको पनि । अनि यो एक प्रकारले सन् २०२४ मा सबैभन्दा प्रतीक्षा गरिएको सिनेमा पनि हो । जति बेला रिलिज भयो, यो अपेक्षाअनुसार ठूलै सफलतातर्फ उन्मुख भएको पनि देखिएको छ । फिल्मले कति कीर्तिमान बनाउने हो, त्यसबारे अनुमान मात्रै गर्न सकिन्छ । ठ्याक्कै भन्दा सबैलाई डेडपुल र उल्भरिन कहिले पो दोहोर्याएर आउनेछ भन्ने नै लोभ थियो ।डेडपुललाई रायन रेनोल्ड्सले खुबै मीठोसँग निभाएका पनि छन् । उल्भरिनमा ह्युग ज्याकमन पनि कम्तीका छैनन् । यसको प्रिमियर जुलाई २२ मा न्युयोर्कको डेविड एचकोच थिएटरमा भएको थियो । त्यति बेला रेड कार्पेटमा फिल्मका लगभग सबै कलाकार उपस्थित थिए । यसको कारण पनि स्पष्ट छ, धेरैलाई त्यही बेला लागेको थियो, यस सिनेमा केही विशेष छ । त्यसैले यो खुबै चल्नेछ । फिल्मका दुई मुख्य व्यक्तित्व निर्देशक सन लेवी, रेनोल्ड्स र ज्याकमन त हुने भए नै ।जुलाई २४ मा भने बजारमा डेब्यु गराइएको हो फिल्म । खासमा यो हो, मार्क कमिक्सको अमेरिकी सुपरहिरो फिल्म । भनेपछि मार्वल कमिक्समै आधारित छ, यो । वाल्ट डिजनी स्टुडियो मोसन पिक्चर्सले यसको वितरण गरेको छ । र, यसको नतिजा अविश्वसनीय छ । सन् २०२४ मा रिलिज भएको सिनेमामध्ये यो सबैभन्दा बढी कमाउने उपलब्धितर्फ अग्रसर छ । जुलाई ३१ सम्मलाई आधार मान्ने हो भने यसले २६ करोड डलर त अमेरिका र क्यानडामै मात्र कमाइसकेको छ ।सबैतिरको आम्दानीलाई आधार मान्ने हो भने यसले ५४ करोड डलरभन्दा बढी आँकडालाई छोइसकेको छ । यो कति धेरै प्रतीक्षा गरिएको सिनेमा हो भने यसको सबैभन्दा उल्लेखनीय पक्ष भनेकै टिकटको प्रिसेलमा हो । यो आररेटेड सिनेमा हो । यस्ताखाले सिनेमामा यो अहिलेसम्मकै सबैभन्दा सफल हुने बाटोमा छ । सिनेमाको कुल बजेट ३२ करोड डलरको हाराहारी हो । यति रकमलाई त चारै दिनको कमाइले सजिलै उछिनेको थियो ।रिलिजको पहिलो सातामा सबैभन्दा राम्रो गर्नेमा पनि यो सिनेमाको गणना सुरु भएको छ । भारतमै पनि यो सिनेमालाई धेरैले रुचाएका छन्, त्यसैले त्यहाँ पनि यसले धमाका मच्चाइरहेको छ । पहिलो सातामै यसले एक सय करोड भारुको सीमा मज्जाले तोडेको थियो । यही बेला भारतीय बजारमा चलिरहेको बलिउड सिनेमाले पनि यसलाई टक्कर दिन सकिरहेको छैन । यो फिल्म हेर्न हल्का पृष्ठभूमि भने चाहिन्छ । किनभने यो यसअघिका दुई सिनेमा डेडपुल र डेडपुल२ को सिक्वेल हो । डेडपुल २०१६ मा रिलिज भएको थियो । यसमा रेनोल्ड्स वेड विल्सनका नाममा व्यावसायिक सैनिकका रूपमा काम गर्छन् । डेडपुल२ मा भने तिनै वेड विल्सन एकपल्ट आफ्नो काममा चुक्छन् र कथा अगाडि बढ्छ । त्यसमा वेड विल्सनले आफ्ना प्रेमिकालाई गुमाएको हुन्छ ।त्यसले उनको जीवन नै खल्लो हुन्छ । यो फेरिएको जीवनबीच उनले आफ्नो सुपरहिरोको अवतार नै धारण गरेको हुन्न । उनी केहीमा पनि खुसी छैनन्, न त आफ्नो काममा । न त आफ्नो वरिपरि रहेको वातावरणसँग । ठीक त्यही बेला उनलाई उल्भरिनको आवश्यकता पर्छ । उनी त्यसैको खोजीमा निस्कन्छन् । एक प्रकारले उल्भरिनले त यो संसारबाट बिदा लिइसकेका थिए । लासै भइसकेका थिए तर पनि डेडपुललाई त्यसको आवश्यकता पर्छ ।अझ भन्दा डेडपुललाई अर्कै विश्वमा गएर उल्भरिनलाई ल्याउनु छ । यसको कारण त यस ब्रह्माण्डलाई बचाउन नै हो । एक प्रकारले यसपल्टको उल्भरिन नयाँ हो किनभने लोगन मा उनको मृत्यु भएको देखाइएको छ । जति बेला उनीहरू एकआपसमा मिल्छन्, सिनेमाको असली कथा सुरु हुन्छ । अन्त्यमा उनीहरूले यो विश्वलाई बचाउन काम त गर्छन् नै । उनीहरूको चर्तिकला भने हाम्रो अपेक्षाअनुसार हुन्न, फरक हुन्छ ।खासमा सिनेमाको मज्जा यसमै छ । डेडपुल र उल्भरिन मिलेर आफ्नो चर्तिकला देखाउने गर्छन् । यो चर्तिकला भने यस्तो पनि हुन सक्छ भनेर हामीले सोचेको पनि हुन्नौं । त्यसकै रोमाञ्चकताले यो सिनेमालाई यति धेरै सफल बनाएको हो भन्दा हुन्छ । खासमा मार्वल आफ्ना प्रशंसकलाई एकपछि अर्को आश्चर्यको शृंखला नै पस्कन माहिर छ । डेडपुल एन्ड उल्भरिन मा यस्ता आश्चर्य लगातार नै छन्, एकपछि अर्को ।यहाँनिर हामीले रेनोल्ड्सको प्रशंसा गर्न कन्जुस्याइँ गर्नुहुन्न । उनी सबैको ध्यान आफूमा केन्द्रित गरिरहन सफल छन् । धेरै अगाडि, त्यो भनेका दुई दशकभन्दा अगाडि एक्सम्यान रिलिज भएको थियो । त्यसमै पहिलो पटक उल्भरिनलाई देखाइएको थियो । यसलाई फेरि एकपल्ट जीवन्त पार्ने काम भने तिनै ज्याकमनले गरेका छन् । उनले एउटा तथ्य के पनि सावित गरेका छन् भने उल्भरिनको पात्रमा कोही एक मात्रै सही हुन सक्छन् भने उनी तिनै ज्याकमन मात्रै हुन्, अरू होइनन् नै ।निर्देशक लेवीको पनि चर्चा त छुटाउनु नै हुन्न । उनले सिनेमामा आफूले सक्दोभन्दा बढी काम ढंगले गरेका छन् । सिनेमामा डेडपुल र उल्भरिनबीच भिडन्तको दृश्य पनि छ । यो दृश्य कतिलाई भयानक लाग्न सक्छ, कतिलाई भावनात्मक पनि । यसलाई लेवीले उत्कृष्ट ढंगले प्रस्तुत गरेका छन् । ठ्याक्कै भन्दा सिनेमा वास्तवमै मज्जाको छ ।"
खड्काले ल्याए आनन्द संहिता,"काठमाडौं (कास) लेखक तथा पत्रकार घनश्याम खड्काले गैरआख्यान कृति आनन्द संहिता बजारमा ल्याएका छन् । उत्प्रेरणादायी उपन्यास निर्वाण का लेखकसमेत रहेका खड्काको पछिल्लो कृति आनन्द संहिता आनन्दपूर्ण जीवनको अनुबोध कसरी गर्न सकिन्छ भन्नेमा केन्द्रित छ । पुस्तकमा खड्काले मानिसले जीवनमा सबै काम आनन्द पाउने उद्देश्यले गर्ने भए पनि अन्ततः दुःखले अत्याउने गरी घेरिने र त्यसबाट कसरी मुक्त हुने भन्नेबारे अन्तर्दृष्टियुक्त विवेचना गरेका छन् । यहाँ हरकोहीले खोजिरहेको तत्त्व आनन्द हो । तर, खोज्ने तरिका र बुझ्ने कोणमा फरक पर्न गएकाले आनन्द खोज्दा जीवनमा झन् बढी उल्झन र विषाद आइलाग्न पुग्छ, पुस्तकमा उल्लेख छ । लेखक खड्काले पुस्तकमा वृत्ति, स्थिति र उपलब्धिका हिसाबले मनुष्यमनुष्यबीच हजारौं भिन्नता भए पनि खोजको दृष्टिकोणले सबै समान रहेको औंल्याएका छन् ।खड्काका अनुसार संसारमा जति पनि मानिस आनन्दित छन्, ती सबै मनका मालिक भएकाले आनन्दित हुन सकेका हुन् । मन मालिक भएका मानिसहरू दुःखी हुने गरेको उनको बुझाइ छ । हजार किसिमको परिस्थिति र हजार किसिमका दुःख भए पनि मूल कारण मनको मालिक्याइँ नै हो, उनले पुस्तकमा लेखेका छन् । यस्तो अदभुत मनको गति, प्रकृति र स्थितिलाई जसले जति छिटो बुझ्न सक्यो उसले त्यति नै छिटो दुःखबाट मुक्ति पाउने खड्काको बुझाइ छ ।मनको फन्दामा परेका मानिसलाई गरिबीले मात्र नभई, समृद्धिले पनि सुख दिन नसक्ने जनाउँदैखड्काले मनका मालिकलाई अभाव, समृद्धि, प्रसिद्धि, पद र सत्ताले पनि मत्याउन नसक्ने पुस्तकमा उल्लेख गरेका छन् । आत्तिने र मात्तिने स्वभाव गुलामको हो, मालिक सदा कुटस्थ हुन्छ, उनी भन्छन् । जीवनभर सबैले आनन्दकै खोजी गरिरहे पनि अधिकांशको जीवनमा भने ठीक विपरीत परिणाम हात लाग्ने हुनाले आमरूपमा दुःख नै जीवनको सत्य हो भन्ने भान पर्न गएको छ, पुस्तकका सम्बन्धमा प्रकाशक संस्था अल्केमी पब्लिकेसन्सले भनेको छ, यद्यपि, खोजलाई समुचित ढंगले ठीकठीक विधिका साथ अगाडि बढाउन सके जोकसैको जीवनमा जुनसुकै परिस्थितिमा पनि आनन्द सम्भव भन्ने सत्यको आलोकमा पुस्तक विरचित छ जो आनन्द चाहने सबका लागि उपयोगी पठन हो ।आनन्द संहिता को प्रत्येक अध्यायमा आनन्द प्राप्तिको सरल तर अदभुत मीमांसासहित अन्त्यमा त्यसको प्रयोग गर्ने विधिसमेत उल्लेख गरिएको छ । पुस्तकले आनन्द प्राप्तिको विभिन्न विधि र दृष्टिकोणलाई सूक्ष्म रूपमा विश्लेषण गर्दै जीवनका सानाठूला सबै व्यवधानबाट सजिलै गरी पार पाउने बाटाबारे पनि सुझबुझपूर्ण वर्णन छ । आनन्द संहिताका प्रत्येक अध्यायमा आनन्द प्राप्तिको सरल तर गहिरो मीमांसा प्रस्तुत गरिएको छ, जसको अन्त्यमा त्यसको प्रयोग गर्ने व्यावहारिक विधिसमेत छ, पुस्तकका सम्बन्धमा पब्लिकेसन्सले भनेको छ, यो सुझबुझपूर्ण दृष्टिकोणले पाठकलाई आफ्नो मनोचिकित्सक आफैं बन्ने अद्वितीय अवसर पनि दिएको छ ।"
हरेक पटक विदेश जाँदा २५ सय डलर सटही सुविधा पाइने,"(काठमाडौं) अब विदेश भ्रमणमा जाने नेपालीले हरेक पटक बढीमा २ हजार ५ सय अमेरिकी डलरका दरले विदेशी मुद्रा सटही सुविधा पाउने भएका छन् । गत शुक्रबार नेपाल राष्ट्र बैंकले जारी गरेको यस वर्षको मौद्रिक नीतिमा घोषणा भएका व्यवस्था कार्यान्वयनमा आएसँगै नागरिकले यो सुविधा पाउने भएका हुन् । मुलुकमा विदेशी मुद्रा सञ्चिति करिब २० खर्ब रुपैयाँ पुगेपछि राष्ट्र बैंक विदेशी मुद्रा सटही सुविधामा पनि लचिलो बनेको हो ।यसअघि पनि भारतबाहेक अन्य मुलुकका भ्रमणमा जाने नेपाली नागरिकलाई राहदानीबापत प्रत्येक पटक अमेरिकी डलर २ हजार ५ सय वा सो बराबरको परिवर्त्य विदेशी मुद्रासम्म सटही सुविधा दिने व्यवस्था थियो । तर, यस्तो सटही सुविधा एक वर्षमा २ पटकमा नबढ्ने गरी मात्र पाइथ्यो । अहिले त्यो व्यवस्था हटाएर नागरिकले चाहेको बखतमा राहदानीबापत प्रत्येक पटक २ हजार ५ सय अमेरिकी डलर वा सो बराबर विदेशी मुद्रा सटही गर्न पाउने बनाइएको हो । यस वर्षको मौद्रिक नीतिमा राहदानीबापत उपलब्ध हुने विदेशी मुद्रा सटही सुविधासम्बन्धी विद्यमान व्यवस्थामा सहजीकरण गरिनेछ, भन्ने उल्लेख थियो । सोही व्यवस्था कार्यान्वयनमा ल्याउँदा वर्षको दुई पटक मात्र सटही गर्न पाउने सुविधा बढाएर जति पटक पनि सटही गर्न पाइने बनाइएको हो ।यसैगरी, स्थलमार्गबाट चीनको तिब्बत र भारतबाहेकका अन्य सार्क मुलुकहरूमा निजी भ्रमणमा जाने नेपालीले पाउँदै आएको सटही सुविधाको सीमा पनि राष्ट्र बैंकले बढाएको छ । स्थलमार्गबाट चीनको स्वशासित क्षेत्र तिब्बत (नियमानुसार सीमा ओहोरदोहोर गर्ने व्यक्तिहरू बाहेक) र स्थलमार्गबाट सार्क मुलुकहरू (भारतबाहेक) मा निजी भ्रमणमा जाने व्यक्तिहरूलाई सम्बन्धित देशको प्रवेशाज्ञा भएमा एक पटकमा बढीमा एक हजार अमेरिकी डलरसम्म र एक आर्थिक वर्षमा बढीमा दुई हजार अमेरिकी डलरसम्मको सटही सुविधा उपलब्ध गराउन सकिनेछ, राष्ट्र बैंकको निर्देशनमा भनिएको छ । यसअघि एक पटकमा बढीमा पाँच सय अमेरिकी डलरसम्म र एक आर्थिक वर्षमा बढीमा एक हजार अमेरिकी डलरसम्मको मात्र सटही सुविधा पाउने व्यवस्था थियो । विदेशी मुद्रामा आयआर्जन गरी विदेशी मुद्रामा खाता भएका नेपाली नागरिकहरू विदेश भ्रमणमा जाँदा आवश्यक कागजात लिई आफ्नो खातामा भएको विदेशी मुद्रा प्रचलित व्यवस्थाबमोजिम उपयोग गर्न चाहेमा विदेशी मुद्रा मौज्दातबाट एक पटक वा पटक पटक गरी वर्षमा बढीमा २५ हजार अमेरिकी डलरसम्म वा सो बराबरको अन्य परिवर्त्य विदेशी मुद्रामा बैंकिङ उपकरणमार्फत उपयोग गर्न सकिनेछ, निर्देशनमा भनिएको छ । यसअघि यस्तो सीमा १५ हजार अमेरिकी डलरसम्म थियो । अब रेमिट्यान्स कम्पनीहरूले विदेशी संस्थासँग लिएको सेवाको भुक्तानी, आफ्ना पदाधिकारी तथा कर्मचारीहरू विदेश भ्रमणमा जाँदा नियमानुसार उपलब्ध गराउने दैनिक तथा भ्रमण खर्च, विप्रेषण व्यवसाय प्रवर्द्धनसम्बन्धी खर्चलगायतका खर्चका लागि अधिकतम २५ हजार अमेरिकी डलर भुक्तानी दिन सक्नेछन् । यसअघि अधिकतम १५ हजार अमेरिकी डलरसम्म भुक्तानी गर्न पाइने व्यवस्था थियो । निर्देशनमार्फत राष्ट्र बैंकले ड्राफ्टटीटीको माध्यमबाट वस्तु आयात गर्दा उपलब्ध हुने सटही सुविधाको विद्यमान सीमा अमेरिकी डलर ३५ हजारबाट वृद्धि गरी अमेरिकी डलर ५० हजार कायम गरेको छ । डकुमेन्ट अगेस्ट पेमेन्टडकुमेन्ट अगेस्ट एसेप्टेन्स को माध्यमबाट आयात गर्न सकिने विद्यमान सीमा अमेरिकी डलर ६० हजारबाट वृद्धि गरी एक लाख अमेरिकी डलर पुर्याएको छ भने नेपालमा खोलिएका परिवर्त्य विदेशी मुद्राको खाताबाट खर्च गर्न सकिने सीमालाई वृद्धि गरेको छ ।सेवा आयातबापत बैंक तथा वित्तीय संस्थाबाट प्रदान गरिने विद्यमान सटही सीमालाई वार्षिक र क्षेत्रगत रूपमा तोकी यससम्बन्धी व्यवस्थालाई सहजीकरण गरेको छ । नेपाल सरकारका निकायलाई सार्वजनिक खरिद कानुनबमोजिम गरिएको खरिदको भुक्तानीका लागि आवश्यक पर्ने सटही सुविधामा ड्राफ्टटीटीको सीमा लागू नहुने एवम् एकभन्दा बढी भुक्तानीको माध्यम प्रयोग गर्न सक्ने व्यवस्था राष्ट्र बैंकले गरेको छ ।लगातार बढिरहेको रेमिट्यान्स र घट्दो आयातका कारण मुलुकको विदेशी मुद्रा (विनिमय) सञ्चितिले लगातार नयाँ रेकर्ड बनाउने क्रमले गत जेठमा पनि निरन्तरता पाएको छ । गत जेठमा कुल विदेशी मुद्रा सञ्चिति करिब पौने २० खर्ब रुपैयाँ पुगेको छ । गत वर्षको असारको तुलनामा यो २७८ प्रतिशतको वृद्धि हो । विदेशी मुद्रा सञ्चितिले १५१ महिनाको वस्तु आयात र १२५ महिनाको वस्तु तथा सेवा आयात गर्न पुग्ने दाबी राष्ट्र बैंकको छ । गत आर्थिक वर्षमा ७ महिनालाई आयात धान्न पुग्ने विदेशी मुद्रा सञ्चिति कायम राख्ने लक्ष्य राखेको राष्ट्र बैंकले यस वर्षका लागि सोही लक्ष्यलाई निरन्तरता दिएको छ । रेमिट्यान्स निरन्तर बढिरहेको, पर्यटन क्षेत्र तंग्रिन थालेको, आयात लगातार घटिरहेकोलगायत कारण यस वर्ष हरेक महिना विदेशी मुद्रा सञ्चितिले निरन्तर नयाँ रेकर्ड बनाउँदै आएको छ । करिब २५ महिनाअघि विदेशी मुद्रा सञ्चितिको अवस्था नाजुक थियो । आर्थिक वर्ष ०७९८० मा सञ्चिति घटेर ११ खर्ब ४६ अर्ब (९ अर्ब २५ करोड अमेरिकी डलर) कायम भएको थियो । लगातार सञ्चितिमा कमी आएपछि सरकारले १० प्रकारका वस्तु आयातमा प्रतिबन्ध लगाएको थियो भने राष्ट्र बैंकले पनि प्रतीतपत्र खोल्दा नगद मार्जिन राख्नुपर्ने व्यवस्था गरेको थियो । नीति निर्माताहरूले विदेशी मुद्रा सञ्चिति घट्दै गएकाले देश श्रीलंका बन्ने डर फैलाइरहेका थिए । सोही कारण सरकारले आयात घटाउने कसिलो नीति अवलम्बन गरेको थियो । सरकारको उक्त निर्णयले आयातमा कमी आउँदा आर्थिक गतिविधिमा सुस्तता आयो । त्यसयता बढिरहेको विदेशी मुद्रा सञ्चितिले हरेक महिना नयाँ रेकर्ड बनाउँदै आएको छ । बाह्य सूचक बलियो बनिरहँदा सरकारी वित्त (आय र खर्च) को अवस्था भने नाजुक छ । अर्थतन्त्रको बाह्य क्षेत्र जोखिममा रहेका बेला सरकारी वित्त कमजोर हुनु सामान्य हो । तर, बाह्य क्षेत्र निरन्तर सबल भइरहँदा पनि सरकारी वित्तमा अपेक्षित सुधार हुन नसक्नु सरकारको कमजोरी भएको जानकारहरू बताउँछन् ।"
मापदण्ड नपुगेका ११ नेटवर्किङ कम्पनीको लाइसेन्स नवीकरण,"अर्का उपभोक्ता अधिकारीकर्मी ज्योति बानियाँले राजनीतिक ठगी भइराखेको बताए । नेटवर्किङका लागि कानुन बने पनि काम गरेन, यहाँ राजनीतिक संरक्षण र राजनीतिक ठगी भएको छ, उपभोक्ता हित संरक्षण मञ्चका अध्यक्ष बानियाँले भने, माथिल्लो निकायबाटै छानबिन जरुरी छ । विभागका निर्देशक आनन्दराज पोखरेलले ट्रेडमार्क भएको कम्पनीको मात्रै इजाजत नवीकरण भएको दाबी गरे । स्वदेशी वस्तुको मात्रै नवीकरण भएको छ, विदेशी वस्तुको हकमा सार्वजनिक सूचना प्रकाशित गरेका थियौं, सूचनाअनुसार दाबी नआएपछि विदेशी वस्तुको पनि नवीकरण भयो, उनले भने । विभागले ११ कम्पनीको इजाजत नवीकरण गरिसकेको छ । विभागले गोल्डेन नेपाल मार्केटिङ प्रालि, आवर्जन ट्रेडिङ प्रालि, प्राइम अर्टस प्रालिलाई वैशाखमै नवीकरण गरेको थियो । त्यसयता आइबोस ग्लोबल लाइफ इन्टरनेसनल प्रालि, नेचर हर्ब्स इन्टरनेसनल प्रालि, न्यु विवेक इन्टरप्राइजेज प्रालि, हेल्दी लिभिङ नेपाल प्रालि, केयर मार्ट्स इन्टरप्राइजेज प्रालिलाई नवीकरण गरेको छ । त्यस्तै, यु टर्न इन्टरनेसनल प्रालि, ग्लोबल ओरियन्स नेपाल प्रालि र अपी लाइफ इन्टरनेसनल प्रालिको पनि इजाजत नवीकरण गरिदिएको छ । यी कम्पनीहरूको २ वर्षका लागि नवीकरण भएको विभागले जनाएको छ । त्यस्तै, कुल २१ कम्पनीले इजाजत पाएका छन् । थप ३ वटा कम्पनी इजाजत पाउने क्रममा रहेको जनाएको छ ।"
दुग्ध किसानको बक्यौता रकम तिर्छौं : कृषिमन्त्री अधिकारी,"(काठमाडौं)कृषि तथा पशुपन्छी विकासमन्त्री रामनाथ अधिकारीले मौज्दात दुग्ध पदार्थ सस्तोमा बिक्री गरेर भए पनि किसानको बक्यौता रकम तिर्ने बताएका छन् । डेरीले नगदमा दूध बेचे पनि किसानलाई उधारो राख्ने परिपाटी अन्त्य गर्न मन्त्रालयले गृहकार्य थालेको मन्त्री अधिकारीले बताए । डेरी उद्योग र सरकारी दुग्ध विकास संस्थान (डीडीसी) बाट बेइमानी भएको छ । किसानबाट दूध उधारोमा लिने तर आफूले नगदमा व्यापार गर्ने र किसानलाई नतिर्ने भन्ने हुँदैन । यस्तो गर्न पाइँदैन, कान्तिपुरसँग कुरा गर्दै मन्त्री अधिकारीले भने, किसानलाई सडकमा आउन दिनु भएन । किसानको बक्यौता जसरी पनि तिर्नुपर्छ । असार मसान्तसम्म डीडीसीले किसानलाई तिर्नुपर्ने बक्यौता करिब १ अर्ब ४८ करोड थियो । साउन तेस्रो सातासम्म आइपुग्दा बक्यौता रकम झन्डै २ अर्ब पुगेको छ । यही बक्यौता रकम तिर्न डीडीसीले अर्थ मन्त्रालयसँग गुहार माग्दै आएको छ । उसले सस्तो ब्याजदरमा ६० करोड ऋण माग्दै आएको छ । ऋण तिर्नका लागि सरकारसँग पनि गुहार मागिराखेका छौं । मौज्दात रहेको दुग्ध पदार्थ सस्तोमा बिक्री गरेर भए पनि किसानलाई भुक्तानी गर्नुपर्छ भन्नेमा लागेका छौं । चाडबाड आउँदै छ, सस्तोमा बिक्री गर्छौं । स्वदेशी बजारसँगै अन्यत्रको पनि बजार खोज्छौं, मन्त्री अधिकारीले भने, केही समयपछि किसानको समस्या सामाधान हुन्छ । किसान र संस्था बचाउन मन्त्रालयले जे पनि गर्न तयार भएको उनले बताए । सुधार गर्नकै लागि मन्त्रालयका सहसचिवलाई डीडीसीको महाप्रबन्धकको जिम्मेवारी दिएको उनले बताए ।डीडीसीले ८ वटा आयोजनामार्फत दूध संकलन गर्दै आएको छ । करिब १२ सय दुग्ध उत्पादक सहकारीमार्फत काभ्रे, सिन्धुपाल्चोक, इलाम, मोरङ, पाँचथर, बुटवल, कपिलवस्तु, तौलिहवालगायत ४६ बढी जिल्लाबाट दूध संकलन गरिन्छ । १२ सय सहकारीमा करिब २ लाख किसान परिवारको संलग्नता छ । तर, ती किसानले दूध बेचेको पैसा पाएका छैनन् । डीडीसीका महाप्रबन्धक सूर्यप्रसाद पौडेलले चालु आर्थिक वर्षबाट खर्च कटौती गर्ने बताए । डीडीसी नाजुक अवस्था छ, खर्च बढी छ । जति ऋण लिए पनि किसानलाई समयमै भुक्तानी गर्न सकेका छैनौं, महाप्रबन्धक पौडेलले भने, नोक्सानी कम गर्न चालु आर्थिक वर्षबाट २० प्रतिशत खर्च कटौती गर्दै लैजान्छौं । हाल डीडीसीसँग ७ सय ९३ टन बटर र करिब साढे ९ सय टन धूलो दूध मौज्दात छ । धूलो दूधको मौज्दात घटे पनि बटर बिक्री हुन सकेको छैन ।त्यसैले किसानलाई भुक्तानीमा समेत समस्या भएको छ । असार मसान्तसम्म १ हजार ३८४ टन धूलो दूध थियो, अहिले घटेर करिब साढे ९ सय टनमा झरेको छ । तर बटर ७ सय ९३ टन नै छ । बटरको मूल्य प्रतिकिलो १ हजार रुपैयाँबाट घटाएर ८ सय गर्यौं । अब फेरि घटाएर ७ सय ५० बनाउने योजना छ, पौडेलले भने, बिक्री नभएपछि मूल्य घटाएर भए पनि बिक्री गर्न खोजेका छौं ।डीडीसीसँगै निजी डेरीको समस्या पनि उस्तै छ । उनीहरूले पनि मौज्दात रहेको भन्दै किसानलाई पैसा दिएका छैनन् । पछिल्लो समय मौज्दात बटर निर्यातमा पहल गरिदिन आग्रह गर्दै आएका छन् । निर्यात गर्नका लागि अनुदानसमेत माग गर्दै आएका छन् । तुलनात्मक रूपमा हाम्रो उत्पादन धेरै महँगो छ । त्यही कारणले निर्यात गर्न सकेका छैनौं । सरकारबाट पहल भए पनि धेरै घाटा लाग्ने भएर निर्यात हुन सकेको छैन, एक डेरी उद्योगीले भने, सरकारले निर्यात अनुदानदिए, अहिले भइराखेको मौज्दात सबै सकिन्थ्यो । किसानलाई तिर्नुपर्ने बक्यौता रकम पनि चुक्ता हुन्थ्यो ।"
२९ करोड ठगी गरेर सहकारीका अध्यक्ष फरार,"(बागलुङ)पर्वतको कुश्मामा रहेको तपाईं हाम्रो सहकारी संस्थाका अध्यक्ष बालगोपाल श्रेष्ठ २९ करोड रुपैयाँ ठगी गरेर एक वर्षदेखि फरार छन् । उनलाई तत्काल पक्राउ गरी कारबाही गर्न र बचतकर्ताको रकम फिर्ता गर्न पीडितले ८ महिनादेखि माग गरिरहेका छन् । श्रेष्ठ रकम हिनामिना गरी विदेश भागेको बचतकर्ताको भनाइ छ । उनी भागेपछि सहकारीले उनकै आफन्तलाई लगानी गरेको २ करोड १० लाखसमेत उठेको छैन । उक्त ऋण उठाउन प्रशासनले साथ नदिएको बचतकर्ताको गुनासो छ ।२०७७ देखि २०८० असारसम्म ३ पटकसम्म गरी श्रेष्ठका आफन्त पर्ने १३ जनालाई २ करोड १० लाख ऋण प्रवाह गरिएको रेकर्ड छ । तीमध्ये बालगोपालका भाइ किशोरले माता पाथीभरा बहुउद्देश्यीय सहकारीबाट पनि ११ करोड हिनामिना गरेको भेटिएपछि जिल्ला अदालतले पुर्पक्षका लागि थुनामा पठाएको छ । दुवै सहकारीबाट आफन्तलाई ऋण प्रवाह गरिएको भेटिएको छ । त्यसबाहेक सफ्टवेयर डेभलपरसँग मिलेमतो गरेर नक्कली ऋणी खडा गरी सहकारीको सबै रकम हिनामिना गरेर श्रेष्ठ भागेका हुन् । सहकारी रजिस्ट्रारको कार्यालय पोखराको अध्ययनमा श्रेष्ठले २९ करोड ठगेको प्रतिवेदन जिल्ला सरकारी वकिलको कार्यालयमा बुझाएको छ । ठगी मुद्दा दायर गरे पनि श्रेष्ठ फरार छन् ।श्रेष्ठले आफन्तहरू आमा शकुन्तला श्रेष्ठको नाममा ३७ लाख, भाइ किशोर र बुहारी विनीता श्रेष्ठको नाममा ३५ लाखका दरले १ करोड ७ लाख लगानी गरेका छन् । उनीहरूले रकम तिरेका छैनन् । जेठान कर्णबहादुर श्रेष्ठलाई ३७ लाख रुपैयाँ, बैनीज्वाइँ राजिन्द्र श्रेष्ठलाई ५० लाख ७१ हजार, गणेश श्रेष्ठलाई २ लाख ४० हजार ऋण दिएको देखिएको हो । तर उनीहरूबाट अहिलेसम्म ऋण असुलीको प्रयाससमेत भएको छैन । ठगीमा परेका बचतकर्ताले प्रशासनलाई समेत उक्त तथ्यांक देखाएर ऋण असुल गरिदिन आग्रह गरेका छन् ।गत वैशाखमा सहकारीको विशेष साधारणसभामार्फत अध्यक्ष भएका नवीनकुमार पौडेलसहितका बचतकर्ताले प्रशासनको ध्यानाकर्षण गराएका छन् । अहिले पनि बजारमा झन्डै १९ करोड ऋण उठ्न बाँकी छ, बचतकर्ताको १२ करोड मात्र फिर्ता गर्नुपर्नेछ, पौडेलले भने, प्रशासनले साथ दिएमा पीडितको समस्या समाधान गर्न सकिन्थ्यो । उनीहरूले झन्डै १५ लाख ऋण उठाएर अति विपन्न बचतकर्ताको रकम फिर्तासमेत गरिसकेका छन् । प्रमुख जिल्ला अधिकारी केदारनाथ शर्माले पीडितको गुनासो सुनेर सहयोगको प्रयास गरेको बताए । उहाँहरू आउनुभएको छ, पीडाबारे पनि थाहा भयो, ऋण असुलीमा साथ दिन्छौं, शर्माले भने, सहकारीको ठगी मुद्दा अदालतमा विचाराधीन भएकाले रेडकर्नरको तयारी ढिला भएको हो । अदालतले दोषी ठहर गरिसकेपछि मात्र प्रहरीले रेडकर्नर जारी गर्न सक्ने उनको भनाइ छ ।अदालतमा गत पुसमै पेस भए पनि अझै उनीविरुद्ध मुद्दा चलिरहेको छ । सहकारीका १ सय ४ जना मात्र सेयर सदस्य छन् । अध्यक्षसहित २२ जनाविरुद्ध अदालतमा मुद्दा परेको छ । उपाध्यक्ष रहेका कृष्णप्रसाद पौडेलले कुनै पनि निर्णय प्रक्रियामा भाग नलिएको र विदेशमा रहेका बेला पदमा राखिएकाले अदालतले ३० लाख धरौटीमा छुटाएको छ । पौडेलको पनि उक्त सहकारीमा ९० लाख बढी बचत छ । बाँकी सेयर सदस्यले वैशाखमा विशेष साधारणसभामार्फत नेतृत्व चयन गरेका थिए । डीएसपी खुमलाल भुसालले सहकारी ठगी गरेर भागेका श्रेष्ठलाई प्रक्रिया पुर्याएर रेडकर्नर नोटिस जारी गर्नेमा प्रहरी सकारात्मक रहेको बताएका छन् ।"
अर्थ संक्षेप,"एनआईसी एसिया क्यापिटलको सेयरधनीलाई ५२ प्रतिशत लाभांशकाठमाडौं (कास) एनआईसी एसिया क्यापिटलले आफ्ना सेयरधनीलाई ५२५३ प्रतिशत नगद लाभांश वितरण गर्ने निर्णय गरेको छ । क्यापिटलले आर्थिक वर्ष २०८०८१ को मुनाफाबाट सेयरधनीलाई उक्त नगद लाभांश वितरण गर्ने जनाएको छ । क्यापिटलको बुधबार सम्पन्न सञ्चालक समितिको १४३ औं बैठक र आठौं वार्षिक साधारणसभाले सेयरधनीलाई चुक्ता पुँजीको करसहित ५२५३ प्रतिशत नगद लाभांश वितरण गर्न प्रस्ताव पारित गरेको जानकारी दिएको हो । उक्त वार्षिक साधारणसभाबाट आर्थिक वर्ष २०८००८१ को सञ्चालक समितिको वार्षिक प्रतिवेदनमाथि छलफल भएको क्यापिटलले जनाएको छ ।ग्लोबल आईएमई र गल्फ एक्सचेन्जबीच रेमिट्यान्स पठाउने सम्झौताकाठमाडौं (कास) ग्लोबल आईएमई बैंक र कतारमा अवस्थित गल्फ एक्सचेन्जबीच नेपालमा सहज तरिकाले रेमिट्यान्स पठाउनेसम्बन्धी सम्झौता भएको छ । बैंक र गल्फ एक्सचेन्जबीच भएको उक्त सम्झौतामा गल्फ एक्सचेन्जको एपबाट ग्लोबल रेमिटमार्फत नेपालमा पैसा पठाउन सकिने उल्लेख छ । रोजगारको सिलसिलामा कतारमा भएका नेपालीले गल्फ एक्सचेन्जको १७ वटा शाखा तथा गल्फ एक्सचेन्जको रेमिटेन्स एपबाट ग्लोबल रेमिटमार्फत सहज रूपमा नेपालमा रेमिट्यान्स पठाउन सक्ने बैंकले जानकारी दिएको छ ।नेपाल फुड्सलाई चार ॅग्रेट टेस्ट अवार्डकाठमाडौं (कास) नेपाल फुड्सले आफ्ना उत्कृष्ट उत्पादन हट मोमो सस, चिली आयल विथ स्रिम्प, चिकेन मोमो र फ्लेमिङ अकबरे स्टिक्सका लागि चार प्रतिष्ठित पुरस्कार जितेको छ । नेपाल फुड्सले गिल्ड अफ फाइन फुडद्वारा प्रदान गरिने ग्रेट टेस्ट २०२४ अवार्ड जितेको हो । हट मोमो सस र चिली आयल विथ स्रिम्प प्रत्येकले ग्रेट टेस्टको टु स्टार रेटिङ प्राप्त गरे । साथै, चिकेन मोमो र फ्लेमिङ अकबरे स्टिक्स दुवैलाई ग्रेट टेस्टको वान स्टार प्रदान गरिएको छ । विशेषज्ञहरूको निर्णायक प्यानलद्वारा ती उत्पादनले नेपाल फुड्सको प्रतिष्ठा अझ बलियो बनाएको कम्पनीले जनाएको छ । निर्णायकहरूले ती उत्पादनका असाधारण स्वादका लागि प्रशंसा गरेका नेपाल फुड्सका निर्देशक विकास नेपालले जनाए । यस वर्ष, कुल १३ हजार ६ सय ७२ उत्पादनले ग्रेट टेस्ट अवार्डका लागि आवेदन दिएका थिए । द ग्रेट टेस्ट अवार्डमा यस वर्ष ११५ देशबाट आवेदन परेको थियो । नेपाल फुड्सका उत्पादनहरूले उच्च प्रतिस्पर्धात्मक क्षेत्रमा आफूलाई अग्रपंक्तिमा राख्दै उत्कृष्ट प्रतिक्रिया पाएको नेपालले बताए ।लक्ष्मी म्युचुअल फन्डका इकाइ धनीलाई ७५ प्रतिशत प्रतिफलकाठमाडौं (कास) लक्ष्मी सनराइज क्यापिटलको लक्ष्मी म्युचुअल फन्डअन्तर्गत सञ्चालित लक्ष्मी उन्नति कोष र र लक्ष्मी भ्यालु फन्ड २ योजनाका इकाइ धनीले ७५ प्रतिशत प्रतिफल पाउने भएका छन् । लक्ष्मी सनराइज बैंकको कोष प्रवर्द्धक रहेको क्यापिटलले उल्लिखित दुई योजनाको आर्थिक २०८०८१ को लेखापरीक्षण र व्यवस्थापकको निर्णयअनुसार सेयरधनीले प्रतिफल पाउने भएका हुन् । खुलामुखी योजना रहेको शुभलक्ष्मी कोष का इकाइ धनीले प्राप्त गर्ने लाभांश (कर तथा निर्धारित डीपी शुल्क कट्टीपछि) बराबरको रकमले हुन आउने थप इकाइ खरिद गर्न सकिने सुविधा रहेको सनराइज क्यापिटलले जानकारी दिएको छ ।पायोनियरले ईभी ब्रान्ड ॅजिकर सार्वजनिक गर्दै काठमाडौं (कास) शारडा ग्रुपको सहायक कम्पनी पायोनियर मोटो कर्पले नेपाली बजारमा ईभी ब्रान्ड जिकर को जिकर एक्स मोडल सार्वजनिक गर्ने भएको छ । जिकर एक्स डुअलमोटर अलह्विल ड्राइभ रसिङ्गलमोटररियरह्विल ड्राइभ गरी दुई भेरिएन्टमा उपलब्ध रहेको कम्पनीले जानकारी गराएको छ । यी दुवै भेरिएन्टमा ६६ किलोवाट आवरको ब्याट्री र लङ रेन्ज मोडलमा ४४० किलोमिटरको डब्लूएलटीपी प्रदान गर्ने विशेषता छ । कम्पनीका अनुसार १५० किलोवाटको डीसी चार्जरसहित गाडीमा रहेको २२ किलोवाटको एसी चार्जरले गाडीलाई चार घण्टाभित्र चार्ज गर्छ । नेपाली एसयूभी बजारमा जिकर एक्स नयाँ अनुभव हुने विश्वास रहेको छ, पायोनियरका निर्देशक सन्दीपकुमार शारडाले भने । जिकर एक्सको इन्टेरियरमा यामाहा अडियो सिस्टम, भेन्टिलेटेड फ्रन्ट सिट, इन्टरर्याक्टिभ ककपिटमा १४६ इन्चको डिस्प्ले र ८८ इन्चको इन्स्ट्रुमेन्टल प्यानल रहेको कम्पनीले जनाएको छ ।सिटिजन्स बैंक र सूर्य हस्पिटलबीच छुट सम्झौताकाठमाडौं (कास) सिटिजन्स बैंक इन्टरनेसनल र पर्सास्थित सूर्य हस्पिटलबीच बैंकका ग्राहकलाई छुट दिने सम्झौता भएको छ । सोमबार सम्पन्न सम्झौताअनुसार बैंकका कार्डवाहक र मोबाइल बैंकिङ प्रयोगकर्ताले अस्पतालमा १० प्रतिशतसम्मको छुट पाउनेछन् । यस किसिमको सहकार्यबाट बैंकका ग्राहक लाभान्वित हुने र डिजिटल कारोबारतर्फ उत्प्रेरित हुने विश्वास बैंकले राखेको जनाएको छ । बैंकले डिजिटल बैंकिङ माध्यमको प्रयोगलाई प्रोत्साहन गर्न यस किसिमको छुट सम्झौता ल्याउने गरेको हो ।"
कारागारमा कैदीको निःशुल्क उपचार,"(काठमाडौं)धनुषा, बारा, भक्तपुर, पूर्वी रुकुम र पूर्वी नवलपरासीबाहेक देशभरका ७० जिल्लामा एकएकसहित दाङ र काठमाडौंमा दुईदुई गरी ७४ वटा कारागार छन् । साथै, ८ बालसुधार गृह सञ्चालनमा छन् । सबैमा गरेर करिब ३२ हजार कैदी, बन्दीले सजाय काटिरहेका छन् । ती सबैको निःशुल्क स्वास्थ्योपचारको जिम्मा भने सरकारले नै लिँदै आएको छ । त्यसका लागि यस आर्थिक वर्षमा मात्र कैदी, बन्दीको उपचारमा १९ करोड रुपैयाँ खर्च भएको देखिन्छ । देशभरका कारागारमा रहेका कैदी, बन्दी बिरामी भएमा पहिलो उपचार काठमाडौंको जगन्नाथदेवलस्थित केन्द्रीय कारागारमा रहेको केन्द्रीय कारागार अस्पतालमा गरिन्छ । त्यसैगरी विशेष खालका कैदी, बन्दीका लागि भने ललितपुरस्थित नख्खु कारागारमा मनोसामाजिक अपांग बन्दी अस्पताल सञ्चालनमा छ । कैदीहरूको सम्पूर्ण भरणपोषणदेखि भैपरी आउने स्वास्थ्योपचारको जिम्मा सरकारले नै बेहोर्ने गर्छ । देशका अन्य कारागारमा रहेका कैदीहरूमा स्वास्थ्य समस्या आएमा केन्द्रीय कारागारमा सरुवा गरी उपचार प्रक्रिया अगाडि बढाइन्छ ।नेपालको संविधानले नै नागरिकको स्वास्थ्यलाई मौलिक हक मानेकाले कैदी, बन्दी बिरामी भएको अवस्थामा निःशुल्क स्वास्थ्योपचारको जिम्मा सरकारले नै लिँदै आएको हो । बन्दी अवस्थामा रहँदाका कैदी अस्वस्थ भएमा काठमाडौंको हकमा सुरुमा केन्द्रीय कारागार अस्पतालमा लगिन्छ भने अन्यत्रको हकमा आपत्कालीन अवस्थामा नजिकको सरकारी अस्पतालमा लगिन्छ । तर, त्यहाँ उपचार सम्भव नभएमा अन्यत्रका निजी अस्पतालसम्म रेफर गर्ने गरिन्छ । आफैं उपचार गराउन इच्छुक कैदीको हकमा भने सरकारी अस्पतालले थप उपचार आवश्यक रहेको प्रमाणित गरेमा उनीहरूले इच्छाएको अस्पतालमा लगेर उपचार गराइन्छ । केन्द्रीय कारागार अस्पतालका प्रमुख मेडिकल सुपरिन्टेन्डेन्ट तथा स्वास्थ्य मन्त्रालयका प्रवक्ता डा प्रकाश बुढाथोकीका अनुसार केन्द्रीय कारागारबाहेक अन्य कारागारमा रहेका बिरामी कैदीहरूले आफ्नो उपचारका लागि खर्च गर्न नसक्ने अवस्था भएमा त्यस्तालाई केन्द्रीय कारागारमा सरुवा गरेर उपचार गर्ने गरिएको छ । अहिले नेपालका कुनै पनि कारागारका बन्दीलाई सरकारी स्रोतमा नै विशेषज्ञ उपचार आवश्यक परेको खण्डमा सरुवा गरेर केन्द्रीय कारागार अस्पतालमा नै ल्याउने व्यवस्था लागू गरिएको छ, बुढाथोकीले भने, पहिला यहीं रहेका कैदीहरू पनि बिरामी भएँ भन्दै आफूखुसी रोजेको अस्पताल जान सक्थे । तर कारागार अस्पताल सञ्चालन भएपछि त्यो रोकिएको छ । बिरामी भए पहिला हामीकहाँ आउनुपर्छ । यहाँ उपचार सम्भव नभए मात्रै अन्यत्र रेफर गर्छौं । पूर्वमन्त्री टोपबहादुर रायमाझीलाई पनि स्वास्थ्यमा असहज महसुस भएपछि सुरुवातमा कारागार अस्पतालकै आपत्कालीन सेवामा ल्याइएको मेसु बुढाथोकीले बताए । उनका अनुसार परीक्षणका क्रममा मुटुमा समस्या रहेको पाइएपछि त्रिवि शिक्षण अस्पतालस्थित मनमोहन कार्डियोथोरासिस भास्कुलर तथा ट्रान्सप्लान्ट सेन्टरमा उपचारका लागि रेफर गरिएको थियो । केन्द्रीय कारागार अस्पतालले थप उपचारका लागि रेफर गर्नुपरेमा काठमाडौंका २१ अस्पतालसँग प्राथमिकताका आधारमा सम्झौता गरेको मेसु बुढाथोकीले बताए । भने, पहिलो, दोस्रो र तेस्रो गरेर प्राथमिकताका आधारमा अस्पताल तोकेका छौं । पहिलो प्राथमिकतामा १४ सरकारी अस्पताल छन् । त्यहाँ उपचार सम्भव नभएमा एक निजी प्रयोगशालासहित ४ अन्य सरकारी अस्पतालसँग पनि सम्झौता गरिएको छ । त्यहाँ पनि उपचार सम्भव नभए अन्य २ निजी अस्पतालसँग पनि सम्झौता गरिएको छ । बाहिरका अस्पतालमा उपचार गराउनुपरेमा पनि कैदीलाई निःशुल्क उपचार उपलब्ध हुने उनले बताए । हाल केन्द्रीय कारागार अस्पतालमा १२ जना कैदीको क्यान्सरको उपचार, ४ जनाको नियमित डायलसिससम्मको उपचार भइरहेको छ । केही बन्दीहरूको मिर्गौला प्रत्यारोपण गर्नेसम्मको तयारी भइरहेको थियो । तर, उनीहरूबीचमा नै कैदमुक्त भएर गए, मेसु डा बुढाथोकीले भने, अहिले हामीकहाँ नियमित उपचार गराइरहेका बिरामीमध्ये सबैभन्दा महँगो उपचार क्यान्सरकै हो । उनका अनुसार कैदीहरूलाई सामान्य शल्यक्रियादेखि मिर्गौला प्रत्यारोपणसम्म नै गराउन परे पनि त्यसको सम्पूर्ण खर्च सरकारले नै बेहोर्ने गरेको छ । केन्द्रीय कारागार अस्पतालको तथ्यांकअनुसार, बाहिर उपचारका लागि रेफर भएका बिरामीको खर्च मात्रै यो आर्थिक वर्षमा करिब ८ करोड रुपैयाँ रहेको छ । कारागार अस्पतालका लागि भने सरकारले यस आर्थिक वर्ष ११ करोडको बजेट दिएको छ । जुन अझै अपुग रहेको डा बुढाथोकी बताउँछन् ।केन्द्रीय कारागारमा रहेका कैदीमध्ये २०८०८१ मा मात्रै १ सय ३४ जनाको विभिन्न प्रकारका शल्यक्रिया सरकारी खर्चमा गराइएको थियो, जसमा ३३ जनाको आँखाको शल्यक्रिया गरिएको थियो । केन्द्रीय कारागार अस्पतालमा शल्यक्रियाको सुविधा नभएकै कारण प्रायः वीर अस्पताल र राष्ट्रिय ट्रमा सेन्टरमा शल्यक्रियाको व्यवस्था मिलाइएको छ । डा बुढाथोकीको दाबीअनुसार क्यान्सरको उपचार भइरहेका बिरामीहरूका लागि मासिक रूपमा नै करिब एक लाख रुपैयाँ हाराहारी लाग्छ । यस्तै डायलसिस गराइरहेका बिरामीहरूका लागि पनि मासिक ४०५० हजार खर्च लाग्छ । किमो नै महँगो पर्छ । त्यो किन्नै पर्यो । डायलसिस गर्नुपर्ने बिरामीलाई साताको तीन वटा गर्ने व्यवस्था गरिएको छ, उनले भने, केही महिनाअघि केही कैदीको मिर्गौला प्रत्यारोपणका लागि पनि तयारी गरिएको थियो । तर, उनीहरूबीचमै कैद मिनाहा भएर छुटेपछि त्यसबारे थप फलोअप भने भएन । उनका अनुसार कैदीहरूको उपचारमा धेरै नै खर्च लाग्न थालेपछि उनकै पहलमा स्वास्थ्य बिमा गर्ने कार्य पनि अगाडि बढाइएको छ । तर, धेरै कैदीले आफ्नो वास्तविक नाम, ठेगाना र परिचय नै पनि नबताउने हुँदा बिमाका लागि अप्ठ्यारो परेको छ । हामीले सरकारलाई थुनुवा पुर्जीलाई नै उनीहरूको पहिचान मानेर बिमा गरिदिन आग्रह गरेका छौं । त्यो भयो भने स्वदेशीविदेशी सबै थुनुवाको स्वास्थ्य बिमा हुन्थ्यो । अनि हामीलाई पनि आर्थिक भार कम हुन्थ्यो, उनले भने ।हामीले कारागारमा भएका सबैको स्वास्थ्योपचारको जिम्मा लिएका छौं । हाम्रो अस्पतालमा उपचार हुन नसक्नेलाई मात्रै अन्यत्र रेफर गर्छौं, बाहिर उपचार गराउन प्रोत्साहित गर्दैनौं, डा बुढाथोकीले भने, कसैले पहिलादेखि नै कुनै चिकित्सकलाई देखाइरहेका रहेछन् भने पनि पहिला हामी स्वास्थ्य परीक्षण गर्छौं र साँच्चै त्यसको आवश्यकता छ भने मात्रै बाहिर पठाउँछौं । केन्द्रीय कारागार अस्पतालको कुल स्वीकृत दरबन्दी ६८ जनाको भए पनि कुल ७६ जना अहिले त्यहाँ कार्यरत रहेका छन् । जसमा ८ विशेषज्ञ चिकित्सक, ९ मेडिकल अफिसर र १४ जना नर्सिङ स्टाफ रहेका छन् भने बाँकी विभिन्न विभागमा काम गर्ने प्राविधिक र प्रशासनिक कर्मचारीहरू रहेका छन् ।कारागारभित्र रहेको अस्पतालमा बहिरंग सेवा मात्रै नभएर उपचारका लागि बिरामी भर्ना गर्नुका साथै इमर्जेन्सी सेवा पनि रहेको छ । त्यसैले त्यहाँ २ जना चिकित्सक भने २४ घण्टा नै रहने व्यवस्था मिलाइएको छ । विशेषज्ञ चिकित्सकहरूलाई भने आवश्यकताअनुसार अनकल ड्युटीमा राखिएको छ । डा बुढाथोकीका अनुसार उनले अस्पताल प्रमुखका रूपमा कार्यभार सम्हालेपछि उनले नेपाल सरकारको छात्रवृत्तिमा पढेका दुई जना विशेषज्ञ चिकित्सकलाई पनि त्यहाँ काम गर्ने व्यवस्था मिलाएका छन् । केन्द्रीय कारागार अस्पतालका लागि छुट्टै भवन निर्माण सम्पन्न भएपछि २०७० साल, साउन २८ देखि १५ शय्याबाट सेवा सुरु भएकामा हाल यसलाई ३० शय्यामा विस्तार गरिएको छ । जेठसम्मको तथ्यांकअनुसार केन्द्रीय कारागारमा मात्रै कैदी र थुनुवा गरेर कुल संख्या ४ हजार १६ रहेका छन् । तीमध्ये ६५ वर्षमाथिका कैदी र थुनुवा ११७ जना छन् भने भारतीयसहित गरेर २७१ जना विदेशी पनि कारागारमा छन् ।"
घरछेउकै खेतमा घाँस काट्दा बाघको आक्रमणबाट मृत्यु,"(कञ्चनपुर)२६ वर्षीया हीरादेवी शाह बिहीबार बिहान घरनजिकै धान खेतमा घाँस काट्न गइन् । करिब १० बजेको थियो । तल्लो मल्लो खेतमा पनि महिला घाँस काट्दै थिए । नजिकैको उखुबारीबाट आएको बाघले पछाडिबाट आक्रमण गरेर उनलाई घिसार्दै लग्यो । तल्लो र माथिल्लोपट्टिको खेतमा रहेका महिलाहरू हल्ला गर्दै पछि लागे । हल्ला भएपछि जम्मा भएका स्थानीय र सुरक्षाकर्मी खोज्दै जाँदा हीरा उखुबारीभित्र मृत अवस्थामा भेटिइन् । म पनि खेतमा घाँस काट्दै थिएँ, उनीभन्दा अलि माथि थिइन्, हीराकी जेठानी मीनाले भनिन्, घिसार्दै लगेको मात्रै देखें, त्यसपछि जाँदा त उखुबारीभित्र लगिहाल्यो । रोपाइँपछि धानमा उम्रेको घाँस काटेर गोडमेलसँगै गाईबस्तुलाई आहारा जुटाउन महिलाहरू खेतमै घाँस काट्न जान्छन् । हामी जंगल पनि जाँदैनौं, अन्त घाँसपात केही छैन, धानखेतबाटै घाँसको जोहो गर्छौं, मीनाले भनिन्, सधैं सँगै घाँस काट्थ्यौं, आज मात्रै अलि टाढा थियौं । हीराको हँसिया र डोरी पनि खेतमै छ । मीनालाई देउरानीको हँसिया र डोरी ल्याउने हिम्मत जुटेको छैन । उनको घरमा एक गाई, एक भैंसी छ । त्यसकै लागि दुवै जना साँझ र बिहानको समयमा घाँस काट्ने गर्थे । हीराको ३ वर्षअघि मात्रै विवाह भएको हो । उनका श्रीमान् गोपाल हिमाञ्चलमा मजदुरी गर्छन् । दुई महिनाअघि बुबा हर्कबहादुरको वार्षिकी सकेर गोपाल कामको खोजीमा हिमाञ्चल गएका छन् । उनको दुई वर्षको छोरा छ । जेठानी र देउरानी दुवै सँगै बस्छन् । दुईवर्षे बालक आमा खोज्दै रोइरहेको छ । जेठानी र उनका छोराछोरीले विभिन्न कुरा गरेर भुल्याउने कोसिस गरिरहेका छन् । हीराको मृत्युबारे गोपाललाई खबर गरिएको छ । उनको शव दोधारा चाँदनी प्राथमिक स्वास्थ्य केन्द्रमा राखिएको छ । गोपाल हिमाञ्चलबाट हिँडिसकेका छन् । शुक्रबार उनी पुगेपछि मात्रै अन्त्येष्टि गरिने परिवारले जनाएको छ । दोधारा चाँदनी नगरपालिका२ कमलासा टोलमा बुधबारदेखि नै बाघ देखिएको थियो । नेपालसँगै सीमा जोडिएको भारतीय क्षेत्रमा राष्ट्रिय वन छ । त्यही वन क्षेत्रबाट बाघ बस्तीमा पसेको अनुमान छ । बुधबार बिहान बस्तीमा बाघ देखिएको थियो तर स्थानीयले वास्ता गरेनन्, शुक्लाफाँटा राष्ट्रिय निकुञ्जका संरक्षण अधिकृत मनोज ऐरले भने, हामी ड्रोन उडाएर बाघ खोज्दै थियौं, अर्कोतर्फ गएर महिलामाथि आक्रमण गर्यो । निकुञ्जको टोली बुधबार नै उक्त क्षेत्रमा पुगेको थियो । तर ड्रोनबाट खोजी गर्दा नभेटिएपछि फर्केको थियो । दोस्रो दिन फेरि सोही क्षेत्रमा खोजी गर्न पुगेको ऐरले बताए । हीराको मृत्यु भएपछि उक्त क्षेत्रमा बाघको खोजीका लागि निकुञ्ज प्रशासनले हात्ती परिचालन गरेको छ । बेहोस बनाई नियन्त्रणमा लिन बर्दियाबाट प्राविधिक टोली पनि आएको छ । निकुञ्जका ४ हात्तीसँगै सुरक्षाकर्मी र प्राविधिक परिचालन भएका छन् । बिहीबार साँझ अबेरसम्म पनि बाघ नभेटिएपछि शुक्रबार बिहानैदेखि फेरि बाघ नियन्त्रणको प्रयास गरिने संरक्षण अधिकृत ऐरले बताए । गत वर्ष बेलौरी नगरपालिका८ मा बाघको आक्रमणबाट एक महिलाको मृत्यु भएको थियो । उक्त बाघलाई नियन्त्रणमा लिएर ललितपुरस्थित चिडियाखानामा राखिएको छ । त्यसको नाम अहिले महारानी राखिएको छ ।"
रहेनन् शास्त्रीय संगीतका गुरु कामत,"(सिरहा)गुरुदेव कामत अर्थात् शास्त्रीय गीतसंगीत क्षेत्रमा निकै श्रद्धाका साथ लिइने एउटा सम्मानित नाम । उनको गीतसंगीतको प्रशंसक नेपालमा मात्र होइन, विदेशमा समेत उत्तिकै छन् । दर्शक र श्रोतालाई गीतमार्फत सन्देश दिएर मन्त्रमुग्ध बनाइरहने उनै कामतको बिहीबार निधन भएको छ । जन्मथलो सिरहाको लक्ष्मीपुर पतारी गाउँपालिका२ पोखरभिन्डास्थित आफ्नै निवासमा ६९ वर्षको उमेरमा उनको निधन भएको हो । कवि एवं गीतकार विप्लव प्रतीकको सम्झनामा कामत एक विलक्षण प्रतिभा भएका शास्त्रीय गायक र संगीतकार थिए । डोरेमी संगीत पाठशालामा कामतले लामो समय संगीत सिकाए । उनको संगीत ज्ञान नेपाली संगीतसमाजले जति लिनुपर्ने त्यो ग्रहण गर्नै पाएन, विप्लव भन्छन्, त्यसैले कलाकारहरू जिउँदै छँदा लिन सकिने, सिक्न सकिने जेजे गुण छन्, त्यो खोजीखोजी लिनुपर्छ । उनका अनुसार कामतको संगीतशक्ति भनेकै अध्यापन थियो, जसबाट नेपाली समाजले उल्लेखनीय लाभ पाइरहेको थियो ।२०१२ साउन १७ मा जन्मिएका कामतको ६ महिनाअघि दुवै मिर्गौलाले काम गर्न छाडेको थियो । काठमाडौं बस्दै आएका उनी आर्थिक संकटका कारण त्यहाँ उपचार गराउन नसकेपछि एक महिनाअघि मात्र गाउँ फर्किएका थिए । गाउँ आएपछि लहानस्थित प्रादेशिक अस्पतालमा हरेक दुई दिनमा उनले डायलसिस गराइरहेका थिए । संगीतकार सचिन सिंहका अनुसार कामतले नेपाली शास्त्रीय र सुगम संगीतमा थुप्रै कलाकार जन्माएका छन् । गुरुदेव कामत आफैं पनि राम्रो गायक हुनुहुन्थ्यो, जसले आफ्नो सारा जीवन संगीतमा समर्पित गर्नुभयो, खासमा उहाँ संगीत साधक हुनुहुन्थ्यो, सचिन भन्छन् ।बिहीबार बिहान डायलसिसका लागि लहान लैजाने तयारी भइरहेकै बेला उनको निधन भएको हो । बुबाले पैसालाई कहिल्यै महत्त्व दिनुभएन, सत्कर्मलाई मात्रै महत्त्व दिनुभयो, छोरा प्रमेन्द्रले भने, हाम्रो बलबुताले भ्याएजति गर्यौं, काठमाडौंमा १० लाख खर्च भयो, उपचारमा अझै चाहिन्थ्यो तर आर्थिक समस्याका कारण बुबा गाउँ फर्किनुभयो । कामतका तीन छोरा, एक छोरी र श्रीमती छन् । कामत १० वर्षकै उमेरदेखि गीतसंगीतमा लागेका थिए । भारतको इलाहाबाद र पश्चिम बंगालबाट संगीत सिकेर आएपछि मधेश क्षेत्रमा झनै लोकप्रिय बने । पछिल्ला ४० वर्षदेखि निरन्तर काठमाडौंमा रहेर मैथिली, नेपाली, भोजपुरीलगायत गीतसंगीत र शास्त्रीय गायन एवं प्रशिक्षणमा लागेका थिए । नेपाली शास्त्रीय संगीत जुन ठाउँमा आइपुगेको छ, त्यसमा गुरुदेव कामतको ठूलो योगदान छ, संगीतकार राजु सिंह भन्छन्, उहाँ एक स्वाभिमानी संगीत साधक हुनुहुन्थ्यो, जसलाई नेपाली शास्त्रीय संगीतले कहिल्यै बिर्सन सक्दैन । काठमाडौंमा २०६१ मा उनले गुरुकुल संगीत पाठशाला नै खोलेर संगीत र गायन सिकाउँदै आएका थिए । जनकपुरका विश्लेषक एवं लेखक रोशन जनकपुरी भन्छन्, मैथिलीमा गम्भीर, अर्थपूर्ण र सन्देशमूलक गीत अनि गायन गुरुदेव कामतको विशिष्ट परिचय हो ।उनको मृत्युले जन्मथलो पोखरभिन्डामा सन्नाटा छाएको छ । कामतले आफ्नो ऊर्जावान समय राज्यका लागि दिए पनि राज्यले उनलाई नहेर्दा अकालमै यो संसार छाडेर जानुपरेको स्थानीयको दुःखेसो छ । यहाँबाट मान्छे उपचार गराउन काठमाडौं जान्छन्, स्थानीय विन्देश्वर ठाकुरले भने, तर, उहाँको हकमा ठीक उल्टो भयो, उहाँ काठमाडौंबाट फर्केर गाउँ आउनुभयो, उहाँले राज्यका लागि आफ्नो जीवन समर्पित गरिदिनुभयो तर राज्यले उहाँलाई हेरेन, यो दुर्भाग्य हो ।"
नेपाल र भारतको बलियो सुरुआत,"(काठमाडौं)दाबेदार नेपाल र भारतले सेन्ट्रल एसिया भलिबल एसोसिएसन (काभा) महिला भलिबल नेसन्स लिगमा बलियो सुरुआत गरेका छन् । बिहीबार सुरु प्रतियोगितामा घरेलु टोली नेपालले श्रीलंका र भारतले इरानको चुनौतीलाई पन्छाएको हो ।त्रिपुरेश्वरस्थित राखेप कभर्डहलमा भएको उद्घाटन खेलमा नेपालले श्रीलंकालाई ३० को सोझो सेटमा पराजित गर्यो । नेपाल पहिलो दुई सेट क्रमशः २५१९, २५१८ ले आफ्नो पक्षमा पारेर खेलमा हाबी भएको थियो । तर श्रीलंकाले तेस्रो सेटमा उत्कृष्ट पुनरागमन गर्दै खेलमा ११७, १४९ को अग्रता बनाएको थियो । टाइमआउटपछि नेपालले खेल १५१५ को बराबरीमा ल्याउँदै २५१९ ले सेट आफ्नो पक्षमा पार्न सफल भयो । नेपालले शनिबार भारतको सामना गर्नेछ । भारतले दिनको अर्को खेलमा इरानलाई २५२०, २५१८, १९२५, २५११ ले हराएको थियो । ५ राष्ट्र सहभागी प्रतियोगितामा शुक्रबार इरान र श्रीलंका तथा भारत र माल्दिभ्सबीच प्रतिस्पर्धा हुनेछ ।बिच भलिबलमा नेपाल विजयीभुटानको थिम्पूमा बिहीबारै भएको काभा बिच भलिबल च्याम्पियनसिपमा नेपालको महिला टिम विजयी भएको छ । कमला पुन र मनीषा चौधरीको जोडीले उज्वेकिस्तानको जोडीलाई २११७, २११५ को सेटमा हराएको थियो ।पुरुषतर्फ भने मानबहादुर श्रेष्ठ र दिलबहादुर सुनारको जोडी माल्दिभ्सको ए टिम जोडीसँग २११६, २११५ ले पराजित भएको थियो । तीनदिने च्याम्पियनसिपमा पुरुषतर्फ १० र महिलामा ७ टोली सहभागिता छ ।"
ओलम्पिक पौडीमा किन कीर्तिमानको खडेरी ?,"पेरिस (एपी) पेरिस ओलम्पिकको पौडीतर्फका प्रतिस्पर्धा चर्को रह्यो । सनसनी नै मच्चियोभन्दा हुन्छ । तर कीर्तिमान ? यसको भने खडेरी नै लाग्यो । पौडीको सुरुआती चार दिन पेरिस ला डिफेन्स एरिनामा कुनै विश्व कीर्तिमान नै बनेन । बुधबार राति भने चिनियाँ पौडीवाज पान झानले सुखद अपवादका रूपमा खडा भए । उनले पुरुष १०० मिटर फ्रिस्टाइलमा आफ्नै पुरानो कीर्तिमान भंग गरेर स्वर्ण जितेका थिए । तर, उनलाई छाडेर भन्दा एकसेएक कीर्तिमानी पौडीवाजहरू सुस्त देखिएका छन् । उनीहरू आफ्नो सक्दो समयमा पनि ढिला रहे । यसको कारण के हुन सक्छ त ? सम्भवतः पौडी पोखरीको बनावट यसको कारक हुनसक्छ । किनभने यो जति गहिरो हुनुपर्ने हो त्यो भन्दा केही कम छ । अमेरिकी स्टार खेलाडी क्याथी लेड्की भन्छिन्, यस्तो हल्ला त मैले पनि सुनेको छु । तर यसकै मात्र पछाडि पर्नु हुन्न । हामी सबै प्रशिक्षित खेलाडी हौं । हामीले नै पोखरीलाई गति दिन सक्नुपर्छ । त्यसैले मैले पोखरीबाट खासै केही साचिरहेको छैन ।उनले महिला १५ सय मिटर फ्रिस्टाइलमा प्रभुत्वशाली प्रदर्शन गर्दै स्वर्ण जितेकी थिइन् । पौडी र वाटरपोलोको स्पर्धाका लागि वर्ल्ड एक्वाटिकले साढे दुई मिटर गहिरो पौडी पोखरी चाहिन्छ भन्ने नियम बनाएको छ । यो नियम भने सन् २०२८ को लस एन्जलस ओलम्पिकका लागि हो । जतिबेला पेरिसलाई यो ओलम्पिक आयोजनाको अवसर दिइएको थियो, त्यतिबेला पौडीपोखरीको गहिराइको नियम २२ मिटरमै मात्र सीमित थियो । केहीले तीन मिटर गहिरो पोखरी पनि बनाएका हुन्छन् । इन्डियाना पोल्समा भएको अमेरिकी छनोटमा प्रयोग भएको पोखरीको गहिराइ २८ मिटर थियो र त्यसमा दुई विश्व कीर्तिमान बने । वर्ल्ड एक्वाटिकका प्रवक्ता टोरिन कुसले भने यसपल्ट ओलम्पिक कीर्तिमान भने बनेको सम्झाउन चाहेका छन् । पेरिस ओलम्पिकका सुरुआती २० स्पर्धामध्ये ९ मा ओलम्पिक कीर्तिमान बनेको छ । खासमा कोही पनि पोखरीको गहिराइबारे बोलिरहेका छैनन् । यसको कारण केभन्दा सबैले प्रतिस्पर्धा गर्ने त समान एउटै पौखरी नै हो । त्यसको अर्थ एक खासले विशेष फाइदा पाउने पनि होइन । फेरि पदक तिनै खेलाडीले जितिरहेका छन्, जोमाथि अपेक्षा थियो । अर्का अमेरिकी खेलाडी क्याथी ग्रिम्सले ४०० मिटर मिड्लेमा रजत जितिन् । उनी भन्छिन्, मैले यसमा खासै ध्यान दिएको छैन, किनभने सबैले खेल्ने एउटैमा हो । त्यसैले यसको प्रभाव सबैमा परेको छ, कोही एकमा मात्र होइन ।अस्ट्रेलियाका खेलाडी केली चाल्मर्स मान्छन्, कीर्तिमान धेरै नबन्नुमा पोखरी मात्रै कारण होइन । यसको मुख्य कारण त खेलाडीमाथि बन्ने दबाब हो । उनी भन्छन्, खेलाडीलाई अत्यधिक दबाब छ । धेरै खेलाडीले यसअघि ओलम्पिक जस्तो ठूलो प्रतियोगितामा भाग लिएका थिएनन् । त्यसैले केहीले आत्तिएर पनि खेले । यसपल्ट दर्शकको संख्या पनि १५ हजारभन्दा बढी थियो । यसले पनि खेलाडीलाई दबाबमा राख्ने गर्छ ।दोस्रो विश्वयुद्धपछिका ओलम्पिकको प्रत्येक संस्करणमा कम्तीमा एउटा कीर्तिमान त बनेकै छ । केही संस्करणमा एकभन्दा बढी कीर्तिमान पनि बने । सन् २००८ को बेइजिङ ओलम्पिकमा अविश्वसनीय ढंगले २३ विश्व कीर्तिमान बने । त्यतिबेला रबर सुटको क्रान्ति चलिरहेको थियो । अझ त्यसको एक वर्षपछि रोममा भएको विश्व च्याम्पियनसिपमा त ४३ विश्व कीर्तिमान बनेको थियो । त्यसपछि त पौडीको सर्वोच्च संस्थाले खेलाडीको पहिरनबारे नियम नै निकालेको थियो । त्यसपछि कीर्तिमानको गति सुस्त हुन थाल्यो । सन् २००९ कायम भएका केही विश्व कीर्तिमान अझै पनि कायम छन् । सन् २०१२ को लन्डन ओलम्पिकमा भने १२ विश्व कीर्तिमान बने । सन् २०१६ को रियो दी जेनेरियो ओलम्पिकमा भने आठ विश्व कीर्तिमान बन्यो । टोकियो ओलम्पिकमा ६ विश्व कीर्तिमान बनेको थियो । त्यतिबेला खेलाडीले दर्शकबिना खेलेको थियो, किनभने त्यतिबेला कोरोना भाइरस संक्रमणको समय थियो । पेरिसमा त दर्शकको कुनै कमी नै छैन । उल्लेखनीय दर्शक र तिनको उक्साहटमा खेलाडी राम्रो खेल्न नै प्रेरित देखिन्छन् । तर, यो सबै विश्व कीर्तिमानको शृंखलाका लागि पर्याप्त रहेको छैन । चाल्मर्स निचोडमा भन्छन्, विश्व कीर्तिमान नै सबथोक होइन । प्रतिस्पर्धा कसले जितेको छ, त्यसको खास अर्थ हुन्छ । कसैले पनि समयबारे धेरै हेक्का राख्ने गर्दैनन् ।"
डिकेचको चर्चा स्वर्ण जितेभन्दा बढी,"पेरिस (एपी) टर्कीका सुटर युसुफ डिकेचले पेरिस ओलम्पिकमा जितेको रजत पदकमात्रै हो । उनले टर्कीका लागि १० मिटर एयर पेस्तोल मिक्स्ड टिम इभेन्टमा यो रजत हात पारे । तर त्यसको चर्चा भने कुनै स्वर्णभन्दा बढी भइरहेको छ । डिकेच त इन्टरनेट सेन्सेसनल साबित भएका छन् । यो सबैको कारण भने असाधारण छ । यी ५२ वर्षीय सुटर खुबै शान्त र सौम्य देखिए । उनीसँग न त कुनै सुरक्षात्मक साधन थियो । साधारण चश्माकै भरमा खेले । कुनै आवाजले व्यवधान नगरोस् भनेर त्यसबाट बच्न पनि उनले कानमा कुनै साधन प्रयोग गरेनन् । सुटिङका बेला एउटा हात खल्तीमा थियो । उनी कति आत्मविश्वासी देखिएका थिए भने यही एक कारण उनका प्रतिद्वन्द्वी खेलाडीलाई उडान पर्याप्त रह्यो । डिकेच आफैंमा अनुभवी ओलम्पियन हुन् । उनको यो पाँचौं ओलम्पिक हो । त्यो पनि लगातार । उनको पहिलो ओलम्पिक सन् २००८ को बेइजिङको संस्करण थियो । सन् २००६ ताका उनको नाममा एउटा विश्व कीर्तिमान थियो । उनले सीआईएसएम मिलिटरी वर्ल्ड च्याम्पियनसिपको २५ मिटर सेन्ट्रल फायर पेस्तोल इभेन्टमा ५ सय ९७ अंक जोडेका थिए । उनी अहिले सबै खाले सामाजिक सञ्जालमा छाएका छन् । उनले सव्वल इलायदा तरहानसँग मिलेर उक्त इभेन्टमा रजत जितेका हुन् । मिस्क्ड पेस्तोलको स्वर्ण सर्बियाका जोराना अरुनोभिच र दामिर माइकेकको जोडीले जित्दा कांस्य पदक भारतीय जोडी मनु भास्कर र सर्वजित सिंहले जितेका थिए । व्यक्तिगततर्फ डिकेच १३ औं स्थानमा रहे । पेरिसमा सुटिङको इभेन्ट सकिएको छ । उनी भन्छन्, म लस एन्जल्स स्वर्ण पदकका लागि आशामा रहनेछु ।"
अन्तरस्कुल ब्याडमिन्टन सुरु,"काभ्रे (कास) नेपाल पुलिस स्कुल सागाँको आयोजनामा विद्यालयस्तरीय राष्ट्रिय ब्याडमिन्टन प्रतियोगिता बिहीबार सुरु भएको छ । डिबी लामा मेमोरियल हलमा सुरु भएको प्रतियोगिताको उद्घाटन नेपाल ब्याडमिन्टन संघका उपाध्यक्ष उदयकुमार श्रेष्ठले गरेका थिए । प्रार्चाय पौडेलले उचित मार्गनिर्देशन पाएमा खेलमा लाग्ने विद्यार्थीको भविष्य उज्ज्वल रहने कुरामा विद्यालय जोड दिँदै ओलम्पिक खेलेका प्रिन्स दाहाल कुनै समय यसै विद्यालयको हलमा खेल्ने गरेको स्मरण गराए । साउन २० सम्म चल्ने प्रतियोगितामा आयोजकसहित उपत्यका र बाहिरका गरी २८ विद्यालयका १ सय १९ जनाले भाग लिएको आयोजकले जनाएको छ । छात्र र छात्रा गरी यू११, यू१३ र यू१६ गरी तीन उमेर समूहको ६ विधामा सहभागीले प्रतिस्पर्धा गर्नेछन् । फ्रतियोगिताको व्यतिगत विधातर्फका विजेताले नगदसहित पदक जित्नेछन् । टिम च्याम्पियन हुने विद्यालयले ट्रफी जित्नेछ ।"

शीर्षक,विवरण
"विद्यालयमा पनि छाउ, छात्रालाई ६ दिन छेकबार","महिनावारीको समयमा छात्राहरूको पढाइ नै छुट्ने भएपछि पटकपटक वडाध्यक्षलाई पनि यो विषयमा सहजीकरण गरिदिन भन्यौं, तर उहाँले पनि चासो देखाउनुभएन, उनले भनिन्, गाउँमा सबैले मानिरहेकै कुरा हो हामीले तोड्न मिल्दैन भनेर वडाध्यक्षले भन्नुभयो । उहाँ पनि महिनावारी भएका बेला स्कुलमा गए देउता लाग्छ भन्नेमा विश्वास गर्नुहुन्छ ।वडाध्यक्ष दुर्गाप्रसाद तिमिल्सैना महिनावारी भएका बेला छात्राहरू स्कुल नजाने स्विकार्छन् । पहिलेदेखि नै महिनावारी भएको समयमा छात्राहरू विद्यालय नजाने समस्या रहेछ, म वडाध्यक्ष निर्वाचित भएर आएपछि सबैलाई भेला गरी विद्यालय जानुपर्छ भन्नेबारे एकपल्ट छलफल चलेको हो, उनले भने, तर अहिले महिनावारी भएका बेला विद्यालय जान्छन् कि जाँदैनन्, मैले बुझेको छैन । प्रधानाध्यापक रहेकी ५५ वर्षीया बोहोरा २९ वर्षदेखि यही ठाउँमा अध्यापन गराइरहेकी छन् । २९ वर्षअघि कैलालीबाट जागिरको सिलसिलामा अछाम आउँदा लामो समयसम्म आफैं पनि छाउगोठमा बस्नुपरेको अनुभव उनको छ । पहिले यो ठाउँमा महिनावारी भएको समयमा विद्यालयमा पढाउन जान नै वञ्चित गरियो । देवताका कारण जे जे समस्या आउँछ म आफैं जिम्मेवारी लिन्छु भनेर म भने जोखिम मोलेरै पढाउन जान थालें । त्यतिबेला आफूलाई बदल्न सकें । समाजलाई अहिलेसम्म पनि बदल्न सकिएन, उनले भनिन्, म आफ्नै कारणले बिहे नगरी बसें, तर यहाँका स्थानीयले छाउ भएका बेला स्कुलमा गएर पढाउन थाली त्यही भएर यसको बिहे भएन भनेर अहिलेसम्म पनि सुनाउँछन् ।विद्यालयमा २ जना शिक्षिका भएकाले सुरुवाती दिनमा दुवैले विभिन्न खालका आरोप खेप्नुपरेको उनले बताइन् । अहिले महिनावारी भएका बेला जमुना मेडम पनि विद्यालय आउनुहुन्छ । विद्यार्थी भने आउँदैनन्, उनले भनिन्, छात्राहरू महिनावारी भएका बेला विद्यालय नआउने विषयमा सार्वजनिक छलफल हुँदा छात्रालाई विद्यालय जाऊ भन्ने केही हुँदैन । उनीहरू नै आउँदैनन् भनेर दोष देखाउँछन्, तर व्यवहारमा लागू गर्ने आँट कोही अभिभावक र विद्यार्थी गर्दैनन् ।छात्राहरू समाज र अभिभावकको डरले नै महिनावारी भएको समयमा विद्यालयमा आउन नसकेको उनको भनाइ छ । छात्राहरूलाई विद्यालय पठाइदिनुस् भन्दा अभिभावकले हाम्रा छोरीलाई केही भयो भने त्यसको जिम्मा तपाईं लिन्छु भन्नुस्, त्यसपछि मात्र पठाउँछौं भन्नुहुन्छ, प्रधानाध्यापक बोहोरा भन्छिन्, उनीहरूका छोरीहरू अरू केही कारणले नै बिरामी भए त समुदायले हामीलाई आरोप लगाउँछ । अरूका सन्तानको जिम्मा लिन पनि त सकिँदैन । समुदायले नै महिनावारीका समयमा विद्यालय आउन रोकेको छ ।पञ्चदेवल विनायक२ की १३ वर्षीया धुर्वा अधिकारी विद्यामन्दिर माविको कक्षा ९ मा पढ्छिन् । विद्यालय गएका बेला महिनावारी भएपछि उनी त्यहाँ बसेर पढ्न सक्दिनन् । स्कुलबाट प्याड दिन्छन् तर प्रयोग गरेपछि फाल्ने ठाउँ छैन । कहाँ कसरी फाल्ने भन्ने धेरै तनाव हुन्छ, उनले भनिन्, खुला ठाउँमा प्याड फाल्ने स्थान बनाइएको छ, सहज रूपमा त्यता फाल्न सकिँदैन । महिनावारी भएको समयमा छात्राहरूले भोग्नुपरेका समस्याबारे धेरै पटक जानकारी गराउँदा पनि समाधान नभएको बाल क्लबमा आबद्ध भएकी धुर्वाले बताइन् ।बाल क्लबमा जोडिएका छात्राहरू धेरै पटक यस्ता विषयमा बोल्ने गरेका छौं, तर हाम्रा कुराको सुनुवाइ हुँदैन, उनले भनिन्, महिनावारीका कुरा, यौन तथा प्रजनन स्वास्थ्य जस्ता विषयमा हामी अन्य ठाउँमा तालिम लिएर बुझ्छौं । तर स्कुलमा यी विषयबारे सामान्य जानकारी पनि दिइँदैन । महिनावारीको समयमा पढाइ प्रभावित हुने गरेको उनले बताइन् । एक महिनामा पाँच दिनसम्म विद्यालयमा कसरी प्याड चेन्ज गर्ने, कहाँ फाल्ने, पेट दुखे के गर्ने भन्ने तनावमा बित्छ, उनले भनिन्, पढाइमा ध्यान नै जान सक्दैन, कतिको त पढाइ छुटिरहेको हुन्छ ।महिनावारीको समयमा गोठमा बस्नुपर्ने कारणले पनि पढाइबाट वञ्चित हुन परेको विद्यामन्दिर मावि कक्षा १२ मा पढ्ने पञ्चदेवल विनायक३ की हरिकला अधिकारीले बताइन् । पहिले छाउगोठ भत्काउने अभियान सुरु भयो, त्योबेला घरमा बस्नुको सट्टा त्रिपाल टाँगेर बस्नुपर्यो, उनले भनिन्, गोठ भत्काउने अभियान रोकियो, फेरि ती छाउगोठ बने । यसको मारमा हामी नै पर्यौं । रातभर गोठमा बस्नुपर्ने, दिनभरि विद्यालयमा पनि वातावरण अनुकूल नभएकाले छात्राहरूको पढाइ प्रभावित हुने गरेको हरिकला बताउँछिन् । रातभर गोठमा बसेर पढ्न जाने छात्रा मानसिक रूपमा पनि कमजोर हुन्छ, उनले भनिन् ।शिक्षा तथा मानव विकास स्रोत केन्द्रको प्रतिवेदन २०८० अनुसार सुदूरपश्चिममा कक्षा ९ देखि १२ सम्म १ लाख ८९ हजार ८ सय ९५ विद्यार्थी भर्ना भएका छन् । यसमा ९७ हजार २ सय ५ छात्रामध्ये एक वर्षमा ९ देखि १० कक्षाका २४ प्रतिशत र ११ देखि १२ कक्षाका ११ प्रतिशत छात्राले पढाइ छोड्ने गरेका छन् । पुनः कक्षा दोहोरिनेमा ९ र १० कक्षाका २५ प्रतिशत तथा ११ र १२ कक्षाका ५३ प्रतिशत छात्रा छन् । गरिबी, अशिक्षा, अन्धविश्वास र छोरीलाई धेरै पढाउनु नहुने गलत सोचका कारण धेरै छात्राले पढाइबाट वञ्चित हुनुपरेको मंगलसेन नगरपालिकाका शिक्षा युवा तथा खेलकुद शाखा प्रमुख जगत रावलले बताए । छात्राहरूको पढाइ प्रभावित मात्र छैन, कमजोर नै हुन पुगेको छ । यसका लागि स्थानीय तहले ठोस योजना नल्याएसम्म अवस्थामा सुधार हुन गाह्रो देखिन्छ, उनले भने ।"
के भ्रष्टाचारीलाई जोगाउन ऐन ल्याइँदैछ ?,"भ्रष्टाचार निवारणसम्बन्धी मूल ऐनको दफा ४५ भन्छ, कुनै राष्ट्रसेवकले आफू कुनै पदमा बहाल रहेको अवस्थामा सरकारी वा सार्वजनिक सम्पत्ति वा नेपाल सरकारको स्वामित्व भएको संस्थाको सम्पत्ति हिनामिना वा हानिनोक्सानी गरी भ्रष्टाचार गरेको सम्बन्धमा त्यस्तो व्यक्तिले आफ्नो पदबाट अवकाश प्राप्त गरेपछि पनि निजउपर मुद्दा चलाउन यस ऐनमा लेखिएको कुनै कुराले बाधा पुर्याएको मानिने छैन ।मूल कानुनमा कुनै उपदफा छैनन् भने विधेयकमा ३ वटा उपदफा थपिएको छ । उपदफा (१) मा भ्रष्टाचारजन्य कसुरमा त्यस्तो कार्य भएको थाहा पाएको मितिले पाँच वर्षभित्र मुद्दा चलाउनुपर्ने भनेर सर्त राखिएको छ । विरोध यसैमा छ । त्यस्तै उपदफा (२) मा भनिएको छ, उपदफा (१) मा जुनसुकै कुरा लेखिएको भए तापनि सार्वजनिक पद धारण गरेको कुनै व्यक्तिले निज त्यस्तो पदमा बहाल रहँदाका बखत भ्रष्टाचार गरेको रहेछ र त्यस्तो विषयमा यस ऐनबमोजिम तत्काल कारबाही हुन सक्ने रहेनछ भने निज जुनसुकै व्यहोराबाट अवकाश प्राप्त गरेको भए पनि अवकाश भएको मितिले पाँच वर्षभित्र निजउपर यस ऐनबमोजिम कारबाही गर्न वा मुद्दा चलाउन बाधा पर्नेछैन ।थपिएको यो व्यवस्थाले भ्रष्टाचारसम्बन्धी अनुसन्धान र कारबाहीको दायरा फराकिलो नै बनाएको छ । किनकि संवैधानिक निकायका पदाधिकारीहरू जसलाई महाभियोग लगाएर मात्र हटाउन सकिन्छ, उनीहरूमाथि पनि अनुसन्धान र मुद्दा चलाउन सकिने व्यवस्था अहिले थपिएको हो । यसपालि उनीहरूमाथि मुद्दा चलाउन अवकाशपछिको पाँच वर्षसम्मको सीमा तोकिएको छ, यसअघि नै उनीहरूमाथि कारबाही गर्ने व्यवस्था यो कानुनमा थिएन ।त्यस्तै विधेयकको उपदफा (३) मा भनिएको छ, उपदफा (१) र (२) मा जुनसुकै कुरा लेखिएको भए पनि सरकारी, सामुदायिक वा सार्वजनिक सम्पत्ति वा नेपाल सरकार, प्रदेश सरकार वा स्थानीय तह वा सार्वजनिक संस्थाको स्वामित्व वा नियन्त्रणमा रहेको सम्पत्ति हिनामिना गरी भ्रष्टाचार गरेकामा मुद्दा चलाउन त्यस्तो हदम्याद कायम रहने छैन ।उपदफा (३) मा भनिएको सार्वजनिक सम्पत्तिको अर्थ जग्गा, जमिन, भवन, उपकरण मात्र नभएर बजेट पनि हो । यसमा हदम्याद नलाग्ने भएपछि हदम्याद लाग्ने भ्रष्टाचार के हो त ? नक्कली प्रमाणपत्र, अख्तियारको दुरुपयोग वा सरकारी सम्पत्ति हानीनोक्सानी नहुने गरी लिएको रिसवत (घूस) इत्यादिको मुद्दा हो, भ्रष्टाचारसम्बन्धी मुद्दा र यसको विधिशास्त्रको अनुसन्धानमा संलग्न अधिवक्ता रविन शर्मा भन्छन्, ललिता निवास वा गिरिबन्धु टीइस्टेटजस्ता मुद्दामा हदम्याद लाग्ने होइन ।उपदफा (२) ले संवैधानिक निकायका पदाधिकारीलाई पनि कानुनको दायरामा ल्याएको छ भने उपदफा (३) ले सार्वजनिक सम्पत्ति हिनामिना गर्ने जोसुकैलाई पनि मुद्दा लगाउन कुनै हदम्याद नहुने भनेर स्पष्ट पारेको छ । त्यसो भए उपदफा (१) बमोजिम थाहा पाएको मितिले पाँच वर्षभित्र मुद्दा लगाउनुपर्नेछ भनिएको किन हो ? त्यसको असर के हो ? यही विषयमा विवाद भएपछि संसद्को राज्य व्यवस्था तथा सुशासन समितिले आइतबार महान्यायाधिवक्ता रमेश बडाल, पूर्वकानुनमन्त्री माधवप्रसाद पौडेल, पूर्वअख्तियार प्रमुख सूर्यनाथ उपाध्याय तथा पूर्वमहालेखा परीक्षक टंकमणि शर्मासँग परामर्श गरेको थियो ।छलफलमा अख्तियार दुरुपयोग अनुसन्धान आयोग ऐन, २०४८ को दफा १३ मा हदम्यादको प्रावधान रहेको र त्यसलाई अझ कठोर बनाएर भ्रष्टाचार निवारण ऐनमा राखिएको ब्रिफिङ भएको थियो । अख्तियार दुरुपयोग अनुसन्धान आयोग ऐनको दफा १३ को उपदफा २ मा भ्रष्टाचार भएको पाँच वर्षभित्र मुद्दा चलाउनुपर्ने हदम्यादी व्यवस्था छ । यो उपदफामा भनिएको छ, भ्रष्टाचारको सम्बन्धमा सो कार्य भएको पाँच वर्षभित्र आयोगले कारबाही नचलाएमा सो अवधिपछि त्यस सम्बन्धमा यस ऐनअन्तर्गत कुनै कारबाही चलाइने छैन ।अहिलेको विधेयकमा भ्रष्टाचारको विषयमा जहिलेसुकै थाहा पाए पनि त्यसको पाँच वर्षसम्म मुद्दा चलाउन सकिने व्यवस्था भएकाले यो कानुन अझ कठोर भएको विज्ञहरूको धारणा छ । पाँच वर्षको हदम्याद पहिले पनि थियो, त्यसैलाई अझ फराकिलो पारेर यसमा राखिएको छ, तर अध्ययन नगरी विरोध भएको छ, पूर्वकानुनमन्त्री पौडेलले कान्तिपुरसँग भने, पहिले भ्रष्टाचार गरेको मितिले ५ वर्षपछि मुद्दा नचलाए मुद्दा नलाग्ने प्रावधान थियो, त्यहीअनुसार विशेष अदालतले गोविन्दराज जोशीलगायत दर्जनौंको मुद्दा खारेज गरिदिएको हो, तर अब भने भ्रष्टाचार भएको थाहा पाएको मितिले पाँच वर्षभित्र मुद्दा चलाउनुपर्नेछ भनिएको छ । पहिलेभन्दा यो अझ फराकिलो भएको छ ।थाहा पाएको मिति भनेको विषयगत र अमूर्त भएकाले अख्तियारले चाहेका बेला जहिले पनि मुद्दा चलाउन सक्ने अवस्था रहेको पौडेलको भनाइ छ । यो भनेको हदम्याद नभएसरहको व्यवस्था हो, जबकि पहिले पाँच वर्षभित्र मुद्दा नचलाए त्यसपछि थाहा पाए पनि मुद्दा लगाउन नपाइने व्यवस्था थियो ।थाहा पाएको मितिले पाँच वर्ष भनी भ्रष्टाचार निवारण ऐनको संशोधित मस्यौदामा राखिएकाले कानुनी हदम्याद अझ फराकिलो भएको समितिका सभापति रामहरि खतिवडाको तर्क छ । पहिले भएको भन्दा अहिलेको व्यवस्था बढी फराकिलो छ, किनभने थाहा पाएको मितिले ५ वर्ष भनेको प्रकारान्तरले जुनसुकै समयमा पनि मुद्दा चलाउन मिल्ने प्रावधान हो, उनी भन्छन्, विज्ञहरूले पनि यही सुझाव दिए, तर यसबारे हामीले आफ्नै साथीहरूलाई पनि जानकारी गराउन सकेका रहेनछौं ।अख्तियारका पूर्वप्रमुख आयुक्त उपाध्यायले नागरिक तहमा अलमल भएकाले हदम्यादको प्रावधानै नराख्दा राम्रो हुने सुझाव दिएका छन् । थाहा पाएको मितिले पाँच वर्ष भन्नु पहिलेभन्दा फराकिलो त हो, तर यो पनि नभनी हदम्यादै नराख्दा कसैमा दुविधा र आशंका रहँदैन, उनले भने, भ्रष्टाचार गरेको कसुरमा केको हदम्याद राख्ने ? नराख्दै राम्रो हो ।समितिका सभापति खतिवडा पनि हदम्यादका सम्बन्धमा कसैलाई दुविधा नहुने गरी ऐन संशोधन गर्न र त्यसबारे सुसूचित गर्न तत्पर रहेको बताउँछन् । थाहा पाएको मितिले ५ वर्ष भन्ने प्रावधान आफैंमा पहिलेभन्दा बढी प्रगतिशील छ, तर पनि नेताहरूले आफूलाई जोगाउन यसो गरे भन्ने भाष्य तयार भयो, उनी भन्छन्, कुरा त्यस्तो नभए पनि, थप प्रस्ट पार्न परे हामी हदम्यादको कुनै प्रावधान नै नराख्न पनि तयार छौं, यसमा कुनै पनि दलको कुनै पनि आग्रह छैन ।"
राष्ट्रिय परिचयपत्र आफैंले हेर्न र प्रिन्ट गर्न सकिने,"उनका अनुसार अहिले पहिलो चरणको विवरणमा सम्बन्धित व्यक्तिको फोटोसहितको परिचयपत्र नम्बर, नाम, ठेगाना, जन्ममिति देखिनेछ । उक्त संक्षिप्त विवरण अहिले पनि मोबाइलबाटै हेर्न सकिनेछ । यसबाट राष्ट्रिय परिचयपत्र दर्ता गरेका तर नम्बर नपाएका वा नम्बर पाएर पनि हराएकाले विभागले सञ्चालन गरेको पोर्टल खोलेर वा क्यूआर कोड स्क्यान गरेर परिचयपत्र नम्बर वा भर्पाइ प्राप्त गर्न सक्नेछ ।विवरण गल्ती भेटिएमा वा विवरण नपाएमा विभागमा प्रत्यक्ष फोन गरेर जानकारी लिन सक्ने व्यवस्थासमेत मिलाइएको छ । परिचयपत्र दर्ता गरेर पनि विभिन्न कारणले थप रुजु गर्नुपर्ने वा कुन अवस्थामा छ थाहा पाउनुपर्ने वा पोर्टलमा परिचयपत्रको विवरण नदेखिएमा विभागले मोर भेरिफिकेसन मा सूचना दिने व्यवस्था मिलाएको छ । त्यसमा ४० जना कर्मचारीले बिदाको दिन पनि काम गरिरहेको विभागले जनाएको छ । अहिले विभागको नारायणहिटी दरबार परिसरबाट विवरण सच्याउने सेवा लिन सक्ने व्यवस्था मिलाएको महानिर्देशक कटेलले जानकारी दिए । त्यसका लागि विभागले आफ्नो वेभसाइटमा सूचना राखेको छ । सूचना वडा तहसम्म पुर्याउने उनले बताए । २०७६ बाट सुरु परिचयपत्र वितरण प्रणालीलाई सेवा आबद्धता गर्न नसक्दा ६ वर्षसम्म यसको उपयोग हुन सकेको छैन । सफ्टवेयर खरिद, छपाइ, कर्मचारी परिचालन, मेसिन खरिदलगायतका शीर्षकमा परिचयपत्रको नाममा यस अवधिमा पाँच अर्बभन्दा बढी खर्च भइसकेको छ । विभागका अनुसार हालसम्म १ करोड ५३ लाख जनाको परिचयपत्र दर्ता भइसकेको छ । उनीहरूमध्ये ९ लाखलाई परिचयपत्र प्रदान गरिएको छ । अहिले दैनिक १५ देखि १८ हजार परिचपयपत्र छापिने गरेको छ । उक्त परिचयपत्र ज्येष्ठ नागरिकलाई प्राथमिकता दिएर छाप्ने गरिएको छ । परिचयपत्रको अनिवार्य प्रयोगले सामाजिक सुरक्षा भत्ता र पेन्सन दोहोरो सुविधा लिन सक्ने सम्भावनालाई पूर्ण रूपमा बन्देज लाग्ने दाबी विभागको रहेको छ । पेन्सनबापत् भने बर्सेनि करिब ७७ अर्ब खर्च हुने गरेको जानकारी परिचयपत्र विभागले दिएको छ । परिचयपत्र अनिवार्य गरेपछि एउटै व्यक्तिले दोहोरो सुविधा लिने खोजेमा प्रणालीले नै रोक्ने सफ्टवेयर निर्माण गरिएको छ । पेन्सन र सामाजिक सुरक्षा भत्ता लिने ज्येष्ठ नागरिकका लागि पनि परिचयपत्रले सजिलो बनाउने विभागको दाबी छ । विभागका अनुसार कम्पनी रजिस्ट्रारको कार्यालय, सवारी लाइसेन्स, सामाजिक सुरक्षा कोष, बैंकिङ कारोबार राहदनी, व्यक्तिगत घटना, स्वास्थ्य बिमा, आन्तरिक राजस्व, टेलिफोन तथा सिम कार्ड, सवारीसाधान दर्ता तथा नवीकरणलगायत सबै क्षेत्रमा परिचयपत्रमा उल्लेखित विवरणलाई आधिकारिक मान्यता दिने गरी आन्तरिक योजना बनिरहेको छ ।"
बालक छोराकी गायन सारथि,"काठमाडौंमा घर बनाएर बस्न थालेपछि रामकृष्णकी आमा सहर आइन् । उबेला भनेकी थिइन्, बाबै तैंले राम्रै प्रगति गरिछस्, गीत गाएर । तर, उनी लामो समय सहरमा अडिइनन् । बाआमालाई सहरभन्दा गाउँ नै प्यारो लाग्दोरहेछ । गाउँका आफन्त, छिमेकी नै रमाइलो लाग्दारहेछन् । आफ्ना कथा सुनाउने साथीहरू गाउँमै हुन्छन् । त्यसैले काठमाडौं आए पनि कुन अत्यासले हो, गाउँ फर्किइहाल्नुहुन्थ्यो, रामकृष्ण भन्छन्, एउटा खल्लोपन सधैं रहिरह्यो । सधैं आफूसँगै राख्न पाइनँ । चन्द्रमाया निकै गर्व गर्थिन् छोरा देशको ठूलो कलाकार भयो, सबै नेपालीले चिन्ने मान्छे भयो । आमाको आशीर्वाद, हौसला र प्रेम हो म यहाँसम्म हुनु, उनी भन्छन् । रामकृष्णलाई लाग्छ आमा बुझ्न कसैको गीत सुन्नु वा कथा पढ्नु मात्रै काफी छैन । कसैगरी बुझ्न नसकिने एक गहिरो सम्बन्ध रहेछ आमा । ७६ वर्षमा बितिन् चन्द्रमाया । रामकृष्णलाई एउटा थकथकी छँदै छ आमाको अन्तिमकालमा म आमासँगै रहन पाइनँ । त्यो एउटा ग्लानि छ सधैं र सम्झेर मन भारी हुन्छ मेरो, उनी भन्छन्, सहरी जीवनले व्यस्त थिएँ । तर, अन्तिम दाहसंस्कार गर्ने सौभाग्य पाएँ । आमाको इच्छा सम्झेर उनलाई पुज्नुमा उनीप्रति सच्चा श्रद्धा हुनेछ भन्ने सोच्छन् उनी । गाउन चाहन्छन् असली गीत आमाबारे । उनलाई लाग्छ आमा हुनु एक कोमल, भावुक र संघर्षशील जीवन कथा रहेछ । गायनका यी स्वप्नदर्शीलाई हरपलहरक्षण आमाको अपूरो अनुभव भइरहन्छ ।"
कांग्रेसमा मुख्य मतभेद : सत्ता कि संगठनमुखी नीति ?,"(काठमाडौं)कांग्रेसमा पार्टीको वैचारिक नीति सत्तामुखी कि संगठनमुखी बनाउने भन्नेमा संस्थापन र इतरपक्षबीच मतभेद चर्किएको छ । सहमतिका लागि सभापति शेरबहादुर देउवाले मंगलबार पार्टीका शीर्ष पाँच पदाधिकारीको बैठक बोलाएका छन् ।महामन्त्रीद्वय गगन थापा र विश्वप्रकाश शर्माका वैचारिक दस्ताबेजमाथि कांग्रेसमा बहस जारी छ । ती दस्ताबेज केन्द्रीय कार्यसमितिको बैठकले टुंगो लगाउने गरी गत फागुनमा सम्पन्न महासमिति बैठकबाट पारित भएका थिए । सभापति देउवा र उनी पक्षीय अधिकांश नेता वर्तमान गठबन्धन र भविष्यमा सत्ता प्राप्तिका लागि अनुकूल हुने गरी पार्टीको नीति बनाउने जोडमा छन् । इतरपक्षीय शेखर कोइराला, महामन्त्रीद्वय थापा र शर्मासहितका नेताहरू भने तल्लो तहका कार्यकर्ताको भावनासँग पार्टीको नीतिलाई जोड्नुपर्ने पक्षमा छन् । यही मतभिन्नताका कारण साउन २३ देखि बसेको केन्द्रीय कार्यसमितिको बैठक निष्कर्षमा पुग्न सकेको छैन ।चुनावपूर्व कुनै पनि गठबन्धन गर्न नहुने महामन्त्री थापाको प्रस्ताव र नेतृत्व विकासका लागि अर्का महामन्त्री शर्माले प्रस्ताव गरेको एक्जिट पोलिसी मा मुख्य मतभेद देखिएको हो । सभापति देउवा र उनी पक्षीय नेताहरू यी दुवै प्रस्तावको विरोधमा छन् । शर्माको प्रस्ताव व्यावहारिक नभएको भन्दै दस्ताबेजबाटै हटाउने दबाब छ । थापाको चुनावी गठबन्धनको विषय पनि रणनीतिक भएको भन्दै संस्थापन पक्षले त्यसलाई नीतिगत विषय बनाउन नहुने अडान लिएको छ । केन्द्रीय कार्यसमितिमा नेतृत्वको पक्षमा दुई तिहाइ रहे पनि थापा र शर्माप्रति कार्यकर्ताको समर्थन बलियो रहेकाले सर्वसम्मतबाटै समाधान खोज्ने पक्षमा देउवा देखिन्छन् । उनले दुवै प्रस्तावमा सहमति खोज्न मंगलबार दुई उपसभापति पूर्णबहादुर खड्का, धनराज गुरुङ, दुई महामन्त्री थापा र शर्मासहित पाँच शीर्ष नेताको बैठक बोलाएका छन् । शीर्ष पदाधिकारीको बैठकले समाधान निकाल्ने उपसभापति गुरुङले दाबी गरे । महासमिति बैठकअघि नै यी विषयमा छलफल हुनुपर्थ्यो । त्यतिबेला कसैले यसलाई ठूलो रूपमा लिएनन् । अहिले उपसभापति र महामन्त्रीको व्यक्तिगत प्रस्तावजस्तो गरेर छलफलको विषय बनाइएको छ । यो गलत भयो, गुरुङले भने, पार्टीको सिद्धान्तमा टेकेर नीति बनाउने हो । नीतिमा टेकेर सिद्धान्त बनाउने होइन । गठबन्धनको विषयमा ठूलो समस्या नभए पनि एक्जिट पोलिसी मा भने सिद्धान्तसँग केही बाझिएकाले संशोधन हुने उनले बताए । महामन्त्री शर्माको दस्ताबेजमा राष्ट्रपति एकपटक, प्रधानमन्त्री दुईपटक, मन्त्री तीनपटक र सांसद चारपटक मात्रै हुने उल्लेख छ । ०४८ सालदेखि एउटै अनुहारले पार्टीको नेतृत्व हाँकिरहँदा र एउटै व्यक्ति मात्रै प्रधानमन्त्री भइरहँदा कांग्रेसको जनमत घट्न थालेको भन्दै आफूले त्यस्तो प्रस्ताव ल्याएको शर्माले बताउँदै आएका छन् । उक्त प्रस्ताव व्यावहारिक नभएकाले हटाउनुपर्ने पक्षमा केन्द्रीय कार्यसमितिका अधिकांश सदस्य छन् । समितिको बैठकमै विमलेन्द्र निधि, कृष्णप्रसाद सिटौला, विजयकुमार गच्छदारसहितका नेताहरूले बहिर्गमन शब्दमा नै आपत्ति जनाउँदै दस्ताबेजबाटै हटाउनुपर्ने भनाइ राखेका थिए । संविधानमा दुईपटकसम्म राष्ट्रपति हुन पाउने व्यवस्था रहेकाले पार्टी विधानमा एकपटक मात्रै हुने व्यवस्था सैद्धान्तिक रूपमा राख्न नमिल्ने तर्क नेताहरूको छ । ९१० महिनामै सरकार अदलबदल भइरहने मुलुकमा प्रधानमन्त्री दुईपटक र मन्त्री तीनपटक मात्रै हुन पाउनुपर्छ भन्ने प्रस्ताव पनि व्यावहारिक नभएको उनीहरूको धारणा छ । एक्जिट पोलिसी राख्नै हुन्न भन्ने मत अधिकांश सदस्यको रहेको केन्द्रीय सदस्य रामहरि खतिवडाले बताए । चुनावी गठबन्धनको विषय पनि रणनीतिक भएकाले पार्टीको नीतिगत विषय बनाउन हुन्न भन्ने छ, उनले भने, ०८४ को चुनाव अगाडि पार्टीको महाधिवेशन हुन्छ । महाधिवेशनबाट को सभापति हुन्छ, कस्ता पदाधिकारी आउँछन् । त्यतिबेला चुनिने सभापति र केन्द्रीय कार्यसमितिले कस्तो रणनीति बनाउने भन्छ, कस्तो परिस्थिति बन्छ । त्यसलाई हेरेर निर्णय लिनुपर्छ भन्ने मत छ । महामन्त्री थापा भने चुनावपूर्वको गठबन्धन गर्न हुन्न भन्ने प्रस्ताव हटाउने पक्षमा छैनन् । भाषामा केही परिमार्जन गर्न सकिनेमा भने उनी पनि सहमत छन् । नेता शेखर कोइरालाले आइतबार बोलाएको इतरपक्षको बैठकले पनि चुनावअघि गठबन्धन गर्न नहुने विषयलाई साथ दिने निचोड निकालेको थियो । एक्जिटपोलिसी को विषय भने अव्यावहारिक भएको निष्कर्ष बैठकको थियो । कोइरालानिकट केन्द्रीय सदस्य गोविन्द पोखरेलले थापाको प्रस्तावमा समस्या नभए पनि शर्माको प्रस्ताव व्यावहारिक नभएको बताए । चुनावी गठबन्धन भन्ने शब्द नराखेर आवधिक चुनावमा अर्को कुनै पनि राजनीतिक दलको चुनाव चिह्नमा मत हाल्ने अवस्था सिर्जना गर्ने छैन भन्ने भाषा राखेर मध्यमार्गी समाधान खोज्न सकिने उनको भनाइ छ । यसले चुनावी गठबन्धन गर्ने वा नगर्ने भन्ने पनि भएन, चुनावी गठबन्धनमा जान हुन्न भन्ने उद्देश्य पनि मर्दैन, शेखर कोइरालाको भनाइ पनि यही थियो, पोखरेलले भने, अर्का महामन्त्री शर्माको एक्जिटपोलिसीको विषयमा भने ७८ महिनामा नै सरकार परिवर्तन हुने भएकाले व्यावहारिक हुन सक्दैन भन्ने अधिकांशको मत रह्यो । कांग्रेस महासमितिबाट फागुन १० मा दस्ताबेज पारित भए पनि माओवादीसँगको सहकार्यलाई निरन्तरता दिन देउवाले पार्टीका सबै दस्ताबेज सच्चाउने प्रतिबद्धता जनाउँदाजनाउँदै तत्कालीन प्रधानमन्त्री पुष्पकमल दाहालले कांग्रेससँगको सहकार्य तोडेका थिए । यो विषयलाई दाहालले गठबन्धन फेर्ने बहानाबाजी मात्रै बनाएको निष्कर्ष कांग्रेसले निकालेको थियो । एमालेसँग सत्ता समीकरणपछि कांग्रेसमा फेरि चुनावी गठबन्धनको विषय उठेको हो । गत फागुन ७१० सम्म राजधानीमा चलेको महासमिति बैठकमा उपसभापति खड्का र महामन्त्रीद्वयको प्रस्ताव केन्द्रीय कार्यसमितिले टुंगो लगाउने गरी पारित भएका थिए । दस्ताबेजमा समझदारी जुटाउने भन्दै कार्यसमितिको बैठक साउन २८ बाट भदौ ७ सम्म सारिएको थियो । यसबीचमा सहमति हुन नसक्दा बैठक भदौ १२ मा बोलाउने तय भएको छ ।"
त्रिविका ८ संकायमा डिन नियुक्ति गर्न छनोट समिति,"(काठमाडौं)त्रिभुवन विश्वविद्यालय (त्रिवि) कार्यकारी परिषद्ले चिकित्सा र इन्जिनियरिङ अध्ययन संस्थानसहित ८ वटा संकायका डिन नियुक्ति गर्न छुट्टाछुट्टै सिफारिस तथा छनोट समिति गठन गरेको छ ।कानुनबाहेक अन्य संकायको डिन नियुक्तिका लागि ३३ सदस्यीय समिति गठन भएको उपकुलपति कार्यालयका प्रमुख निर्मल मिश्रले बताए । त्रिविमा ५ अध्ययन संस्थान र ४ वटा संकाय छन् । तीमध्ये चिकित्सा शिक्षा, इन्जिनियरिङ, मानविकी तथा सामाजिक शास्त्र, कृषि तथा पशु विज्ञान र शिक्षा संकायका डिनको कार्यकाल सकिएर पद रिक्त छ । निमित्तलाई डिनको जिम्मेवारी दिइएको छ । छिट्टै डिन रिक्त हुने व्यवस्थापन, वन विज्ञान र विज्ञान तथा प्रविधि संकायमा पनि छनोट समिति गठन गरिएको हो । पुससम्म पद रिक्त हुने डिन कार्यालयका लागि अहिले नै छनोट समिति गठन गरिएको कार्यकारी परिषद्ले जनाएको छ । चिकित्सा शिक्षा अध्ययन संस्थानमा प्राध्यापक केके ओलीको संयोजकत्वमा छनोट तथा सिफारिस समिति गठन गरिएको छ । उनी संस्थानका पूर्वप्राध्यापक हुन् । इन्जिनियरिङ अध्ययन संस्थानमा पूर्वडिन जीवराज पोखरेलको संयोजकत्वमा सिफारिस समिति गठन भएको छ । शिक्षाशास्त्र संकायमा सेवा आयोगका पूर्वसदस्य हेमराज ढकाल, मानविकी संकायमा पूर्वडिन नवराज कँडेल र कृषिमा पूर्वडिन कैलाश प्याकुरेलको संयोजकत्वमा छनोट तथा सिफारिस समिति गठन भएको विश्वविद्यालयले जनाएको छ । समितिले नियुक्तिसम्बन्धी कार्यविधिको आधारमा सार्वजनिक दरखास्त आह्वान गरी छनोट र सिफारिसको काम अघि बढाउनेछ । समितिले गरेको सिफारिसअनुसार कार्यकारी परिषद्ले डिन नियुक्त गर्ने व्यवस्था छ ।त्यस्तै व्यवस्थापन संकायमा पूर्वरेक्टर प्रेमराज पन्त, वन विज्ञानमा अध्ययन संस्थानमा प्राध्यापक पीके झा र विज्ञान तथा प्रविधि अध्ययन संस्थानको डिन सिफारिस गर्न प्राध्यापक तुलसी पाठकको संयोजकत्वमा समिति गठन गरिएको छ । आंगिक क्याम्पसहरूमा क्याम्पस प्रमुख नियुक्तिका लागि प्राध्यापक माधव दाहाल, विभाग र अनुसन्धान केन्द्रहरूमा प्रमुख नियुक्त गर्न प्राध्यापक हेमराज सुवेदीको संयोजकत्वमा समिति गठन भएको रेक्टर कार्यालयले जनाएको छ । शिक्षा विकास तथा अनुसन्धान केन्द्र सेरिडमा निर्देशक पद रिक्त छ । त्रिविका उपकुलपति केशरजंग बराल, रेक्टर खड्ग केसी, रजिस्ट्रार केदार रिजालले प्रतिस्पर्धाका आधारमा विश्वविद्यालय मातहतको निकायमा नियुक्ति गर्ने प्रतिबद्धता जनाउँदै आएका छन् । त्रिविमा २०४६ पछि सुरु भएर २०६२०६३ पछि झनै बढ्दै गएको राजनीतिक भागबन्डाका आधारमा गरिने नियुक्ति अन्त्य गरिने उनीहरूको भनाइ छ ।डिन नियुक्तिका लागि कार्यकारी परिषद्ले सिफारिस समिति गठन गर्ने र त्यसको सिफारिसमा मात्र नियुक्ति दिने विनियममा उल्लेख छ । कम्तीमा १० वर्ष प्राध्यापनरत प्राध्यापक वा सहप्राध्यापक मात्र डिन नियुक्त हुन पाउने मापदण्ड तोकिएको छ । एउटै व्यक्ति दुई पटकभन्दा बढी डिन बन्न पाउने छैनन् । अध्ययन संस्थान र संकायमा सहायक डिन सम्बन्धित डिनको सिफारिसमा कार्यकारी परिषद्ले गर्ने व्यवस्था गरिएको छ ।"
समाजशास्त्रमा शेर्पा नियुक्त,"त्रिवि समाजशास्त्र केन्द्रीय विभागको प्रमुखमा सहप्राध्यापक पासाङ शेर्पा नियुक्त भएका छन् । आइतबार त्रिवि कार्यकारी परिषद्ले समाजशास्त्रमा शेर्पा र भाषा विज्ञान केन्द्रीय विभागको प्रमुखमा डा करुणाखर खतिवडालाई नियुक्त गर्ने निर्णय गरेको हो । समाजशास्त्र विभागको विभागीय प्रमुख नियुक्तिका विषयमा त्रिविमा विवाद देखिए पनि वरिष्ठताकै आधारमा शेर्पालाई नियुक्त गरिएको कार्यकारी परिषद्ले जनाएको छ । विभागीय प्रमुखको कार्यकाल ४ वर्षको हुनेछ ।यसअघिका विभाग प्रमुख युवराज लुइँटेलको कार्यकाल साउन मसान्तमा सकिएको थियो । विभागले वरिष्ठताका आधारमा एक नम्बरमा शेर्पा, दोस्रोमा टीकाराम गौतम र तेस्रोमा मनहरि ढकाललाई सिफारिस गरेको थियो । तर मानविकी तथा सामाजिक शास्त्र डिन कार्यालयले एक नम्बरमा गौतम र दुई नम्बरमा शेर्पाको नाम राखेर कार्यकारी परिषद्मा पठाएको थियो । उक्त सिफारिसपछि कांग्रेस र एमालेनिकट अध्यापक, विद्यार्थीबीच विवाद भएको थियो । केही विद्यार्थीले गौतमलाई नियुक्त गर्न पदाधिकारीलाई धम्की समेत दिएपछि त्रिविका पदाधिकारीले शिक्षा मन्त्रालयसँग सुरक्षाको मागसमेत गरेका थिए ।"
"त्रिशूलीपारि समानान्तर सडक बनाऊ, वारिको सास्ती घटाऊ","पछिल्ला तीन दिनका प्रमुख खबर यस्ता छन् तनहुँको आँबुखैरेनी२ ऐनापहरामा भारतीय पर्यटक सवार बस दुर्घटना, २७ जनाको मृत्यु (भदौ ७) । सिन्धुलीको गोलन्जोर गाउँपालिका१ कुँडुले नजिकबाट हाइलक्स सुनकोशी नदीमा खस्यो, ३ बेपत्ता (भदौ ८) र नारायणगढमुग्लिन सडकको भरतपुर२९ घुमाउनेमा बस दुर्घटना, १० घाइते (भदौ ९) । एक महिनाअघि मुग्लिननारायणगढ सडकको सिमलतालमा दुई बसलाई पहिरोले बगाउँदा बेपत्ता भएकामध्ये २० जनाको शव भेटिएको छ, बससहित ४४ जनाको अत्तोपत्तो छैन । यसैगरी साता, महिना वा वर्षको तथ्यांक निकाल्ने हो भने मृत्यु, बेपत्ता र घाइतेको विवरण अत्यासलाग्दो छ । पछिल्लो १० वर्षमा १ लाख ६० हजारभन्दा बढी सडक दुर्घटना हुँदा २४ हजारभन्दा बढीको मृत्यु भएको छ । दुर्घटनामा परेर ५१ हजारभन्दा बढी गम्भीर घाइते भएका छन् । दुर्घटनाले सिर्जना गरेको वियोग, आघात र परिवारका सदस्यको आर्थिक, मानसिक तथा सामाजिक तनावको तथ्यांक हुँदैन । उपलब्ध तथ्यांकको सन्देश नै प्रस्ट छ सडक दुर्घटना नेपालमा महामारी बनेको छ र रोकथामको सार्थक पहल भएको छैन । दुर्घटना आफैंमा अप्रत्याशित प्रक्रिया भए पनि त्यसका आफ्नै पृष्ठभूमि हुन्छन् । सडक दुर्घटनाका मुख्यतः तीन पृष्ठभूमि हुन्छन्, सवारीसाधनको प्राविधिक कमजोरी, सडक पूर्वाधारको दुरवस्था वा चालकको मानवीय गल्ती । यी तीनै विषय काबुबाहिरको परिस्थिति होइनन् त्यसैले निवारण गर्न सकिन्छ । सवारीसाधनको प्राविधिक पक्ष नियमित जाँच पासबाट नियमन गर्न सकिन्छ । यसका लागि नीतिगत सुधार, निगरानी वा उत्प्रेरणाका उपक्रम उपयोगी हुन सक्छन् । त्यस्तै चालकको सीप र मानवीय संवेगलाई पनि निगरानी र प्रोत्साहनबाटै सुधार्न सकिन्छ । तर सडकको अवस्था सुधार्न दीर्घकालीन योजना र निरन्तर आर्थिक लगानीको आवश्यकता पर्दछ । नेपाल राज्य सडक निर्माणमा जति उत्सुक छ, गुणस्तरमा त्यत्ति नै उदासीन । पर्याप्त इन्जिनियरिङ अध्ययनबिना निर्माण गरिएका साँघुरा, घुमाउरा तथा ज्यादा उकाला वा ओराला सडक दुर्घटनाका प्रमुख कारण बनेका छन् । भौगर्भिक अध्ययन र पूर्वतयारीबिना बनाइएका सडकमा मौसमजन्य कारणबाट अकस्मात् आइपर्ने पहिरोले पनि दुर्घटना बढाएको छ । बर्खामा भएका दुर्घटनाको प्रमुख कारण यही हो । सडक सुरक्षा ऐच्छिक विषय होइन, अनिवार्य कर्तव्य हो । यसका लागि अहिले सञ्चालनमा रहेका सबै सडकको सुरक्षा सम्परीक्षण प्रतिवेदन सार्वजनिक गर्नुपर्छ । कमजोर सडकको नियमित मर्मत सम्भार गर्नुपर्छ । त्यस्ता सडकमा कहाँ, कस्ता कमजोरी छन्, त्यसैअनुसारको सुधार गर्दै जानुपर्छ । पहिरो जस्ता कारणले हुने अवरोधका विषयमा त्यस्ता सडकमा गुडिरहेका चालक तथा यात्रुले तत्काल पूर्वचेतावनी पाउने प्रणाली विकास गर्नुपर्छ । अव्यवस्थित ग्रामीण सडकलाई मर्मत सम्भारको बढ्ता आवश्यकता पर्छ । सवारी चाप बढी हुने तर गुणस्तर खस्किँदै गएका राजमार्गलाई पनि नियमित सुधार गर्न सकियो भने दुर्घटना नियन्त्रण गर्न सकिन्छ । दोस्रो, नयाँ सडक निर्माण गर्दा सुरक्षाका आधुनिक मापदण्ड अपनाउन आवश्यक छ । हाम्रो मौलिकता प्रतीत हुने भौगोलिक बनावट, मौसमजन्य असर, सवारीसाधनको तत्कालीन र भविष्यको चापलगायतलाई विश्लेषण गरेर सडक निर्माण हुन सक्यो भने पनि दुर्घटनाको दर कम हुन सक्छ ।पहाडी भूगोलमा धेरै फराकिला सडक बनाउन प्राविधिक, आर्थिक र भौगर्भिक कारणले पनि जोखिमपूर्ण छ । अत्यन्तै व्यस्त हुने नागढुंगानारायणगढजस्ता सडक वर्षौं अवरुद्ध गरेर स्तरोन्नति गर्दा हजारौं सवारीसाधनका लाखौं यात्रु दैनिक अलपत्र पर्ने गरेका छन् । यसको विकल्पमा समानान्तर वैकल्पिक सडक निर्माण गर्न सकिने सम्भावना अध्ययनसमेत भइसकेको छ । यस्ता समानान्तर सडकले साविकका सडकमा हुने दुर्घटना, जाम र अन्य जुनसुकै अवरोधलाई पनि न्यूनीकरण गर्न सघाउ पुर्याउनेछ । पूर्वपश्चिम राजमार्ग राजधानी काठमाडौंलाई जोड्ने मुख्य सडकमार्ग भएका कारण नागढुंगानारायणगढ सडकले सवारीको अत्यधिक चाप सामना गर्दै आएको छ । तर, बारम्बार पहिरो खसिरहने, दुर्घटना भइरहने, जाम भइरहने तथा नियमित मर्मत सम्भारका कारण अवरोध आइरहने भएकाले नागढुंगानारायणगढ सडक खण्डको समानान्तर हुने गरी अर्को सडक चाहिएको हो । त्रिशूलीपारि समानान्तर सडक कुनै कोरा आशा होइन, प्राविधिक रूपमा सम्भव हुने भएकाले नौबिसेमुग्लिन सडकसँगै पारिबाट समानान्तर सडक निर्माण गर्न ६ वर्षअघि करिब डेढ वर्ष लगाएर विस्तृत अध्ययन प्रतिवेदन तयार गरिएको थियो । त्यतिबेला नागढुंगामुग्लिनको ९४६६ किमि, सिस्नेधार्के १२४ किमि र विशालटारफिस्लिङ खण्डको १५३ किमिको विस्तृत अध्ययन गरिएको थियो । विश्व बैंकको सहयोगमा तयार सो प्रतिवेदनअनुसार सडक निर्माण गर्न सो बैंक तयार पनि भएको थियो । तर, प्रतिवेदन ६ वर्षदेखि सडक विभागको दराजमा थन्किएको छ । वैकल्पिक सडक निर्माणका लागि मुआब्जा धेरै दिनुपर्ने भन्दै सरकारले सडक निर्माणको काम अघि बढाएको छैन । बरु वारिकै पुरानै सडकमा स्तरोन्नतिको काम भइरहेको छ । अहिले न पारिको सडक निर्माण कार्य अगाडि बढेको छ, न वारिको सडक सुरक्षित बन्न सकेको छ । दुर्घटना भइरहेको, जनधनको क्षति भइरहेको, सडक अवरोधका कारण हैरानी बेहोर्नुपरिरहेकाले वैकल्पिक सडकको आवश्यकता झन् बढेको छ ।"
सर्वोच्चको स्वागतयोग्य निर्णय,"सामाजिक सुरक्षा भत्तासहितका सार्वजनिक सेवा लिन राष्ट्रिय परिचयपत्र अनिवार्य गर्ने सरकारको निर्णयलाई सर्वोच्च अदालतले तत्कालका लागि रोक लगाएको छ । राष्ट्रिय परिचयपत्र लिने झन्झटिलो प्रक्रियाबाट असन्तुष्ट सेवाग्राहीका लागि सर्वोच्च अदालतको यो अन्तरिम आदेश स्वागतयोग्य छ । कुनै पनि सार्वजनिक सेवा लिनका लागि राष्ट्रिय परिचयपत्र अनिवार्य गरेर सरकारले नागरिकलाई दुःख दिने काम गरेको थियो । सर्वोच्चले यसैगरी जनहितमा निर्णय गर्दै जाओस् भन्ने कामना पनि छ । राष्ट्रिय परिचयपत्र अनिवार्य गर्दा सबभन्दा गाह्रो ज्येष्ठ नागरिकलाई भएको थियो । किनकि सरकारले ज्येष्ठ नागरिकका लागि पनि सामाजिक सुरक्षा भत्ता लिन परिचयपत्र अनिवार्य गरेको थियो । अरू सेवाका लागि नै राष्ट्रिय परिचयपत्र जारी गर्न सरकारले ढिलाइ गरिरहेको अवस्थामा ज्येष्ठ नागरिकसमेत थपिँदा जिल्ला प्रशासन कार्यालयमा चाप अत्यधिक बढेको थियो । साथै, वृद्धवृद्धाले थप सास्ती पाएका थिए । सर्वोच्चको यो निर्णयले ती नागरिकमा खुसी छाएको छ । न्यायाधीश मनोजकुमार शर्मा र तिलप्रसाद श्रेष्ठले ज्येष्ठ नागरिकको हितमा निर्णय गरेका छन्, धन्यवाद छ उहाँहरूलाई । ज्येष्ठ नागरिकलाई भान्सामा पाकेको भात खान जान गाह्रो छ, घण्टौं हिँडेर, घण्टौं कुरेर राष्ट्रिय परिचयपत्रको फोटो खिच्न कति गाह्रो भएको थियो होला ? एक पटक सोचौं त । राष्ट्रिय परिचयपत्र नभई वृद्धभत्ता नदिने सरकारको निर्णयले ती ज्येष्ठ नागरिकले तनाव भोग्नुपरेको थियो । यसबाटै बुझिन्छ, सरकारले दीर्घकालीन सोच नराखी जे पनि हतारमा निर्णय गर्छ, आफैं पछि हट्नुपर्ने अवस्था आउँछ । नागरिकता छँदाछँदै राष्ट्रिय परिचयपत्रचाहिँ केका लागि भनेर जनता स्पष्ट हुन सकेका छैनन् । एउटै नागरिकले नागरिकता पनि लिनुपर्ने, राष्ट्रिय परिचयपत्र पनि लिनुपर्ने किन ? के अब नागरिकता काम नलाग्ने हो ? यदि हो भने नागरिकता बनाउनु पर्दैन भन्नुपर्यो । प्रशासन कार्यालयहरूमा अहिले पनि नागरिकता बनाउनेको लाइन छ ।राष्ट्रिय परिचयपत्रको हाउगुजी देखाएर सरकार जनतालाई किन गुमराहमा राख्दै छ ? देशका नागरिकसँग नागरिकता हुन्छ नै, तर उसैलाई फेरि किन र केका लागि अर्को परिचयपत्र ? आफ्नो पहिचानका लागि किन दोहोरो परिचयपत्र आवश्यक पर्यो ? कतै परिचयपत्र छापेर कमिसन हात पार्नका लागि त सरकारले यो तानाबाना बुनिरहेको छैन, शंका गर्ने ठाउँ प्रशस्तै छ । बरु नागरिकतालाई नै थप व्यवस्थित गरे हुन्छ । अनेक तरिकाले राष्ट्रिय ढुकुटी सक्ने काम कदापि स्वीकार छैन । जनतालाई ढाँटेर कहिलेसम्म शासन सत्ता चलाउने ? राज्यका कार्यकारी तहमा बसेका नेताहरूले बेलैमा सोचून् । पुरुषोत्तम घिमिरे, जोरपाटी, काठमाडौं"
विश्वास गुमाउँदै निगम,"नेपालीहरूको महत्त्वपूर्ण चाडपर्व नजिकिँदै छन् । देश, विदेशमा रहेका नेपाली आफ्नो जन्मथलो फर्कने सपना बुन्दै छन् । तर त्यही समय नजिकिँदै गरेको अवस्थामा नेपाल वायुसेवा निगम भने मर्मतको नाममा फेरि कोमामा जाने तयारीमा छ । उसको वाइडबडी जहाज अन्नपूर्ण मर्मतका लागि ६० दिनदेखि अलपत्र छ भने अर्को जहाज एक महिना अगाडि नै मर्मतका लागि जाँचमा जानुपर्नेमा आजसम्म जान सकेको छैन । मर्मतमा गएर यी जहाजले पुनः सेवा दिने भनेको धेरै टाढाको कुरा भएको छ । आफ्नो स्थापनाकालदेखि नै लगभग घाटामा गएको राजनीतिक भर्ती केन्द्रको रूपमा चिनिएको यो संस्थाको लगभग औचित्य सकिइसकेको छ । अहिले पनि दैनिक करोडौं घाटामा गइरहँदा यसका जिम्मेवार व्यक्तिलाई सरकार कुनै कारबाही गर्ने पक्षमा देखिँदैन । एउटा जहाज मर्मतका लागि दुई महिनादेखि अलपत्र किन पारियो र अर्को जहाज मर्मतका लागि भनेर राखिएको एक महिना बित्दा पनि सरकार किन मौन छ ? अबको दिनमा यो संस्था फेरि उठ्ला, यसले आम नागरिकलाई उसैगरी सेवा देला भनेर आश्वस्त हुने आधार पनि देखिन्न । विदेशी कम्पनीले लाने व्यापार ल्याउँला भन्नु दिउँसै सपना देख्नु बराबर भइसकेको छ । तिर्नुपर्ने दायित्व तिरेर यो भ्रष्टाचारको पिरामिडलाई अब भत्काइदिएकै बेस ! सधैं सरकारले ऋण दिएर चलाउनुपर्ने संस्थाले आम नागरिकलाई सुविधा होइन धोका दिएको छ । मर्मत र व्यवस्थापनको कमजोरीले पटकपटक जहाज दुर्घटना हुनुले निगमप्रतिको विश्वास पनि टुटिसकेको छ । यत्तिको जनधन क्षति भइसक्दा पनि गम्भीर भएर सरकारले किन सोच्न नसकेको ? रामकृष्ण बराल, जोरपाटी, काठमाडौं"
कांग्रेस बैठकमा चलेको बहस,"अहिले देशकै पुरानो पार्टी नेपाली कांग्रेसको केन्द्रीय समितिको बैठक चलिरहेको छ । सिंगो देशले आशा र भरोसा गरेका उदीयमान महामन्त्रीद्वयको प्रस्तावउपर छलफल भइरहेको सुन्नमा आएको छ । महामन्त्री गगन थापाको प्रस्ताव वास्तवमै आम नागरिक, कार्यकर्ता र स्वाभिमानी नेतासमेतलाई चित्तबुझ्दो छ । तर, भरपूर चेतनाको विकास भइनसकेका जनता, गुलामी र दासत्वमा नै आफ्नो भविष्य सुरक्षित देख्ने केही नेता र कार्यकर्ताहरूका कारण त्यो प्रस्तावलाई विवादमा ल्याइएको छ । यसमा सिर्फ सत्तास्वार्थ लुकेको छ, आफूलाई आफैंमा विश्वास छैन ।कसैको बैसाखीमा सत्ताको भर्याङ चढ्नु छ । अब कांग्रेसका शुभेच्छुकहरूले कांग्रेसलाई भोट हाल्न पाउनुपर्छ, कांग्रेसमा बसेर नेतृत्व विकास गरिरहेकाहरूले कांग्रेसकै प्रतिनिधित्व गरेर आफूलाई परीक्षण गर्न पाउनुपर्छ भन्नु उनीहरूको अधिकार होइन र ? एक्लै बढी सिट जित्न सकिन्छ भन्ने आत्मविश्वास नभएका, अरूसँगको साँठगाँठमा सत्तामा उक्लिन खोज्ने नालायकहरूलाई आफ्ना नेताकार्यकर्ताको स्वाभिमानको के ख्याल हुनु र ! यस्तो सरल र सहज विषयमा पनि अनावश्यक विवाद निकालेर महामन्त्रीको कद घटाउन सकिन्छ कि भनेर लाग्ने नेताहरूले थोरै भए पनि लज्जा महसुस गर्नुपर्ने हो । तर यहाँ त्यस्तो हुँदैन । अर्का शालीन महामन्त्रीको प्रस्ताव भने कताकता नमिलेको हो कि जस्तो देखिन्छ ।उहाँले लक्षित गर्नुभएकाहरूलाई जनता र कार्यकर्ताहरूले दण्डित गर्नुपर्ने हो । तर, माथि नै भनिसकियो कि हाम्रोमा सबै नागरिकमा चेतनाको विकास भइनसकेको र केही नेताकार्यकर्ता गुलामी र दासत्वमा नै रमाउने भएकाले सत्तालोलुपहरूकै चाहनाअनुसार नै चल्दै जाला । आशा गरौं, समयको प्रवाहसँगै सबै ठीक भएर जानेछ । रत्नप्रसाद लुइँटेल, पाँचखाल१०, काभ्रे"
परराष्ट्रमन्त्रीको भ्रमणको सन्देश,"पुनःस्थापित समझदारी परिवर्तित वैश्विक राजनीतिमा मोदी नेतृत्वको भारतले विश्वका प्रमुख मुद्दामा भारतीय स्वार्थलाई प्रधान बनाएर ती सम्बोधन हुने गरी तटस्थता को भूमिका निर्वाहको प्रयास गरिरहेको छ । त्यसको पछिल्लो उदाहरणका रूपमा मोदीले रुसयुक्रेन युद्ध, प्यालेस्टाइनहमास युद्धमा लिएको नीति हो, जसमा सकेसम्म ती युद्ध संवादद्वारा समाधान गर्नुको विकल्प नरहेको सन्देश दिएको छ । त्यतिमात्र होइन, रुसयुक्रेन युद्धमा भूराजनीतिक सन्तुलन वा त्यसभन्दा बढी युद्धलाई मध्यस्थता गर्ने महत्त्वाकांक्षी सोचसमेत मोदीले राखेका छन् भन्नेसम्मका मिडिया रिपोर्ट आएका छन् । झट्ट हेर्दा, जटिल विश्व मुद्दामा अमेरिका भर्सेज चीनरुस जस्तो देखिने वैश्विक गठबन्धनमा उदाउँदो शक्तिमध्ये ग्लोबल साउथको समेत नेतृत्व गरिरहेको भारतले तुलनात्मक तटस्थताको भूमिका खेलिरहेको देखिन्छ । मोदीले तेस्रो कार्यकालको आरम्भ गरेसँगै अन्तर्राष्ट्रिय मुद्दादेखि छिमेकी सम्बन्ध र मुद्दामा समेत समझदारीपूर्ण नीति लिएको देखिन्छ, जसका संकेत विभिन्न रूपमा प्रकट भइरहेका छन् । यही समझदारीपूर्ण नीति उनको निरन्तरको छिमेकी नीतिको अंगमा समावेश भएको हो भने त्यसलाई स्वागत गर्नुपर्छ । जसरी नेपालका परराष्ट्रमन्त्रीलाई मोदीले महत्त्व दिएका छन्, स्वाभाविक रूपमा प्रधानमन्त्री ओलीले दिल्लीमा त्योभन्दा उच्चस्तरको महत्त्व पाउनेछन् । त्यसो त प्रधानमन्त्री ओलीको नेपाल भ्रमणको निम्तालाई प्रधानमन्त्री मोदीले स्विकारेका छन्, जसले नयाँ अभ्यासको थालनी पनि गर्नेछ । प्रधानमन्त्री ओलीको सन्देश र नेपाल भ्रमणको औपचारिक पत्र लिएर गएकी परराष्ट्रमन्त्री राणालाई पनि प्रधानमन्त्री मोदीले उपयुक्त समयमा भ्रमण गर्ने सन्देश दिएका छन् । नेपालमा तुलनात्मक बलियो र स्थिर सरकार निर्माण भएको अवस्था र घरेलु राजनीतिमा तुलनात्मक कमजोर भएका मोदी (अहिले पनि उनी बाह्य राजनीतिमा शक्तिशाली छन्) ले छिमेकी राष्ट्रहरूलाई प्रभाव क्षेत्रभित्र राख्ने प्रयास गर्नेछन् । तर त्यसो गर्दा, छिमेकी राष्ट्रको आन्तरिक राजनीतिलाई अनुकूल प्रभावित पार्नेभन्दा पारस्परिक सम्मानमा आधारित सहयोग र साझेदारिताको सहकार्य आवश्यक छ । मोदीले माल्दिभ्सदेखि अहिले बंगलादेशसम्म आउँदा दक्षिण एसियाली क्षेत्रमा विकसित राजनीति र तीनको नयाँदिल्लीप्रतिको दृष्टिकोणलाई बुझेका छन् । काठमाडौंले ठूल्दाइ मानसिकताको नयाँ संस्करण होइन, मित्रताको नयाँ स्वरूप खोजेको छ । त्यो नीति र व्यवहार दुवैमा देखिनुपर्छ ।"
चलचित्रमा खोजिएको मार्गचित्र,"चलचित्रमा सहउत्पादन सन्धि चलचित्रमा दुई देशबीच गरिने सहउत्पादन सन्धिले समानता, विविधता, पहुँच र पारस्परिकता जस्ता मूल्य मान्यता अंगीकार गर्छ । विभिन्न देशले अर्को मुलुकसँग चलचित्र निर्माणमा सहउत्पादन सन्धि गरेर आफ्नो चलचित्र उद्योगको गुणस्तर र बजारको आकार फराकिलो बनाएका छन् । नेपालले अन्य देशसँग सहउत्पादन सन्धि गर्न सकेको खण्डमा वैदेशिक मुद्रा नेपाल भित्र्याएर चलचित्र निर्माण गर्न सहज र वैध कानुनी वाटो खुला हुने बहस नेपाली चलचित्रकर्मीले विभिन्न सन्दर्भमा गर्दै आएका छन् । यसो हुन सके गेम चेन्जर ठूला चलचित्रको लगानीका लागि नीतिगत प्रावधानको बाटो खुल्छ । तर दुई देशबीच हुने औपचारिक सहउत्पादन सन्धिसँगै सम्झौता भएको देशको चलचित्रलाई समानता र पारस्परिकता जस्ता मूल्यको सम्मान गर्दै नेपालमा छायांकनका लागि कर छुट गर्नेदेखि अन्य सुविधा उपलब्ध गराउन तत्पर हुनुपर्ने देखिन्छ । सहउत्पादन सन्धिमा सम्झौता भएमा चलचित्रको विषयवस्तु, निर्माण प्रक्रिया, गुणस्तरको सवाल, बिक्रीवितरण र बजारीकरणमा समेत एकअर्कालाई सहयोग पुग्छ । प्रस्तुत चलचित्र विधेयकमा राष्ट्रका लागि दूरगामी प्रभाव पार्ने यस्ता सवालबारे उल्लेख भएको देखिँदैन । अन्तर्राष्ट्रिय प्रतिस्पर्धामा गएर आफ्नो प्रतिभा देखाएर चलचित्र निर्माणका लागि विदेशी मुद्रा भित्र्याउन चाहनेहरूले पनि चोरबाटो खोज्नुपर्ने अवस्थालाई निरुत्साहित गर्न प्रस्तावित विधेयकले वाटो खुला गर्न सक्नुपर्छ ।समग्र चलचित्र विधेयकमाथिको अति न्यून विमर्श, शास्त्रीय राष्ट्रवादी कसीमा चलचित्रलाई अकुंश लगाउन उद्वेलित कर्मचारीतन्त्र र चलचित्र विधेयक निर्माण प्रक्रिया आफैंमा अपारदर्शी र कोटरी केन्द्रित हुनु नै विधेयक निर्माण प्रक्रियाका केही अपूर्णता हुन् । अघिल्लो सरकारका सूचना तथा सञ्चार मन्त्रीले यथाशीघ्र विधेयक पारित गर्ने प्रतिबद्घता जनाए पनि नयाँ सरकारले प्रस्तावित विधेयक पारित गर्ने कार्यमा अलमल गरिरहेको छ । हरेक पटक चिरपरिचित अनुहारको भरमा चलचित्र विकास बोर्डको अध्यक्ष नियुक्त गर्ने बानी परेका सरकार प्रमुखहरूले वर्तमान अवस्थामा नेपाली चलचित्र क्षेत्रले गुणात्मक छलाङ प्रदान गर्न कस्तो प्रकारको संस्थागत संरचना र नेतृत्वको आवश्यकता छ भन्नेबारे न्यूनतम जानकारी पनि राखेको देखिँदैन । कलाकारका रूपमा अब्बल हुनु र चलचित्रको सर्वोच्च संस्था हाँक्न सक्ने नीतिगत ज्ञान र नेतृत्व गर्न सक्ने गतिशील क्षमता पनि हुनु दुर्लभ संयोग हुन् । यस्तो संयोग र वर्तमान अवस्थामा शक्तिकेन्द्र धाइरहेका अमूक पात्रहरूका बीचमा कुनै नाता देखिएको छैन । नेपाली चलचित्र क्षेत्रसँग जोडिएको राष्ट्रिय र अन्तर्राष्ट्रिय परिस्थिति मनन नै गर्न नसक्ने पात्रहरूको हातमा फेरि एकपल्ट नेपाली चलचित्र क्षेत्रको बागडोर सुम्पिएर पाडो पाए पनि पाडी पाए पनि भतुवालाई बिगौती शैलीमा चैनको निद्रामा सुत्ने दुस्साहस कसैले गरिरहेको छ भने त्यो चलचित्र क्षेत्रका लागि अक्षम्य अपराध हुनेछ । बालकोट, बूढानीलकण्ठ र खुमलटार दौडधुप गर्ने एक थान चिल्ला अनुहारले नेतृत्वसँग टाँसिएर सेल्फी खिच्दा महसुस गराएको घर्षणलाई नै बोर्ड अध्यक्ष हुने मापदण्ड मानेर राणाकालीन शैलीमा बोर्डको नेतृत्व बक्सिसमा दिने वर्तमान सरकारको मनस्थिति देखिन्छ । यो सरकारले नेपाली चलचित्र क्षेत्रको ६ दशक लामो यात्राले आजको दिनमा खोजेको नीतिगत र संस्थागत रूपान्तरण बृहत्, गतिशील र युगान्तकारी छ भन्ने यथार्थको तत्त्वबोध गर्न सकोस् ।"
सामेली लोकतन्त्रलाई सन्चै छ ?,"असमावेशी राज्यसत्ताभर्खरै बंगलादेशमा सत्ता विप्लव भएको छ । जननिर्वाचित प्रधानमन्त्री शेख हसिना ज्यान जोगाउन देश छाडेर भाग्न बाध्य भइन् । त्यसको दुइटा नकारात्मक असर तथा प्रचारबाजीको प्रभाव भने हामीकहाँ आइपुग्नबाट रोकिएन । बंगलादेशको विद्रोह आरक्षण विरोधी हो । नेपालको संविधानमा आरक्षण शब्द छैन, समानुपातिक शब्द प्रयोग गरिएको छ । ज्ञातव्य रहोस्, बंगलादेशको आरक्षण व्यवस्था र हाम्रोमा केही भिन्नता छ । निर्वासित प्रधानमन्त्री शेख हसिनाका पिता शेख मुजिबुर रहमान बंगलादेश स्वतन्त्रताका सर्वोच्च नेता थिए । सन् १९७१ मा सशस्त्र विद्रोहद्वारा पूर्वी पाकिस्तानबाट बंगलादेश स्वतन्त्र भयो । १९७२ मा बंगलादेशमा आरक्षण नीति लागू गरियो । बंगलादेश स्वतन्त्रताका बेला धेरै सहिद बने र स्वतन्त्रता सेनानीहरूका लागि ३० प्रतिशत आरक्षणको व्यवस्था गरियो । १० प्रतिशत स्वतन्त्रता संग्राममा प्रभावित महिला र ४० प्रतिशत पिछडिएको जिल्लालाई छुट्याइयो । शेख हसिनाले १९९७ मा स्वतन्त्रता सेनानीका सन्तानले समेत उक्त आरक्षण प्राप्त गर्ने व्यवस्था गरिन् । त्यति मात्रै होइन सन् २०१० मा अर्को संशोधनमार्फत स्वतन्त्रता सेनानीका नातिनातिना पुस्ताले समेत प्राप्त गर्ने व्यवस्था गरिन् । विवादित बनेपछि विरोधका बीच हसिनाले २०१८ मा आरक्षण व्यवस्था नै खारेज गरिदिइन् । तथापि त्यहाँको उच्च अदालतले आरक्षण व्यवस्था यथावत् पुनः स्थापना गरिदियो ।हाम्रो संविधानले समानुपातिक व्यवस्था गरेको छ । निःसन्देह हाम्रो व्यवस्था पनि विवादरहित भने छैन । विश्वमा कहींकतै व्यवस्था नभएको वर्चस्वशाली शासक जाति, समुदायलाई समेत सिट व्यवस्था गरिनु लज्जास्पद छ । तथापि समानुपातिक व्यवस्था भोग गरेको भन्दै बदनाम भने दलित समुदायलाई बनाइन्छ । हाल केही दलित विधायक संसद् प्रवेश गरेका छन् । स्मरण रहोस्, हालकी परराष्ट्रमन्त्री आरजु राणा खसआर्य महिला कोटाबाट सांसद बनेकी हुन् । त्यति मात्रै होइन, उनी कोटाबाट सजिलै कांग्रेस केन्द्रीय सदस्य बनिन् । पूर्ववर्ती सरकारका अर्थमन्त्री रामशरण महत खसआर्य कोटाबाट सांसद बने । यस्ता अनेकौं पात्र र उदाहरण छन्, जसले समानुपातिक कोटामा दलको महत्त्वपूर्ण पद र सांसद पद प्राप्त गरे । नेपालको १० वर्षे सशस्त्र विद्रोह, २०६२६३ को ऐतिहासिक जनआन्दोलन, मधेश विद्रोह, महिला, दलित, आदिवासी जनजाति, उत्पीडित समुदायको बलिदानी, त्याग र संघर्षको मुख्य उपलब्धि वर्तमान संविधान हो । यो संविधानले संघीय लोकतान्त्रिक गणतन्त्र, धर्मनिरपेक्षता (अर्ध), समानता र समावेशी सिद्धान्तलाई संवैधानिक सुनिश्चितता गरेको छ । यो संविधान पूर्ण छैन, तथापि यसले सुनिश्चित गरेका संवैधानिक अधिकार प्रयोग गर्दै थप अधिकार लिनेतर्फ अग्रसर बन्ने बाटो खुला छ । उसो त संविधानप्रतिको स्वीकार्यता अत्यधिक बढेर जानु स्वागतयोग्यसमेत छ ।प्रधानमन्त्री ओली नेतृत्वको सरकार समावेशी सिद्धान्तमा आधारित छैन । उनको क्याबिनेटमा दलित शून्य बनाइयो । उनी प्रधानमन्त्री बनेलगत्तै सरकारले नयाँ नियुक्ति दिएका विभिन्न मुलुकका लागि राजदूत, प्रदेश प्रमुख, सचिवालयलगायत अन्य राजनीतिक नियुक्ति, न्यायाधीशलगायत कुनै पनि पदमा दलित उत्पीडित समुदाय परेनन् । सरकारको स्थायित्व र कुटिल बाटोबाट संविधान संशोधनको अन्तर्य राखेर कांग्रेसएमाले गठबन्धनको सरकार बन्यो । उत्पीडित समुदायमाथि संवैधानिक अधिकार कटौतीको खतरा देखिन्छ । संविधानको संशोधन यही संसद्को कार्यकालमा सम्भव देखिँदैन, स्वाभाविक पनि हुँदैन । अर्को निर्वाचनमा संशोधन गर्नुपर्नाका कारण र संशोधन गर्नुपर्ने विषय लिएर मतदाताकहाँ जाने र नयाँ जनमतको म्यान्डेटअनुसार संशोधन गर्ने वा नगर्ने निर्णय गर्नु लोकतान्त्रिक विधि र उत्तम हुनेछ । समावेशीकरण नेपाली जनक्रान्ति, जनआन्दोलन, संघर्ष र बलिदानी मात्रै होइन सामाजिक सांस्कृतिक, भौगोलिक, धार्मिक, सामुदायिक, जातीय, राजनीतिक र आर्थिक विविधताको महत्त्वपूर्ण आधार हो । मुलुकका एकल जातिवादी, पटकपटक परिक्षित र अक्षम, अयोग्य राजनीतिक दलका नेताकार्यकर्तालाई सत्ता मोज, लुट र हाइसन्चो रहे पनि देशको सामेली लोकतन्त्रलाई पटक्कै सन्चो छैन । यसको उपचार लोकतान्त्रिक विधिबाट ती नेतृत्वको बहिर्गमन नै हो । सामेली लोकतन्त्रलाई अझ स्वस्थ, सुन्दर र योग्य बनाऊनुछ ।"
५० रुपैयाँमा भरपेट खाजा,"(विराटनगर)आम उपभोक्तालाई स्वस्थकर खाना सर्भ गरेर नाफा होइन, सेवा गरिरहेकाछन् झापा गाउँपालिका७ का काजी राउत । दमक६ बेलडाँगी रोडमा रहेको डेरानजिकै उनको काजी खाजा पसल छ । चिटिक्कको यही पसलबाट उनी ग्राहकलाई नियमित स्वस्थकर खाजा खुवाइरहेका छन् ।हुन त विगतमा उनको पसलमा पनि आम खाजा पसल या होटलमा झैं मेनुमा मःम, चाउमिन, थुक्पा, चाउचाउ तथा कोक, फेन्टा, स्प्राइटहरू नै हुन्थ्यो । अहिले भने उनको पसलमा जंक फुड पूर्ण रूपमा निषेध छ । खाजाको मेनुमा छ, कोदो र फापरको रोटी, मोही, चना र जौको सातु, अंकुरिएका गेडागुडीको चटपटे अनि भाङको चिया । विगतमा जंक फुडजन्य खाजा बेच्दै गर्दा एक दिन काजीलाई लाग्यो, यस्तो अखाद्य खाजाले त उपभोक्तासँगै आफ्नो पनि स्वास्थ्यमा प्रतिकूल असर पार्नेछ । अन्ततः तीन वर्ष अघिदेखि उनले बिस्तारै जंक फुडलाई पसलबाट हटाउँदै लगे । गत वैशाखबाट भने पूर्ण रूपमै हटाए । मःम, चाउमिन खाँदै आएका ग्राहकको स्वाद एक्कासि बदल्न समय लाग्यो, काजीले सुनाए, अहिले प्रायः सबैजसो ग्राहक जंक फुड छाडेर रैथाने खाजातिर आकर्षित भएका छन् ।काजीलाई अहिले पछुतो लाग्छ, खाजाका रूपमा ग्राहकलाई लामो समय स्लो पोइजन बेचेकामा । अरूलाई बेचेको विषले आफू पनि नमज्जाले सिकार भइरहेको कुरा जब उनले महसुस गरे तब जंक फुड निषेधको योजना बुने । तीन वर्षअघि नै योजना बुने । कोक, फेन्टा, मःम हटाएँ, काजीले थपे, चाउमिन र चाउचाउ बाँकी थियो । त्यो पनि अब चैं हट्यो । २०८१ देखि रैथाने खाजा मात्रै बेच्न थाले ।सुरुमा आँटाको सुक्खा रोटी बेच्न थाले । रोटीमा ग्राहकहरू पल्किन थाले । त्यसपछि उनले आँटाको साटो कोदो, फापर ल्याए । मोही थपे, टुसा पलाएको गेडागुडीको तरकारीसँगै कोदो, फापरको रोटीका साथमा गुन्द्रुकको चट्नी पनि समेटियो । अनि मूल्य राखियो, ५० रुपैयाँ । चना र जौको सातु, मकैको भात पनि सुरु गरे । अंकुरिएका गेडागुडी मेथी, मुङ दाल, चना, पहाडे केराउको चटपटे । रैथाने खाजा सुरु गरेपछि व्यापार खस्केला भन्ने डर थियो, काजीले सुनाए, तर व्यापार पहिलाभन्दा तेब्बर बढेर पो गयो । काजीको पसलमा बिहानदेखि बेलुकासम्मै भीडभाड लागिरहन्छ । उनकामा प्रायः स्वास्थ्यप्रति सचेत ग्राहकको भीड देखिन्छ । ५० रुपैयाँमा स्वस्थकर खाजा पाउनु ठूलो कुरा हो, नियमित ग्राहक कमन देवानले भने, पैसा पनि बचत, स्वास्थ्य पनि सबल ।ग्राहकलाई सुपथ मूल्यमा स्वस्थकर खाजा खुवाउनेबाहेक काजीको अर्को कुनै स्वार्थ छैन । समाजलाई स्वस्थ बनाउनुपर्छ भन्ने अभियानमा जुटेका उनले दमकमा थालेको अभियान, जिल्लामा मात्रै सीमित रहेन । जिल्ला बाहिर पनि फैलन सुरु भएको छ । शनिश्चरे, बिर्तामोड, सुरुंगा र मोरङको उर्लाबारीलगायतका सहरमा रैथाने खाजा पसलप्रति ग्राहकको आकर्षण ह्वात्तै बढेको छ । मौलिक उत्पादनलाई प्रवर्द्धन गर्नुपर्छ भन्ने मेरो मान्यता हो, उनले थपे, यसले हाम्रा रैथाने उत्पादनको प्रवर्द्धनसँगै आम उपभोक्तालाई स्वस्थ बन्न सघाउनेछ ।अहिलेका बालबालिकामा जंक फुडले जरा गाडेको ठान्ने काजी त्यसको साटो रैथाने खानेकुरामा आकर्षित गर्न जरुरी रहेको बताउँछन् । यति मात्रै गर्न सक्दा बालबालिकाको स्वास्थ्यमा हत्तपत्त समस्या आउँदैन ।काजीको खाजा पसलमा हाल दिनहुँ सय जनाभन्दा बढी खाजा खान आउँछन् । यहाँ आउनेले कोक, फेन्टा पनि खोज्दैन, मोही माग्छन् । काजीलाई पसलमा श्रीमती र छोरीले सघाउँछन् । स्वदेशमै बसेर ग्राहकलाई शुद्ध र स्वस्थकर खाजा ख्वाउन पाएकामा हामी सन्तुष्ट छौं, काजी भन्छन्, योभन्दा बढी के चाहियो ?"
सुदूरपश्चिममा सांसदलाई बजेट बाँड्ने तयारी,"(धनगढी)सुदूरपश्चिम प्रदेश सरकारले चालु आर्थिक वर्षको बजेटमा सांसदहरूलाई घुमाउरो बाटोबाट रकम छुट्याउन लागेको छ । सरकारले प्रत्यक्ष निर्वाचित सांसदलाई चार करोड र समानुपातिक सांसदलाई दुई करोड बराबरका योजनाको सिफारिस माग गरेको छ । गत असार १ मा बजेट ल्याएका अन्य प्रदेशले पनि यही शैलीमा सांसदहरूका योजनालाई बजेट विनियोजन गरेका थिए । भदौ १५ भित्र बजेट ल्याउने तयारी भइरहेको मुख्यमन्त्री कमलबहादुर शाहले बताए । यसअघि जेठमा तयार गरिएको बजेट कार्यक्रमलाई मन्त्रालयहरूले पुनर्लेखन गरिरहेका छन् । चालु आर्थिक वर्षका लागि गत असार १ मा तत्कालीन सरकारले प्रदेशसभामा पेस गरेको बजेट पारित हुन सकेको थिएन । त्यति बेला ३१ अर्ब ६२ करोड ९८ लाख २८ हजार रुपैयाँ बराबरको बजेट ल्याइएको थियो । सुदूरपश्चिम सरकार साउन १ देखि बजेट शून्यताको अवस्थामा छ । ५३ सदस्यीय प्रदेशसभामा ३२ जना प्रत्यक्ष र २१ जना समानुपातिक सांसद छन् । प्रत्यक्ष निर्वाचित सांसदका लागि १ अर्ब २८ करोड र समानुपातिकका लागि ४२ करोड छुट्याएर सांसदहरूका योजना समावेश गर्ने तयारी भइरहेको सत्तारूढ दलका एक सांसदले बताए । विगतमा सांसदहरूले स्वैच्छिक रूपमा योजना र रकम छनोट गर्न पाउने गरी प्रदेश सरकारले वार्षिक कार्यक्रम पुस्तिकामा एकमुष्ट बजेट विनियोजन गर्दै आएको थियो । गत आर्थिक वर्षमा प्रत्यक्ष निर्वाचित सांसदलाई तीन करोड भाग पर्ने गरी एकमुष्ट ९६ करोड रुपैयाँ विनियोजन गरिएको थियो । तर सर्वोच्च अदालतको आदेशले रोक लगाएपछि उक्त कार्यक्रम कार्यान्वयन हुन सकेन । सर्वोच्चको आदेशपछि सांसदहरू कुनै न कुनै रूपमा निर्वाचन क्षेत्र विकास कार्यक्रम ब्युँताउन लबिइङ मा थिए । बजेट निर्माण व्यवस्थापिकाको अधिकार भएकाले संसद्ले पारित गरेको कार्यक्रम न्यायालयले रोक्न मिल्ने या नमिल्ने भन्नेमा प्रश्न रहेको उनीहरूको भनाइ थियो । सांसदहरूले विकास निर्माणका योजना छनोट तथा बजेट विनियोजनमा आफूहरू निरीह र अपमानित हुनुपरेको गुनासो पनि गर्दै आएका थिए । जनतासँग विकास निर्माणका योजनामा प्रतिबद्धता गर्दै मत मागेका हुन्छौं तर बजेट योजनामा भने हाम्रो कुनै भूमिका नहुने हो भने सांसद हुनुको के अर्थ ? कांग्रेस सांसद पदमबहादुर शाहीले भने, प्रदेश सांसदको भूमिका र गरिमा त वडाध्यक्षजत्तिको पनि नहुने अवस्था छ । विधायिकी भूमिकामा रहेका सांसदहरूको तजबिजी चल्ने गरी बजेट छुट्याउँदा दुरुपयोग बढेको भन्दै महालेखा परीक्षकको प्रतिवेदनले नै औंल्याएको थियो र सार्वजनिक आलोचना पनि हुँदै आएको थियो । सर्वोच्च अदालतको आदेशका कारण विगतमा जसरी निर्वाचन क्षेत्र विकास कार्यक्रम ल्याउन नपाउने भएपछि प्रदेश सरकारले सांसदहरूका योजनालाई बजेट छुट्याउन लागेको हो । सरकारले सांसदहरूको सिफारिसका योजना राख्ने निर्णय गरे पनि रकम न्यून भएको भन्दै उनीहरू असन्तुष्ट छन् । निर्वाचन क्षेत्रबाट योजना माग्नेहरूको अत्यधिक दबाब छ । चुनावका बेला हामीले आश्वासन बाँडेका हुन्छौं, बजेट निर्माणका बेला मतदाताले योजना माग गर्नु अस्वाभाविक होइन, सरकारको नेतृत्वकर्ता दल कांग्रेसका एक सांसदले भने, चार करोडभित्र कुनकुन योजना समावेश गर्ने भन्ने सकस छ ।समानुपातिक सांसदहरू भने प्रत्यक्ष निर्वाचित र समानुपातिकमा विभेद गर्नु उचित नभएको बताइरहेका छन् । त्यसैमा मुख्यमन्त्री शाहले २५ लाखभन्दा कम रकमका योजना नराख्ने र प्रदेश सरकारले कार्यान्वयन गर्ने कुनै पनि योजना उपभोक्ता समितिमार्फत नगर्ने बताएपछि सांसदहरू रुष्ट छन् । मुख्यमन्त्री शाहको घोषणा अव्यावहारिक रहेको उनीहरूको भनाइ छ । यति बेला सांसदहरूको मुख्य चासो चालु आर्थिक वर्षको बजेटमा आफ्नो सिफारिसका योजना जतिसक्दो बढी समावेश गराउने भन्नेमा देखिन्छ । त्यसैका लागि सांसदहरू योजनाको सिफारिसपत्र बोकेर हरेक मन्त्रालय धाइरहेका छन् । मन्त्री र सांसदनिकट नेताकार्यकर्ता, स्थानीय तहका जनप्रतिनिधिलगायतका व्यक्ति पनि योजना मागका फाइल बोक्दै मन्त्रालय धाइरहेका देखिन्छन् । मन्त्रीहरू भने सांसद र कार्यकर्ताको दोहोरो दबाबमा रहेको बताउँछन् । सीमित बजेट छ, माग अत्यधिक छ, सामाजिक विकासमन्त्री मेघराज खड्काले भने, निकै धेरै दबाब छ ।"
दुग्ध र उखु किसानले सरकारबाट पाएनन् साढे दुई अर्ब,"मुलुकभर ३० लाख ९१ हजार हेक्टर जमिनमा मात्र खेती गरिन्छ । १० लाख ३० हजार हेक्टर खेतीयोग्य जमिन अहिले पनि बाँझो छ । खेतीयोग्य मात्र होइन, सम्भव भएसम्मका जमिनको उपयोग कसरी गर्ने र कम्तीमा मुलुकका लागि आवश्यक खाद्यान्न, फलफूल, तरकारी साथै पशुपन्छी तथा मासुजन्य उत्पादन कसरी गर्ने भन्ने सोचमा मन्त्रालय छ, उनले भने । वन तथा वातावरण मन्त्रालयको सहकार्यमा सामुदायिक वनमा फलफूलका बिरुवा रोप्ने र कृषियोग्य बाँझो जमिन एकीकरण गरी सामूहिक खेतीको योजना रहेको मन्त्री अधिकारीले जनाए ।"
जनशक्ति र बजेटको मारमा नौमुरे जलविद्युत्,"(अर्घाखाँची) २ सय ८१ मेगावाट विद्युत् उत्पादन गर्ने भनिएको नौमुरे बुहउद्देश्यीय जलविद्युत् आयोजना बजेट र जनशक्ति अभावको मारमा परेको छ । अर्घाखाँचीको शीतगंगा नगरपालिका८ र प्यूठानको सरुमारानी गाउँपालिका३ को सिमानामा पर्ने यो आयोजना तीन दशकदेखि सधैं चर्चामा छ । तर कामले गति लिन सकेको छैन । ०७९ मा नौमुरे बाँधनजिकै लामातालमा कार्यालय खुलेर अध्ययनको काम सुरु भएको आयोजनाको कार्यालय अपायक भएको भन्दै कर्मचारी नबसेपछि दाङको भालुवाङनजिकै अर्घाखाँचीको सातमारामा सारिएको छ । विद्युत् विकास विभागले नौमुरेमा तीन वर्षदेखि कार्यालय र बजेट उपलब्ध गराएर काम सुरु गरेको छ । ०७९८० मा चालुतर्फ र पुँजीगत गरी ६ करोड ७० लाख ५३ हजार रकम विनियोजन भएकामा १ करोड १८ लाख ७६ हजार रुपैयाँ मात्रै खर्च भयो । आयोजना प्रमुख नियमित बसेर काम नगर्नु र अन्य जनशक्ति अभावका कारण बजेट खर्च हुन नसकेको हो । चालु आर्थिक वर्षमा आयोजनाले १ अर्ब बजेट माग गरे पनि १५ करोड मात्रै विनियोजन भएको छ । यो बजेट नौमुरेमा जग्गाप्राप्तिका लागि ७ करोड, शीतखोलामा पुल निर्माणमा ४ करोड र सडक, क्याम्पमा प्राविधिक काममा खर्च हुने आयोजना प्रमुख इन्जिनियर वीरबहादुर बोहोराले जनाए । तर यति बजेट खर्चन पनि जनशक्ति निकै कम छ । आयोजना कार्यालयमा रहेको ३२ जनाको दरबन्दीमा सहयोगीसहित आठ कर्मचारी थिए । त्यसमध्ये इन्जिनियर विजय पराजुली राजीनामा दिएर अमेरिका र इन्जिनियर कृष्ण गौतम अध्ययनका लागि भारत गए । इन्जिनियर विजय पराजुली तालिममा छन् । कार्यालयमा अहिले आयोजना प्रमुख बोहोरा मात्रै छन् । प्रशासन र लेखापाल कर्मचारी नै छैनन् । कर्मचारी माग्न उनी सातादेखि ऊर्जा तथा जलस्रोत मन्त्रालय धाइरहेका छन् । एक जना भए पनि इन्जिनियर चाहिन्छ, नत्र कामै गर्न सकिन्न, बोहोराले भने, इन्जिनियर नपठाए म पनि सरुवा मागेर अन्तै जान्छु । कर्मचारीबिना कसरी बजेट खर्च गर्न सकिन्छ र बस्नु ? आयोजनाले कार्यालय खोलेर बजेट पर्न थालेको यो तेस्रो आर्थिक वर्ष हो । १ अर्ब बजेट माग गरेकामा १५ करोड मात्रै पठाइदिएको छ । न कर्मचारी छन्, न मागेअनुसारको बजेट पर्छ, उनले भने । पुल निर्माण निर्माण सम्पन्न गर्न १४ करोड रुपैयाँको स्टिमेट भए पनि अहिले ४ करोड मात्रै उपलब्ध भएको उनले बताए । ०४३ मा पञ्चायत सरकारको पालामा नौमुरेमा २ सय ४१ मेगावाट क्षमताको विद्युत् निकाल्न सकिने प्रतिवेदन तत्कालीन सरकारलाई बुझाइएको थियो । प्रजातन्त्र पुनःस्थापनापछि चर्चामा आए पनि काम सुरु भएको थिएन । पञ्चायतदेखि गणतन्त्रसम्म आइपुग्दा हरेक नेताले नौमुरेलाई चुनावी नारा बनाउने गरेका छन् । प्रधानमन्त्री पुष्पकमल दाहाल पहिलो पटक भारत भ्रमणमा जाँदा भारतीय समकक्षी नरेन्द्र मोदीले भारत सरकारले उपहारस्वरूप बनाइदिने वचन दिएका थिए । भारतले सहयोग गर्न छाँट नदेखेपछि ०७१ साउनमा आफैं बनाउने घोषणा गरेको सरकारले आफ्नो नीति तथा कार्यक्रममा एक प्रदेश एक जलाशययुक्त जलविद्युत् आयोजनाअन्तर्गत नौमुरेलाई घोषणा गरेको थियो । यसअन्तर्गत लुम्बिनी प्रदेशको जलाशययुक्त आयोजना नौमुरेमा पर्छ । नौमुरे विद्युत् उत्पादन गर्ने मात्र नभएर यो बहुआयामिक आयोजना हो । प्यूठानको सरुमारानीमा विद्युत् गृह निर्माण, लामातालमा बाँध बनाई ८८ मेगावाटसहित २ सय ८१ दशमलव ३४ मेगावाट क्षमतामा बिजुली निकाल्न सकिने पछिल्लो प्रतिवेदनमा उल्लेख छ । २ सय ८१ दशमलव ३४ मेगावाट विद्युत् उत्पादन, कपिलवस्तु, दाङ र बाँकेका खेतमा सिँचाइ पुर्याएर खाद्य तथा तरकारी उत्पादनमा वृद्धि ल्याउने र बाँध नजिकैको लामातालमा ताल बनाएर पर्यटकीय गन्तव्य बनाउने आयोजनाको लक्ष्य रहेको आयोजना प्रमुख बोहोरा बताउँछन् । नौमुरेको पानीले तीन जिल्लाका ८३ हजार ३ सय २ हेक्टर क्षेत्रफल जमिनमा सिँचाइ हुने लक्ष्य लिइएको बोहोराले जनाए । यसअन्तर्गत कपिलवस्तुमा २९ हजार ७ सय ३६ हेक्टर, बाँकेमा ४२ हजार ७ सय ६६ हेक्टर र दाङको देउखुरीमा १० हजार ८ सय हेक्टरमा सिँचाइ पुग्नेछ । लामातालमा मिनी फेवाताल बनाउने र त्यसलाई माछापालन केन्द्रका रूपमा विकास गर्ने लक्ष्य छ । आयोजना निर्माण सकिए पर्यटकीय स्थलका रूपमा रोजगारीका अवसर बढ्ने शीतगंगा नगरपालिका प्रमुख छविलाल पौडेलले बताए ।"
अर्थ संक्षेप,"अटो सोमा अप्रिलिया स्टोर्म १२५ बीएस ६ स्कुटर काठमाडौं (कास) नेपालका लागि भेस्पा र स्पोर्टी अप्रिलिया ब्रान्डका स्कुटरको आधिकारिक बिक्रेता डेल्टा अटो कोर्पले नाडा अटो सो २०२४ मा नयाँ अप्रिलिया स्टोर्म १२५ बीएस ६ स्कुटर सार्वजनिक गर्ने भएको छ । उक्त स्कुटरको मूल्य ३ लाख २४ हजार ९ सय रुपैयाँ निर्धारण रहेको कम्पनीले जनाएको छ । स्कुटरमा २२० एमएमको भेन्टिलेटेड डिस्क लुब्रेकको अपडेटेड ब्रेकिङ सिस्टम छ । यसले स्कुटरको नियन्त्रण र सुरक्षालाई उत्कृष्ट बनाउने कम्पनीको दाबी छ । १२इन्चको एलोय ह्विल्स र टेलिस्कोपिक फ्रन्ट फोर्क्सका साथै पछाडिको मोनोसकले स्कुटरको सवारी अनुभवलाई थप स्थिर बनाउने विशेषता छ । एनआईसीलाई ॅबेस्ट इन डिजिटल बैंकिङ अवार्डकाठमाडौं (कास) एनआईसी एसिया बैंक बेस्ट इन डिजिटल बैंकिङ अवार्डबाट सम्मानित भएको छ । इन्डियन चेम्बर अफ कमर्सको सेकेन्ड आईसीसी इमर्जिङ एसिया बैंकिङ अवार्डअन्तर्गत बैंक गत भदौ २३ मा सम्मानित भएको हो । भारतको नयाँदिल्लीमा आयोजित बैंकिङ कन्क्लेभ २०२४ कार्यक्रममा बैंकलाई उक्त सम्मान प्रदान गरिएको बताइएको छ । अवार्डमा बिमस्टेकअन्तर्गतका नेपालसहित भारत, श्रीलंक, भुटान, म्यानमारलगायत राष्ट्र प्रतिस्पर्धामा थिए । ललितपुरमा वात्सल्यको क्लिनिककाठमाडौं (कास ) वात्सल्य नेचुरल आईभीएफले आफ्नो आठौं वार्षिकोत्सवका अवसरमा नेपाल मेडिसिटी अस्पतालसँगको सहकार्यमा ललितपुरमा नयाँ क्लिनिकको उद्घाटन गरेको छ । वात्सल्यले निःसन्तानपनको उपचार गर्दै आएको छ । वात्सल्य समूहले भक्तपुर, नेपालगन्ज, चितवन र बुटवलमा पनि सेवा सञ्चालन गर्दै आएको छ । एमजी मोटर्सका दुई नयाँ सेवा केन्द्र काठमाडौं (कास) नेपालका लागि एमजी मोटर्सको आधिकारिक आयातकर्ता र वितरक पारामाउन्ट मोटर्सले काठमाडौंमा दुई नयाँ सेवा केन्द्र विस्तार गरेको छ । कम्पनीले कुसुन्तीमा आफ्नो सेवा केन्द्र सञ्चालनको सफलतापछि थप दुई नयाँ सेवा केन्द्र विस्तार गरेको जनाएको छ । सुकेधारा र सल्लाघारीमा थप सेवा केन्द्र सञ्चालनमा ल्याउने कम्पनीले जनाएको छ । गरिमालाई ॅद बेस्ट बैंक असेट्स क्वालिटी अवार्डकाठमाडौं (कास) गरिमा विकास बैंक द बेस्ट बैंक असेट्स क्वालिटी अवार्डबाट सम्मानित भएको छ । इन्डियन चेम्बर अफ कमर्सको सेकेन्ड आईसीसी इमर्जिङ एसिया बैंकिङ अवार्डअन्तर्गत बैंक गत यही भदौ २३ मा सम्मानित भएको हो । भारतको नयाँ दिल्लीमा आयोजित बैंकिङ कन्क्लेभ २०२४ कार्यक्रममा बैंकलाई उक्त अवार्डबाट सम्मानित गरिएको हो । कर्जा तथा लगानीको गुणस्तर उत्कृष्ट रहेकामा गरिमा बैंकलाई उक्त अवार्डबाट सम्मानित गरिएको जनाइएको छ ।"
सामाजिक सुरक्षा भत्तामा अनिवार्य नगर्न अन्तरिम आदेश,सर्वोच्च अदालतले सामाजिक सुरक्षा भत्तालगायतका सरकारले सेवा प्रवाह गराउने र सार्वजनिक सेवा उपलब्ध गराउने क्रममा राष्ट्रिय परिचयपत्र तत्कालका लागि अनिवार्य नगर्न अन्तरिम आदेश दिएको छ । विभागले गत असार २४ गते राजपत्रमा सूचना प्रकाशित गरेर सामाजिक सुरक्षा र पेन्सन पाउन नागरिकता प्रमाणपत्रको सट्टामा राष्ट्रिय परिचयपत्र वा राष्ट्रिय परिचयपत्र नम्बर उपलब्ध गराउनुपर्ने नीति अघि सारेको थियो । तर शुक्रबार सर्वोच्चले सट्टामा भन्ने शब्दलाई तत्कालका लागि स्थगन गर्नुपर्ने आदेश दिएको हो । अदालतले अर्को आदेश नदिउन्जेल नागरिकताको बदलामा राष्ट्रिय परिचयपत्रलाई अनिवार्य गर्न नपाइने भएको छ ।साउन महिनामा ९ लाख ५२ हजार ६ सय ६ जनाले परिचयपत्र प्रयोग गरेर सामाजिक सुरक्षा भत्ताका लागि नयाँ दर्ता र नवीकरण गरेका छन् । यस अवधिमा परिचयपत्र पछि पेस गर्ने सर्तमा १५ लाख ४२ हजार ६ सय ३ जनाले सामाजिक सुरक्षा भत्ताका लागि नवीकरण गरेका छन् । मुलुकभर करिब ३८ लाखले सामाजिक सुरक्षा भत्ता लिने गरेको अनुमान छ । सरकारले साउनबाट सामाजिक सुरक्षा भत्ताका लागि परिचयपत्र अनिवार्य गरेकोमा पुस मसन्तासम्मलाई म्याद थप गरेको थियो । सामाजिक सुरक्षा भत्ताको नवीकरण भदौ मसान्तसम्म गर्नुपर्ने व्यवस्था छ । वृद्धवृद्धालाई असहज भएको आवाज संसद्मै उठेपछि सरकारले तत्काल परिचयपत्रबिना नै नवीकरण गर्न सक्ने सूचना जारी गरेको थियो । तर अदालतले हालका लागि परिचयपत्र अनिवार्य नगर्न अन्तरिम आदेश जारी गरेको छ ।
'जेन जी खुसी पार्दै बंगलादेशको यात्रा,"भारतले खाएको पहिलो गोलनिर्धारित समयको खेल बराबरीमा टुंगिएको थियो । यससँगै प्रतिस्पर्धा सिधै पेनाल्टी शुटआउटमा प्रवेश गरेको हो । बंगलादेशले ३६ औं मिनेटमा अग्रता लियो । राबी हुसेनको प्रहार भारतीय गोलरक्षक प्रियान्स दुबेले राम्रोसँग क्लियर गर्न सकेनन् । त्यसमै फर्केको बलमा असदुल मोल्लाले गोल गरे । यो भारतले प्रतियोगितामा खाएको पहिलो गोल रह्यो । अन्ततः यसले नै भारतलाई स्तब्ध पार्न पर्याप्त रह्यो । लिग चरणका दुवै खेलमा भारतले क्लिनसिट राखेको थियो । भारतले ७५ औं मिनेटमा बराबरी गोल फर्काएको थियो । कप्तान गोयरीले शक्तिशाली प्रहारमा गोल गरेका हुन् । नियमित गोलरक्षक हुसेन चोट बोक्दै बाहिरिएपछि त्यसको तत्काल प्रभाव खेलमा देखिएको थियो । बंगलादेश केही असहज परिस्थितिमा परेको थियो । त्यसकै फाइदा उठाएर गोयरीले गोल गरे । यो प्रतियोगितामा भारतले गरेको तीन खेलमा तेस्रो गोलमात्रै रह्यो । बंगलादेश यस प्रतियोगिता फाइनल पुगेको यो चौथोपल्ट हो । सन् २०२२ को संस्करणको फाइनलमा बंगलादेश भारतकै हातबाट पराजित भएको थियो, त्यो पनि टाइब्रेकरमा । बंगलादेश अहिले त्यसको बदला लिन सफल भएको छ । तर, बंगलादेशले अहिलेसम्म यो प्रतियोगिता जित्न सकेको भने छैन ।"
एरिक्सनको निधन,"स्टकहोम (एएफपी) इंग्ल्यान्ड राष्ट्रिय पुरुष फुटबल टोलीका पूर्व व्यवस्थापक स्येन गोरान एरिक्सनको सोमबार ७६ वर्षको उमेरमा निधन भएको छ । सन् २००१ देखि २००६ सम्म इंग्ल्यान्ड फुटबल टोली सम्हालेका एरिक्सनलाई पछिल्लो समय प्यान्क्रिएटिक क्यान्सर रोग लागेको उनका एजेन्टले जनाएका छन् ।एरिक्सनको शान्तपूर्वक निधन भएको थियो, जतिखेर उनको परिवारजन साथमै थियो, एजेन्ट बो गुस्ताभसनले एएफपीसँग भने । स्वास्थ्यका कारण का उनी २०२३ को फेब्रुअरीदेखि सार्वजनिक समारोहमा देखिन छाडेका थिए । जनवरीमा उनले आफूलाई प्यान्क्रिएटिक क्यान्सर लागेको जनाएका थिए । डाक्टरको भनाइ राख्दै बढीमा एक वर्ष र खराब स्थितिमा त्योभन्दा कम समयमात्र बाँच्न सक्ने आँकलन गरेका थिए । उनको प्रशिक्षणमा इंग्ल्यान्डले २००२ र २००६ को विश्वकपमा क्वाटरफाइनलसम्म यात्रा गरेको थियो । पोर्चुगिज टोली बेन्फिका सम्हालेपछि इटालीमा उनले रोमा र लाजियोलाई प्रशिक्षण दिएका थिए । लाजियोलाई इटोलियन सिरी ए को उपाधि दिलाएपछि उनी इंग्ल्यान्ड पुगेका हुन् । इंग्ल्यान्डछि उनले मेक्सिको, आइभोरी कोस्ट र फिलिपिन्सको राष्ट्रिय टोलीलाई पनि प्रशिक्षण दिएका थिए । तर, उनी कहिल्यै आफ्नो देश स्विडेनको प्रशिक्षक भने भएनन् ।"
पुरुषोत्तम च्याम्पियन,"काठमाडौं (कास) क्यान्डिडेट मास्टर पुरुषोत्तम चौलागाईंले छैटौं राष्ट्रिय एमेच्योर बुद्धिचाल प्रतियोगिताको उपाधि जितेको छ ।झापाको मेची नगरनगरपालिका कााकडभिट्टामा भएको प्रतियोगितामा उत्कृष्ट खेल प्रदर्शन गरी उपाधि जित्दा १९३७ रेटेड पुरुषोत्तमंले सात चरणको क्लासिकल खेलमध्ये ५ जित र २ बराबरी खेलेका थिए । अपराजित भएर ६ अंक जोडेका उनले ५० हजार रुपैयाँ पुरस्कार जितेका छन् ।राजेन्द्र राईले ५५ अंकसहित दोस्रो भए । उनले २५ हजार पाए । समान ५५ अंक जोडेका धिरेन राई डाइरेक्ट इन्काउन्टर, बुकोल्ज वान टु र मोस्ट विन नियमका आधारमा तेस्रो स्थानमा रहे । उनले १५ हजार पाए ।आशिष फुयाँल चौथो भए । उनले १२ हजार पाए । पूर्व विजेता सीएम कृष्ण थापा पाचौं बन्दै १० हजार, नीलम बस्नेत छैटौं भई ८ हजार, विकास मैनाली सातौं भएर ६ हजार, प्रेम लिम्बू आठौं, सुरोज महर्जन नवौं र वलिमान गुरुङ दसौं हुँदै जनही ५ हजार पुरस्कार जितेका छन् ।१७०० मुनि रञ्जित राई विजेता भए । व्यक्तिगत १६९९ रेटिङवाट खेल सुरु गरेका उनले ६५२ रेटिङ्ग बढाए । उनले ५० हजार पुरस्कार पाए । ९ चरणको प्रतिस्पर्धामा रामहरि कार्की दोस्रो भए । उनले २५ हजार र कपिल गुरुङ तेस्रो भएर १५ हजार पुरस्कार पाए । महिला खेलाडी पूजा भण्डारी चौथो स्थानमा भइन् । उनले १२ हजार पाइन् । शिवम् कुमार बिक पाँचौं भए । उनले १० हजार पाए । रोशन खड्गी छैटौं, कृष्णप्रसाद सिग्देल सातौं, सुरज सिंह आठौं, खिलराज राई नवौं र राजन पहाडी दसौं स्थानमा विजयी भए ।"
सगरमाथालाई ताप्लेजुङ गोल्डकप,"(ताप्लेजुङ)मोरङले सगरमाथा युथ क्लबले ताप्लेजुङ गोल्डकप फुटबल प्रतियोगिताको उपाधि जितेको छ । सोमबार फाइनलमा सिराहाको सलहेस फुटबल क्लबलाई १० ले पराजित गर्दै सगरमाथाले उपाधि जितेको हो । सगरमाथाले ५ लाख रुपैयाँसहित ट्रफी जित्यो । खेलको तेस्रो मिनेटमै सगरमाथाका विजय भुजेलले गरेको गोल नै निर्णायक बन्यो । मिलन राईको पासमा उनले गोल गरेका हुन् । उपविजेता सलहेसले २ लाख ५० हजार रुपैयाँ पायो । सलहेसले जोन ग्लोरी, सेवेए, कार्लोस साम र स्टेफेन गरी ४ विदेशी खेलाडी लिएर आएको थियो । सगरमाथाका सौभाग्य राई सर्वोत्कृष्ट खेलाडी भए । विजय भुजेल प्लेयर अफ द म्याच चुनिए । प्रमोद गच्छदार उत्कृष्ट गोलकिपर, मिलन राई उत्कृष्ट फरवार्ड र युवेन गुरुङ उत्कृष्ट प्रशिक्षक भए । सलहेसका कुलदीप कार्की उत्कृष्ट डिफेन्डर, संघर्ष स्पोर्टिङ क्लब ताप्लेजुङका सविन तामाङ उदीयमान खेलाडी र कञ्चनजंघा फुटबल क्लब सिलिगुढीका जाङ्पु भोटिया सर्वाधिक गोलकर्ता भए । भोटियाले एकै खेलमा ३ गोल गरेका थिए ।सलहेसले सेमिफाइनलमा बिर्तामोड युनाइटेडलाई र सगरमाथाले घरेलु टोली संघर्ष र्स्पोटिङ क्लबलाई हराएर उपाधि भिडन्त तय गरेका थिए । विभागीय टिम त्रिभुवन आर्मी, बुटवललुम्बिनी एफसी, कञ्चनजंघा एफसी र पाॅचथर फुटबल क्लब गरी ८ टिम प्रतिस्पर्धी थिए । प्रतिनिधिसभाका सांसद योगेश भट्टराई, डम्बरध्वज तुम्बाहाम्फे, फुङलिङ नगरपालिका प्रमुख अमिर मादेनलगायतले पुरस्कार प्रदान गरेका थिए ।फाइनल दिन आयोजकले १० लाख १४ हजार रुपैयाँ टिकक बिक्रीबाट आम्दानी गरेको लाखेजात्रा सञ्चालक समितिका अध्यक्ष देबराज गुरुङले बताए । टिकटदर २ सय ५० थियो । आयोजकले टिकट बिक्रीबाट २० लाख बढी रकम संकलन गरेको जनाएको छ । २०२९ सालदेखि सुरु ताप्लेजुङको पुरानो यस प्रतियोगितामा दर्शकको बाक्लो उपस्थिति रहेको हो ।"
"विद्युतीय सवारी बढ्दो, राजस्व घट्दो","सरकारले विद्युतीय सवारीलाई प्रोत्साहन गर्ने नीति लिएपछि हायर पर्चेज क्षेत्रबाट प्राप्त हुने राजस्व उल्लेख्य रूपमा घट्न थालेको छ । मुलुकमा उत्पादित बिजुलीको खपत बढाउने, प्रदूषण कम गर्ने, पेट्रोलियम पदार्थको आयात प्रतिस्थापन गर्नेलगायत कारण पछिल्ला वर्षमा सरकारले विद्युतीय सवारीमा भारी छुट दिँदै आएको छ । यो नीतिका कारण गत आर्थिक वर्षमा मात्र सरकारले ६० अर्बभन्दा राजस्व गुमाएको पूर्वअर्थमन्त्री एवं अर्थ मन्त्रालयका उच्च अधिकारी बताउँछन् । सरकारको नीति विद्युतीय गाडी प्रोत्साहन गरेर पेट्रोलियम सवारीको आयात घटाउँदै जाने हो । तर भन्सारको तथ्यांक हेर्दा विद्युतीय सवारीसँगै अन्यको पनि आयात पनि बढेको छ । यसले पेट्रोल र डिजेलबाट चल्ने गाडीको आयात घटाउने सरकारको उद्देश्य सफल भएको छैन । विद्युतीय सवारीमा भारी छुट दिइएको छ भने पेट्रोल र डिजेलबाट चल्ने गाडीको आयात पनि बढिरहेको छ । सरकारको राजस्वका मुख्य स्रोतमध्ये अटो बजार पनि एक हो । करिब तीन वर्षअघिसम्म सरकारको वार्षिक राजस्व संकलनमा यो क्षेत्रको योगदान २५ देखि ३० प्रतिशतसम्म रहँदै आएको थियो, नाडा अटोमोबाइल एसोसिएसन अफ नेपालका पूर्वअध्यक्ष ध्रुव थापाले भने, सरकारले विद्युतीय सवारीलाई भारी कर छुट दिएपछि राजस्वमा यो क्षेत्रको योगदान पनि घटेको छ । तीन वर्ष अघिसम्म वार्षिक करिब १ खर्ब राजस्व यो क्षेत्रले सरकारलाई बुझाउँदै आएकामा अहिले घटेर ३५ देखि ४० अर्बमा मात्र सीमित भएको थापाले जनाए । गत आर्थिक वर्ष सरकारले विद्युतीय सवारीसाधन आयातमा अन्तःशुल्क लागाएको थिएन भने १० प्रतिशत भन्सार कर मात्र लाग्दै आएको थियो । यस वर्ष भने सरकारले निकै चर्चामा रहेको विद्युतीय सवारीसाधन (ईभी) मा भन्सार र अन्तःशुल्क बढाएको छ । जसअनुसार अब ५० किलोवाटसम्मको ईभीमा १५ प्रतिशत भन्सार र ५ प्रतिशत अन्तःशुल्क लाग्छ । यस वर्ष अन्तःशुल्क लागेको थिएन भने १० प्रतिशत भन्सार दर लाग्दै आएको थियो । सरकारले ५१ देखि १०० किलोवाटमा थप ५५ प्रतिशत भन्सार र अन्तःशुल्क बढाएको छ । यसअघि १५ प्रतिशत भन्सार र १० प्रतिशत अन्तःशुल्क थियो । १०१ देखि २०० किलोवाटसम्म ३० प्रतिशत भन्सार र २० प्रतिशत अन्तःशुल्क पुर्याएको छ । यसअघि भन्सार २० प्रतिशत र अन्तःशुल्क २० प्रतिशत थियो । २०१ देखि ३०० किलोवाटमा २० प्रतिशत भन्सार बढाएको छ । १० प्रतिशत अन्तःशुल्क घटेको छ । ३०० भन्दा बढीमा २० प्रतिशत भन्सार बढेको छ । १० प्रतिशत अन्तःशुल्क घटेको छ । समग्रमा १० प्रतिशत कर बढेको छ । पहिलो पटक हरित करको व्यवस्था ल्याइएको छ । नेपालभित्र पैठारी हुने कोइला, पत्थर कोइला, पेट्रोलियम तेलजस्ता वस्तुमा पहिलो पटक अधिकतम १ प्रतिशतसम्म हरित कर लगाइएको छ । भन्सार विभागको तथ्यांक हेर्दा पनि पछिल्ला पाँच वर्षमा सबै प्रकारका सवारीसाधन र तिनका पार्टपुर्जाको आयातबाट मात्र औसतमा साढे ६५ अर्ब भन्दा राजस्व संकलन हुँदै आएको छ । यसबाहेक पेट्रोलियम पदार्थ, आन्तरिक मूल्य अभिवृद्धि कर (भ्याट), गाडी बिक्री गर्ने कम्पनीबाट प्राप्त आय करलगायत जोड्दा यो क्षेत्रबाट प्राप्त हुने राजस्व झन् धेरै हुने जानकार बताउँछन् । विभागका अनुसार गत आर्थिक वर्ष सबै प्रकारका सवारीसाधन र तिनको पार्टपुर्जाको आयातबाट मात्र ५७ अर्ब ९० करोड रुपैयाँ राजस्व प्राप्त भएको छ । अघिल्लो वर्ष यो शीर्षकबाट मात्र ३३ अर्ब ३३ करोड राजस्व प्राप्त भएको थियो । यो सरकारले गाडीलगायत १० प्रकारका वस्तुको आयात बन्द गरेको वर्ष हो । आर्थिक वर्ष ०७८७९ मा सबै प्रकारका सवारीसाधन, तिनका पार्टपुर्जाको आयातबाट ९० अर्ब ५ करोड रुपैयाँ बराबरको राजस्व संकलन भएको थियो । अर्थ मन्त्रालयका अनुसार गत आर्थिक वर्षमा १३ अर्ब ५९ करोडका विद्युतीय र १३ अर्ब २४ करोडका पेट्रोलियम पदार्थबाट चल्ने जिप, कार र भ्यान गरी कुल २६ अर्ब ८३ करोड रुपैयाँ राजस्व प्राप्त भएको छ । आर्थिक वर्ष ०७९८० मा ३ अर्ब ३९ करोडका विद्युतीय र ८ अर्ब ७७ करोडका अन्य जिप, कार र भ्यान आयात भएका थिए ।"
सस्तियो सवारी कर्जा,"ब्याज महँगो भएकै कारण बैंकबाट ऋण लिएर गाडी (अटो) किन्न सकिनँ भनेर चिन्तामा बस्नुपर्ने अवस्था अब रहेन । बैंकमा पैसा थुप्रिएपछि बैंक तथा वित्तीय संस्थाले सवारी कर्जाको ब्याजदर धेरै घटाएका छन् । ब्याजदर घटेसँगै समग्र सवारी कर्जा सस्तिएको छ भने ग्राहकको आकर्षण बढेको छ । कम ब्याजमा ऋण पाइने भएपछि सवारी कर्जाबारे बुझ्नकै लागि बैंकमा आउने ग्राहक बढेको र यसले चहलपहल बढाएको बैंकरहरू बताउँछन् । इच्छा हुँदाहुँदै पनि महँगो ब्याजदरकै कारण ऋण लिएर गाडी किन्न नसकिरहेका ग्राहकका लागि अहिले उपयुक्त समय रहेको उनीहरूको भनाइ छ । तीन वर्षअघि परिस्थिति अर्कै थियो । सवारी कर्जाको औसत ब्याजदर १३ प्रतिशतभन्दा माथि थियो । ब्याज महँगो भएकै कारण ग्राहकले ऋण लिएर गाडी किन्ने आँट ग्राहकले गर्न सकेका थिएनन् । अहिले अवस्था बदलिएको छ । सवारी कर्जाको औसत ब्याजदर ८५ प्रतिशतकै हाराहारीमा छ । साढे २ वर्षअघिको तुलनामा यो करिब पाँच प्रतिशत बिन्दुले कम हो । यस कारण ग्राहकले सस्तो ब्याजदर भएको मौकाको भरपुर उपयोग गर्नुपर्ने जानकारहरू बताउँछन् ।ब्याजदर सस्तो भएकै कारण धेरै बैंकहरूले प्राथमिकताका साथ सवारी कर्जाका योजना (स्किम) ल्याइरहेका छन्, एक बैंकरले भने, तीमध्ये धेरैले ४ देखि ७ वर्षसम्मका लागि स्थिर (अहिलेकै ब्याज कायम रहने) ब्याजदर तोकेका छन् । मंगलबारदेखि हुन लागेको नाडा सो, दसैं, तिहार र छठ नजिकिएको मौका पारेर बैंकहरूले नयाँनयाँ स्किम ल्याएका हुन् । ऋणीको स्थिर आम्दानीका आधारमा सवारीसाधन कर्जा प्रवाह गरिने भएकाले जोखिम कम हुन्छ । यही कारण यो क्षेत्रमा बैंकहरूको आकर्षण बढेको जानकार बताउँछन् । ग्राहकको आम्दानीको नियमितताका आधारमा प्रवाह हुने, अल्पकालीन प्रकृतिको, अन्य आम्दानी पनि बढ्ने र मासिक भुक्तानी नै यसका प्रमुख विशेषता हुन् । हालको व्यवस्थाअनुसार बैंक तथा वित्तीय सवारी कर्जा प्रवाह गर्दा विद्युतीय सवारीमा मूल्यको ८० प्रतिशतसम्म र पेट्रोलबाट चल्ने सवारीमा मूल्यको ५० प्रतिशतसम्म मात्र ऋण पाइन्छ । पेट्रोलियम सवारीका लागि तय गरिएको ५० प्रतिशतको सीमा बढाउन व्यवसायीले माग गरे पनि राष्ट्र बैंकले नीति परिवर्तन गरिदिएको छैन । अधिक तरलताको कारण बैंकहरूको आधार ब्याजदर घटेकाले अहिले सवारी कर्जा सस्तिएको नेपाल बैंकर्स संघका उपाध्यक्ष सन्तोष कोइरालाले बताए । अधिक तरलता, आधार दर पनि घटेर ८ प्रतिशतमै झरेको छ । घरजग्गा, सेयर, गाडीआदि छिटोभन्दा छिटो कर्जा जाने क्षेत्र हुन् । यसकारण ती क्षेत्रमा बैंकहरूले धेरै कर्जा विस्तार गर्न खोजेका छन्, उनले भने, विगतमा ब्याजदर सस्तो हुँदा प्रवाह भएका केही सवारी कर्जा असुली हुन सकेनन । यसकारण बैंकहरूले ग्राहकको सबै अवस्था राम्रोसँग बुझेर मात्र ऋण प्रवाह गर्नुपर्छ ।मुलुकको विदेशी विनिमय सञ्चिति निरन्तर घट्न थालेपछि सरकारले गाडीसहित १० वटा वस्तुको आयात प्रतिबन्ध लगाएको थियो । यसकारण उक्त अवधिमा अटो बजार सुस्ताएको थियो । उक्त प्रतिवन्ध हटे पनि कार्ज प्रवाहमा राष्ट्र बैंकको कसिलो नीतिका कारण गत वर्ष पनि अटो बजारमा चहलपहल बढ्न सकेन । यद्यपि गत आर्थिक वर्षको तेस्रो त्रैमासपछि अटो बजारमा चहलपहल सुरु भएको थियो । गत आर्थिक वर्षको मौद्रिक नीतिको समीक्षामार्फत राष्ट्र बैंकले सेयर, घरजग्गा र हार्यरपर्चेज कर्जाका केही खुकुलो नीति ल्यायो । त्यसपछि यो क्षेत्रमा पनि गतिविधि बढ्न थालेको व्यवसायीहरू बताउँछन् । केही महिनायता अटो बजारमा चहलपहल बढेको छ, नाडा अटोमोबाइल्स एसोसिएसन अफ नेपालका पूर्वअध्यक्ष ध्रुव थापाले भने, राष्ट्र बैंकले जोखिम भार घटाएको कारणले नभई ब्याजदर घटेकाले हो । अहिले विद्युतीय सवारीको माग निकै राम्रो छ । अघिल्लो आर्थिक वर्षको तुलनामा गत आर्थिक वर्ष गाडी बिक्री करिब ५० प्रतिशतले बढेको थापाले जनाए । अटो बजारको कारोबार करिब ५० प्रतिशतले बढेको देखिए पनि अघिल्लो वर्षको तुलनामा गत वर्ष सवारी कर्जा २२ प्रतिशतले घटेको छ । अघिल्लो आर्थिक वर्ष बैंकहरूले यो क्षेत्रमा १ खर्ब ६० अर्ब कर्जा प्रवाह गरेकोमा यस्तो कर्जा गत आर्थिक वर्ष घटेर १ खर्ब २४ अर्बमा सीमित भएको छ ।"
"विद्युतीय सवारी : निजीमा आकर्षण, सार्वजनिक साधनमा न्यून","नेपालमा पछिल्लो समय विद्युतीय सवारी आयातको क्रम बर्सेनिबढ्दो छ । सरकारले इन्धन सवारीको तुलनामा करलगायत विषयमा दिएको सुविधा आदिले विद्युतीय सवारी प्रयोग गर्नेहरूको संख्या बढेको हो । व्यक्तिगत प्रयोजनका विद्युतीय सवारीको तुलनामा दुईपांग्रे र ठूला सार्वजनिक सवारी आयात बढ्न सकेको भने छैन ।महँगो मूल्य र पूर्वाधारको अभावका कारण दुईपांग्रे र ठूला सार्वजनिक सवारीमा आकर्षण नदेखिएको व्यवसायी बताउँछन् । चालु आर्थिक वर्षको पहिलो महिना साउनमा मात्रै ८९ करोड ७० लाख २१ हजार रुपैयाँ बराबरका ३ सय ८१ वटा विद्युतीय सवारी आयात भएका छन् । रकमका आधारमा यो गत आर्थिक वर्षको साउनको तुलनामा ५५ करोड ६४ लाख रुपैयाँले बढी हो ।गत आर्थिक वर्षको साउनमा १ सय १० वटा मात्रै विद्युतीय सवारी आएका थिए । विभागका अनुसार ३४ करोड ६ लाख रुपैयाँको सवारीसाधन आयात भएको थियो । यता चालु आर्थिक वर्षको साउनमा पेट्रोलियम पदार्थका सवारी ३०० थान मात्रै आयात भएको विभागको तथ्यांक छ । ५४ करोड ३८ लाख रुपैयाँको पेट्रोलियम पदार्थबाट चल्ने सवारीसाधन आयात भएको विभागले जनाएको छ । पेट्रोलियम पदार्थका सवारीको तुलनामा विद्युतीय सवारी १० थान बढी आयात भएको विभागको तथ्यांक छ । यस्तै यस वर्षको साउनमा ८ वटा हाइब्रिड (पेट्रोल र बिजुली) सवारी आयात भएको विभागले बताएको छ ।सरकारले सन् २०२५ सम्ममा कुल सवारीसाधन बिक्रीमध्ये निजी विद्युतीय सवारीतर्फ २५ प्रतिशत र सार्वजनिक विद्युतीय सवारीतर्फ २० प्रतिशत बेच्ने लक्ष्य लिएको छ । २०३० सम्म निजी सवारीसाधनमध्ये ९० प्रतिशत र सार्वजनिकमध्ये ६० प्रतिशत विद्युतीय सवारी पुर्याउने सरकारको लक्ष्य छ । सार्वजनिक र निजी क्षेत्रका यातायात शून्य कार्बन उत्सर्जनमा रूपान्तरित हुनेमा सरकारको लक्ष्य केन्द्रित रहेको जलवायु परिवर्तन न्यूनीकरण तथा अनुकूलन राष्ट्रिय कार्यान्वयन योजना (०८०८७) मा उल्लेख छ । सरकारको लक्ष्य नयाँ भने होइन । सरकारले ०७१ मै वातावरणमैत्री सवारी तथा यातायात नीति जारी गर्दै ०७७ सम्ममा यस्ता सवारीको संख्या २० प्रतिशतभन्दा बढी पुर्याउने लक्ष्य राखेको थियो । वातावरणमैत्री सवारी तथा यातायातका साधनको संख्या २० प्रतिशत पुर्याउने सरकारको यो लक्ष्य कार्यान्वयनमा भने आउन सकेन ।विद्युतीय सवारी आयातको तथ्यांक हेर्ने हो भने, निजी विद्युतीय सवारीतर्फ २५ प्रतिशत लक्ष्य हासिल गर्न सकिने सम्भावना छ । गत आर्थिक वर्षमा कुल बजारमा निजी विद्युतीय सवारीको हिस्सा ७५ प्रतिशत रहेको विभागको तथ्यांक छ । पेट्रोलियम सवारीको हिस्सा भने २५ प्रतिशत मात्रै रहेको नाडा अटोमोबाइल्स अफ एसोसियसन नेपालका पूर्वअध्यक्ष ध्रुव थापा बताउँछन् । ०८०८१ मा ४ अर्ब ५९ करोड ६६ लाख रुपैयाँ बराबरको ३९६१ थान इन्धन गाडी आयात भएको भन्सार विभागको तथ्यांक छ । सोही वर्ष २९ अर्ब ४८ करोड २७ लाख रुपैयाँ बराबरको ११ हजार ७ सय १ वटा विद्युतीय सवारी आयात भए । यसै वर्ष १६ करोड ९० लाख रुपैयाँ बराबरका ३६ थान हाइब्रिड सवारी पनि आयात भएको विभागको तथ्यांक छ । आर्थिक वर्ष ०७९८० मा ४ हजार ५० वटा विद्युतीय सवारी आयात हुँदा २८ सय १० वटा मात्रै इन्धन गाडी आयात भए । यस्तै ४८ वटा हाइब्रिड सवारी आयात भएको विभागको भनाइ छ । पछिल्लो तीन वर्षयता विद्युतीय सवारीको आयात बर्सेनि बढ्दै र पेट्रोलियमको घट्दै गइरहेको थापाले जनाए । पेट्रोलियम सवारीको बिक्री घट्दै गएको छ, अर्कोतिर व्यवसायी पनि विद्युतीय सवारी बिक्रीतर्फ बढी आकर्षित छन्, उनले भने, पहिला पेट्रोलियमका सवारी मात्र उत्पादन गर्ने कम्पनीले पनि विद्युतीय बनाउन थालेका छन् ।विद्युतीय सवारीको आयात र उपयोग बढेसँगै त्यसका लागि आवश्यक चार्जिङ स्टेसन निर्माणको कामले पनि तीव्रता पाएको छ । मुलुकभर अहिले ५ सयभन्दा बढी चार्जिङ स्टेसन रहेको नेपाल विद्युत् प्राधिकरणका सहायक प्रबन्धक सागरमणि ज्ञवालीको भनाइ छ । विद्युत् खपत बढाउन विद्युतीय सवारीसाधनलाई प्रवर्द्धन तथा प्रोत्साहन गर्न प्राधिकरणले नै ६२ वटा चार्जिङ स्टेसन निर्माण गरी सञ्चालनमा ल्याएको उनको भनाइ छ । निजी क्षेत्रबाट निर्माण गरिएका ४ सयभन्दा बढी चार्जिङ स्टेसन सञ्चालनमा रहेको प्राधिकरणले जनाएको छ । अब प्राधिकरण स्वयंले चार्जिङ स्टेसन बनाउनेभन्दा निजी कम्पनीहरूलाई प्रोत्साहन गर्ने ज्ञवाली बताउँछन् । विगतको तुलनामा अहिले विद्युतीय सवारीका लागि आवश्यक चार्जिङ स्टेसन पनि पुग्दो रहेको थापाको भनाइ छ । काठमाडौं उपत्यका र राजमागमा विद्युतीय सवारीका चार्जिङ स्टेसन पर्याप्त रहेको उनको दाबी छ । विद्युतीय सवारीमा प्रतिस्पर्धा बढेसँगै मूल्य पनि घट्दो क्रममा रहेको व्यवसायी बताउँछन् । केही वर्षअघिसम्म गाडीको ५० प्रतिशत मूल्य ब्याट्रीकै पर्ने भए पनि अहिले घटेको उनीहरूको भनाइ छ । हिजोको दिनमा ५० लाख गाडीको मूल्य हुन्थ्यो भने ब्याट्रीको मात्रै २५ लाख रुपैयाँ पर्ने भए पनि अहिले आठ लाखदेखि २० लाख रुपैयाँसम्म पर्ने थापाको भनाइ छ । प्रतिस्पर्धा बढ्दै गएपछि मूल्य घटिरहेको र ब्याट्रीको मूल्य घटसँगै गाडीको मूल्य पनि सोहीअनुसार तोकिने उनले जनाए । निजी सवारीको आयात र प्रयोगसँगै तत्कालका लागि पर्याप्त चार्जिङ स्टेसन भए पनि ठूला सार्वजनिक सवारी बढ्न सकेका छैनन् । तर साना सार्वजनिक सवारी आयात भने बढेकै छ । तर समग्रमा हेर्दा विद्युतीय सार्वजनिक सवारी आयात बढिरहेको विभागको तथ्यांक छ । आर्थिक वर्ष ०७७७८ मा विद्युतीय सार्वजनिक सवारी २६ वटा मात्रै थिए । ०७८७९ मा त्यो संख्या तीन गुणा बढेर ८४ पुग्यो । ०७९८० मा सार्वजनिक विद्युतीय सवारीको संख्या २ सय ८१ पुगेको छ । मुलुकमा विद्युतीय सार्वजनिक सवारीसाधनको संख्या अघिल्लो वर्षका तुलनामा गत वर्ष २ सय ३४ प्रतिशतले बढेको थियो ।महँगो हुँदा ठूला सार्वजनिक सवारी आयात बढ्न नसकेको नाडाका पूर्वअध्यक्ष थापा बताउँछन् । ३०३५ सिटर विद्युतीय बस लिनुपर्यो भने डेढ करोड हाराहारी पर्छ । यता त्यही मूल्यमा इन्धनबाट चल्ने बस ३ वटा आउँछन्, उनले भने, त्यसकारण ठूला सार्वजनिक सवारीको माग नबढेको हो । सार्वजनिकमा पनि साना सवारीले राम्रै बजार लिइरहेको उनको भनाइ छ । ठूला सार्वजनिक सवारीमा आकर्षण बढाउन सरकारले अनुदान दिनुपर्नेमा उनको जोड छ । विदेशमै ठूला सार्वजनिक सवारीको मूल्य बढी पर्छ, आयात गर्दा झन् बढ्ने पर्ने नै भयो, त्यसैले यस्ता सवारीलाई व्यावसायिक रुपमा चलाउन सकिन्न, थापाले भने, सरकारले १४१५ प्रतिशत अनुदान दियो भने ठूला सवारीको माग बढ्न सक्ला ।"
पुग्दो छैन पूर्वाधार,"बर्सेनि सवारीसाधन थपिँदा छन् । त्यसअनुसार सडक पूर्वाधार भने नपुगेको सरोकारवाला बताउँछन् । कतिपय सडक टालटुल गरेर नै सञ्चालन गरिएको छ । कतिपय सडक हिउँदमा चल्ने तर बर्खामा नचल्ने छन् । अहिलेसम्म संघ, प्रदेश र स्थानीय तहमार्फत ८२ हजार किमि सडक निर्माण भएको छ । यसमा संघमार्फत मात्र १८ हजार किमि सडक बनाइएको छ । केही निर्माणकै क्रममा छन् । आर्थिक सर्वेक्षण ०८० फागुन मसान्तसम्म यातायात कार्यालयहरूमा दर्ता हुने सवारीको संख्या ५५ लाख २६ हजार १ सय ९२ छ । सवारीसाधन बढेको अनुपातमा न सडक पूर्वाधार निर्माण हुन सकेको छ न विस्तार र स्तरोन्नति थालिएका सडक पूरा नै हुन सकेका छन् । जसले गर्दा यात्रु र चालक यात्रामा सास्ती खेप्न बाध्य छन् । त्यति मात्र होइन, सडकले गर्दा नै दुर्घटनाको जोखिम बढ्दो छ । निर्माण गरिएका सडक धेरै टिक्ने गरेका छैनन् । जसले गर्दा बर्सेनि मर्मत गर्नुको विकल्प छैन । राजमार्गमा असरल्ल देखिने खाल्डाखुल्डीले दुर्घटनाको जोखिम बढाइरहेको छ । यस्ता दृश्य राजधानीका अधिकांश सडकमा सहजै देख्न सकिन्छ । सडककै अवस्थाले गर्दा व्यवसाय गर्न समस्या हुने गरेको अटोमोबाइल व्यवसायीहरूको गुनासो छ । सवारीसाधनमैत्री पूर्वाधार निर्माण हुन नसक्नु र निर्माण थालिएका सडक पनि पूरा नहुनु मुख्य समस्या रहेको उनीहरूको भनाइ छ । सडकको दुरवस्थाका कारण दुर्घटनाको जोखिमसँगै बर्सेनि ठूलो जनधनको क्षति हुने गरेको नाडा अटोमोबाइल्स एसोसिएसन अफ नेपालका पूर्वअध्यक्ष ध्रुव थापाले बताए । जति सडकको अवस्था बिग्रन्छ, त्यति नै सवारीसाधन बिग्रने र मर्मतसम्भारमा बढी खर्च लाग्ने हुन्छ, उनले भने, अहिले बढी दुर्घटना हुनुको कारण नै सडक भएको छ । विदेशतिर हेर्दा तिनै गाडी १५२० वर्षसम्म नयाँ देखिन्छन् । नेपालमा तीनचार वर्षमा नै थोत्रा र पुराना देखिन्छन्, यसको एउटै कारण सडक नै हो, उनी भन्छन्, नौबिसेदेखि मुग्लिनसम्म सडकको अवस्था दयनीय छ, जहाँ कष्ट सहेर सवारीसाधन चलाउनुपर्ने बाध्यता छ । देशभर मुख्य राजमार्ग स्तरोन्नतिका क्रममा छन् । पहिला सडक दुई लेन थिए । जसले गर्दा ती सडक बढ्दो सवारी चापलाई धान्न सकेन । राजमार्गका पुल साँघुरा थिए, जसले गर्दा ट्राफिक जामको सामना गर्नुपर्ने बाध्यता थियो । सवारी चापलाई ध्यानमा राख्दै मुख्य राजमार्गहरू विस्तार र स्तरोन्नति भइरहेको सडक विभागले जनाएको छ । अहिले कमलाकञ्चनपुर र नारायणगढबुटवल सडक विस्तारका क्रममा छन् । तर नारायणगढबुटवल सडक निर्माण थालेको ६ वर्ष पुग्दा काम अझै सकिएको छैन । सडक अस्तव्यस्त छ । निर्माणपछि सडक फराकिलो भएर यात्रुलाई सहज हुने सडक विभागको दाबी छ । मुख्य सडक चार लेन र बजार क्षेत्रमा सर्भिस लेनसहित ६ लेनको बन्ने छ । त्यस्तै पक्की पुल पनि निर्माणाधीन छन् । सडकका कारण सवारीसाधनमा लागत बढिरहेका छ, स्पेयर पाटर््स पनि धेरै आयात गर्नुपर्ने बाध्यता छ, नाडाका पूर्वअध्यक्ष थापाले भने, सडक भनेको विकासको पहिलो आधार हो, स्तरोन्नति थालिएका सडकको काम छिटो सक्नुपर्छ । स्तरोन्नति थालिएका सडकमा कछुवा गतिमा काम भइरहेको उनको आरोप छ । सडककै कारण अन्यभन्दा विद्युतीय सवारीसाधनमा बढी नोक्सान हुने गरेको उनले सुनाए । यस्ता केहीकेही गाडीबाहेक अरूको ग्राउन्ड क्लियरेन्स कम हुन्छ, सडकले गर्दा जोखिम मोलेर गाडी चलाउनुपर्ने बाध्यता छ, उनले भने, ढुक्कसँग विद्युतीय सवारी चलाउन सक्ने अवस्था छैन । पूर्वसचिव अर्जुनजंग थापा पनि अहिलेको सवारीसाधनको संख्याअनुसार १ लाख २० हजार किमि सडक चाहिने बताउँछन् । सवारीसाधन अनुसार सडक पूर्वाधार बनिसकेको छैन, उनले भने, १ लाख २० हजार किमि सडक बनाउन सके बढ्दो सवारीसाधनका लागि त्यो पर्याप्त हुन्छ । उनका अनुसार कुल जनसंख्याको ९४ प्रतिशतले १ किमि पैदल हिँड्दा कुनै न कुनै स्थानीय सडक भेटाउने गरी सडक निर्माण गरिएकोछ । ५ किमिभन्दा बढी हिँडेको खण्डमा राजमार्ग नै भेटिने उनको भनाइ छ । आवश्यकताअनुसार सडक बने शतप्रतिशत जनसंख्यालाई पुग्छ, उनले भने, तर यसमा घरमै सडक पुर्याउने भन्न खोजेको होइन । अहिले ७७ वटै जिल्ला राष्ट्रिय सडक सञ्जालमा जोडिएका छन् । त्यस्तै कोशी, कालीगण्डकी, हुलाकी, मध्यपहाडी, मदनभण्डारी राजमार्ग निर्माणका क्रममा छन् । यी राजमार्ग निर्माण पूरा भए स्थानीयले सहज सडक पहुँच पाउनेछन् । यात्रा छिटो मात्र हुने छैन, स्थानीयस्तरमा उत्पादित कृषि उपजले सहज बजार पाउने छ । काठमाडौंमधेश जोड्ने गरी काठमाडौंतराईमधेश (फास्ट ट्र्याक) द्रुतमार्ग निर्माणको क्रममा छ । यो सडक निर्माण सकिएपछि काठमाडौंबाट बाराको निजगढ एक घण्टामा पुग्न सकिन्छ । फास्ट ट्र्याक निर्माणपछि दैनिक उपभोग्य वस्तु सहज रूपमा राजधानी ल्याउन मिल्नेछ । जसले लागत समेत घटाउने र मूल्य पनि सस्तो पर्नेछ । निर्माण गरिएका सडक पूर्वाधार भने धेरै टिक्ने गरेका छैनन् । कालोपत्र उप्कने र खाल्डाखुल्डी छिट्टै पर्ने गरेका छन् । बर्खामा सवारीसाधन चलाउँदा अघिपछि भन्दा विशेष ध्यान दिनुपर्ने पूर्वसचिव थापा सुझाउँछन् पहिरोसँगै चिप्लो माटो सडकमा खस्छ, त्यो माटोलाई पूर्ण रूपमा हटाउन सकिन्न, केही न केही सडकमा टाँसिएर रहेको हुन्छ, उनले भने, त्यो माटोमा सडकमा गुड्ने सवारीसाधनको चक्का पर्दा चिप्लिने हुन्छ । पृथ्वी राजमार्ग र नारायणगढमुग्लिन सडकमा सवारी चिप्लिने समस्या बढी देखिएको पूर्वसचिव थापाले बताए । राजमार्गमा पहिरो जोखिम क्षेत्रहरूबारे जानकारी दिने होर्डिङ बोर्ड राख्नुपर्ने उनको भनाइ छ । जहाँ पहिरो गएको छ, त्यहाँ बढी सडक बिग्रने गरेको छ । अलकत्राको शत्रु पानी हो, उनले भने, सडकमा पानी बग्ने, ढुंगागिट्टी हुने भएपछि कालोपत्र उप्कदै जान्छ, सडक धेरै टिक्दैन । सडकमा पानी बग्न नदिन नालीहरूको व्यवस्था अनिवार्य गर्नुपर्ने पनि उनले सुनाए । काठमाडौंमा सडक बिग्रिएका छन्, यो हुनुको कारण ढल व्यवस्थापन राम्रो नगरेर हो, अर्कोतर्फ नेपाल विद्युत् प्राधिकरण, काठमाडौं उपत्यका खानेपानी लिमिटेडले पाइप भूमिगतको नाममा भत्काएर बनाएको सडक पनि धेरै टिक्ने गरेको छैन, उनले भने, गुणस्तरीय कालोपत्र नगर्दा पनि छिटो सडक बिग्रने गरेको छ । अहिले सडक पूर्वाधार छिटो र छरितो बनाउन सुरुङहरूको निर्माणलाई प्रमुख प्राथमिकतामा राखिएको छ । अहिले नागढुंगासिस्नेखोला सुरुङ ब्रेक थ्रु भएर फिनिसिङको चरणमा छ । सबैभन्दा बढी ट्राफिक जाम नागढुंगा उकालोमा हुने भएकाले विकल्पका रूपमा २६८८ किमिको सुरुङ निर्माण गरिएको हो । आगामी ०८२ माघभित्र सुरुङबाट सवारीसाधन सञ्चालनमा ल्याउने तयारीमा सडक विभाग छ । पाल्पाको सिद्धबाबा सुरुङको निर्माण पनि धमाधम भइरहेको छ । त्यस्तै नागढुंगामुग्लिन र मुग्लिनपोखरा सडकको स्तरोन्नतिको काम जारी छ । सडकको पहुँच सबैतिर पुगिसकेको भौतिक पूर्वाधार तथा यातायात मन्त्रालयका सहसचिव एवं प्रवक्ता सुशीलबाबु ढकालले जनाए । सडक निर्माण गर्ने कुरा असाध्यै खर्चिलो छ, बनेका सबै सडकमा बर्खामा गाडी गुड्दैनन्, उनले भने, अब सडक थप्नेभन्दा पनि बनिसकेका सडकमा सहज रूपमा सवारीसाधन गुड्ने बनाउने हो । ८० वटा राजमार्ग सडक विभागले हेर्दै आएको ढकालले बताए । तिनको दूरी १४ हजार ९ सय ५३ किमि छ । जसमध्ये १२ हजार किमि बनिसकेको छ । अन्य सडक बन्दै छन् । ८० वटा राजमार्ग सडक विभागको कार्यक्षेत्र भित्र रहेको र त्योभन्दा बाहिरका सडकहरूको पनि निर्माण गरिरहेको छ, उनले भने, केही निर्माणकै क्रममा छन् । अहिले सबैतिर सडक स्तरोन्नतिको काम भइरहेकाले केही समस्या भएको ढकालले जनाए । स्तरोन्नति थालिएका सडक निर्माण सकिएपछि धेरै सहज हुन्छ, अहिले पूर्वको काँकडभिट्टाबाट स्तरोन्नतिको काम सुरु भएको छ, उनले भने, नारायणगढबुटवलमा समस्या छ, अन्यत्र समस्या आउन नदिने गरी काम भइरहेको छ । घरघरै सडक पुर्याउनेभन्दा पनि बनिसकेका सडकलाई सुधार गरेर बाह्रै महिना चल्ने बनाउनेतर्फ सरकारको ध्यान गएको ढकालको भनाइ छ । आर्थिक सर्वेक्षणअनुसार बसको संख्या ६८ हजार १ सय २७, मिनीबस र ट्रक ३७ हजार ८ सय ४३, कार, जिप, भ्यान ३ लाख ४२ हजार ६ सय ८७, माइक्रो बस १२ हजार ४५ र मोटरसाइकल ४४ लाख ७५ हजार ३ सय ४२ छन् । दर्ता भएका सवारीको संख्या धेरै छ ।"
समाजको चासो सडक सुरक्षा,"गत असार २८ मा नारायणगढमुग्लिन सडकको भरतपुर महानगरपालिका२९ सिमलताल सिँदुरेगैराको पहिरोमा परेर दुईवटा यात्रु बस त्रिशूलीमा बग्दा झन्डै ४८ जनाको अवस्था अझै अज्ञात छ । भदौ ७ मा तनहुँको आँबुखैरेनी गाउँपालिकास्थित ऐनापहिरोमा भारतीय यात्रु सवार बस दुर्घटना हुँदा २७ जनाको मृत्यु भयो । बर्खायाम सुरु हुनेबित्तिकै नेपालका सडकमा सवारी दुर्घटनाका समाचार एकपछि अर्को गरी आउँछन् । यातायात मन्त्रालयको तथ्यांकअनुसार नेपालमा बर्सेनि झन्डै २४ हजार सवारी साधन दुर्घटना हुने गर्छन् । आर्थिक वर्ष ०७१७२ यताको १० वर्षमा दुई लाख ५८ हजार ७१३ वटा सडक दुर्घटनामा परेर करिब २४ हजार एक सय जनाको ज्यान गएको ट्राफिक प्रहरीको तथ्यांकले देखाउँछ । यस अवधिमा दुई लाखभन्दा बढी घाइते भएका छन् । सरदर दैनिक ८ जनाको ज्यान जाने र हजारौं अंगभंग हुने यी घटनामा चालकको लापरबाही, सवारीसाधन मर्मतसम्भार अभाव, प्राकृतिक विपत्ति, ट्राफिक सचेतनाको अभावसँगै सडक सुरक्षासम्बन्धी नीति र पूर्वाधार मुख्य कारण रहेको विज्ञहरूको दाबी छ । सडक सुरक्षालाई सरकारले प्राथमिकतामै राखेको छैन, नेपाल यातायात व्यवसायी राष्ट्रिय महासंघका महासचिव सरोज सिटौला भन्छन्, वर्षात्का कारण सडक कमजोर हुनु प्राकृतिक परिस्थिति हो । तर जुन हिसाबले दुर्घटना भइरहेका छन्, यसलाई न्यूनीकरण गर्न सकिन्छ । गएको आइतबार महाकाली यातायातको बस दुर्घटना हुँदा सडकमा बार लगाएकै कारण खोलामा खस्नबाट बच्यो । यस्तै रोड सेफ्टीको विषय हामीले २० वर्षदेखि उठाउँदै आएका छौं । नेपालभर यस्तै सडक पूर्वाधार बनाऊ भनेर आवाज उठाउँदै आएका छौं । तर सरकारले यो विषय प्राथमिकतामा राखेको छैन ।सिटौलाका अनुसार सडकमा सचेतनामूलक बोर्ड एवं सांकेतिक चिह्न राख्नुपर्नेमा त्यो नहुँदा चालक अलमलमा पर्ने गरेका छन् । पोखराबाट काठमाडौं आउने क्रममा आँबुखैरेनीमा दुर्घटना भई मर्स्याङ्दीमा सवारी खसेको स्मरण गर्दै उनले नेपालको भूगोल नचिनेका, नयाँ चालकलाई मोड, घुम्ती, खाल्डाखुल्डीबारे ज्ञान नहुँदा दुर्घटना हुने गरेको उनको भनाइ छ । सिमलताल बस दुर्घटनाको विषयमा अध्ययन गर्न बनेको कार्यदलका सदस्यसमेत रहेका सिटौलाले विपद् व्यवस्थापनलगायत सवारी दुर्घटना न्यूनीकरणको प्रभावकारी व्यवस्थापनका लागि सरोकारवाला निकायले प्रभावकारी भूमिका निर्वाह गर्नुपर्ने धारणा राखे ।उक्त कार्यदलले साउन २२ मा गृहमन्त्री रमेश लेखकलाई बुझाएको प्रतिवेदनमा उक्त बस दुर्घटनाको मुख्य कारण वातावरणीय पक्षमा ध्यान नदिईकन राजमार्गमाथि ग्रामीण सडक बनाइनु र सडकमा एकीकृत सूचना प्रणाली प्रयोगमा नरहनु रहेको औंल्याइएको छ । दुर्घटनास्थलमाथिको भिरालो पहाडी क्षेत्रमा उचित इन्जिनियरिङ तथा डिजाइनबिना हालसालै ग्रामीण सडक खनिएकाले सडकछेमा रहेको ढुंगामाटो बहावमा सहयोग पुगेको भन्ने प्रतिवेदनमा उल्लेख छ । रोड इन्जिनियरिङको मापदण्ड पालना नगरी गाउँगाउँ जोड्न बनाइएका सडकको अवस्था एकदमै खराब रहेको नेपाल इन्टरमोडल यातायात विकास समितिका कार्यकारी निर्देशकसमेत रहेका सडक सुरक्षाविज्ञ आशिष गजुरेल बताउँछन् । देशभर एक लाख किलोमिटर सडक सञ्जाल पनि छैन । त्यसमा २३ हजार सडक विभागमार्फत बनेका छन् । यिनमा धेरै हदसम्म इन्जिनियरिङ स्ट्यान्डर्ड वा मापदण्ड प्रयोग भएर बनेका छन् । बाँकी सडक मापदण्ड पालना नगरी गाउँगाउँ जोड्नलाई मात्र बनाइएको हुँदा ती सडकमा सुरक्षाका हिसबाले धेरै कुरा नमिलेको उनले बताए । एकपछि अर्को गरी हुने दुर्घटनाको मुख्य कारण नै यही भएको उनको दाबी छ । सडक सुरक्षा बार लगाइएको छैन, धेरैजसो सडकमा खाल्डाखुल्डी छन्, कतिमा माथिबाट ढुंगापहिरो खस्ने समस्या छ, कतिपय मोडमा घुम्ती सडकमा गाडी घुमाउन पर्याप्त मोड छैन, गजुरेलले भने, धेरै सडकमा मान्छे, साइकल, मोटरसाइकल, गाडी सबै एकै ठाउँमा हिँड्छन् । यात्रुमा पनि अनुशासन छैन । थोत्रा गाडीहरू धेरै गुडिरहेका छन्, गाडीको कन्डिसन जाँच गर्न राज्यसँग गतिलो संयन्त्र छैन । चालकको सीपकला छैन, सुरक्षित चलाऊँ भन्ने मनोविज्ञान छैन । कमजोरी नै कमजोरी भएकाले सडक दुर्घटना भइरहने गरेको छ । दुर्घटना भइसकेपछि तत्काल उद्धारको संयन्त्र नहुँदा मृत्युदर धेरै हुने गरेको पनि गजुरेलले औंल्याए । विभिन्न चुनौती रहे पनि प्रहरीले आफ्नोतर्फबाट सचेतना र सडक सुरक्षाका लागि सक्दो पहल गरिरहेको काठमाडौं उपत्यका ट्राफिक प्रहरी कार्यालयका प्रहरी वरिष्ठ उपरीक्षक जीवनकुमार श्रेष्ठले जनाए । ट्राफिक संकेतसँगै विभिन्न सडक पूर्वाधार, डिजिटल प्रविधिको अभाव रहेको उनको भनाइ छ । आर्थिक वर्ष ०८०८१ मा मात्रै हामीले ४ लाख ७७ हजार जनालाई सडक सुरक्षासम्बन्धी सचेतना कार्यक्रममा सहभागी गरायौं, ट्राफिक नियमबारे जानकारी प्रवाह गर्यौं, श्रेष्ठले भने, मापसे र लापसे चेकिङलाई प्राथमिकता दियौं । सवारीको हेडलाइट, साइडलाइट बलेको छछैन, चक्काको अवस्था, अतिरिक्त चक्का छछैन जस्ता यान्त्रिक चेकिङ पनि गर्यौं । यसले गर्दा ०७९८० को तुलनामा आव ०८०८१ मा सडक दुर्घटना १६८ र मृत्युदर ६ र घाइते दर ३ प्रतिशतले घटेको थियो । रोड इन्जिनियरिङ, सचेतना, नियम पालना, वातावरणीय पक्ष र सडक सञ्जालसँग जोडिएको आर्थिक पाटो ट्राफिक व्यवस्थापनका महत्त्वपूर्ण पक्ष रहेको श्रेष्ठले बताए । यातायात व्यवस्था विभागका महानिर्देशक उद्धवप्रसाद रिजाल भने नीतिगत निर्णय र केन्द्रको प्रयासले मात्रै सडक सुरक्षित नहुने र यसमा स्थानीय समुदायको ठूलो भूमिका रहने विचार राख्छन् । सडक बनाउँदैदेखि नियमित मर्मतसम्भारदेखि त्यसमा गुड्ने सवारी साधनको अद्यावधिक गर्ने, ट्राफिकले पनि चासो राख्ने, सडकमा प्रविधिहरू राख्ने, अलर्ट जारी गर्ने, मौसम लगायतको अगाडि नै पूर्वानुमान गर्न सक्ने प्रविधिले सडक सुरक्षित बनाउन सघाउँछ, उनले भने, नेपालको भौगोलिक बनावट कठिन र पहाडले भरिएको हुनाले हामीले चाहेर पनि शतप्रतिशत गुणस्तर कायम गर्न सक्ने अवस्था छैन ।सडक सुरक्षा परिषद्को ऐन मस्यौदा भएको र केही गतिविधिसमेत अगाडि बढे पनि समग्र यातायात क्षेत्रकै रूपान्तरण आवश्यक रहेको रिजालको धारणा छ । खासगरी सार्वजनिक यातायातको क्षेत्र राज्यको दायित्वमा पर्ने सेवा क्षेत्र हुनुपर्ने हो, नाफा कमाउने क्षेत्र होइन, उनले भने, हामीले सार्वजनिक यातायात निजी क्षेत्रलाई पूर्ण रूपमा जिम्मा दिँदा यो नाफामुखी हुन पुगेको छ । नाफाको लागि व्यवसायीले जे गर्दा नाफा हुन्छ त्यही गर्छन् । गाडी मेन्टेन नगरी गुडाउँदा नाफा हुन्छ, सस्तो वा कम ज्यालामा काम गर्ने ड्राभइर खोज्दा नाफा हुन्छ, बढी लोड गराउँदा, गाडीमा बढी यात्रु राख्दा नाफा हुन्छ, उसले त्यही गर्छ । सडक सुरक्षासम्बन्धी राष्ट्रिय लक्ष्य, उद्देश्य, नीति तथा रणनीति बनाई दुर्घटना न्यूनीकरण गर्ने उद्देश्यले तत्कालीन मन्त्रिपरिषद्ले ०७३ पुसमै सडक सुरक्षा परिषद् गठन गर्ने निर्णय गरे पनि त्यसले हालसम्म सक्रिय रूपमा काम सुरु सकेको छैन । यसले बर्सेनि दुर्घटनाका समाचार आउँदा चासो दिएको जस्तो गरिए पनि व्यावहारिक रूपमै सडक सुरक्षाको नियमन गर्न राज्य गम्भीर नभएको देखाउने विज्ञहरूको धारणा छ । सडक दुर्घटना र सडक सुरक्षामा काम गर्ने कुनै निकाय छैन र छरपस्ट हिसाबले विभिन्न निकायलाई अधिकार दिइएको छ, सडक सुरक्षाविद गजुरेल भन्छन्, भौतिक पूर्वाधार मन्त्रालय, सडक विभाग, यातायात व्यवस्था विभाग, ट्राफिक प्रहरी, नगरपालिकाले पनि अलिअलि काम गरिरहेका छन् । तर सडक सुरक्षाको नै जिम्मेवारी पाएको कुनै एक निकाय छैन । सडक सुरक्षा हेर्न बलियो सडक सुरक्षा परिषद् बन्नुपर्छ ।"

शीर्षक,विवरण
कक्षा १२ को नतिजा पनि एसईईको जस्तै,"पढाउने विधि र नीति, नियमसमेत पुरानो हुँदा सुधार सम्भव नरहेको उनले औंल्याए । त्रिचन्द्र मोडलको राणाकालीन पढाउने विधि छ । बाजेको पालादेखि शिक्षकले जस्तो जानेको छ त्यस्तै पाठ्यक्रम बनेको छ । पढाउने तरिका पनि उस्तै छ । शिक्षा ऐन पनि पुरानै छ, उनले भने, शिक्षक दरबन्दी छैन । राहत दरबन्दीका भरमा विद्यालय चलेका छन् । भएका शिक्षकलाई पनि तालिम छैन । माथिल्लो स्तरको ३६१ देखि ४ जीपीए प्राप्त गर्ने विद्यार्थीको संख्या ९ हजार ५ सय ९१ रहेको छ । सबैभन्दा धेरै विद्यार्थीले २८१ देखि ३२० जीपीए प्राप्त गरेका छन् । ७८ हजार ७५ छात्रछात्राले उक्त जीपीए ल्याएका बोर्डले जनाएको छ । २४१ देखि २८० जीपीए प्राप्त गर्ने विद्यार्थीको संख्या ६१ हजार ३६ छ । ३२१ देखि ३६० जीपीए प्राप्त गर्ने ४६ हजार ८ सय ९३ रहेका छन् । २१ देखि २४० जीपीए ल्याउने विद्यार्थीको संख्या ८ हजार २ सय ४० रहेको छ भने सबैभन्दा तल्लो स्तरको जीपीए १६१ देखि २ ल्याउने विद्यार्थीको संख्या १२ जना रहेको छ ।नन्ग्रेडिङ भएका १ लाख ८७ हजार २१ विद्यार्थीमध्ये १ लाख २७ हजार ७ सय ७ जना विद्यार्थी दुई विषयसम्म नन्ग्रेडिङ भएका हुन् । दुई विषयमा नन्ग्रेडिङ हुने विद्यार्थीको पूरक परीक्षा भदौ २५ र २६ गते सञ्चालन हुने बोर्डले जनाएको छ । दुई विषयसम्म अनुपस्थित भएका विद्यार्थीले पनि पूरक परीक्षामा सामेल हुन पाउने शर्माले बताए । दुईभन्दा बढी विषयमा नन्ग्रेडिङमा पर्ने विद्यार्थीले भने अर्को वर्ष सञ्चालन हुने वार्षिक परीक्षामा मात्रै ग्रेडवृद्धि परीक्षा दिन पाउनेछन् । शर्माका अनुसार सबैभन्दा धेरै विद्यार्थी अंग्रेजी विषयमा नन्ग्रेडिङ भएका छन् । त्यसपछि लेखा र सामाजिक विषयमा नन्ग्रेडिङ हुने विद्यार्थीको संख्या बढी छ ।अंग्रेजीमा ७२ प्रतिशत विद्यार्थी उत्तीर्ण हुँदा १ लाख २ हजार २ सय ६ जना विद्यार्थी नन्ग्रेडिङ भएको बोर्डको तथ्यांक छ । सामाजिकमा ५१ हजार, लेखामा ४७ हजार विद्यार्थी नन्ग्रेडिङमा परेका छन् । एसईईमा धेरै विद्यार्थी गणित, अंग्रेजी र विज्ञान विषयमा अनुत्तीर्ण थिए । कक्षा १२ मा नन्ग्रेडिङ हुनेमा छात्रको भन्दा छात्राको संख्या धेरै छ । १ लाख ८७ हजार २१ विद्यार्थी अर्थात् ४७८४ प्रतिशत विद्यार्थी नन्ग्रेडिङ हुँदा ४७ प्रतिशत नै छात्र र ४९ प्रतिशत छात्रा रहेका छन् । परीक्षामा सामेलमध्ये छात्राभन्दा छात्रको संख्या कम थियो । १ लाख ९४ हजार ३ सय १९ जना छात्र सहभागी थिए । तीमध्ये ९१ हजार ४ सय ८७ जना एनजीमा परे भने १ लाख २ हजार ८ सय ३२ जनाले मात्र ग्रेड प्राप्त गरे । छात्रा १ लाख ९६ हजार ५ सय जना परीक्षामा सहभागी थिए । ९५ हजार ५ सय ४ जनाको नतिजा एनजी आएको छ भने १ लाख ९ सय ९७ जनाले ग्रेड प्राप्त गरेका छन् ।कक्षा १२ को नतिजाको प्रदेशगत तुलना गर्दा सुदूरपश्चिम प्रदेश सबैभन्दा कमजोर देखिएको छ । सुदूरपश्चिमपछि क्रमशः कर्णाली, कोशी, मधेश, लुम्बिनी, गण्डकीको नतिजा कमजोर देखिन्छ । प्रदेशमध्ये सबैभन्दा राम्रो नतिजा वाग्मतीमा देखिएको छ । सुदूरपश्चिममा ३५ हजार ६ सय २८ विद्यार्थीले परीक्षा दिएकामा १४ हजार ४६ (३९४२ प्रतिशत) ले ग्रेड प्राप्त गर्न सफल भए । ६०५७ अर्थात् २१ हजार ५ सय ८२ जना नन्ग्रेडिङमा परे । कर्णालीका २५ हजार ९ सय २० परीक्षार्थीमध्ये ४०७५ प्रतिशत अर्थात् १० हजार ५ सय ६३ मात्र ग्रेडिङ भए । १५ हजार ३ सय ५७ अर्थात् ५९२४ प्रतिशत विद्यार्थी नन्ग्रेडिङ भएको बोर्डले जनाएको छ । मधेशमा ५३७४ प्रतिशत विद्यार्थी नन्ग्रेडिङ र ४६२५ प्रतिशत ग्रेडिङ भए । मधेशबाट ४५ हजार ५ सय ४१ जनाले परीक्षा दिएका थिए । जसमा २६ हजार ८६ जना नन्ग्रेडिङ भएका हुन् भने २२ हजार ४ सय ५५ जना स्नातकमा भर्ना हुन योग्य ठहरिएका हुन् ।त्यस्तै लुम्बिनी प्रदेशका ६६ हजार ६ सय ४६ परीक्षार्थीमध्ये ५०४ प्रतिशत अर्थात् ३४ हजार ६ सय ८६ जना नन्ग्रेडिङ र ४७९५ प्रतिशत ग्रेडेड भएका हुन् । नतिजा विश्लेषण गर्दा सुदूरपश्चिम, कर्णाली, मधेश र लुम्बिनी प्रदेशमा ग्रेडिङ हुने विद्यार्थी राष्ट्रिय औसत भन्दा पछाडि छन् । गण्डकीमा ५३८० प्रतिशत अर्थात् १८ हजार ६ सय ७१ विद्यार्थी ग्रेडिङ र ४६१९ प्रतिशत अर्थात् १६ हजार ३३ जना विद्यार्थी नन्ग्रेडिङ भए । त्यहाँबाट ३४ हजार ७ सय ४ जना परीक्षार्थी सामेल थिए । सबैभन्दा राम्रो नतिजा देखिएको वाग्मती प्रदेशबाट ६७८० प्रतिशत अर्थात् ७८ हजार १ सय १६ विद्यार्थी उत्तीर्ण भएका छन् । ३८ हजार १ सय १४ जना (३२८१) प्रतिशत नन्ग्रेडिङमा परे । वाग्मतीबाट सबैभन्दा धेरै १ लाख १६ हजार २ सय ६२ परीक्षार्थी सहभागी थिए । सबैभन्दा कम परीक्षार्थी कर्णाली प्रदेशमा थिए ।सुदूरपश्चिम विश्वविद्यालयका पूर्वउपकुलपति अम्बरराज जोशीले सुदूरपश्चिमलगायत प्रदेशका दूरदराजमा रहेका सामुदायिक विद्यालयको अवस्था कमजोर रहेकाले नतिजा पनि सन्तोषजनक नदेखिएको बताए । कक्षा ११ र १२ सुरु भएको ३० वर्ष भयो । सरकारले एउटै शिक्षक दरबन्दी दिएको छैन । प्रावि, निमावि र मावि पढाउने शिक्षकले कक्षा ११ र १२ मा पढाइरहेका छन्, उनले भने । योग्य, दक्ष र क्षमतावान शिक्षक नभएका ठाउँका विद्यालयको नतिजा सुधार हुन नसकेको जोशीले औंल्याए । सुदूरपश्चिममा कञ्चनपुर र कैलालीबाहेक निजी विद्यालयको उपस्थिति राम्रो छैन । पूर्वाधार, जनशक्ति, शैक्षिक सामग्रीमा सुदूरपश्चिमका विद्यालय कमजोर छन्, उनले प्रश्न गरे, कुनै पनि शैक्षिक, भौतिक पूर्वाधार नभएपछि नतिजा कसरी राम्रो हुन्छ ? सुदूरपश्चिममा विद्यालय मात्र होइन विश्वविद्यालयमा समेत गतिलो पुस्तकालय बनाउन नसकिएको उनले गुनासो गरे ।"
उड्दाउड्दै अस्ताएका उड्डयन जनशक्ति,"घुन्सा हेलिकोप्टर दुर्घटनापछि एकै क्षेत्रका अनुभवी प्राविधिकहरू गुमाउनुपरेको यो दोस्रो ठूलो दुर्घटना हो, नागरिक उड्डयन प्राधिकरणका सहप्रवक्ता ज्ञानेन्द्र भुलले भने, उड्डयन क्षेत्रमा अनुभवी जनशक्तिको ठूलो क्षति भएको छ । सौर्यका प्रबन्ध निर्देशक गोपाल भट्टराईका अनुसार कम्पनीका सबै जहाजको मर्मत सम्भार हेर्ने विभागीय प्रमुख ७१ वर्षीय यज्ञप्रसाद पौडेल दुर्घटनामा परे । काठमाडौं महाराजगन्जका उनी सौर्य एयरलाइन्स स्थापना गर्नेमध्येका एक इन्जिनियर थिए । ०३५ सालमा नेपाल वायुसेवा निगममा इन्जिनियरिङ सेवामा प्रवेश गरेर २८ वर्ष सेवा गरेका थिए । निगमपछि भारतको ब्लु डार्ट एभिएसनमा ५ वर्ष जहाज डेपुटी मेन्टिनेन्स म्यानेजरका रूपमा काम गरे । जहाज मर्मतमा मात्रै उनले ४६ वर्ष बिताइसकेका थिए । उनले श्री एयरलाइन्समा पनि तीन वर्ष काम गरेका थिए । पौडेल नेपाली वायुसेवा क्षेत्रमा चिनारु इन्जिनियर थिए । उनका एक छोरा सफ्टवेयर इन्जिनियर छन् । सौर्यको जहाजको उडान सुरक्षा हेर्ने प्रमुख जिम्मेवारीमा रहेका बूढानीलकण्ठका ६९ वर्षीय सागर आचार्यको पनि जहाज दुर्घटनामा मृत्यु भयो । उनले नागरिक उड्डयन प्राधिकरणमा एयर ट्राफिक कन्ट्रोलर (एटीसी) पदमा ८ वर्ष काम गरेका थिए । त्यहाँबाट राजीनामा दिएपछि उनले निजी वायुसेवा कम्पनी सीता एयरमा सेफ्टी चिफको भूमिकामा १५ वर्ष बिताए । ६ वर्षयता उनी सौर्यमा पाइलट, क्याबिन क्रुलगायतका कर्मचारीलाई उडान सुरक्षा पालना गराउने चिफ अफ सेफ्टी को जिम्मेवारीमा थिए । आचार्यका दुई छोरा अमेरिकामा र एमबीए अध्ययन सकेकी छोरी नेपालमा छन् । जहाज दुर्घटनामा ज्यान गुमाएका ५८ वर्षीय दिलीपकुमार बर्मा सौर्यमा जहाजको गुणस्तरसम्बन्धी क्वालिटी असुरेन्स विभागका प्रमुख थिए । महोत्तरी मूल घर भई पेप्सीकोलामा बस्दै आएका बर्मा ८ वर्षदेखि सौर्यमा कार्यरत थिए । उनी हवाई क्षेत्रमा प्रवेश गरेको नेपाल एयरवेजबाट हो । नेपाल एयरवेजमा उनले जहाज मर्मतसम्बन्धी योजना बनाउने प्लानिङ इन्जिनियरका रूपमा २०५१ सालमा सेवा थालेका थिए । नेपाल एयरवेज अहिले बन्द भइसकेको छ । उनले फ्लाइङ ड्र्यागन एयरलाइन्स, कस्मिक एयर र सिम्रिक एयरमा पनि जहाजका स्पेयर पाटर््सको गुणस्तर जाँच गर्ने, मर्मत सम्भार विधामा काम गरिसकेका थिए । सौर्यमा उनी स्थापनाकालदेखि नै आबद्ध थिए । बर्माका एक छोरा र छोरी छन् । उनका छोरा कम्प्युटर इन्जिनियर हुन् । सौर्यले गुमाएका युवा इन्जिनियर हुन्, ३२ वर्षीय अश्विनकुमार निरौला । २२ वर्षको उमेरमा उनी सौर्यमा प्रशिक्षार्थी इन्जिनियर का रूपमा प्रवेश गरेका थिए । जहाजलाई कहिले सिचेक (विस्तृत परीक्षण र मर्मत) मा पठाउने, इन्जिनको मर्मत कहिले गर्नेलगायतको क्यामो (कन्टिन्युइङ एयरवोर्दिनेस म्यानेजमेन्ट अर्गनाइजेसन) विभाग उनकै नेतृत्वमा चलेको थियो । अध्यक्ष पोखरेलका भान्जा उनी तीक्ष्ण क्षमताका इन्जिनियर थिए । गर्भवती पत्नीलाई प्रसूतिका लागि अबको केही सातामै अस्पताल भर्ना गराउनुपर्ने जिम्मेवारी निरौलामा थियो ।स्थापनाकालदेखि विदेशी इन्जिनियरबाट जहाज मर्मत गराउँदै आएको सौर्यले दुर्घटनामा यमनी नागरिक आरिफ अब्दुल रेडालाई गुमायो । सौर्यमा चार वर्ष काम गरिसकेका ६० वर्षीय आरिफको यसपटकको नेपाल यात्रा तेस्रो थियो । केही दिनअघि मात्रै उनी नेपाल आएका थिए, सौर्यका प्रबन्ध निर्देशक भट्टराईले भने, उनलाई हामीले प्रोजेक्टका आधारमा बोलाउने गर्थ्यौं । सिनामंगलकै गुण अपार्टमेन्टमा राखेका थियौं । जहाज दुर्घटनामा मृत्यु भएका अर्का इन्जिनियर हुन् काठमाडौं नागार्जुनका ३४ वर्षीय उद्धव पुरी । उनी ७ वर्षदेखि सौर्यका जहाज मर्मतमा आबद्ध थिए । उद्धव जस्तै जहाज मर्मतमा चार वर्षदेखि कार्यरत धनुषाका ३४ वर्षीय सन्तोषकुमार महतोको पनि साउन ९ को दुर्घटनामा मृत्यु भयो । यती एयरलाइन्स छाडेर आएका ४३ वर्षीय राजाराम आचार्यले कोभिड महामारीअघि सौर्यमा जागिर सुरु गरेका थिए । उनी एयरक्राफ्ट मेन्टिनेन्स टेक्निसियन थिए । टेक्निकल अफिसरका रूपमा ५ वर्षदेखि कार्यरत काठमाडौंकै ६६ वर्षीय पुण्यरत्न शाही, नेपाल वायुसेवा निगमबाट सेवामा प्रवेश गरेका सिनियर एयरक्राफ्ट टेक्निसियन कुपण्डोलका ८१ वर्षीय श्याम विन्दुकार, सिनियर टेक्निसियन बाँकेका ४३ वर्षीय सर्बेस मरासिनी, कन्टिन्युइङ एयरवोर्दिनेस म्यानेजमेन्ट अर्गनाइजेसनमा सिनियर टेक्निसियन पदमा कार्यरत ललितपुरका २७ वर्षीय सुदिगलाल जोशी, मर्मत विभागमा सहयोगीको भूमिकामा रहेका नुवाकोटका नवराज आलेमगर र २६ वर्षीय कोपाइलट विराटनगरका सुशान्त कटुवालको यस घटनामा मृत्यु भयो । यसबाहेक सौर्यमा सिनियर आईटी अफिसरका रूपमा कार्यरत मनुराज शर्मा, ऊर्जा मन्त्रालयमा करारमा कम्प्युटरमा कार्यरत उनकी पत्नी प्रिजा र छोरा अदिराजले पनि ज्यान गुमाएका छन् । प्रबन्ध निर्देशक भट्टराईका अनुसार प्रिजाले पार्टटाइमर का रूपमा सौर्यमा कम्प्युटर डेटा व्यवस्थापनको काम गर्थिन् । दुर्घटनामा क्याप्टेन मनीषरत्न शाक्यको जीवितै उद्धार भयो । उनलाई थप उपचारका लागि सिंगापुर लाने तयारी छ । ०७१ सालमा स्थापना भएको सौर्यले अल्फा लिमा इको रजिस्ट्रर नम्बरको सीआरजे ल्याएर सुरुका तीन वर्ष चार्टर उडानमात्रै गरेको थियो । त्यसपछि दुईवटा जहाज थपेर व्यावसायिक आन्तरिक उडान थालेको थियो । वार्षिक ९० करोड रुपैयाँ हाराहारीको कारोबार गर्दै आएको सौर्यसँग अब उडानयोग्य जहाज एउटा मात्रै छ । अधिकांश प्राविधिक जनशक्ति दुर्घटनामा परेकाले नेपाल नागरिक उड्डयन प्राधिकरणको नियमका कारण सौर्य तत्कालै नियमित उडानमा फर्किने सम्भावना न्यून छ । अध्यक्ष पोखरेलले आवश्यक इन्जिनियर ल्याउन आफू नेपाल बाहिर जान लागेको बताए । तीन जहाजका लागि नौ पाइलटहित १ सय ४० हाराहारी कर्मचारी भएको यस कम्पनीमा दुबईमा बस्दै आएका भारतीय नागरिकहरूको कुबेर ट्रेडिङ एफजेट कम्पनीको ४९ प्रतिशत लगानी रहेको छ भने बाँकी ५१ प्रतिशत अध्यक्ष पोखरेलसहित झापा र धरानका व्यापारी समूहको लगानी छ । जेट विमानबाट सञ्चालन खर्च उठाउन नसकिने भएपछि अब सीआरजे जेट विमानलाई सदाका लागि बिदा गर्ने र बुद्ध तथा यतीले जस्तै एटीआर विमान सञ्चालन गर्ने योजना रहेको सौर्य अध्यक्ष पोखरेलले जानकारी दिए ।"
विश्वासको मत लिने अन्तिम दिन मुख्यमन्त्री सोडारीको राजीनामा,"(धनगढी)अल्पमतमा परेपछि विश्वासको मत लिने अन्तिम दिनमा आएर सुदूरपश्चिमका मुख्यमन्त्री दीर्घबहादुर सोडारीले शुक्रबार प्रदेशसभालाई सम्बोधन गर्दै पदबाट राजीनामा दिएका छन् । सोडारीको राजीनामासँगै प्रदेश प्रमुख नजिर मियाँले नयाँ सरकार गठनका लागि आइतबार साँझ ५ बजेसम्म दाबी पेस गर्न आह्वान गरेका छन् । विश्वासको मत लिने प्रयोजनका लागि बोलाएको प्रदेशसभा बैठकमा मुख्यमन्त्री सोडारीले मार्ग प्रशस्त गरेको घोषणा गरेर प्रदेश प्रमुखसमक्ष राजीनामा बुझाएका हुन् । सोडारीकै अनुरोधमा प्रदेशसभा सचिवालयले बैठकको कार्यसूची निर्धारण गरेको थियो । तर उनले मन्तव्यका क्रममा विश्वासको मत विभाजनमा नगई मार्गप्रशस्त गरेको घोषणा गरेर राजीनामा बुझाएका थिए ।एमाले, माओवादी, नागरिक उन्मुक्ति (रञ्जिता श्रेष्ठ समूह) र स्वतन्त्र एक सांसदको समर्थनमा वैशाख ६ मा मुख्यमन्त्री नियुक्त भएका एकीकृत समाजवादी संसदीय दलका नेता सोडारीले करिब सय दिन सरकारमा बस्दा निकै उतारचढाव सामना गर्नुपरेको छ । उनीमाथि बजेट ल्याउन नसकेको आरोप छ । गत असार २० मा एमालेले सरकारबाट समर्थन फिर्ता लिएपछि सोडारी अल्पमतमा परेका थिए । त्यसयता उनले प्रदेशसभा बैठक नै बोलाउन नसक्दा असारमा बजेट पारित नभएर प्रदेश बजेट शून्यतामा छ । तर, सोडारीले भने बजेट प्रस्तुत गरेका आर्थिक मामिलामन्त्री सुरेन्द्रबहादुर पाल र उनको पार्टी एमालेले आफ्नो जिम्मेवारी पूरा नगरेका कारण बजेट ल्याउन नसकिएको दाबी गरे । चालु आर्थिक वर्षको बजेट पारित हुन नसकेका कारण सुदूरपश्चिम सरकारले साउन १ यता दैनिक ४० लाख राजस्व गुमाइरहेको छ । प्रदेश प्रमुख मियाँले संविधानको धारा १६८ (२) बमोजिम दुई या दुईभन्दा बढी दलको समर्थनमा बहुमत प्राप्त गर्न सक्ने प्रदेशसभा सदस्यलाई मुख्यमन्त्रीमा दाबी पेस गर्न आइतबार साँझ ५ बजेसम्मको अवधि तोकेका छन् । केन्द्रीय गठबन्धनअनुसार कांग्रेसको नेतृत्वमा सरकार गठन हुने निश्चित छ । तर, कांग्रेसले मुख्यमन्त्रीको टुंगो लगाएको छैन । कांग्रेस संसदीय दलका नेता कमलबहादुर शाह, सांसदहरू प्रकाश देउवा, बहादुरसिंह थापा र दिवानसिंह विष्टले मुख्यमन्त्रीमा दाबी गरिरहेको चर्चा छ । सभापति शेरबहादुर देउवाले संसदीय दलका नेता शाह र सांसद देउवामध्ये एक जनालाई मुख्यमन्त्री बनाउन सक्ने चर्चा कांग्रेस सांसदबीच छ । ५३ सदस्यीय प्रदेशसभामा कांग्रेसका १८ र एमालेका ११ सांसद छन् । नागरिक उन्मुक्ति पार्टीसमेतले नयाँ सरकारलाई समर्थन गर्ने भएको छ ।"
लुम्बिनीमा बादशाहलाई वन र सरोजलाई सहरी विकास मन्त्रालय,"(बुटवल)प्रहरी अनुसन्धानबाटै ठगी, किर्ते, आपराधिक विश्वासघात, आपराधिक लाभ र सम्पत्ति शुद्धीकरणमा अनुसन्धान गर्नुपर्ने ठहर भएका लुम्बिनीका प्रदेशसभा सदस्य बादशाह कुर्मीलाई शक्तिशाली मन्त्रालयको जिम्मेवारी दिएको छ । साउन ९ मा बिनाविभागीय मन्त्रीमा नियुक्त भएका बाँके३ (२) बाट निर्वाचित कुर्मीलाई मुख्यमन्त्री चेतनारायण आचार्यले शुक्रबार वन तथा वातावरण मन्त्रालयको जिम्मेवारी दिएका हुन् । झन्डै ३५ प्रतिशत वन क्षेत्रले ओगटेको लुम्बिनी प्रदेशमा वन मन्त्रालयलाई शक्तिशाली मानिन्छ । प्रदेश सरकारले हरेक वर्ष वन क्षेत्रको राजस्व मात्र झन्डै २ अर्ब संकलन गर्ने लक्ष्य राख्छ । कुर्मी मन्त्री भएकै दिनदेखि उनकै पार्टी कांग्रेस, मानवअधिकार आयोग र विभिन्न मानवअधिकारसँग सम्बन्धित संघसंस्थाले विज्ञप्ति नै जारी गरेर मन्त्रीबाट हटाउन आग्रह गर्दै आएका थिए । कांग्रेस लुम्बिनी प्रदेश समितिले सभापति शेरबहादुर देउवालाई ध्यानाकर्षण पत्र दिएर निर्णयमा पुनर्विचार गर्न आग्रह गरेको थियो । तर, कांग्रेसका सहमहामन्त्री किशोरसिंह राठौरको दबाबमा शुक्रबार कांग्रेस प्रदेश संसदीय दलका नेता डिल्लीबहादुर चौधरीले कांग्रेसको कोटामा परेको वन तथा वातावरणमन्त्रीका लागि मुख्यमन्त्री आचार्यलाई सिफारिस गरेका हुन् । मुख्यमन्त्री आचार्यले शुक्रबार नै कुर्मीलाई वन तथा वातावरणमन्त्रीको पदबहाली गराएका छन् ।संगठित अपराध, बारमा युवतीलाई जबर्जस्ती नग्न नृत्यमा लगाएको, अंगभंगका मुद्दासहित मानव बेचबिखनका मुद्दाको आरोप लाग्दै आएका प्यूठानका सरोज थापा (रोज राणा) कांग्रेसबाटै सहरी विकास तथा खानेपानीमन्त्री बनेका छन् । चालु आवमा ४ अर्ब बढी बजेट विनियोजन भएको सहरी विकास तथा खानेपानी मन्त्रालय पनि प्रभावशाली मन्त्रालय मानिन्छ । मुख्यमन्त्री आचार्यले शुक्रबार प्यूठान१ (२) बाट निर्वाचित थापालाई कांग्रेसको सिफारिसमा सहरी विकास तथा खानेपानीमन्त्रीको जिम्मेवारी दिएका हुन् । राणा कांग्रेस नेतृ आरजु राणानिकट हुन् । लुम्बिनीमा साउन ९ मा मुख्यमन्त्रीमा आचार्यसहित ८ जनाले बिनाविभागीयमन्त्रीमा शपथ लिएका थिए । कांग्रेसको आन्तरिक किचलो र मन्त्री सिफारिस भएका व्यक्ति विवादमा परेपछि १० दिनसम्म जिम्मेवारी बाँडफाँट हुन सकेको थिएन । मुख्यमन्त्री आचार्य र कांग्रेस संसदीय दलका नेता चौधरीबीच भैरहवामा भएको छलफलपछि एमाले र कांग्रेसका ८ मन्त्रीलाई जिम्मेवारी तोकिएको हो । मुख्यमन्त्री आचार्यका अनुसार कांग्रेसबाट लुम्बिनीको आर्थिक मामिला तथा योजनामन्त्रीमा गुल्मीका धनेन्द्र कार्की, सहरी विकास तथा खानेपानीमन्त्रीमा प्यूठानका थापा, वन तथा वातावरणमन्त्रीमा बाँकेका कुर्मी र पर्यटन, उद्योग तथा यातायातमन्त्रीमा दाङका प्रचण्डविक्रम न्यौपानेले जिम्मेवारी पाएका छन् । एमालेबाट भौतिक पूर्वाधार विकासमन्त्रीमा रूपन्देहीका भूमिश्वर ढकाल, कृषि तथा भूमि व्यवस्थामन्त्रीमा गुल्मीका दिनेश पन्थी, स्वास्थ्यमन्त्रीमा पाल्पाका खेमबहादुर सारू र ऊर्जा, जलस्रोत तथा सिँचाइमन्त्रीमा दाङकी सीता शर्मा चौधरीलाई जिम्मेवारी तोकिएको मुख्यमन्त्री आचार्यले बताए । वन तथा वातावरणमन्त्री बनेका बादशाह नेपालगन्ज उपमहानगरपालिका१७ परस्पुरकी निर्मला कुर्मीको अपहरण, हत्या र सम्पत्ति हडप्ने प्रयास गरेको आरोप लागेका व्यक्ति हुन् । उनलाई मन्त्री पदबाट हटाउनुका साथै सांसदबाट समेत निलम्बन गर्न मानवअधिकार आयोग, महिला अधिकार मञ्च, महिला पुनःस्थापना केन्द्र (ओरेक) र अभियन्ता गोविन्द केसीलगायतले माग गर्दै आएका थिए ।"
"१६५ स्टार्टअपलाई १७ करोड कर्जा, बाँकी १५ ले पनि साउनभित्रै पाउने","(काठमाडौं)स्टार्टअप उद्यम कर्जाका लागि छानिएका १ सय ८३ परियोजनामध्ये १ सय ६५ वटाले कर्जा पाएका छन् । ती स्टार्टअप परियोजनाका उद्यमीलाई १७ करोड रुपैयाँभन्दा बढी कर्जा प्रवाह गरिएको औद्योगिक विकास प्रतिष्ठानले जनाएको छ । प्रतिष्ठानका कार्यकारी निर्देशक उमेश गुप्ताका अनुसार ती उद्यमीले राष्ट्रिय वाणिज्य बैंकको तोकिएको शाखा कार्यालयबाट पहिलो किस्ताबापत ५ लाख रुपैयाँ पाएका छन् । केहीले दोस्रो किस्ता पनि लिएका छन् । बाँकी १८ परियोजनामध्ये ३ वटा कालोसूचीमा परेका छन्, त्यसकारण ऋण पाउँदैनन्, उनले भने । बाँकी १५ परियोजनाले साउनभित्रै कर्जा पाउने उनको भनाइ छ । सरकारले गत आर्थिक वर्ष स्टार्टअप उद्यम कर्जा वितरण गर्न २४ करोड २५ लाख रुपैयाँ बजेट विनियोजन गरेको थियो । कुल विनियोजित बजेटमध्ये १७ करोड रुपैयाँ उद्यमीलाई वितरण गरिसक्यौं, गुप्ताले भने, वितरण गरिएको रकमबाट करिब ४ करोड निक्षेप तथा कर्जा सुरक्षण कोषमा राखेका छौं । कर्जा सुरक्षणका लागि प्रतिष्ठानले प्रवाहित कर्जाको २५ प्रतिशत रकम स्वीकृत बजेटको सीमाभित्र रही स्टार्टअप उद्यम कर्जा सुरक्षण कोषमा राख्नुपर्ने स्टार्टअप उद्यम कर्जा सञ्चालन कार्यविधि२०८० मा उल्लेख छ । सिफारिसमा परेका परियोजनाहरूले परियोजना धितो राखेर ३ प्रतिशत ब्याजदरमा ५ लाखदेखि २० लाख रुपैयाँसम्म कर्जा पाउँछन् । बैंकले कर्जा प्रवाह गर्दा ५ लाखसम्मको कर्जामा एक किस्ता, १५ लाखसम्मका लागि दुई किस्ता र सोभन्दा माथिको हकमा तीन किस्तामा कर्जा रकम उपलब्ध गराउने कार्यविधिमा उल्लेख छ । स्टार्टअप कर्जाको अवधि अधिकतम पाँच वर्षको हुनेछ । परियोजनाले दोस्रो वर्षदेखि साँवा र ब्याजबापत्को रकम तिर्न सुरु गर्नुपर्छ । स्टार्टअपलाई कर्जा दिने भनेर सरकारले वर्षौंदेखि बजेटमा उल्लेख गर्दै आएको थियो । गत आर्थिक वर्ष पनि अन्तिममा मात्रै कार्यान्वयनमा आएको हो । प्रतिष्ठानले ०८० माघ १९ देखि फागुन १० सम्म स्टार्टअप उद्यम कर्जाका लागि मागेको प्रस्तावमा १ हजार ६ सय ५८ परियोजनाले प्रस्ताव दर्ता गराएका थिए । गत वैशाख ९ मा प्रतिष्ठानले पहिलो चरणमा योग्य प्रस्तावकको सूचीमा ३ सय ९४ परियोजना छानेको थियो । कार्यविधिअनुसार कुल कारोबार दुई करोडभन्दा बढी भएको र स्थिर पुँजी (घरजग्गाको मूल्यबाहेक) २ करोडभन्दा बढी भएका परियोजना योग्य सूचीमा परेका थिएनन् । छनोट गरिएका ३ सय ९४ परियोजनामध्ये ३ सय ३५ परियोजनाले मात्र प्रस्तुतीकरण गरेका थिए, जसमध्ये गत जेठ २५ मा १ सय ८३ परियोजना छानिएका हुन् । प्रतिष्ठानले गत जेठ २५ मा स्टार्टअप उद्यम कर्जाका लागि सिफारिसमा परेका १ सय ८३ परियोजनाको सूची सार्वजनिक गरेको थियो । प्रस्तावकहरूको फोटो, भिडियो, वित्तीय तथा अन्य विवरण, प्रस्तुतीकरण र प्रश्नोत्तरलाई आधार मानेर मूल्यांकन समितिले मूल्यांकन गरेको हो, गुप्ताले भने । प्रतिष्ठानले कृषि तथा पशुपन्छी, वन पैदावार, पर्यटन प्रवर्द्धन तथा मनोरञ्जन र अतिथि सत्कार, विज्ञान, प्रविधि, सूचना तथा सञ्चार, मानव स्वास्थ्य सेवा, शिक्षा तथा शिक्षण सिकाइ, अटोमोबाइल, परम्परागत प्रविधि, उत्पादन र सेवा प्रवाहको प्रक्रिया सुधार, घरायसी वा दैनिक जीवनयापन, खाद्य उत्पादन तथा प्रशोधन, सहज र सुरक्षित यातायात तथा पारवहन सेवा, खानी तथा खनिज अनुसन्धान र विकाससँग सम्बन्धित क्षेत्रमा कर्जा दिनेछ ।गत आर्थिक वर्ष विनियोजन विधेयक अनुसार कार्यविधि ल्याइएकाले यस वर्ष पनि नयाँ कार्यविधि स्विकृत गरेपछि मात्रै स्टार्टअप उद्यम कर्जाका लागि कार्यान्वयनमा जाने प्रतिष्ठानले जनाएको छ । चालु आर्थिक वर्षको लागि पनि विनियोजन विधेयक अनुसार कार्यविधिमा केही परिमार्जन गरी सहमतिका लागि अर्थ मन्त्रालयमा पठाइसक्यौं, गुप्ताले भने, अर्थमन्त्रालयले सहमति दिएसँगै एक साताभित्र कार्यविधिअनुसार स्टार्टअप उद्यम कर्जाका लागि आवेदन माग्ने तयारीमा छौं । सरकारले चालु आर्थिक वर्षको बजेटमा स्टार्टअप उद्यमीको वित्तीय आवश्यकता सम्बोधन गर्न १ अर्ब रुपैयाँको नेपाल स्टार्टअप कोष खडा गर्ने जनाएको छ । उद्यममा युवा सहभागिता बढाउन स्टार्टअप र नवप्रवर्तनका लागि इकोसिस्टम विकास गरी उद्यमशील वातावरण सिर्जना गरिनेछ, बजेटमा भनिएको छ, स्टार्टअप उद्यमीलाई सहजीकरण र नियमन गर्न स्टार्टअप बोर्ड गठन गरिनेछ । स्टार्टअप उद्यमीको वित्तीय आवश्यकता सम्बोधन गर्न १ अर्बको नेपाल स्टार्टअप कोष खडा गरिनेछ ।बजेटमै युवाको उद्यमशील सोचलाई व्यवसायमा रुपान्तरण गर्न प्रत्येक प्रदेशमा बिजनेस इन्क्युबेसन सेन्टर सञ्चालन गरिने पनि उल्लेख छ । बैंक तथा वित्तीय संस्थाबाट प्रवाह हुने कर्जालाई नवप्रवर्तनमा प्रवाह गर्न प्रोत्साहन गरिनेछ, बजेटमा उल्लेख छ, विभिन्न कोषको रकम प्राइभेट इक्विटी फन्ड र भेन्चर क्यापिटल फन्डका धितोपत्र एकाइमा लगानी गर्ने व्यवस्था मिलाइनेछ । सरकारले बजेटमा घोषणा गरेको नेपाल स्टार्टअप कोष र स्टार्टअप बोर्ड राष्ट्रिय स्टार्टअप उद्यम नीति०८० मा उल्लेख छ । ०८० वैशाख २० मा बसेको मन्त्रिपरिषद् बैठकले उक्त नीति स्वीकृत गरेको थियो । लगानी सहजीकरणसम्बन्धी केही नेपाल ऐनलाई संशोधन गर्ने अध्यादेश, ०८१ मार्फत स्टार्टअप उद्यमलाई समेत कानुनमा समेटिएको थियो । औद्योगिक व्यवसाय ऐन, ०७६ को दफा ४ पछि दफा ४ क मा स्टार्टअप उद्यम वा व्यवसायको दर्ता तथा सञ्चालनबारे उल्लेख छ । लगत्तै स्टार्टअप नीति ल्याइएको हो ।प्रतिस्पर्धाका आधारमा सम्भाव्य स्टार्टअप उद्यमीले पेस गरेको परियोजना प्रस्तावमा व्यावसायिक परीक्षण गर्न आवश्यक निश्चित रकम स्टार्टअप कोषबाट उपलब्ध गराउनेसमेत स्टार्टअप नीतिमा उल्लेख छ । स्टार्टअप उद्यमको प्रवर्द्धन तथा विकास र सञ्चालनमा देखिएका समस्या समाधानका लागि उद्योगमन्त्रीको अध्यक्षतामा नेपाल स्टार्टअप परिषद् गठन गरिनेछ, नीतिमा उल्लेख छ, नीतिको उद्देश्य प्राप्तिका लागि आवश्यक कार्यक्रम सञ्चालन गर्न र नवप्रवर्तनलाई प्रोत्साहन गर्न औद्योगिक व्यवसाय विकास प्रतिष्ठानका कार्यकारी प्रमुखको संयोजकत्वमा नेपाल स्टार्टअप बोर्ड गठन गरिनेछ । स्टार्टअप नीति स्विकृत भए पनि कार्यविधि बन्न सकेको छैन । स्टार्टअप नीति०८० अन्तर्गतको स्टार्टअप सञ्चालन तथा व्यवस्थापन कार्यविधिको मस्यौदा तयार हुँदै छ, गुप्ताले भने, उक्त कार्यविधि नआउँदासम्म विनियोजन ऐनअनुसार र्स्टाटअप उद्यम कर्जा कार्यविधिअन्तर्गत काम अघि बढाउने तयारी गरेको हो ।"
लेबनानको परिस्थिति हेर्दै नेपाली श्रमिक,"(काठमाडौं) कञ्चनपुरकी सोमती तामाङ लेबनानको राजधानी बेरुतस्थित दाउरा क्षेत्रमा काम गर्न थालेको २० वर्ष पुगिसक्यो । बेरुत आएदेखि लेबनानमा उनले कहिले पनि शान्ति छाएको महसुस गर्न पाएकी छैनन् ।म २००४ मा घरेलु श्रमिक बनेर लेबनान आएकी थिएँ, अहिले आफ्नो स्पोन्सरबाहेक पनि स्वतन्त्र रूपमा काम गर्छु, कहिले घरमा, कहिले अफिसमा काम गर्छु, उनले भनिन्, जसरी मेरो काम एउटै छ, त्यसरी नै लेबनानको वातावरण पनि उस्तै छ ।सधैंभरि इजरायल, लेबनान र हिजबुल्लाहबीचको आपसी द्वन्द्वको समाचार सुनिराख्ने भएकाले आफ्ना लागि नयाँ कुरा र आश्चर्य नभएको उनले सुनाइन् । २००६ मा पनि धेरै ठूलो लडाइँ भएको थियो, त्यो हेरी अहिले त कोही होइन । त्यसबाहेक पनि प्रायःजसो लडाइँ भई नै राखेको छ, बेरुतको दाउरामा बस्दै आएकी उनले भनिन्, बुधबार यहाँ दायिहयामा ठूलो आक्रमण भएको थियो, त्यो आक्रमण हामी बस्ने ठाउँबाट नजिकै हो ।इजरायलद्वारा दायिहयामा गरिएको आक्रमणमा परी हिजबुल्लाहका वरिष्ठ कमान्डर फुआद सुकर मारिएपछि लेबनान र इजरायलबीच तनाव झनै बढेको छ । बुधबार बिहान नै हमासका राजनीतिक प्रमुख पनि इरानमा मारिएपछि मध्यपूर्वको सुरक्षा अवस्था झन् जटिल बनेको छ । त्यसअघि इजरायलको उत्तरी क्षेत्रमा लेबनानको भूमिबाट हिजबुल्लाहले रकेट आक्रमण गरेको थियो । गत वर्ष अक्टोबरदेखि इजरायल र हमासबीच गाजामा युद्ध सुरु भएयता लेबनानका तर्फबाट बुधबार इजरायलमा भएको रकेट आक्रमण सबैभन्दा ठूलो हो ।यो घटनापछि बदलिँदो परिस्थितिलाई मध्यनजर गर्दै इजिप्टको कायरोस्थित नेपाली दूतावासले लेबनानमा कार्यरत नेपाली श्रमिकलाई सतर्कता अपनाउन सूचना जारी गर्नुका साथै लेबनानमा कार्यरत नेपालीको विवरण संकलन गर्न थालेको छ । विकसित घटनाक्रमको निरन्तर अनुगमन गरिरहेको एवं नेपाली नागरिकको सुरक्षाका लागि बेरुतस्थित अवैतनिक वाणिज्य दूतावासमार्फत सम्बन्धित निकायसँग समन्वय गरिरहेको सूचनामा उल्लेख छ । लेबनानमा कार्यरत हेटौंडाका अशोक थापाले आफूहरू पछिल्लो घटनाक्रमबारे अपडेट रहेको बताए । लेबनानमा जहाँ बम आक्रमण भएको छ, त्यो मुस्लिमको बाहुल्य रहेको क्षेत्र हो । त्यो ठाउँ नेपाली रहेको ठाउँबाट बसमा दुई घण्टा जति लाग्छ । त्यो क्षेत्रमा नेपाली छैनन्, गैरआवासीय नेपाली संघ लेबनानका पूर्व अध्यक्ष रहेका थापाले भने, बेरुत क्षेत्रको अवस्था सामान्य छ । पहिला जस्तो थियो, अहिलेको जनजीवन पनि उस्तै छ ।उनले नेपालीको बसाइ क्रिश्चियन बाहुल्य रहेको क्षेत्रमा रहेकाले आफूहरू ढुक्क रहेको बताए । यहाँ जति नेपाली छन्, सबैजसो एकआपसमा सम्पर्कमै छन् । नयाँ कोही आएका छन् भने उनीहरू सम्पर्कमा छैनन्, उनले भने, कोही आत्तिएका छैनन्, लेबनानीहरू पनि आत्तिएका छैनन् ।१६ वर्षदेखि बेरुतमा कार्यरत झापाकी दिलु लिम्बूले परिस्थति खराब बन्दै गयो भने मात्र नेपाल फर्कने बताइन् । अहिले बेरुतको जे अवस्था छ, त्यसमा आत्तिहाल्नुपर्ने अवस्था छैन, लिम्बूले भनिन्, आफ्नो ज्यानको माया जसलाई पनि लाग्छ, त्यस्तै संकटको अवस्था आयो भने मात्र मुलुक फिर्नेछु ।१२ वर्षदेखि लेबनानमा कार्यरत सिन्धुपाल्चोककी माया तामाङले आफू तत्काल घर फर्कने सोचमा नरहेको बताइन् । म अहिले बेरुत नजिकै पहाडी क्षेत्रमा लेबनानीको घरमा काम गरिरहेको छु, हामी बसेको ठाउँमा केही भएको छैन । तर, मेरो घरको साहुसाहुनीले तिम्रो दूतावास बेरुतमा छ कि छैन भनेर सोधिरहेका छन्, उनले भनिन्, म यहाँ आएदेखि सधैं लडाइँ मात्र भएको सुनिरहेको छु । मैले अहिलेसम्म त्यस्तो असर परेको भोगेको छैन ।लेबनान मामिला हेर्ने इजिप्टको कायरोस्थित नेपाली दूतावासले लेबनानमा कार्यरत नेपाली श्रमिकलाई सतर्कता अपनाउन सूचना जारी गरेको छ । इजिप्टका लागि नेपाली राजदूत सुशीलकुमार लम्सालले नयाँ परिस्थिति कस्तो हुन्छ भनेर यकिन गर्न सकिने अवस्था नभएको बताए । हामी छिमेकी देशलगायतको अप्रोज कस्तो हुन्छ भनेर नियालिरहेका छौं, उनले कान्तिपुरसँग भने, युद्धबाट प्र्रभावित ठाउँमा नेपाली नरहेकाले बढी आत्तिहाल्नुपर्ने अवस्था छैन ।गत वर्ष लेबनान सरकारले १ हजार ५० नेपाली रहेको विवरण दूतावासलाई उपलब्ध गराएको थियो । पछिल्लो समय यो संख्या थप घटेको छ । लेबनानस्थित नेपालका अवैतनिक महावाणिज्यदूत एलचेख मोहम्मद विसाम घुजायलले नेपाली नागरिकलाई आपत्कालीन सहयोग चाहिएमा आफू तुरुन्तै उपलब्ध हुने बताए । अहिलेसम्म कुनै पनि कूटनीतिक नियोगले यात्राका लागि आह्वान गरेको छैन । यस क्षेत्रको अवस्था अस्पष्ट छ । हामी उपयुक्त निर्णय गर्न समय लिइरहेका छौं । नेपाली समुदाय सुरक्षित छन्, उनले कान्तिपुरसँग भने, तिनीहरूमध्ये धेरैजसो रोजगारदाताहरूसँग सुरक्षित क्षेत्रमा काम गरिरहेका छन् । हामी रोजगारदाताहरूसँग निरन्तर सम्पर्कमा छौं । कुनै पनि आपत्कालीन अवस्था आइपरेमा कायरोस्थित दूतावास र परराष्ट्र मन्त्रालयसँग समन्वय गरिनेछ ।"
सेनाले जिम्मा लिएका सडकको प्रगति बजेट अभावले सुस्त,"(काठमाडौं) नेपाली सेनाको जिम्मामा तीन राष्ट्रिय गौरवका सहित ५ वटा सडक आयोजना निर्माण भइरहेको छ । सबै आयोजनाको प्रगति सोचेअनुरूप छैन । उत्तरदक्षिण जोड्ने सडकमा भने बजेटको समस्या थपिएको छ । पर्याप्त बजेट अभावमा कामले गति लिन सकेको छैन । सडक विभागले निर्माण गर्न नसकेको अप्ठ्यारो खण्डको जिम्मा सेनालाई दिँदै आएको छ । सेनाको जिम्मामा अहिले २ सय ७४५३ किलोमिटर सडक निर्माणाधीन छ । सेनाको व्यवस्थापनमा निर्माण भइरहेको ठूलो सडक आयोजना काठमाडौंतराईमधेश द्रुतमार्ग (फास्ट ट्र्याक) हो । यो आयोजनाको निर्माण लागत २ खर्ब ११ अर्ब ९३ करोड रुपैयाँ छ । गौरवको आयोजना फास्ट ट्र्याकको ललितपुरस्थित खोकना खण्डमा जग्गा विवाद कायमै छ । ६५ किमि ठेक्का व्यवस्थापन हुन सकेको छैन । ०७४ वैशाख २१ मा मन्त्रिपरिषद् निर्णयबाट यसको निर्माण व्यवस्थापनको जिम्मेवारी सेनालाई दिइएको हो । अहिलेसम्म भौतिक प्रगति ३५३८ प्रतिशत छ । यो सडकको कुल दूरी ७०९७ किमि हो, जसमध्ये ६४४७ किमिको मात्र ठेक्का भएको छ । सेनाका अनुसार कुल सडकमध्ये १०३० किमि सुरुङ र १२८८ किमि पुलको दूरी पर्छ । सैनिक प्रवक्ता एवं सहायक रथी गौरवकुमार केसीका अनुसार ६ सुरुङमध्ये ३ वटाको ठेक्का भएर काम भइरहेको छ । पछि थप भएका ३ सुरुङ डिजाइनका क्रममा छन् । निजगढबाट काठमाडौंतर्फ ३३२ किमि रहेको महादेवटार सुरुङ २०२९ किमि खनिसकिएको छ । काठमाडौंबाट निजगढतर्फ निस्किने सुरुङ ३३८६ किमिमध्ये २२८८ किमि खनिसकिएको छ । यो सुरुङ खन्ने काम चालु आर्थिक वर्षभित्र सकिने दाबी सेनाको छ । १६५ किमिको निजगढबाट काठमाडौंतर्फ आउने धेद्रे सुरुङ गत जेठमा ब्रेक थ्रु भएको छ । यही सुरुङको काठमाडौंबाट निजगढतर्फ निस्कने खण्ड १७२८ किमिमध्ये १६४२ किमि खन्न बाँकी छ । यो खण्ड ब्रेक थ्रु गर्ने अन्तिम तयारीमा रहेको सैनिक प्रवक्ता केसीले बताए । निजगढबाट काठमाडौंतर्फ जाने १६१२ किमिको लेनडाँडा सुरुङको गत असार २० मा ब्रेक थ्रु भइसकेको छ । काठमाडौंबाट निजगढतर्फ निस्कने १६३३ किमि सुरुङको पनि गत जेठ ४ मा ब्रेक थ्रु भइसकेको छ । निर्माणाधीन ३ वटा सुरुङ खन्ने काम समग्रमा ८२८९ प्रतिशत सकिसकेको सेनाले जनायो । त्यस्तै ८९ पुलमध्ये ८५ वटाको ठेक्का व्यवस्थापन भएर काम भइरहेको छ । बाँकी ४ वटा पुल खोकना खण्डमा पर्ने भएकाले ठेक्का हुन सकेको छैन । अहिलेसम्म ठेक्का भएकामध्ये ५ वटा पुलको निर्माण सकिसकेको छ । यसमा ६७ अर्ब ९ करोड रुपैयाँ खर्च भइसकेको छ । खोकनाबाहेकका सबै खण्डमा ठेक्का भएर काम भइरहेको छ, सुरुङ र पुल निर्माणमा राम्रो प्रगति छ, प्रवक्ता केसीले भने, तर खोकना खण्डमा अहिलेसम्म ठेक्का हुन सकेको छैन, यहाँ रहेको समस्या सम्बन्धित निकायबाट समाधान भए छिटो ठेक्का हुने थियो । यो आयोजनाको ०८३ चैत मसान्तसम्म म्याद थप गरिएको छ । सेनाले जिम्मा लिएको अर्को सडक हो, खाँदबारीकिमाथांकाको च्याम्ताङघोङघप्पा खण्ड । जुन सडक राष्ट्रिय गौरवको आयोजना उत्तरदक्षिण कोशी करिडोरअन्तर्गत पर्छ । आर्थिक वर्ष ०८१८२ भित्र सक्ने गरी ०७७ माघ २४ मा सेनालाई यसको जिम्मा दिइएको हो । खाँदबारीकिमाथांका सडकको दूरी १६२ किमिमध्ये १०५१ किमि खण्डमा सेनाले काम गरिरहेको छ । अहिलेसम्म च्याम्ताङदेखि मौरीभीरसम्मको ८५ किमि ट्र्याक खोलिएको छ । चालु आवमा यो आयोजनाका लागि ५ करोड २७ लाख रुपैयाँ विनियोजन भएकाले उक्त बजेटअनुसार मौरीभीरदेखि घोङघप्पासम्मको २०१ किमि ट्र्याक खोल्ने लक्ष्य रहेको सेनाले जनायो । त्यस्तै दार्चुलाटिंकर सडकको तुसारपानीटिंकर खण्डको ७९ किमिमा सेनाले काम गरिरहेको छ । यो सडक निर्माणको जिम्मा सेनाले ०७७ माघ २८ मा लिएको हो । अहिलेसम्म १३४ किमि ट्र्याक खोलिएको छ । यो सडकमा पर्याप्त बजेट विनियोजन नहुँदा सोचेअनुरूप प्रगति गर्न नसकिएको प्रवक्ता केसीले बताए । यो आयोजनाका लागि चालु आवमा ९ करोड बजेट रुपैयाँ छुट्याइएको छ । उक्त रकमले १८ किमि नयाँ ट्र्याक खोल्ने र १२ किमि सडक स्तरोन्नति गर्ने लक्ष्य सेनाले राखेको छ । यो सडक कञ्चनपुरको ब्रह्मदेवदेखि दार्चुलाको टिंकरसम्म ४२५ किमि छ, जसमा अप्ठ्यारो चट्टानसहितको खण्डमा ट्र्याक खोल्ने काम सेनाले गरेको हो । सेनाले आव ०८८८९ भित्र उक्त खण्डको ट्र्याक खोल्ने काम सकिसक्नुपर्नेछ । सेनाले गत आवको वैशाखमा कर्णाली करिडोरअन्तर्गत हुम्ला सदरमुकाम सिमकोटलाई ट्र्याक खोलेर राष्ट्रिय सडक सञ्जालमा जोडेको छ । कालीकोटको खुलालुदेखि सिमकोट हुँदै हिल्सासम्मको कर्णाली करिडोरको दूरी २६९ किमि छ । यसमध्ये २४६ किमिमा सडक विभाग र २२५ किमिमा सेनाले काम गरिरहेका छन् । हुम्लाको लालीबगरदुल्लीकुना खण्डको ११ किमिमा ट्र्याक खोल्ने काम सेनाले सकेको छ । कालीकोटबाजुरा जोड्ने घाटपारीचौरबद्री गाउँभुक्काखोलाको ११५ किमि खण्डमध्ये कालीकोटमा १५ र बाजुरामा ३५ किमि ट्र्याक खोल्ने काम सकिएको छ । ६०५ किमि ट्र्याक खोल्न बाँकी छ । चालु आवमा यो खण्डका लागि १० करोड २५ लाख रुपैयाँ विनियोजन भएको छ । उक्त बजेटबाट सेनाले थप २५ किमि नयाँ ट्र्याक खोल्ने लक्ष्य राखेको छ । आव ०८२८३ भित्र बाँकी रहेको खण्डमा ट्र्याक खोल्ने काम सक्नुपर्नेछ । वार्षिक रूपमा सडक निर्माणका लागि विनियोजन हुने बजेट तुलनात्मक रूपमा कम हुने गरेकाले आफ्नो पूर्ण क्षमताअनुसार काम गर्न नपाइएको र पर्याप्त बजेट विनियोजन भएको खण्डमा निर्माणको गति बढ्ने दाबी सेनाको विकास निर्माण निर्देशनालयको छ । सेनाले जिम्मा लिएको अर्को सडक हो, बेनीघाटआरुघाटलार्केभन्ज्याङ । धादिङको बेनीघाटदेखि गोरखाको लार्केपाससम्मको कुल दूरी १५४ किमि छ, जसमध्ये अप्ठ्यारो खण्ड ९२ किमि हो । त्यही अप्ठ्यारो खण्डमध्ये अहिलेसम्म सेनाले ३८ किमि ट्र्याक खोल्ने काम सकेको छ । आर्थिक वर्ष ०८६८७ भित्र बाँकी ५४ किमि सडकको ट्र्याक खोल्ने काम सेनाले सक्नुपर्नेछ । कम बजेटका कारण सेनाले कामको गति बढाउन नसकेको जनाएको छ । यही सडकका लागि चालु आवमा ७ करोड २२ लाख रुपैयाँ विनियोजन भएको छ, जुन रकमअनुसार सेनाले २ किमि सडकको ट्र्याक खोल्ने लक्ष्य तय गरेको छ । सेनाले हावाडाँडादेखि दोभानसम्म १८ किमि ट्र्याक खोलेर सडक विभागलाई हस्तान्तरण गरिसकेको छ । सेनाले जति पनि सडक निर्माणको जिम्मेवारी पाएर काम गरिरहेको छ, गत आर्थिक वर्षमा जुन लक्ष्य निर्धारण गरिएको थियो, त्यो अनुसार शतप्रतिशत काम भएको छ, प्रवक्ता केसीले भने । आवश्यकता भएअनुसार बजेट उपलब्ध हुन सके कामको प्रगति बढ्ने र तोकिएकै समयमा काम सक्न समस्या नहुने उनले बताए । गौरवको आयोजनामा बजेटको समस्या हुन दिन नहुने सेनाको भनाइ छ ।"
अर्थ संक्षेप,"कालिका मन्दिरलाई एसबीआई बैंकको आर्थिक सहयोगकाठमाडौं (कास) नेपाल एसबीआई बैंकले बागलुङस्थित कालिका भगवती मन्दिरलाई आर्थिक सहयोग गरेको छ । बिहीबार बैंकले सामाजिक उत्तरदायित्वअन्तर्गत दुई लाख रुपैयाँ सहयोग गरेको जानकारी दिएको छ । कार्यक्रममा बैंकका प्रबन्ध सञ्चालक तथा प्रमुख कार्यकारी अधिकृत दीपककुमार डेले कालिका भगवती गुठी व्यवस्थापन समितिका अध्यक्ष कुमार खड्कालाई सहयोग हस्तान्तरण गरे । साथै बैंकले बागलुङ नगरपालिका२, लालीगुराँस चोकमा अवस्थित शाखालाई सोही नगरपालिकाको वडा ३, हलन चोकमा स्थानान्तरण गरेको छ । यसैगरी बैंकले पोखरा८, सभागृह चोकस्थित सिर्जना चोक शाखा सोही परिसरमा स्थानान्तर गरी सेवा सुरु गरेको जनाएको छ ।झापाको दुर्गापुरमा प्रभु बैंकको शाखा सञ्चालनकाठमाडौं (कास) प्रभु बैंकले झापाको कनकाई७ मा दुर्गापुर शाखा सञ्चालनमा ल्याएको छ । बैंकले झापामा यो पाँचौं शाखा कार्यालय रहेको जानकारी दिएको छ । बैंकका सञ्चालक समिति अध्यक्ष लीलाप्रकाश सिटौलाले शाखाको बिहीबार उद्घाटन गरे । बैंकका कोशी प्रदेश प्रमुख अधिकृत बद्रीकुमार कटुवालले दुर्गापुर क्षेत्रको आर्थिक चलायमान बनाउन बैंक शाखा सञ्चालनमा आएको बताए ।"
मानवशास्त्री ढकालको 'इतिहासअघिको इतिहास,"(काठमाडौं) मानवशास्त्री सुरेश ढकालको किताब इतिहासअघिको इतिहास विमोचन गरिएको छ । प्रज्ञा प्रतिष्ठानमा शुक्रबार अध्येताहरू अनुभव अजित, कैलाश राई, सञ्जय शर्मा, सविन निङलेखु र लेखकले संयुक्त रूपमा किताब विमोचन गरेका हुन् । इतिहासअघिको इतिहास किताब सांस्कृतिक उद्विकासको मानवशास्त्रीय वृत्तान्त हो । यसले मानव विगतको अध्ययनतर्फ थोरै भए पनि पाठकलाई रुचि जगाउन सके र विगतका अनेकन रहस्यजस्ता लाग्ने विषयमा केही जानकारी दिन सके आफू सफल भएको ठान्ने लेखक ढकालले बताएका छन् । किताबले पाठकलाई लाखौं वर्षअघिको मान्छेको इतिहासतिर पुर्याउने अजितको भनाइ छ । गलत राजनीतिले इतिहासलाई कसरी तोडमोड गर्छ र गलत इतिहास स्थापित हुन्छ भन्ने विषयमा किताबले विमर्श गर्छ, उनले भने, नेपाली भाषामा यो किताब छापिनु एउटा सुन्दर पक्ष बनेको छ । महिलाको नलेखिएको र लुकाइएको इतिहास बुझ्न पनि किताबले सघाउने उनले बताए । किताबले रोचक शैलीमा प्रागऐतिहासिककालको समय र मान्छेको कथा बुझाउने कैलाश राईले बताइन् । उनले भनिन्, मान्छेको संस्कृतिको उद्विकास बुझ्न किताबले निकै सघाउँछ । मानव विकासको रोचक र रोमाञ्चकारी इतिहास सायदै यसअघि नेपालीमा लेखिएको थियो । त्यसैले यो किताब महत्त्वपूर्ण दस्ताबेज हो । मुन्दुमको विषय अघि सार्दै कैलाशले भनिन्, लिखित इतिहासभन्दा अघिको समयलाई प्रागऐतिहासिककाल मान्ने हो भने मुन्धुमजस्ता श्रुति परम्परामा आधारित ज्ञानलाई पनि त्यही भनिनुपर्छ ।नेपाली सभ्यता र प्रागऐतिहासिककाल बुझ्न किताब विशिष्ट सन्दर्भ सामग्री बन्न सक्ने सविन निङलेखुको पनि भनाइ छ । मानवशास्त्र अध्ययन, मान्छेको उद्भव किताबले पढाउँछ, उनले भने । किताबले आगोदेखि पांग्रासम्मको आविष्कारको इतिहास र इतिहासको राजनीतिमाथि गम्भीर विमर्श गर्ने सञ्जय शर्माले बताए । प्रागऐतिहासिककालमा धर्ममहिला, नेपालको पुरातत्त्व, विश्वास परम्पराको इतिहास पनि किताबले सरल रूपमा बुझ्न सघाउँछ, उनले भने । इतिहासअघिको इतिहास किताब इन्डिगो इन्कले प्रकाशन गरेको हो ।"
बक्सिङले निम्त्याएको विवाद र बहस,"एएफपी (पेरिस)पेरिस ओलम्पिकमा बक्सिङतर्फ त्यस्तो विवाद उत्पन्न भएको छ, जुन आफैंमा निकै सुल्झाउन गाह्रो देखिन्छ । लैंगिक योग्यता परीक्षणमा असफल रहेकी अल्जेरियाली महिला बक्सरसामु उनका इटालियन प्रतिद्वन्द्वी ४६ सेकेन्ड पनि टिक्न सकिनन् । ओलम्पिक पदाधिकारीहरूले पूरा घटनाक्रमलाई जटिल मानेका छन् । के हो त पूरा घटनाक्रम ? त्यसबारे पूरा विवरण यस्तो छ । अल्जेरियाली २५ वर्षीया बक्सर इमानी खलिफ महिला ६६ केजी तौल समूहमा भिड्दै थिइन् अनि ताइवानकी २८ वर्षीया लिन यूटिङ ५७ केजीमा आफ्नो चुनौती पेस गरिरहेकी थिइन् । विवाद त्यतिबेला सुरु भयो, जतिबेला इमानीले इटालीकी एन्जेला कारिनीविरुद्धको भिडन्त ४६ सेकेन्डमै जितिन् । इमानीका दुई शक्तिशाली प्रहार कारिनीको नाकमा लागेको थियो । कारिनी त्यसक्रममा धेरै नै रगत बग्न सुरु भएको थियो । भारतको नयाँ दिल्लीमा सन् २०२३ को विश्व च्याम्पियनसिपका बेला खलिफ र यूटिङ दुवैलाई अयोग्य घोषित गरिएको थियो । त्यो प्रतियोगिता भएको थियो, अन्तर्राष्ट्रिय बक्सिङ संघ (आईबीए) को आयोजनामा । त्यतिबेला दुवै खेलाडीले योग्यता मापदण्ड पूरा गर्न सकेका थिएनन् । तर, दुवैले टोकियो ओलम्पिक भने खेलेका थिए । अहिले पेरिस ओलम्पिकमा पनि उनीहरूलाई खेल्न दिइएको थियो । प्रश्न हुन सक्छ, के हो त योग्यता परीक्षण ? कुरा जटिल हुने र सुल्झाउनै गाह्रो हुने यहींबाट नै हो । आईबीएले भनेको छ, खेलाडी टेस्टोस्टेरोन परीक्षणबाट गुज्रिनुपर्ने छैन । बरू फरक र मान्यताप्राप्त परीक्षण भने गर्नुपर्नेछ । यी परीक्षण के हो, त्यो भने गोप्य राखिन्छ । लिनले आईबीएको निर्णय स्वीकारिन् र थप उजुरी गरिनन् । इमानीले पूरा मुद्दालाई कोर्ट अफ आर्बिट्रेसन अफ स्पोर्ट्स (कास) सम्म लगिन् । तर, पछि आफैं पछाडि हटिन् । आईबीएले भनेको थियो, परीक्षणले स्पष्ट निर्देशन गरेको छ, दुवै योग्यता परीक्षणमा असफल रहे । उनीहरूलाई आफ्ना महिला प्रतिद्वन्द्वीमाथि प्रतिस्पर्धात्मक लाभप्राप्त छ । त्यतिबेला इमानीले आफूलाई यस्तो भनिएको बताएकी थिइन् । उनीसँग त्यस्तो लक्षण छ, जसका कारण महिला खेलाडीसँग भिड्न पाइँदैन । त्यति बेला उनले आफूमाथि ठूलै षड्यन्त्र भएको पनि दाबी गरेकी थिइन् । पेरिस ओलम्पिक २०२४ मिडियामा राखिएको इमानीको व्यक्तिगत विवरणमा विश्व बक्सिङ च्याम्पियनसिपबाट उनलाई हटाइएको विवरण उल्लेख छ । त्यसको कारण अधिक मात्रामा पाइएको टेस्टोस्टेरोन भनिएको थियो । पछि यो विवरण हटाइएको थियो । अन्तर्राष्ट्रिय ओलम्पिक कमिटी (आईओसी) का प्रवक्ता मार्क एडम्सले आईबीएले उनलाई खेल्न नदिएको कारण यही रहेको बताएका छन् । तर, उनले आईबीएको निर्णय एकपक्षीय रहेको पनि बताए । एडम्सले आईओसीको आफ्नै मापदण्ड रहेको र त्यसअनुसार खेलाडीको पासपोर्टमा उनको लिंगबारे जे उल्लेख छ, त्यही मान्य हुने बताए । तर, उनले के मानेका छन् भने पूरा घटना त्यति सजिलो पनि होइन । उनले मिडियालाई भनेका छन्, टेस्टोस्टेरोनको नाप गर्नु ठीक नहुन सक्छ । त्यस्ता महिला पनि धेरै छन्, जसमा पुरुषको तुलनामा बढी टेस्टोस्टेरोन पाइएको छ । त्यसैले यसको परीक्षणकै आधारमा सही निर्णय गर्न सकिन्न ।अब अर्को प्रश्न, के यो ट्रान्सजेन्डरको मुद्दा हो त ? होइन । ती दुवै बक्सरमध्ये कोही पनि ट्रान्सजेन्डरको परिचय भएका होइनन् । आईओसीले यसबारे गलत समाचार सम्प्रेषण भएको आरोप पनि लगाएको छ । एडम्सले थपेका छन्, म सबैलाई स्पष्ट के भन्न चाहन्छु भने यो कुनै पनि हालतमा ट्रान्सजेन्डरको मामिला होइन । यिनै महिलाले खेल्न थालेको धेरै वर्ष भइसकेको छ ।उनले पूरा घटनाक्रमलाई फरक ढंगले प्रस्तुत गर्ने प्रयास भएको बताए र भने, हामी त्यस्ता मानिसबाट कुरा गरिरहेका छौं, जुन वास्तविक छन् र हाम्रै अगाडि छन् । यो वर्षको सुरुमा युनिसेफसँगको कुराकानीमा इमानीले आफू फुटबलमा राम्रो भएपछि पुरुष खेलाडीले धम्की दिन थालेको र कुटपिट पनि गरेको हुनाले बक्सिङतिर लागेको बताएकी थिइन् । ताइवानी लिनले भने आफूमाथि प्रश्न उठ्नुका कारण छोटो कपाल र उचाइ रहेको बताएकी छन् । उनी १७५ मिटर अग्ली छिन् । उनले ताइवानी अर्ध आधिकारिक समाचार संस्था सीएनएलाई भनेकी छन्, लामो कपाल पालेकी भए मैले पूरा ध्यान त्यसमै केन्द्रित गर्नुपर्ने थियो । पूरा घटनाक्रमले राजनीतिक रंग पनि लिन थालेको छ, विशेषतः आईबीए र आईओसीबीच विवाद र मतभिन्नता देखिन थालेको छ । आर्थिक, नैतिक र संघ सञ्चालनमा अनियमिता भएको आरोपमा आईओसीले आईबीएबाट बक्सिङको खेल सञ्चालन गर्ने अधिकार खोसेको थियो । आईओसीले पेरिस ओलम्पिकमा यो खेलको आयोजनाका लागि पेरिस २०२४ बक्सिङ युनिटको नाममा अलग्गै निकाय गठन गरेको थियो । यसैले खेल सञ्चालन गरिरहेको छ । तर, यसले आईबीए जस्तो सशक्त भएर आफूलाई प्रस्तुत गर्न असमर्थ रहेको छ । आईबीएले भनेको छ, आईओसीले हाम्रो संलग्नताविना जसरी प्रतियोगिता गरिरहेको छ, यसमा खेलाडीको सुरक्षा र प्रतिस्पर्धात्मक निष्पक्षताबारे गम्भीर प्रश्न उठाउन सकिन्छ । आईओसीले पनि यसको जवाफमा भनेको छ, यसअघिका प्रतियोगितामा पनि खेलाडीको लिंग निर्धारण पासपोर्टमा जे उल्लेख छ, त्यसैअनुसार हुने गरेको थियो । कसैले पनि विना कुनै भेदभाव यो खेल्ने अधिकार राख्छ ।पूरा घटनाक्रमबारे थरीथरीका प्रतिक्रिया आएका छन् । यसरी आफ्नो धारणा प्रस्तुत गर्नेमा राजनीतिज्ञदेखि सबै क्षेत्रका छन् । धेरैले भिडन्त सकिएको केही समयपछि नै सामाजिक सञ्जालमा आफ्नो धारणा राख्न सुरु गरेका थिए । इटालीका प्रधानमन्त्री जर्जिया मेलोनीले भिडन्तमा दुवै खेलाडी समान हैसियतको नभएको बताएकी छन् । अमेरिकी राष्ट्रपतिका उम्मेदवार डोनाल्ड ट्रम्पले सिधासिधा भनेका छन्, मैले त महिलाको खेलबाट पुरुषलाई अलग्गै राख्थें । अमेरिकी उपराष्ट्रपतिका उम्मेदवारले जेडी भान्सले एक्समा लेखेका छन्, पेरिस ओलम्पिकलाई जहिले पनि इटालियन खेलाडी कारिनीमाथि भएको अत्याचारका लागि सम्झिने छ । अहिलेसम्म कसैले पनि ती दुई खेलाडी यसअघि पुरुष थिए भनेर दाबी गरेका छैनन् । न त उनीहरूले यसबारे बोलेका छन् । इमानीले भनेकी छन्, यति महत्त्वको खेल जित्नु आफैंमा निकै सन्तोषजनक छ । मेरो ध्यान खेलमै मात्र छ, म पदक जित्न चाहन्छु ।जहाँसम्म विवादको कुरा छ, यसले बहसलाई साँच्चै निम्त्याएको छ । खेलको ४६ सेकेन्डपछि नै कारिनीले त्यसलाई छाडेकी थिइन् । कारिनीले तत्काल भनिन्, यो त अन्याय नै भयो । उनले इमानीसँग हात पनि मिलाइनन् । रिङमै घुँडा टेकेर रोएकी थिइन् । उनको भनाइ के थियो भने यति कडा प्रहार आफूले आफ्नो खेलजीवनमा कहिले पनि महसुस गर्नुपरेको थिएन । उनले थपेकी छिन्, मैले धेरै प्रहार सामना गरेकी छु । यति कडा प्रहार मैले कहिल्यै सामना गर्नुपरेको थिइनँ । यो खेल जारी राख्नु असम्भव नै थियो । तर, म त्यस्तो कोही पनि होइन, जसले यो खेल गैरकानुनी छ भनेर भन्ने । प्रहार कति धेरै कडा थियो भने मैले स्पष्ट दुखाइ महसुस गरें । मैले आफ्नो शिर उच्च राखेर खेल छाडेकी छु ।"
काभामा नेपाल र भारत भिड्दै,"काठमाडौं (कास) नेपाल र भारत सेन्ट्रल एसिया भलिबल एसोसिएसन (काभा) महिला भलिबल नेसन्स लिगमा शनिबार आमनेसामने हुँदै छन् । नेपालको यो दोस्रो खेल हो भने बिहीबार सुरु प्रतियोगितामा भारत लगातार तेस्रो दिन कोर्टमा उत्रने छ ।भारतले शुक्रबार माल्दिभ्सलाई ३० को सोझो सेटमा पराजित गरी नेपालसँगको खेललाई तयारी पूरा गरेको थियो । भारतले माल्दिभ्सको चुनौती सजिलै पन्छाउने क्रममा २५६, २५११, २५१० को नतिजा निकालेको थियो । भारतले पहिलो दिन इरानमाथि २५२०, २५१८, १९२५, २५११ ले सेट जितेको थियो ।नेपालले पहिलो दिन श्रीलंकालाई २५१९, २५१८, २५१९ ले पराजित गरी सुखद सुरुआत लिएको थियो । त्रिपुरेश्वरस्थित राखेप कभर्डहलमा नेपाल र भारतबीचको खेलले सन् २०१९ मा भएको १३ औं दक्षिण एसियाली खेलकुदको फाइनल स्मरण गराउने छ । पहिलो दुई सेट जितेर स्वर्ण पदक नजिक पुगेको नेपाल अन्तिममा पराजित भएको थियो । यस नेसन्स लिगमा राउन्ड रोबिन लिग सहभागी ५ राष्ट्र प्रतिस्पर्धा गरेपछि शीर्ष चार टोली सेमिफाइनल पुग्ने प्रावधान छ । नेपालका प्रशिक्षक जगदीश भट्टले माल्दिभ्सबाहेक प्रतिस्पर्धी अन्य चार टोलीको समान हैसियत भएको जनाएका थिए । शुक्रबारै दोस्रो खेलमा इरानले श्रीलंकालाई ३२ को प्रतिस्पर्धात्मक सेटमा पराजित गरेको थियो । इरानले २५२०, २५१२, २२२५, १३२५, १५११ को सेटमा जित निकाल्यो । इरानको यो पहिलो जित हो भने श्रीलंका दुवै खेलमा पराजित छ ।"
साइनिङलाई चेस उपाधि,"ललितपुर (कास) विद्यालयस्तरीय एकदिने र्यापिड बुद्धिचाल प्रतियोगितामा साइनिङ स्टार्स सेकेन्डरी स्कुलले खुला र महिला दुवै विधामा २२ अंक जोड्दै पहिलो स्थान ओगटेको छ । ललितपुरका २५ निजी विद्यालय मिलेर रचनात्मक अभियान सञ्चालन गरिरहेको एकेडेमिक एन्ड लर्निङ एचिभमेन्ट थ्रो रियल मानेजमेन्ट (अलार्म) नेपालले आयोजना गरेको प्रतियोगितामा किडल्यान्ड स्कुल १६५ अंकसहित दोस्रो र नाजारथ स्कुल १५५ अंकसहित तेस्रो भए ।खुलातर्फ साइनिङका यमन खड्का सात चरणको खेलमा अपराजित रहँदै विजेता बने । मेघाका एञ्जल अधिकारी ६ अंकसहित दोस्रो र किडल्यान्डका सिमोन पौडेल ५५ अंकसहित तेस्रो भए ।साइनिङकी प्रज्योति कोर अरोराले ५५ अंक जोडेर महिला च्याम्पियन बनेकी छन् । नाजारथकी अनुष्का श्रेष्ठ ५५ अंकसहित उपविजेता र किडल्यान्डकी सलिना राई ५ अंकसहित तेस्रो भए । प्याराडाइजकी सोफिया खत्री, पिस गार्डेनकी श्रीजला महर्जन, साइनिङकी युनिका श्रेष्ठ, नव पर्वतकी सुजाता थापा मगर, अमरकान्तिकी अंकिता तामाङ, एकता एकेडेमीकी सुविज्ञा श्रेष्ठ र माउन्ट हार्मोनकी युनिका श्रेष्ठ शीर्ष १० स्थानमा विजयी रहे । विजेतालाई प्याब्सन नेपालका सचिव रविन्सन शर्माले पुरस्कृत गरे ।"
'बनेकै बाटोमा हिँडेर अब लेखकलाई सुख छैन,"भिक्षु, गोठाले, बीपी, रमेश विकल, पारिजातदेखि पछिल्लो छिमलको नेपाली आख्यानलाई हेर्ने हो भने यसको स्तर खुम्चिँदै गएझैं लाग्छ भन्छन् समीक्षक । के यो खुम्चिएकै हो ? यो चाहिँ ठ्याक्क यसो भन्न सकिँदैन । हेर्नुस् योगमायाको कथा उनकै समयमा लेखेको भए, त्यो कथा मानिँदैनथ्यो । आज लेख्दा साहित्य बन्छ । हामीले पनि हाम्रै समयको कथा लेख्दा त्यो साहित्य नमानिन सक्छ । हिजोको सबै राम्रा र आज लेखिरहेका सबै स्तर नभएका भन्ने होइन । पारिजातको समयमा उनलाई दुःख दिने मानिस थिए । आज उनको एकोहोरो गुणगान मात्र गाइन्छ । आज पनि आफ्नो प्रयत्नले समाज अध्ययन गर्ने, गहन गैरआख्यान र आख्यान लेखिरहेका लेखक छन् । उनीहरूको दर्शन, दृष्टिकोण र विचारलाई गेटमै रोकेर साहित्यको छलफल गर्ने दोकानहरू प्रशस्त खुलेका छन् । हिजो पनि लेखक धेरै थिए, राम्रा लेखक कम थिए । आज पनि कुरा त्यही हो ।"
"दुःख, तिक्तता, विरक्ति","समयचेत, अनुभूतिको अभिव्यक्ति र समकालीनबोध सिर्जनाका रङहरू हुन् । आख्यानकार पञ्चम अधिकारीको नवीनतम् कथासंग्रह प्रवासीको देश हुन्न यिनै रङसहित लेखिएका कथा हुन् । कथामा स्वदेश र विदेशको परिवेश अनि पृष्ठभूमिलाई आधार बनाइएको छ । तनहुँमा जन्मिएर, चितवनमा हुर्किएर काठमाडौंमा अध्ययन र करिअर अर्थात् जीवनवृत्तिका क्रममा बसोबास गर्दै आएका उनी उन्नत भविष्यको खोजीमा युरोप जान्छन् र उतै बसोबास गर्छन् । तब जन्मिन्छ प्रवासीको देश हुन्न । वास्तवमा हरेक व्यक्ति स्टोरी टेलर अर्थात् कथावाचक हो । हरेक व्यक्तिको फरकफरक अनुभूति र कथा हुन्छन् । कसैले पञ्चम अधिकारीले जस्तो अभिव्यक्त गर्छन्, कसैले मनमै तुहाउँछन् । अभिव्यक्त गर्नेका कथा पढिन्छन् । यस अर्थमा पनि कथासंग्रह प्रवासीको देश हुन्न मा समय, समकालीन परिवेश र तत्कालीन अवस्थालाई कलात्मक ढंगले अभिव्यक्त गरिएको छ । पञ्चमको कथा भन्ने शैली बडो गज्जब छ । संग्रहमा देश दुखेको कथा छ । संग्रहको शीर्षक कथा प्रवासीको देश हुन्न मा विदेशिएको पात्रले जब आफ्नो देशमा म यही देशको नागरिक हुँ भनेर पटकपटक इमिग्रेसन अफिसर अर्थात् अध्यागमन अधिकारीलाई पासपोर्ट देखाएर प्रमाणित गर्नुपर्ने हुन्छ, त्यस बेला आफ्नो नियतिमाथि उसलाई दया लाग्छ र भन्नुपर्ने बाध्यतामा पुग्छफकिरको घर हुन्न, प्रवासीको देश हुन्न । मुख्य पात्रले स्वयं र आफ्नै देशको पासपोर्टलाई व्यंग्य गर्छ । जब अधिकारीले शंका गर्छन् कि योभन्दा कमजोर पासपोर्ट कुन देशको होला ! यो दुःखले ऊ मर्माहत हुन्छ । विदेशमा बसेकाहरूलाई सधैं लाग्छ, आफ्नो देश पनि यस्तै समृद्ध भइदिए हुने थियो, यसरी नै सिस्टममा चलिदिए हुन्थ्यो, त्यसो भयो भने विकासले फड्को मार्थ्यो होला, नवसन्ततिहरूको भविष्य सुनिश्चित हुन्थ्यो होला । तर, सोचेजस्तो भइदिँदैन अनि आफ्नो देशको एयरपोर्ट उत्रिएदेखि नै सुरु हुन्छ समस्या, तब ऊ हीनभावले आक्रोशित हुन्छ । देशको थिति नसुध्रिएको देखेपछिको दुःख, तिक्तता र विरक्ति छ कथामा । यस संग्रहका तिम्रो लोग्ने खै ?, सानो सेक्रेट, नेहा आदि पनि यस्तै खाले कथा हुन् । भूगोलको जुनै कुनामा भए पनि हामी कस्मोपोलिटन अर्थात् सर्वदेशीय युगको सर्वदेशीय नागरिक हौं । मुटुमा देश बोकेर हिँड्छौं । हामी आधुनिकताको नाममा मेसिन जस्ता भइसकेका छौं । हामी भावनात्मक रूपले मृतावस्थामा छौं । मानवता लगभग हरेक व्यक्तिबाट हराएर गइसकेको छ । हामी सबै स्वार्थी भइसकेका छौं । यो स्वार्थले एउटा स्वार्थी समाजको निर्माण गर्दै छ, जहाँ नैतिक पतन र मानवतामा ह्रास आएर मान्छेहरू क्रूर र चेतनाशून्य भइसकेका छन् ।ढिलो चल्ने इन्टरनेट, बारम्बार छक्याउने ट्याक्सी ड्राइभर, पेट गडबड गर्ने खाजा, रिंग्याइदिने कर्मचारी देखेर उदेक लागे पनि प्रत्येक नेपालीलाई देशप्रतिको माया र घर फर्केर आऊँ भन्ने भोकले सधैं उद्वेलित पारेकै हुन्छ । यसरी कथाका पात्रद्वारा गरिएको कथाकारको भित्री तहको मनोदशा उजागर हुनु कथाहरूको मूलमर्म हो । विदेशी भूमिमा आफन्त र परिवारसँग छुट्टिएर एक्लै बस्नुपर्दा पात्रभित्र पलाएको हीनभावना पनि कथामा छ । विश्वासको संकट र आफ्नोपनको खडेरीले मानिसमा आएको सामाजिक एवम् सांस्कृतिक विचलनभित्र मानवीय उत्तरदायित्वबोध जगाउन यी कथा सफल छन् । यसरी कथामा विविध विषयले ठाउँ पाएको छ । केही कथा यस्ता पनि छन्, जसमा एक्स्ट्रा म्यारिटल अफेयर्स अर्थात् विवाहेत्तर सम्बन्धले आधुनिक समाजमा भित्र्याएको वितृष्णा र खोक्रोपन व्यक्त गर्छन् । तर, कतिपय कथाका घटनालाई कथाकारले हलुका रूपमा लिएको देखिन्छ । पात्रहरूलाई यौवनको चस्माले हेरेर विरोधाभासको अवस्थामा पनि पुर्याइएको छ, जस्तै कथा नेहा मा कथाकार भन्छन् मान्छे तन र मनको समजोड हो । उसमा हिम्मत भयो भने आशंका र जोखिम भन्ने कुरा बाफ बनेर उड्छन् । तर, कथाले पात्रको यो भनाइलाई अन्त्यमा गलत सावित गरिदिन्छ । कथाकारको मस्तिष्क र हृदयले खिचेको एउटा काल्पनिक संसारमा समेत महिला केवल वस्तु हो भन्नेमा सीमित राख्न खोज्नु सायद पितृसत्तात्मक संरचनाको उपज हो ।"
'सेलिब्रेटी स्वयं 'सेलिब्रेट गरिरहेका छन् ?,"उखानटुक्काहरू जीवनका सघन निचोडले जन्मिएका मानव हृदयको अनुभवसिद्ध अभिव्यक्ति हुन् । यसमा हजारौं वर्षदेखिका हजारौं हजार मानिसको अनुभवको निचोड खँदिलो भएर बसेको हुन्छ । एउटा जटिल दर्शन वा सिद्धान्तको लामो विवरणलाई एउटै छोटो उखानले सुन्दर र सरस भावले सजिलै व्यक्त गर्न सक्छ । जस्तो कि, मनको अवस्था नै प्रधान हो भन्ने गहिरो दर्शन व्यक्त गर्न एक छरितो वाक्यमा भन्नुपरे हामी मन चङ्गा त लोटामा गङ्गा नभनी धर पाउँदैनौं । मन क्लेसहरूबाट रहित छ भनेजस्तै परिवेश पनि आनन्दले पूर्ण हुन्छ भन्ने दर्शनको चुरो कुरोलाई यति छोटो उखानले प्रस्टसँग अभिव्यक्त गरेको छ । संसारमा जति पनि आनन्दित मानिस छन्, ती मनका मालिक भएकाले आनन्दित हुन सकेका हुन् । जति पनि दुःखी मानिस छन्, मन तिनको मालिक हुनाले ती दुःखी हुन पुगेका हुन् । हजार किसिमको परिस्थिति र हजार किसिमका दुःख भए पनि मूल कारण मनको मालिक्याइँ नै हो ।यस्तो अद्भुत मनको गति, प्रकृति र स्थितिलाई जसले जति छिटो बुझ्यो उसले उति छिटो दुःखबाट मुक्ति पायो । त, मनको प्रकृति कस्तो छ ? एकदमै मलिलो खेत जस्तै छ । तपाईं खेतमा जे रोप्नु हुन्छ, त्यही फल्छ । केही पनि रोप्नुभएन भने पनि खेत त्यसै बस्दैन, त्यहाँ उसले घाँस र झारपात उमार्छ । मनका सम्बन्धमा पनि ठीक यही नियम लागू हुन्छ । मनलाई केही काम लगायो भने यसले त्यही विचारलाई गहिरो गरी पक्रन्छ । कलामा रुचि राख्नेहरू कलामा, दर्शनमा मन लगाउनेहरू दर्शनमा र प्रविधिमा चासो राख्नेहरू प्राविधिक सीपमा खारिँदै जानुमा मनको यही प्रकृतिले काम गर्छ । यस्तो चामत्कारिक शक्ति भएको मनलाई अड्याउन कुनै विचार दिएनौं भने यो बरालिन्छ, खेतले झारपात उमारेजस्तो यसले अनेक तर्कनाहरू जन्माउँछ र दुःख दिन्छ । खाली दिमाख सैतानका घर भनिएको त्यसैले हो । पतवार खियाउने कोही छ भने निर्देशित दिशामा अलमल नगरीकनै डुङ्गा अघि बढ्छ । पतवार खियाउने कोही छैन भने पनि डुङ्गा त अघि बढ्छ, तर हावाले र छालले जता लैजान्छ त्यतै । त्यसको कुनै गन्तव्य नहुनाले किनारमा यो पुग्दैन, पानीमै यो डामाडोल अवस्थामा यता र उता भड्किन अभिशप्त हुन्छ, यसमा सवार यात्रीले गन्तव्यबाट विमुख हुनाले निकै दुःख पाउँछन् । यही नै माझीबिनाको डुङ्गाको दुर्दशा हो, यही नै यसमा सवार यात्रुको नियति हो । अनिर्देशित मनको अवस्था माझीबिनाको यही डुङ्गासदृश छ । परिस्थितिले जता लग्यो त्यतै भड्किन्छ यो । वरिपरिका मानिसले जसरी चलाउन चाह्यो, त्यसैगरी चल्छ यो । आमरूपमा मानिसहरूको मनको अवस्था यस्तै छ, समयको हावाले र संसारको छालले उनीहरूको मन नामको खाली डुङ्गालाई यत्रतत्र भड्काइरहेको छ । यस्तो अवस्थाका मानिस कसैको सानो लोलोपातो र तालीले पनि मख्ख पर्छन्, कसैको आलोचना र गालीले पनि झनक्क रिसाउँछन् । यिनको खुसी यिनकै हातमा छैन, यिनका रिस पनि यिनकै अधीनमा छैन । अरू कसैले चलाउँछ यिनीहरूलाई । अरू कसैले भड्काउँछ यिनीहरूलाई । मन एक भूत हो, जसले काम पाएन भने अनेक वितण्डा गर्छ । जसले मन पैसामा लगाउँछन्, अनेक तरहको उधुम गरेर पैसा पनि कमाउँछन्, कमाइसकेपछि आराम गर्न खोज्दा मन मान्दैन, पैसाकै पछिपछि दौडन्छ । किनभने, उसले तालिम पाएकै पैसाको पछि कुद्न हो, कसैका लागि ऊ किन आराम गरोस् ! थप पैसाको कुनै जरुरतै नपर्ने बिन्दुबाट धेरै अघि बढिसक्दा पनि एकथरी मानिस पैसाकै पछिपछि फेरिफेरि एकदम दरिद्रजस्तो गरी कुदिरहनाको कारण नै यही हो । सुनको पलङमा अनिद्राको औषधि खाएर रातभरि जागै बस्ने अवस्थामा पुगेका असंख्य धनाढ्यहरूको सार यही हो । आनन्द, सौन्दर्य र यसको भव्य आश्चर्यको कुनै बोध नभई उनीहरूको जीवन सकिन्छ । शक्तिको पछि कुद्नेहरूको अवस्था पनि यही हो, एकपछि अर्को, एकपछि अर्को गर्दै पदहरूको सिँढी चढेकाहरू एक दिन आफूलाई सबै पदहरूबाट ओर्लिएको अवस्थामा पाउँछन् । मन शक्तिको अम्मली भइसकेको हुन्छ यतिबेलासम्म । पद प्राप्त गर्नमै सारा शक्ति लागेकाले, पदहीन हुँदा उनीहरू आफूलाई विषादले घेरिएको अवस्थामा पाउँछन् । जति ठूलो ओहदाको मानिस हो, अवकाशपछि उसको दुःख उति नै ठूलो हुन्छ भन्ने अनेकन मनोवैज्ञानिक खोजबिनले देखाएको छ । यो वैश्य युगमा मनोरञ्जनका दुई ठूला क्षेत्र कला र खेलले जति प्रसिद्धि केहीले दिँदैन । किनभने, सारा मानिस दुःखबाट केही क्षणको विश्रामका लागि मनोरञ्जनको सहारा लिन पुग्ने हुनाले नाम र दाम यी दुई क्षेत्रमा मनग्यै छ । मनोरञ्जन भन्नु नै मनको रमाइलो हो । पढाइ, काम र सम्बन्धहरूमा मन नरमाएको हुनाले सिनेमाघर गएर वा फुटबल हेरेर मनलाई अलिकति सामसुम पार्ने अवस्थामा आजको मनुष्य छ । यसले गर्दा कला र खेलले मनग्यै पैसा र प्रसिद्धि कमाउन पुगेको छ । यी दुई क्षेत्रले जति सेलिब्रेटीहरू कुनै क्षेत्रले पनि जन्माएको छैन मानव सभ्यतामै । सेलिब्रेटी शब्दको अर्थ ख्याल गर्नुभएको छ ? कसैको उपस्थितिमा मानिसहरू सेलिब्रेट गर्न अर्थात् रमाउन सके भने, त्यो व्यक्ति सेलिब्रेटी हो । जो आफ्नो जीवन आफैं सेलिब्रेट गर्न सक्छ, उसका लागि ऊ स्वयं नै सेलिब्रेटी हो । नसक्नेका लागि सेलिब्रेटी अरू नै भइदिनुपर्छ । पर्दाका नायक नायिका र प्रसिद्धि कमाएका कलाकारहरू, खेलकुदमा सफलता पाएकाहरू र अरू यस्तै कुनै चर्चा बटुल्ने काम गरेकाहरू नै आजका सेलिब्रेटीहरू हुन् । सारा मानिसलाई रमाइलो गराउने उनीहरू आफैं चाहिँ के रमाइरहेका छन् त ? मनोचिकित्सा र मनोपरामर्शको सेवा प्रदान गर्ने अमेरिकाको ठूलो कम्पनी थ्राइब वर्क्स ले तयार पारेका तथ्यहरूले के देखाउँछन् भने, सेलिब्रटीहरू सामान्य मानिसभन्दा पनि दुःखी छन् । आम मानिसभन्दा सेलिब्रेटीहरूले ज्यादा लागूऔषध सेवन गर्छन् । आम मानिसमा भन्दा सेलिब्रेटीहरूमा आत्महत्याको दर उच्च छ । आम मानिसको सम्बन्धभन्दा सेलिब्रेटीहरूको सम्बन्ध बढी टुटिरहेको छ । यो सबको कारण पनि मनको उही भूत प्रवृत्ति हो । प्रसिद्धि कसैको पनि सधैं एकनास रहँदैन । आज एउटा चर्चाको शिखरमा छ, भोलि त्यहाँ अर्कै आइपुग्छ, पर्सि त्यो ठाउँ झन् अर्कैले लिन्छ । मनको खुराक यही प्रसिद्धि थियो भने त्यो गुम्दा यो मणि हराएको नागजस्तो आहत हुन पुग्छ । यसरी, एउटा बिन्दुमा पुगेपछि न पैसाले, न प्रसिद्धिले, न शक्तिले, न सौन्दर्यले र न सत्ताले नै दुःखलाई रोक्न सक्छ । दुःखलाई रोक्न त, मनलाई मालिक हुनबाट रोक्नुपर्छ । (खड्काको हालै प्रकाशित पुस्तक आनन्द संहिता बाट)"
एउटा नयाा आख्यान,डर यति भयानक छ उसका लागिडर यति खतरा छ उसका लागिऊ आफ्नै छायाासाग डराउाछ ।
बाढी पसेपछिको सहर,"धार्मिक आस्थादेखि मान्छेको सभ्यतासम्म जोडिएको छ नदी । मानिसको जनसंख्या वृद्धिसँगै बासस्थानका लागि बढेको सहरीकरणले पानी सोस्ने खाली जमिन कम भयो । त्यसैले भारी वर्षापछि सहरमा बग्ने पानी सिधै नदीहरुमा पस्दा बहाव उच्च भई बाढी आउने गरेको विज्ञहरुको तर्क छ । बाढीवितण्डाले हरेक वर्ष ठूलो जनधनको क्षति भइरहेको छ । उपत्यकाका वाग्मती, विष्णुमती, हनुमन्ते, मनोहरा, गोदावरी, बल्खु, धोबीखोलालगायत अधिकांश नदी तथा खोलाहरुमा वर्षामा हुने उच्च बहावका कारण काठमाडौंले पटकपटक दुःख पाएको छ । उपत्यकाको वाग्मती लगायत नदीहरुको वाटरवे कम रहेकाले पनि किनारका बस्तीकरिडोरका संरचनामा प्रत्यक्ष असर परेको छ । हाइड्रोलोजिकल इन्जिनियरिङको अध्ययन अनुसार, वाग्मती नदीको न्यूनतम वाटरवे ८० मिटर हुनुपर्ने सरकारी मापदण्डमा अधिकांश क्षेत्रमा आधाभन्दा कम मात्रै छ । त्यसैले सहर हरेक वर्ष डुबानमा पर्ने गरेको निष्कर्ष छ । अध्ययनबिनैको करिडोर निर्माणले नदीको फैलावट खुम्च्याउँछ र पानीको बहाव ओभरफ्लो भएर पनि सहर डुबानमा पर्ने गरेको छ ।"
काबुली किताबवाला,"अनि सुरु भयो निर्वासित जीवनदुई दशकको सशस्त्र संघर्षपछि अगस्ट २०२१ मा विद्रोही समूह तालिबानले काबुल कब्जा गर्यो । तालिबानले सत्ता कब्जा गरेसँगै अफगानीले देखेको स्वतन्त्र जीवन को सपना पनि चकनाचुर भयो । असरफ गनीको सरकार मात्र ढलेन, अफगानीको पढाइलेखाइ पनि बन्द भयो । तालिबान सरकारका पालामा १२ वर्षमाथिका छात्रालाई पढ्न प्रतिबन्ध छ । छात्र विद्यालयमा रहेका महिला शिक्षकसमेत हटाइएको छ । तालिबानको शैक्षिक नीति पश्चगमनकारी नै छ । युनिसेफका अनुसार, झन्डै १० लाखभन्दा बढी बालिका विद्यालयबाहिर छन् । त्यस्तै छात्रछात्रा गरी ५० लाखजतिले पढ्न पाएका छैनन् । सेयेरस्ताडको द बुकसेलर अफ काबुल मा तालिबानी पाठ्यक्रमबारे यस्तो चर्चा गरिएको छ, पहिलो कक्षाको विद्यार्थीले यसरी चिन्छन् अक्षर ः जे फर जिहादी, हाम्रो जीवनको लक्ष्य, आई फरइजरायल, हाम्रो दुश्मन, के फर कलासनिकोभ (रुसी हतियार) हामीले पार पाउनेछौं, एम फर मुजाहिद्दीन हाम्रा नायक, र टी फर तालिबान । रइस पनि तालिबानसँग आशान्वित छैनन्, लेख्ने पढ्ने त वातावरण नै छैन नि । स्कुलहरू बन्द गराएका छन् । किताबहरूमाथि प्रतिबन्ध छ । आफ्नै पाठ्यक्रम लाद्न खोजिरहेका छन् । यिनीहरूको पाठ्यक्रम लागू हुनुभन्दा त स्कुल बन्द भएकै ठीक । यिनीहरूले त देशलाई धेरै पछाडि धकेल्न खोजिरहेका छन् ।तालिबानी निसानामा पर्यो रइसको पुस्तक पसल पनि । जब अमेरिकी सेना पूर्ण रूपमा अफगानिस्तान छाड्दै थियो, हजारौं अफगानी पनि देश छाड्दै थिए । रइसको पुस्तक पसलमाथि पनि तालिबानको बुट बजारियो । पुस्तकहरू तलास गरियो । तालिबान लडाकुले शाह एम बुकको वेबसाइटको पासवर्डसमेत मागे । त्यसपछि रइसलाई लाग्यो, अब अफगानिस्तानमै बसेर पुस्तक बेचिखान सकिँदैन । अनि उनी त्यही वर्ष डिसेम्बरमा बेलायती शरणमा पुगे । अहिले रइसले लन्डनबाटै अनलाइनमार्फत विश्वभर पुस्तक पठाइरहेका छन् । भारत, पाकिस्तान, अफगानिस्तान, इरान र मध्य एसियाका पुस्तक रइसले चलाएको इन्डो आर्यन बुक सीओ डट कम मार्फत पुस्तक प्रकाशन र बिक्री गर्दै आएका छन् ।त्यसो त अहिले पनि रइसको पुस्तक पसल काबुलमा पनि छ । तर, बिक्री भने ठप्पप्रायः छ । रइस भन्छन्, पसल चल्न त चलेकै छ तर घिसिपिटी, तालिबानहरू आएपछि पढ्ने मान्छेहरू पनि बिदेसिए । भनौं न, अफगानिस्तान फेरि एउटा अँध्यारो युगमा गयो । काबुलदेखि नै अनलाइन बुकस्टोर चलाएका कारण रइसलाई केही सहज भने भयो । तालिबानहरू निकै दुष्ट छन्, उनीहरू सरकारमा आएपछि हाम्रो पुस्तक पसललाई ठूलो क्षति भयो । तर, म अलि भाग्यमानी पनि हुँ । हामी अफगानिस्तान बाहिरबाट अनलाइन बुकस्टोर चलाउँछौँ । हाम्रो अनलाइन व्यवसाय राम्रै छ, रइसको आत्मविश्वास बलियो छ । अफगानीहरूमा तालिबानी दमनविरुद्ध जागरण सशक्त रूपमा आउनुपर्छ भन्छन् उनी । अफगानी समस्या आफैंले निम्त्याएको समस्या होइन, यो त विश्व भूराजनीतिले निम्त्याएको समस्या हो ।अब रइसको एउटै सपना छ लन्डनमा अफगान अध्ययन केन्द्र खोल्ने । विश्वकै सबैभन्दा ठूलो पुस्तक पसल बनाउने चाहना छ उनको । पारिवारिक पुनर्मिलन पनि छिट्टै हुने आसमा छन् उनी । लामो समयदेखि छरिएको परिवार एकै ठाउँ होस् भन्ने चाहन्छन् उनी । २ श्रीमती, ९ छोराछोरी, ३ बुहारी र ४ नातिनातिनाको परिवार छ उनको । धेरैले रइसलाई बुकसेलर अफ काबुल का रूपमा चिन्छन्, तर उनी आफैंलाई भने बुकलभर का रूपमा चिनाउन चाहन्छन् । अफगानिस्तानमा बैंक खाता रोक्का छ उनको । त्यसैले त उनी भन्छन्, म पैसाले धनी छैन, पुस्तकले धनी छु ।यहाँनेर पेरिसको प्रसिद्ध किताब पसल ला ह्युन बन्द भएपछि न्युयोर्कबाट प्रकाशित अमेरिकी लेखक आडम गोप्निकको लेख प्रासंगिक लाग्छ, जब किताब पसल बन्द हुन्छन्, तब तर्कहरू सकिन्छन् । रइसले पुस्तकको व्यापार मात्रै गरेका छैनन्, तालिबानी बन्देजबीच अनलाइनमार्फत पुस्तक पठाएर अफगानिस्तान र अफगानी बालबालिकाको सुन्दर भविष्य पनि कल्पेका छन् । जेफ डोइचले पनि आफ्नो पुस्तकमा भनेका छन्, एक असल समाजका लागि जसरी असल जीवन चाहिन्छ, त्यसरी नै एक असल किताब पसलले पनि हाम्रो महत्त्वाकांक्षाका रूपमा काम गरेको हुन्छ ।"
बायल्सको बहादुरी,"तिबेला पेरिस ओलम्पिक २०२४ सकिनेछ, त्यतिबेला दोहोर्याएर भनिने एउटा बबाल कथा हुनेछ, सिमोन बायल्सको बहादुरी । अहिले चाहिँ यो ओलम्पिकलाई लिएर त्यो पनि भएन, यो पनि भएन भन्ने जस्ता गुनासो मात्रै बढी सुनिने गरेका छन् । कत्ति त यो जत्तिको खराब व्यवस्थापन भएको ओलम्पिक यसअघि थाहा भएसम्म भएकै थिएन भन्नेहरू पनि निस्के । तर, यसबीच पनि २९ वर्षीया बायल्सको प्रदर्शनको कथाले सबैलाई खुसी दिनेछ, आफ्नो जीवनलाई हेर्ने दृष्टिकोण नै फेर्ने मदत गर्नेछ ।अहिले नै भने हुन्छ, पेरिस ओलम्पिकको सबैभन्दा ठूला स्टार तिनै बायल्स सावित भएकी छन् । त्यसो त उनी यसअघि नै आफैं पनि सुपरस्टार हुन् । यसअघिका ओलम्पिकमा उनले तहल्का पनि मच्चाइसकेकी छन् । त्यो पनि अहिलेको भन्दा चर्को । तर, जसरी उनले ओलम्पिक मात्र होइन, आफ्नो जीवनमै पुनरागमन रचिन्, त्यो नै महत्त्वको मूल कुरा भयो । जिम्न्यास्टिकको अहिलेसम्मकै सबैभन्दा महान् खेलाडी भन्दा हुन्छ, यी अमेरिकी खेलाडीलाई । उनी यो खेलका मोस्ट डेकोरेटेड प्लेयर भइन् नै ।बायल्सले पेरिस ओलम्पिकमा खेल्ने भएपछि नै एक प्रकारको हल्लीखल्ली मच्चिसकेको थियो । यसलाई त्यसै पनि अमेरिकी मिडियाले पुनरागमन यात्रा भन्न सुरु गरिरहेको थियो । उनकै खेल हेर्न सिनेमा र संगीतका ठूलठूला स्टारहरू पेरिस फुगेका थिए, जस्तो ः लेडी गागा र टम त्रुस । अरू पनि धेरै । बिल गेट्स पनि पेरिस पुग्नेमा एक थिए । त्यति मात्र होइन, सेरेना विलियम्स र माइकल फेल्स पनि थिए । भनिरहनु पर्दैन, उनीहरू आफैँ स्पोर्ट्स ग्रेट हुन् ।बायल्सको प्रदर्शन पनि आफैंमा उम्दा रह्यो । र, यसक्रममा उनले अमेरिकाका लागि वुमेन्स टिम इभेन्ट्समा स्वर्ण पनि जितिन् । त्यसै पनि ओलम्पिक भनेपछि त्यसको एउटा ठूलो आकर्षण जिम्न्यास्टिकमा हुन्छ । अनि यो जिम्न्यास्टिकमा पनि वुमेन्स टिम इभेन्ट्स सबैभन्दा प्रतिष्ठाको स्पर्धा हुन्छ । त्यसैमा बायल्स अब्बल सावित भइन् । यो स्वर्णको यात्रामा उनलाई साथ दिने अरू खेलाडी थिए, सुनिसा ली, जोर्डन चिल्स, जेड केरी र हेज्ली रिभेरा ।भरिभराउ एरिनामा बायल्सले सबैभन्दा पहिले भल्टमा सजिला भन्न मिल्ने प्रदर्शन देखाइन् । त्यसपछि बार्स र बिममा आफ्नो लचकदार शरीरलाई खेलाइन् । लगत्तै सबैलाई सबैभन्दा बढी मन पर्ने फ्लोर डिसप्लेमा दमदार प्रदर्शन दोहोर्याइन् । अनि त के चाहियो र ? उनको यत्तिको व्यक्तिगत प्रदर्शन अमेरिकालाई वुमेन्स टिम इभेन्ट्समा स्वर्ण दिलाउन पर्याप्त थियो । जायल्सले खेलिरहँदा सबै मन्त्रमुग्ध देखिन्थे । अमेरिकी टिमकी प्रशिक्षक हुन्, सिसेली लान्डी । उनी पनि मख्ख पर्ने नै भइन् । फ्रान्सेली यी प्रशिक्षकले अमेरिकाले स्वर्ण जित्ने निश्चित भएपछि दिएको तुरुन्तैको प्रक्रिया हो, सबैले भन्थे, यो बायल्सको पुनरागमन यात्रा हो । हो नै । अमेरिका यो स्पर्धामा स्वर्ण जित्न चाहन्थ्यो । यो त्यो स्वर्ण हो, जुन अमेरिकाले टोकियोमा जित्न सकेको थिएन । यति भनेपछि तीन वर्ष अगाडि कोराना महामारीबीच जापानको टोकियोमा भएको ओलम्पिकमा फर्कनु नै पर्ने हुन्छ । त्यस ओलम्पिकमा पनि बायल्स सबैभन्दा ठूलो आकर्षण थिइन् ।सन् २०१६ को रियो डे जेनेरियो ओलम्पिकमा बायल्सले चार स्वर्ण जितेकी थिइन् । त्यसमा एउटा त टिम इभेन्ट्स भइहाल्यो । अर्को अलराउन्ड, भल्ट र फ्लोर एक्सरसाइज थियो । टोकियोमा भने सबैखाले अपेक्षाका बाबजुत उनले एकै रजत र कांस्य मात्र जित्न सकिन् । यो पनि धन्न उनले जित्न सकेकी थिइन् । नत्र खाली हात अमेरिका फर्कने डर थियो । खासमा भएको के थियो त ? खास कथा यही हो । यसलाई बुझ्नु आवश्यक छ ।उनी अमेरिकाको प्रतिनिधित्व गर्दै टोकियो त पुगिन्, तर खेल्नै सकिनन् । खेल्नबाट नामै फिर्ता लिएको स्थिति थियो । त्यस अर्थमा टोकियो ओलम्पिक २०२० उनका लागि घोर निराशाको प्रतियोगिता रह्यो । त्यतिबेला उनी २६ वर्षकी थिइन् । केही नभए पनि छ स्वर्ण एक्लैले जित्ने अपेक्षा थियो । तर, त्यस्तो केही भएन । उनी चर्को मानसिक दबाबको सिकार भइन् । उनको त्यो बेलाको स्थितिका लागि प्रयोग हुने अंग्रेजी शब्द हो, ट्वेस्टी । यो यस्तो स्थिति हो, जहाँ जिम्नास्टिकका खेलाडीले एकाएक खेल्न बिर्सने हुन्छ ।यो त लेखिरहनेले लेख्नै बिर्सने, अभिनय गरिरहनेले त्यही बिर्सने जस्तै भयो । यसमा हुने चाहिँ के हो त ? जिम्नास्टिकमा असाध्यै फिट शरीर त चाहियो नै, त्यसलाई निर्देशन र नियन्त्रण गर्ने मस्तिष्क पनि चाहियो । तर, खेल्दा खेल्दै मस्तिष्क र शरीरबीचको सम्बन्ध टुट्छ र खेलाडी अवाक् खान्छ, के गर्ने र के नगर्ने भनेर । विशेषतः यो शरीर जमिनमाथि हावामा कावा खाइरहँदा हुन्छ । त्यसो त यो सबै खेलमा लागू हुन्छ । खेल मात्र के र ? सबैको जीवनमा कुनै न कुनै बेला लागू हुन्छ ।तर, जिम्न्यास्टिकमा बढी हुन्छ । अनि यो हुन्छ चाहिँ किन ? यसको ठ्याक्कै उत्तर कोहीसँग पनि छैन । खालि केहीखाले अनुमान भने छ । जस्तो, दबाब । उत्कृष्ट प्रदर्शनको चर्को अपेक्षा । यसलाई परफेक्सन को चाहना भन्दा हुन्छ । अनि आफ्नोतर्फबाट कुनै पनि सानो भूल नहोस् भनेर गरिने उच्च सतर्कता । सँगसँगै आफ्नै प्रदर्शनमा उठ्ने शंका । यस्तो सबथोक अलि कम अलि बढी हाम्रै दैनिक जीवनमा पनि मज्जाले भइरहेकै हुन्छ । पढाइ र महत्त्वाकांक्षी करियरमा अझ धेरै ।बायल्सलाई पनि यस्तै भयो । उनले लगभग खेल्नै छाडिन् । त्यस उप्रान्त उनको ओलम्पिक जस्ता ठूलठूला प्रतियोगितामा सहभागितामाथि नै प्रश्न बन्यो । आखिरमा यो यस्तो खेलाडीमा भएको घटना थियो, जसलाई जिम्न्यास्टिकले लगभग सर्वकालीन नम्बर १ महान् खेलाडी भनेर दाबी र गर्व दुवै गर्थ्यो । तर, मुख्य कुरा बायल्सले हार भने मानिनन् । फेरि आफूले आफैंलाई सम्हालिन् र यो सबै लामो यात्राले पेरिसमा गएर सार्थक त खाएको छ, जति बेला अमेरिकाले वुमेन्स टिम इभेन्ट्समा स्वर्ण जित्यो ।खेलकुदका टेक्स्ट बुक हरूमा यस्तो स्थितिबाट कसरी बच्ने भनेर केही उपाय पनि दिइएको छ । जस्तो, खेलाडीले फेरि एकपल्ट आधारभूत सुरुवाती चरणबाटै अभ्यास सुरु गर्ने, मनमनै आफूले यसरी खेल्ने भनेर दृश्य तयार पार्ने । त्योभन्दा पनि ठूलो आफूले आफैंलाई शान्त राख्ने । शरीरलाई मस्त आराम दिने । सम्भवतः बायल्सले पनि यस्तै गरिन् होला । साँच्चै उनी के कस्तो प्रक्रियाबाट गुज्रिन ? त्यसबारे कुनै दिन उनकै मुखबाट सुन्न पाइन्छ होला ।उनले यत्ति ठोस कुरा भने बोलेकी छन् । उनी भन्छिन्, म आफैं अरू सबैलाई आफ्नो मानसिक स्वास्थ्यबारे बोल्नुपर्छ भन्ने मान्छे । तर, मैले आफैं सकिनँ । टोकियोमा भएको त्यही थियो । त्यसपछि उनले दुई वर्ष जति विश्राम लिइन् । विस्तार फेरि खेलमा फर्किन् । गत वर्ष बेल्जियममा भएको वर्ल्ड च्याम्पियनसिपमा चार स्वर्ण जितिन् । यो सबैको अर्थ के हो भने बायल्स जस्तै जो कोही पनि ट्वेस्टी को सिकार हुन सक्छ । र, यसबाट बचेर फेरि अब्बल हुन पनि सकिन्छ ।यसपल्टको पेरिस ओलम्पिकको मूल नारा पनि लगभग यही हो, खेलाडीले आफ्नो मानसिक स्वास्थ्यलाई सबैभन्दा बढी ध्यान दिनुपर्छ । कतै यसै कारण केही खराबी त भइरहेको छैन ? सबैले खेल्ने त जित्नकै लागि हो । तर, जित्नु पनि त सबथोक होइन, यदि आफ्नो मानसिक स्वास्थ्य दरिलो रहेन भने । फेरि केही भइहाल्यो भने पनि आफूलाई सच्याउन त सकिन्छ नै । आखिरमा बायल्सले गरेर पनि देखाइन् । यही हो, बहादुर बायल्सको कथा ।"

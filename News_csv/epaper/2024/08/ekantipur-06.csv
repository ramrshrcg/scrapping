शीर्षक,विवरण
"लोकतन्त्रकी सेनानी, निरंकुशताकी साम्राज्ञी","लोकतन्त्र स्थापनापछिको आम चुनावमार्फत सन् १९९१ देखि खालिदा जियाले पाँच वर्ष सरकार चलाइन् । तर, १९९६ मा पहिलो पटक प्रधानमन्त्री बनिन् हसिना । सन् २००१ मा उनी पराजित भइन्, जसले गर्दा २००६ सम्म खालिदा जिया प्रधानमन्त्री बनिन् । यसबीचमा दुई नेत्रीहरूबीचको सम्बन्ध बिग्रिएपछि प्रतिस्पर्धा प्रतिशोधतर्फ अघि बढ्यो । दुई नेत्रीबीचको राजनीतिक शत्रुता हिंसा र झडपमा परिणत भएकाले चुनाव हुन नसकेपछि सेनाले सत्ता हातमा लिएको थियो । पछि सेना प्रमुख जर्नेल मोहिन उद्दिन अहमदले अर्थशास्त्री फकरुद्दिन अहमदलाई प्रमुख सल्लाहकारका रूपमा कामचलाऊ सरकारको नेतृत्वको जिम्मा दिएका थिए । २००८ को डिसेम्बर २९ मा भएको चुनाव अवामी लिगले जितेपछि प्रधानमन्त्री बनेकी हसिना त्यसयता लगातार सत्तामा थिइन् । विपक्षीविहीन रूपमा गत जनवरीमा गराइएको निर्वाचनबाट हसिना पाँचौं कार्यकालका लागि प्रधानमन्त्री निर्वाचित भएकी थिइन् । सन् १९९६ मा पहिलो पटक प्रधानमन्त्री भएकी उनी सन् २००८ यता भएका चारै वटा निर्वाचनमा विजयी भएकी उनी देश छाड्नुअघि सबैभन्दा लामो समय शासन गरिरहेकी महिला नेत्री थिइन् । बंगलादेशको प्रमुख प्रतिपक्ष दल बंगलादेश नेसनलिस्ट पार्टी (बीएनपी) ले बहिष्कार गरेको पछिल्लो चुनाव निकै विवादित बनेको थियो । हसिना नेतृत्वको सरकारले चुनावअघि नै बीएनपीका हजारौं कार्यकर्ता तथा आफ्ना विरोधी र आलोचकलाई पक्राउ गरेको थियो । तीन सय सिटका लागि भएको निर्वाचनमा २२४ उनको दल अवामी लिगले जितेको थियो भने बाँकी सिटमा पनि विपक्षीका नाममा खडा गरिएका प्रोक्सी उम्मेदवारले जितेका थिए । पछिल्लो समय लोकतन्त्रविरोधी शासन चलाएकी हसिनाले आलोचक, पत्रकार र नागरिक समाजका अगुवामाथि प्रतिशोधपूर्ण कारबाही गरेकी थिइन्, यही स्वभाव नै उनको पतनको कारण बन्यो । नोबेल शान्ति पुरस्कार विजेता मोहम्मद युनुसलाई हसिना नेतृत्वको सरकारले ६ महिना जेल पठाएको थियो, उनीमाथि श्रम कानुन उल्लंघनको अभियोग लगाइएको थियो । त्यसअघि पत्रकार तथा चर्चित फोटोग्राफर साहिदुल आलमलाई पनि थुनामा राखिएको थियो । आलमले अलजजिरा टेलिभिजनसँगको अन्तर्वार्तामा हसिना प्रशासनले मानवअधिकार र अभिव्यक्ति स्वतन्त्रता कुण्ठित गरेको आरोप लगाएका थिए । उनलाई पनि राज्यविरुद्ध भ्रम र हिंसा फैलाएको अभियोग लगाइएको थियो । युनुस र आलममाथि भएको दमनले हसिना शासनको अन्तर्राष्ट्रिय छवि धूमिल भएको थियो । बंगलादेशमा गहिरिएको बेरोजगारी समस्या पनि हसिनाको अवसानको कारण हो । एक तथ्यांकअनुसार बंगलादेशका १५ देखि २४ वर्षभित्रका ४० प्रतिशत नागरिक अशिक्षित र बेरोजगार छन् । बंगलादेशको प्रमुख सञ्चारमाध्यम द डेलिस्टारका कूटनीतिक संवाददाता पोलिमलले कान्तिपुरसँग टेलिफोनमा भने, विद्यार्थीहरूको आन्दोलन चर्किनुमा सतहमा हेर्दा आरक्षणको मुद्दा देखिन्छ, आरक्षणले त झिल्कोको काम मात्र गरेको हो । वर्षौंदेखिको भ्रष्टाचार, चुनावमा भएको धाँधली र बेरोजगारीलगायतका समस्याबाट नागरिक आजित थिए । हसिना सरकारको तानाशाही शासनशैलीप्रति पनि त्यसमा घिउ थप्ने काम गरिरहेको थियो ।हसिनाका समर्थकहरू उनको नेतृत्वमा बंगलादेशले ठूलो आर्थिक समृद्धि हासिल गरेको र उनले देशमा आवश्यक परेको राजनीतिक स्थिरता कायम गरेको दाबी गर्छन् । तर विरोधीहरूले भने पछिल्लो समय उनले तानाशाही शैलीमा शासनसत्ता लम्ब्याएको आरोप लगाउँदै आएका थिए । गत जनवरीको चुनावअघि र पछि निरंकुश शासन चलाएको भन्दै विरोधीहरूले हसिनाविरुद्ध आवाज चर्को पारेका थिए । त्यसमाथि छिमेकी भारतलगायतका देशले हसिनाको अधिनायवादी शैलीलाई आँखा चिम्लेर समर्थन गरेकाले पनि विरोधीको स्वर खासै सुनिएको थिएन । तर केही सातायता विद्यार्थी आन्दोलन दबाउन लिएको कदम भने उनका लागि भारी बनेको छ । शक्तिकेन्द्रित गर्दै आएकी शेख हसिनाको राजनीतिक भविष्यमा अचानक बिराम लागेको छ । छोरा सजीव वाजेदले नै आमाको राजनीतिक पुनरागमन अब असम्भव भएको बताएका छन् । हसिनाका सल्लाहकारसमेत रहेका वाजेदले बीबीसीलाई बताएअनुसार आइतबारदेखि नै राजीनामा दिने विचारमा रहेकी हसिनाले परिवारको आग्रहपछि सुरक्षाका लागि देश छाडेकी हुन् ।"
इमान सिकाउने वृन्दादेवी,"कलकत्ता बस्दा ध्रुवभक्त दशरथ चन्दलाई अखबारमा लेख्न सघाउँथे । कलकत्तामा बसेका नेपाली विद्यार्थीदेखि व्यवसायीसम्मलाई निगरानी राख्न राणाहरूले आफ्नै दूत खटाएका हुन्थे । दशरथ चन्दका लेखहरू प्रकाशित भएका अखबार खरिद गरी निवासमा ल्याउने र नेपाल पठाइदिने काम थियो वृन्दादेवीको । नेपालसम्बन्धी कुनै समाचार छापियो भने आमा त्यो किन्नुहुन्थ्यो र तिनलाई नेपाल पठाउनुहुन्थ्यो धर्मभक्त, शुक्रराज, दशरथ, गंगालालका लागि । अनेक कथाकिस्सा सुनाइरहनुहुन्थ्यो उहाँहरूसँग जोडिएका, केदारभक्त भन्छन् ।कालिङ्पोङको वृन्दादेवीध्रुवभक्त निवासमा बालचन्द्र शर्मा, बीपी, लक्ष्मीप्रसाद देवकोटा, गणेशमान सिंह बरोबर आउजाउ गर्थे । वृन्दादेवी उनीहरूका लागि खाना पकाउँथिन् । वृन्दादेवी सुनाइरहन्थिन् केदारभक्तलाई देवकोटा जुनैबेला चुरोट तानिरहेका हुन्थे, कागज माग्थेकेही लेख्थे र फुत्तफुत्त फलिदिन्थे । पछिसम्म उनलाई थकथक लागिरह्यो त्यो कागज जोगाउन पाएको भए ! कविता असाध्यै पढ्ने केदारभक्तलाई आमा विषयमा लेखिएका कविताहरूमा कवि गोपालप्रसाद रिमालको आमाको सपना अत्यन्तै प्रिय छ । भन्छन्, हामीले केटाकेटीलाई दिनुपर्ने ठूलो कुरा आशा हो, जस्तो त्यो कविताले दिएको छ । उनलाई लाग्छ, त्यस कविताले झैं उनकी आमाले पनि छोराछोरीलाई सधैं आशा भरिदिइन् । आमा केदारभक्तलाई भनिरहन्थिन्, कोही पनि वनबास बस्नु नपरोस् । भन्थिन् वनबास बस्नुपरेपछि हामीले धेरै कुरा गुमायौं बाबु ! बाबुबाजेका पुराना कागजपत्र गुमायौं, हाम्रो पहिचान नै गुमायौं !"
सुदूरपश्चिममा डेढ वर्षमै चौथो सरकार,"(धनगढीवीरेन्द्रनगर)सुदूरपश्चिम प्रदेशसभाको दोस्रो कार्यकालको १९ महिनामै चौथो सरकार गठन भएको छ । प्रदेशसभाको एउटै कार्यकालमा कांग्रेस संसदीय दलका नेता कमलबहादुर शाह दोस्रो पटक मुख्यमन्त्री बनेका छन् । उनले सोमबार प्रदेश प्रमुख नजिर मियाँसमक्ष पद तथा गोपनीयताको शपथ लिएका छन् । शाहले आफ्नो शपथसँगै ६ जना मन्त्री र ३ जना राज्यमन्त्रीसमेत नियुक्त गरेर १० सदस्यीय मन्त्रिपरिषद् गठन गरेका छन् । यसपटक अघिल्ला सरकारमा जस्तो भागबन्डा मिलाएर मन्त्रिपरिषद्लाई पूर्णता दिन सकस भएन । सुदूरपश्चिममा कांग्रेस, एमाले र नागरिक उन्मुक्तिबीच सत्ता साझेदारी भएको छ । साझेदार दलहरूमध्ये मन्त्रालय संख्या भागबन्डाका क्रममा कांग्रेसले मुख्यमन्त्रीसहित ३ मन्त्रालय र दुई राज्यमन्त्री, एमालेले ३ मन्त्रालय र १ राज्यमन्त्री तथा नागरिक उन्मुक्तिले १ मन्त्रालय लिएका छन् । आकर्षक मानिने आर्थिक मामिला कांग्रेस र भौतिक पूर्वाधार मन्त्रालय एमालेले रोजेका छन् । कांग्रेसबाट आर्थिक मामिला मन्त्रीमा बहादुरसिंह थापा, सामाजिक विकासमन्त्रीमा मेघराज खड्का नियुक्त भएका छन् भने प्रकाशबहादुर बम आर्थिक मामिला राज्यमन्त्री र सरस्वती खड्का सामाजिक विकास राज्यमन्त्री बनेका छन् । एमालेबाट सुरेन्द्रबहादुर पाल भौतिक पूर्वाधार, भूमि व्यवस्था कृषि तथा सहकारीमा वीरबहादुर थापा र आन्तरिक मामिला तथा कानुनमन्त्रीमा हीरा सार्की नियुक्त भएका छन् । निर्मला साउद भौतिक पूर्वाधार विकास राज्यमन्त्री नियुक्त भएकी छन् । नागरिक उन्मुक्तिका लक्ष्मणकिशोर चौधरी उद्योग, पर्यटन वन तथा वातावरणमन्त्री नियुक्त भएका छन् । एमालेले समर्थन फिर्ता लिएको ३० दिनपछि एकीकृत समाजवादीका मुख्यमन्त्री दीर्घबहादुर सोडारीले शुक्रबार पदबाट राजीनामा दिएपछि संविधानको धारा १६८ (२) बमोजिम नयाँ सरकार गठन भएको हो । प्रदेशसभाको दोस्रो कार्यकालमा ०७९ पुस २७ मा एमाले, माओवादी, नागरिक उन्मुक्ति र राप्रपाको गठबन्धनमा एमाले नेता राजेन्द्रसिंह रावलको नेतृत्वमा पहिलो सरकार गठन भएको थियो । नागरिक उन्मुक्तिले विश्वासको मत नदिएपछि रावलको नेतृत्वको सरकार विश्वासको मत प्राप्त गर्न नसकी एक महिनामै ढलेको थियो । प्रदेशसभाको ठूलो दलको हैसियतले ०७९ माघ २६ मा कांग्रेस संसदीय दलका नेता शाह मुख्यमन्त्री नियुक्त भएका थिए । केन्द्रमा एमाले र माओवादीसहितको नयाँ गठबन्धन बनेपछि ०८० चैत २२ मा शाहले पदबाट राजीनामा दिएका थिए । त्यसपछि एकीकृत समाजवादी संसदीय दलका नेता दीर्घबहादुर सोडारी एमाले र माओवादीको समर्थनमा मुख्यमन्त्री बनेका थिए । केन्द्रमा कांग्रेसएमालेको नयाँ सत्ता समीकरण बनेपछि अल्पमतमा परेपछि उनले गत शुक्रबार राजीनामा दिएका थिए । आइतबार प्रदेशमा चौथो सरकारको नेतृत्वमा कांग्रेसकै शाहको पुनरागमन भएको हो । ्यस्तै, कर्णाली प्रदेशका मुख्यमन्त्री यामलाल कँडेलले दोस्रोपटक विश्वासको मत लिएका छन् । संविधानको धारा १६८ (४) अनुसार मुख्यमन्त्री कँडेलले सोमबारको प्रदेशसभाको बैठकमा विश्वासको मत लिएका हुन् । संसद्मा उपस्थित ३७ जनामध्ये विश्वासको मतको पक्षमा २३ र विपक्षमा १४ मत परेको थियो । राप्रपा सांसद भने बैठकमा अनुपस्थित रहे । मुख्यमन्त्री कँडेललाई एमालेका ९, कांग्रेसका १३ र १ जना स्वतन्त्र सांसदले विश्वासको मत दिएका छन् । यसअघि माओवादी र एमालेको समर्थनमा मुख्यमन्त्री कँडेलले वैशाख १३ मा पहिलोपटक विश्वासको मत लिएका थिए । नयाँ सत्तासमीकरण अनुसार साउन ७ मा माओवादीले सरकारबाट समर्थन फिर्ता लिएसँगै कँडेल नेतृत्वको सरकार अल्पमतमा परेको थियो । आइतबार कांग्रेसका ४ मन्त्री सरकारमा सहभागी भएसँगै उनी नेतृत्वको सरकारले पूर्णता पाएको छ ।४० सदस्यीय कर्णाली प्रदेशसभामा हाल एमालेका १० (सभामुखसहित), माओवादीका १३, कांग्रेसका १४, राप्रपा, एकीकृत समाजवादी र स्वतन्त्रबाट ११ जना गरी ३९ सांसद छन् । विशेष अदालतमा भ्रष्टाचार मुद्दा दर्ता भएपछि कांग्रेस संसदीय दलका नेता जीवनबहादुर शाही चैत २२ देखि निलम्बनमा छन् ।"
मिडिया काउन्सिल विधेयकबारे बुझ्न मन्त्रीलाई बोलाउने समितिको निर्णय,"(काठमाडौं)मिडिया काउन्सिल विधेयकका प्रावधान नियन्त्रणमूखी नभई नियमनकारी हुने गरी राष्ट्रिय सभाको विधायन व्यवस्थापन समितिले साझा धारणा बनाएको छ । मंगलबारदेखि दफावार छलफलमा जाने उक्त विधेयकका प्रावधानले सञ्चारमाध्यमको पूर्ण स्वतन्त्रताको प्रत्याभूति गर्नुपर्ने, काउन्सिलका अध्यक्षको सिफारिससम्बन्धी व्यवस्थामा सुधार गर्ने, उमेर हदका विषयमा पुनर्विचार गर्नेलगायत साझा धारणा बनेको समितिले जनाएको छ ।सोमबारको बैठकपछि प्रतिक्रिया दिँदै समितिकी सभापति जयन्तीदेवी राईले आगामी बैठकमा मिडिया काउन्सिल विधेयकका विषयमा सरकारको आधिकारिक धारणा बुझ्ने प्रयोजनका लागि सञ्चार तथा सूचना प्रविधिमन्त्री पृथ्वी सुब्बा गुरुङलाई आमन्त्रण गर्ने निर्णय भएको बताइन् । यसअघि सांसद, विज्ञ र सरोकारवालासँग छलफलका क्रममा उठेका विषयहरूमा समितिले सरकारको प्रतिक्रिया बुझ्ने तयारी गरेको उनले जनाइन् । अब हामी सरकारको प्रतिक्रिया र राय पर्खिरहेका छौं, उनले भनिन्, काउन्सिलमा अध्यक्ष कसलाई बनाउने भन्नेदेखि सिफारिस समितिमा को हुने, सरकारले नियमन गर्ने कि नियन्त्रण भन्ने विषयमा समितिले धारणा बनाएको हो । सरकारको राय कस्तो आउँछ, त्यसअनुसार छलफल अघि बढ्छ । उनका अनुसार सदस्यहरूले विधेयकमा ७८ वटा विषयमा संशोधन प्रस्तावहरू दर्ता गराएका छन् । संशोधन प्रस्ताव दर्ता गराउनेमा सांसदहरू वेदुराम भुसाल, देवेन्द्र दाहाल, जितजंग बस्नेत, विष्णुदेवी पुडासैनी, गोपीबहादुर सार्की आछामी, कृष्णबहादुर रोकायलगायत छन् । उनीहरूले काउन्सिलका अध्यक्ष नियुक्त गर्न बनाइने सिफारिस समितिको संयोजक र सदस्यहरूसम्बन्धी प्रस्तावित व्यवस्थामा स्पष्टता र सुधार हुने गरी विभिन्न संशोधनहरू दर्ता गराएका हुन् । अध्यक्षको पारिश्रमिक, सुविधा र सेवाको सर्त ऐनमै तोक्नुपर्ने, मिडियाको गुणस्तर सुधारसम्बन्धी विषय उल्लेख गर्नुपर्ने, सामाजिक सञ्जाल मात्रै उल्लेख गर्नुको साटो सामाजिक सञ्जालमा रहेका एप्लिकेसनमार्फत पत्रकारिता व्यवसाय गर्ने भन्ने गरी खुलाउनुपर्ने संशोधन प्रस्तावमा छ । हामीले संशोधन हालेका र नहालेका विषयमा पनि अब दफावार छलफल गर्दै सच्याएर जाऔं भन्ने हो, सांसद भगवती न्यौपानेले भनिन्, अध्यक्ष नियुक्तिका लागि सिफारिस समिति र अध्यक्ष तथा सदस्यलाई पदबाट हटाउनुपर्ने अवस्था भएमा गठन हुने जाँचबुझ समितिमा पनि मन्त्रालयकै कर्मचारीहरू राखेर सरकारले मिडिया काउन्सिललाई आफू मातहतको निकाय बनाउन खोजेको हो कि भन्ने धारणा आएको हुँदा यसलाई सच्याउनुपर्छ भनेर संशोधन प्रस्ताव हालेका छौं । विधेयकमा सामाजिक सञ्जाललाई पनि सञ्चार संस्थाअन्तर्गत राखिएकोमा कतिपय सांसदले फरक मत राख्दै आएका छन् । सांसद वेदुराम भुसालले काउन्सिलले सामाजिक सञ्जाल नियमन गर्न नमिल्ने बताए । तत्कालीन सञ्चारमन्त्री रेखा शर्माले २०८१ वैशाख १३ मा राष्ट्रिय सभामा मिडिया काउन्सिल विधेयक, २०८० दर्ता गराएकी थिइन् । विधेयकको उद्देश्यमा पत्रकारिताको विकास र संरक्षणका लागि स्वायत्त नियामक निकायका रूपमा मिडिया काउन्सिल स्थापना गर्न लागिएको भनिए पनि सञ्चार तथा सूचना प्रविधि मन्त्रालयको इकाइका रूपमा रहने गरी राख्ने व्यवस्था विधेयकमा राखिएको सरोकारवालाहरूको टिप्पणी छ ।यसअघि भएका सैद्धान्तिक छलफलका क्रममा नेपाल पत्रकार महासंघका पूर्वअध्यक्ष सुरेश आचार्य, तारानाथ दाहाल, सञ्चारिका समूहकी पूर्वअध्यक्ष निर्मला शर्मालगायतले मिडिया काउन्सिल विधेयकमा मिडियामाथि नियन्त्रणमुखी व्यवस्था प्रस्ताव गरिएको भन्दै आपत्ति जनाएका थिए । विधेयकको मस्यौदा तयार पार्ने समितिका संयोजकसमेत रहेका आचार्यले आफूहरूले बुझाएको मस्यौदा संसद्मा पुग्दा मूल भाव नै भंग गरी अघि सारिएको बताएका थिए । सरकारको प्रस्तावअनुसार नै संसद्ले कानुन निर्माण गरेमा मिडिया काउन्सिलका नाममा सूचना विभागजस्तो एउटा निकाय स्थापना हुने र त्यसले नेपालको मिडिया क्षेत्रको विकास र संरक्षणको हैसियत नराख्ने आचार्यको धारणा छ । सांसद, विज्ञ र सरोकारवालाले विधेयकको सैद्धान्तिक आधारमै प्रश्न उठाएपछि विधायन व्यवस्थापन समितिले सञ्चारमन्त्री, सचिव र उच्च अधिकारीहरूसँग छलफल गर्ने निर्णय लिएको थियो ।"
कांग्रेसले तोक्यो ३७ विभागका प्रमुख,"(काठमाडौं)कांग्रेस सभापति शेरबहादुर देउवाले सोमबार पार्टीका ३७ वटा विभागका प्रमुख घोषणा गरेका छन् । पार्टी महामन्त्रीद्वय गगन थापा र विश्वप्रकाश शर्माले १० दिन अगाडि नै सभापति देउवालाई सूची बुझाए पनि उनले सोमबार मात्रै विभागका प्रमुख तोकेका हुन् । पार्टी विधानमा ६ महिनाभित्र गठन गरिसक्नुपर्ने व्यवस्था छ । तर देउवाले आफू सभापति निर्वाचित भएको दुई वर्ष पाँच महिनापछि ३७ विभाग गठन गरेका हुन् । पार्टीका ७० वटा विभाग छन् । केही समयअघि देउवाले १७ वटा विभागका प्रमुख तोकेका थिए । संगठन, विदेश, जनसम्पर्क लगायत १६ वटा विभाग अझै बन्न सकेका छैनन् । देउवाले सोमबार घोषणा गरेका विभागमा राज्य प्रशासनमा गोविन्द भट्टराई, स्थानीय तह समन्वयमा मधु आचार्य, अभिलेख, अनुगमन तथा मूल्यांकनमा मानबहादुर विश्वकर्मा, संघीय मामिला समन्वयमा चन्द्रबहादुर केसी, संसदीय मामिलामा गोविन्दबहादुर शाह, कानुनमा मानबहादुर नेपाली, विद्यार्थीमा राजीव ढुंगाना, पेसागत तथा बुद्धिजीवीमा डिला संग्रौला, शिक्षामा नैनसिंह महर, स्वास्थ्यमा चन्द्रमोहन यादव, निर्माण व्यवसाय समन्वयमा मदनबहादुर अमात्यलाई विभाग प्रमुख तोकिएको छ । यस्तै सार्वजनिक यातायात र यातायात व्यवसायी समन्वयमा शिवप्रसाद हुमागाईं, कृषि तथा किसानमा उमेश श्रेष्ठ, खेलकुदमा उमेशजंग रायमाझी, प्राकृतिक स्रोतमा तारामान गुरुङ, साहित्य, कला तथा संस्कृतिमा विद्यादेवी तिमिल्सिना, दलित समुदाय समन्वय र सशक्तीकरणमा लक्ष्मी परियार, द्वन्द्व व्यवस्थापन तथा मेलमिलापमा कृष्णकिशोर घिमिरे छन् । मुस्लिममा मैकुलाल वाल्मीकि, वित्तीय संस्था समन्वयमा कर्णबहादुर बुढा, विज्ञान तथा सूचना प्रविधिमा सुशीला मिश्र, भूपू सैनिकमा महेन्द्रकुमार लिम्बू, आर्थिक नीति तथा योजनामा गोविन्द पोखरेल, शुभेच्छुक संस्था समन्वयमा अब्दुल सत्तार, श्रमिक तथा ट्रेड युनियनमा हरिशरण नेपाली, भूमि व्यवस्था तथा भूमिहीन, अव्यवस्थित बसोबास समन्वयमा नृपबहादुर बड, मानव अधिकारमा धना खतिवडा विभाग प्रमुख तोकिएका छन् । वातावरण तथा जलवायु परिवर्तन सरोकारमा कल्याणकुमार गुरुङ, ऊर्जा तथा जलस्रोतमा अनिलकुमार रुंगटा, बालबालिका तथा किशोरकिशोरी समन्वयमा जीवन राना, नागरिक सम्बन्ध तथा समस्या सम्बोधन समन्वयमा लक्ष्मी खतिवडा, व्यावसायिक सीप विकासमा गंगालक्ष्मी अवाल, विपन्न उत्थान समन्वयमा गोपाल दहित, सामाजिक संघसंस्था समन्वयमा अर्जुनप्रसाद जोशी, पुस्तकालय तथा पार्टी अध्ययनस्रोत केन्द्रमा अजयबाबु शिवाकोटी, धर्मसंस्कृति समन्वयमा ध्यानगोविन्द रञ्जित र पूर्वआप्रवासी समन्वयमा दिनेश कोइराला विभाग प्रमुख बनेका छन् । प्रत्येक विभागमा बढीमा ५१ सदस्य राख्न सकिने प्रावधान विधानमा छ । तीमध्ये विभाग प्रमुखको सहजताका लागि दस जना आफूले रोजेका कार्यकर्तालाई राख्न सकिने अधिकार नेतृत्वले दिएको छ भने बाँकी केन्द्रीय सभापतिको परामर्शमा मनोनयन गर्ने व्यवस्था छ ।"
दुग्ध विकास संस्थानको दोहनकारी प्रवृत्ति,"सरकारी स्वामित्वको दुग्ध विकास संस्थान (डीडीसी) ले दूध किसान परिवारबाट दैनिक दुई लाख लिटर हाराहारीमा दूध किन्ने गरेको छ । किसानबाट रु ६५ मा किनेर रु९८ मा बेच्ने संस्थानले जनशक्ति, यातायात र प्रशोधन खर्चसहित प्रत्येक लिटरमा झन्डै ५१ प्रतिशत मार्जिन राख्ने गरेको छ । उल्लेखनीय पक्ष के छ भने, उपभोक्तालाई नगदमै दुग्ध पदार्थ बेच्ने डीडीसीले किसानलाई भने उधारोमै महिनौं झुलाउँछ । अहिले पनि किसानलाई करिब दुई अर्ब रुपैयाँ तिर्न बाँकी रहेको सरोकारवालाहरूको भनाइ छ । उच्च प्रतिशत मार्जिन राखेर कारोबार गर्दा पनि घाटामा जाने र किसानलाई भुक्तानी दिन नसक्ने अवस्थाबाट प्रस्ट हुन्छडीडीसीभित्र चरम आर्थिक बेथिति छ । किसानलाई भुक्तानी रोकेको संस्थानसँग करोडौं रुपैयाँ सञ्चित हुनुपर्ने हो, तर उसले उल्टै सरकारबाट लिएको ऋणबाटै तलबभत्तामा खर्च गरिरहेको छ । व्यवस्थापनको यस्तै गैरजिम्मेवारीका कारण हो, सार्वजनिक संस्थान बदनाम हुन्छन् र टाट पल्टिन्छन् । डीडीसीको समस्या बुझ्न अर्थशास्त्रका ठूला सिद्धान्तको सहारा लिनु पर्दैन, नाफा नोक्सानका सामान्य नियमले पनि यो घाटा असामान्य देखिन्छ । यस्ता संस्थानहरू राजनीतिक भर्तीकेन्द्र बन्नुपर्दा व्यवस्थापन पक्ष फितलो हुने र अत्यधिक कर्मचारीको भार बोक्नुपर्दा संस्था आफैं थला पर्नुपरेको कटु यथार्थ छ । यो प्रवृत्तिले अतिरिक्त खर्च बढाउने मात्र होइन, चुहावट पनि बढ्छ । कुनै पनि संस्थासंस्थानमा आवश्यकभन्दा बढी कर्मचारी हुनेबित्तिकै त्यो आफैंभित्रको बोझ र अकर्मण्यतामा फस्छ । त्यसले संस्थालाई गुणात्मक रूपमा गति दिने होइन, नियमित गतिमै पनि ह्रास आउने बाध्यात्मक अवस्थामा पुर्याउँछ । त्यसमा पनि, काम नगर्ने तर लाभको अधिक दोहन गर्ने समूहको बोलवाला हुँदा अधोगतिमा झनै तीव्रता आउँछ । डीडीसीको केस स्टडी त्यही हो । डीडीसी व्यवस्थापन कतिसम्म गैरजिम्मेवार बनेको छ भन्ने सन्दर्भमा अनेक उदाहरण छन् । पहिलो, किसानको उत्पादन किनेपछि भुक्तानी दिनु आधारभूत धर्म हो । तर, उधारो उठाउन किसानले पटकपटक आन्दोलन गर्नुपरेको छ । अझ आन्दोलनपछि भुक्तानी नियमित गर्ने भनेर पटकपटक भएका सहमति उल्लंघन भएका छन् । किसान विरोधमा उत्रिएपछि गत मंसिर २६ मा सहमति भएको थियो । तर, कार्यान्वयन भएन । त्यस्तै फागुन १९ मा भएको सहमतिअनुसार पुससम्मको भुक्तानी चैत २१ भित्र दिनुपर्ने भनिएको थियो । गत असार १६ मा भएको सहमतिअनुसार गत चैतसम्मको भुक्तानी असार २७ सम्म गरिसक्नुपर्ने थियो । तर सहमति कार्यान्वयन भएनन् । दोस्रो, डीडीसीले सरकारसँग ऋण लिएर पनि किसानलाई पूरा भुक्तानी दिएको छैन । कतिसम्म भने, उसले आर्थिक वर्ष २०८०८१ मा सरकारबाट ३० करोड ऋण लिएको थियो । तर, त्यसमध्ये करिब १७ करोड रकम मात्रै किसानलाई भुक्तानी दिएको थियो । बाँकी रकम तलबभत्तामा खर्च गरेको छ । किसानको बक्यौता तिर्नका लागि सरकारसँग पुनः ६० करोड ऋण माग गरिएको छ । तर, त्यो प्राप्त भएमा पनि सही सदुपयोग हुनेमा पनि उति नै आशंका छ । तेस्रो, दुग्ध किसानको भुक्तानी गर्न नसकेका बेलामा कर्मचारीलाई सुविधा र बोर्ड सदस्यलाई भत्ता दिने गरिएको छ । कर्मचारीका लागि दूध तथा घिउ गरेर मासिक लाखौं रकम बराबरको अतिरिक्त सुविधाका रूपमा वितरण गर्दै आएको छ । किसानको बक्यौता चुक्ता नभएसम्म कर्मचारीका लागि अतिरिक्त सुविधा स्थगन गर्न कृषि तथा पशुपन्छी विकास मन्त्रालयले दिएको निर्देशनसमेत बेवास्ता गरेको थियो । यस्तो प्रवृत्तिले लाखौं दूध उत्पादक किसान परिवार र डीडीसीको उत्पादन प्रयोगकर्तामाझ संस्थानको दोहनकारी प्रवृत्ति स्थापित हुँदै गएको छ ।व्यावसायिक मर्यादा कायम राखुञ्जेल कुनै पनि संस्था नाफा वा घाटामा चल्नु सामान्य मानिन्छ । तर, डीडीसीको अकर्मण्यता उसको व्यावसायिक दैनिकीको उतारचढावमा मात्रै सम्बन्धित छैन । यस देशका कर्मशील करिब ६ लाख किसान परिवारको भविष्यसँग पनि जोडिएको छ । दूध उत्पादनकै लागि प्रत्येक किसानले पशुमाथि लगानी गरिरहेका हुन्छन् । मूल पेसा नै दूध उत्पादन गर्ने परिवारको अन्य खर्चको आधार पनि यही हो । अहिलेको महँगीमा किसानले दूधको उचित मूल्य नपाएको बहस एकातिर छ, त्यसमाथि किसानले बेचेको दूधको मूल्य पाउन संघर्ष नै गर्नुपर्ने अवस्था त झनै अपेक्षित होइन । महिनौंसम्म भुक्तानी नपाउँदा किसानको परिवार आर्थिक कठिनाइको चक्रमा फस्दै जान्छ । पेसाप्रति नै अरुचि जाग्छ । हतास बनाउँछ । पलायनको सम्भावना बढाउँछ । गाउँठाउँमै रहेर दूध उत्पादनमा जोडिएका किसानलाई तोकिएको मूल्य पनि नदिएर हतास बनाउने र पलायनका निम्ति बाध्य पार्ने प्रवृत्ति न्यायिक र नैतिक दृष्टिमा अस्वीकार्य छ । श्रम गर्नेहरूलाई चौतर्फी हैरानी दिएर समृद्धि फल्ने समाज संसारमा कहीँ पनि छैन । त्यसैले दुग्ध किसानको भुक्तानी अविलम्ब नियमित गरिनुपर्छ । किसानको मूल्य भुक्तानी नदिनेमा डीडीसी मात्रै होइन, निजी डेरी उद्योग पनि छ । त्यसैले दूध उत्पादन, बिक्रीदेखि भुक्तानीसम्मका सबै चक्रमा सरकारको निगरानी आवश्यक छ । सबैभन्दा पहिलो सर्तचाहिँ, दूध उत्पादक किसानले उचित र नियमित मूल्य पाउने सुनिश्चितता गर्नुपर्छ । श्रम गर्ने वर्गको सम्मानका लागि मात्रै होइन, कृषि पेसालाई प्रोत्साहित गर्न पनि यसो गर्न आवश्यक छ । नेपालीको आर्थिक आधारशिला रहेको कृषि तथा पशुपालनसँग जोडिएका नागरिकको पेसागत सुरक्षा सरकारको विशेष प्राथमिकतामा हुनुपर्छ । अब कार्यान्वयन नहुने निर्देशन र सहमतिपत्रको अध्याय थप्नका लागि मात्रै होइन, परिणाम देखिने अग्रसरताको खाँचो छ ।"
हवाई दुर्घटना : आयोग बनाएरै थामथुम,"कान्तिपुर दैनिकमा साउन १६ मा प्रकाशित जनधनको क्षति, नेपाली आकाशको बदनामी ः १० वर्षमा १२ हवाई दुर्घटना, जिम्मेवार को ? शीर्षकको समाचारले मन पोल्यो । किनभने साउन ९ गते पूर्ण परीक्षणका लागि पोखरा उड्ने सौर्य एयरलाइन्सको सीआरजे विमान काठमाडौं विमानस्थलबाट उड्नासाथ दुर्घटनाग्रस्त भयो । जसमा १८ जनाले ज्यान गुमाउनुपर्यो । क्याप्टेनको भने घाइते अवस्थामा उद्धार गरियो । सौर्यको विमान दुर्घटनासँगै नेपाली आकाश सुरक्षित नभएको अन्तर्राष्ट्रिय अवधारणालाई बलियो प्रमाण बनेको छ । तर, नियामक निकायलाई कुनै चासो लागेको देखिन्न । बितेका १० वर्षभित्रै हेलिकोप्टर ३९, फिक्स्ड विङ ५१, एकल इन्जिन भएका ८ तथा विदेशी वायुसेवाका १० वटा गरी १ सय ८ वटा विमान खसिसकेका छन् भने स्वदेशी र विदेशी गरी ९ सय ५९ जना नागरिकले अकालमै मृत्युवरण गरिसकेका छन् । हरेक दुर्घटना हुनासाथ सरकार छानबिन आयोग बनाएर मृतकका आफन्तलाई थामथुम पार्छ, आयोग बनाएपछि आनन्द ! उता आयोगले प्रतिवेदन बुझाउँछ, भत्ता, सुविधाले डकार्छ, प्रतिवेदन दराजको कुनामा थन्काएर राखिन्छ । यसबाट राष्ट्रकै बदनाम भएकोतर्फ सरकारलाई मतलब नै छैन । यसरी हुने दुर्घटनामा नियमन गर्न नागरिक उड्डयन प्राधिकरणमाथि प्रश्न तेर्सिन्छ, तर हवाई सुरक्षा सम्बन्धमा अन्तर्राष्ट्रिय नागरिक उड्डयन संगठनले औंल्याएका विषय तथा सुझाव कार्यान्वयन त परैको कुरा अध्ययन गर्ने चासो पनि लिन्नन् । पछिल्लो उडान सुरक्षा प्रतिवेदनअनुसार सन् २०१३२०२२ मा भएका १२ दुर्घटनामध्ये ९३ प्रतिशत कन्ट्रोल फ्लाइट इन्टु टेरेनका कारणले पाइएको छ विमान उडिसकेपछि अनायस बादलभित्र हराउनु, जहाजको उपकरणइन्जिन फेल हुनु, चरासँग ठोक्किनु, आगलागी हुनु, चट्याङ तथा इन्धनका कारण हुने दुर्घटनाभन्दा पनि हाम्रो आकाशमा उड्नुपूर्व र अवतरणमा गरिनुपर्ने व्यवस्थापकीय लापरबाहीका कारण दुर्घटना भएको देखिन्छ । त्यसैले २०६९ सालको सीता एयरको जहाज मनोहरामा दुर्घटना भएको एक वर्षपछि युरोपियन युनियनले नेपाली आकाश असुरक्षित भनी कालोसूचीमा राखेको छ । सौर्यको हालैका दुर्घटना लापरबाहीकै कारण भएको भन्न सकिन्छ । पूर्ण परीक्षणका लागि लगिएको विमानमा सीमित प्राविधिक र इन्जिनियरबाहेक १९ जनालाई उडान गर्न किन अनुमति दिइयो ? यसको जिम्मेवारी कसले लिने ? प्राधिकरणका महानिर्देशकले विमानको अवस्था हेरेर मात्र उड्न अनुमति दिनुपर्नेमा नाबालकसमेतलाई उडाउनमा रोक लगाउनुपर्छ कि पर्दैन ? दुर्घटनापश्चात् गठन गरिने छानबिन समिति वा आयोगका सुझावलाई कार्यान्वयन गरिनुको साटो किन थन्काएर राखिन्छ ? यस्ता व्यवस्थापकीय कमजोरी र थुप्रै लापरबाहीका कारण नेपाली आकाश असुरक्षित राख्ने महानिर्देशक र उडान योग्य भएनभए पनि अनुमति दिने प्राविधिक नै हुन् । गंगाराज अर्याल,पाणिनि८, पाली अर्घाखाँची"
अनुशासन हराएको समाज,"बालबालिकादेखि माथिल्लो तहका विद्यार्थीलाई मुलुकबारे सामान्य ज्ञान, संस्कार, नैतिक शिक्षाबाट टाढा राख्ने शिक्षा नीतिका कारण त्यसको नकारात्मक असर यत्रतत्र देखिन थालेको छ । सानोदेखि माथिल्लो तहका विद्यार्थीलाई मर्यादाक्रम, अनुशासनको आभाष नहुँदा तालाबन्दी, तोडफोड, शिक्षकलाई कुट्नेजस्ता निकृष्ट कार्य त्रिभुवन, संस्कृत विश्वविद्यालयजस्ता उच्चस्तरका शिक्षण संस्थामा बारम्बार देख्न सकिन्छ । उता विभिन्न राजनीतिक दलसँग आबद्ध संघसंगठन सरकारी, गैरसरकारी क्षेत्रमा आफ्नो अधिकार प्राप्तिका लागि परिचालन गरिँदै आएको छ । तर त्यहाँभित्रका पदाधिकारीहरू सरोकारवालाको भलाइभन्दा व्यक्तिगत स्वार्थमा लाग्ने गरेका प्रमाण अनगन्ती छन् । जस्तोः लामो समयदेखि निजामती कर्मचारी संघ, संगठनका पदाधिकारी बढी सक्रिय हुँदा बढुवा, सरुवा प्रणाली क्षतविक्षत बनेको, आफू सुगम ठाउँमा बसेर हैकम जमाउने तर राजनीतिक पहुँच नहुने, पैसा खर्च नगर्ने कर्मचारीलाई सधैं दुर्गम ठाउँमा धकेल्ने गुनासो सर्वत्र सुन्न सकिन्छ । कर्मचारीका नेताहरू उद्दण्ड, अनुशासनहीन बनेर आफ्नो स्वार्थसिद्धिका लागि सचिव एवं अन्य उच्च पदस्थ कर्मचारीमाथि हातपात गर्न पनि पछि पर्दैनन् । अनुशासन, उत्तरदायित्व सबैले भुल्दै गए । अहिले इमानदार, कर्तव्यनिष्ठ भएर जनताको सेवामा लाग्नेहरू मुटु कमाएर बाँच्नुपर्ने अवस्था सिर्जना भएको छ । क्रोध, आक्रोश र हिंसाबाट अधिकार प्राप्त हुन्छ भन्ने कुसंस्कार व्याप्त बनेको छ । अस्पतालमा कोही कालगतिले बित्यो भने चिकित्सकमाथि हातपात गर्ने, तोडफोडमा उत्रन पछि नपर्नेलगायत क्रूरतापूर्ण गतिविधिबाट अहिले अधिकांश चिकित्सक त्रस्त बनेर भागाभागको अवस्थामा पुगेका छन् । शैक्षिक क्षेत्र लथालिंग छ भने खुराफाती नेतृत्वको उक्साहटमा नदीनाला, खोलाको छेउ, सडक किनारमा पकड जमाएर बसोबास गर्ने चलन व्याप्त छ । मुलुकमा देखिने यी र यस्तै कानुन मिचाहा, हिंसात्मक गतिविधिलाई मानवअधिकारको संज्ञा दिएर बर्बराउने व्यक्ति पनि सर्वत्र देखिने गर्छन् । नेतृत्व एवं सर्वसाधारण कर्तव्यच्युत भइरहँदा मुलुकको ओरालो यात्रा कहिल्यै रोकिने छैन । भुवनेश्वर शर्मा, चन्द्रागिरि२, काठमाडौं"
हाम्रा नेता,"कि त भ्यु टावर बनाउने, कि मन्त्री निवास सजाउने कमिसन कसरी पाइन्छ, सेटिङ कसरी मिलाउन सकिन्छसत्ता कसरी बलियो बनाउन सकिन्छ सधैं यस्तै कुराको चिन्ता गर्नेअनि आफूलाई जनताको नेता भन्ने संसारका सबै कुराको जानकार बन्ने ! अनिमेष पाठक, सिद्धिचरण मार्ग, ओखलढुंगा"
ओलीले जगाएको आशा,"साउन ६ मा प्रतिनिधिसभाको दुईतिहाइ विश्वास प्राप्त गरेसँगै केपी शर्मा ओलीले चौथो पटक देशको कार्यकारी प्रमुखको भूमिका निर्वाह गर्दै छन् । यसअघि तीन पटक प्रधानमन्त्री भए पनि कार्यावधि हेर्दा जम्माजम्मी साढे चार वर्ष मात्र पुग्छ । पहिलो पटक २०७२ असोज २४ देखि २०७३ साउन, दोस्रो पटक २०७४ फागुनदेखि २०७८ वैशाख, तेस्रो पटक २०७८ वैशाखदेखि असारसम्म उनी प्रधानमन्त्री भएका हुन् । प्रधानमन्त्रीका रूपमा उनलाई हेर्दा हरेक पटक देशहितका पक्षमा केही ऐतिहासिक निर्णय गरेका छन्, जसलाई संसद् र नागरिकले अनुमोदन नै गरेका छन् । आलोचना शक्तिको हुन्छ, सामर्थ्यको हुन्छ तर आग्रह नराखीभन्दा ज्ञान, सोच, योजना र एक्सनमा ओली समकालीन राजनीतिज्ञमा निकै अघि छन् ।असार २९ मा नियुक्त प्रधानमन्त्रीले ३१ मा पद तथा गोपनीयताको शपथ लिएकै दिनको मन्त्रिपरिषद्को बैठकले एउटा निर्णय गर्यो कीर्तिपुरको क्रिकेट मैदानलाई तीन सय दिनभित्र सुविधासम्पन्न क्रिकेट रंगशाला बनाउने । यो समयसारिणीसहित ठोस कामको शुभारम्भ थियो र विकासको प्राथमिकीकरणको दृष्टान्त पनि । साउन १० मा लीलादेवी गड्तौलालाई मुख्यसचिव बनाएर नेपालको इतिहासमा कर्मचारीतन्त्रको सर्वोच्च पदमा महिलालाई स्थापित गरे । यो आधा आकाशको क्षमताप्रतिको न्याय हो । प्रतिनिधिसभामा विश्वासको मत मागिरहँदा तथ्यांक र आँकडामा मुलुकको तस्बिर राख्दै विकास र समृद्धिको यात्रामा सबैलाई जोडिन आह्वान गरे । अर्थात् ओलीको चौथो इनिङ्स को प्रारम्भ सुखद भयो । बिहानीले दिउँसोको संकेत गर्यो । एकै पटक मन्त्रिपरिषद्ले पूर्णता पायो, त्यो पनि प्रधानमन्त्रीले शपथ लिएकै दिन । नयाँ सरकारलाई सेयर बजारले स्वागत गर्यो, नेप्से उकालो लाग्यो । अब समय छैन, ढिलो हुँदैन भन्ने कुरा भाषामा नभएर कार्यमा चित्रित भयो । साउन ११ मा सार्वजनिक मौद्रिक नीतिले सबैलाई उत्साहित बनायो । अर्थतन्त्र चलायमान हुँदै छ, अब काम किस्ताबन्दीमा होइन, थोकमा हुन्छ भन्ने सन्देश पनि दियो । साउन १४ मा एकै पटक १९ देशका लागि राजदूत सिफारिस भयो । प्रधानमन्त्री नियुक्त भएदेखि शपथ र त्यसपछि लगातारजसो छिमेकी र विदेशी समकक्षीले बधाईका सन्देश पठाए । ती देशका नेपालस्थित राजदूतहरू सरकार प्रमुखका सन्देश लिएर प्रधानमन्त्रीसँग शिष्टाचार भेटवार्ता गरिरहेका छन् । सत्तारूढ गठबन्धन बन्दा र भत्किँदा छिमेकी र अन्य बाह्य शक्तिलाई विवादमा तान्ने गलत राजनीतिक अभ्यास भइरहेका बेला यी शिष्टाचारका विषयभन्दा बढी हुन् । काठमाडौंस्थित कूटनीतिक वृत्तमा एमाले र कांग्रेस मिलेर बनेको यो सरकार संसद्को पूर्ण कार्यकालको सरकार हो भन्ने सन्देश प्रवाहित भएको छ । जसको प्रभाव छिमेकी, शक्तिशाली राष्ट्र र बहुपक्षीय एजेन्सीले नेपाल सरकारलाई हेर्ने दृष्टिकोणमा आउँदा दिनमा देखिनेछ । नीतिगत निरन्तरताको आभाष हुँदा छिमेकी र दाताहरूले गर्ने व्यवहार नै फरक हुन्छ । त्यसमाथि प्रधानमन्त्री ओलीले अन्तर्राष्ट्रिय समुदायमा बनाएको सकारात्मक छविले देशलाई अतिरिक्त लाभांश दिनेछ । ओली समृद्ध नेपाल, सुखी नेपाली का आर्टिटेक हुन्, जसको अन्तर्राष्ट्रियकरण भएको छ । चीन र भारतका सरकार प्रमुखले नेपालको यो चाहनालाई सफल पार्न सहयोग गर्ने बताइसकेका छन् । यो लेखले ओलीका चुनौतीभन्दा अवसरलाई उजागर गर्छ । र, ओलीको अनुभव, ज्ञान, आत्मविश्वास र दृढताले सामुन्नेका चुनौतीलाई अवसरमा रूपान्तरित गर्न सक्छ भन्ने बहस गरिएको छ । ओली पहिलो पटक २०७२ असोज २४ मा प्रधानमन्त्री बन्दा सत्ता सञ्चालनका लागि घरेलु र बाह्य दुवै दृष्टिकोणले प्रतिकूल थियो । वैशाख १२ को भूकम्पले देश थिलथिलो भएको, त्यसको राहत र उद्धारमा केन्द्रीकृत भइरहँदा दक्षिणले लगाएको नाकाबन्दीले थप जटिलता थपेको थियो । नाकाबन्दीको सामना, चीनसँग ऐतिहासिक पारवहन तथा यातायात सम्झौता र भारतसँग विशाखापट्टनम बन्दरगाह प्रयोग गर्नेसम्ममा सम्झौता भएका हुन् । देश हितलाई केन्द्रमा राखेर पनि बाह्य प्रतिकूलतालाई अनुकूलतामा रूपान्तरण गर्न सकिन्छ भन्ने प्रमाणित भयो । ९ महिनापछि बालुवाटारबाट बालकोट फर्कंदा उनको लोकप्रियता घटेको थिएन, बढेको थियो । त्यसैबेला हो, नेपालका नेताले आफ्नो सामर्थ्यबाट घरेलु निर्णय लिन सक्छन्, कसैको दबाब र प्रभावलाई निस्तेज पार्न सक्छन् भन्ने प्रमाणित भएको । त्यसयता, नेपालले आफ्ना महत्त्वपूर्ण निर्णय आफैं गरेको छ ।दोस्रो पटक नेकपाको दुईतिहाइको प्रधानमन्त्री हुँदा ओलीले एउटा पात्रो बनाएर कामको श्रीगणेश गरेका हुन् । प्रधानमन्त्रीको पहिलो वर्षलाई विकासको आधार वर्षको घोषणा गरे र त्यसका क्षेत्रगत प्राथमिकता चयन भयो । त्यसको जगमा दोस्रो वर्षलाई विकासको कार्यान्वयनको प्रारम्भका रूपमा अघि बढाएका हुन् । चीनसँग यातायात र पारवहन प्रोटोकलमा हस्ताक्षर भयो, चिनियाँ राष्ट्रपतिको नेपाल भ्रमण भयो, नेपाललाई भूपरिवेष्टितबाट भूजडित राष्ट्र बनाउने नेपाली चाहनाको चीनले समर्थन गर्यो । ओलीले भारतलाई समेत विश्वासमा लिएर ठूला परियोजना आरम्भ गरेका हुन् । सन्तुलनको कोणबाट हेर्दा पनि ओलीले त्यसलाई कायम राखेका हुन् । ओलीकै पालामा भारतसँग ठूला विकास परियोजना अघि बढेका हुन् ।विकास अपेक्षाअनुसार नभए पनि विकासको बहस नेपालमा यथाशक्य भएको छ । नेपालमा विकासको डिस्कोर्सले जनस्तरमै संगठित रूप लिएको ओली नै प्रधानमन्त्री हुँदा हो । अहिले रेल, पानीजहाज, घरघरमा ग्यासका पाइपलाइनलाई जसरी खिसीटिउरी गरिन्छ, ती अब छनोट होइन, बाध्यता बन्छन् । प्रधानमन्त्रीले साउन १५ मा यी परियोजनालाई पुनः अघि बढाउन मन्त्री र सचिवलाई निर्देशन दिएका छन् । कसैकसैले किन रेल, पानीजहाज चाहियो, पहिला बाटोघाटो बन्नुपर्यो भनिरहेका छन् । तर बन्नुपर्ने कुरा दुवै हो । तुइन विस्थापन, सहरलाई सडक बालबालिका मुक्त वा रोजगारी सिर्जनाका केही नयाँ सोच दोस्रो पटक प्रधानमन्त्री हुँदै देखिएको हो । अब बाटोघाटो पनि बनाऔं । रेल र पानीजहाज पनि दौडाऔं । दैनिक आवश्यकतालाई पनि सम्बोधन गरौं तर ठूला विकासका सपना पनि देखौं । सपना नै नदेखी त कसरी विकासको रूपरेखा कोरिन्छ ? नेपालमा अहिले राजनीतिक विचार र सिद्धान्त गौण छ । विचारविहीनले विचारको संघर्ष गर्छु भन्नु र कार्यकर्ता नभएकाले सडक संघर्ष गर्छु भन्नु उस्तै हो । जसरी, जताबाट बहस अघि बढाए पनि एमाले र कांग्रेस विचार र संगठनमा अरू पार्टीभन्दा अघि छन्, त्यही भएर एउटा सिटमा र अर्को समानुपातिक मतमा ठूला पार्टी हुन् । एमालेकांग्रेसको यो सहकार्य विचारको सहकार्य होइन, विकासको सहकार्य हो । जसलाई राजनीतिक स्थायित्वको जगमा अघि बढाउन सहज हुन्छ ।कसैकसैलाई व्यक्ति वा उसका विचार मन नपर्न पनि सक्छ । यसलाई उसको व्यक्तिगत स्वतन्त्रता वा कुण्ठाभन्दा पनि हुन्छ । तर व्यक्तिका कारण विचारसँग र विचारका कारण व्यक्तिसँग दुस्मनी मोल्नु बेकार हो । कतिसम्म भयो भने ओलीलाई सपना देख्नसमेत बन्देज गर्न पाए हुन्थ्यो भन्ने जमातसमेत देखिएको हो । ओलीले जनताका सपनाको मूर्तरूप दिने प्रयास गर्दा त्यसलाई ओलीका सपनाका नाममा रोकिएको होइन ? अनेकतामा एकता नेपालको विशेषता हो तर अनेकतालाई एकतातिर होइन अराजकतातिर मोडेर साम्प्रदायिक सद्भाव खल्बल्याउन खोज्नेविरुद्ध लड्ने ओली हुन् । १ सय २५ जातजाति र १ सय २३ भाषाभाषीलाई मिलाउनुपर्छ भन्ने ओली हुन् । कोरोनाका बेला ओलीले घरेलु ओखतीमूलो सिकाए, आत्मविश्वास बढाउने उपाय सिकाए जबकि त्यही भाषा भारतमा नरेन्द्र मोदीले पछि प्रयोग गर्दा मोदीका अनुयायी नेपालमा देखिए तर ओलीलाई धारे हात लगाए । आत्मविश्वास जागृत गराउनु र त्यो आत्मविश्वासबाट जिउन सिक्नु ठूलो औषधि हो । नेपालमा कसैले नागरिकलाई यस्तो अपिल गर्न सक्छ भने ओलीले मात्र गर्न सछन् । अचम्म लाग्छ, पार्टी खिइसक्यो, एकपछि अर्कोले पार्टी छाडेका छन् तर त्यसले मञ्च पाएपछि ओलीलाई गाली गर्न थाल्छ । जसको नेतृत्वमा पार्टी वा नेतृत्वविरुद्ध घरेलु र बाह्य घेराबन्दी हुँदासमेत सतिसालझैं उभिएर पार्टी बचायो र विस्तार गर्यो, त्यो गलत हुने तर जसको आकार लिलिपुट भएको छ, त्यो महान् हुने एन्टिथेसिसको अर्थ रहन्छ र ?अब कसैप्रति लाञ्छना लगाउने वा कसैलाई देवत्वकरण गर्ने समय यो होइन । अब कसैलाई आरोपित गरेर वा कुनै कृत्रिम शत्रु खडा गरेर राजनीति गर्ने दिन पनि सकिएका छन् । अब नागरिकले सुशासनको प्रत्यक्ष अनुभूत गर्न सकेनन् भने पुनः राजनीतिक परीक्षणतर्फ मुलुक फर्किनेछ । त्यसको परिणाम भयावह देखिन्छन् । त्यसैले यो चौथो प्रधानमन्त्रित्व ओलीका लागि बढी अवसर हो । ओलीलाई थाहा छ, र त्यो उनले विश्वासको मत प्राप्त गर्दा पनि प्रकट गरेका छन् । हामी इतिहासमा पछाडि फर्कन सक्दैनौं । समावेशिता, गणतन्त्र र संघीयताबाट नेपाल अब पछि फर्कंदैन । तर यिनलाई अनुभवका आधारमा थप प्रगतिशील बनाउनुपर्छ । अहिले जसले ओली नेतृत्वको सरकार प्रतिगमनतर्फ जान लाग्यो भनेर स्यालहुइयाँ मच्चाएका छन् । तिनलाई थाहा हुनुपर्ने हो, राजा आऊ देश बचाऊ भन्दा त्यसको विरोधमा संगठित रूपमा उभिएको को हो ? गणतन्त्र हामीले ल्याएको भन्नेहरूले सडकमा कतै सांकेतिक सामूहिक प्रतिवाद गरे ? देशका सबै पहिचानलाई साझा पहिचान बनाऔं र देशको पहिचान स्थापित गरौंभन्दा उनीमाथि निसाना साधिएको होइन ? नेपालमा साम्प्रदायिक वितृष्णा होइन, राष्ट्रिय एकता वा पहिचानको नाममा द्वन्द्व नहोस् भनेर कठोर भाषा प्रयोग गर्ने र त्यसलाई स्थापित गर्ने ओली हुन् । ओलीमाथि कथित जातीय पहिचानवादीहरूले आक्रमणको प्रयास गरेको सार्वजनिक नै छ । २०७० सालमा सुशील कोइरालालाई प्रधानमन्त्रीमा समर्थन गर्दै गर्दा ओलीले माघ २७ मा भनेका थिए, हामी दलीय स्वार्थलाई केन्द्र भागमा राखेर चलिरहेका छैनौं, देशको हितलाई, जनताको हितलाई केन्द्र भागमा राखेर चलिरहेका छौं । पछि कोइरालाले धोका दिए । अहिले शेरबहादुरले त्यसलाई सच्याएका छन् । संविधानसभाले संविधान दिन्छ र संविधानले समाधान दिन्छ भन्ने नेता हुन् ओली तर संविधानमाथि चौतर्फी आक्रमण हुँदा प्रतिरोधको पहिलो पंक्तिमा ओली खडा भएका हुन् । अहिले ठीक त्यही अवस्था आएको छ । प्रधानमन्त्रीका रूपमा ओलीका केही प्राथमिकता छन् । पहिलो, वैदेशिक सम्बन्धमा व्यावहारिक सन्तुलन कायम गर्नुपर्नेछ । नेपाल भूराजनीतिक अवस्थिति चुनौतीको चाङमा होइन, अवसरको पहाडमा छ । भारत र चीन नेपालका दुस्मन होइनन्, छिमेकी हुन् । उनीहरू विश्वकै बढी जनसंख्या भएको देशको सूचीमा पर्छन् । जसका एक प्रतिशत जनसंख्याले वार्षिक रूपमा नेपाल भ्रमण गरे भने मात्रै पनि नेपालको विकासका लागि पुग्ने राजस्व आउँछ । भारत, चीन र अमेरिकालाई नेपालको आन्तरिक राजनीतिमा हस्तक्षेप गर्नबाट रोक्नुछ तर फेरि नेपालको विकास र समृद्धिको यात्राका लागि आर्थिक साझेदार बनाउनु पनि छ । आर्थिक रूपमा कमजोर हुँदा सार्वभौमिकताको अभ्यास खुम्चने खतरा रहन्छ । प्रधानमन्त्री ओलीले नै सार्वभौमिक समानताको सिद्धान्तलाई अभ्यासमा ल्याएकाले यसलाई व्यावहारिक निरन्तरता दिनुपर्छ । दोस्रो हो, राष्ट्रिय पहिचानको पुनःस्थापना । देशभित्र सबैको संरक्षण गरौं तर अन्तर्राष्ट्रिय जगत्मा नेपालको राष्ट्रिय पहिचान आवश्यक छ । खण्डीकृत पहिचानले नेपालको अन्तर्राष्ट्रिय छवि स्थापित हुँदैन । तेस्रो, विकासको मार्गचित्र । प्रधानमन्त्री ओलीले विकासको आधार वर्षका परियोजना अघि बढाइरहेका बेला अब ती परियोजनासहित विकसित नेपाल बनाउने घोषणासहित कार्यक्रम सार्वजनिक गर्नुपर्छ । चीन र भारतले देशलाई कहाँ पुर्याउने भन्नेबारेमा केही समयतालिका घोषणा गरेका छन् । अब नेपालले पनि एउटा राष्ट्रिय उद्देश्य र त्यो उद्देश्य प्राप्तिको समयसीमासहितको राष्ट्रिय लक्ष्य किटान गरेर अघि बढ्नुपर्छ ।"
नीति बिर्सिएको मानवशास्त्र विभाग,"प्राकृतिक न्याय सिद्घान्तको अपहेलना जेएनयूबाट हासिल गरेको विद्यावारिधिको प्रमाणपत्र तथा शोधपत्र नै मूल्यांकनका लागि बुझाइएको अवस्थामा त्रिवि मानवशास्त्रका विभागीय प्रमुखले शोधपत्रको कभर मात्र हेरेको तर शोधपत्र अध्ययन नगरेको आमसञ्चारमाध्यमबाट स्वीकार गरेका छन् । प्रचलित कानुनअनुसार कुनै सार्वजनिक संस्थानको कर्मचारीले आफ्नो कार्यालयमा पेस हुन आएको कागजपट्टि ध्यानै नदिएर तर्कसंगत आधार नै नदेखाई कुनै निश्चित निष्कर्षमा पुग्छ भने त्यस्तो निर्णयलाई न्यायिक वैधता मिल्न सक्दैन । प्राकृतिक न्यायको सिद्घान्तअनुसार पनि कुनै व्यक्तिको हकहितमा प्रतिकूल असर हुने प्रकारको निर्णय वा त्यस्तो फैसला गर्नुपूर्व सो सम्बन्धमा निज व्यक्तिलाई आफ्नो सफाइका लागि सबुत पेस गर्ने मौका दिइनुपर्छ । यस प्रसंगमा निवेदकलाई आफ्नो कुरा राख्ने मौका दिनु त धेरै परको कुरा त्रिविमा चिकित्सा, मानवशास्त्र अध्यापन गर्दै आएका शिक्षकहरूको समेत उक्त शोधपत्रका बारेमा राय नलिईकनै विभागीय प्रमुखले एकल निर्णय गर्नु नै नीतिगत स्वेच्छाचारिताको ज्वलन्त उदाहरण हो । कुनै अमूक विभागीय प्रमुखले दिएको एकल रायमा आधारित भएर डिन कार्यालयको एक कनिष्ठ कर्मचारीले उठाएको टिप्पणीलाई डिनले सदर गरी सेवा आयोगले लिएको परीक्षाको अन्तिम नतिजामा प्रभावित गर्न सक्ने कानुनको कल्पना नै त्रिविमा गरिएको छैन । सार्वजनिक संस्थानहरूमा कानुनले प्रदान गरेको अधिकारको परिधि नाघेर कुनै कार्य गरिन्छ भने त्यस्तो कार्यले कानुनी मान्यता प्राप्त गर्न सक्दैन भनी कानुनी नजिरहरूले व्याख्या गरेका छन् । न्यायाधीश वा सार्वजनिक पदमा आसीन व्यक्तिहरूले विधि तथा कानुनको मर्मविपरीत आवश्यक नीतिगत प्रक्रिया मिचेर कंगारु जस्तै फड्को मारेर गरिने बदनियतपूर्ण र अवैधानिक फैसलाले नै कंगारु अदालतको चरित्र पछ्याएको हुन्छ । यस प्रकारको अदालतमा न्यायिक तथा अर्धन्यायिक निकायहरूले कसैका बारेमा निर्णय गर्ने सिलसिलामा निर्णयकर्ता स्वयं अक्षम र पूर्वाग्रहले ग्रसित भई आफूमा निहित अख्तियारीको दुरुपयोग गरेर अनपेक्षित नतिजा निकालिएको हुन्छ । कंगारु अदालतले दिएको रायमा टेकेर त्रिविजस्तो अग्रणी सार्वजनिक संस्थानलाई वर्षौंसम्म अनिर्णयको बन्दी बनाउने प्रपञ्चका बारेमा सञ्चार, प्रशासनिक तथा राजनीतिक सक्रियता नदेखिनु नै टिठलाग्दो अवस्था छ । त्रिविजस्तो मुलुकको अग्रणी शैक्षिक संस्थामा पारदर्शिता र जिम्मेवारी बहनता जस्ता सुशासनको पाटोलाई सम्बोधन गर्न त्रिवि सुधारको चेकलिस्ट नै प्रस्तुत गरेर पद सम्हालेका नवनियुक्त नेतृत्वले समेत यथाशीघ्र पहलकदमी लिनुपर्ने देखिन्छ ।"
अमेरिकाद्वारा जापानमा परमाणु बम आक्रमण,"सन् १९४५ मा आजकै दिन (अगस्ट ६) मा अमेरिकाले जापानमा पहिलो पटक परमाणु बम आक्रमण गरेको थियो । दोस्रो विश्वयुद्धका दौरान जापानलाई आत्मसमर्पण गराउने उद्देश्यले अमेरिकाले परमाणु बम जापानी सहर हिरोसिमामा खसालेको थियो । जापानले १९४१ को डिसेम्बर ७ मा बम आक्रमण गरेपछि पर्ल हार्बरमा आक्रमण गरेपछि अमेरिका दोस्रो विश्वयुद्धमा सामेल भएको थियो । उक्त बम आक्रमणमा २३ सयभन्दा धेरै अमेरिकी सैनिक मारिएकाथिए । त्यसलगत्तै अमेरिकी राष्ट्रपति फ्र्यांकलीन डी रुजबेल्टले जापानमाथि बदला लिने त्यति बेला नै घोषणा गरेका थिए ।अमेरिकाले जापानमाथि बम आक्रमण गर्नुअघि नै १९४५ अप्रिल ३० मा सोभियत संघको सेनाले जर्मनी कब्जा गरेको थियो । जर्मनीका तानाशाह हिटलरले आत्महत्या गरेपछि मे ८ मा जर्मनीले आत्मसमर्पण गरेको थियो । जर्मनीले आत्मसमर्पण गरेसँगै युरोपमा दोस्रो विश्वयुद्ध समाप्त भएको थियो । तर, एसियामा जापानले भने लडाइँ जारी राखेको थियो ।कमजोर भइसकेको जापान पराजित हुने अवस्थामा पुगिसकेको थियो । तर आत्मसमर्पण गर्न अस्वीकार गरेको जापानलाई बदला लिने नियतसहित अमेरिकाले हिरोसिमामा अगस्ट ६ मा लिटिल ब्वाई नामक परमाणु बम खसालेको हो । बम खसालेलगत्तै अमेरिकाले आत्मसमर्पणका लागि आह्वान गरेको थियो । तर जापानले आत्मसमर्पण गर्न अस्वीकार गरेपछि अमेरिकाले अगस्ट ९ मा जापानी सहर नागासाकीमा फ्याट म्यान बम खसालेको थियो । नागासाकी आक्रमणको ६ दिनपछि जापानले आत्मसमर्पण गरेको थियो । बम आक्रमणका कारण हिरोसिमामा एक लाख ४० हजार र नागासाकीमा ७० हजार मानिसको मृत्यु भएको थियो ।"
'नक्स एआई ले चर्चामा आयुष,"एकपछि अर्को एपआयुषले ६७ वर्षअघि नेपालमा छँदै पहिलो एप बनाएका थिए फोन एमएल । इमेज रेकग्निसन बेस्ड मसिन लर्निङ एप थियो त्यो । त्यसले तस्बिर वा भिडियो हेरेर सामान वा चिजबिजको नाम भन्दिन्थ्यो । त्यसपछि उनले हरेक महिनादुई महिनामा नयाँनयाँ एप बनाएर मार्केट प्लेसमा रिलिज गर्न थाले । युट्युबमा विज्ञापन ब्लक गरिदिने उनको एप हाल ५० हजार डिभाइसमा डाउनलोड भएको छ । कक्षा ५ सम्म काठमाडौंको बुढानीलकण्ठ स्कुल र त्यसपछि गैंडाकोट, नवलपरासीको बाल विकास स्कुल अफ साइन्स एन्ड म्यानेजमेन्टमा पढेका आयुष कक्षा ११ मा छँदा क्यानडा गएका थिए ।क्यानडा गएपछि पनि उनले एप बनाउने रुचिलाई निरन्तरता दिए । उनले बनाएको योर्क विश्वविद्यालयको एप पनि ५० हजारले डाउडलोड गरेका छन् । आफ्नै रहरले योर्क युनि नामक एप बनाएका उनले त्यसमा म्यापसमेत राखेर, कहाँनिर कुन कक्षा छ भन्ने जस्ता विवरण राखेका छन् । धेरैवटा एप बनाएको छु, मेन्टेन गर्न समय नपाएकाले कतिपय एप हटाइसकें, उनी भन्छन्, एपहरू मेरा लागि सानोसानो खाल्डो खनेजस्तो भए । १६ वटा खाल्डो खन्नुभन्दा बरु एउटा इनारै खन्छु भनेर नक्समा जोडिएको हुँ । नक्स ठूलो इनार र अनस्टक चाहिँ सानो इनार हो मेरो । नक्स र अनस्टकमध्ये जुनसुकै एउटा प्रोजेक्ट स्थिर भएपछि आयुषले एक पटक नेपाल आउने योजना बनाएका छन् । यहाँ आएर आफूले जानेका कुराहरू सेयर गरेर फर्किने उनको चाहना छ । काम गर्ने गरी अहिले आउँदिन किनभने नेपालमा आवश्यक पूर्वाधार बनिसकेका छैनन्, उनले भने, स्टार्टअपहरू कम छन्, पर्याप्त फन्डिङ पाइँदैन, लगानीकर्ताहरू धेरै छैनन्, यसले गर्दा बजार बढेको छैन । अबको पाँचदस वर्षमा बजार बढ्न सक्छ, त्यसपछि म पनि नेपालमा कम्पनी विस्तार गर्ने गरी आउँछु कि, के थाहा ?"
नेपथ्यको अमेरिका यात्रा कोलोराडोबाट,"काठमाडौं (कास) लोक रक व्यान्ड नेपथ्य ले कोलोराडोस्थित बोल्डर थिएटरबाट अमेरिकाको सांगीतिक यात्रा सुरु गरेको छ । अमेरिकाका सात सहरमा शृंखलाबद्ध कन्सर्ट प्रस्तुत गर्ने क्रममा नेपथ्यले कोलोराडोमा पहिलो प्रस्तुति दिएको हो । ब्यान्डले कोशीको पानी यो जिन्दगानी गीतबाट कन्सर्टको सुरु गरेको थियो । त्यसलाई भोडाको ऊनजस्तो र छेक्यो छेक्यो ले निरन्तरता दिइएको थियो । ४० दिनमा सात कार्यक्रमको सूचीसहित कोलोराडोको डेनवर पुगेको नेपथ्यको पहिलो कार्यक्रमले उत्साह थपेको गायक अमृत गुरुङले बताए । बोल्डर सहरले हाम्रै काठमाडौंलाई भगिनी सहर घोषणा गरेको तथ्यले थप आत्मीयता बढाएको छ, अमृतले भने, दुवै सहरका नगरप्रमुखबीच यहाँ एक नेपाली सांस्कृतिक केन्द्र पनि स्थापना गरिने सहमति भएकोमा त्यो चाँडै कार्यान्वयनमा पुगोस् भन्ने कामना गर्दछु ।कार्यक्रममा नेपाली भाषा र पहिचानको पक्षमा विचार राखेका अमृतले आफूले पैदलै गाउँबस्ती घुम्दाका क्रममा कतिपय गीतहरू संकलन गर्ने अवसर पाएको बताए । त्यसपछि उनले अमृतले धौलागिरिको सेरोफेरो यात्रा गर्दा बनाएको गीत शिरफूल सुनाए । कन्सर्टको अन्तिमतिर अमृतले गाउँगाउँबाट उठ सुनाएपछि हलभित्र नाच्ने दर्शक बढेका थिए । त्यसपछि स्टेजमा रेसम, तालको पानी र अन्तिम गीत रातो र चन्द्रसूर्जे प्रस्तुत भए । कन्सर्टमा मुख्य गायक अमृतलाई ड्रमसेटमा ध्रुव लामा, बेस गितारमा सुविन शाक्य, गितारमा निरज गुरुङ, मादलमा शान्ति रायमाझी र किबोर्डमा दिनेशराज रेग्मीले सघाएका थिए । कन्सर्टमा अग्रज कलाकार हिरण्य भोजपुरे र गायिका रिमा गुरुङ होडासमेत उपस्थित थिए । नेपथ्यले अर्को कार्यक्रम सान फ्रान्सिस्कोस्थित वारफिल्ड थिएटर मा अगस्ट १० मा हुँदै छ । त्यसपछि ब्यान्ड कोलम्बस, डालास, न्युयोर्क, मेरिल्यान्ड र ह्यारिसवर्गमा प्रस्तुत हुनेछ ।"
"एक वर्षमा बैंकहरूको नाफा ६४ अर्ब, १० को बढ्यो, १० को घट्यो","(काठमाडौं)शिथिल अर्थतन्त्रका कारण बजार माग नहुँदा लक्ष्यको आधा मात्र कर्जा विस्तार भएको वर्ष पनि वाणिज्य बैंकहरूले कुल ६४ अर्ब १५ करोड रुपैयाँ खुद नाफा आर्जन गरेका छन् । यो आर्थिक वर्ष ०८०८१ मा २० वटा वाणिज्य बैंकले कमाएको खुद नाफा हो । अघिल्लो आर्थिक वर्षको तुलनामा गत आर्थिक वर्षमा बैंकहरूको नाफा औसत १३४० प्रतिशतले बढेको सोमबार बैंकहरूले प्रकाशन गरेको गत आर्थिक वर्षको अपरिष्कृत वित्तीय विवरणमा उल्लेख छ । अघिल्लो आर्थिक वर्षको सोही अवधिमा बैंकहरूको यस्तो नाफा ५६ अर्ब ५७ करोड रुपैयाँ थियो । गत आर्थिक वर्षको सुरुदेखि नै बैंकहरूले चाहेअनुसार कर्जा दिन सकेनन् । सबै महिना बैंकहरू अधिक तरलताको अवस्थामा बस्नुपर्यो । निक्षेप मात्र बढ्ने तर कर्जा वृद्धि हुन नसक्दा बैंकहरूको लागत बढ्ने भएकाले नाफा प्रभावित हुन्छ । आर्थिक गतिविधि चलायमान बन्न नसक्दा बैंकहरूले चाहेर पनि राम्रो व्यवसाय गर्न सकेनन् । बरु परिस्थितिजन्य कारणले ऋणीले भुक्तानी क्षमता नहुँदा बैंकलाई कर्जा असुलीमा समस्या भयो भने खराब कर्जा पनि बढ्यो । एकातिर खराब कर्जा बढ्यो अर्कोतिर कसिलो नियमनकारी व्यवस्थाका कारण अपेक्षित रुपमा ब्याज आम्दानी बढ्न सकेन । यसरी अर्थतन्त्रमा देखिएको शिथिलताको प्रत्यक्ष प्रभाव बैंकहरूको नाफामा परेको जानकार बताउँछन् । राष्ट्र बैंकले गत आर्थिक वर्षमा साढे ११ प्रतिशत कर्जा विस्तारको लक्ष्य राखेकामा करिब ७ प्रतिशत मात्र प्राप्ति हुने देखिएको छ । ब्याजदर पनि निरन्तर घटिरहेको छ । तर कर्जा मागमा अपेक्षित सुधार नहुँदा नाफा प्रभावित भएको बैंकरहरू बताउँछन् । बैकिङ क्षेत्रका लागि गत वर्ष निकै चुनौतीपूर्ण थियो, करिब ६ प्रतिशत मात्र कर्जा विस्तार भयो, वर्षभर अधिक तरलता लिएर बस्नुपर्यो, खराब कर्जा पनि लगातार बढिरहेको थियो । सबैतिरबाट दबाब थियो, नेपाल बैंकर्स संघका अध्यक्ष सुनिल केसीले भने, यस्तो अवस्थामा पनि चौथो त्रैमासमा बैंकहरूको खराब कर्जा अनुमान अड्कल गरिएअनुसार बढेन । औसतमा बैंकहरूको खुद नाफा साढे १२ प्रतिशतले बढेको छ । यसलाई सकारात्मक मान्नुपर्छ । अघिल्लो वर्षको तुलनामा गत वर्ष १० वटा बैंकको नाफा घटे पनि १० वटाको बढेको छ, औसतमा १० प्रतिशतभन्दा बढी लाभांश दिन सक्ने अवस्थामा बैंकहरू रहेको केसीले बताए । अघिल्लो वर्ष खराब कर्जाको नोक्सानी व्यवस्थाबापत ४६ अर्ब छुट्याउनुपरेको थियो, अहिले त्यो घटेर ३६ अर्बमा आएको छ । १६ वटा बैंकको वितरणयोग्य नाफा सकारात्मक छ, उनले भने, ६ महिनाअघि वितरणयोग्य नाफाको अवस्था राम्रो थिएन । गत आर्थिक वर्षमा नाफा घट्ने बैंकहरूमा माछापुच्छ्रे, सिटिजन्स, एनआईसी एसिया, नेपाल बैंक, एनमएबी, सानिमा, सिद्धार्थ, स्ट्यार्न्डर्ड चार्टर्ड, ग्लोबल आईएमई र राष्ट्रिय वाािण्ज्य बैंक छन् । बाँकी नबिल, नेपाल एसबीआई, कुमारी, प्राइम, हिमालयन, लक्ष्मी सनराइज, कृषि विकास, एभरेस्ट, प्रभु र नेपाल इन्भेस्टमेन्ट मेगा बैंकले नाफा बढाएका छन् ।गत वर्ष सबैभन्दा धेरै नाफा कमाउनेमा नबिल बैंक देखिएको छ । गत आर्थिक वर्षमा नबिल बैंकको खुद नाफा ७ अर्ब ६ करोड रुपैयाँ छ । अघिल्लो वर्षको तुलनामा नबिलले आफ्नो नाफा १० प्रतिशतले बढाएको छ । सोही अवधिमा सबैभन्दा कम नाफा आर्जन गर्ने बैंक माछापुच्छ्रे देखिएको छ । यो बैंकको खुद नाफा १ अर्ब २५ करोड रुपैयाँ छ । अघिल्लो वर्षको तुलनामा यो बैंकको नाफा २३ प्रतिशतले घटेको छ । बैंकहरूको विवरण हेर्दा व्यवसाय गरेरै राम्रो कार्यसम्पादन गर्ने बैंक निकै कम छन् । कुनैको नाफा नोक्सानी व्यवस्था कम भएर (कर्जा असुली भएकाले) भएर सुधार भएको देखिन्छ । राम्रो कर्जा असुली नभएका बैंकको नाफामा भने अपेक्षित सुधार देखिएको छैन ।अघिल्लो वर्षको तुलनामा गत आर्थिक वर्षमा बैंकहरूको वितरणयोग्य नाफा पनि उल्लेख्य घटेको छ भने सम्पत्तिमाथिको प्रतिफल (आरओई) पनि निकै कमी आएको छ । खासगरी अर्थतन्त्र शिथिल हुँदा आर्थिक गतिविधि चलायमान बन्न नसकेकाले बैंकहरूको नाफा प्रभावित भएको जानकार बताउँछन् । अर्थतन्त्रमा समग्र माग घटेको, कर्जा प्रवाह हुन नसकेको जस्तो अप्ठ्यारो अवस्थामा बैंकको वित्तीय विवरण धेरै नराम्रो आउने अनुमान भइसकेको बेला तुलनात्मक रुपमा ठिकै नतिजा आएको बैंकिङविज्ञ परशुराम कुँवर क्षेत्रीले बताए । गत वर्ष समग्रमा बैंकहरूको नोक्सानी व्यवस्था २६४५ प्रतिशतले घटेको छ । गैरबैंकिङ आय (शुल्कबाट प्राप्त आम्दानी) १५५२ प्रतिशतले बढेको छ भने सञ्चालन लागत १५ प्रतिशतले वृद्धि भएको छ, उनले भने, यस्तो अवस्थामा १० वटाको नाफा घट्दा पनि अघिल्लो वर्षभन्दा औसतमा १३४ प्रतिशतले खुद नाफा बढेको छ । कसिलो नियमन व्यवस्थाका कारण शुद्ध ब्याज आय औसत ३२६ प्रतिशतले घटेको कुँवरको भनाइ छ । राजस्व र पुँजीगत खर्च बढ्न नसकेर समग्र सरकारी वित्तको अवस्था कमजोर छ । यही कारण बजार माग बढ्न सकेको छैन । माग नबढेकै कारण कर्जा विस्तार धेरै नभएको हो । यस्तो जटिल अवस्थामा पनि बैंकको वित्तीय विवरण धेरै नबिग्रिनुमा सन्तोष मान्नुपर्छ, उनले भने, सोचेभन्दा राम्रो नतिजा छ । यो भन्दा खराब हुन्छ भन्ठानेको थिएँ ।बैंकहरूको वित्तीय विवरणले उनीहरूको लाभांश दिने क्षमतामा सुधार भए पनि धेरैजसोको लाभांश क्षमता कमजोर नै देखिन्छ । लाभांश दिन सक्ने बैंकको यस्तो क्षमता एक प्रतिशतदेखि २९ प्रतिशतसम्म छ । बैंक तथा वित्तीय संस्थाहरूलाई असारसम्मको वित्तीय विवरणमा साउन अन्त्यसम्म उठ्ने ब्याजसमेत जोड्न सक्ने सुविधा राष्ट्र बैंकले दिएको छ । साउनको मध्य कटिसकेपछि बैंकहरूले अपरिस्कृत वित्तीय विवरण प्रकाशन गरेकाले लगभग उठ्न सक्ने ब्याज आइसकेको जानकार बताउँछन् ।पछिल्ला केही महिनायता अर्थतन्त्रमा देखिएको सुस्तताको असर बैंकहरूको वित्तीय विवरणमा देखिएको नेपाल बैंकर्स संघका पूर्व अध्यक्ष भुवन दाहालले जनाए । गत वर्षको चौथो त्रैमासमा बैंकहरूको नाफा, खराब कर्जा र गैरबैंकिङ सम्पत्ति बढेको छ भने सम्पत्तिमाथिको प्रतिफल घटेको छ, उनले भने, समग्रमा अर्थतन्त्रमा सुस्तता छ भन्ने बैंकहरूको वित्तीय विवरणमा प्रत्यक्ष देखिएको छ । वित्तीय बैंकहरूको अवस्था राम्रो नभए पनि नयाँ सरकार बनेसँगै राजनीतिक स्थिरता कायम भएर आर्थिक गतिविधि बढे वित्तीय क्षेत्रमा पनि राम्रो सुधार हुने उनको भनाइ छ । राजनीतिक स्थिरताको संकेत देखिएपछि निजी क्षेत्रले पनि आत्मविश्वास बढ्यो भन्न थालेको छ, उनले थपे । बैंकहरूको मुख्य व्यवसायबाट हुने खुद ब्याज आम्दानीमा सामान्य सुधार भए पनि नोक्सानीबापतको प्रावधान रकम २६ प्रतिशतले घटेपछि केही बैंकको नाफामा सुधार भएको हो । बैंकहरूको खुद ब्याज आम्दानी ३२५ प्रतिशतले बढेर एक खर्ब ९२ अर्ब रूपैयाँ पुगेको छ । यसअघि यस्तो आम्दानी एक खर्ब ८५ अर्ब रुपैयाँ थियो । बैंकहरूको औसतमा खराब कर्जा २९७ प्रतिशतबाट बढेर ३४३ प्रतिशत पुगेको छ । गत आर्थिक वर्षको तेस्रो त्रैमासको तुलनामा औसतमा वर्षको अन्तिममा खराब कर्जामा केही सुधार भएको हो ।"
उड्डयन प्राधिकरणलाई सेवा प्रदायक र नियामक निकाय बनाउन लबिइङ,"(काठमाडौं)कांग्रेसले नेपाल नागरिक उड्डयन प्राधिकरणलाई सेवा प्रदायक र नियामक निकाय गरी दुई छुट्टाछुट्टै संस्था बनाउन लबिइङ सुरु गरेको छ । कांग्रेस सांसदहरूले आइतबार प्रधानमन्त्री केपी शर्मा ओलीलाई भेटेर हवाई क्षेत्रको सुरक्षाका लागि उड्डयन प्राधिकरणलाई दुई निकायमा विभाजन गर्ने गरी चाँडै विधेयक अघि बढाउन आग्रह गरेका हुन् ।आइकाओ र ईयूले नागरिक उड्डयनको सुरक्षाका लागि दुई फरक निकाय राख्न सिफारिस गरेको र प्रधानमन्त्री त्यसमा सकारात्मक रहेको कांग्रेस सांसद राजेन्द्र बजगाईंले बताए । युरोपेली संघ (ईयू) ले नेपाली विमानलाई युरोपेली आकाशमा उडान गर्न प्रतिबन्ध लगाएको अवस्थामा सरकारले नियामक र सेवा प्रदान गर्ने दोहोरो जिम्मेवारी एउटै निकायलाई नदिएर फरकफरक निकाय बनाउने गरी विधेयक अविलम्ब संसद्मा प्रस्तुत गर्न कांग्रेस सांसदहरूले प्रधानमन्त्रीसँग आग्रह गरेको बजगाईंले जनाए । प्रधानमन्त्री ओलीकै समयमा तत्कालीन संस्कृति, पर्यटन तथा नागरिक उड्डयनमन्त्री योगेश भट्टराईले ०७६ फागुन ११ मा नै प्राधिकरणलाई सेवा र नियामक निकायका रूपमा अलगअलग संस्था बनाउने गरी संसद्मा विधेयक दर्ता गरेका थिए । ०७९ असोज १ मा प्रतिनिधिसभाको कार्यकाल सकिएकाले उक्त विधेयक निष्क्रिय बनेको थियो ।भेटमा सहभागी कांग्रेस सांसद सरिता प्रसाईंले प्रधानमन्त्री ओली आइकाओ र ईयूको सुझावलाई कार्यान्वयन गर्ने दिशामा प्रतिबद्ध रहेको बताइन् । एउटै निकाय हुँदा हवाई दुर्घटनामा छानबिन समिति बन्ने तर कार्यान्वयनमा नआउने र सरकारले समेत जिम्मेवारी नलिने प्रवृत्ति रहेकाले पनि प्राधिकरणलाई सेवा र नियामक निकायका रूपमा विभाजित गर्नुपर्ने कांग्रेस सांसदहरूको तर्क छ । पहिला मेरै कार्यकालमा विधेयक अघि बढाएको थिएँ, त्यति बेलाको राजनीतिक परिस्थितिमा संसद्बाट पारित गर्न सकिएन । प्रतिनिधिसभाको कार्यकाल सकिएपछि विधेयक निष्क्रिय भयो, प्रधानमन्त्री ओलीको भनाइ उद्धृत गर्दै प्रसाईंले भनिन् । चाँडै नै विधेयक ल्याएर यसलाई कार्यान्वयनमा लैजानमा प्रधानमन्त्री सकारात्मक देखिएको उनको भनाइ छ । प्राधिकरणलाई सेवा र नियमनकारी दुई निकायमा विभाजन गर्न कांग्रेस नेतृत्व पनि सकारात्मक देखिएको छ । संक्रमणकालीन न्यायसँग सम्बन्धित विषयमा भएका समझदारीलाई लिएर कांग्रेस र एमालेका कार्यदलका सदस्यहरूले प्रधानमन्त्री ओली र कांग्रेस सभापति शेरबहादुर देउवालाई जानकारी गराउने क्रममा कांग्रेस सांसदहरू हवाई उड्डयनसँग सम्बन्धित विधेयकको माग लिएर बालुवाटार पुगेका थिए । बालुवाटारमै रहेका कांग्रेस सभापति देउवा, गृहमन्त्री रमेश लेखक र परराष्ट्रमन्त्री आरजु देउवा पनि छलफलमा सहभागी थिए ।नीति बनाउने र अनुगमन गर्ने पनि एउटै निकाय भएपछि कसरी हवाई क्षेत्रको सुरक्षा हुन्छ ? प्रसार्इंले भनिन्, यही संसद्मा विधेयक अघि बढोस् भन्ने हाम्रो जोड हो । पछिल्लो ०७९ माघ १ मा पोखरामा भएको यती एयरलाइन्सको जहाज दुर्घटना, त्यसपछि भएका तीन वटा हेलिकप्टर दुर्घटना र यही साउन ९ मा भएको सौर्य एयरलाइन्सको जहाज दुर्घटनाका घटनाले हवाई क्षेत्रको सुरक्षामा थप चिन्ता बढाएको भन्दै विधेयक अघि बढाउन ढिलाइ गर्न नहुने कांग्रेस सांसदहरूको जोड छ । उनीहरूले हवाई सुरक्षाका लागि सांसदहरूले उठाएका विषयलाई लिएर नागरिक उड्डयन प्राधिकरणका महानिर्देशक प्रदीप अधिकारीले सामाजिक सञ्जालमा व्यक्त गरेको अभिव्यक्तिप्रति पनि प्रधानमन्त्रीको ध्यानाकर्षण गराएका थिए । प्रधानमन्त्रीसँगको प्रतिनिधिमण्डलमा कांग्रेस सांसद जीवन परियार, दिलेन्द्रप्रसाद बडू, सरिता प्रसाईं, ईश्वरी न्यौपाने, उदयशमशेर जबरा, राजेन्द्र बजगाईं, राजन केसी, सञ्जय गौतम, रामकृष्ण यादव, प्रतिमा गौतम, शान्ति परियार, योगेश थकाली, कुसुम थापा, सीता मिजार, खम्बीर गर्बुजा र पुष्पबहादुर शाह उपस्थित थिए ।"
बेमौसममा अदुवाको माउ बीउले दियो आम्दानी,"ड्याङ बनाएर लगाए अझ सहज हुने कुँवरले बताए । जिल्लाका प्रायः किसानले अदुवामा गानो कुहिने रोग लागेर हैरानी बनेपछि केहीले खेती गर्नै छाडेका थिए । १० वर्षपछि पुनः अदुवा खेती गर्न लागिएको छ, तानसेन१३ बौघागुम्हाका किसान शोभासिंह रानाले भने, गानो कुहिने रोग लागेर हैरानी हुँदा कोही प्राविधिक सिकाउन आएनन् । अदुवा लगाउनै छाडियो । कारितास नेपालले तानसेन५ बतासेडाँडामा सानो कोल्डस्टोर पनि बनाइदिएको छ, जसले गर्दा नजिकका किसानले बीउ राख्न पाएका छन् । पाल्पाबाट मात्रै बेमौसममा ४० लाखभन्दा बढीको अदुवा बिक्री हुने गर्छ । हरेक किसानले १० हजारदेखि १ लाखसम्म माउ अदुवा अर्थात् ब्रुनी बिक्री गरी कमाउने गर्छन् । पाल्पामा वार्षिक ५ हजार टन अदुवा उत्पादन हुने अनुमान छ ।"
प्रवेश अनुमति नपाउँदा ताक्लाकोट हिँडेका व्यापारी अलपत्र,"(बझाङ)जयपृथ्वी नगरपालिका१ कैलाशका चन्दबहादुर सिंह, भक्त सिंह, हिक्मत सिंह, उमेश सिंह र महेन्द्र सिंह १६ दिनदेखि नेपाल र चीनको सीमानजिक पर्ने तिब्बती भूभाग ठाडोढुंगामा बसिरहेका छन् । साउन ५ मा उनीहरू मानसरोवरको जल ल्याउन घरबाट हिँडेका हुन् । कोरोनाका कारण चीनले नाका बन्द गरेपछि पाँच वर्षदेखि रोकिएको मष्टा देवताको कुलपूजाका लागि मानसरोवरको जल ल्याउन उनीहरू तिब्बत गएका थिए । घरबाट पैदल हिँडेको पाँचौं दिन उनीहरूलाई तिब्बतको कठान नजिकै तिज्म भन्ने ठाउँमा रहेको चिनियाँ सुरक्षाकर्मीको पोस्टबाट फिर्ता पठाइएको थियो । अहिले प्रवेश अनुमति छैन । खुलेपछि आउनू भनेर चिनियाँ आर्मीले फिर्ता पठायो, टोलीमा रहेका चन्दबहादुर सिंहले भने, त्यसपछि एक दिन हिँडेर यहाँ ठाडोढुंगामा आएर बसेका छौं । आफूहरूले बोकेर लगेको सामल सकिएको रनयाँ आउनेहरूले ल्याएको सामल किनेर खाइरहेको उनले जनाए । ताक्लाकोटमा निगालोका डोको, भकारी, मान्द्रालगायत सामान बिक्री गर्न हिँडेका साइपाल गाउँपालिकाका गोरख लामा, खिमलाल लामालगायतको सात जनाको टोलीलाई पनि तिज्ममा रहेका चिनियाँ सुरक्षाकर्मीले फर्काइदिएको छ । उनीहरू त्यहाँबाट दुई दिन हिँडेर हुम्लाको हिल्सा नाकातर्फ लागेका छन् । बोकेको सामल खाएर कहिले खुल्छ भनेर कुर्नुभन्दा हिल्साबाट छिर्न पाइन्छ कि भनेर त्यता हिँडेकाछौं, हुम्लाको टौवेनबाट गोरखले टेलिफोनमा भने, अरु थुपै मान्छे नाका खुलेपछि जाउँला भनेर ठाउँठाउँमा पाल हालेर बसेका छन् । चीनको पुराङ काउन्टीअन्तर्गत पर्ने बैंस, ठाडोढुंगा र नेपालतर्फको साइपाल, चौरापानी, कालंगालगायत ठाउँमा एक सयभन्दा बढी मानिस बसिरहेको गोरखले जनाए । थुप्रै मान्छे बाटोमा अलपत्र परेका छन् । सामल सकिएर समस्यामा परेकाहरू कतिपय उता नगएरै फिर्ता पनि हुन थालेका छन्, सीमावर्ती साइपाल गाउँपालिकाका अध्यक्ष मानवीर बोहराले भने, उत्तिकै संख्यामा मानिसहरू चीनतर्फ गइरहेका पनि छन् । तर उता एक जनालाई पनि प्रवेश गर्न दिएको छैन । चीन प्रवेश सहज बनाउन समन्वय गरिदिन आफूहरूले परराष्ट्र मन्त्रालयका अधिकारीहरूसँग निरन्तर सम्पर्क गरिरहे पनि सफल हुन नसकेको उनले बताए । जिल्ला प्रशासन कार्यालयबाट बझाङका १० महिलासहित १ सय ११ जनाले चीन प्रवेश अनुमतिपत्र लिएका छन् । उनीहरूमध्ये धेरैजसो तिब्बतमा रहेको मानसरोवर तालबाट जल ल्याउन जानेहरू र स्थानीय व्यापारी रहेको प्रमुख जिल्ला अधिकारी विश्वामित्र कुइँकेलको भनाइ छ । अहिले ताक्लाकोट प्रवेश गर्न दिएको छैन । खुलेपछि जानुहोस् भनेर मैले सबैलाई जानकारी गराएको हो, कुइँकेलले भने, हाम्रो देउताले दिएको साइतमा हिँड्नुपर्छ भनेर धेरैजसो गइसक्नुभएको छ । उता प्रवेश गर्न दिएको छैन । साउन २४ मा मात्रै प्रवेश गर्न दिने भन्ने जानकारी आएको कुइँकेलले जनाए । उता तिब्बतको ताक्लाकोटमा रहेका बझाङका व्यापारी जगत तामाङले बझाङतर्फको नाकामा पर्ने लुक्पु खोलामा पुल र सडक कालोपत्र गर्ने काम भइरहेकाले उक्त काम सम्पन्न नहुन्जेल प्रवेश नदिने ताक्लाकोट प्रशासनले आफूलाई जानकारी दिएको बताए । प्रत्येक अंग्रेजी महिनाको ८, ९, १० र ११ तथा २०, २१, २२ र २३ तारिखमा मात्रै बझाङको नाकाबाट प्रवेश गर्न दिने जानकारी ताक्लाकोटमा रहेको वैदेशिक मामिला हेर्ने कार्यालय पब्लिक सेक्युरिटी ब्युरोले दिएको उनको भनाइ छ । निर्माणको काम नसकिन्जेल खुल्ने भनेको दिन पनि प्रवेश दिँदैनौँ भनेका छन् । काम कहिले सकिन्छ भन्न सकिन्न, तामाङले कान्तिपुरसँग भने, निर्माण सम्पन्न भइसकेपछि तोकिएको दिनमा मात्रै ताक्लाकोटसम्म आउन दिन्छौँ । त्यही जानकारी गराइदिनू भनेका छन् । बझाङबाट ताक्लाकोटसम्म मात्रै प्रवेश दिने तिब्बत प्रशासनको नीति भएकाले मानसरोवरको जल ल्याउन नआउनसमेत भनेको उनले बताए । केही दिनअघि हुम्लाका केही व्यक्तिले बझाङको बाटो भएर अवैध रूपमा जडीबुटी तिब्बत पुर्याएर फरार भएको र सोही कारण देखाउँदै बझाङको नाकाबाट मान्छे भित्र्याउन तिब्बत प्रशासन अनिच्छुक देखिएको तामाङले सुनाए । उक्त घटनापछि तिब्बती क्षेत्रमा चराउन लगिएका दुई हजारभन्दा बढी भेडाच्यांग्रा पनि फर्कादिएको उनले जनाए । अहिले पहिलाको जस्तो छैन । यहाँ धेरै कडा गरेको छ, उनले भने, राम्रोसँग बुझेर मात्रै आउँदा ठीक हुन्छ । नत्र दुःख मात्रै पाइन्छ । कोरोना संक्रमणको कारण देखाउँदै पाँच वर्षअघि नाका बन्द भएपछि बझाङको तिब्बतसँगको धार्मिक, व्यापारिक र सांस्कृतिक सम्बन्ध अवरुद्ध भएको छ । मानसरोवरको जल ल्याउन नपाउँदा बझाङका दुई सयभन्दा बढी मन्दिरको पूजाआजा रोकिएको छ । यस्तै हस्तकला र निगालोका सामान, टिमुर, उवा, जौ, गुराँस, मुसुरोको दाल, खुर्सानीलगायत गाउँमा उत्पादन भएको सामान लिएर तिब्बतमा बिक्री गर्ने र त्यहाँबाट फर्किदा ल्याएको सामान गाउँमा बिक्री गर्दै आएका थुप्रैको व्यापार पनि बन्द भएको छ । साइपाल, तलकोट, मष्टा, खप्तडछान्ना, छबिस, दुर्गाथली गाउँपालिका तथा बुंगल र जयपृथ्वी नगरपालिकाका भेडापालकको तिब्बती गाउँका स्थानीयसँग कायम भएको मितेरी सम्बन्ध पनि संकटमा छ । यहाँका कतिपय परिवारको सातआठ पुस्तादेखिको सम्बन्ध अहिलेसम्म निरन्तर छ । उरै नाका बन्द भएपछि तिब्बतमा मौसमी रोजगारी गरेर आम्दानी गरिरहेकाहरू पनि बेरोजगार भएका छन् । कोरोनाअघि स्थानीयले मौसमी ज्यालादारी काम गरेर राम्रो आम्दानी गरिरहेका थिए । मालबाहक गाडी लोडअनलोड गर्ने, ऊन केलाउने, भारी बोक्ने, केराउ, उवाबाली (जौ जस्तै उच्च हिमालमा फल्ने बाली) काट्ने तथा चुट्ने र निर्माणको काममा मजदुरी गर्न यहाँबाट प्रत्येक वर्ष युवाहरू ताक्लाकोट र आसपासका गाउँमा रोजगारीका लागि जाने गर्थे । कामको प्रकृति र दक्षता हेरेर दैनिक मजदुरी गरेबापत उनीहरूले १ सय ५० देखि तीन सय युयान (करिब दुई हजार पाँच सयदेखि पाँच हजार नेपाली रुपैयाँ) सम्म कमाउँथे । बर्खाका चारपाँच महिना यहाँ मजदुरी गर्नेहरूले राम्रो रकम कमाउने गरेकामा नाका बन्द भएपछि आम्दानीको त्यो बाटो पनि बन्द भएको स्थानीय बताउँछन् । खर्च कटाएर एक सिजनमा चारपाँच लाख रुपैयाँ कमाइ गर्थे । नाका बन्द भएपछि त्यो पनि रोकिएको छ, साइपाल गाउँपालिकाका पूर्वअध्यक्ष राजेन्द्र धामीले भने, ताक्लाकोट खुला हुँदा गाउँमा कोही युवा पनि खाली हात हुन्थेनन् । अहिले त सब बेरोजगार भएका छन् ।सन १९६१ मा नेपाल र चीनबीच भएको सीमा सन्धिपछि पानीढलोका आधारमा सीमा छुट्याउने सहमति भएसँगै साल्सुगंगा (तिब्बत कर्णाली) सम्मको नेपालको ठूलो जमिन तिब्बततर्फ परेको थियो । यद्यपि सीमा सन्धिमा सीमा क्षेत्रमा बसोबास गर्नेहरूले परम्परागत गतिविधि गर्न स्थानीय प्रशासनले दिएको अनुमतिपत्रका आधारमा अर्को देशको ३० किलोमिटर क्षेत्रसम्म आवतजावत गर्न मिल्ने व्यवस्था छ । नाका खोलेर पूर्ववत् सञ्चालन गर्नुपर्ने भन्दै दबाब सिर्जना गर्न बझाङका स्थानीय तथा जनप्रतिनिधि अहिले दैनिक सिंहदरबार धाइरहेका छन् । उनीहरूले प्रधानमन्त्री, परराष्ट्रमन्त्रीलगायतलाई भेटेर यो समस्याबाट पटकपटक जानकारी गराएको भए पनि हालसम्म कुनै समाधान निस्किएको छैन ।"
दक्षिण एसियाका शासकलाई बंगलादेशको सन्देश : जनतालाई तुच्छ र मूर्ख नठान्नुस्,"तपाईंहरू बंगलादेशमा लोकतन्त्र, प्रेस स्वतन्त्रता र नागरिक अधिकारका लागि संघर्षरत हुनुहुन्थ्यो, आजको दिनलाई कसरी हेर्नुहुन्छ ? के कुराले प्रधानमन्त्री हसिनालाई राजीनामा दिएर देश छाड्न बाध्य बनायो ?हामीलाई थाहा थियो कि उनी जानुपर्छ, तर उनको नजिक कोही थिएनन्, जसले उनलाई जानुपर्छ भन्नेमा सतर्क गराए । सुरुमा उनले आन्दोलनकारीमाथिको अपमानजनक टिप्पणीका लागि माफी माग्नु पर्छ भन्ने थियो । त्यो सजिलै गर्न सकिन्थ्यो । तर, उनले आफ्ना समर्थकलाई विद्यार्थीविरुद्ध परिचालन गरिन् । हत्याको शृंखला पनि चल्यो । आन्दोलनका संयोजकहरूलाई पक्राउ गर्न र यातना दिन थालियो । त्यसपछि त उनको राजनीतिक अवसान नजिकै थियो, त्यसैले भाग्नु नै उनको उत्तम विकल्प भयो ।विद्यार्थीको पछिल्लो विरोधबाहेक वर्षौंदेखि हसिनाले आफ्ना विरोधीलाई मौन तुल्याउन गरेको दमनको कति भूमिका रह्यो ?यो घटनाहरूको शृंखला हो । सबैभन्दा महत्त्वपूर्ण लगातार तीनवटा चुनावमा भएको धाँधली पनि हो । गत निर्वाचनमा ३ करोड युवा मतदान गर्नबाट वञ्चित भए । सँगै गैरन्यायिक हत्या, बेपत्ता, बढ्दो मूल्यबृद्धि, असमानता र सत्तारूढ दलको विद्यार्थी संगठन छात्र लिग ले फैलाएको आतंकले असन्तुष्टि थप बढाएको थियो ।के तपाईंलाई लाग्दैन हसिनाको बहिर्गमनले बंगलादेशलाई पहिलेभन्दा बढी अराजकतामा पार्ने जोखिम पनि त्यत्तिकै छ ? मलाई पनि अझ धेरै डर लागेको छ । हामीमध्ये एउटा समूह आज शाहबाग जाँदै थियो र पुलिसले फर्कायो । उनीहरूले गोली हानेर घाइते बनाएकालाई अस्पताल भर्ना गर्न आवश्यक थियो । हिजो राति सय जनाभन्दा बढीको मृत्यु भएको थियो । हामीलाई थाहा थियो कि हसिना जान्छिन्, तर उनी जानुअघि उनले धेरै क्षति पुर्याउने डर थियो । तर, त्यो भन्दै गर्दा हामीले अझै पनि जनताको आक्रोशलाई नियन्त्रण गर्न र यो अनियन्त्रित हिंसामा परिणत नहुने सुनिश्चित गर्न आवश्यक छ । आन्दोलनको नेतृत्व गर्नेहरूले जिम्मेवारी लिनुपर्छ र सतर्क हुन आवश्यक छ ।अब सेनाले राजनीतिक ॅकोर्स को नेतृत्व लिएको छ र सेना प्रमुखले अन्तरिम सरकार गठन गर्ने बताएका छन् । के बंगलादेश सैन्य शासनतर्फ अघि बढिरहेको हो ? के यो तपाईंहरूले खोजेको जस्तो परिणाम हो ?मलाई त्यस्तो लाग्दैन । आजको नारा स्पष्ट थियो । हामी लोकतन्त्र चाहन्छौं, सैन्य शासन होइन । सेनाप्रमुख शेख हसिनाका नजिकका आफन्त हुन् । उनलाई थाहा छ कि हामी यसबारे सचेत छौं । यद्यपि त्यहाँ हसिनाले नियुक्त गरेका अरू पनि छन्, तर तिनीहरू सेनाको छवि गुमाउन चाहँदैनन् । समग्र हिसाबले आदर्श बाटो भनेको राम्रोसँग काम गर्ने लोकतन्त्र हो । हामी त्यसका लागि धेरै टाढा छौं, तर प्रक्रिया भने सुरु भइसकेको छ ।विगतलाई पनि ध्यानमा राख्दा, के तपाई राजनीतिक संक्रमण सहज हुनेमा विश्वस्त हुनुहुन्छ ?सहज हुने पूरै विश्वास छ । विद्यार्थीले परिपक्व व्यवहार गरेका छन् । हसिनाजस्ता शक्तिशाली व्यक्तिलाई त यसरी बाहिर निकाल्न सकिन्छ भने यो त भविष्यका सबै शासकहरूका लागि समेत एउटा पाठ हुनुपर्छ ।हसिना बाहिरिएपछि अवामी लिगको भविष्य कस्तो छ ? के अब बीएनपीलगायत विपक्षी दलहरूसामु अवामी लिगको आधार कमजोर बन्ने देख्नुहुन्छ ?निःसन्देह अवामी लिगका लागि यो ठूलो झट्का हो । तर यो लामो परम्परा भएको पार्टी हो र यदि यो आफ्ना गल्तीहरूबाट सिक्न तयार छ भने यो अझै पनि बंगलादेशको राजनीतिको महत्त्वपूर्ण खेलाडी रहिरहनसक्छ ।समग्रमा बंगलादेशको भविष्यलाई लिएर कति आशावादी हुनुहुन्छ ?बंगलादेश अवसरहरूको भूमि हो । सरकारका कारण समृद्धि भएको होइन । अवरोधहरू हट्नासाथ यो फेरि तीव्र गतिमा अघि बढ्नेछ ।बंगलादेशको घटनाक्रम र हसिनाको देश छाड्नुपरेको घटनाले दक्षिण एसिया र अन्य मुलुकका शासकहरूलाई के सन्देश दिएको छ ?जनताको शक्तिलाई कहिल्यै कम आँक्ने काम नगर्नुस् । तिनीहरूलाई कहिल्यै तुच्छ र मूर्ख कहिल्यै नठान्नुस् ।"
तीव्र प्रतिस्पर्धामा १०० मिटरको स्वर्ण,"पेरिस (एएफपी) यो आधुनिक ओलम्पिकमै सबैभन्दा नजिकको १०० मिटर दौड रह्यो । त्यसमा अमेरिकी स्प्रिन्टर नोह लायल्स पहिलो भएका छन् । त्यससँगै सन् २००४ यता पहिलो पटक पुरुष १०० मिटर दौडको प्रतिष्ठित स्वर्ण अमेरिकामा नाममा गएको छ । लायल्सले जित फोटो फिनिसमा भएको थियो । यसले पुरुष १०० मिटर दौडको स्वर्णका लागि अमेरिकाले गरेको २० वर्षको प्रतीक्षामा पूर्णविराम लागेको छ । एथेन्स ओलम्पिकमा अमेरिकी धावक जस्टिन ग्याटलिनले १०० मिटरमा स्वर्ण जितेका थिए । स्टेड डे फ्रान्समा भएको दौडमा फ्लोरियाका २७ वर्षीय धावकले जमैकाका किसन थोम्पसनलाई दोस्रो स्थानमा छाडे । अन्तर रह्यो, एक सेकेन्डको ५ हजार भागको एक अंश । अमेरिकी धावकले ९७८४ सेकेन्ड र थोम्सनले ९७८९ सेकेन्डमा दौड पूरा गरेको मानिएको छ । आधिकारिक समयका रूपमा ९७९ सेकेन्ड लेखिनेछ । ओलम्पिकमा इलेक्ट्रोनिक टाइमिङ प्रयोग भएयता यो नै अहिलेसम्मको सबैभन्दा तीव्र प्रतिस्पर्धा रह्यो । लायल्सका अमेरिकी खेलाडी फ्रेड केरली तेस्रो भए । उनको समय रह्यो, ९८१ सेकेन्ड । पूरा दौड नै कति धेरै प्रतिस्पर्धात्मक रह्यो भने इलेक्ट्रोनिक बोर्डले लामो समय तस्बिर मात्रै देखाइरहेको थियो । केही समयको पर्खाइपछि लायल्सले स्वर्ण जितेको निश्चित भएको थियो । यससँगै १०० मिटर र २०० मिटरका विश्व च्याम्पियन खेलाडी लायल्सले खुसीयाली मनाएका थिए । मलाई स्वर्ण पदक नै चाहिएको थियो, लायल्सले दौडपछि भने, यो दौड असाध्यै तीव्र प्रतिस्पर्धाको रह्यो । सबैले सक्दो दौडिएर आफूलाई प्रमाणित गर्न खोजे । यसमध्ये मलाई आफू नै अब्बल रहेको निश्चित गर्नु थियो । सबैभन्दा तीव्र गतिमा दौडिने धावकमध्ये म नै उत्कृष्ट भएको छु । उनले के माने भने दौडपछि आफू नै विजेता रहेकामा केही समय दुविधा भने रहेको थियो । उनले इमान्दारितापूर्वक माने, जित जस्को पनि हुनसक्ने स्थिति थियो । उनले थपे, मलाई लागेको थियो, कतै थोम्सनको नाम विजेताका रूपमा आउने त होइन ? तर, विजेताको नाम मेरै रह्यो । यो सफलतापछि लायल्सको तीन वर्षको उचारचढावपूर्ण यात्रामा पूर्णविराम लागेको छ । उनका लागि तीन वर्षअगाडिको टोकियो ओलम्पिक सुखद रहेन र उनी मानसिक स्वास्थ्य बिग्रेको स्थितिमा प्रतियोगिता नै छाड्न बाध्य भएका थिए । त्यो पनि भावविह्वल भएर । विश्व च्याम्पियनसिप भने उनका लाागि सुखद रह्यो । अब लायल्सले २०० सय मिटर दौडमा पनि स्वर्ण जित्नका लागि प्रयास गर्नेछन् । उनको अर्को लक्ष्य पनि छ । त्यो छ, जमैकन धावक उसेन बोल्टको नाममा रहेको दुवै विधामा नयाँ कीर्तिमान बनाउने । बोल्टले सन् २०१७ मा संन्यास लिइसकेका छन् । लायल्ससामु ओलम्पिक रिलेमा थप दुई स्वर्ण जित्ने अवसर पनि रहनेछ ।"
रहेनन् कलात्मक ब्याटर ग्राहम,"लन्डन (एएफपी) जतिबेला ग्राहम थोर्पले इंग्ल्यान्डका लागि क्रिकेट खेलिरहेका थिए, त्यो समय सजिलो थिएन । इंग्लिस क्रिकेटकै खराब दिन चलिरहेको थियो । तर थोर्पले सय टेस्ट खेलेका छन् । यही एक तथ्यले उनी कत्तिको खेलाडी हुन् भन्ने प्रस्ट पार्छ । बायाँहाते यी ब्याटरका लागि प्रायः प्रयोग हुने शब्द थिए, कलात्मक अनि सुदृढ । यिनै थोर्पको सोमबार ५५ वर्षको उमेरमा निधन भएको छ । एसेज शृंखलामा उनको सुरुआत उत्कृष्ट रह्यो । सन् १९९३ मा डेब्यु गरे । पहिलो टेस्टमै शतक बनाए । त्यसको १२ वर्षपछि ठ्याक्कै सय टेस्ट खेल्दै संन्यास लिए । उनको समयमा टिममा खेलाडी आउने र जाने क्रम अत्यधिक थियो । तर, थोर्प भने टिममै टिकिरहे । सन् ९० को दशकमा इंग्ल्यान्डले एकै एसेज शृंखला पनि जित्न सकेन । तर अस्ट्रेलियाविरुद्ध उनको औसत राम्रो रह्यो, पूरा खेल जीवनकै औसतभन्दा । अस्ट्रेलियाविरुद्ध उनको औसत ४५७४ रह्यो । उनको खेल जीवनको औसत भने ४४६६ थियो । उनको व्यक्तिगत जीवन भने सुखद रहेन । वैवाहिक सम्बन्ध टुटेपछि त्यो समाचारको विषय बन्यो । उनी मानसिक रूपमा बिरामी परे । आफ्ना सन्तानबाट टाढा रहन बाध्य रहे । यही परिस्थितिबीच उनले सन् २००२ मा सबैखाले क्रिकेटबाट अनिश्चित समयका लागि विश्राम लिए । पछि उनले आफ्नो आत्मकथा पनि लेखे । यो थियो, राइजिङ फ्रम द एसेज ।उनले त्यसमा लेखेका छन्, त्यस्तो दिन पनि आयो, जतिबेला मैले टेस्ट रन र क्याप सबै छोड्नुपरेको थियो, मात्र खुसी हुनका लागि । इंग्ल्यान्डका पूर्व कप्तान तथा उनका साथी माइकल आर्थटनले एकपल्ट लेखेका छन्, मैले जति पनि खेलाडीसँग खेलें, त्यसमध्ये मानसिक परिस्थितिले उनलाई जत्तिको अप्ठ्यारो कसैलाई पारेन । जतिबेला उनी खुसी हुन्थे, थोर्प जत्तिको उम्दा क्रिकेट खेलाडी कोही पनि हुन्नथ्यो । यसले थोर्प खेलिरहेको टिमलाई असाध्यै फाइदा गर्थ्यो । तर, मैदानबाहिर उनीसँग जोडिएर केही हुन्थ्यो । उनी क्रिकेट नै खेल्न नसक्ने स्थितिमा पुग्थे । यत्तिको हुँदा पनि उनले दोस्रो विवाह गरे । त्यो सुखद नै रह्यो । टेस्ट क्रिकेटमा सुखद पुनरागमन पनि गरे । सन् १९६९ को अगस्ट १ मा उनको जन्म भएको थियो सरेमा । स्कुलमा छँदा उनी क्रिकेट राम्रो खेल्थे अनि फुटबल पनि खेल्थे । थोर्पले क्रिकेटलाई नै रोजे ।थोर्पले सरेका लागि लंकासायरका लागि डेब्यु गरेको प्रथम श्रेणी क्रिकेट खेलमा त्यो बेलाका उत्कृष्ट ब्याटर डेविड गावरको विकेट लिएका थिए, मिडियम पेस बलिङको मदतमा । तर उनले खासै यो प्रतिभाको प्रयोग गरेनन् । उनी पूरापूर ब्याटर नै रहे । सन् १९९३ मा उनले बराबरीमा टुंगिएको ट्रेन्ट ब्रिजको तेस्रो टेस्टमा डेब्यु गरे । त्यसको दोस्रो इनिङ्समा उनले १ सय १४ रनको सानदार प्रदर्शन गरे । त्यतिबेला उनी २० वर्षपछि डेब्यु टेस्टमा शतक बनाउने खेलाडी भएका थिए । उनमा एउटा कमजोरी थियो । उनले टेस्ट क्रिकेटमा ५५ अर्धशतक बनाए । तर, त्यसलाई शतकमा परिणत गर्न भने अधिकांश समय चुकेका छन् । त्यसैले उनी १६ शतकमै सीमित रहे । भलै उनमा प्रतिभा र क्षमता दुवैको कुनै कमी थिएन । त्यसमध्ये केही शतकको जहिले पनि चर्चा हुने गर्छ । सन् १९९५ को वाका पिचमा उनले बलियो अस्ट्रेलियाली आक्रमणविरुद्ध १ सय १९ रन बनाए । यस्तै सन् २००५ मा बार्बाडोसमा कर्टली एम्ब्रोज र कर्टनी वाल्सविरुद्ध पनि शतक बताए । तर, वैवाहिक सम्बन्ध टुटेपछि त्यसले थोर्पको खेल जीवनमा सिधा प्रभाव पारेको थियो । सन् २००२०३ को अस्ट्रेलिया टुर नै छाडे । लगत्तै घरेलु शृंखलामा दक्षिण अफ्रिकाविरुद्ध १ सय २४ रन बनाए । उनले सरे काउन्टीका लागि १७ वर्ष खेलेका थिए । इंग्ल्यान्ड तथा वेल्स क्रिकेट बोर्डले भनेको छ, थोर्पको निधनमा उनीबारे बोल्ने शब्द नै छैन । इंग्ल्यान्डले उनी जत्तिको उत्कृष्ट ब्याटर कमै मात्र पाएको छ ।"
एरिका र विनोद सम्मानित,"(काठमाडौं)एसियाली खेलकुदमा नेपाललाई रजत पदक जिताएकी एरिका गुरुङ र नेपाली क्रिकेट टोलीका पूर्वकप्तान विनोद दासलाई सम्मान गरिएको छ । लायन्स क्लब इन्टरनेसनल डिस्ट्रिक ३२५ डी लायन्स क्लब अफ काठमाडौं कर्पोरेट नेपालले एरिका र विनोदलाई सम्मान गरेको हो । लायन्सद्वारा आयोजित चौथो वर्षको अवार्डमा खेलकुदबाट एरिका र विनोद सम्मानित भएका हुन् । एरिकालाई सोसल प्लेयर अवार्ड र विनोदलाई स्पोर्ट्स म्यानेजमेन्ट अवार्ड प्रदान गरिएको थियो । विनोद हाल नेपाल क्रिकेट संघमा म्यानेजरको रूपमा कार्यरत छन् । सिल्क ग्रुपअन्तर्गत सिल्क ट्रान्सपोर्टले प्रायोजन गरेको निउ स्पोर्ट्स इलेक्ट्रिक स्कुटर एरिकालाई प्रदान गरिएको थियो । सिल्क ग्रुपका प्रमुख रमेश शेर्पा, नेपाल उद्योग वाणिज्य संघका अध्यक्ष चन्द्र ढकाल, डिस्ट्रिक गर्भनर सुरेन्द्रप्रकाश बलाय, लायन्सका डिस्ट्रिक जीएमटी लिडर किशोर भट्टराईले इरिकालाई स्कुटरको साँचो हस्तान्तरण गरे । लायन्सले खेलकुदबाहेक अन्य विधामा व्यक्तिलाई पनि सम्मान प्रदान गरेको थियो । बाह्रखरी डटकमका सम्पादक प्रतीक प्रधानलाई सोसल जर्नालिजम अवार्ड, स्यालापा टी रिम्पोन्चेलाई सोसल स्पिरिच्युयल अवार्ड, रमेश कर्पोरेसनलाई सोसल कर्पोरेट हाउस अवार्ड, राजेन्द्र मल्ललाई सोसल कर्पोरेट लिडर अवार्ड, राजेश हमाललाई सोसल सेलिब्रिटी अवार्ड, चन्द्र घिमिरेलाई सोसल ब्युरोक्रेटिक अवार्ड, अनिल केडियालाई सोसल एकेडेमिक अवार्ड, मोहन झालाई सोसल म्यानेजमेन्ट अवार्ड र सूर्य नेपाललाई कर्पोरेट सोसल रेस्पोन्सिबिलिटी अवार्ड प्रदान गरिएको थियो ।"
खेलकुदलाई रोजाइको क्षेत्र बनाउँछु,"काठमाडौं (कास) युवा तथा खेलकुदमन्त्री तेजुलाल चौधरीले खेलकुद मन्त्रालयलाई रोजाइको स्थितिमा पुर्याउने गरी आफूले प्रयास गरिरहेको बताएका छन् ।नेपाल खेलकुद पत्रकार मञ्च (एनएसजेएफ) ले सोमबार आयोजना गरेको अन्तरक्रिया कार्यक्रममा मन्त्री चौधरीले खेलकुद क्षेत्रमा धेरै सम्भावना रहेको र आफ्नो कार्यकालमा यसको विकास गर्ने धारणा राखे । उनले भविष्यमा हरेक राजनीतिज्ञको रोजाइमा युवा तथा खेलकुद मन्त्रालय हुनेगरी काम गर्ने मन्त्री चौधरीको भनाइ थियो । दसौं राष्ट्रिय खेलकुदको निर्धारित मिति आउन तीन महिना समय पछि छैन । निर्धारित मितिमै हुनेमा अन्योल नै छ । मन्त्री चौधरीले सकेसम्म निर्धारित समयमै हुने गरी काम गरिरहेको जनाए । आयोजक कर्णाली प्रदेशसँग भौतिक पूर्वाधारको अवस्थाबारे जानकारी लिने काम भइरहेछ र व्यवस्थित तवरबाट प्रतियोगिता आयोजनाका लागि योजना बनाउन आफूमातहतका निकायसँ पनि निकट रहेर समन्वय गरिरहेको जानकारी गराए । उनले पूर्वाधार अभावका कारण कर्णाली प्रदेशमा सबै खेल हुन नसक्ने सकेत गरे । राष्ट्रिय खेलकुदमा ३६ खेल हुने जनाइएको थियो । मन्त्री चौधरीले भने, खेलकुद भनेको खेलाडी र प्रशिक्षक हो । अहिले तिनै खेलाडी र प्रशिक्षक पीडित छन् । तिनका पक्षमा काम गर्नेछु । आफूले पनि विभिन्न संस्थानको प्रतिनिधित्व गर्दै राष्ट्रिय भलिबल खेलेको स्मरण गराए । खेलकुदमा केही योगदान गर्ने उद्देश्यसहित आएकाले त्यसमा काम गर्न सबै क्षेत्रबाट सहयोग हुने उनको अपेक्षा थियो । नेपाली खेलकुदमा रहेका विवादलाई सुल्झाउँदै जाने बताउँदै मन्त्री चौधरीले नेपाली खेलकुदमा एकै व्यक्ति ४०५० वर्षसम्म एउटै पद बसिरहेको अवस्था अन्त्य गर्न जरुरी रहेको बताए ।"
नेपालको सेमिफाइनल प्रतिद्वन्द्वी इरान,"काठमाडौं (कास) नेपालले काभा महिला भलिबल नेसन्स लिगको सेमिफाइनलमा इरानलाई प्रतिद्वन्द्वी पाएको छ । राउन्ड रोबिन लिगको तेस्रो खेलमा इरानसँग पराजित भएपछि नै नेपालले यही प्रतिद्वन्द्वीसँग सेमिफाइनल खेल्ने लगभग निश्चित भएको थियो । नेपालले त्रिपुरेश्वरस्थित कभर्डहलमा सोमबार लिगको अन्तिम खेलमा माल्दिभ्सलाई सोझो सेटमा हराए पनि पाँच राष्ट्रसम्मिलित प्रतियोगिताको शीर्षस्थानमा उक्लिन सकेन । राउन्ड रोबिन लिगपछि नेपाल दोस्रो स्थानमा रह्यो । नेपालले ४ खेलमा ३ जित र १ हार सामना गरेको थियो । त्यो हार इरानसँग नै रहेको थियो । इरानसँगको लिग खेल नेपालले ३२ को सेटमा गुमाएको हो ।नेपालले ९ अंक बटुल्यो । ७ अंकसहित इरान तेस्रो स्थानमा रहँदा भारत शीर्षस्थानमा रहेको थियो । १० अंक जोडेको भारतले अब ४ अंकसहित चौथो स्थानमा रहेको श्रीलंकासँग अर्को सेमिफाइनलमा प्रतिस्पर्धा गर्नेछ । दुवै सेमिफाइनल मंगलबार हुनेछ । नेपाली महिला भलिबल टोलीले सोमबार माल्दिम्भलाई २५८, २५ १९, २५१८ ले हराएको थियो । पहिलो सेटमा दबाब राख्दै अग्रता बनाएको नेपालले दोस्रो सेटपछि बेन्च खेलाडीलाई मौका दिएको थियो । जसले गर्दा माल्दिभ्सका खेलाडीले चुनौती पस्केको थियो । यसअघि नेपाल काभा सेन्ट्रल जोनमा दुईपटकको च्याम्पियन हो । घरेलु भूमिमा नेपाली भलिबल महिला टिमलाई तेस्रो पटक उपाधि जित्ने अवसरमा पुग्न इरानसँग बदला लिनुपर्ने हुन्छ ।"

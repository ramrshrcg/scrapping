शीर्षक,विवरण
राजधानीकै ठूला पसलमा तस्करीको सुन,"तस्करीको सुन बजारमा पठाउने सञ्जाल  लक्की ज्वेलर्स (ऋषि ठाकुर र मुकुन्दकुमार ठाकुर) तस्करीको सुन किनेर रिफाइन गरी नक्कली बिलमा कारोबार, भारतीय नागरिक अभिजित तानाजी पिन्टु र सिद्धनाथ गायकवाडमार्फत बजारमा बिक्री  जागेश्वरी ज्वेलर्स (तानाजी र गायकवाड) तस्करीको सुन पसलहरूमा बिक्री  जय सन्तोषी माा ज्वेलर्स तानाजीमार्फत तस्करीको सुन खरिदबिक्री  पशुपति ज्वेलर्स (अरुणकुमार यादव) तानाजीमार्फत तस्करीको सुन खरिद  आशापुरी ज्वेलरी (राजु खत्री) तस्करीको सुन पगालेर बजारमा सप्लाई  हरेराम कृष्ण ज्वेलर्स (शिवकुमार सर्राफ) तस्करीको सुन खरिदबिक्री  गढीमाई ज्वेलर्स शिवकुमार सर्राफमार्फत तस्करीको सुन कारोबार  मुक्तिनाथ सुनचाादी पसल (मनोजराज श्रेष्ठ) गायकवाड र धीरज दिनेश भोइटेसाग मिलेर तस्करीको सुन कारोबार  श्रीराम गुल्मेली सुनचाादी पसल तस्करीको सुन खरिद गरी बुटवलमा नक्कली बिल बनाई कारोबार  शक्ति क्रिएसन (भारतीय नागरिक वैजनाथ ब्रह्मादत्त गोयल) नक्कली बिलबाट तस्करीको सुन कारोबार  शिवम् ज्वेलर्स चिनियाा गिरोहबाट सिधै तस्करीको सुन खरिद  जानन ज्वेलर्स (प्रशान्त गणेश बजबलकर) तस्करीको सुनको कारोबार"
प्रधानमन्त्री भेट्न लुम्बिनीका सबै मन्त्री काठमाडौंमा,"(बुटवल)लुम्बिनी प्रदेशका मुख्यमन्त्री चेतनारायण आचार्यसहित सबै मन्त्री यति बेला काठमाडौंमा छन् । प्रधानमन्त्री केपी शर्मा ओलीलाई भेटेर संघीय सरकारबाट कटौती भएको समानीकरण अनुदान माग गर्न उनीहरू काठमाडौं हिँडेका हुन् । बुधबारदेखि कुरिरहेका उनीहरूले प्रधानमन्त्री ओलीलाई भेट गर्ने समय भने आइतबारका लागि मात्र पाएका छन् । शुक्रबार साँझ ४ बजेका लागि तोकिएको भेटको समय प्रधानमन्त्री ओलीको स्वास्थ्यमा समस्या देखिएको भन्दै स्थगित भएपछि दुई दिन सरेको हो । संघले प्रदेश सरकारलाई दिने समानीकरण अनुदानतर्फको २ अर्ब १० करोड रुपैयाँ असारमा काटिएपछि लुम्बिनी सरकारको ढुकुटी नै रित्तिएको थियो । सरकारी कोष रित्तो भएपछि प्रदेशले असार २२ मै बजेट भुक्तानी रोकेको थियो । त्यसले लुम्बिनी प्रदेशमा गत आर्थिक वर्षमा काम सम्पन्न गरेर बसेका निर्माण व्यवसायी, उपभोक्ता समिति र विभिन्न संघसंस्थाले साढे २ अर्ब रुपैयाँ बढी भुक्तानी पाउन सकेका छैनन् । त्यही बजेट माग गर्न मुख्यमन्त्री आचार्यसहित एमालेका ५ र कांग्रेसका ४ मन्त्रीको टोली काठमाडौंमै छ । शुक्रबार प्रधानमन्त्रीसँगको भेट गरेर शनिबार नै फर्कने तयारी भए पनि भेट्ने समय सरेको लुम्बिनी सरकारका प्रवक्ता एवं कृषि तथा भूमि व्यवस्थामन्त्री दिनेश पन्थीले बताए ।प्रधानमन्त्रीले नै भेट्ने इच्छा राखेकाले आइतबारसम्म सबै मन्त्री काठमाडौंमै रहेको उनले बताए । उनले भने, प्रधानमन्त्रीकै निर्देशनमा मुख्यमन्त्रीज्यूले सबै मन्त्रीलाई काठमाडौं बोलाउनुभएको हो । प्रधानमन्त्रीले सबै प्रदेशका मुख्यमन्त्री र मन्त्रीसँग छलफल गरेर साझा एजेन्डा तय गर्ने, काममा एकरूपता ल्याउने र जनताको आशा र अपेक्षा पूरा गर्ने गरी लाग्ने सुझाव दिनलाई काठमाडौंमै बोलाएको उनले बताए । प्रवक्ता पन्थीका अनुसार प्रधानमन्त्रीले वाग्मती प्रदेशका मुख्यमन्त्री र मन्त्रीहरूसँग सामूहिक छलफल गरिसकेका छन् । लुम्बिनीपछि अन्य प्रदेशका मुख्यमन्त्री र मन्त्रीहरूलाई पनि भेट्ने गरी तयारी भइरहेको जानकारी आएको पनि उनले बताए । लुम्बिनीमा गत साउन ९ मा आचार्यको नेतृत्वमा सरकार बनेको हो । मुख्यमन्त्री आचार्य, आर्थिक मामिला तथा योजनामन्त्री धनेन्द्र कार्की, भौतिक पूर्वाधार विकासमन्त्री भूमीश्वर ढकाल बुधबार काठमाडौं पुगेका थिए । एमालेका दिनेश पन्थी, खेम सारु, सीता शर्मा चौधरी र कांग्रेसका बादशाह कुर्मी बिहीबार पुगेका हुन् । कांग्रेसका सरोज थापा र प्रचण्डविक्रम न्यौपाने त्यसअघि नै काठमाडौं पुगेका थिए । बुधबार काठमाडौं पुगेका मुख्यमन्त्री आचार्य, आर्थिक मन्त्री कार्की र भौतिक पूर्वाधार विकासमन्त्री ढकालको टोलीले बिहीबार अर्थमन्त्री विष्णु पौडेल, कांग्रेस सभापति शेरबहादुर देउवा, एमालेका महासचिव शंकर पोखरेललगायतका नेतालाई भेटेको थियो । भेटका क्रममा तीनै जनाले कटौती भएको समानीकरण अनुदान भुक्तानीका लागि पहल गर्ने आश्वासन दिएको मन्त्री ढकालले बताए । बजेटको समस्या केन्द्रमा पनि रहेको र त्यसको व्यवस्थापन गर्ने प्रयासमा लागिरहेको अर्थमन्त्री पौडेलले जानकारी गराउनुभएको छ, उनले भने, प्रधानमन्त्रीसँग पनि त्यही विषयमा कुरा राख्दै छौं । समानीकरण अनुदानको बजेटसँगै लुम्बिनी प्रदेशको राजधानीका संरचना निर्माणका लागि आवश्यक पर्ने सहुलियत ऋण खोज्न पनि प्रधानमन्त्रीसँग अनुरोध गर्ने मन्त्री ढकालले बताए ।"
चिनीको मूल्य ३ सातामै १० रुपैयाँ वृद्धि,"(काठमाडौं) उद्योगीहरूले औद्योगिक प्रयोजनका लागि पनि आयात गर्न नचाहेको महँगो मूल्यको चिनी उपभोक्तालाई बिक्री गर्ने प्रयोजनमा भने आउने भएको छ । यसअघि महँगो भएकै कारण सरकार सम्बद्ध निकाय अर्थात् साल्ट ट्रेडिङ कर्पोरेसन र खाद्य व्यवस्था तथा व्यापार कम्पनीले ल्याउन चाहेका थिएनन् । सरकार सम्बद्ध निकायले चिनी आयात गर्न नचाहेपछि सरकारले औद्योगिक प्रयोजनका लागि आयात गर्न सूचना निकालेको थियो । त्यसमा ९ निजी कम्पनीले इच्छा देखाए पनि आयात गर्दा महँगो पर्ने देखेपछि उनीहरू हच्किएका थिए । तर अहिले उद्योगी व्यवसायीले सर्वसाधारणलाई बिक्री गर्ने अर्थात् उपभोक्ता प्रयोजनमा चिनी ल्याउने देखिएको छ । यसको अर्थ हो व्यापारका लागि ल्याइने चिनी पक्कै सस्तो हुने छैन । गत वर्ष चाडबाडमा अभाव रोक्न उद्योग वाणिज्य तथा आपूर्ति मन्त्रालयले खाद्य व्यवस्था तथा व्यापार कम्पनी र साल्ट ट्रेडिङ कर्पोरेसनलाई १०१० हजार टन आयातको जिम्मा दिएको थियो । चिनी आयात गर्दा सरकारी संस्थानलाई ५० प्रतिशत भन्सारदर छुट थियो । गत बर्षको तिहार र छठकै लागि जीटूजी (सरकारसरकार) बाट आयात गर्ने भनिए पनि अन्ततः खाद्य र साल्टले महँगो परेको भन्दै ल्याएनन् । चिनी आयात नभएपछि मन्त्रालयले निजी क्षेत्रका लागि खुला गर्यो । मन्त्रालयले ०८१ जेठ ३० मा उद्योग विभागलाई पत्र पठाएर निजी क्षेत्रका लागि प्रक्रिया बढाउन भन्यो । विभागले असार २ मा सूचना प्रकाशन गर्दै २५ हजार टन चिनी निर्यात अनुमति कोटामध्ये १९ हजार टन चिनी कच्चा पदार्थका रूपमा प्रयोग गर्न इच्छुक उद्योगलाई आवेदन दिन भनेको थियो । सोहीअनुसार ९ वटा निजी कम्पनीले आयात अनुमति पाए । निजी कम्पनीका लागि भन्सार छुट थिएन । महँगो भएको भन्दै उनीहरूले पनि ल्याएनन् । अब भने सोही चिनी व्यापारिक प्रयोजनका लागि चिनी ल्याउन वाणिज्य आपूर्ति तथा उपभोक्ता संरक्षण विभागले नेपाली फर्मकम्पनीलाई लक्ष्य गरी सूचना निकालेको छ । भारत सरकारबाट नेपालका फर्म, कम्पनीका लागि छुट्याइएको १९ हजार टन चिनी आयातका लागि इच्छुक नेपाली फर्मकम्पनीले आफूले आयात गर्न चाहेको परिमाण (न्यूनतम २६ सय टन) नघट्ने गरी खुलाई यो सूचना प्रकाशन भएको छ, वाणिज्यले साउन २३ मा जारी गरेको सूचनामा भनिएको छ, सूचना प्रकाशन भएको मितिले पाँच दिनभित्र विभागमा निवेदन दिनुहुन ।नेपाली फर्मकम्पनीले आयात गर्ने चिनीमा भन्सार छुट भने छैन । चिनी आयात गर्दा ३० प्रतिशत भन्सार महसुल तिर्नुपर्छ । त्यसमा १३ प्रतिशत भ्याट लाग्छ । साल्ट र खाद्यले चिनी आयात गरेको भए ५० प्रतिशत छुट अर्थात् १५ प्रतिशत भन्सार महसुल तिरे पुग्थ्यो । महँगो भएर निजी कम्पनीले औद्योगिक प्रयोजनका लागि नल्याएको चिनी व्यापारिक प्रयोजनका लागि आयात हुँदा सर्वसाधारणलाई महँगो पर्नेछ । खुद्रा व्यापार संघका कोषाध्यक्ष वसन्त श्रेष्ठ करिब तीन साताको अवधिमा चिनीको मूल्य किलोमा १० रुपैयाँ बढेको छ । अब सर्वसाधारणले चिनी किन्दा किलोको १ सय १५ रुपैयाँ तिर्नुपर्छ । महँगो चिनी आयात भए चाडबाडमा किलोकै डेढ सय रुपैयाँसम्म पुग्ने उनीहरूको दाबी छ । चिनीको मूल्य ३ सातामा किलोको १०५ रुपैयाँबाट बढेर १ सय १५ रुपैयाँ पुग्यो । होलसेलबाट खरिद मूल्य बढेपछि खुद्रामा पनि बढाउन बाध्य भएका छौं, उनले भने, होलसेलले ९९ रुपैयाँबाट बढाउँदै १ सय ७८ रुपैयाँसम्म पुर्याएका छन । ढुवानी भाडा र प्लास्टिक जोड्दा किलोकै ११० देखि १११ रुपैयाँ पर्छ । त्यही भएर बिक्री मूल्य ११५ रुपैयाँ राखेका छौं । सरकारले बेलामै व्यवस्था नगरे चाडबाडमा थप मूल्य बढ्ने उनको दाबी छ । गत वर्ष चाडबाडमा प्रतिकिलो १ सय ५० देखि १ सय ६० रुपैयाँसम्ममा बिक्री भएको थियो । सरकारले जीटूजीबाट चिनी आयात गर्ने निर्णय गरे पनि सरकारी संस्थानले आयात गरेनन् । त्यही भएर पनि बजारभाउ महँगो भएको एक होलसेल चिनी व्यापारीले जनाए । उद्योगबाट मूल्य हरेक साता बढेर आएको छ । खरिद मूल्य प्रतिकिलो १ सय ४ रुपैयाँ पर्छ, ती होलसेल व्यापारीले भने, बिक्री गर्दा प्रतिकिलो १ सय ६ देखि १ सय ७ रुपैयाँसम्ममा बेच्नुपर्छ । बजारमा भाउ बढ्नुको एउटा कारण साल्ट र खाद्य पनि भएको ती व्यापारीको दाबी छ । ती कम्पनीहरूले समयमै खरिद गरिदिएको भए मूल्य नियन्त्रण गर्न सजिलो हुने उनको भनाइ छ । बजारमा अस्वाभाविक रूपमा चिनीको मूल्य बढ्दा नियामक निकायले भने त्यति चासो दिएको छैन । आयातमा पनि ध्यान दिएको छैन । बजार अनुगमन पनि गरेको छैन । सरकारले उद्योगसँग बिल मगाए सबै प्रस्ट हुन्छ, ती व्यापारीले भने, अहिले होलसेल खरिद मूल्य १ सय ४ रुपैयाँ हुँदा चाडबाडसम्म आइपुग्दा कति पर्ला ? जीटूजीको चिनी आयात गर्न नसक्नुको कारण उच्च मूल्य नै भएको साल्टका सहमहाप्रबन्धक कुमार राजभण्डारीले जनाए । जीटूजीको चिनी भारतको नेसनल कोअपरेटिभ एक्सपर्ट प्रालिबाटै ल्याउने प्रावधान रहेकाले आयात नभएको उनको भनाइ छ । नेसनल कोअपरेटिभले भारतबाटै खरिद गरेर नेपाललाई बिक्री गर्ने हो । त्यसरी खरिद गर्दा तुलनात्मक रूपमा महँगो पर्छ । भारतमा चिनीको औसत मूल्य करिब ४१ भारुसम्म पर्छ । तर भारत सरकारले तोकेको कम्पनीले प्रतिकिलो भारु ५० मा दिने भनेको छ । उक्त चिनी नेपालसम्म आइपुग्दा धेरै महँगो पर्ने देखियो, राजभण्डारीले भने, महँगोमा आयात भएको चिनीको मुनाफा कति राख्ने ? जब कि भारतकै अन्य बजारमा सस्तोमा चिनी किन्न सकिन्छ । तर भारतसँगको सम्झौताअनुसार अन्यबाट खरिद गर्न पाइन्न । भारतको नेसनल कोअपरेटिभ एक्सपर्ट प्रालिबाहेक अन्य कम्पनीबाट पनि आयातको सुविधा दिए चिनी आयात हुने राजभण्डारीले बताए । अब भने व्यापारिक प्रयोजनका लागि आयातको तयारी भइराखेको छ । व्यापारिक प्रयोजनका लागि आयात गर्न सूचना जारी गरिसकेका छौं । चाडबाड लक्षित सूचना जारी गरेका छौं, वाणिज्य विभागका सूचना अधिकारी राकेश पाण्डेले भने, कोटा प्रणालीमार्फत आयात हुने चिनीमा भन्सार छुट छैन । भन्सार ३० प्रतिशत नै लाग्छ । चिनी आयात हुन नसक्नुको कारण नेसनल कोअपरेटिभ एक्सपर्टबाट मात्रै खरिदको प्रावधान भएको मन्त्रालयका प्रवक्ता चण्डीप्रसाद घिमिरेले पनि पुष्टि गरे । उक्त कम्पनीबाट खरिद गर्दा भाउ बजारभाउभन्दा महँगो छ । त्यसमा पनि ३० प्रतिशत भन्सार लाग्छ, प्रवक्ता घिमिरेले भने, त्यही भएर पनि आयात हुन सकेको छैन । बिमस्टेकको बैठकमा मन्त्रीज्यूले बजारभाउअनुसार मूल्य हुनुपर्नेमा जोड दिनुभएको छ । भारतले थप परिमाणमा चिनी दिने कुरा पनि आएको छ । नेसनल कोअपरेटिभ एक्सपर्टबाट किनेको चिनी आइहाले चाडबाडमा केही सहज भए पनि महँगो पर्नेछ । गत आर्थिक वर्षमा २० लाख टन उखु क्रसिङ हुँदा १ लाख ८० हजार टन चिनी उत्पादन भएको चिनी उद्योग संघका कार्यालय सचिव दिवाकर पाण्डे बताउँछन् । बजारमा माग २ लाख ५० हजार टन छ । २५३० हजार टन खुला सीमाबाट अनौपचारिक रूपमा आए पनि वर्षभरलाई करिब ५० हजार टन अभाव नै हुन्छ । अभाव टार्न गत वैशाखमा ५० हजार टन आयात गरिदिन उद्योगीहरूले आग्रहसमेत गरेको पाण्डेले जनाए । थप ५० हजार टन चिनी भए बजारमा अभाव हुँदैन । सरकारलाई पनि आग्रह गरेका छौं, पाण्डेले भने, तर सरकारले आयात प्रक्रिया बढाएको छैन । बजारमा अभाव हुन नदिन साल्ट ट्रेडिङले पनि सहुलियत दरमा ५० हजार टन चिनी आयात गर्न माग गरेको थियो । तर गत वर्षकै १९ हजार टन चिनी आयात नहुँदा मन्त्रालयले निर्णय लिन सकेको छैन । त्यसको मौका छोप्दै उद्योगी व्यवसायीले मूल्य बढाउन थालेका छन् ।"
सिनेमा हलको नयाँ परिभाषा क्यूएफएक्स,"(काठमाडौं) मनकामना, तारा, हिरारत्न, अशोक, चामुन्डा, नागार्जुन, रञ्जना, शिवदर्शन, गोपी, गुण, विश्वज्योति यी सबै काठमाडौं उपत्यकामा कुनै बेला भव्य चलेका, दर्शक खचाखच हुने र दर्शकसँग एकाकार हुन पुग्ने कलाकारलाई उत्साहित भीडले जुरुक्कै उचाल्ने दुई दशकअघिका नामी फिल्म हलहरू हुन् । यी सबै स्ट्यान्ड अलोन हल अहिले बन्द भइसके, कोही पार्टी प्यालेस त कोही अपार्टमेन्टमा रूपान्तरण भइसकेका छन् । अब फिल्म हल भनेकै क्यूएफएक्स, क्यूएफएक्स भनेकै सपिङ मलहरूको माथिल्लो तलाका सफासुग्घर, फराकिला, सुविधासम्पन्न, आधुनिक प्रविधिमा चल्ने सुन्दर हलहरू हुन् । क्यूएफएक्सलाई नेपालमा गुणस्तरीय फिल्म हल विकास गरेको, फिल्म देखाउने शैलीमा अत्याधुनिक प्रविधिको प्रयोगमार्फत उल्लेखनीय रूपान्तरण ल्याएको र नेपाली फिल्मको परम्परागत कथ्य शैली र दृश्य भाषामा परिवर्तन ल्याउन प्रमुख भूमिका निर्वाह गरेको जस दिइन्छ । यसमध्ये कमै चर्चा भएको अर्को एउटा पक्षचाहिँ क्यूएफएक्सले फिल्म हलमा महिला दर्शकको संख्या बढाएको विषय पनि महत्त्वपूर्ण हो । अहिले जति महिलाहरू हलमा देखिन्छन्, दुई दशकअघि यत्तिका महिला फिल्म हलमा जाँदैनथे । अझ महिलालाई हलमा एक्लै गएर फिल्म हेर्ने माहोल नै थिएन, जुन आजको इन्डिपेन्डेन्ट युगमा सामान्य विषय हो । भीडभाडमा महिलालाई टिकट काट्नै मुस्किल पर्ने, चिमोट्ने, धकेल्ने हुन्थ्यो, यसले गर्दा फिल्म हलमा महिला दर्शकको संख्या कम हुन्थ्यो, क्यूएफएक्स सञ्चालक कम्पनी टिम क्वेस्ट प्रालिका निर्देशक भाष्कर ढुंगाना भन्छन्, अहिले उल्लेख्य महिलाहरू हलमा आउनुहुन्छ । कतिपय फिल्ममा त महिला दर्शककै बाहुल्य देखिन्छ । निर्धक्क फिल्म हेर्ने वातावरण बनेको छ ।संयोगवश, सबैभन्दा ठूलो मल्टिप्लेक्स चेन, क्यूएफएक्सभित्रै पनि महिला कर्मचारीको संख्या पुरुषको भन्दा बढी छन् । टिम क्वेस्ट मा व्यवस्थापनतर्फको उच्चतम पद महाप्रबन्धकका रूपमा तृप्ति गिरी छन् । नेपालगन्जको क्यूएफएक्स बागेश्वरी र काठमाडौंको दरबार सिनेम्याक्सका म्यानेजर पनि महिला नै छन् । म मार्केटिङ एन्ड बिजनेस सिस्टम प्रमुख हुँदै बिजनेस डेभेलप्मेन्ट हेड र अहिले जेनेरल म्यानेजरका रूपमा छु, यसरी बढुवा हुँदा आफ्नो कामले महत्त्व पाएको महसुस हुन्छ, तृप्ति भन्छिन्, मैले क्यूएफएक्ससँग खल्ती वालेट, वर्ल्डलिंक, कोकाकोलाहरूको पार्टनरसिप कार्यक्रमलाई अगाडि बढाउन पहल गरें । कोभिडपछि कसरी क्यूएफएक्सलाई सशक्त रूपमा सञ्चालन गर्ने भन्ने योजनामा पनि जोडिन र काम गर्न पाएँ । व्यवसाय विस्तारक्यूएफएक्स चेनमा हालै मात्र एउटा नयाँ हल थपिएको छ । दुई साताअघि अभिनेता दीपकराज गिरी, रमेश उप्रेती, जितु नेपाल, गायक प्रकाश सपुत, अभिनेत्री नीति शाहलगायतले काठमाडौंको सामाखुसीस्थित सिटी स्क्वायर मलमा क्यूएफएक्स को हल उद्घाटन गरेका थिए । टिम क्वेस्ट ले पछिल्लो त्रैमासमा चारवटा हल थपेको छ । पोखरा सिने प्लेक्स, चितवन सिने प्लेक्स, राइजिङ मल र सिटी स्क्वायर थपिएका हल हुन् । यीमध्ये सिटी स्क्वायरबाहेक सबै पहिलेदेखि नै चलिरहेका हल हुन् । टिम क्वेस्ट ले व्यवस्थापन गर्ने गरी ती अब फ्रान्चाइजका रूपमा क्यूएफएक्स ब्रान्डमा जोडिन आइपुगेका हुन् । हाल देशभर १७ वटा लोकेसनमा क्यूएफएक्स हल सञ्चालनमा छन् । काठमाडौं उपत्यकाभित्र ७ र बाहिरी सहरमा १० वटा स्थानमा छन् । चितवनमा मात्रै दुइटा क्यूएफएक्स हल छन् । कुल ४० वटा स्क्रिनमा नेपाली र विदेशी फिल्महरू प्रदर्शन हुँदै आएका छन् । क्यूएफएक्सको वार्षिक औसत आम्दानी २ अर्ब रुपैयाँभन्दा बढी छ ।क्यूएफएक्स ब्रान्डका जति पनि हल छन्, ती सबै फ्रान्चाइज मोडलमा सञ्चालित छन् । फ्रान्चाइजरका रूपमा टिम क्वेस्टले तोकेका व्यापारिक विधि र सेवाहरू फ्रान्चाइजी (सम्बन्धित हल) सँग गरेको सम्झौताअनुरूप कार्यान्वयन हुन्छन् । क्यूएफएक्स ब्रान्डका हल टिम क्वेस्टले व्यवस्थापन गर्छ । क्यूएफएक्स आफैंमा कम्पनी नभई ब्रान्ड हो जुन टिम क्वेस्टको स्वामित्वमा छ । क्यूएफएक्स ब्रान्डअन्तर्गत देशभर ३ सय ५० भन्दा धेरैले रोजगारी पाएका छन् । आउटसोर्सिङ गरिने कार्यालय सहयोगी र सुरक्षा गार्डको संख्या जोड्दा अझै बढी हुने तृप्ति बताउँछिन् । टिम क्वेस्टमा चाहिँ ३१ जना कर्मचारी छन् । नयाँ हल विस्तार गर्दा टिम क्वेस्टले क्यूएफएक्स ब्रान्ड नेम उपलब्ध गराएबापत एकपल्ट र हलको आम्दानीअनुरूप ५ देखि ९ प्रतिशत शुल्क फ्रान्चाइजीसँग मासिक रूपमा लिने गरेको छ । हलहरूले फिल्मको टिकेट बिक्री, विज्ञापन, खाना, ब्रान्डिङ लगायतबाट आम्दानी गर्छन् । टिकेट बिक्रीबापतको आम्दानी हलले फिल्म वितरकसँग बाँडफाँट गर्छन् । नेपाली फिल्मको सन्दर्भमा केही महिनाअघि मात्रै हल र वितरकबीच ५०५० प्रतिशत सेयर बाँडफाँट गर्ने तय भएको थियो । विदेशी फिल्मको हकमा चाहिँ पहिलो साता ५० प्रतिशत, दोस्रो साता ४२५, तेस्रो साता ३७५ र चौथो सातापछि ३० प्रतिशत वितरकले पाउने तृप्तिले बताइन् । विदेशी फिल्म जति लामो समय चल्यो हलले त्यति बढी सेयर पाउँदै जान्छ, उनले भनिन्, तर, विदेशी फिल्ममा ३६ प्रतिशत कर तिर्नुपर्छ । नेपालीको भने २० प्रतिशत हो । कर थोरै भएकाले नेपाली फिल्म धेरै चल्दा हललाई बढी फाइदा हुन्छ । फिल्म हलहरूमा सरकारले चलचित्र विकास शुल्क, भ्याट तथा स्थानीय शुल्क गरी धेरै किसिमका अव्यावहारिक कर लगाएको भन्दै बेलाबखत यसको विरोध हुँदै आएको छ । यस्ता कर खारेजीको मागसहित गत वर्ष नेपाल चलचित्र संघले देशभरका फिल्म बन्द गरेको थियो । यसपालि फेरि कर बढ्ने कुरा आइरहेको छ, यो राम्रो होइन, तृप्ति भन्छिन्, अर्को चाहिँ स्थानीय सरकारले हाम्रो सफ्टवेयरको डेटा सिंक गर्नुपर्ने भनेको छ । आन्तरिक राजस्व विभाग र चलचित्र विकास बोर्डमा सिंक छँदै छ । हाम्रो सबै डेटा पारदर्शी छ । सरकारी निकायले आपसमा लिए भइहाल्नेमा हामीले कतिवटा निकायलाई सफ्टवेयर खुला गरिदिने हो ? यसले व्यवसाय सञ्जालनमा असहजता ल्याउने डर छ । ब्रान्ड यात्राअमेरिकाबाट फर्किएका भाष्कर ढुंगाना, ताइवानमा पढाइ सकेर नेपाल आई विभिन्न व्यवसायमा लागेका नकिम उद्दिन र राजेश सिद्दिले सन् २००० मा क्यूएफएक्स सुरु गरेका हुन् । जय नेपाल हलको व्यापक स्तरोन्नति गरेर, डिजिटल प्रविधिमार्फत फिल्म देखाउने परिबन्ध मिलाई उनीहरूले क्यूएफएक्स ब्रान्ड सञ्चालनमा ल्याएका थिए । त्यो बेला मनकामना, विश्वज्योति, हिरारत्न, गोपी सबै हल राम्रो चलिरहेका थिए, हामी त स्टार्टअप थियौं । चलिरहेको मूल्य ५० रुपैयाँभन्दा टिकेटको प्राइस बढाएर १७५ रुपैयाँ राखेर हल चलाउन खोज्दा यिनीहरू डुब्छन् भन्थे मान्छेहरूले, भाष्कर सम्झन्छन्, तर त्यतिबेलाका हलहरूले एक जमातको ग्राहकलाई मात्र सेवा दिइरहेका थिए, अलि सुविधा खोज्नेहरूका लागि हल नै थिएन । भेन्टिलेसन राम्रोसँग नभएको र फोहोर शौचालयबाट रोग नै फैलिने त्रास हुन्थ्यो । जय नेपालमा हामीले सुविधासँगै अग्निनियन्त्रक साधन, एक्जिट प्यासेजजस्ता सुरक्षा प्रबन्ध राखेर स्पाइडर म्यान देखाउँदा हल खचाखच भरियो । सुरुमा अंग्रेजी मात्रै देखाउने गरी क्यूएफएक्स सञ्चालन गरिएको र पछि हिन्दी हुँदै नेपाली फिल्म थपिएको सञ्जय सिलवालको अन एयर पडकास्टमा नकिमले बताएका छन् । हिन्दी फिल्मकै दुरुस्त नक्कल गरेर बनाइएका नेपाली फिल्म क्यूएफएक्समा देखाउँदा दर्शक नै नआएपछि आफूहरूले कागबेनी र सानो संसार निर्माण गरेको पनि उनी स्मरण गर्छन् । विदेशी फिल्म मात्रै चलाए, नेपालीलाई प्रोत्साहन गरेनन् भनेर हाम्रो चर्को आलोचना भएपछि नेपाली फिल्म चलाउनुपर्यो भनेर हामी फिल्म खोज्न थाल्यौं, उनी भन्छन्, एउटा फिल्म थियो, ५० दिन मनाएको, एकदम सफल फिल्म, हाम्रै साथीले बनाएको, चलाइदेऊ पनि भनिरहेको थियो । त्यो फिल्म जय नेपालमा देखाउने भयौं । तर, एक सो पनि चलेन । मल्टिप्लेक्सलाई अलि फरक र विषयपरक फिल्म चाहिन्छ भनेर आफैंले फिल्म बनाएका थियौं । सन् २००७ मा रिलिज भएको भूषण दाहाल निर्देशित कागबेनी लाई नेपाली फिल्ममा नयाँ कथ्य शैली र दृश्य भाषाको थालनी गरेको श्रेय दिइन्छ । डिजिटल प्रविधिमार्फत बनेको यो नेपालको पहिलो फिल्म पनि हो । सन् २००८ मा आलोक नेम्बाङले निर्देशन गरेको सानो संसार पछि डिजिटल प्रविधिमा फिल्म बनाउने क्रम बढेर गयो । त्यो बेला चल्तीका निर्माता छ ओझाले डिजिटल प्रविधिमा फिल्म बनाउने घोषणा गरेपछि अरूले पनि डिजिटल प्रविधि रोजे । डिजिटलाइजेसनले नेपालभरका हलमा फिल्म प्रदर्शन सजिलो भयो । नकिम यसलाई नेपाली फिल्म क्षेत्रको टर्निङ पोइन्ट का रूपमा व्याख्या गर्छन् । सोही समय सन् २०१० मा सिभिल मलमा हल खुलेपछि क्यूएफएक्सको पनि ख्याति बढ्यो । नेपाली मनोरञ्जन क्षेत्रको प्रख्यात ब्रान्डका रूपमा स्थापित भयो । यसबीच नेपाली फिल्म क्षेत्रमा लुट, छक्कापञ्जा, कबड्डी, जारी जस्ता ट्रेन्ड सेटिङ फिल्म बनिसकेका छन् । हलहरूले पनि एनालग, सेलोलग हुँदै टुके, फोके र अब लेजर प्रोजेक्टरबाट फिल्म देखाउन थालेका छन् । क्यूएफएक्सले सधैं आफूलाई नवीनतम प्रविधिमा ढाल्दै, फिल्म वाचिङ एक्स्पेरियन्स लाई थप सुधार्दै लगिरहेको तृप्तिको भनाइ छ । उनका अनुसार विश्वमा पछिल्लो केही वर्षयता प्रयोगमा आएको लेजर प्रोजेक्टर क्यूएफएक्सले गत वर्ष नै चितवनको जाल्मा र नेपालगन्जको बागेश्वरी हलमा जडान गरिसकेको छ । यसमा भिडियोको गुणस्तर र लाइटिङ उच्चस्तरीय हुन्छ, उनले भनिन्, इमर्सिभ साउन्ड टेक्नोलजीका लागि भक्तपुरको हल, छाया सेन्टर र वीरगन्ज, बुटवल र विराटनगरका हलमा डोल्बी एटमसको साउन्ड सिस्टम राखेका छौं । सामाखुसीको हलमा नेपालमै पहिलो पटक अरोम्याक्स भन्ने साउन्ड सिस्टम राखिएको छ । तृप्तिका अनुसार नेपाली र हिन्दी फिल्म क्यूएफएक्स सिभिल मलमा बढी चल्छन् । अंग्रेजी फिल्म छाया र लबिममा धेरै चल्छन् । काठमाडौंबाहिरका अधिकांश हलमा अंग्रेजी फिल्म त्यति धेरै नचले पनि बुटवल अपवाद छ । दमौलीमा नेपाली अधिक चल्छ । पहिले अंग्रेजी फिल्म नचल्ने बिर्तामोडमा क्यूएफएक्स गएपछि मज्जाले चल्न थालेका तृप्तिको अनुभव छ । तर उनका अनुसार युवापुस्ता बिदेसिने क्रम बढेयता अंग्रेजी फिल्मका दर्शक ह्वात्तै घटेका छन् । यो आफूहरूका लागि चिन्ताजनक र ठूलो चुनौतीको विषय भएको उनले बताइन् । कोभिडको मारबाट माथि उठ्दैकोभिड महामारीले सबैभन्दा धेरै प्रभावित पारेको क्षेत्रमध्ये फिल्म हल व्यवसाय प्रमुख हो । लकडाउनमा सबैभन्दा पहिला बन्द भएर सबैभन्दा अन्तिममा खुल्ने हलहरू नै थिए । नेटफ्लिक्स, अमेजन प्राइम, डिज्नीजस्ता ओटीटी प्लाटफर्मको बजार बढिरहँदा कतिले त अब हलको जमाना सकिएको ठोकुवासमेत गर्न भ्याए । त्यो बेला नेपालका थुप्रै हल सदाका लागि बन्द भए । क्यूएफएक्सको चाहिँ कतिसम्म भयो भने जहाँबाट सुरु गरिएको, त्यही हल सबैभन्दा पहिला बन्द गर्नुपर्ने स्थिति आयो ।जय नेपाल हल अहिले प्रयोगविहीन अवस्थामा छ । कुमारी हललाई इस्लिङ्टन कलेजले खरिद गरेर आफ्नै शैक्षिक प्रयोजनमा लगाएको छ । जय नेपाल र कुमारीसँग हाम्रो भावनात्मक सम्बन्ध थियो किनभने हामीले त्यहीबाट सुरु गरेका थियौं, भाष्कर भन्छन्, हामीले धेरैपछिसम्म पनि जय नेपाल नचल्दानचल्दै पनि चलाइरहेका थियौं । सुधारको सम्भावना नै नभएपछि बन्द गर्नुपर्यो तर त्यति भावुक किन भएनौं भने हल जीवित नभए पनि जय नेपाल सुरु गर्दाको आइडिया भने जीवत नै छ । र, यसलाई अझै विस्तार गर्ने हाम्रो सोच छ । हलमा दर्शकलाई राम्रो सुविधा दिनुपर्छ, हल राम्रो भयो भने मात्र फिल्म हेर्न आउँछन् र यसले समग्र उद्योग बढेर जान्छ भन्ने सुरुवाती आइडिया जीवित रहेको भाष्करको भनाइ छ । क्यूएफएक्स काठमाडौंबाट बाहिर फैलिसकेको र अब यसलाई बिस्तारै गाउँघरमा पुर्याउने आफूहरूको सोच रहेको पनि उनले बताए । उनका अनुसार कोभिडपछि कम सुविधा भएका सिंगल स्क्रिन हलहरू बन्द भए पनि सुविधासम्पन्न हलको संख्या बढिरहेको छ । क्यूएफएक्सअन्तर्गत अहिले जाल्मा र बागेश्वरी गरी दुई वटा मात्रै स्ट्यान्ड अलोन थिएटर छन् ।अबको दिनमा स्ट्यान्ड अलोन हल चलाउन गाह्रो हुने देखिएकाले हामी त्यस्ता हलसँग फ्रेन्चाइजका रूपमा साझेदारी गर्न त्यति रुचाउँदैनौं, तृप्तिले भनिन्, हललाई एक्लै टिक्न सजिलो छैन भन्ने हाम्रो अनुभवले देखाएको छ । सपिङ मलमा हल चलाउँदा हल र मलले एकअर्कालाई कम्प्लिमेन्ट गर्छन् । मल घुम्न आउने पनि हलमा छिर्न सक्छन् । मलमा हल हुँदा पार्किङदेखि सुरक्षा प्रत्याभूति अलि बलियो हुने भएकाले दर्शकले निर्धक्क फिल्म हेर्न पाउँछन् । कोभिडका कारण हलको व्यापार खुम्चिए पनि अहिले बिस्तारै सुधारका संकेत देखिएको भाष्करले बताए । उनका अनुसार क्यूएफएक्स आफैंले भने व्यावसायिक रूपमा राम्रै गरिरहेको छ । कोभिडका बेला सबैथोक ठप्प हुँदा आफूहरूले हल सञ्चालन गर्दा पालना गर्नुपर्ने स्ट्यान्डर्ड अपरेटिङ प्रोसिडुअर (एसओपी) अद्यावधिक गर्नेदेखि तथ्यांक विश्लेषण, डकुमेन्टेसन, डिजिटाइजेसन प्रक्रियामा सुधार गरेको तृप्ति बताउँछिन् । लकडाउनपछि हल खोल्दा क्यूएफएक्स २० भनेर खोलेका थियौं, उनी भन्छिन्, काम गर्ने तौरतरिका नयाँ बनायौं, सफ्टवेयर अपग्रेड गर्यौं । हलमा गएर फिल्म हेर्दाको अनुभव सुखद र सहज होस् भन्नेमा केन्द्रित छौं । अर्को संयोग कस्तो छ भने, नेपालमा फिल्म बन्ने र देखाउने दुवै क्षेत्रलाई नयाँपन दिन सफल क्यूएफएक्स टिमका अधिकांश प्रमुख सदस्यहरू विदेशमा उच्च शिक्षा प्राप्त गरी फर्केका हुन् । अमेरिका, ताइवान, हङकङजस्ता देशमा पढेर उतै राम्रो कामसमेत गरेपछि नेपाल आएका भाष्कर, नकिम र राजेशले सुरु गरेको क्यूएफएक्स अहिले नेपालको सबैभन्दा ठूलो मनोरञ्जन कम्पनी बनेको छ । व्यावसायिक रूपमा संस्थाको नेतृत्व गर्ने तृप्ति पनि अमेरिकामै पढाइ सकेर कामको अनुभवसहित स्वदेश फर्किएकी हुन् । यो समूह अहिले कम्पनीको कर्पोरेट कल्चरलाई पनि आधुनिक बनाउन, कर्मचारीको काम र पारिवारिक जीवनमा सन्तुलन कायम राख्न, कार्यालयलाई समावेशी बनाउन उत्तिकै पहल गरिरहेको छ । व्यावसायिक सफलतासँगै क्यूएफएक्स टिमले दिने प्रमुख सन्देश चाहिँ विदेशको अध्ययन र अनुभवलाई नेपालीहरूले कसरी स्वदेशमा उदाहरणीय काममा परिणत गर्न सक्छन् भन्ने पनि हो । पढाइ र कामका लागि विदेशिने नेपालीको संख्या बढ्दै गएको समयमा क्यूएफएक्स टिमको जोसले नेपालमा पनि अवसर छ भन्ने विषयलाई उजागर गरेको छ ।"
माओवादीमा केन्द्रीय समिति भंग गर्न माग,"(काठमाडौ)माओवादीको स्थायी समिति बैठकमा केन्द्रीय समिति भंग गरी विशेष महाधिवेशनमा जानुपर्ने माग उठेको छ । केही नेताले पार्टीमा नेतृत्व हस्तान्तरण गर्नपर्ने सवाल पनि उठाएका छन् । अध्यक्ष पुष्पकमल दाहालले भने सरकारबाट बाहिरिनेबित्तिकै जिम्मेवारी छाड्दा गलत सन्देश जाने दाबी गरेका छन् ।बैठकमा अध्यक्ष दाहालले पदाधिकारी र स्थायी समिति सदस्यलाई नेतृत्वलगायतका विषयमा खुलेर धारणा राख्न भनेका थिए । त्यसपछि मौखिक र लिखित धारणा राख्दै नेताहरूले दाहालको चर्को आलोचना गरेका थिए । एक नेताका अनुसार उपमहासचिव जनार्दन शर्माले अध्यक्ष दाहालले एकलौटी रूपमा पार्टी चलाएको, पार्टीभित्र नेताहरूबीच द्वन्द्व बढाएको लिखित आरोप लगाएका थिए । उनले केन्द्रीय समिति भंग गरी विशेष महाधिवेशन तोक्नुपर्ने बताएका थिए । दाहालको संयोजकत्वमा आयोजक समिति बनाई महाधिवेशनमार्फत प्रत्यक्ष निर्वाचनबाट नयाँ नेतृत्व चयन गर्नेगरी मिति तोक्नुपर्ने शर्माको प्रस्ताव थियो । उनले नेतृत्व हस्तान्तरणको विषय पनि उठाएका थिए । अध्यक्ष दाहालले संरक्षकको भूमिकामा रही वैचारिक प्राधिकार र सत्ताको नेतृत्व गर्नुपर्ने शर्माको प्रस्ताव थियो । हालका पदाधिकारीहरूले सल्लाहकारको भूमिकामा रही विभागीय काम, अनुगमन, मूल्यांकन, स्कुलिङ, प्रशिक्षण गर्नुपर्छ । तेस्रो तहका युवालाई कार्यकारी सांगठनिक नेतृत्व हस्तान्तरण गर्नुपर्छ, उनले भनेका थिए । वरिष्ठ उपाध्यक्ष नारायणकाजी श्रेष्ठले भने अध्यक्ष दाहालको विकल्प खोज्नुपर्ने बेला नभएको बताएका थिए । उनकै नेतृत्वमा पार्टी बलियो बनाउनुपर्ने उनको धारणा थियो । श्रेष्ठले पार्टी निर्माणको दिशामा नीति केन्द्रित गर्नुपर्ने उल्लेख गर्दै सशक्त प्रतिपक्षको भूमिका निभाउनुपर्ने बताए । अध्यक्ष दाहाल आफैंले पनि तत्काल नेतृत्व हस्तान्तरण नगर्ने अभिव्यक्ति दिएका छन् । पार्टीको नेतृत्व हस्तान्तरण गर्ने कुरा मेरो मनमा आइरहेको छ । तर सरकारबाट बाहिरिनेबित्तिकै छाड्नु ठीक हुँदैन भन्ने लागेको छ, उनको भनाइ थियो, पार्टी बलियो बनाएर नेतृत्व हस्तान्तरण गर्छु । अर्का उपमहासचिव वर्षमान पुनले पार्टीका सबै काम पारदर्शी हुनुपर्ने बताए । उनले पार्टी खुला राजनीतिमा आइसकेपछि नेताहरूको व्यवहार पनि पारदर्शी हुनुपर्ने धारणा राखे । नेताहरू स्पष्ट भए सबै अन्तरविरोध समाधान हुने उनको भनाइ थियो । पार्टीमा अविश्वास छ भनेर खुले राखौं, उनले भनेका थिए, नेताहरूले आफ्नो आयव्यय खुला रूपमा देखाउनुपर्छ । कसैको घर छ, अरु क्षेत्रमा लगानी छ भने भनौं । गाडी हुनेले मेरै हो भनेर चढौं । लुकाउनुपर्ने आवश्यकता छैन । उनले जनतालाई समृद्धि बनाउने मुद्दा लिएका नेताहरूले व्यक्तिगत आर्थिक गतिविधि लुकाउन जरुरी नभएको बताए । पार्टीभित्र अर्थराजनीति विकास गरेर जाऔं । खुलस्त नीति बनाएर पारदर्शी ढंगले जाऔं, पुनले भनेका थिए । सचिव राम कार्कीले सरकारबाट समाजवादको आधार कति तयार भयो भन्ने प्रश्न गरे । सरकारमार्फत समाजवाद ल्याउने कुराको समीक्षा हुनुपर्छ । पार्टीको हालत के भयो ? उनको भनाइ थियो, यसको निर्मम समीक्षा हुनुपर्छ । कम्युनिस्ट आन्दोलन पंक्ति कति तयार गर्यौं ? उनले कम्युनिस्ट पार्टीमा यही नै नेतृत्वमा हुुनुपर्ने भनेर अपरिहार्य विधि नभएको टिप्पणी गरे । अर्का सचिव गणेश साहले सरकारमा गएर कृषि, उद्योगबाट उत्पादन नबढाए समाजवाद आउन नसक्ने धारणा राखे । उनले जलवायु परिवर्तनको असरलाई राजनीतिक मुद्दा बनाएर जानुपर्ने धारणा राखे । अर्का सचिव देवेन्द्र पौडेलले विगतको गठबन्धनबाट शिक्षा लिएर जनतासमक्ष कार्यक्रम लिएर जानुपर्ने बताए । बैठकमा बोल्ने नेताहरूले पार्टी निर्माणलाई प्राथमिकताका साथ उठाए । योजना बनाएर अभियानात्मक रूपमा तल्लो तहसम्म जानुपर्नेमा उनीहरूको जोड थियो । स्थायी समिति सदस्य गणेशमान पुनले स्थानीय मुद्दा लिएर जनतासमक्ष जानुपर्ने र खासगरी स्थानीय सरकारलाई बलियो बनाउनुपर्ने धारणा राखे । नेताहरूले नेत्रविक्रम चन्द नेतृत्वको नेपाल कम्युनिस्ट पार्टी, महिन्द्र राय यादव नेतृत्वको नेपाल समाजवादी पार्टीसँग दसैंअघि नै एकता गर्न सुझाव दिएका थिए ।शर्माको चर्को असन्तुष्टिबैठकमा उपमहासचिव जनार्दन शर्माले पार्टीको नाम र चुनावचिह्न फेर्नुपर्ने लिखित प्रस्ताव राखेका छन् । वर्तमान परिवेश र कामअनुरूप तालमेल हुने गरी पार्टीको नाम र आम जनताले सहज रूपमा स्वीकार गर्ने गरी चुनावचिह्न फेर्नुपर्ने उनको धारणा छ । उनले शान्तिसम्झौतासँगै बदलिएको परिस्थितिअनुरूप पार्टीलाई संगठनात्मक संरचना र विधि पद्धतिअनुसार नचलाइएको टिप्पणी पनि गरे । सचिवभन्दा उपमहासचिव, उपमहासचिवभन्दा महासचिव, महासचिवभन्दा उपाध्यक्ष, उपाध्यक्षभन्दा वरिष्ठ उपाध्यक्ष, वरिष्ठ उपाध्यक्षभन्दा अध्यक्षमाथि हुने र एकअर्कोलाई उचोनिचो देखाउने वेस्टमिनिस्टर प्रणाली पार्टीमा लागू गरियो, उनको भनाइ थियो । शर्माले पार्टीभित्र अन्तरसंघर्ष सञ्चालन र व्यवस्थापन गर्ने कार्यप्रति अरुचि बढ्दै गएको, फरक मतको सम्मान गर्ने संस्कार मासिँदै गएको र कम्युनिस्ट मूल्यमान्यताअनुसार सामूहिक छलफल, बहसको परिपाटी कमजोर हुन पुगेको आफ्नो निष्कर्ष सुनाएका छन् । पार्टीलाई आम जनताबाट अलगथलग मात्र पारिएन, माथिदेखि तलसम्म परिवारवाद हाबी गराइयो, उनले भने । शर्माले माओवादी फुटाउन लागेको आरोप आफूमाथि लगाइएको समेत बताए । पार्टीभित्र मुद्दा विशेषका कमीकमजोरीबारे छलफल र बहसलाई विषयान्तर गर्न पार्टी फुट्दै छ भन्ने हल्ला चलाइयो, उनले बैठकमा भने, विधि, पद्धतिभित्र सञ्चालित सही आचरणयुक्त पार्टी बनाऔं र चलाऔंभन्दा डर मान्नुपर्ने, धक मान्नुपर्ने, लाञ्छित हुनुपर्ने अवस्था सृजना गरियो । अझ थप दुरुत्साहन गर्न राज्यशक्तिको समेत दुरुपयोग भएको आभास भयो । सरकारमा रहँदा बालुवाटारबाटै कहिले आफू त कहिले अर्का उपमहासचिव पुनविरुद्ध दुश्प्रचार गरिएको, प्रतिशोध साँध्न पार्टीभित्र राज्यशक्ति प्रयोग गर्न खोजेको, पार्टीभित्र विभिन्न तहका नेताहरूलाई फुटाउन खोजेको समेत शर्माले बताए । उपमहासचिव शर्माले मूल नेतृत्वले आठौं महाधिवेशनको समापनपूर्व नै विशेष महाधिवेशनको घोषणा गरेर आठौं महाधिवेशनको महत्वलाई हलभित्रै समाप्त पारेको र हलको अभिमतलाई अस्वीकार गरेको आरोप पनि लगाएका छन् । उनले गठबन्धन बनाउने, भत्काउने र फेरि बनाउने क्रिपाकलापले पार्टीलाई भएको वैचारिक र व्यावहारिक लाभहानिको मूल्यांकन गर्नुपर्ने माग गरेका छन् । अहिलेको उथलपुथलले संघ र सबै प्रदेशका सरकारबाट बाहिरिनुपर्ने अवस्था किन आयो र यसको जिम्मेवार को ? उनको प्रश्न थियो । उनले संसदमा प्रभावकारी प्रतिपक्षको भूमिका खेल्दै २०८४ सम्म सरकारमा नजाने घोषणा गर्नुपर्ने माग गरेका छन् ।"
गैससको घरजग्गा अध्यक्षकी श्रीमतीका नाममा,"(नेपालगन्ज)बाँकेमा बादी समुदायका बालबालिकाको क्षेत्रमा काम गर्दै आएको गैरसरकारी संस्था सोसियल अवेरनेस फर एजुकेसनल (सेफ) नेपालको घरजग्गा त्यसका तत्कालीन अध्यक्षले श्रीमतीका नाममा नामसारी गरिदिएर हिनामिना गरेको पाइएको छ । सेफ नेपालका पूर्वअध्यक्ष सुकलाल बादीले अध्यक्ष रहँदा संस्थाका नाममा रहेको नेपालगन्ज६ एकता नगरको चार कट्ठा जग्गा र त्यसमा बनेको १४ कोठे दुईतले पक्की घर श्रीमती रिना बादीका नाममा पास गरिदिएको खुलेको हो । उक्त जग्गालाई सुकलालले श्रीमतीका नाममा ल्याएलगत्तै एनआईसी एसिया बैंकको कम्दी शाखामा धितो राखेर जैविकमार्ग सप्लायर्स संस्थाका नाममा डेढ करोड रुपैयाँ एनआईसी एसिया फास्ट ट्र्याक व्यवसाय कर्जा लिएको पाइएको हो । एकता नगरमा रहेको ११ क कित्ता नम्बर १३०२ को उक्त जग्गा २०७५ असार २१ मा २७ लाखमा बिक्री गरी बर्दिया पाताभार२ की ४६ वर्षीया रिना बादीलाई राजीनामा पास गरिदिएको देखिन्छ । मालपोत कार्यालय नेपालगन्जमा ०७५ असार २१ मा जग्गाको राजीनामा दर्ता भएको पाइएको छ । जबकि बिक्री गरिएको भनिए पनि रकम संस्थाका नाममा आएको भने देखिँदैन । मालपोत रजिस्ट्रसनमा संस्थाका प्रतिनिधि (सुकलाल नेपाली) खटाई २७ लाख रुपैयाँमा किनबेच गर्ने २०७५ जेठ २ को संस्थाको माइन्युट, चलानी नं ११८४२, २०७४ वैशाख २० मा करचुक्ता पुर्जी तथा २०७५ वैशाख १६ मा २०७४७५ को तिरो तिरेको ९१५६ नम्बरको रसिद उपलब्ध गराइएको छ । साक्षीमा सुर्खेत छिन्चु७ बस्ने जिउली बादी, नेपालगन्ज१३ का हेमन्त सिंह साउद र नेपालगन्ज५ का हेमबहादुर रावत रहेका छन् । संस्थाको माइन्युटमा उक्त जग्गामा घर तथा बाटो पनि नभएको व्यहोरासहित रजिस्ट्रेसनका लागि सिफारिस गरिदिएको पाइएको छ । जबकि उक्त जग्गामा दुईतले भवन पहिलेदेखि नै रहेको र बाटो पनि थियो । सेफ नेपालका अध्यक्ष अभिषेक नेपालीले जग्गाको लालपुर्जाबारे पटकपटक पूर्वअध्यक्ष सुकलालसमक्ष सोधपुछ गर्दा पनि नदिएपछि खोज्दै जाँदा उक्त जग्गा हिनामिना गरेको पाइएको हो । अध्यक्ष नेपालीका अनुसार संस्थाले हालै पाएको एक परियोजनाका लागि दातृ निकायले माग गरेको घरजग्गाको लालपुर्जालगायत कागजपत्र खोज्ने क्रममा संस्थाको जग्गा पाँच वर्षअघि नै बिक्री भइसकेको रहस्य खुलेको सुनाए । २०७५ जेठ २ मा बसेको संस्थाको बैठकबाट जग्गा बिक्री गर्ने निर्णय भएको देखिन्छ । त्यो निर्णयमा पनि अधिकांश किर्ते हस्ताक्षर छ, अध्यक्ष नेपालीले भने, संस्थाका नाममा रहेको घरजग्गा व्यक्तिका नाममा कसरी गयो ? बैंकले कुन आधारमा ऋण दियो ? वडाले कसरी सिफारिस गर्यो ? सबै विषयको छानबिन हुनुपर्छ ।संस्थाको जग्गा किर्ते हस्ताक्षर गरेर श्रीमतीका नाममा बिक्री गर्ने सुकलालमाथि छानबिन गरी कानुनी कारबाहीका लागि जिल्ला प्रहरी बाँकेमा मंगलबार ठगीको मुद्दा दर्ता गराइएको अध्यक्ष नेपालीले बताए । आफैंले हुर्कार्एको संस्थालाई उहाँ आफैंले बेच्नुभयो, अध्यक्ष नेपालीले भने, यो व्यक्तिगत कुरा मात्र होइन । हामी त्यो घरजग्गा संस्थाका नाममा फिर्ताका लागि सबैको सहयोग चाहन्छौं । बाँकेका डीएसपी नारायण डाँगीले संस्थाका पदाधिकारीले यससम्बन्धी उजुरी आएको पुष्टि गर्दै त्यससम्बन्धी प्रमाण जुटाउने काम भइरहेको बताए ।"
इजरायलका लागि कामदार छनोट प्रक्रिया नक्कली प्रमाणपत्र छानबिन गर्न उच्चस्तरीय समिति,"(काठमाडौं) श्रम, रोजगार तथा सामाजिक सुरक्षा मन्त्रालयले इजरायलको दीर्घकालीन स्याहार केन्द्रमा नेपालबाट लैजान लागिएका सहायक कामदारको छनोट प्रक्रियामा पेस गरिएका कागजातको आधिकारिकता जाँच गर्न उच्चस्तरीय छानबिन समिति बनाएको छ । मन्त्रालयका उपसचिव मेघनाथ रिमालको संयोजकत्वमा ५ सदस्यीय छानबिन समिति गठन गरिएको हो ।इजरायलले दुई हजार नेपाली केयर गिभर लैजाने भएपछि वैदेशिक रोजगार विभागले गत असार ११ देखि भर्ना छनोट प्रक्रिया अघि बढाएको थियो । सुरुमा इजरायलले ५ सय जना लैजाने भनेको थियो । त्यसका लागि तीन सय जनालाई वैकल्पिकमा राख्ने गरी ८ सय जना माग गरिएको थियो । तर, अनलाइनमार्फत चार हजार २४ जनाको उम्मेदवारी परेको थियो, जसमा दुई हजार दुई सय ९ जना पुरुष र एक हजार आठ सय १५ महिला छन् । इजरायलले ६० प्रतिशत महिला र ४० प्रतिशत पुरुष लैजाने बताएको छ । तर, पुरुषको उम्मेदवारी बढी परेपछि सरकारले ६० प्रतिशत पुरुष र ४० प्रतिशत महिलालाई अवसर दिन इजरायलसमक्ष आग्रह गरेको छ । छनोट भएकाहरूको मासिक तलब ५८ सय ८४ इजरायली मुद्रा (करिब दुई लाख रुपैयाँ) छ । यसमा खाना र आवासको खर्च भने आफैंले बेहोर्नुपर्ने हुन्छ ।विभागले साउन १८ सम्म पेस गरिएको कागजात जाँच गर्ने समय तोकेको थियो । त्यसक्रममा सरकारी मान्यता नपाएका तालिम केन्द्र र केयरगिभर तालिम दिन अनुमति नलिएका संस्थाबाट सर्टिफिकेट बुझाएका ३२१ जना र तोकिएको कागजात नपुगेका २४२ गरी ५६३ जनाको आवेदन विभागले रद्द गरेको छ । कम्तीमा २५ हजार रुपैयाँ बुझाई नक्कली प्रमाणपत्र खरिद गरेका युवा पैसा फिर्ता माग्दै तालिम केन्द्र धाउन थालेका छन् । प्रमाणपत्र खरिदबिक्री भएको उजुरी परेपछि श्रम मन्त्रालयले उच्चस्तरीय छानबिन बनाएको हो ।सहायक कामदारको छनोट प्रक्रिया विश्वसनीय र पारदर्शी बनाउन छानबिन समिति गठन गरिएको श्रममन्त्री शरतसिंह भण्डारीले बताए । नेपाल र इजरायलबीचको द्विपक्षीय श्रम सम्झौता कार्यान्वयनमा सरकार दृढ छ । यो सम्झौताअनुसार नै दीर्घकालीन स्याहार केन्द्रमा नेपाली पठाउन लागिएको हो, उनले भने, सरकारी संयन्त्र (जीटूजी) मार्फत हुने भर्ना प्रक्रियाको छनोट व्यवस्थित र पारदर्शी बनाउन प्रतिबद्ध छौं । श्रममन्त्री भण्डारीले छनोट भएका कामदारको विषयमा कहींकतैबाट प्रश्न नउठोस् भनेर कागजातको आधिकारिकता जाँच गर्न थालिएको बताए । इजरायल नेपालीका लागि आकर्षक गन्तव्य हो । यसमा अनावश्यक चलखेल निस्तेज गर्न सरकारले काम गरिरहेको छ । रोजगारदाताबाट समेत आउन सक्ने प्रश्नलाई पहिला नै हटाउन पारदर्शितालाई प्राथमिकता दिइएको हो, उनले भने । छानबिन समितिले उम्मेदवारले पेस गरेको भाषा परीक्षा र केयर गिभिङसम्बन्धी तीन महिनाको तालिम लिएको प्रमाणपत्रको छानबिन गर्ने छ । छानबिन समितिले इजरायल र नेपालको सम्झौताअनुसार तोकिएको सर्तमाथि छानबिन गर्ने जनाएको छ । जसमा २५ वर्ष पूरा भई ४५ वर्ष ननाघेको, कम्तीमा ४५ किलोग्राम तौल हुनुपर्ने, कम्तीमा १० कक्षा उत्तीर्ण गरी अनमी (एएनएम) वा सीएमएसम्बन्धी विषयमा कम्तीमा १५ महिनाको अध्ययन पूरा गरेको वा कक्षा १२ वा सोसरहको शैक्षिक योग्यता हासिल गरी नेपाल सरकारबाट मान्यता प्राप्त तालिम प्रदायक संस्थाबाट केयर गिभिङसम्बन्धी तीन महिनाको तालिम लिएको हुनुपर्ने प्रावधान छ । यो पटक भाषा परीक्षालाई थप पारदर्शी बनाउन भन्दै ब्रिटिस काउन्सिलबाट परीक्षा लिइएको छ । इजरायल जान छानिएका नेपाली कामदारले त्यहाँको दीर्घकालीन स्याहार केन्द्रमा ६५ वर्ष ननाघेका गम्भीर अपांगता भएका व्यक्तिको स्याहारका लागि काम गर्नुपर्ने विभागले जनाएको छ । इजरायलले २०२२ को अगस्टदेखि दीर्घकालीन स्याहार केन्द्रमा सहायक कामदारका रूपमा केयरगिभर लैजान थालेको हो । अहिलेसम्म १३ सय जना गइसकेको विभागका इजरायलजापान शाखाका निर्देशक गिरिराज ज्ञवालीले बताए ।दुई वर्ष अगाडि सरकारी संयन्त्रमार्फत इजरायल पुगेकी मोरङकी युनिसा राईले आफूहरू सुरक्षित रूपमा काम गरिरहेको बताइन् । लक्की ड्रबाट छानिए । पहिलो लटमै उड्न पनि पाएँ, उनले भनिन्, हाम्रो तलब सेवासुविधामा कुनै फरक छैन । गत वर्ष असोज २० मा प्यालेस्टिनी विद्रोही समूह हमासले गाजा क्षेत्रसँग जोडिएको इजरायलका विभिन्न ठाउँमा आक्रमण गरेको थियो । त्यसपछि इजरायलले हमासविरुद्ध थालेको कारबाही हालसम्म जारी छ । हमासको आक्रमणमा लर्न एन्ड अर्न कार्यक्रमअन्तर्गत कृषि क्षेत्रमा गएकामध्ये १० नेपाली विद्यार्थी मारिएका थिए । कञ्चनपुरका विपिन जोशी हाल पनि हमासको कब्जामा छन् । हमास प्रमुख इरानमा मारिएपछि इजरायलइरानबीच थप तनाव बढेको छ । इजरायल र हमासबीच जारी युद्धबाट केयरगिभर प्रभावित नरहेको इजरायलको जेरुसेलममा कार्यरत प्रभा घिमिरेले जनाइन् । घिमिरे सन् २००९ अगाडि नै इजरायल गएकी हुन् । त्यतिखेर म्यानपावर कम्पनीले केयरगिभर र कृषि क्षेत्रमा कामदार पठाउने गरेको थियो । इजरायलमा सात हजार नेपाली पुगिसकेका थिए । तर, म्यानपावर कम्पनीले लागत खर्च उच्च लिएको भन्दै इजरायल सरकारले २००९ अप्रिलदेखि नेपाली लैजान रोक लगायो । यसरी रोकिएको इजरायलको रोजगारी सरकारी संयन्त्रमार्फत नै लैजाने गरी २०२२ को जनवरीदेखि खुलेको हो । नेपालका लागि इजरायली राजदूत हनान गोल्डेर गोल्डवेरजेर सरकारसरकारबीचको मोडेल सफलता तर्फ उन्मुख भएको बताउँछन् । उनका अनुसार इजरायलले स्वदेशी र विदेशी श्रमिकबीच कुनै विभेद गरेको छैन । करारपत्रभन्दा बाहिर रोजगारदाताले काममा लगाउन पाउने छैनन् । तलब र सेवा सुविधा कटौती गर्न पाइने छैन । यस्तो समस्या भए सिधै श्रम विभागमा उजुरी गर्न पाइनेछ, उनले भने, इजरायल जाने सबै नेपालीले निर्धक्क भएर काम गरिरहेका छन् । ५ वर्ष मात्रै बस्न पाउने र करार सकिनासाथ स्वदेश फर्कनुपर्ने हुन्छ ।"
अस्थिरताको भुँवरीमा दुईदलीय प्रणाली,"दुईदलीय प्रणाली अहिले निकै चर्चामा छ । असार १७, २०८१ मा माओवादी नेतृत्वको गठबन्धन सरकार फालेर कांग्रेस र एमालेले अकस्मात् गठबन्धन गरेपछि यो हल्ला निकै गरम हुन पुगेको थियो । सुरुमा माओवादीलाई तर्साउन र संसदीय राजनीतिमा दुई ठूला दलको गठबन्धन औचित्यको लाज छोप्न संविधान संशोधनको कुरा उठाइएको होला भन्ने ठम्याइ रहेको थियो । किनकि संविधान संशोधन केकेमा भन्ने प्रस्ट भएको थिएन । केही दिनअघि एमाले महासचिव शंकर पोखरेलले मुलुकमा दुईभन्दा बढी दलहरूको आवश्यकता र राजनीतिक औचित्य नरहेको सार्वजनिक घोषणा गरे । र, त्यही स्प्रिटमा कांग्रेस महामन्त्री गगन थापाले आफ्नै स्टायलमा अनुमोदन गरेको समाचार प्रकाशमा आयो । संसद्का दुई ठूला दलको मिलीजुलीले साना दललाई पाखा लगाउने गरी दलसम्बन्धी कानुन परिमार्जन गर्ने तयारीमा जुटेको समाचार र सम्पादकीय बाहिरिएको छ ।अहिलेको नयाँ गठबन्धन सशक्त छ । यसले साना दलहरूको सत्ता दलाली गर्ने शक्तिरूपी (बार्गेनिङ पावर) प्वाँख काटेर दुई ठूला दलको राजनीतिक वर्चस्व स्थापित गर्न चाहन्छ भन्ने बुझ्न पनि गाह्रो भएन । उनीहरूले अमेरिका जस्तो भीमकाय मुलुकमा रिपब्लिकन तथा डेमोक्रेटिक पार्टीहरूले, बेलायतमा टोरी र लेबरले पालैपालो सरकारमा बसेर देश हाँकिरहेका छन् भने नेपाल जस्तो सानो अल्पविकसित देशमा कांग्रेस र एमाले भएपछि पुगिहाल्छ नि भन्ने तर्कलाई ढिपीका रूपमा अघि सार्न सक्लान् । तर नेपालमा सदियौँदेखि चुलिँदै गएको संरचनागत रूपान्तरण हुन नसक्दा उत्पन्न जटिल समस्याहरू तथा तिनले उत्पन्न गरेका आन्तरिक अन्तरविरोधहरू दुईदलीय प्रणालीको राजनीतिक वर्चस्व स्थापित हुनासाथ हल भइहाल्छन् त ?दुईदलीय अभ्यासलगभग अढाई सय वर्षदेखि संसारमा उदार बहुदलीय व्यवस्था सञ्चालनमा छ । यो अढाई शतकको उदार प्रजातन्त्र दिगो र भरपर्दो हुन समयसमयमा परिमार्जित हुँदै आएको छ । यतिबेलासम्म आइपुग्दा उदार प्रजातन्त्रको तीन चरित्रगत मान्यता स्थापित भएका देखिन्छन् (१) आम जनता कुनै पनि प्रतिस्पर्धी दल रोज्न स्वतन्त्र हुनेछन्, (२) दलका रोजाइका प्रतिनिधिहरू स्वतन्त्र ढंगले जनताको स्वेच्छामा निर्वाचित हुने अवसर प्राप्त गर्नेछन, र (३) कुनै पनि दलले अर्को दललाई वा अर्को गठबन्धनलाई उछिनेर वैकल्पिक सरकार बनाउन सक्ने गुन्जाइस रहनेछ । राजनीतिशास्त्रको इतिहासले के सावित गरिदिएको छ भने उदार प्रजातन्त्रमा वर्चस्ववादी दल वा दलहरूले कुनै अर्को राजनीतिक दललाई स्वस्थ प्रतिस्पर्धा गर्नबाट वञ्चित गर्न खोजे वा निषेध गर्न खोजे भने त्यो व्यवस्था टिक्न धौधौ पर्छ । एकदलीय होस् या दुईदलीय त्यो व्यवस्था वा प्रणालीलाई निरंकुश, आततायी व्यवस्था मानिन्छ (दि मल्टीपार्टी सिस्टमः इसेन्सिएल प्रिन्सिपल्स, डेमोक्रेसी वेब २०२४) ।कांग्रेसएमाले पदाधिकारीहरूले अगाडि सारेको दुईदलीय प्रणाली लगभग एक दर्जन मुलुकहरूमा कार्यान्वयनमा छन् । जस्तै (१) संयुक्त राज्य अमेरिका, जहाँ रिपब्लिकन तथा डेमोक्रेटिक पार्टी, यद्यपि ती पार्टीहरूभित्र अनेकन् विचार र पद्धतिमा विश्वास गर्ने उपदलहरूले (फ्याक्सन) खेल्ने गुन्जायस रहन्छ । (२) बेलायतमा कन्जरभेटिभ टोरी पार्टी र लेबर पार्टीको अलावा लिबरल डेमोक्रेटिक पार्टी पनि छ । (३) न्युजिल्यान्ड (४) बहमास (५) जमैका (६) जिम्बावेजस्ता देशमा पनि मुख्य गरी दुई पार्टीबीच प्रतिस्पर्धा हुन्छ । भारत, फ्रान्स, इटाली, इन्डोनेसिया तथा अन्य धेरै मुलुकमा बहुदलीय प्रणाली क्रियाशील छ । कुनै एक पार्टीले बहुमत प्राप्त गर्न नसक्ने अवस्था हुँदा यी मुलुकहरूमा साना पार्टीसँग गठबन्धन बनाएर निर्वाचन लड्छन् । जस्तो भारतमा भाजपा नेतृत्वको एनडीएको सरकार छ र प्रतिपक्षमा इन्डिया गठबन्धन । दुवै गठबन्धनमा थुप्रै पार्टीहरू सामेल छन् । समानुपातिक निर्वाचन पद्धति अपनाएका मुलुकहरूमा लगभग गठबन्धन अपरिहार्य बन्न पुग्छ । जस्तै, जर्मनी । निर्वाचनअघि उनीहरूले न्यूनतम कार्यक्रमका आधारमा लेफ्ट वा राइट गठबन्धन बनाउँछन् र जिते राज्य सञ्चालन गर्छन्, हारे प्रतिपक्षमा रहन्छन् । बहुदलीय व्यवस्थामा दलहरूले विभिन्न आर्थिक तथा सामाजिक वर्ग, तह, सम्प्रदाय, सांस्कृतिक तथा धार्मिक र क्षेत्रीयताको प्रतिनिधित्व गर्छन् । दलहरूले जब लक्ष्यअनुरूप वास्तवमा प्रतिनिधित्व गर्दैनन् तब उनीहरूको राजनीतिमा औचित्य समाप्त हुन पुग्छ र अर्को राजनीतिक पार्टी राजनीतिक मैदानमा नेतृत्व गर्न आइपुग्छ ।राजनीतिक प्रतिस्पर्धाले रोक्न नसकेको द्वन्द्वनेताद्वय पोखरेल र थापाले बोलेपछि उनीहरू संलग्न दलहरूले संस्थागत रूपमै दुईदलीय व्यवस्थामा जाने संस्थागत निर्णय गरेका होलान् भन्ने अनुमान लगाउन सकिन्छ । यद्यपि अहिलेको संघीय प्रणाली, मिश्रित निर्वाचन प्रणाली (समानुपातिक र प्रत्यक्ष) र बहुदलीयबाट दुईदलीयमा ओर्लने हो भने त्यसले उत्पन्न गर्न सक्ने अर्थराजनीतिक ज्वारभाटाबारे पहिला नै आकलन गरे हुन्छ । सत्तारूढ गठबन्धनले निर्वाचनअघि जनतामाझ घोषणापत्र लिएर जाँदा संविधान संशोधनको मुद्दा उठाएका थिएनन् । त्यसैले निर्वाचन पद्धति र संघीय संरचना जस्तो महत्त्वपूर्ण मुद्दाहरूमाथि संविधान संशोधन गर्ने हो भने जनमत संग्रह गरिनुपर्छ भन्ने माग पनि जबरजस्त ढंगले उठ्न सक्छ ।बहुदलीय प्रणाली अपनाइएका मुलुकहरूमा सशस्त्र द्वन्द्वको गुन्जाइस रहन्न भनिन्थ्यो तर बहुदलीय व्यवस्था पुनःस्थापित भएको ६ वर्ष नपुग्दै नेपालमा सशस्त्र जनयुद्ध सुरु भयो । एक दशक लामो त्यस युद्धमा लगभग १७ हजार नेपालीले ज्यान गुमाए । लाखौं प्रभावित भए । त्यस युद्ध माओवादीको राजनीतिक लहडकै कारण सुरु किन नभएको होस्, तर त्यसमा भयानक ठूलो जनआक्रोश र असन्तुष्टि मिसियो र तात्कालीन शासक तथा उपशासकहरूले घुँडा टेक्नुपर्ने अवस्था सिर्जना हुन पुग्यो । संविधान संशोधन गर्न चाहना राख्ने जोकोहीले त्यस युद्ध सुरु हुनुअघिको अर्थराजनीतिक परिवेशबारे बुझ्न जरुरी छ । २०४७ मा संवैधानिक राजतन्त्रसहितको दलीय प्रजातान्त्रिक संविधान जारी भएर २०४८ मा आम निर्वाचन हुन पुगेको थियो । बहुमत ल्याएको कांग्रेसले सरकारको नेतृत्व गर्यो भने प्रमुख प्रतिपक्षमा नेकपा (एमाले) स्थापित हुन पुगेको थियो । तर परिवर्तनको वाहक बनेको कांग्रेस सरकार २०४६ को जनआन्दोलनको स्प्रिटअनुसार राजनीतिकआर्थिकसामाजिक तथा सांस्कृतिक रूपान्तरण अर्थात् संरचनागत परिवर्तन (स्ट्रक्चरल चेन्ज) गर्नबाट विमुख हुन पुग्यो । नेपाल त्यतिबेला पनि अल्पविकसित मुलुकहरूको सूचीमा सूचीकृत थियो । त्यसका निम्न कारण थिए (१) मुलुकमा उत्पादनका साधनहरूको समुचित पुनर्वितरण भएको थिएन, त्यसले गर्दा मानवीय संसाधन विकास (ह्युम्यान क्यापिटल) अत्यन्त पछौटे थियो । पूर्वाधार विकास र वित्तीय संसाधन विकास बचत सञ्चितिको अभावमा कमजोर थिए । (२) निजी क्षेत्र कमजोर र निगाहमा आधारित थियो । (३) भएका सार्वजनिक क्षेत्र अस्तव्यस्त र अपर्याप्त थिए । (४) स्थापित संवैधानिक तथा राजकीय संस्थाहरू क्रोनिइजमका कारण कमजोर थिए । शिक्षा, स्वास्थ्य, खाद्य सुरक्षा, आवास, सार्वजनिक यातायात तथा सञ्चार र रोजगारीका लागि नेपाली अर्थतन्त्रमा संरचनागत परिवर्तन आवश्यक ठानिएको थियो । तर सरकारले नवउदारवादी बजारवाद लागू गर्यो र माथि उल्लेखित राज्यले दायित्व बोक्नुपर्ने विषय बजारमा हस्तान्तरण गरियो ।पहिलो निर्वाचनपछि नेपालमा लगभग दुईदलीय प्रणाली नै थियो भन्न मिल्छ । कांग्रेस ११२ सिट ल्याएर सरकारमा थियो भने ६९ सिट ल्याएर एमाले प्रमुख प्रतिपक्षमा । तेस्रो हुने दल संयुक्त जनमोर्चासँग जम्मा ९ सिट थियो । बहुमतको सरकार बनाएको कांग्रेसले मुलुकको अर्थतन्त्रमा संरचनागत रूपान्तरणको एजेन्डा छोडेर संरचनागत समायोजन गर्न कम्मर कस्यो । उदारीकरण, निजीकरण तथा भूमण्डलीकरणको नाराअनुरूप राज्यको भूमिका गौण बनाइयो र निजी क्षेत्र अर्थात् बजार प्रमुख बनाइयो । सार्वजनिक उद्यमको अन्धाधुन्ध निजीकरण गरियो, कृषिसँग उद्योगको नातासम्बन्ध टुट्यो । अस्टेरिटी प्याकेज लागू गरेर किसानलाई मल, बीउ, बिजन, औजारमा दिइँदै आएको सहुलियत कटौती गरियो । कृषकलगायत अन्य साना र मझौला उद्यमकर्ताहरू वैंक सुविधावाट वञ्चित हुन पुगे । कृषि उत्पादनको लागत बढेपछि कृषिबाट पलायन हुने क्रम बढ्यो । शिक्षा र स्वास्थ्य क्षेत्रमा गरिएको डाइभेस्टमेन्ट (अलगानी) ले नेपाली जनतालाई एउटा वा दुईवटा बच्चामा सीमित गरिदियो र त्यसपछि परिवार अभावमा जीविकोपार्जनमुखी कृषि झन् खुम्चियो । सम्पत्तिको पुनर्वितरण र राजकीय मौकाबाट (स्टेट अपरचुनिटी) बाहिरिएर असुरक्षित र अपहेलित हुन पुगेको आक्रोश विद्रोहमा मिसिनु अस्वाभाविक थिएन ।राजनीतिक रूपमा दलहरूको संरचनामा एकल जातीय वर्चस्व स्थापित हुन पुगेको थियो । दलीय राजनीतिको उपरीसंरचनामा अधिकांश पुरेतखलकहरू हाबी थिए । संसद् होस् या अन्य राजकीय र संवैधानिक संरचनामा महिला, मधेशी, दलित, जनजाति, सीमान्तकृत समुदायको प्रतिनिधित्व जनसंख्या अनुपातमा १० प्रतिशतभन्दा कम थियो । यो असमानताले आगोमा घिउको काम गर्नु अस्वाभाविक थिएन । युद्ध सम्झौतामा टुंगियो, सर्वसाधारण जनताले गरेको त्याग र बलिदानकै बलमा राजनीतिमा समावेशी प्रतिनिधित्वको व्यवस्था हुन पुग्यो । सीमान्तकृत समुदायसम्म राजनीतिक समावेशिता पुर्याउन तीनवटा टायरको संघीयता व्यवस्था गरियो । प्रतिनिधित्वको ग्यारेन्टीका लागि मिश्रित चुनाव प्रणाली अपनाइयो । अहिले राजनीतिमा हाबी हुन पुगेका एलिटहरूलाई यो समावेशिता र राजनीतिमा प्रत्यक्ष सहभागिता मन परेको छैन ।माओवादीको अकर्मण्यताको अर्थ दुईदलीय प्रणाली ?कुनै पनि राजनीतिक व्यवस्थाले दीर्घकालीन स्थायित्व त्यसबेला प्राप्त गर्छ, जुन बेला व्यवस्था खडा गर्न बनाइएका संस्थागत संरचनाहरू मजबुत हुन्छन् । संस्थागत संरचनाको मजबुतीको कुरा त्यतिबेला मात्र प्रभावकारी बन्न सक्छ, जुन बेला जनताले ती संस्थाहरूमाथि अपनत्व बोध गर्न सक्छन् । माओवादी १२ बुँदे राजनीतिक समझदारी स्वीकार गरेर जब संसदीय राजनीतिको मूलधारमा आयो, त्यतिबेला ऊसँग जार्गनयुक्त कोरा नाराबाहेक आर्थिक रूपान्तरणका लागि जन्ड सुधारका कार्यक्रम (र्याडिकल रिफर्म) केही थिएनन् । जस्तो जमिन अर्थात् भूमिसुधार र व्यवस्थापनको प्रश्न, शिक्षा, स्वास्थ्य, सञ्चार, भौतिक पूर्वाधार निर्माणको वैकल्पिक व्यवस्थापन, अन्तर्राष्ट्रिय व्यापार, औद्योगिकीकरण, कर प्रणाली, आदिको व्यवस्थापन र वितरणबारे अन्वेषण र खोजमा आधारित ठोस योजना कार्यक्रम केही थिएनन् । उनीहरूबाट जुन किसिमको संरचनागत परिवर्तनको अपेक्षा गरिएको थियो । उनीहरूलाई त संरचनागत परिवर्तन किन ? कसका लागि ? कसरी ? जन्ड सुधारको एबीसीडी नै थाहा नपाएका माओवादीहरू सत्तारूढ भए लगत्तैदेखि कांग्रेसएमाले जस्तै नवउदारवादी बजारतन्त्रको चास्नीमा डुबुल्की मार्न पुगे र युद्धका एजेन्डालाई बिर्संदै गए । युद्धमा मारिने र बेपत्ता हुनेहरू त छँदै थिए । बाँचेका मिलिसिया र पीएलएहरूसँग पनि र्याडिकल रिफर्मको अभावमा वैदेशिक रोजगारमा हामफाल्नुको विकल्प थिएन । क्याडरविहीन पार्टी जब संस्थागत हुँदैन, त्यो भत्किन पुग्छ । माओवादीका नेतृत्व तह अहिले अस्तित्व रक्षाका लागि गिडगिडाउने अवस्थामा छ । लाग्छ, २०४९ सालको संयुक्त जनमोर्चाको वर्चस्व धान्न पनि उसलाई धौधौ पर्नेछ ।माओवादी कमजोर भएर विभाजित र विस्थापित हुनुको अर्थ कांग्रेस र एमाले बलिया छन् त ? अझ मानिलिऔं, बेलुन फुलेझैं अकस्मात् जस्तो नेपाली राजनीतिमा उदाएको राष्ट्रिय स्वतन्त्र पार्टी धुमिल हुनेबित्तिकै कांग्रेस र एमालेलाई सधैं आलोपालो सत्तारूढ भइरहन सदावहार जनमत प्राप्त हुने सम्भावना छ त ? यस्तो कतै गुञ्जायस देखिँदैन ।कांग्रेसएमालेको संयुक्त गठबन्धनसँग हालसम्म नेपालका विद्यमान समस्याहरूको समाधान गर्ने कुनै जन्ड सुधारका योजना र कार्यक्रमहरू छैनन् । माथि उल्लेखित समष्टिगत अर्थतन्त्रका कुनै पनि अवयव जस्तो कृषि, उद्योग, पर्यटन, ऊर्जा विकास, अन्तर्राष्ट्रिय व्यापार, सबै क्षेत्र ओरालो लागेका छन् । कुनै पनि संवैधानिक तथा राजकीय संस्थाहरूले संस्थागत रूपमा सन्तोषजनक काम गर्न सकिरहेका छैनन् । बैंक तथा वित्तीय संस्था हुन् या सहकारी, सबै लुट खसोटमा लागेका छन् । सार्वभौम ऋणको साँवाब्याज विकास बजेटभन्दा बढी हुन पुगेको छ ।मुलुक एकातर्फ मन्दीले आक्रान्त छ । रोजगारी कहींकतै छैन । महँगीले आकाश छोएको छ । अराजकता मौलाएको छ । शैक्षिक संस्थाहरू धराशायी भएका कारणले आफ्ना बालबच्चामा अभिभावकहरूले भविष्यमा उज्यालोपन देख्न सकिरहेका छैनन् । यस्तो अवस्थामा फेरबदल ल्याउन वर्तमान गठबन्धनसँग न त कुनै योजना छ, न त कुनै संस्थागत परिकल्पना गर्ने ल्याकत । प्रचण्ड हुनुअघि एमाले र कांग्रेसले नै सत्ताको नेतृत्व गरेका थिए । प्रचण्डकालमा पनि वास्तविक निर्णयकर्ता वा हर्ताकर्ता देउवा र ओली नै थिए । के गरे ? भन्ने प्रश्नको उत्तर पार्टी पंक्तिले दिन सामर्थ्य राख्दैनन् । अहिले पनि सिद्धान्तविचार र कार्यक्रमका आधारमा कांग्रेसएमाले गठबन्धन बनेको होइन । राज्यको स्रोत र साधनको भागबन्डाले मात्र गठबन्धनलाई अड्याइराख्न सक्दैन । कांग्रेस र एमाले पनि माओवादी जस्तै संस्थागत र सांगठनिक रूपमा खोक्रो भइसकेका छन् । सर्वसाधारण जनता (मतदाता) बाट अलगअलग देखिन्छन् । संघदेखि गाउँपालिकासम्मका निर्वाचित या अनिर्वाचित कार्यकर्ता राज्य दोहनमा निर्लिप्त छन् । तिनीसँग राजनीतिक संस्कार र शिक्षा छैन । गंगा आए गंगादास, जमुना आए जमुनादास बन्ने पार्टी संस्कार हुर्कंदो छ । भनिराख्नै पर्दैन, माओवादीले वैकल्पिक राजनीति भित्र्याउन र सो अनुरूप काम गर्न नसकेकैले कांग्रेस र एमालेको राजनीतिक वर्चस्व स्थिर रहेको र उसको ओरालो यात्रा सुरु भएको हो । तर माथि उल्लेख गरिएको संरचनागत समस्याहरूको चाङ बढ्दो छ । रोजगारी दिने खाडी युद्धको बाछिटाले ग्रस्त छ । युद्धले अन्तर्राष्ट्रिय लगानीका प्राथमिकताहरू बदलिएका छन् । शिक्षित युवा जनशक्तिको पलायन बाक्लिँदो छ । मुलुकमा उत्पादन घटिरहेको छ र जनजीविका संकटग्रस्त बन्दै गएका छन् । ऋण तिर्न ऋण लिनुपर्ने अवस्था छ । यी यावत् समस्या थाती राखेर कांग्रेसएमाले गठबन्धनलाई दुईदलीय प्रणाली किन चाहिएको हो ? भरपर्दो जवाफ छ ?"
नागढुंगानारायणगढः समानान्तर सडक बनाऊ,"हरेक वर्ष बर्खायाम सुरु भयो कि नागढुंगादेखि नारायणगढसम्मको सडकखण्डमा पहिरो खसेको, ढुंगा खसेको, सडक पुरिएको, सडक बगाएको, सडक अवरुद्ध भएको र सवारीसाधन दुर्घटनामा परेको खबर दोहोरिन्छन् । पूर्वपश्चिम राजमार्गलाई काठमाडौंसम्म जोड्ने मुख्य सडकरेखा भएकाले नारायणगढदेखि नागढुंगासम्मको खण्डमा सवारी चाप पनि असाध्यै धेरै छ । तर त्यसलाई थेग्न सक्ने गरी फराकिलो सडक नहुँदा र सवारी व्यवस्थापन पनि चुस्त नहुँदा कहींकतै एउटा गाडी बिग्रियो राजमार्गमा भएका सबै यात्रु अलपत्र पर्छन् । पहिरो खस्यो भने खुल्न घण्टौं लाग्छ । सडकको स्तरोन्नतिको काम चल्दा कहिलेकाहीं घण्टौंसम्म सडक बन्द गरिन्छ । जसले गर्दा यात्रुको यात्रा अवधि अनावश्यक रूपमा लम्बिन्छ, जोखिम पनि बढ्छ । मुख्य विषय, सडकको अवरोध छल्न वैकल्पिक मार्ग छैन ।आम रूपमा चर्चा नपाउने दुर्घटनाका अतिरिक्त कहिलेकाहीं भयानक दुर्घटना पनि हुन्छन् र देशलाई नै शोकाकुल बनाउँछ । गत असार २८ मा मात्रै मुग्लिननारायणगढ सडकखण्डको सिमलतालमा दुईवटा बस एकैपटक त्रिशूली नदीमा खस्दा बससँगै ६५ यात्रु पनि बेपत्ता भएका थिए । त्यसमध्ये २५ जनाको मात्रै शव फेला परेको छ । आर्थिक वर्ष २०८०८१ मा मात्रै नागढुंगामुग्लिन सडकखण्डमा मात्रै ५५ वटा सवारी दुर्घटना भएको प्रहरीको तथ्यांक छ । जोखिमको अनुभूति र दुर्घटनाका शृंखलाले वैकल्पिक सडक पनि बनाउनुपर्ने आवश्यकता बोध हुन्छ । अब सिस्ने खोलामा सुरुङमार्ग सकिएपछि नै वैकल्पिक मार्गको रेखा कोर्न सक्नुपर्छ । त्रिशूली नदीको पारि समानान्तर सडक निर्माण गरिनु र त्यसलाई नारायणगढणसम्मै पुर्याउनु बुद्धिमत्तापूर्ण हुन्छ । असार २८ मा त दुईवटा बस नै सडकबाट त्रिशूलीमा खसे । दुर्घटना र त्यसपछि भएको सडक अवरोधले पनि वैकल्पिक सडकको आवश्यकता छ ।वैकल्पिक समानान्तर सडकका लागि अध्ययन पनि भएको छ । थानकोटबाट सुरुङ हुँदै सिस्ने खोला निस्किएपछि सोझै धार्के निस्कने वैकल्पिक सडकको डिजाइन र सर्भे भएको थियो । विश्व बैंकको सहयोगमा अध्ययन गरिएपछि ऋण सम्झौता गर्ने बेलामा मुआब्जा धेरै दिनुपर्ने देखिएकाले काम अघि बढेन । त्यस्तै विशालटारबाट पारि फिस्लिङसम्म समानान्तर सडकको अध्ययन भए पनि मुआब्जाकै कारण थप काम अघि बढ्न सकेन । सरकारले स्थानीय तहमार्फत सडक खन्ने मनस्थिति बनाएको छ । जोखिमको विश्लेषण गरेर व्यवस्थित ढंगबाट सुरक्षाका मापदण्ड अपनाइएको गुणस्तरीय सडक निर्माण हुन सकेको भए भरपर्दो विकल्प तयार हुन्थ्यो । तर मुआब्जाका कारण काम अघि बढ्न नसक्नु दुर्भाग्यपूर्ण छ । मुआब्जाको रकम एकीकृत रूपमा हेर्दा बढी देखिएला तर यात्रुको समय र जीवन तथा त्यसले सम्बन्धित परिवारमा पर्ने वियोगको आघात जग्गाको मुआब्जासँग तुलनै हुन सक्दैन । त्यस्तै, दुर्घटनापछि हुने उद्धार, अहिले भइरहे जस्तो दैनिक हुने जाम, लम्बिँदो यात्राले नागरिकले बेहोर्नुपर्ने हैरानी, जामले बढाउने सवारीसाधनको इन्धन खपतको हिसाब नै अथाह छ । त्रिशूली पारि समानान्तर राजमार्ग निर्माणको काम अघि नबढेपछि अहिले प्रचलित राममार्गकै स्तरोन्नतिको काम अघि बढेको छ । विश्व बैंकको ऋण सहयोगमा नागढुंगादेखि मुग्लिनसम्मको सडकलाई तीन खण्डमा विभाजन गरेर स्तरोन्नतिको काम भइरहेको छ । नागढुंगानौबिसे, नौबिसेमलेखु र मलेखुमुग्लिनसम्मको सडकखण्डलाई फरकफरक प्याकेजका रूपमा स्तरोन्नति गर्ने काम भइरहेको छ । तर कुनै पनि खण्डको कार्यप्रगति सन्तोषजनक छैन । सडक पनि सञ्चालन गरिरहनुपर्ने बाध्यताले एकातिर कार्यप्रगतिलाई सुस्त बनाएको छ अर्कोतिर, त्यसले गुणस्तरको सुनिश्चिततामा पनि प्रभाव पार्न सक्छ । यसै पनि स्तरोन्नतिले खासै उत्साह नल्याउन सक्छ । त्यसको उदाहरणका रूपमा नारायणगढमुग्लिन सडकखण्डलाई लिन सकिन्छ । स्तरोन्नतिको अवधिभर र त्यसपछि पनि यात्रुको सास्ती उस्तै देखिन्छ । त्रिशूली नदीको वारिपट्टि जस्तो भौगोलिक संरचनामा सडक बनाइएको छ । पारिपट्टिको भूगोल पनि लगभग उस्तै छ । त्यसैले पारितर्फको सडक निर्माण गर्दा वारिपट्टिको सडक निर्माणका कमजोरीबाट पाठ सिक्न जरुरी छ । किनकि, वारितर्फको सडक निर्माण गर्दा भौगोलिक संवेदनशीलतालाई ख्याल नगरिएको चर्चा हुने गर्छ । सडक पनि साँघुरो छ । पारिपट्टि नयाँ सडक निर्माण गर्दा विगतको कमजोरीबाट सिक्न सकिन्छ । सडक निर्माणका सन्दर्भमा विकास भएका उन्नत विधिहरूमार्फत थप सुरक्षित बनाउन सकिन्छ । तर यसका लागि सानातिना बजेट र अव्यवस्थित ढंगको निर्माणले जोखिमको न्यूनीकरण होइन, बरु विस्तार गर्ने सम्भावना रहन्छ । त्यसैले आन्तरिक होस् वा बाह्य स्रोत, जसरी बनाए पनि यथाशीघ्र सुरक्षित र गुणस्तरीय वैकल्पिक सडक निर्माण गर्न आवश्यक छ ।"
अब जनतालाई विद्युत् महसुलमा छुट गरिदेऊ,"कुलमानज्यू, धेरै फाइदामा लग्नुभएछ, अब दुर्गम पहाडी भेगमा बत्तीको महसुल घटाइदिनुपर्यो । एउटा व्यापारीलाई छुट दिनुभन्दा गरिब जनतालाई शुल्क घटाइदिएको राम्रो हो । रवि बस्नेतजनताको रगत पसिना चुसेरै हो । फुर्ती लाउनु पर्दैन । मनोज केसीयस्तो काम पनि गर्ने हो ? नेपालमा त भ्रष्टाचार गर्ने हो । दलाल बन्ने हो । पार्टीको झोले र एसम्याम बन्ने हो । हैट्, वाहियात काम गरेर । टोपेन्द्र साँवा ओलीलाई निर्देशक र कुलमानलाई प्रधानमन्त्री बनाउनुपर्ने स्थिति देखा पर्यो नि नेपालमा शुक्र लामा"
साम्प्रदायिक दंगा देशका लागि घातक,"राजनीतिक दलका नेताहरूको अपरिपक्व सोचले देशमा कुनै पनि बेला साम्प्र्रदायिक दंगा भड्किने हो कि भन्ने डर लाग्छ । जातिजातिबीच मनमुटाव गराएर आफ्नो राजनीतिक यात्रा बलियो बनाउन लागेका नेतादेखि बेलैमा सावधान रहेकै राम्रो । कसैले कसैको धर्ममाथि प्रहार गर्छ भने त्यसलाई तत्काल कारबाही राज्यले गर्नुपर्छ । धर्मनिरपेक्षको मतलब कुनै धर्ममाथि प्रहार गर्नु भन्ने त पक्कै होइन । कसैको पनि आस्था विश्वासमाथि प्रहार गरेर भाषण गर्न पाइँदैन । विभिन्न जातजाति, भाषाभाषी बस्ने हाम्रो देशमा हिजोदेखि एकापसमा भएको भाइचाराको सम्बन्ध थप मजबुत बनाउनुपर्छ । हिजो हामी नेपाली थियौं, आज बाहुन, जनजाति, मुस्लिम, क्रिश्चियन भएका छौं । आज यसको असर खासै नदेखिए पनि केही समयपछि यसले हाम्रो समाजमा असर गर्ला कि भन्ने चिन्ता छ । गाउँगाउँमा धर्म परिवर्तन गराउन जोडतोडले लागेका छन् । अनेक लोभलालच देखाएर धर्म परिवर्तनमा बाध्य पार्ने काम भइरहेको छ । यसलाई रोक्ने काम कहींकतैबाट भएको छैन । हरेक धर्मको आफ्नो ठाउँमा महत्त्व छ । दलका नेताहरू नसच्चिने हो भने बेलायतमा जस्तो साम्प्रदायिक दंगा नहोला भन्ने छैन । भोलि जातजातिबीच युद्ध भयो भने चाहेर पनि कसैले रोक्न सक्दैन । हरेकलाई आफ्नो धर्म, जात प्यारो हुन्छ । त्यसैले हामी जनताबीचको सहिष्णुता, सद्भाव र एकतालाई कसैले पनि खलबल्याउने मौका नदिऔं । पुरुषोत्तम घिमिरे, जोरपाटी, काठमाडौं"
संघर्ष गाथाले मन अमिलियो,"शनिबारको कान्तिपुर कोसेलीमा त्यसपछि म सडकबाटै लखेटिएँ शीर्षकमा रविना सथसंकरको आलेख पढें । गरिबीबाट उम्कन उनकी आमा र स्वयं उनले गरेको संघर्षको गाथा पढ्दा मन अमिलो भएर आयो । त्यसमा पनि अझै दलित भएबापत समाजबाट हुने विभेदबाट बच्नका लागि पहिचान लुकाउनुपरेको पीडा त झनै मर्मस्पर्शी छँदै छ । त्यसमा राज्य र हामी उपल्लो जातिका भनिनेहरूले लज्जाबोध नगरेसम्म अवस्था यथास्थितिमै रहनेछ । जन्म, कर्म, मिहिनेतको प्रभावले एउटै मुलुकका नागरिक भएर पनि मान्छे फरकफरक जीवनस्तरमा बाँचिरहेका हुन्छन् । कोही भोको, नांगो, औषधि र शिक्षाको अभावमा बाँचिरहेको छ भने हेर्ने दायित्व राज्यको हो । संविधानले दिएका सीमित अधिकारभित्र रहेर सीमित क्षेत्रमा काम गर्ने अख्तियारी पाएका मेयरले सबै बेथितिको व्यवस्थापन गर्न सक्छन् र राजधानी कस्तो हुनुपर्छ र कस्तो बनाउनुपर्छ भनेर बालेनले बुझेका छन् जस्तो लाग्छ । सडक चौडा बनाउने क्रममा कतिपयको घरै शून्यमा विलीन भएको छ । तिनको पीडा कसले सुनिदिने हो, तिनको क्षतिपूर्ति कसरी होला ? त्यत्रो क्षतिमा पनि राजधानीलाई सुन्दर बनाउने अभियानमा आफू पिसिएकोमा उनीहरूले मन बुझाएका छन् । देशभरिबाट अवसरको खोजीमा राजधानी पसेका बेरोजगारहरूलाई महानगरपालिकाले व्यवस्थापन गर्नुपर्ने हो र । हामी कस्तो भाष्य निर्माण गर्न खोज्दै छौं ? लहडका भरमा कसैलाई उठाउने र कसैलाई पछार्ने काममा लाग्दा राज्य स्वयं नपछारियोस् । रत्नप्रसाद लुइँटेल, काठमाडौं"
जिज्ञासा,"कुन व्यवस्था आएपछि नेपाल बन्छ ?कति सरकार आएपछि नेपाल बन्छ ?धेरै छन् जनताका सेवामा दलहरूती अब कति पुगेपछि नेपाल बन्छ ?इमानदार कार्यकर्ता बढेका बढ्यै छन्कति इमानदार भएपछि नेपाल बन्छ ?गफ, आश्वासन र प्रतिबद्धता बिर्सियौंकतिसम्म बिर्सेपछि नेपाल बन्छ ?मन्त्री नै मन्त्रीको सरकार हुने भोकति मन्त्री भएपछि नेपाल बन्छ ?छताछुल्ल र खुलमखुला भ्रष्टाचार, काण्ड यो कतिसम्म भएपछि नेपाल बन्छ ?ओहो जाँदै छ समय यसैउसैमाकुन युग आएपछि नेपाल बन्छ ? अनिमेष पाठक, सिद्धिचरण मार्ग, ओखलढुंगा"
'एउटै व्यक्ति लामो समय सत्तामा बस्यो भने तानाशाह बन्दो रहेछ',"बंगलादेशमा भएका घटनाका कारण भारतमा शरण लिनेको संख्या बढेको देखिन्छ । अब बंगलादेशमा भारतीय पक्षका विषयमा के हुन्छ भन्ने चासो त छ नि ?भारतले त्यहाँ शान्ति सुरक्षा होस्, आफ्नो चासोमा समस्या नहोस् भन्ने हो । अब नेपालको कुरा गर्नुपर्छ, बंगलादेशसँग भुटानभन्दा पनि हामी नजिक छौं । बंगलादेशलाई अन्तर्राष्ट्रिय मान्यता दिने भुटान पहिलो देश हो । हामी सातौं मुलुक भयौं । हामीमाथि पनि अहिलेको घटनाले प्रभाव पर्छ । यो प्रभाव अनेक रूपमा छ । एउटा त हाम्रो दुवै देशको हितमा भइरहेको व्यापार, व्यवसाय, शिक्षा आदानप्रदान तथा अब नयाँ फड्को मार्ने गरी ऊर्जालगायत क्षेत्रमा हुन लागेको आदानप्रदानको विषयमा प्रभाव पर्छ । जलविद्युत्मा ४० मेगावाट बिजुली बेच्ने सम्झौता हुँदै थियो, जुन अहिलेको घटनाक्रमले अन्तिम अवस्थामा स्थगित हुन पुगेको छ । म बंगलादेशमा राजदूत हुँदा नेपालबाट बंगलादेशमा ११ हजार मेगावाट विद्युत् निर्यात गर्नका लागि कुराकानी भएको थियो । त्यो कुरा मैले नेपाल सरकारलाई विस्तृतमा जानकारी दिएको छु । त्यसैगरी बीबीआईएन (बंगलादेश, भुटान, भारत र नेपाल) बीचको प्यासेन्जर मोटर भेहिकल सन्धिलाई अघि बढाएर एक मुलुकबाट अर्को मुलुकमा बस तथा कारमार्फत यात्रा गर्न सकिने, कार्गो सामग्रीको आदानप्रदान गर्नेलगायतका विषयलाई अघि बढाउने सम्बन्धमा पनि अवरोध हुन पुगेको छ । जसले नेपाललाई फड्को मार्नलाई सहयोग पुग्थ्यो । अन्तिम चरणमा पुगेको त्यो अहिले आएर ठप्प भयो । बंगलादेशसँग पीटीए (प्रिफेन्सियल ट्रेड अग्रिमेन्ट) हाम्रो पक्षमा हुन जरुरी थियो । उनीहरू राजी पनि थिए । किनकि त्यहाँ अरू कर यति धेरै छ कि हाम्रो ९७ प्रतिशत सामानको चार्ज लाग्छ । त्यसलाई हटाएर समान हैसियतमा गर्ने भनेर हामी अघि बढेका थियौं । त्यसो गर्दा हामीलाई थोरै भए पनि फाइदा हुन्थ्यो । बंगलादेशले पीटीए भुटानसँग गरेको थियो । अब दोस्रो नेपालसँग हुन्छ भन्ने थियो । तर अहिले आएर ठप्प हुन पुगेको छ । यसबाहेक नेपालको थप दुई महत्त्वपूर्ण चासो छन् । अहिले पनि बंगलादेशमा ४०० सय नेपाली डाक्टर इन्टर्नसिप गरिरहेका छन् । विद्यार्थीहरू त नेपाल आइरहेका छन् । तर ती इन्टर्नसिप गरिरहेका तथा बंगलादेशमा विभिन्न अन्तर्राष्ट्रिय संस्थामा कार्यरत थोरै नेपालीको सुरक्षाको चासो छ । अर्को, नेपालको भारतसँग सीमा खुला छ । यदि भारतले उदारता देखाएर सीमा खोलिदियो भने नेपालमा पनि बंगलादेशबाट मान्छेहरू आउन सक्छन् । बंगलादेशमा हिन्दुमाथि दमन भयो भने भारतमा अहिले हिन्दुवादी सरकार छ, भारतले केही न केही त गर्छ । अर्कोतर्फ बंगलादेशी सेनाले दमनकर्तामाथि कारबाही गर्न थाल्यो भने पनि उनीहरू भारत हुँदै भाग्न सक्छन् । रोहिंग्याहरू बंगलादेशबाट भारत हुँदै नेपाल छिरेका हुनाले हामीले सीमामा पनि सतर्कता अपनाउनुपर्छ । त्यसैले पनि हामी बंगलादेश घटनालाई लिएर तटस्थ हुनुपर्छ । नेपालले बंगलादेशको घटनाबाट के पाठ सिक्न सक्छ ? हामीले एकतर्फी विकास निर्माणमा मात्र ध्यान दिने र सुशासनमा ध्यान नदिने हो भने त्यो फेल हुने रहेछ भन्ने बंगलादेशको घटनाले देखाएको छ । शक्तिमा आएपछि लोकतान्त्रिक मूल्य मान्यतालाई नेतृत्वले कुल्चिँदा रहेछन् । त्यो कुल्चिने काम गर्न हुन्न, पाठ सिक्नुपर्छ । आवधिक र निष्पक्ष निर्वाचन, बोल्न पाउने, शान्तिपूर्ण रूपमा भेला हुने र कार्यक्रम गर्न पाउने अधिकारलगायत आधारभूत कुरामा हस्तक्षेप गर्न हुन्न । समस्या आएपछि पहिले नै शान्तिपूर्ण समाधानतर्फ लाग्नुपर्छ । जनताको चाहनाअनुसार काम गर्नुपर्छ । नेपालमा पनि यसबारे सोच्नुपर्छ । हाम्रो नैराश्यता भनेकै बेरोजगारी हो । संसारमा एउटै व्यक्ति लामो समय सत्तामा बस्यो भने त्यो तानाशाही हुँदो रहेछ । एउटा व्यक्ति दुई कार्यकाल मात्र सत्ताको नेतृत्वमा बसोस् भन्ने हो । अर्कोचाहिँ हामीले कार्यकारी राष्ट्रपति र कार्यकारी प्रधानमन्त्रीको नारा लगायौं, तर त्यो तानाशाही भयो भने समस्या हुँदो रहेछ । त्यसैले यस विषयमा हामीले सोच्न आवश्यक छ । भारतले अहिलेसम्म बंगलादेश घटनालाई लिएर केही बोलेको छैन । भारतको आगामी भूमिका के हुन सक्छ ?भारतले अप्रत्यक्ष रूपमा अलिअलि बोल्ने कोसिस गरिरहेको छ, बंगलादेशमा शान्ति सुरक्षा होस् भनेर । त्यो कूटनीतिक अभ्यास हो । किनभने आन्तरिक मामिलामा हस्तक्षेप गर्ने अधिकार कसैको हुँदैन । भारत अहिले पर्ख र हेर को रणनीतिमा छ । समय आएपछि बोल्ने हो । अहिलेका लागि भने भारतीयहरूले विभिन्न माध्यमबाट दबाब दिएर त्यहाँ शान्ति सुरक्षा होस् र अल्पसंख्यकलाई प्रहार नहोस् भन्ने हो । साथै, भारतीय हितमा असर नपरोस् भनेर कोसिस गरिरहेको मैले बुझेको छु । दक्षिण एसियाली क्षेत्रीय सहयोग संगठन (सार्क) को नेपाल अध्यक्ष रहेको छ । अहिलेको अवस्थामा यसको भूमिका के हुन सक्छ ? बाध्यकारी रूपमा नेपाल अहिले पनि सार्कको अध्यक्ष हो । अध्यक्षको हैसियतमा नेपालको केही भूमिका चाहिन्छ । एउटा सन्तुलिन भूमिकाका रूपमा कमसेकम सार्कका सदस्यमा यो विषयमा छलफल गरेर प्रेस वक्तव्य निकाल्ने । बंगलादेशमा शान्ति सुरक्षा होस्, त्यहाँका नागरिकको रक्षा होस्, उपलब्धिहरूको रक्षा होस्लगायत विषयमा सार्कले सामूहिक एजेन्डा बनाएर वक्तव्य निकाल्नुपर्छ । नेपालले सार्ककै अध्यक्ष भएपछि बोल्नुपर्ने कुरामा बोल्नुपर्छ । दक्षिण एसियाली देश श्रीलंकापछि बंगलादेशका राष्ट्र प्रमुखसरकार प्रमुख देशबाटै भाग्नुपर्ने अवस्था आयो । यसको मुख्य कारण के होला ? जनताको चाहनाअनुसार काम गर्न नसकेपछि यो समस्या आएको हो । अफगानिस्तानको घटना र त्यसपछि यी दुई मुलुकमा भएको राजनीतिक उथलपुथलले गर्दा दक्षिण एसियाको अवस्थालाई राम्रो संकेत गरेको छैन । त्यसैले हामी सबै दक्षिण एसियाली मुलुक मिलेर समान चासोका बारेमा काम गर्नुपर्छ । यो नै आजको आवश्यकता हो ।"
आमिरको 'संन्यास',"(काठमाडौं) अहिलेसम्म पनि लापता लेडिज हेर्नु भएको छैन ? छैन भने हेरिहाल्नु । नेटफ्लिक्समा उपलब्ध छ । यही वर्षको मार्चमै मात्र रिलिज भएको हो । किरण रावले निर्देशन गरेको यो हिन्दी सिनेमा हेरेपछि मन त्यसै पनि खुसीले फुरुङ्ग हुन्छ । असाध्यै साह्रै मीठो ढंगले बनेको छ, यो सिनेमा । सिनेमाका एकएक पात्र महत्त्वपूर्ण छन् र त्यसले केही न केही कथा भनिरहेको हुन्छ । सायद यस सिनेमाको सर्वाधिक दमदार पात्र रहेको छ, सबइन्स्पेक्टर श्याम मनोहरको ।यस पात्रलाई जीवन्त बनाउने काम गरेका छन्, रवि किसनले । यो पात्र कति धेरै मज्जाको छ भने यसमा आफैं अभिनय गर्न चाहन्थे, आमिर खान । उनी नै त हुन्, यसका निर्मातामध्ये एक । के पनि सुनिन्छ भने आमिरले त्यस पात्रका लागि अडिसन पनि दिएका थिए । तर किरणले आमिरको स्थानमा रविलाई नै रोजे । आमिरलाई फाले । किरणले कुनै एक उपयुक्त समयमा आमिरको त्यो अडिसन बाहिर ल्याउने छु भनेर पनि भनेकी छन् ।यो सबै पृष्ठभूमि किन भन्दा आमिरबारे एउटा खबर अहिले चर्चामा छ र त्यो हो, उनले अभिनयबाट संन्यास लिइसके भन्ने बारेमा । संन्यास अभियनबाट मात्रै होइन, सिनेमासम्बन्धी सबै खाले कामबाट । यो कुरा उनले भारतीय प्रधानन्यायाधीश डीवाई चन्द्रचुढसँगको भेटमा पनि उल्लेख गरेको भारतीय सञ्चार माध्यमहरूले जनाएका छन् । पूरा घटनाक्रम यसरी सुरु हुन्छ । आमिरका जेठो छोरा हुन्, जुनैद खान । उनीबारे पनि इन्टरनेटमा अनेक खाले कथा पाइन्छ । उनको सबैभन्दा ठूलो विशेषता हो, सबै खाले स्टारडमबाट सक्दो टाढा बस्ने ।भर्खरै उनी अभिनित सिनेमा पनि आएको छ र यो हो, महाराज । जुनैदको डेब्यु सिनेमा हो, यो । यशराज फिल्मस्को यो सिनेमाबारे खासै हल्लाखल्ला केही पनि भएन । उनी अभिनयमै सीमित हुन चाहँदैनन् । निर्देशन गर्न पनि चाहन्छन् । अनि प्रोडेक्सनको कामतिर पनि लाग्न चाहन्छन् । कारण ? स्वाभाविक रूपमा उनको यसमा रुचि छ । योभन्दा पनि ठूलो कारण चाहिँ आमिरले लिन खोजेको संन्यास नै हो ।आमिर आफैंले जुनैदलाई अबदेखि आफूले हेर्दै आएका सबै कामको जिम्मेवारी विस्तारै सम्हाल्न भनिसकेका छन् । जुनैदले भारतीय मिडियालाई भनेका छन्, ड्याडी साँच्चै अवकाशको चरणबाट गुज्रिरहेका छन् । यो सबै कुराले ठोस आकार लिएको भने त्यही लापता लेडिज को निर्माण क्रममै हो । त्यसको निर्माण क्रममा आमिरले आफ्नी पूर्वपत्नी किरणलाई सक्दो सहयोग पनि गरे । अझ मिडियामै आएर त्यही श्याम मनोहरको भूमिका गर्न नपाएको दुःख पनि सुनाए ।तर अवकाशको सोचलाई पनि बाहिर ल्याएनन् । अब त जुनैदले लगभग आमिरले गर्दै आएका सबै प्रोडक्सनसम्बन्धी काम सम्हालिसकेका छन् । उनको डेब्यु फिल्मलाई लिएर न त आमिर आफैंले उत्साह देखाए । न त उनका अर्की पूर्वपत्नी रिनाले धेरै चासो देखाइन् । खासमा आमिरले कति बेला के गर्छन्, त्यो उनलाई मात्र थाहा हुन्छ । यी परफेक्टिनिस्ट को मनमा के हुन्छ, त्यो अनुमान गर्न पनि गाह्रो हुन्छ ।आमिरको अवकाशबारे चलेको हल्ला यो नै पहिलो पनि होइन । धेरैले मन नपराएको उनको एउटा सिनेमामा पर्छ, लालसिंह चड्डा । सन् २०२२ को सिनेमामा खासै व्यापार पनि गर्न सकेन । फेरि पूरा सिनेमाको पटकथा नै स्वयं कतै न कतै मिलेको देखिन्न । पछि आमिरले पनि यो तथ्य स्विकारेका छन् । त्यही सिनेमाका बेला पहिलो पटक आमिरले अब अभिनय नगर्ने भन्ने खालको समाचार आएको थियो । यो समाचार आफैंमा कति धेरै स्तब्धपूर्ण थियो भने यसलाई सुन्नेबित्तिकै स्वंय किरण पनि रोएकी थिइन् ।यसबीच आमिरको आफ्नै अन्तर्वार्ता बाहिर आएको छ । त्यसमा उनले सिधै भनेका छन्, मैले अब साँच्चै छाडें । यो कुरा मैले आफ्नै परिवारसम्मलाई त भनेको थिएँ । तर सबैलाई भन्न मन लागेन । अब म केही पनि गर्न चाहन्नँ । अब त परिवारसँग सामान्य जीवन बिताउन मात्रै चाहन्छु । मैले सबैलाई किन भन्न चाहिनँ भने यस्तो भनेको भए, सबैले यो त लालसिंह चड्डाको बजार बनाउन गरेको हल्ला भन्थे ।आमिरको यो कुरा सुनेर उनकै परिवारले पनि सम्झाउन चाहेका रहेछन् । विशेषतः किरणले । किरणको मत थियो, आमिरको यो निर्णय ठीक समयमा भएन । यसले राम्रो गर्दैन । तर आमिरले कसैको पनि सुनेनन् । महाराज मा धेरैले जुनैदको कामलाई मन पराए पनि । तर उनी आफैंले पनि एक पाइला बढी चालिसकेका छन् र यसक्रममा प्रीतम प्यार को निर्माण काम सुरु गरिसकेका छन् । रमाइलो के पनि छ भने उनी आफ्नी आमा रिनासँग नजिक छन् नै, व्यवसायिक रूपमा किरणसँग पनि ।महाराज को निर्माण चलिरहेकै बेला पनि आमिर सकेसम्म त्यसबाट टाढा रहे । खालि एकपल्ट मात्र सुटिङका बेला सेटमा पुगे । आफ्नो छोराको पहिलो सिनेमाबारे उनमा कुनै प्रकारको चिन्ता र उत्साह दुवै देखिएको पनि थिएन । खासमा आमिर लगभग यस्तै खाले छन् । तर उनको संन्यासको कुरा साँचो हो भने यो हिन्दी सिनेमा हेर्न मन पराउनका लागि यो धक्का पनि हो । उतातिर कोही कलाकारले आफू चल्दाचल्दै यसरी काम नगर्ने निर्णय विरलै गरेका पाइन्छ । सायद छैन नै । तर यहाँनिर पनि आमिरले फरक ढंगले काम गर्न खोजे ।"
मुसर्रफको जन्म,सन् १९४३ मा आजकै दिन (अगस्ट ११) मा पाकिस्तानी पूर्वप्रधानमन्त्री परवेज मुसर्रफको जन्म भएको थियो । उनको जन्म भारतीय राजधानी नयाँदिल्लीमा भएको थियो । सेन्ट प्याट्रिक्स हाईस्कुल कराँचीबाट अध्ययन सुरु गरेका मुसर्रफले लाहोरस्थित क्रिस्चियन कलेजबाट उच्च शिक्षा हासिल गरेका थिए । १९९८ मा पाकिस्तानको सेनाप्रमुख बनेका मुसर्रफले १९९९ अक्टोबर १२ मा रक्तपातविहीन सैनिक कु गरेर सत्ता हत्याएका थिए । पछि उनलाई दुईवटा हत्याको अभियोगसमेत लागेको थियो । मुसर्रफमाथि पाकिस्तानकी पूर्वप्रधानमन्त्री बेनजिर भुट्टो र रेड मस्जिदका धर्मगुरुको हत्याको अभियोग लगाइएको थियो । उनीमाथि २००७ को संविधानलाई निलम्बनसम्बन्धी राष्ट्रद्रोहमा समेत मुद्दा लगाइएको थियो । यूएईस्थित अमेरिकन हस्पिटलमा एमिलोइडोसिस रोगको उपचार गराइरहेका मुसर्रफको ७९ वर्षको उमेरमा २०२३ फेब्रुअरी ५ मा निधन भएको हो ।
अनुदानमा कृषियन्त्र दिने भन्दै किसानबाट करोडौं ठगी,"(धनगढी)कैलालीको कैलारी गाउँपालिकाका ८ सय २९ किसानलाई अनुदानको प्रलोभन देखाएर बिचौलियाले ठगेका छन् । पावर टिलर (हाते ट्र्याक्टर) र सिँचाइका लागि पानी तान्न मोटर ७५ प्रतिशत अनुदानमा उपलब्ध गराउने भन्दै बिचौलियाले किसानबाट २५ प्रतिशत रकम अग्रिम भुक्तानी भन्दै उठाएका हुन् ।बिचौलिया संस्था तथा व्यक्तिहरूले सुरुमा किसानहरूलाई ५८ हजार ७ सय ५० जम्मा गरे पावर टिलर र १२ हजार बुझाए सिँचाइ मोटर अनुदानमा उपलब्ध गराउने प्रलोभन देखाएका थिए । तर रकम संकलन गर्न खटिएका स्थानीय प्रतिनिधिले पछि सिँचाइ मोटरको भने १२ हजार नै भए पनि पावर टिलरको १ लाखदेखि १ लाख ३५ हजारसम्म दिनुपर्ने भनेका थिए । त्यो रकम पनि सस्तै लागेर किसानले बुझाएका थिए । किसानहरूका अनुसार पावर टिलरको बजार मूल्य करिब अढाइ लाख रुपैयाँभन्दा बढी पर्छ ।सस्तो मूल्यमा कृषि उपकरण पाउने भएपछि कैलारीका विपन्न समुदायका किसान परिवारले विभिन्न जुक्ति निकाल्दै रकम जुटाए । केहीले घरको राँगा, गोरु बेचे, कसैले भैंसी, पाठोबाख्रो बेचे त कतिपयले गाउँको समूहबाट ब्याजमा कर्जा झिके । कतिपयले जग्गाजमिन बन्धकी राखेर ऋण झिके । असारको पहिलो साताभित्र सामान उपलब्ध गराउने भन्दै गत चैतमा रकम उठाउन सुरु गरिएको किसान बताउँछन् । असार बितिसक्दासम्म पनि समान नपाएपछि किसानहरूलाई ठगिएको शंका लागेको थियो । एक लाख रुपैयाँमा घरको एक हल राँगा बिक्री गरेर पैसा जुटाएँ, कैलारी५ किसान शिवप्रसाद चौधरीले भने, पछि थप रकम बुझाएँ । तर अहिले थाहा पाएँ, त्यो समूह त ठग समूह रहेछ । कैलारी गाउँपालिकाका ९ वटै वडाका ४ सय १५ किसान परिवारबाट पावर टिलर दिने भन्दै १ लाखदेखि १ लाख ३५ हजारका दरले संकलन गरेको पाइएको छ । सिँचाइ मोटरका लागि १२ हजारका दरले ४ सय १४ जना किसानबाट रकम उठाएको पाइएको छ । बिचौलियाले सबैबाट गरी करिब ५ करोड रुपैयाँ उठाएको किसानहरूको भनाइ छ । कैलारी६ का पुरन चौधरीले पावर टिलर दिने भनेर आफूबाट १ लाख ३५ हजार लिइएको बताए । सुरो नामक गैरसरकारी संस्थाले कैलारी गाउँपालिकामा विभिन्न संस्था तथा व्यक्तिको समूह बनाएर रकम संकलनको योजना बनाएको देखिएको छ । मुनाफा वितरण नगर्ने संस्थाका रूपमा दर्ता रहेको सुरो नेपालकी अध्यक्ष सुशीला खड्का ओझाको नेतृत्वमा पाँच वटा समूह परिचालन गरी रकम संकलन गरिएको थियो । काठमाडौंमा दर्ता रहेको बाल सशक्तीकरण संस्थाका अध्यक्ष रहेका योगेश योगी (कैलारीकै बासिन्दा) को निर्देशनमा स्थानीय शिक्षक विनोद चौधरी, कालीमाई बहुउद्देश्यीय सहकारी संस्थाका अध्यक्ष कैलारी५ का अमृत चौधरी, नेपाल सहकारीका अध्यक्ष रामशरण महतो, कैलारीमै रहेको अखुवा सहकारी संस्थाका अध्यक्ष सीताराम चौधरी, नागरिक उन्मुक्ति पार्टी संसदीय दलका नेतासमेत रहेका पूर्वमन्त्री घनश्याम चौधरीका स्वकीय सचिव शंकर चौधरी किसानबाट रकम संकलन गर्न परिचालित भएको कागजातबाट देखिन्छ । यस्तै स्थानीय सन्तोष चौधरीको नेतृत्वमा मेलाराम राना, दिनेश संगम र श्रवण चौधरी परिचालित रहेको कागजातबाट देखिएको छ । अनुदानमा पावर टिलर दिन्छौं भनेपछि विश्वासमा परेर मागेअनुसार नै रकम बुझायौं, कैलारी७ की निलु चौधरीले भनिन्, हामीलाई त ठगिएछौं । सुरो नेपालले परिचालन गरेको बाल सशक्तीकरण संस्थाले स्थानीय जनता माविमा कार्यरत शिक्षक विनोद चौधरीलाई परिचालन गरेर रकम संकलन गरेको थियो । चौधरीले १ लाखका दरले ९५ जना किसानबाट रकम संकलन गरेका थिए । नेपाल सहकारी संस्था कैलारी६ का अध्यक्ष ५३ वर्षीय रामशरण महतोले पावर टिलर उपलब्ध गराउने भन्दै २५ किसानबाट १ लाख २५ हजारका दरले ३१ लाख २५ हजार संकलन गरेको पाइएको छ । कालीमाई बहुउद्देश्यीय सहकारी संस्थाका अमृत चौधरीले २ सय ३१ किसानबाट पावर टिलर उपलब्ध गराउने भन्दै २ करोड ६९ लाख ५३ हजार र ४ सय ५५ किसानबाट सिँचाइ मोटर दिने भन्दै ५४ लाख ५२ हजार गरी कुल ३ करोड २४ लाख ५ हजार उठाएको सकारेका छन् । चौधरीले १ सय ८१ जनाबाट पावर टिलरका लागि संकलन गरेको २ करोड ११ लाख ७७ हजार र ३ सय ६९ जना किसानबाट सिँचाइ मोटरका लागि संकलन गरेको ४४ लाख २८ हजार फिर्ता गरेको गाउँपालिका अध्यक्ष रामसमझ चौधरीले बताए ।अखुवाई कृषि सहकारी संस्थाका अध्यक्ष रहेका कैलारी८ पृथ्वीपुरका ४७ वर्षीय सीताराम चौधरीले ५९ किसान परिवारबाट पावर टिलर उपलब्ध गराउने भन्दै एक लाख १७ हजारका दरले कुल ६९ लाख ३२ हजार ५ र सिँचाइ मोटर उपलब्ध गराउने भन्दै ३८ जना किसानबाट १२ हजारका दरले ४ लाख ५७ हजार गरी कुल ७३ लाख ८८ हजार ५ सय संकलन गरेको खुल्न आएको छ । चौधरीले उक्त रकम संकलन गरेको स्वीकार गरेका छन् । किसानहरूको विरोधपछि उनले ३९ लाख २८ हजार सम्बन्धित किसानलाई फिर्ता गरेको दाबी गरेका छन् । नागरिक उन्मुक्ति पार्टी संसदीय दलका नेता घनश्याम चौधरीका स्वकीय सचिव रहेका कैलारी५ छोटी पलियाका ३७ वर्षीय शंकर चौधरीले २२ स्थानीय किसान परिवारबाट पावर टिलर उपलब्ध गराउने भन्दै प्रतिपरिवार १ लाख २० हजारका दरले २६ लाख ४० लाख संकलन गरेको पाइएको छ । सन्तोष चौधरीको चार जनाको समूहले ४८ जनाबाट १ लाख २५ हजारका दरले ६० लाख संकलन गरेको र हाल उनीहरू सम्पर्कमा नरहेको किसानले बताएका छन् । भ्रममा पार्न केही किसानलाई भने सामान दिइएको स्थानीय रेवन्त बोहराको भनाइ छ । त्यसबीचमा उनीहरूले २३ जनालाई पावर टिलर र एक सय ४० परिवारलाई पानी तान्ने मोटर पनि उपलब्ध गराएका थिए । त्यसबाट अरुलाई पनि आइहाल्छ नि भन्ने भ्रम सिर्जना भयो, उनले भने । रकम संकलकहरूले सुरो नेपालकी अध्यक्ष खड्काका नाममा कृषि विकास बैंक रामशाह पथ शाखामा रहेको व्यक्तिगत खाता नम्बर ०८२२५०३०४०२७००१२ मा रकम जम्मा गरेको पाइएको बताएका छन् । मैले ९५ लाख सुशीला खड्का ओझाको व्यक्तिगत खातामा पठाएको हुँ, शिक्षक विनोद चौधरीले भने, बाल सशक्तीकरण संस्थाका अध्यक्ष रहेका योगेश योगीले कल गर्नुभयो । उनी चिनेजानेको हाम्रै गाउँको मान्छे हुन् । उनले भनेपछि पत्याएँ । मलाई पनि चाहिन्छ भनेर फारम भरें । त्यसपछि आफूलाई सम्पर्क व्यक्ति तोकिएपछि आफूले १ लाखका दरले ९५ जनाबाट रकम संकलन गरेको उनले बताए । योगीले नै सबै रकम सुशीलाकै खातामा पठाउन भनेका हुन् । अहिले योगी सम्पर्कमा छैनन् । म बेहिसाब फसेँ, उनले भने । आन्तरिक राजस्व कार्यालय धनगढीमा ०८१ जेठ १३ मा दर्ता भएको सुरो नेपाल मुनाफा वितरण नगर्ने संस्था भएको उल्लेख छ । ०८१ जेठ २० मा उक्त संस्था समाज कल्याण परिषद्मा आबद्ध भएको छ । उक्त संस्थाको कार्यक्षेत्रमा कृषि क्षेत्र उल्लेख छैन । सुरो नेपाल दर्ता हुनु अघिदेखि नै किसानबाट रकम संकलनको योजना बनाइएको पाइएको छ । उक्त संस्थाकी अध्यक्ष बताउने खड्कालाई टेलिफोन सम्पर्क गर्दा उनले जंगिएर आफूलाई कुरा गर्ने फुर्सद नभएको र कुरा गर्न मन छ भने आइतबार भेटेरै कुरा गर्न भनिन् । सर्वसाधारण किसानमाथि यति ठूलो रकम ठगी हुँदासम्म पनि गाउँपालिकाका केही पदाधिकारी संवेदनशील देखिएका छैनन् । यस समस्याको मुख्य जिम्मेवार सुरो नेपाल देखिन्छ । हामीले थाहा पाउँदासम्म किसानबाट स्थानीय प्रतिनिधि परिचालन गरेर रकम संकलन गरिसकेको रहेछ, गाउँपालिकाका अध्यक्ष रामसमझ चौधरीले भने, हल्लाखल्ला भइसकेपछि रकम संकलक स्थानीय प्रतिनिधिलाई मैले गाउँपालिकामै बोलाएर फिर्ता गर्न भनिसकेको छु । कतिपयले रकम फिर्ता गरिसकेका पनि छन् । कतिपयले कागज गरेर समय मागेका छन् । कैलारीकै एक बासिन्दाका अनुसार खड्काले कैलालीका अन्य स्थानीय तह र कञ्चपनुरलगायत जिल्लाका किसानबाट पनि रकम संकलन गरेका छन् । कैलारी गाउँपालिकाका अध्यक्ष चौधरीले पनि आफूले कञ्चनपुरको कृष्णपुर, कैलालीको घोडाघोडीका किसानबाट पनि रकम संकलन भएको सुनेको बताए । कैलालीका प्रमुख जिल्ला अधिकारी धर्मेन्द्रकुमार मिश्रले कैलारीमा भएको ठगीको विषयमा कुनै उजुरी नपरेको बताए । उनका अनुसार घटना जानकारीमा आइसकेपछि रकम संकलक चार जनालाई झिकाएर सोधपुछ गर्दा उनीहरू नाजवाफ भएपछि पक्राउ गरी थुनामा राखिएको थियो । तर उजुरी नभएकाले धेरै दिन राख्ने आधार भएन, प्रजिअ मिश्रले भने, पछि कैलारीकै गन्यमान्यले उनीहरूलाई जिम्माजमानीमा बुझिलिएका हुन् । यस प्रकरणमा ठूलै गिरोह संलग्न रहेको आशंका आफूले पनि गरेको प्रजिअ मिश्र बताउँछन् ।"
कुल जडित विद्युत् क्षमता ३१ सय ५७ मेगावाट,"(काठमाडौं)मुलुकको कुल जडित विद्युत् क्षमता ३ हजार १ सय ५७ मेगावाट पुगेको छ । नेपाल विद्युत् प्राधिकरणमा शुक्रबार दोस्रो कार्यकालको तीनवर्षे उपलब्धि सार्वजनिक गर्दै कार्यकारी निर्देशक कुलमान घिसिङले प्राधिकरणका सहायक कम्पनी र निजी क्षेत्रका आयोजना गरी कुल जडित क्षमता ३१ सय ५७ मेगावाट पुगेको बताएका हुन् ।विद्युत् जडित क्षमतामा सबैभन्दा बढी ९५ प्रतिशत अर्थात् २९ सय ९१ मेगावाट योगदान जलविद्युत्कै रहेको प्राधिकरणले जनाएको छ । यस्तै थर्मल ऊर्जा ५३ मेगावाट, सौर्य ऊर्जा १ सय ७ मेगावाट र बायोमास ऊर्जा ६ मेगावाट रहेको घिसिङको भनाइ छ । विगत आठ वर्षमा मात्रै २ हजार ३ सय मेगावाट थपिएको प्राधिकरणको दाबी छ । पछिल्ला ३ वर्षमा मात्रै १७ सय ६ मेगावाट थपिएको समेत घिसिङले बताए । दिनहुँ ५ सय मेगावाट बिजुली निर्यात भइरहेको प्राधिकरणका प्रवक्ता चन्दन घोषले जनाए । अहिलेको विद्युत्को उच्च माग २६५० मेगावाट रहेको घोषले बताए । प्राधिकरण, प्राधिकरणका सहायक कम्पनी र निजी क्षेत्रको गरी कुल विद्युत् जडित क्षमता २९ सय ९१ मेगावाट पुगेको उनले प्रस्ट्याए ।आठ वर्षअघिसम्म विभिन्न कारणले ठप्प रहेको निजी क्षेत्रका विद्युत् आयोजनाहरूसँगको विद्युत् खरिदबिक्री सम्झौता (पीपीए) लाई खुला गरी जलाशययुक्त, पिकिङ रन अफ रिभर, रन अफ द रिभर र सौर्य ऊर्जाका लागि छुट्टाछुट्टै दर तय गरिएको प्राधिकरणले जनाएको छ । पछिल्लो समय नेपालको जलविद्युत्मा स्वदेशी तथा विदेशी लगानीकर्ताको आकर्षण बढेको समेत घिसिङको भनाइ छ । आठ वर्षअघि २८ सय मेगावाटको मात्र विद्युत् खरिद सम्झौता गरिएको थियो, निजी क्षेत्रका आयोजनाहरूलाई प्रोत्साहन गर्न लिइएका नीतिका कारण अहिले १० हजार ३ सय मेगावाटभन्दा बढीको विद्युत् खरिद सम्झौता भइसक्यो, घिसिङले भने । सन् २०२८२९ मा नेपालको जडित क्षमता झन्डै १० हजार मेगावाट पुग्ने प्राधिकरणको प्रक्षेपण छ । ती लक्ष्य पूरा गर्न करिब ७ हजार मेगावाटका आयोजना निर्माणका विभिन्न चरणमा छन्, थप करिब १० हजार मेगावाटका आयोजना विद्युत् खरिद सम्झौताको प्रक्रियामा छन्, घिसिङले भने, सौर्य विद्युत् उत्पादनलाई प्राथमिकतामा राखी प्राधिकरणले थप ८०० मेगावाट सौर्य विद्युत्को पीपीए गर्न बोलपत्र आह्वान गरेको छ ।पछिल्लो समय आम्दानी बढाउँदै लगेको प्राधिकरणले प्रसारणलाइन मात्र नभई विद्युत् उत्पादनमा पनि लगानी बढाएको छ । प्राधिकरणको सहायक कम्पनीमार्फत १४० मेगावाटको तनहुँ जलाशययुक्त, ४० मेगावाटको राहुघाट र ३७ मेगावाटको माथिल्लो त्रिशूली ३ बी, रोलवालिङ २० मेगावाटका आयोजनाहरू निर्माणाधीन छन् ।प्राधिकरणको सहायक कम्पनी चिलिमेको अगुवाइमा निर्माणाधीन २७० मेगावाटका आयोजना सञ्चालनको अन्तिम चरणमा छन् । चिलिमे जलविद्युत् कम्पनीले करिब ३०० मेगावाटका थप जलविद्युत आयोजना अगाडि बढाएको छ । प्राधिकरणका अनुसार ४२ मेगावाटको माथिल्लो मोदी ए, १८२ मेगावाटको माथिल्लो मोदी, २१० मेगावाटको चैनपुर सेती, ९९ मेगावाटको तामाकोशी पाँचौंको निर्माण सुरु भएको छ । एक हजार ६३ मेगावाटको माथिल्लो अरुण र ६७० मेगावाटको दूधकोशी जलाशययुक्त जलविद्युत् आयोजनाहरू वित्तीय व्यवस्थापन गरी निर्माणमा जाने अवस्थामा पुगेका छन् । ६८३ मेगावाटको सुनकोशी३ जलाशययुक्त जलविद्युत् आयोजना नेपाल र बंगलादेशका सरकारी निकायको लगानीमा निर्माण गर्ने गरी अगाडि बढाइएको प्राधिकरणले जनाएको छ । दक्षिण एसियाली क्षेत्रकै नमुना परियोजनाका रूपमा अगाडि बढाउन सकिने १० हजार ८०० मेगावाटको कर्णाली (चिसापानी) बहुउद्देश्यीय जलाशययुक्त आयोजनाको विस्तृत अध्ययन प्रक्रिया सुरु गरिएको छ ।दैनिक माग र आपूर्तिबीचको उतारचढावलाई व्यवस्थापन गरी प्रणालीलाई भरपर्दो र गुणस्तरीय बनाउन देशका विभिन्न ठाउँमा करिब ४२ हजार मेगावाटका पम्प स्टोरेज जलविद्युत् आयोजनाको पहिचान गरी केही उत्कृष्ट आयोजनाहरूको थप अध्ययन अगाडि बढाइएको प्राधिकरणले जनाएको छ ।"
एक वर्षमा १५ करोड रुपैयाँको अचार निर्यात,"(काठमाडौं)नेपालले एक वर्षमा १५ करोड ८ लाख रुपैयाँको अचार निर्यात गरेको छ । आर्थिक वर्ष ०८०८१ मा नेपालले १५ करोड ८ लाख १७ हजार रुपैयाँ बराबरको १ लाख ८२ हजार ९४२ किलो अचार निर्यात गरेको थियो । अचार सबैभन्दा बढी अस्ट्रेलिया, इटाली, जापान, बेलायत र अमेरिकामा निर्यात हुन्छ । बेल्जियम, क्यानडा, चीन, जर्मन, हङकङ र कोरियामा पनि अचार निर्यात भएको भन्सार विभागको तथ्यांक छ ।बजारमा स्वदेशीदेखि विदेशी विभिन्न ब्रान्डमा फरकफरक स्वादका रेडिमेड अचार किन्न पाइन्छ । उत्पादित अचारको खपत बढी मात्रामा आन्तरिक बजारमै हुने भए पनि आर्थिक वर्ष ०७७७८ देखि विदेशसमेत निर्यात हुन थालेको विभागको तथ्यांकले देखाएको छ । मुलुकबाट लप्सी, मुला, गाँजर, अकबरे खुर्सानीका अलावा बफ, चिकेन, माछालगायतका विभिन्न प्रकारका अचार निर्यात हुने थालेको हो ।सरकारले अचार निर्यात गर्न आर्थिक वर्ष ०७७७८ देखि मात्रै राष्ट्रिय शीर्षक सिर्जना गरेको थियो । त्यसअघि यस्तो व्यवस्था थिएन, जसले गर्दा अन्य शीर्षकमै अचार निर्यात हुन्थ्यो, विभागका सूचना अधिकारी पुण्यविक्रम खड्काले भने, छुट्टै शीर्षक नै बनाएपछि मात्र अचार निर्यातको तथ्यांक राख्न थालिएको हो । कोभिडको बढ्दो संक्रमणका बेला संसारभरकै व्यापारव्यवसायमा असर परेका अवस्थामा नेपालबाट भने अचार निर्यात सुरु भएको देखिएको छ । गत आर्थिक वर्ष सबैभन्दा बढी अस्ट्रेलियामा ६ करोड ८१ लाख ३१ हजार रुपैयाँ, इटालीमा १ करोड ७४ लाख ६० हजार, अमेरिकामा १ करोड ६२ लाख २४ हजार, जापानमा १ करोड १७ लाख २५ हजार र बेलायतमा १ करोड ३ लाख १० हजार रुपैयाँको अचार निर्यात भएको थियो । गत आर्थिक वर्ष ७ करोड २१ लाख ६४ हजार रुपैयाँको अचार आयात भएको विभागको तथ्यांक छ । चीनबाट ४ करोड ३३ लाख २९ हजार र भारतबाट २ करोड ८८ लाख १३ हजार रुपैयाँको अचार आयात भएको विभागको तथ्यांक छ । आर्थिक वर्ष ०७९८० मा १० करोड ९८ लाख ४४ हजार रुपैयाँ बराबरको अचार निर्यात भएका थियो । अघिल्लो वर्ष पनि सबैभन्दा बढी अचार जापान, कोरिया, अमेरिका, इटाली र अस्ट्रेलियामा निर्यात भएको छ । आर्थिक वर्ष ०७९८० मा १० करोड २ लाख १४ हजार रुपैयाँको अचार आयात भएको थियो । सबैभन्दा बढी अचार चीन र भारतबाट अचार आयात भएको विभागको तथ्यांक छ । विभागका अनुसार चीनबाट ७ करोड ६७ लाख ६५ हजार र भारतबाट २ करोड ३३ लाख २८ हजार रुपैयाँको अचार आयात भएको थियो । बाँकी अस्ट्रेलिया र यूएईबाट अचार आयात गरिएको थियो ।आर्थिक वर्ष ०७८७९ मा ७ करोड ६४ लाख ६१ हजार रुपैयाँको अचार आयात भएको थियो । सोही वर्ष ३ करोड ८६ लाख ६४ हजार रुपैयाँको अचार निर्यात भएको थियो । आर्थिक वर्ष ०७७७८ मा २ करोड ५२ लाख ३४ हजार रुपैयाँको अचार आयात हुँदा ३९ लाख २२ हजार रुपैयाँको निर्यात भएको थियो । आर्थिक वर्ष ०७६७७ मा २९ लाख १३ हजार रुपैयाँको अचार आयात गरिएको थियो ।"
दुई सातादेखि सिँगटी सडक नखुल्दा उत्तरी दोलखामा यातायात ठप्प,"सडक खुलाउन फास्टट्र्याकमा आह्वान गरेको बोलपत्र कबोल गराएर १५ दिनको समयसीमामा सडक खुलाउने गरी निर्माण व्यवसायीले काम थालिसकेको उक्त सडक हेर्दै आएका डिभिजन सडक कार्यालय चरिकोटका इन्जिनियर भरत श्रेष्ठले जनाए । सडकलाई तलबाटै खोलाले तानेको हुनाले एकतर्फी पनि सडक सञ्चालन गर्न पनि नसकिएको उनको भनाइ छ । सडक खुलाउनका लागि सबै संयन्त्र परिचालन गरेका छौं, उनले भने, सम्झौता गरेर निर्माण व्यवसायीले काम सुरु गरिसकेका छन्, काम थालेको दुई सातामा सडक सञ्चालनमा आउने विश्वास गरेका छौं । सडक पहिराले बगाएपछि निमार्णाधीन तामाकोशी तेस्रो आयोजनासहित अन्य निजी क्षेत्रका जलविद्युत् आयोजनाको कामसमेत प्रभावित बनेको छ ।"
इलामबाट अलैंची पुनर्रोपण अभियान,"(विराटनगर) खोल्सीको सुन मानिने अलैंचीको संरक्षणसँगै उत्पादन बढाउने उद्देश्य राखेर इलामबाट पुनर्रोपण अभियान सुरु भएको छ । खासगरी भारतलगायत तेस्रो देशमा अलैंची निर्यात हुँदै आएको छ । विभिन्न खाले रोग, प्रकोप र वर्षौं पुराना बोट भएका कारण अलैंची खेती मासिँदै जाने सम्भावना देखेपछि नयाँ प्रविधिमा आधारित अलैंची पुनर्रोपण अभियान सुरु गरिएको हो । नेपाल अलैंची व्यवसायी महासंघले यसको अगुवाइ गरेको छ । कोशी प्रदेश, उद्योग कृषि तथा सहकारी मन्त्रालयको आर्थिक तथा अलैंची विकास केन्द्र फिक्कलको प्राविधिक सहयोगमा महासंघले अभियानको अगवाइ गरेको हो । इलामको रोङ गाउँपालिकामा बिहीबार र इलामकै देउमाई नगरपालिकामा शुक्रबार टिस्यु कल्चर प्रविधिबाट उत्पादन गरिएको स्वस्थ र नयाँ बिरुवा रोपण गरी अभियान थालनी गरिएको थियो । प्रदेश तथा स्थानीय सरकार, व्यवसायी, किसानलगायत सरोकारवालाको सहभागितामा यो अभियान सुरु भएकाले यसबाट प्रतिफल प्राप्त हुने नेपाल अलैंची व्यवसायी महासंघका अध्यक्ष निर्मल भट्टराईको दाबी छ । रोङमा अलैंची नर्सरीकै लागि महासंघको आर्थिक सहयोगमा निर्माण गरिएको टनेलमा नर्सरीकै लागि चार सय बिरुवा रोपिएको छ । यस नर्सरीबाट आगामी वर्ष चार हजार बिरुवा उत्पादन उत्पादन गरी पुनः किसानलाई वितरण गरिनेछ, भट्टराईले भने । महासंघ किसानसँग प्रत्यक्ष जोडिएको संगठन भएकाले यसले किसानलक्षित कार्यक्रमलाई जोड दिने महासंघका अध्यक्ष भट्टराईको भनाइ छ । इलामबाट थालिएको अभियानलाई अलैंची उत्पादन हुने सबै जिल्लामा विस्तार गरिने उनले जनाए । टिस्यु कल्चर प्रविधिबाट उत्पादित बिरुवाबाट आगामी ४०५० वर्षसम्म आम्दानी लिन सकिने अलैंची विकास केन्द्रका प्रमुख राजन परियारको दाबी छ । तर किसानले रोपण प्रविधि, सिँचाइ र सरसफाइमा विशेष ध्यान पुर्याउनुपर्छ, उनले भने । विभिन्न कारणले मासिन लागेको अलैंचीले पुनःरोपण अभियानमार्फत पुनर्जीवन प्राप्त गर्ने मन्त्रालयका सचिव लेखराज दाहालले जनाए । कोशीको आयको प्रमुख स्रोतका रूपमा रहेको अलैंची खेतीमा देशभर एक लाखभन्दा बढी किसान तथा व्यवसायी आबद्ध छन् । अलैंची मासिएर निराश बन्दै गएका किसानका लागि यो अभियानले खुसी र उत्साहको दुवै जगाएको रोङ गाउँपालिकाका किसान सोमराज लेप्चाले जनाए । देशभर कुल १९ हजार हेक्टर क्षेत्रमा अलैंची खेती हुन्छ । यसबाट प्राप्त उत्पादन निर्यातबाट वार्षिक करिब ७ देखि ८ अर्ब रुपैयाँ भित्रिने गरेको छ । नेपाली अलैंचीलाई भारत तथा तेस्रो देशमा गुणस्तरीय कृषि उपजका रूपमा लिइन्छ । अघिल्लो वर्षदेखि मूल्य पनि वृद्धि भएकाले अलैंची किसान थप उत्साहित बन्दै गएको व्यवसायीहरूको भनाइ छ ।"
पाँच करोड लगानीमा खुल्यो 'होटल रोयल एयरपोर्ट',"काठमाडौं (कास) काठमाडौंको सिनामंगलमा पाँच करोडभन्दा बढीको लगानीमा होटल रोयल एयरपोर्ट सञ्चालनमा आएको छ । वाग्मती प्रदेशका संस्कृति पर्यटन तथा सहकारीमन्त्री विमल ठकुरीले शुक्रबार होटल उद्घाटन गरे । नेपालको आर्थिक विकासका लागि पर्यटन उद्योग महत्त्वपूर्ण क्षेत्र भएकाले यसको प्रवर्द्धनमा सबैको हातेमालो आवश्यक रहेको मन्त्री ठकुरीले बताए । पर्यटन उद्योगको विकासमा व्यवसायीका लागि आवश्यक सहजीकरणका लागि म सधैं तत्पर छु, उनले भने, युवाहरू जो यो उद्योगमा आउनुभएको छ र आउँदै हुनुहुन्छ, उहाँहरूलाई मेरो थप सहयोग र सहकार्य रहनेछ । यस क्षेत्रका युवा व्यवसायीसँग बसेर यस क्षेत्रमा लगानी प्रर्वद्धनका लागि आवश्यक पहल चाल्ने प्रतिबद्धतासमेत मन्त्री ठकुरीले व्यक्त गरे । कार्यक्रममा होटल व्यवसायी तथा होटल रोयल एयरपोर्टका अध्यक्ष नवराज श्रेष्ठले सिन्धुलीका युवा व्यवसायीको समूह मिलेर पाँच करोडभन्दा बढी लगानीमा होटल सञ्चालनमा ल्याइएको जनाए । ३४ ओटा रुमसहितको होटलमा ५० बेड छन् । एयरपोर्ट हुँदै आउने आन्तरिक तथा बाह्य पर्यटकलाई लक्ष्य गरेर होटल सञ्चालनमा ल्याएका हौं, अध्यक्ष श्रेष्ठले भने ।"
लुम्बिनी प्रादेशिक अस्पताल एक वर्षदेखि नेतृत्वविहीन,"(बुटवल)दैनिक दुई हजार बिरामीलाई सेवा दिने बुटवलस्थित लुम्बिनी प्रादेशिक अस्पताल झन्डै एक वर्षदेखि नेतृत्वविहीन छ । राजनीतिक खिचातानीले झन्डै दुई महिनादेखि मेडिकल सुपरिन्टेन्डेन्ट (मेसु) पनि चयन हुन सकेको छैन ।प्रदेश सरकार फेरिएलगत्तै लुम्बिनी प्रादेशिक र १४ जिल्ला अस्पताल व्यवस्थापन समिति अध्यक्षमा राजनीतिक नियुक्ति हुँदै आएको छ । जसका कारण अस्पतालहरूको प्रशासनिक काम र सेवा प्रवाहमा असर पुग्दै आएको हो । लुम्बिनीमा पछिल्लो १९ महिनामा ४ पटक सरकार फेरिएको छ । हरेक पटक मुख्यमन्त्री र स्वास्थ्यमन्त्रीले प्रदेश मातहतका अस्पतालमा अध्यक्ष र मेसु आफू अनुकूलका व्यक्ति ल्याउँदै आएका छन् ।लुम्बिनी प्रादेशिक अस्पताल प्रदेश सरकार मातहत आएपछि २०७६ मंसिरमा मुख्यमन्त्री शंकर पोखेरल नेतृत्वको सरकारले डा राजेन्द्र खनाललाई मेसु नियुक्त गरेको थियो । त्यही सरकारले २०७८ साउनमा खनाललाई हटाएर डा इन्द्र ढकाललाई नियुक्त गर्यो । २०७९ चैतमा एमालेकै लीला गिरी मुख्यमन्त्री बनेपछि उनलाई हटाएर डा सुदर्शन थापालाई मेसु नियुक्त गरियो । त्यसको १४ महिनापछि जेठमा माओवादी नेता जोखबहादुर महरा मुख्यमन्त्री बने । महरा नेतृत्वको सरकारले डा थापालाई हटाएर २०८१ जेठ १८ पुनः ढकाललाई नै मेसु नियुक्त गरेको थियो ।तर अस्पतालमै कार्यरत अर्का डा विष्णु गौतम वरीयताक्रम मिचेर मेसु नियुक्त गरिएको भन्दै सर्वोच्च अदालत पुगे । सर्वोच्चका न्यायाधीश विनोद शर्माको इजलासले असार १४ मा अल्पकालीन अन्तरिम आदेश जारी गर्दै अस्पतालको आर्थिक र प्रशासनिक जिम्मेवारीसहित निमित्त मेसुको जिम्मेवारी तोकिएको निर्णय कार्यान्वयन नगरी यथास्थितिमा राख्न आदेश गरेको थियो । त्यसको एक महिनामै सर्वोच्चको आदेशले प्रशासनिक काममा रोक लगाएको छ । सर्वोच्चले पेसी सार्दै गएपछि समस्या भएको अस्पतालका पूर्वअध्यक्ष बाबुराम भट्टराईले बताए ।अस्पताललाई साधारणतर्फ ७ सय र क्यान्सर रोगीका लागि १ सय बेडको अस्पताल बनाउने निर्णयअनुसार पूर्वाधार विकास गर्न प्रदेश गौरवको आयोजनाअन्तर्गत राखेर ६ अर्ब बढीको लागतमा भवन निर्माण भइरहेको छ । हरेक वर्ष करोडौं मूल्यका उपकरण खरिद हुने गरेका छन् । तर राजनीतिक चलखेल र अदालतको आदेशले अस्पतालको व्यवस्थापन र प्रशासनिक काममा असर पुगेको अस्पतालका पूर्वमेडिकल सुपरिन्टेन्डेन्ट डा सुदर्शन थापाले बताए । अस्पताल व्यवस्थापन समिति अध्यक्ष र मेसु दुवै नहुँदा अस्पतालको आन्तरिक आम्दानीको बजेट पारित गर्नेदेखि दैनिक कार्य सञ्चालनमा समेत समस्या भएको उनको भनाइ छ । अहिले अस्पतालको सेवा विस्तार, नयाँ मूल्य निर्धारण, दैनिक मर्मत सम्भारदेखि औषधिको खरिदबिक्रसमेत रोकिएको अवस्था छ, उनले भने । अस्पताल विकास समितिबाट मूल्य निर्धारण हुन नसक्दा साउन १ देखि अस्पतालले २०७२ कै निर्णयअनुसारको टिकट शुल्क र बेड शुल्क लिने गरेको उनले बताए । ०७६ मा प्रदेश सरकारले बिरामीलाई निःशुल्क सेवा दिन टिकट र बेडको शुल्कबापतको रकम अस्पताललाई दिइरहेको थियो । गत वर्षदेखि सरकारले भुक्तानी रोकेपछि अस्पतालले ०७२ कै निर्णयअनुसार शुल्क लिइरहेको छ । अस्पतालले गत वर्ष सुरु गरेको कार्डियोलोजीको थप सुविधा उपलब्ध गराउन पनि सकेको छैन । अस्पतालका नीतिगत निर्णयहरू पनि हुन नसकेको डा थापाले बताए । अस्पतालको व्यवस्थापन समितिको अध्यक्ष नियुक्तिमा पनि उस्तै विवाद छ । मुख्यमन्त्री पोखरेल नेतृत्वको सरकारले २०७६ माघमा सूर्यबहादुर भट्टराईलाई अध्यक्ष नियुक्त गरेको थियो । कुलप्रसाद केसी मुख्यमन्त्री बनेपछि २०७८ पुसमा भट्टराईलाई हटाए । तर, भट्टराई तत्कालै सर्वोच्च पुगेपछि केसी नेतृत्वको सरकारले अर्को अध्यक्ष नियुक्त गर्न सकेन । अस्पताल नेतृत्वविहीन रहेका बेला निर्माण ठेक्कामा चलखेल भएपछि मुख्यमन्त्री केसी, प्रदेश योजना आयोगका पदाधिकारी र पूर्वाधार विकास प्राधिकरणका पदाधिकारीबीच द्वन्द्व चर्कियो । प्रदेश योजना आयोग र मुख्यमन्त्री कार्यालयका सचिव राजेन्द्र थापाले अनावश्यक हस्तक्षेप गरेको भन्दै प्राधिकरणका तत्कालीन कार्यकारी निर्देशक अनन्त घिमिरेले राजीनामा दिए । भवनको ठेक्का सम्झौता हुन सकेन । एमाले नेता गिरी मुख्यमन्त्री बनेपछि २०८० वैशाखमा अजयमान श्रेष्ठलाई अध्यक्ष नियुक्त गरिएको थियो । त्यसको एक सातामै गिरी नेतृत्वको सरकार ढल्यो । श्रेष्ठले ६ महिना अध्यक्षका रूपमा काम गरे । कांग्रेसका डिल्लीबहादुर चौधरी मुख्यमन्त्री भएपछि २०८० कात्तिकमा श्रेष्ठलाई हटाएर जीवन ओझालाई अध्यक्ष नियुक्त गरियो । चौधरी नेतृत्वको सरकारले लुम्बिनी प्रादेशिक अस्पतालसँगै प्रदेशका १३ वटा सरकारी अस्पतालका अध्यक्ष हटाउने योजनाका साथ पुरानो कार्यविधि खारेज गरी अस्पताल विकास समिति गठन तथा सञ्चालन नियमावली, २०८० पारित गरेको थियो । नियमावली अनुसार प्रदेशका १३ वटै अस्पतालमा नयाँ अध्यक्ष नियुक्त गरियो । अध्यक्षबाट हटाइएका श्रेष्ठ सरकारको निर्णयविरुद्ध अदालत गएपछि ओझाले काम गर्न पाएनन् ।अदालतले श्रेष्ठलाई अध्यक्षमा पुनर्बहाली गरे पनि काम गर्ने गरी अस्पतालमा प्रवेश पाएनन् । उनलाई प्रशासनले बस्ने ठाउँसम्म नदिएपछि अस्पताल गएका छैनन् । अस्पतालको व्यवस्थापन र प्रशासनको नेतृत्व छनोट राजनीतिक दाउपेचको मैदान बन्दै गएको छ, पूर्वअध्यक्ष श्रेष्ठले भने, त्यसले लुम्बिनी प्रदेशकै जेठो अस्पताल लथालिंग बन्दै गएको छ ।"
१०० दिने 'काउन्टडाउन' सुरु,"(सुर्खेत)बृहत दसौं राष्ट्रिय खेलकुदका लागि शनिबारदेखि १०० दिने काउन्टडाउन सुरु भएको छ । वीरेन्द्रनगरस्थित प्रदेश रंगशालामा आयोजित कार्यक्रममा दसौं राष्ट्रियको लोगो, मस्कट र गीत सार्वजनिक गरिएको छ । निर्धारित तालिकाअनुसार मंसिर २ देखि यस खेलकुद हुनेछ ।प्रतियोगिता सुरु हुने मितिको १०० दिन काउन्टडाउन सुरु भएको घोषणा पनि गरिएको हो । कर्णाली प्रदेश खेलकुद परिषदले प्रतियोगिता हुने मिति नजिकिँदै गर्दा तालिका बनाएर कामलाई तीव्रता दिएको छ । प्रदेश खेलकुद परिषद् दुईवटा तयारीमा जुटेको छ । प्रदेश खेलकुद परिषद्का सदस्यसचिव विश्वमित्र सन्ज्यालले पहिलो तयारी राष्ट्रिय प्रतियोगिता आयोजना गर्ने र दोस्रो प्रदेश टिम तयारी गर्नमा जोड दिइरहेको जानकारी गराए । राष्ट्रिय तयारीअन्तर्गत पूर्वाधार, बसोबास, यातायात, स्वास्थ्य र सुरक्षाको तयारी रहेको छ । भूगोल र पूर्वाधार निर्माणको चुनौतीका कारण कर्णालीमा २४ खेलका प्रतियोगिता मात्र गर्न सकिनेछ । सबै जिल्लामा खेल पूर्वाधार छैनन्, सदस्यसचिव सन्ज्यालले भने, खेल पूवार्धारका कारण विभिन्न जिल्लामा भएका सामान्य खेलसंरचनालाई स्तरोन्नति गरेर न्यूनतम मापडण्डमा खेल सञ्चालन हुनेछ । मुख्य रंगशालाको ९० प्रतिशत काम सम्पन्न भइसकेको छ । गण्डकी प्रदेशमा गरिएको नवौं प्रतियोगितामा खेलाइएका सबै खेल कर्णालीमा खेलाउन सक्ने वातावरण नभएको परिषद्को भनाइ छ । बसोबास व्यवस्थापन र पूर्वाधारका कारण धेरै प्रतियोगिता सुर्खेतमा गरिनेछ । १६ खेलका प्रतियोगिता सुर्खेतमै हुनेछ भने ८ जिल्लामा बाँकी खेल गर्ने तयारी भइरहेको छ । कुन खेल कहाँ ? सुर्खेतमा हुने खेलमा एथलेटिक्स, ब्याडमिन्टन, क्रिकेट, बक्सिङ, भलिबल, ह्यान्डबल, उसु, बास्केटबल, जुडो, शारीरिक सुगठन, पौडी, रग्बी, भारोत्तोलन, कुस्ती र खोखो छन् । दैलेखमा कबड्डी, कालिकोटमा कराते, जुम्लामा फुलकन्ट्याक्ट कराते र बुद्धिचाल, हुम्लामा हक्की, मुगुमा कबड्डी, रुकुम पश्चिममा आईटीएफ तेक्वान्दो र टेबलटेनिस सल्यान जिल्लामा हुने तालिका छ । भौगोलिक अवस्था र पूर्वाधार अभावका कारण अधिकांस खेल सुर्खेतमा गर्नुपर्ने सन्ज्यालले बताए । पूर्वाधार अभावमा कर्णालीमा नहुने खेलटेनिस, जिम्न्यास्टिक, सफ्ट टेनिस, स्क्वास, आर्चरी, फेन्सिङ, सेपाकटाक्रो, सुटिङ, गल्फ, साइक्लिङ, ट्रायथलन र प्याराग्लाइडिङ गरी १३ खेल छन् । यी खेल नवौं राष्ट्रियमा खेलाइएको थियो ।डोल्पा र जाजरकोटमा कुनै पनि खेल संरचना नभएकाले प्रतियोगिता नहुने भएको हो । दसौं राष्ट्रियलक्षित गरेर हुम्लामा हक्की मैदान र रारामा कबड्डी मैदान तयार गरिएको छ । जुम्ला, कालिकोट, दैलेख र रुकुमपश्चिममा इन्डोर कभर्डहल बनाइएको छ । पूर्वाधार तयारीको अवस्था हेर्दा तोकिएको समयमा प्रतियोगिता गर्न समस्या नरहेको सदस्यसचिव सन्ज्यालको भनाइ छ । पूर्वाधार अभाव र अन्य व्यवस्थापनका कारण प्रतियोगिताको उद्घाटन हुनु ६ दिनअघिबाटै विभिन्न जिल्लामा प्रतियोगिता सुरु हुनेछ । पूर्वाधारअनुसार खेल, खेलअनुसार तालिका बनाएका छौं, उनले भने, कर्णालीको सामर्थ्यका आधारमा प्रतियोगिता आयोजना हुनेछ । अब दिन हैन, घण्टा गनेर काम गर्न थालेका छौं । तीन विभाग (नेपाली सेना, नेपाल प्रहरी, सशस्त्र प्रहरी बल) ले आफ्ना खेलाडी आफैले व्यवस्थापन गरिदिए अन्य खेलाडी व्यवस्थापनमा त्यति चुनौती नहुने सन्ज्यालको तर्क छ । त्यसका लागि विभागीय टिमसँग सरसल्लाह गरिरहेको उनले सुनाए । उनले राजनीति आस्थाका आधारमा खेल संघ कब्जा भएको बताउँदै समयमै यसलाई नियन्त्रण गर्न सकिएन भने खेलाडीहरू उत्पादन र खेलप्रेमीको संख्या कम हुँदै जाने संकेत गरे । खेल संघमा गैरव्यक्तित्वको हाबीले गर्दा खेलसंस्थाहरू चलायमान हुन नसकेको उनको तर्क थियो । रंगशालाको ९० प्रतिशत काम प्रदेश गौरव आयोजनाका रूपमा लिएको प्रदेश रंगशालाको ९० प्रतिशत काम सकिएको छ । तीन वर्षभित्रमा रंगशालालगायतका पूर्वाधार निर्माणको काम सम्पन्न गर्ने गरी सम्झौता गरिएको थियो । २०७८ मंसिरमा शिलान्यास भएको यो आयोजना २०८१ जेठ ११ मा सक्ने सम्झौता थियो । निर्माण सुरु भएको मितिले ३० महिनाभित्र सम्पन्न गर्नुपर्ने कार्यदेश भए पनि चार महिना थपिएको छ । हाल काम ९० प्रतिशत पूरा भएको छ । एक अर्ब ५९ करोड ४७ लाख लागतमा निर्माण हुने रंगशालाका लागि चालु आवमा प्रदेश सरकारले ६० करोड विनियोजन गरेको छ । १० हजार दर्शक क्षमताको रंगशालाको संरचना भूकम्पप्रतिरोधी बनेको छ । फुटबल मैदान र एथलेटिक्स ट्र्याक, भीआईपी प्यारापिटको दुईतले भवन, खेलाडी चेन्जिङ रुम, शौचालय, सावर, मिक्स जोन, मिडिया रुम, पार्किङ र स्विमिङ पुल, १५ सय दर्शक क्षमताको बहुउद्देश्यीय कभर्डहल, ह्यान्डबल, बास्केटबललगायत खेलका गर्न सकिनेछ । व्यावसायिक प्रयोजनका लागि रंगशालामा ४० वटा सटर निकालिएको छ । दसौं राष्ट्रिय खेलकुद कर्णाली प्रदेशकै अहिलेसम्कै ठूलो प्रतियोगिता हुनेछ । होटल व्यवसायी महासंघ नेपाल कर्णाली प्रदेशका अध्यक्ष तर्कबहादुर शाहीले बाहिरबाट आएका अतिथि र खेलाडीलाई आवासको कमी हुन नदिने बताए । सुर्खेतमा ठूलासाना गरी १२ सय होटल रहेको उनको भनाइ छ । होटल संख्याकै कारण आवास व्यवस्थापनमा समस्या हुँदैन, उनले भने, पहिला प्रदेश सरकारले अन्य तयारी गरोस् हामी होटल व्यवसायीहरू क्षमता धान्न सक्षम छौं ।पूर्वाधार निर्माणमा हालसम्म प्रदेश रंगशालामा १ अर्ब ४३ करोड रुपैयाँ खर्च भएको छ भने अझै १७ करोड अपुग रहनेछ । परिषद्का अनुसार अब १६ करोड रुपैयाँ भए प्रदेश टिम तयारी खेलाडी छनोट अन्तर प्रदेश खेलकुदलगायत काम गर्न सकिन्छ । बहुउद्देश्यीय कभर्डहल, फिफाको मापदण्डअनुसार फुटबल मैदान र स्विमिङ पुल निर्माणको काम भइरहेको छ । भीआईपी प्यारापिट तथा प्रतीक्षालय, निर्णायक, चेन्जिङ तथा रिफ्रेस कोठा, मेडिकल, फिजियोथेरापी र मिडिया रूमको निर्माण कार्य अन्तिम चरणमा छ । केन्द्र सरकारजस्तै प्रदेशमा पनि राजनीतिक अस्थिरता बढेकाले प्रतियोगिता कुन राजनीतिक सरकारको पालामा गरिएको भन्ने देखाउन पनि सरकारले तोकिएको समयमा गर्नेनगर्ने विषयलाई खेलकुदवृत्तमा चासोको रूपमा हेरिएको छ । पटकपटक सरकारको नेतृत्व र विभागीय मन्त्री फेरबदल हुँदा प्रतियोगिताको तयारी प्रभावित हुने अनुमान छ । एकातिर रातारात खेल पूर्वाधार बनाउनुपर्ने चुनौती छ, अर्कोतिर राजनीतिक अस्थिरताको खतरा पनि छ, राजनीतिक विश्लेषक पीताम्बर ढकालले भने, दसौं राष्ट्रिय खेलकुदगर्न खेलकुद परिषद् मात्रै तातिएको छ, सरकार भने मन्त्री फेरबदलमै ठिक्क छ । प्रदेश सरकारको व्यवस्थापनमा आयोजना हुने निकै ठूलो कार्यक्रम भएकाले प्रदेशमा राजनीतिक स्थिरताको जरुरी पर्ने सरोकारवालाहरू बताउँछन् ।"
स्पेनलाई ओलम्पिकको फुटबल स्वर्ण,पेरिस (एएफपी) वैकल्पिक खेलाडी सर्जियो कामेलोले अतिरिक्त समयमा दुई गोल गरेपछि स्पेनले शुक्रबार राति आयोजक फ्रान्सलाई पराजित गरी ओलम्पिक फुटबलको स्वर्ण जितेको छ । खेलमा १३ ले पछाडि रहेको समयमा थिएरी हेनरीको टोलीले उत्कृष्ट पुनरागमन गर्दै खेल ३३ को बराबरीमा ल्याए पनि स्पेनले अत्तिरिक्त समयमा बाजी मारेको थियो । इन्जो मिलोटले ११ औं मिनेटमा फ्रान्सलाई अग्रता दिलाए पनि फेर्मिन लोपेजको दुई र एलेक्स बाइनाको फ्रिकिक गोलमा स्पेनले मध्यान्तरसम्म ३१ को अग्रता लिएको थियो । माघनेज अकलीओउचले ७९ औं मिनेटमा गोल गरी फ्रान्सको आस जगाए । भारको सहयोगमा प्राप्त पेनाल्टीमा जिन फिलिप माटेटाले इन्ज्युरी समयको तेस्रो मिनेटमा गोल गर्दै फ्रान्सलाई ३३ को बराबरीमा ल्याएका थिए ।रायो भालेकानोका फरवार्ड कामेलोले ३० मिनेट थपिएको खेलको १० औं मिनेटमा गोल गर्दै स्पेनलाई अग्रता दिलाए भने अन्तिम सेकेन्डमा काउन्टर एट्याकमा गोल गर्दै विजय निश्चित गरे । स्पेनले १९९२ यता ओलम्पिकमा पहिलो पटक फुटबलमा स्वर्ण जितेको हो । तीन वर्षअगाडि टोकियो ओलम्पिकमा स्पेन फाइनलमा पराजित भएको थियो । फ्रान्सले सन् १९८४ को लस एन्जल्स ओलम्पिकयता ओलम्पिक फुटबल स्वर्ण जितेको छैन । स्पेनले विश्व फुटबलमा वर्चस्व नै जमाइरहेको छ । अघिल्लो महिनामात्र स्पेनले जर्मनीमा युरोपियन च्याम्पियनसिप जितेको थियो भने हालैमात्र फ्रान्सलाई नै पराजित गरी युरो यू१९ जितेको थियो । स्पेनको महिला टोलीले गत वर्ष विश्वकप पनि जितेको थियो ।फ्रान्सको दुःख यतिमै सीमित छैन । २०२२ को विश्वकप फाइनलमा फ्रान्स पेनाल्टी शुटआउटमा अर्जेन्टिनासँग पराजित भएको थियो । विश्वकपमा पनि फ्रान्सले यस्तै पुनरागमन गरे पनि अन्तमा हार बेहोरेको थियो ।
वर्ल्ड ट्रायथलनमा नेपालका दुई खेलाडी खेल्ने,"(लन्डन)दुई नेपाली खेलाडी लन्डन बस्ने सन्तोष राई र अमेरिका बोस्टनका सन्तोष कर्माचार्यले नेपालको प्रतिनिधित्व गर्दै वर्ल्ड च्याम्पियनसिप लङडिस्टेन्स ट्रायथलनमा प्रतिस्पर्धा गर्ने भएका छन् । अस्ट्रेलियाको नर्थ क्विन्सल्यान्डस्थित टाउन्स भेलमा अगस्ट २५ मा हुने वर्ल्ड च्याम्पियनसिपको एलिट विधामा सन्तोषद्वयले प्रतिस्पर्धा गर्न लागेका हुन् । नेपाल ट्रायथलन संघले उक्त प्रतिस्पर्धामा पहिलो पटक नेपालको प्रतिनिधित्व गराउन उनीहरूलाई छनोट गरेको हो ।ट्रायथलन प्रतियोगितामा ३ किमि पौडी, ११४ किमि साइक्लिङ र ३० किमि रनिङ हुनेछ । अस्ट्रेलिया जानुअघि सन्तोष राईले नेपाललाई प्रतिनिधित्व गर्दै भाग पाउँदा गर्व लागेको बताए । फुलटाइम जागिरपछि पौडी, साइक्लिङ र रनिङ सबैको तालिम संयोजन गर्न केही कठिन भए पनि आफूमा आत्मविश्वास बढेको उनले बताए । वर्ल्ड ट्रायथलन च्याम्पियनसीपमा विश्वका ४० बढी देशका ३ हजार प्रतियोगी सहभागी हुँदै छन् ।सन् २००९ देखि दौड्न थालेका राईले लन्डन, बर्लिन, न्यूयोर्क, सिकागो, बोस्टन, टोकियो जस्ता विश्वका ६ वटा फुल म्याराथन पूरा गर्ने उनी पहिलो नेपाली हुन् । दुई वर्षमा ती विश्वप्रसिद्ध म्याराथन सम्पन्न गरेका उनी नेपाल रन यूकेका संस्थापक हुन् । नेपाल रन यूके अहिले नेपाल र बेलायतका नेपाली खेलाडीलाई आर्थिक सहयोग प्रदान गर्न र खेल विकासमा क्रियाशील छ ।धरान १० के रनका परिकल्पनाकार राई इंग्ल्यान्ड एथलेटिक्स र नर्थ वेस्ट रिजनल काउन्सिलको आयोजनामा सेप्टेम्बर २७ मा हुने नर्थ वेस्ट रिजनल भोलिन्टियर अवार्डमा वेस्ट कोच अफ द इयरका लागि मनोनीत भएका छन् । सन्तोषलाई एनबीसी यूके र एनआरएनए यूकेले आर्थिक सहयोग गरेको छ । एनआरएनए यूके अध्यक्ष हितकाजी गुरुङले सन्तोषको मिहिनेत र खेल लगावबाट आफू प्रभावित हुनुका साथै देशलाई चिनाउन जान लागेकाले संस्थागत प्रायोजन गरिएको जनाए । नेपाल रन यूके अध्यक्ष पाण्डव महतोले नेपाली समुदायमा स्वास्थ्य सचेतना जगाउन पनि राईले सक्रिय भूमिका निर्वाह गर्दै आएको स्मरण गरे ।"
महिला तेक्वान्दोमा प्रतिमालाई स्वर्ण,काठमाडौं (कास) चौथो महिला राष्ट्रिय खुला तेक्वान्दो च्याम्पियनसिपमा शनिबार जुनियर ५२ केजी तौल समूहमा च्याम्पियन मार्सल आर्टसकी प्रतिमा भुजेलले स्वर्ण पदक जितेकी छन् । सातदोबाटोस्थित तेक्वान्दो एकेडेमीमा भएको खेलमा प्रतिमाले अल्फाकी वर्षा जीएमलाई हराइन् । प्रगतिशीलकी प्रशंसा महतो र गोदावरीकी पूर्णिमा श्रेष्ठले कांस्य जितेका थिए । ५५ केजी तौलमा चाणक्य सेकेन्डरीकी सोया चक्रधरले प्रेरणा तेक्वान्दोकी क्विन्सा सामरीलाई हराएर स्वर्ण जितिन् । अल्फाकी अन्जना विष्ट र पुलिस स्कुलकी नाओमी भुसालले कांस्य जिते । ५९ केजीको सवर्ण एप्पलकी प्रतिष्ठा मगरले जितिन् । रजत सीतापाइलाकी उदिता खड्काले पाइन् । लैनचौरकी सोनी थिङ र एलियन मेमोरियलकी सिमरन श्रेष्ठले कांस्य जिते । ६३ केजीमुनि दिलीप स्मृतिकी कञ्चन नेपालीले विजेश्वरी ज्ञानमन्दिरकी प्रकृति चौहानलाई हराएर स्वर्ण जितिन् । स्वस्तिककी एरिका माझी र हात्तीवनकी यासिका राईले कांस्य जिते । ६८ केजीमाथि पुलिस स्कुलकी प्रमिशा खड्काले स्वर्ण जित्दा चन्द्रमा तेक्वान्दोकी कृष्पा चौलागाईंलाई हराइन् । फेयरलेसकी सोमन भोम्जन र डाफोडिलकी नाम्साहाङ गुरुङले कांस्य जिते । त्यस्तै ६८ केजीमुनि डीएभीकी तेजिला महर्जनले आफ्नै स्कुलकी झलक रेग्मीलाई हराएर स्वर्ण जितिन् ।
मिक्समाण्डुलाई इन्डोर उपाधि,काठमाडौं (कास) मिक्समाण्डुले इन्डोर टी१० क्रिकेट प्रतियोगिताको उपाधि जितेको छ । शनिबार फाइनलमा मिक्समाण्डुले मिक्समाण्डु लेजेन्ड्सलाई १४ रनले हरायो । १ सय १२ रनको लक्ष्य पछ्याएको लिजेन्ड्सले निर्धारित १० ओभरमा ३ विकेट गुमाई ९७ रनमात्र बनाउन सक्यो । विवेक रानामगरले ५३ र सुमनले १७ रन बनाए । आदित्य १३ रनमा अविजित रहँदा उत्तम थापामगरले ५ रन जोडे । मिक्समाण्डुका रुपेश श्रीवास्तवले १ विकेट लिए । टस जितेर ब्याटिङ गरेको मिक्समाण्डुले ७ विकेट गुमाई १ सय ११ रन बनाएको थियो । इशान पाण्डेले ३५ र रित गौतमले ३२ रन बनाए ।मिक्समाण्डुले १ लाख ८० हजार र उपविजेता लिजेन्ड्सले ८० हजार नगद पुरस्कार पाए । एभरेस्ट बैंक सर्वोत्कृष्ट ब्याटरमा ब्याकयार्ड ब्रुका सन्देश कार्की चयन भए । ११ विकेट लिएका ललितसिंह भण्डारी उत्कृष्ट बलर भए । दुवैले जनही ५ हजार पाए । उत्कृष्ट फिल्डर महेश विष्ट भए । उनले २ हजार पाए । विधान श्रेष्ठ उत्कृष्ट खेलाडी चुनिए । उनले १० हजार पाए । कटिया हाउस प्रालिको आयोजनामा भएको प्रतियोगितामा १६ टोली सहभागी थिए ।
खुलामा सजल च्याम्पियन,"काठमाडौं (कास) विद्यालयस्तरीय दुईदिने छात्रछात्रा अन्तरविद्यालय र्यापिड चेस प्रतियोगिताको सिनियर खुलातर्फ अरुणिमाका शीर्ष वरीयता १७४४ रेटेड सजल न्यौपानेले उपाधि जितेका छन् । उनी सात चरणमा ६ खेलमा जित र एक खेल बराबरी गर्दै ६५ अंकसहित विजयी भए । उनले ७ हजार रुपैयाँ पाए । नेपाल प्रहरी स्कुल सामाखुशीले आयोजना गरेको प्रतियोगितामा उपत्यकाका विभिन्न विद्यालयका १ सय ८९ विद्यार्थीले भाग लिएका थिए । नितेन मेमोरियलका अनरेटेड दीपक गोले ६ अंक जोडेर दोस्रो भए । ६ अंक जोडेका मनकामनाका अनरेटेड प्रतीक सुवेदी तेस्रो भए । छात्र जुनियरमा काठमाडौ प्रज्ञाकुञ्जका कसिभ कार्की ६ अंक जोडेर पहिलो भए । सूर्योदयका अग्रिम सैंजू द्वितीय, अरुणिमाका सिद्धार्थ लामा तृतीय भए । छात्रातर्फ ग्रीनहिलकी १४३२ रेटेड एन्जल महर्जनले ७ अंक जोडेर पहिलो भइन् । रिलायन्सकी राधिका पौडेल ६ अंकसहित दोस्रो र त्रियोग हाइस्कूलकी परिधि खत्री ५५ अंक बनाएर तेस्रो भए ।"
स्वर्णधारी मीनसहित प्रशिक्षक सम्मानित,"काठमाडौं (कास) भुटानको थिम्पूमा भएको आठौं दक्षिण एसियाली कराते च्याम्पियनसिपका स्वर्ण विजेता मीनबहादुर तामाङसहित खेलाडी तथा प्रशिक्षकहरू सम्मानित भएका छन् । मीनबहादुरले ६० केजी तौल समूहमा स्वर्ण जितेका थिए । सुस्मिता फाउन्डेशन र च्याम्पियन मार्सल आर्ट एकेडेमीले आयोजना गरेको खेलाडी तथा प्रशिक्षक सम्मान कार्यक्रममा मीनबहादुरलाई वाग्मती प्रदेशका मुख्यमन्त्री बहादुरसिंह लामाले १ लाख १ सय १ रुपैयाँसहित सम्मान गरेका थिए । खेलाडी अनिल बराम, करातेका प्रशिक्षक दीपक श्रेष्ठ, कुशल श्रेष्ठ, मन्डेकाजी श्रेष्ठ, श्याम सुनुवार, महेश महर्जनसहित फुटबल खेलाडी रिहान बुढालाई सम्मानित गरिएको थियो । सुस्मिता फाउन्डेसनकी सुस्मिता तामाङ र च्याम्पियन मार्सल आर्टका प्रवन्ध निर्देशक सुशीला लामाले खेलाडी र प्रशिक्षक सम्मानलाई निरन्तरता दिँदै जाने बताए ।"

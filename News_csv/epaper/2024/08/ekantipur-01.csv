शीर्षक,विवरण
साना दल पाखा लगाउने कसरतमा कांग्रेसएमाले,"उनले थपे, हो, त्यही चिज सुधार गर्न खोज्दा साना पार्टी रिसाउँछन् भन्ने कुरा कसरी हुन सक्छ ? पोखरेलको यस्तो अभिव्यक्तिबाट प्रमुख प्रतिपक्षी माओवादीसहित साना दलहरू झस्किएका छन् । एकीकृत समाजवादीका उपाध्यक्ष राजेन्द्र पाण्डे थ्रेसहोल्डको सीमा बढाउने र संविधान संशोधनको कुरा गरेर कांग्रेस र एमालेले मुलुकलाई पूर्वराजा ज्ञानेन्द्र शाहको पथमा लैजान खोजेको आरोप लगाए । ज्ञानेन्द्रले पनि तीसौं वर्ष शासन सत्ता लिन पाइएला भनेर कु गरेका थिए तर सम्भव भएन । अहिले कांग्रेसएमालेले साना दलको अस्तित्व समाप्त पारेर आफ्नो प्रगति हुने ठानेका होलान्, यो सम्भव छैन, उनले भने, यस्तै हो भने एकीकृत समाजवादी, राष्ट्रिय स्वतन्त्र पार्टीलगायतका दल मिलेर एउटै चुनाव चिह्नमा लड्ने दिन आउन सक्छ । त्यतिबेला चाहेर पनि कांग्रेस र एमालेले अरू साना दललाई समाप्त पार्न सक्दैनन् । कांग्रेस र एमालेका नेताहरू संविधान संशोधनमार्फत समानुपातिक सिट संख्या घटाउने वा राष्ट्रिय सभालाई पूर्ण समानुपातिक बनाएर प्रतिनिधिसभालाई प्रत्यक्षको मात्रै संसद् बनाउने भन्ने छलफलमा पनि छन् । तर यसै कार्यकालमा संविधान संशोधन गर्न नसकिने अवस्थामा राजनीतिक दलसम्बन्धी ऐन संशोधन गरेर साना दललाई खुम्च्याएर आफूहरूले लाभ लिने उनीहरूको मनसुवा देखिन्छ । यसले दुई दलीय प्रणालीतिर जाने उनीहरूको बुझाइ छ । जसपा नेपालबाट विभाजित भई बनेको जसपाका संघीय परिषद् अध्यक्ष राजेन्द्र श्रेष्ठले राजनीतिक स्थिरता खोज्न थ्रेसहोल्ड बढाउनु गलत हुने बताए । निर्वाचन र शासन प्रणालीबीचमा यतिबेला अन्तरविरोध देखिएको छ । यसको औषधि भनेको संघमा प्रत्यक्ष निर्वाचित राष्ट्रपति र प्रदेशमा प्रत्यक्ष निर्वाचित मुख्यमन्त्री भएको प्रणालीमा जानुपर्छ । नत्र थ्रेसहोल्ड बढाएर २० प्रतिशत पुर्याए पनि समस्या समाधान हुँदैन, उनले भने, ०४८ सालमा कांग्रेसको बहुमत आउँदा सरकार पूरा समय टिक्न सकेन । ०७४ पछि नै केपी ओलीको नेतृत्वमा दुई तिहाइको सरकार थियो । त्यसले स्थिरता दियो त ? उनले नेपालजस्तो देशका लागि संसदीय व्यवस्था नै अफाप जस्तो देखिएको टिप्पणी गरे । माओवादीका महासचिव देव गुरुङले कांग्रेस र एमालेले थ्रेसहोल्ड बढाउने र संविधान संशोधन गर्ने विषय अघि सारेर बहुदलीय लोकतन्त्रमाथि नै प्रश्न उठाउने काम गरेको प्रतिक्रिया दिए । एकातिर कांग्रेस र एमालेले बहुदलीय व्यवस्थालाई स्वीकार्ने, अर्कातर्फ थ्रेसहोल्ड बढाउने र समानुपातिक सिट हटाउन खोज्ने कुरा नै विरोधभासपूर्ण छ, उनले भने, यो दुई दलीय प्रणालीतर्फ राजनीतिलाई ध्रुवीकरण गर्ने नियोजित उद्देश्य हो । नेपालको विविधायुक्त समाजमा बहुविचारको प्रतिनिधित्व दुई दलीय प्रणालीबाट हुँदैन । गुरुङले एमाले र कांग्रेसबीचको समीकरणको उद्देश्य नै साना पार्टीहरूको औचित्य समाप्त पार्नेतिरै लक्षित रहेको टिप्पणी गरे । यसले राजनीतिलाई सर्वसत्तावाद र अधिनायकवादको बाटोमा लाने उनको भनाइ छ ।जसपा, नेपालका प्रवक्ता मनीष सुमनले दुई पार्टीले थ्रेसहोल्ड बढाउन खोजे सशक्त प्रतिरोध गर्ने बताए । जसपा नेपालले सरकारमा सहभागी नभए पनि समर्थन दिएको छ । सरकारलाई समर्थन दिनु भनेको सबै कामलाई समर्थन जनाउनु होइन । मूल्यांकनका आधारमा समर्थन र विरोध गर्ने हो । थ्रेसहोल्ड अहिले जति छ, त्यसैमा सीमित रहनुपर्छ, उनले भने, थ्रेसहोल्डमा सिंगो देशभरबाट प्राप्त हुने मतलाई आधार मान्ने गरिएको छ । कि त क्षेत्रीय दलको मान्यता स्थापित गर्नुपर्छ, होइन भने राष्ट्रिय पार्टी बन्ने थ्रेसहोल्डको सीमा बढाउन हुन्न । रास्वपा सांसद शिशिर खनाल दुई दल मिलेर थ्रेसहोल्ड बढाउने कुराले राजनीतिक स्थिरता नदिने बताउँछन् । थ्रेसहोल्ड बढाउँदा कम पार्टी हुन्छन् भन्ने बुझाइ होला । थ्रेसहोल्ड पूर्ण रूपमा समानुपातिकसँग जोडिएको छ । अन्य हिसाबमा दल नआउने भन्ने हुन्न । तर अहिलेको परिस्थिति हेर्दा थ्रेसहोल्ड बढाउँदैमा स्थायित्व दिइहाल्छ भन्ने छैन, उनले भने, एकातर्फ हामीले बहुदलीय व्यवस्थाको मान्यता बोकेका छौं । अर्कातर्फ दलहरूलाई सीमित पार्ने कुरा विरोधाभासपूर्ण छ । यसलाई समग्रतामा हेरिएन । सरकारलाई समर्थन जनाएको नागरिक उन्मुक्ति पार्टीकी अध्यक्ष रञ्जिता श्रेष्ठ पनि थ्रेसहोल्ड बढाउने विषयमा सहमत छैनन् । यसले राजनीतिक स्थिरता दिँदैन, झन् अस्थिरता बढाउँछ, उनले भनिन्, साना दलको अस्तित्व नामेट गर्ने गरी थ्रेसहोल्ड बढाउने कुरा हामी स्वीकार गर्दैनौं । यसले लोकतान्त्रिक अभ्यासलाई मलजल गर्दैन । त्रिशंकु संसद्मा साना दलले सत्ता बार्गेनिङलाई मुख्य कार्ड बनाउन थालेपछि कांग्रेस र एमालेले असार १७ मा सत्ता समीकरण बनाएका थिए । संसद्का दुई ठूला दलको विरलै हुने सत्ता सहकार्य गर्ने क्रममा संविधान प्रारम्भ भएपश्चात् अभ्यासमा देखापरेका सबल पक्ष र दुर्बल पक्ष तथा जटिलताको समीक्षा गरी राजनीतिक स्थायित्वका लागि संविधानमा आवश्यक संशोधन र तदनुकूलको कानुन निर्माण गर्ने विषयलाई प्राथमिकता दिने सहमति पनि गरेका छन् । यो सहमतिको मुख्य निसाना निर्वाचन प्रणाली संशोधन नै रहेको नेताहरूले संकेत गरिरहेका छन् । एमालेका एक नेताका अनुसार सातबुँदे सहमति गर्ने क्रममै एउट बुँदा थपेर राजनीतिक दलसम्बन्धी ऐन संशोधनमार्फत १० प्रतिशत थ्रेसहोल्ड राख्ने विषयमा कांग्रेस सभापति शेरबहादुर देउवा र एमाले अध्यक्ष केपी शर्मा ओलीबीच करिब टुंगो लागेको थियो । तर त्यसले साना दलहरू बिच्कन सक्ने र संविधान संशोधनका लागि आवश्यक संख्या पुर्याउन समस्या पर्न सक्नेतर्फ सचेत हुँदै सहमतिपत्रमा त्यसलाई प्रवेश गराइएन, एमालेका ती नेताले भने, त्यसैले महासचिव पोखरेलले दाङमा बोलेको विषय हठात् आएको होइन, एमालेकांग्रेसबीच समीकरण बन्ने बेलै बहसमा प्रवेश भइसकेको हो ।कांग्रेस नेता कृष्णप्रसाद सिटौला दुई दलीय प्रणालीतर्फ राजनीतिलाई मोड्न खोजेको भन्ने प्रतिपक्षी दलहरूले भनाइप्रति सहमत छैनन् । दुई दलीय प्रणाली संविधान र कानुनबाट आउने होइन । जनताको भोटबाट आउने हो, उनले भने, निर्वाचनको म्यान्डेट जस्तो आउँछ, त्यस्तै हुन्छ । कांग्रेस महामन्त्री विश्वप्रकाश शर्मा प्रतिपक्ष र साना दलहरूलाई विश्वासमा नलिईकन थ्रेसहोल्डसम्बन्धी कानुनी व्यवस्था संशोधन अघि बढाउने बहस सान्दर्भिक नभएको बताउँछन । सरकार चलाउन र कानुन संशोधन गर्न कांग्रेस र एमालेकै संख्याले पुगे पनि संविधान संशोधनका लागि अरू साना दललाई पनि विश्वासमा राख्नुपर्ने हुन्छ, उनले भने, दुई दलको मूल उद्देश्य नै संविधानमा देखिएका कमीकमजोरी हटाउन आवश्यक संशोधन गर्ने भन्ने छ । त्यसका लागि माओवादीसहित अरू दललाई विश्वासमा लिएर जानुपर्ने बेला थ्रेसहोल्डको बहस सान्दर्भिक छैन । राजनीतिक दलसम्बन्धी ऐनको दफा ५२ बमोजिम प्रत्यक्षतर्फ एक सिट जित्ने र समानुपातिकतर्फ तीन प्रतिशत थ्रेसहोल्ड कटाउने दलहरू अहिले कांग्रेस, एमाले, माओवादीका अतिरिक्त रास्वपा, जसपा (हाल विभाजित), जनमत र नागरिक उन्मुक्ति पार्टी मात्र छन् । प्रत्यक्षतर्फ नजिते पनि तीन प्रतिशत थ्रेसहोल्ड कटाए समानुपातिकतर्फबाट सांसद निर्वाचित हुन सक्ने व्यवस्था छ, तर उसको हैसियत स्वतन्त्रसरह हुन्छ । प्रदेशका हकमा समानुपातिकतर्फको सिट पाउन प्रदेशसभा सदस्य निर्वाचन ऐन २०७४ को दफा ६० (९) ले समानुपातिक निर्वाचन प्रणालीतर्फको कुल सदर मतको डेढ प्रतिशत वा सोभन्दा बढी मत प्राप्त गर्नुपर्ने व्यवस्था गरेको छ । प्रत्यक्षतर्फ चुनाव लड्ने उम्मेदवारले भने सदर मतको दस प्रतिशत मत पाउन नसक्दा धरौटी जफत हुने व्यवस्था प्रतिनिधिसभा र प्रदेशसभा सदस्य निर्वाचन ऐनमा छ । कांग्रेस र एमालेका नेताहरू समानुपातिक उम्मेदवारका हकमा संघमा तीन र प्रदेशमा डेढ प्रतिशत ल्याए निर्वाचित हुने तर प्रत्यक्षतर्फका उम्मेदवारले दस प्रतिशत मत प्राप्त नगरे जमानत जफत हुने प्रबन्ध नै व्यावहारिक नभएको तर्क गर्दै आएका छन् । २०७२ असोज ३ मा जारी संविधानको मस्यौदा समितिका सभापतिसमेत रहेका कांग्रेस नेता सिटौला सानाठूला, सत्ता र प्रतिपक्ष सबै पार्टीहरूले संविधान कार्यान्वयन र उपलब्धिलाई लिएर समीक्षा गर्ने समय आएको बताउँछन् । संविधानको समीक्षा गर्न प्रतिनिधिसभा र राष्ट्रिय सभाबाट प्रतिनिधित्व हुने गरी एउटा समिति बनाउनुपर्ने प्रस्ताव उनको छ । त्यसरी बनाइएको समितिले निकाल्ने निष्कर्षलाई साझा धारणा बनाएर संशोधनको प्रक्रियामा अघि बढ्न सकिने उनी बताउँछन् । पालिका, प्रदेश र संघीय सरकारले गरेको संवैधानिक र कानुनी अभ्यासलाई लिएर समीक्षा गर्ने बेला आएको छ । समावेशी आयोगहरूलाई दस वर्षमा पुनरावलोकन गर्न सकिने भनेर संविधानमै उल्लेख छ, सिटौलाले थपे, संविधान र यससँग सम्बन्धित कानुनहरू संशोधन गर्ने कुरामा सबै राजनीतिक दलबीच सहमतिबाटै अघि बढ्नुपर्छ । माओवादी महासचिव गुरुङ बहुविचार र समुदायको प्रतिनिधित्वका लागि पूर्ण समानुपातिक प्रणालीमा जानुपने बताउँछन् । उनले भने, कांग्रेस र एमालको सोच दुई दलीय प्रणालीतर्फ नै लैजाने हो भने यो अधिनायकवाद र निरंकुश शैली हुन्छ । सशक्त प्रतिवाद गर्छौं ।"
इरानमा मारिए हमास नेता हानिया,"को हुन् हानिया ? सन् २०१७ मे ६ यता हमासको राजनीतिक विभाग प्रमुख रहेका हानियाको पूरा नाम इस्माइल अब्देल सलाम अहमद हानिया हो । उनी अबु अलअब्द नामले पनि चिनिन्छन् । उनी १९६२ मे ८ मा गाजास्थित साती शरणार्थी शिविरमा जन्मिएका थिए । हानिया १९८३ मा विश्वविद्यालयमा अध्ययन गर्दाको समयमा इस्लामिक विद्यार्थी संगठन हमासमा आबद्ध भएका थिए । इजरायली सैनिकद्वारा पक्राउ परेका हानियाले १९८० को दशकमा कैयौं पटक इजरायली जेल परेका थिए । उनी १९८७ मा २५ वर्षको उमेरमा पहिलो पटक १८ दिन जेल परेका थिए । त्यसपछि १९८८ मा ६ महिना जेल बसेका हानिया १९८९ मा तीन वर्षका लागि जेल परे । १९९२ मा उनलाई हमासका धेरै नेताहरूसँगै इजरायल र लेबनानबीचको नोम्यान्स ल्यान्ड का रूपमा रहेको मार्ज अलजुहुरमा निर्वासनमा पठाइएको थियो । निर्वासन अवधि पूरा गरेपछि उनी गाजा फर्किएका थिए ।हानिया १९९७ मा हमास संस्थापक शेख अहमद यासिनको कार्यालयका प्रमुख नियुक्त भएका थिए । त्यसपछि उनको राजनीतिक हैसियत उचाइमा पुगेको थियो । २००६ मा हमासले उनलाई प्यालेस्टाइनको प्रधानमन्त्री नियुक्त गरेको थियो । तर, एक वर्षपछि प्यालेस्टिनी राष्ट्रिय प्राधिकरणका प्रमुख महमुद अब्बासले उनलाई पदमुक्त गरिदिएका थिए । इज्ज अलदिन अलकसम ब्रिगेडले गाजा क्षेत्र नियन्त्रणमा लिएपछि अब्बासको फतह आन्दोलनका प्रतिनिधिहरू निष्कासन भएका थिए । जसका कारण उनले पनि पद गुमाएका थिए । हानियाले आफ्नो बर्खास्ती असंवैधानिक भएको भन्दै आफ्नो सरकारले नियमित कामलाई निरन्तरता दिने र प्यालेस्टिनी जनताप्रतिको जिम्मेवारी नछाड्ने बताएका थिए । त्यसयता हानियाले फतहसँग मेलमिलापका लागि पटकपटक आग्रह गरेका थिए । अमेरिकी विदेश मन्त्रालयले उनलाई २०१८ मा आतंकवादी घोषणा गरेको थियो । २०१९ मा गाजापट्टी छाडेका हानिया त्यसयता टर्की र कतारमा बस्दै आएका थिए । यसअघि हानियामाथि २००३ मा हत्या प्रयास भएको थियो । हमास संस्थापक यासिन र हानियाबीच गाजामा भइरहेको एक बैठकका क्रममा इजरायली जेटले बम प्रहार गरेको थियो । तर, उक्त आक्रमणमा दुवै नेता बच्न सफल भएका थिए । त्यसको ६ महिनापछि यासिनको हत्या भएको थियो । (एजेन्सीको सहयोगमा)"
७७ जिल्लामा फल्ने कोदो खेतीमा उपेक्षा,"जोशीका अनुसार सी४ वर्गको बाली भएकाले कोदोलाई एकदमै कम पानी भए पनि हुन्छ, यसले हावाबाट पनि पानी लिन सक्छ । उच्च पोषणीय मूल्य र विभिन्न जलवायुमै अनुकूल हुने क्षमताका कारण कोदो लोकप्रिय छ । माग बढ्दो छ तर उत्पादन बढाउन सकेका छैनौं, उनले भने, स्वदेशमा मात्रै होइन, अन्तर्राष्ट्रियस्तरमा पनि माग बढेको छ । जिन बैंकका अनुसार कोदो सबैभन्दा बढी अफ्रिकामा उत्पादन हुन्छ । त्यसपछि भारत र चीनमा उत्पादन हुन्छ । भारतमा कोदो अनुसन्धान केन्द्र नै स्थापना भएको छ । भारतको अनुसन्धान केन्द्रले विश्वभरकै अनुसन्धान गर्छ । भारतकै प्रस्ताव र सहयोगमा संयुक्त राष्ट्रसंघले सन् २०२३ लाई कोदोजन्य बाली वर्षका रूपमा घोषणा गर्यो, जोशीले भने, त्यसपछि सबैतिर माग बढेको छ । कोदोले खाद्य र औषधिको काम गर्ने हुँदा माग बढ्दै गएको हो । मन्त्रालयका प्रवक्ता हरिबहादुर केसीले कोदो चामलको विकल्प हुन सक्ने बताए । कोदोमा फाइबर, मिनिरल्स बढी हुने भएकाले मधुमेहका बिरामीका लागि उत्तम भएको उनले जानकारी दिए । राष्ट्रिय बाली घोषणा भएपछि सबै हिसाबले तयार हुनुपर्ने उनको भनाइ छ । तयारी भइराखेकै छ तर राष्ट्रिय बाली भन्न मिलेको छैन, केसीले भने । कृषिमन्त्री रामनाथ अधिकारीले कोदोलाई राष्ट्रिय बाली घोषणा गर्ने प्रक्रिया अगाडि बढेको बताए । उनले केही दिनमै कोदोजन्य बाली प्रवर्द्धन गर्न राष्ट्रिय दिवस मनाउने प्रस्ताव मन्त्रिपरिषद्मा लैजाने तयारी रहेको बताए । कोदोको धेरै विविधता छ, अनाजसँगै औषधिजन्य गुण पनि छ, मन्त्री अधिकारीले भने, राष्ट्रिय बाली घोषणा गर्ने तयारी हुँदै छ, अब छिट्टै मन्त्रिपरिषद्मा पेस गर्छु । कोदो र कोदोजन्य परिकारको माग बढे पनि सरकारले उत्पादन बढाउन सकेको छैन । विगतको तथ्यांक हेर्दा कोदोको उत्पादन घट्दै गएको छ । कृषि मन्त्रालयका अनुसार २०७८७९ मा २ लाख ६७ हजार ७१ हेक्टरमा खेती र ३ लाख ३९ हजार ४ सय ६२ टन उत्पादन भएको थियो । २०७९८० मा क्षेत्रफल घटेर २ लाख २७ हजार ९ सय ३४ हेक्टर पुगेको छ । उत्पादन पनि घटेर ३ लाख १० हजार ८ सय ४७ टनमा झरेको मन्त्रालयको तथ्यांक छ । उत्पादन घट्नुको प्रमुख कारण सरकारको लगानी नहुनु हो, जिन बैंकका प्रमुख जोशीले भने, पछिल्लो समय रेस्टुराँ, होटलदेखि मिठाई पसलमा पनि कोदोको परिकार पाइन्छ, माग पनि बढ्दो छ । तर, उत्पादन बढाउन सकेका छैनौं । कोदोको औसत उत्पादकत्व प्रतिहेक्टर १२ टन मात्रै छ । मन्त्रालयका प्रवक्ता केसीले अन्य बालीलाई प्राथमिकता दिँदा कोदोको उत्पादन बढ्न नसकेको बताए । किसानले मूल्य पनि नपाएकाले उत्पादन बढ्न नसकेको उनको भनाइ छ । विगतमा उत्पादन थियो, बजार थिएन । त्यही भएर किसानले कोदो लगाउन छाडे, उनले भने, अहिले बजार छ तर उत्पादन छैन ।देशमा बर्सेनि करोडौंको कोदो आयात हुने गरेको छ । भन्सार विभागको तथ्यांकअनुसार गत आर्थिक वर्षमा ७५ करोड ४४ लाख रुपैयाँ बराबरको कोदो र कोदोको बीउ आयात भएको छ । परिमाणका आधारमा १ करोड ५२ लाख ९२ हजार ८२० किलो कोदो र ५ हजार ३ सय ६३ किलो कोदोको बीउ आयात भएको छ । कोदोको निर्यात भने न्यून छ । तथ्यांकअनुसार गत वर्ष कोदो र कोदोको बीउ गरी ६१ लाख रुपैयाँको निर्यात भएको थियो । त्यस्तै, आर्थिक वर्ष २०७९८० मा ७३ करोड २० लाखको कोदो र बीउ आयात भएको थियो । ४२ लाख रुपैयाँको निर्यात भएको उल्लेख छ । आर्थिक वर्ष २०७८७९ मा ७० करोड २१ लाखको आयात भएको थियो । उक्त वर्ष निर्यात भने हुन सकेन । आर्थिक वर्ष २०७७७८ मा ७८ करोड ३७ लाखको आयात र ९ लाख रुपैयाँको कोदो निर्यात भएको भन्सार विभागले जनाएको छ ।"
'केटी हराएको सूचना लिएर आए उजेली का निर्देशक,"(काठमाडौं) बत्तीस वर्षअघिको क्लासिक डकुड्रामा उजेली का संवाद ६ वर्षअघि सामाजिक सञ्जालमा यसरी भाइरल भए कि कम्बोडिया बस्दै आएका निर्देशक दीपेन्द्र गौचन दंग परे । हुन त उनी धेरै सामाजिक सञ्जाल चलाउँदैनथे । फेसबुक अकाउन्ट थियो, तर त्यता सक्रिय थिएनन् । युनिसेफले युट्युबमा उजेली राख्यो, टेलिचलचित्रको अंश र संवाद सञ्जालहरूमा आगोसरी फैलियो । त्यसपछि दीपेन्द्रको म्यासेन्जरको घण्टी अचानक बज्यो टुङटुङ । साथीभाइले उजेली को क्लिप्स, युट्युब लिंक पठाएका रहेछन् । तपाईं पो रहेछ है उजेली बनाउने, सामाजिक सञ्जालमा प्रतिक्रिया दिनेको बाढी । बेहुली भएपछि त उजेलीले खुट्टा काँ भुइँया टेक्छे र ? मौलिक लवज मिसिएको संवाद २७ वर्षपछि सामाजिक सञ्जालमा छ्यापछ्याप्ती भएको देख्दा दीपेन्द्र खुसी हुने भइहाले । यतिका वर्षपछि पनि मनपराइरहेको छ सबैले भन्ने कुराले खुसी बनायो । पुरानो काम अलिअलि चर्चामा आउनु त सामान्य नै हो तर, यति चर्चामा पुग्ला भन्ने लागेको थिएन, दीपेन्द्र सुनाउँछन् । अहिलेको युवा पुस्तालाई गाउँले कथाले किन तान्यो ? धुमधडाका फिल्म मन पराउने युवाले उजेली का संवाद मनपराउँदा दीपेन्द्र पनि कारण खोज्न घोत्लिए । निचोड निकाले, नेपालीहरूमा कसैले केही राम्रो गरिदियो भने त्यसमाथि गर्व गर्ने बानी छ । सायद उजेलीलाई उनीहरूले यसरी नै लिइदिए होलान् । दीपेन्द्र थकाली समुदायका, मुस्ताङका उनी काठमाडौंमै जन्मे, हुर्के । काठमाडौंमै पनि थकाली संस्कृति अभ्यास गर्दै आएका दीपेन्द्रले गाउँले कथामाथि उजेली कसरी बनाए होला ? धेरैले सोध्थे । तर, करिब एक घण्टाको यो डकुड्रामामा गौचनले गाउँले कथा मात्रै होइन, ब्राह्मण समुदायको संस्कृति प्रस्तुत गर्दै बाल विवाह को तीतो यथार्थलाई यसरी कथामा रूपान्तरण गरिदिए कि त्यतिबेलाको यो डकुड्रामा नेपाली फिल्म क्षेत्रकै इतिहासका लागि क्लासिकमध्येको एक बन्न पुग्यो । जो मानिस जुन समुदायका हुँदैनन् र त्यो समुदायमाथि चासो राखेर त्यसको अध्ययन, खोजी गर्छन्, त्यो अध्ययन अलि गाढा हुन्छजस्तो लाग्छ । आफ्नो संस्कृति त आफूलाई थाहा हुने भइहाल्यो, त्यसमा खासै नौलो कथा भेटिन्न, देखिन्न । आफूले नजानेको कुराको खास गुदी खोज्न गर्न मिहिनेत गर्छन् नै । सन् १९८४ तिर वर्ल्ड भ्यु इन्टरनेसनल फाउन्डेसन ले नेपालमा पहिलो पटक भिडियोको तालिम दियो । गौरीकान्त मैनालीदेखि सञ्चारकर्मी दुर्गानाथ शर्मा तालिममा उपस्थित थिए । तालिम लिनेहरू १० जना थिए, अधिकांश सरकारका कर्मचारीहरू । तालिमलगत्तै सबैजना आआफ्नो कामतिर फर्के । त्यतिबेला दीपेन्द्र लिंकन स्कुलमा काम गर्थे । युथ न्युजपेपर पनि निकाल्थे । त्यतिबेला नेपाल टेलिभिजन खुलिसकेको थिएन । टेलिभिजन खुल्ने तयारी हुँदा वर्ल्ड भ्यु इन्टरनेसनल फाउन्डेसन बाटै नेपाल टेलिभिजनको पहिलो र दोस्रो ब्याचलाई तालिम दिए । त्यतिबेलासम्म उनले डकुमेन्ट्री खिच्न सुरु गरिसकेका थिए । त्यसैक्रममा सेभ द चिल्ड्रेन मा कार्यरत भिनाजुका लागि गोर्खा पुगेर भिडियो रिपोर्ट बनाउनुपर्ने भयो । त्यही भिडियो खिचेर बाटो फर्कंदै गर्दा दीपेन्द्रको आँखा बाटोछेउ सानी बच्चीलाई डोलीमा बोकेर बाजा बजाउँदै हिँडेको समूहमा पुग्यो । कलिलै उमेरको त्यो बिहे अनि डोली देखेर सहरमा हुर्केका दीपेन्द्र छक्क परे । उक्त अनौठो दृश्यले दीपेन्द्रको टोलीलाई त्यही गाउँतिर एक रात बिताउन लगायो । आँखैअघिको अनौठो दृश्यमाथि डकुमेन्ट्री बनाउने उनले सोचिसकेका थिए । अहिले बिर्सिसके, त्यतिबेला कुन गाउँतिर उनीहरूले समय बिताएका थिए । तर, दीपेन्द्रलाई गाउँ पस्दाको पहिलो दृश्य याद छ सबै ससाना बालिका साडीमा सजिएका, सिन्दूर लगाएका । उजेलीमा यो दृश्य पनि समेटिएको छ । दीपेन्द्र डकुमेन्ट्री बनाउने सोचसहित गाउँलेहरूसँग गफिए । सबैले खुलेर दीपेन्द्रलाई बिहेका कथा, चलन सुनाइदिए । काठमाडौं फर्केर दीपेन्द्रले डकुमेन्ट्रीका लागि स्क्रिप्ट लेखे । त्यतिञ्जेल युनिसेफका लागि पोलियो र ए खुरमाने कालो बनाबना भन्नेलगायतका छोरीलाई पढाउनुपर्छ भन्ने विज्ञापन बनाइसकेका थिए । युनिसेफकी रीना गिललाई आफूले देखेको दृश्य सुनाउँदै बाल विवाहमाथिको डकुमेन्ट्रीको आइडिया सुनाए । डकुमेन्ट्री बनाउने सोचसहित त्यही गाउँ फर्के, गाउँलेबीच क्यामरा तेर्स्याए । भिडियो टेलिभिजनमा आउने थाहा पाउनेबित्तिकै गाउँले आत्तिए, टोली गाउँबाट झन्डै निकालिए ! बाल विवाह गर्नु हुँदैन भन्ने थाहा पाउँदापाउँदै चलनका हिसाबले त्यसलाई पछ्याउँदै आइरहेकाहरू डकुमेन्ट्री मा देखिन अनकनाए । त्यसपछि दीपेन्द्र काठमाडौं फर्किए, एकै रातमा त्यही वास्तविकतालाई कथानकमा परिणत गरे । डकुमेन्ट्रीको प्रस्तावलाई युनिसेफबाट पारित गराउन रीनाले आफ्नोतर्फको संघर्ष गरिन् । शैक्षिक क्षेत्रमा काम गर्दै आइरहेको युनिसेफले त्यतिबेला कार्यक्षेत्र नपर्ने भन्दै दीपेन्द्रलाई धेरै झुलाए । डकुमेन्ट्री बाल विवाह माथि रहे पनि यसले शैक्षिक क्षेत्रको सन्देश समेट्ने कारण देखाउँदै बल्ल दीपेन्द्र र रीनाले उजेलीको अनुमति पाए । अनि, रसुवा गएर २७ वर्षको उमेरमा दीपेन्द्रले उजेली खिचे । रेडियो नाटक निर्माण गर्दै आइरहेका कुवेर गर्तौलाले निर्देशनमा सहकार्य गरे । गर्तौलाको भाषामा राम्रो पकड ! उनको त्यही पकडले नै उजेलीका संवाद छरिता र मौलिक सुनिएको दीपेन्द्र सुनाउँछन् । उजेली संसारभरका २६ टेलिभिजन स्टेसनमा देखाइए । युनिसेफले बनाएको बाल विवाहको यही डकुमेन्ट्रीले रिनालाई पनि निर्माताका रूपमा संसारभर चिनायो । युनिसेफको सबैभन्दा चर्चित र सफलमध्येको डकुड्रामा पर्ने उजेलीको छायांकन ताका निकै समस्या झेल्नुपरेको थियो । आफूले रोजेको गाउँमा छायाकन सम्भव नभएपछि लेखक केदार शर्माको सहयोगमा रसुवाको गाउँ पुगेका थिए । उजेली खिच्दा कलाकार अधिकांश अशिक्षित थिए, उनीहरू ननएक्टर । पढ्नलेख्न नजान्नेहरूलाई स्क्रिप्टबाट सबै संवाद कण्ठ गराउनुपर्ने, दृश्य पनि सुनाइदिनुपर्ने । त्यतिबेला रिहर्सलको जमाना थिएन । कलाकारलाई क्यामरासँग सहज गराउन निकै समय लाग्यो । सुरुवातमा खिचिएका कति दृश्य त पुनः खिच्नुपरेको थियो । यसरी ननएक्टरसँग काम गर्दा उजेली खिच्न ४५ दिन लाग्यो । तर, दीपेन्द्रलाई डकुड्रामाको यही प्रक्रिया खुबै मन परेको थियो । ननएक्टर लिएर काम गर्न सकिन्छ भन्ने उदाहरणका लागि पनि दीपेन्द्रले उनीहरूलाई लिएका थिएनन् । त्यतिबेला कलाकारमाझ पहुँच थिएन, स्रोत पुग्दैनथ्यो । फिल्म पढेका थिएनन्, सिकेका पनि थिएनन् । नजानिँदो ढंगले खिचिएको यही डकुड्रामा अहिले भने फिल्म, डकुमेन्ट्रीका विद्यार्थीका लागि अध्ययनको स्रोत सावित भएको छ । ब्लकिङमा समस्या हुन्थ्यो । दामी सट हुन्थ्यो, दामी तरिकाले संवाद बोलिसकेपछि कलाकारले भयो सर भनेर सट कतिपल्ट बिगारिदिन्थे, दीपेन्द्रले ननएक्टरसँग काम गर्दाको समय सम्झे, संवाद बोल्न लगाउँदा पनि समय लाग्थ्यो । क्यामरामा प्राविधिक समस्या आउँदा होस् या आफूलाई गाह्रो पर्दा सर सक्दिनँ म भनेर हिँड्न खोज्थे । उनीहरूलाई फकाएर खिच्नुपर्थ्यो । दिग्गज फिल्मकर्मी प्रकाश थापा, तुलसी घिमिरेले बलिउडको फर्मुलामा फिल्म बनाइरहँदा उनले यथार्थको नजिक पुगेर उजेली बनाएका थिए । यही शैलीले गर्दा अहिले पनि उजेलीका संवाद र दृश्य उत्तिकै जीवन्त लाग्छ । हुन त दीपेन्द्र आफैं बलिउडका मसालेदार फिल्म हेर्दै कुनै दिन त्यस्तै फिल्म बनाउने कल्पन्थे । तर, त्यतिबेला फिल्म खिच्ने क्यामरामा कहाँ पहुँच हुनु ? त्यसैले टेलिभिजनका लागि खिचिने प्रविधितिरै उनी जोडिए । फिल्मको ग्ल्यामर बढी थियो । तर, त्यतिबेला पनि थुप्रो दर्शकबीच पुग्न टेलिभिजनको शक्ति उस्तै थियो । त्यतिबेला ठूला कलाकारसँग पहुँच थिएन । नतिजा कस्तो आउँछ भन्ने थाहा थिएन, तर ननएक्टर राखेरै खिचौं भनेर उजेली खिचियो, दीपेन्द्र सुनाउँछन्, म अरूभन्दा फिल्म जानेको छु, त्यसैले सबलाई देखाइदिन्छु भनेर उजेली बनाएको होइन । तर, त्यतिबेला अन्जानमा आफ्नो प्यासनमा बनाएँ, नतिजा राम्रो निस्कियो । दीपेन्द्र त्यतिबेलाको माहोल, निर्देशकीय निर्णय र काम गर्ने हुटहुटीले नै उजेली बलियो उत्पादन बनेको स्विकार्छन् । उजेलीको प्रमुख पात्र उजेली (वृन्दा अधिकारी) लाई दीपेन्द्रको समूहले विद्यालय चहार्दै गर्दा भेटेका हुन् । उनीहरू गाउँको विद्यालय घुमेर प्रमुख पात्र खोज्दै थिए । गरिब र प्रतिभाशालीलाई उनीहरू उजेली चरित्र दिन चाहन्थे, वृन्दा त्यतिबेला खोजे अनुसारकै विशेषतामा अटाउँथिन् । उनको आँखा पनि चम्किलो, बोली पनि छरितो । स्वभावले निडर ! उजेली गरिब परिवारको भएकै कारण बिहेको दृश्यमा झमेला खेपे पनि । खासमा उनीसँग बिहे गर्ने बालक सम्भ्रान्त परिवारका रहेछन् । दुईको बिहेवाला दृश्यमा बालकका परिवारले उक्त दृश्यको छायांकन रोक्न खोजेका रहेछन् । बिहे गराइदिने बाहुन पनि वास्तविक थिए, उनी पनि असली मन्त्र पढ्न हिचकिचाए । तब दीपेन्द्रको टोलीले मन्त्र बिगारेर उक्त दृश्य खिचेको सम्झना अहिले पनि दीपेन्द्रको मगजमा ताजै छ । विभिन्न कारणले छायांकन रोकिँदा दीपेन्द्रलाई उजेली बन्ला भन्ने विश्वास थिएन । डकुड्रामाको नाम उजेली पनि गाउँघरकै प्रचलित नामबाट टपक्क टिपिएको हो । त्यतिबेला गाउँतिर कमली, उजेली यस्तै नामहरू चर्चित थिए । उजेली नाम नौलो लागेकैले दीपेन्द्रले प्रमुख पात्रबाट डकुड्रामाको नाम राखेका हुन् । यो डकुड्रामा त्यतिबेला राम्रा फेस्टिभलमा घुमेको थियो । फिल्म नजान्दै उजेली बनाएका दीपेन्द्र अहिले फिल्म पढाउँछन् । उजेलीमा छोरा र छोरीबीच हुने भेदभाव, पितृसत्ताले पेलिएका दुई बालिकाहरूको जीवनमार्फत, बालविवाह कसरी पुस्तान्तरण भइरहेछ भन्ने सशक्त ढंगले देखाइएको छ । यही कथाबीच पनि उजेली पात्रलाई भने त्यतिबेला पनि हठी, स्वतन्त्र, विद्रोही र आवाजसहितको महिला पात्रका रूपमा प्रस्तुत गरिएको छ । ६ वर्षअघि जसरी उजेली ले दीपेन्द्रको खोजी बढाइदिएको थियो, अहिले कार्टुन मुमिनकै प्रसंगले उनी खोजीको पात्र बनेका छन् । खासमा नेपाल टेलिभिजनकै तालिमका लागि एड्भान्स स्तर सिकाउन फिनल्यान्डबाट एक दम्पती नेपाल आएको थियो । यही दम्पतीसँग मिलेर दीपेन्द्रले नेपाली महिलाहरूबीच भिडियो खिच्ने तालिम दिए । त्यही प्रोजेक्ट सकिने क्रममा दीपेन्द्र छोरीको बुवा बने । उनीहरूले सधैं फिनल्यान्डबाट दीपेन्द्रका छोरीका लागि कार्टुनका पुस्तक पठाइदिन्थे । पुस्तकमा मुमिनका थुप्रै रोचक कथाहरू थिए । दीपेन्द्रले कथा रोचक रहेको प्रतिक्रिया दिँदा उनीहरूले यसमाथि टेलिशृंखला नै बनेको बताउँदै दुईचार एपिसोड पठाइदिए । छोरीलाई त्यही कार्टुन देखाउँदा दीपेन्द्रलाई लाग्यो, यो त सबैलाई देखाउन पाए हुने । उनको यही सोचले मुमिन नेपाली भाषामा डब गरियो । त्यतिबेला ५२ एपिसोड बनिसकेको रहेछ, उनीहरूले २६ एपिसोडलाई नेपालीमा डब गरे । २००१ मा मुमिन प्रसारणमा आयो, मुमिन हेर्दै हुर्केका पुस्ताका लागि उनीहरूको बाल्यकाल यही कार्टुनसँग जोडिएको छ । मुमिन नेपालीमा डब गरिएकै कारण त्यतिबेला अत्यधिक रुचाइएको दीपेन्द्रको अनुभव छ । यो कार्टुन नेपाली भाषामा थियो । एनिमेसन गज्जब थियो, कथाहरू राम्रा थिए । नेपालसँग सुहाउँदो थियो । हिउँ, चिसो विषय त नेपालसँग पनि जोडियो, दीपेन्द्र सुनाउँछन्, मुमिनको प्रसंग उठ्दा कतिले नेपालमा ल्याउन, डब गर्न गाह्रो भयो होला है ? भन्छन् । तर, हामीलाई खासै गाह्रो भएन । कति कुरा चाहना राख्दा सजिलै भइजान्छन् । २६ एपिसोडपछि बाँकी एपिसोड पनि नेपाल ल्याउने तयारी थियो । तर, सन् २००२ मा दीपेन्द्र अफ्रिका उडे, त्यसपछि २००३ मा त परिवार लिएर नेपाल छोडे । अनि, मुमिनको ५२ एपिसोड नेपालमा कहिल्यै प्रसारणमा आएन । त्यसबीच नेपाल टेलिभिजन एनालगबाट डिजिटल बन्यो । यसबीच पुस्तकको लेखक बिते । तर, अहिले उनी लेखक र टेलिभिजनको अधिकार लिएर फेरि मुमिनको डिजिटल भर्सनलाई नेपालमा ल्याउने तयारीमा छन् । नेपाल छाडेको २२ वर्षपछि आफ्नो देश फर्किएका दीपेन्द्र कोसेली बोकेर फर्किएका छन्, त्यो हो केटी हराएको सूचना । फिचर फिल्म केटी हराएको सूचना मा पहाडे र मधेशीबीचको विभेद उठाएका छन् । यही फिल्मसँगै नेपाल केन्द्रित गरेर उनले ट्राइसिटी मार्फत थुप्रै प्रोजेक्ट बनाउने योजना बनाएका छन् । उजेलीपछि चर्चाको शिखर चुमेका उनी त्यतिबेला विकासे कामहरूकै कारण थुप्रै देश पुगे । नेपाल हुँदै एचआईभी रोगलाई लिएर गुरु जी र अन्तरे, चेली रुँदै छन्, दलाल हाँस्दै छन् भन्ने शीर्षकमा चेलिबेटी बेचबिखनको विषय उठाए । यही विषयमा डकुड्रामा बनाइरहँदा बीबीसीको एक प्रतिनिधि कुष्ठरोग को प्रोजेक्ट बोकेर उनीकहाँ आइपुगे । त्यतिबेला फिल्म स्कुलको अभाव देखेर साथीहरूसँग मिलेर एकवर्षे तालिमको योजनासहित आभास (एकेडेमी अफ अडियो भिज्वल आर्ट्स एन्ड साइन्स) खोलिसकेका थिए । आफ्ना विद्यार्थीहरूसँग मिलेर दीपेन्द्रले दुई महिनामा उक्त प्रोजेक्ट निर्माण गरे । मदनकृष्ण श्रेष्ठ र हरिवंश आचार्यलाई लिएर ओख्हो बनाए । ओख्हो प्रसारण भएको एक महिनामै ६० हजारले कुष्ठरोग औषधि खाए । त्यसपछि बीबीसीको यस्तै विभिन्न विकासे प्रोजेक्टले दीपेन्द्र तान्जानिया, इथोपिया हुँदै कम्बोडिया पुगे । तीन वर्षको प्रोजेक्टका लागि कम्बोडिया पुगेका दीपेन्द्र २२ वर्ष उतै बसे । यसबीच कम्बोडियामा थुप्रै प्रोजेक्टमा काम गरे । उनी कम्बोडिया पुग्दा टेलिभिजन स्टेसन एउटै थियो । फिल्म स्कुल थिएन, अहिले पनि छैन । तर, दीपेन्द्र नै लामो समयदेखि फिल्म पढाउँदै आएका छन् । २०१५ मा बीबीसी छोड्नेबित्तिकै उनी कम्बोडियाको फिल्म विभागको सल्लाहकार बने । यसबीच उनले ज्याकी च्यानललाई लिएर एचआईभीसम्बन्धी विज्ञापन बनाए । तीन वर्षको प्रोजेक्टमार्फत कम्बोडियाको एचआईभी संक्रमण घटाउने जिम्मा पाएका थिए । ज्याकीलाई लिएर उनले दुईवटा विज्ञापन बनाए । दुईवटैमा ज्याकीलाई अंग्रेजीमा बोल्न लगाउन उनलाई हम्मेहम्मे पर्यो । ज्याकीलाई त्यतिबेला अंग्रेजीमा विज्ञापन गराउन निकै गाह्रो भएको थियो । ज्याकीको त्यो विज्ञापन थुप्रै देशमा पठाइएको थियो । एचआईभीको संक्रमण त्यस्तै विज्ञापनमार्फत घटाउन हामी सफल भएका थियौं, दीपेन्द्र सुनाउँछन् । यसरी सञ्चारमार्फत ठूल्ठूला रोगसँग लड्ने सन्देश दिने विज्ञापनहरूमा दीपेन्द्र व्यस्त बने । कम्बोडियाको यस्तै व्यस्त जिन्दगीबाट एक वर्षको फुर्सद निकालेर दीपेन्द्र आफ्नो देश फिरेका छन् । मलाई सबैले भेट्दा कहाँ हराइस् भन्थे, त्यसैले कामहरू गर्नकै लागि आएको छु । ट्राइसिटीमार्फत वर्षको ६ प्रोजेक्ट गर्ने योजना छ, दीपेन्द्रले भने, अब म केही वर्ष नेपालमै केन्द्रित हुन्छु ।"
राष्ट्रसंघले आग्रह गरे पनि सैनिक सल्लाहकारमा नेपालले दिएन उम्मेवारी,"(काठमाडौं) संयुक्त राष्ट्रसंघले नै आग्रह गरे पनि नेपालले सैनिक सल्लाहकार (मिलिटरी एडभाइजर) मा उम्मेदवारी नदिने निर्णय गरेको खुलेको छ । उक्त महत्त्वपूर्ण पदमा राष्ट्रसंघको मुख्यालय न्युयोर्कबाटै आवेदन दिन आग्रह गर्दासमेत सरकारले आफ्नोतर्फबाट कुनै पनि सैनिक अधिकारीलाई प्रस्ताव नगरेको हो । मुख्यालयबाट प्रस्ताव आए पनि गत जेठमा रक्षा मन्त्रालयले नेपाली सेनाका तर्फबाट आफूसँग अहिले अनुकूल उम्मेदवार नभएको भन्दै जवाफ पठाएको हो, रक्षा मन्त्रालय स्रोतले कान्तिपुरसँग भन्यो । राष्ट्रसंघमा उपमहासचिवका सुरक्षा सल्लाहकार हुन्छन् । ती मिलिटरी एडभाइजर लाई मिलाड पनि भनिन्छ । सैनिक मामिला कार्यालयको नेतृत्व सैनिक सल्लाहकारले गर्छन् । जसले उपमहासचिवप्रति उत्तरदायी भएर काम गर्नुपर्छ र शान्ति स्थापना कार्यका लागि उपमहासचिवलाई सैनिक सल्लाह प्रदान गर्नुपर्ने महत्त्वपूर्ण जिम्मेवारी हुन्छ । सैनिक सल्लाहकारमार्फत राजनीतिक मामिला र स्थलगत समर्थनका लागि उपमहासचिव, महासचिव र सुरक्षा परिषद्लाई सम्बन्धित विषयमा अनुरोध गरिन्छ । । सैनिक सल्लाहकारले शान्ति सेना परिचालन विभाग, फिल्ड सपोर्ट विभाग र शान्ति सेना परिचालन विभागको नेतृत्वमा सैनिक कम्पोनेन्ट हरूसँगको सञ्चालन गर्नुपर्छ । राजनीतिक विभागको नेतृत्वमा सैन्य सल्लाहका काम हुने मिसन कार्यालय र डिभिजनका प्रमुखलाई सल्लाह पनि दिनुपर्ने हुन्छ ।नेपाली सेनाको राष्ट्रसंघसामु सधैं एउटै गुनासो हुने गर्छ, हामी विश्वमा शान्ति स्थापनाका लागि सन् १९५८ देखि काम गर्दै आइरहेका छौं । नेपालीले द्वन्द्वग्रस्त मुलुकमा शान्ति स्थापनाका लागि काम गरिरहेको छ । ज्यान गुमाउनुका साथै घाइते पनि भएका छन् । तर, नेपाललाई राष्ट्रसंघले किन बेवास्ता गरेको ? नेपाललाई तुलनात्मक रूपमा नीति र नेतृत्व गर्नेभन्दा पनि कार्यान्वयन गर्ने काम मात्र बढी किन दिन्छ ? उच्च र नीतिगत तहमा कहिले मौका पाउने ? गत वर्ष राष्ट्रसंघका महासचिव एन्टोनियो गुटेरेसले नेपाल भ्रमण गर्दा पनि शीर्ष राजनीतिक नेतृत्वसहित प्रधानसेनापति प्रभुराम शर्माले नेपाललाई राष्ट्रसंघको उच्च तहका पदका लागि ढोका खोलिदिन आग्रह गरेका थिए । दुई वर्षअघि शर्माले राष्ट्रसंघ मुख्यालय न्युयोर्क नै पुगेका बेला पनि नेपाललाई प्राथमिकतामा राख्न आग्रह गरेका थिए । तर, जब मौका आयो, नेपालीसेनाले निवेदनसमेत दिएन, यो देख्दा अचम्म लाग्यो, परराष्ट्र मन्त्रालयका एक अधिकारीले कान्तिपुरसँग भने । नेपाली सेनाका प्रवक्ता गौरवकुमार केसी मिलाड (सैनिक सल्लाहकार) का लागि रथी (लेफ्टिनेन्ट जनरल) चाहिने तर उपलब्ध हुन नसकेका कारण अहिलेका लागि उम्मेदवारी नभएको उल्लेख गर्दै रक्षा मन्त्रालयमार्फत राष्ट्रसंघलाई जवाफ पठाएको बताए । दुई रथीमध्ये नेपाली सेनामा नयाँ नेतृत्व परिवर्तनका कारण एक रथी (अशोक सिग्देल) अन्त जान सक्ने अवस्था भएन । र, अर्का रथी निर्मलकुमार श्रेष्ठ इजरायल र सिरियाबीचको क्षेत्रमा रहेको गोलानहाइटमा राष्ट्रसंघको डिसइन्गेजमेन्ट अब्जर्भर फोर्समा कमान्डरका रूपमा कार्यरत हुनुहुन्छ, प्रवक्ता केसीले भने, नेपाली सेनामा जम्मा दुई रथी मात्र भएको र ती पनि आआफ्नो जिम्मेवारीका कारण व्यस्त रहनुपर्ने भएकाले हामीले उम्मेदवारी दिन सक्दैनौं भनेर पत्राचार गरेका हौं ।तर, पूर्वउच्च सैनिक अधिकारीहरू भने नेपाली सेनाले मौका पाउँदा पनि त्यसको सदुपयोग गर्न नसकेको ठान्छन् । नेपाली सेनाले शान्ति सेनाको दौरानमा उच्च तहको पदका रूपमा विभिन्न मुलुकमा ७ पटक फोर्स कमान्डर हुने मौका पाएको छ भने एक पटक मुख्यालय न्युयोर्कमा सहायक सैनिक सल्लाहकार (रथी चित्रबहादुर गुरुङ) हुने अवसर पाएको थियो ।यस पटक राष्ट्रसंघले नेपाललाई आवेदनका लागि आग्रह गरेको सैनिक सल्लाहकार पद भने अवसरका हिसाबले अहिलेसम्मकै ठूलो थियो, जसलाई नेपाली सेनाले महत्त्व दिएको देखिएन । अवकाश प्राप्त उपरथी पूर्ण सिलवाल राष्ट्रसंघबाट माग भएअनुसार नेपाली सेनाले आफ्ना अनुभवी र काबिल अधिकृत छनोट गर्न सक्ने मान्छन् । नेपाली सेनाले एक अनुभवी उपरथीलाई छनोट गरी रथीमा बढुवा गरेर प्रतिस्पर्धाका लागि पठाएको भए उपयुक्त हुन्थ्यो, पाएको मौकालाई छाड्न हुँदैन थियो, सिलवालले भने, अन्य मुलुकले पनि राष्ट्रसंघको मागअनुसार आफ्ना अफिसरलाई बढुवा गरेर मिसन र जिम्मेवारीमा पठाउने गरेका छन् । नेपालले पनि त्यो गर्न सक्थ्यो र गर्दै पनि आइरहेको छ ।२०७८ असोजमा नेपाल सरकारले गोलनहाइटमै फोर्स कमान्डर रथी ईश्वर हमालले नेपाली सेनाबाट अवकाश भएपछि पनि जिम्मेवारी सम्हालिरहने गरी निर्णय गरेको थियो । ५८ वर्ष पुगेपछि उनको रथीका रूपमा नियमित अवकाशको समय भएको थियो । तर, दुई वर्षको जिम्मेवारी सकिन १० महिना बाँकी रहेका कारण नेपाली सेनाले फोर्स कमान्डरका रूपमा काम गर्दासम्म रथी दर्जा कायमै रहने निर्णय गरेको थियो । २०७४ मा कंगोको फोर्स कमान्डरका लागि रथी चाहिने भएपछि त्यस बेला उपरथी रहेका गौरव तन्डुललाई प्रतिस्पर्धा गर्नका लागि रथीमा बढुवा गरी पठाइएको थियो । तर, उनी प्रतिस्पर्धाबाट बाहिरिए । त्यस बेला तन्डुल फोर्स कमान्डर भएको भए उनलाई सरकारले उक्त जिम्मेवारीको अवधिभरका लागि रथीका रूपमा तीन तारा लगाएर पठाइदिन्थ्यो, अवकाश प्राप्त एक उच्च सैनिक अधिकारीले भने । उनले अहिले सैनिक सल्लाहकारका रूपमा पनि नेपाली सेनामा रहेका उपरथीमध्येबाट कसैलाई पनि प्रतिस्पर्धाका लागि बढुवा गरेर अघि बढ्न सकिने बताए । नेपाल र नेपाली सेनाले महत्त्वपूर्ण अवसर गुमाएको छ, उनले थपे ।"
कसैलाई जोगाउन वा फसाउन प्रहरी दुरुपयोग हुनेछैन,"(काठमाडौं)प्रहरी प्रशासनमा कुनै पनि हस्तक्षेप नहुने गृहमन्त्री रमेश लेखकले बताएका छन् । प्रहरीको आन्तरिक जीवनमा हुने अनुसन्धानलाई पनि प्रक्रियाका रूपमा लिन उनले सांसदहरूलाई आग्रह गरेका छन् । प्रतिनिधिसभाको राज्यव्यवस्था तथा सुशासन समितिको बैठकमा बुधबार मन्त्री लेखकले प्रहरी प्रशासनमाथि हस्तक्षेप गरेर कसैलाई जोगाउने वा कसैलाई फसाउनका निम्ति दुरुपयोग नगरिने स्पष्ट पारेका हुन् । प्रहरी संगठनको, प्रशासनको, सरकारका कुनै पनि अंगप्रत्यंगको दुरुपयोग गरिने छैन, दुरुपयोग हुन दिइने छैन, लेखकले भने, कसैलाई जोगाउन, कसैलाई नजोगाउन कुनै पनि रूपले प्रहरी प्रशासनलाई दुरुपयोग हुन दिइने छैन ।संसदीय समितिमा जनाइएअनुसार प्रहरीको केन्द्रीय अनुसन्धान ब्युरो (सीआईबी) प्रमुख एआईजी श्याम ज्ञवालीमाथि छानबिन सुरु भएको छ । भविष्यमा प्रहरी अधिकारीको हैसियत गैरव्यावसायिक उद्देश्यका लागि दुरुपयोग हुन सक्ने सम्भावनालाई निरुत्साहित गर्न ज्ञवालीमाथि छानबिनका लागि प्रहरी प्रधान कार्यालयले प्रहरी अतिरिक्त महानिरीक्षक (एआईजी) टेकप्रसाद राईको नेतृत्वमा ५ सदस्यीय छानबिन समिति गठन गरेको छ । गृहमन्त्री लेखकले एआईजी ज्ञवालीमाथिको छानबिन प्रहरी संगठनभित्रको नियमित प्रक्रिया भएको बताए । प्रहरी संगठनभित्र केही बुझ्ने कुराहरू, कसैका बारेमा के भएको हो र कसो भएको हो ? भन्ने संगठनको आन्तरिक जीवनको कुरा हो । त्यसलाई सामान्य रूपमा लिइदिनुपर्छ, गृहमन्त्रीले भने ।प्रहरी महानिरीक्षक बसन्त कुँवरले आन्तरिक प्रशासनिक कार्यअन्तर्गत उक्त छानबिन भइरहेको बताए । राज्यव्यवस्था समिति सभापति रामहरि खतिवडाले सीआईबी प्रमुखमाथिको छानबिनबारे सोधेको प्रश्नको जवाफमा महानिरीक्षक कुँवरले भने, यो विषयले तालुक कार्यालयबाट आएको पत्रका आधारमा आन्तरिक प्रशासनिक कोर्स लिएको छ, यसबारे म यत्ति भन्न चाहन्छु ।सांसदहरूले प्रहरी अधिकारीको सरुवाको विषयमा पनि प्रश्न उठाएका थिए । खासगरी हालैमात्र प्रहरी नायब महानिरीक्षक (डीआईजी) मनोज केसीई सरुवा गरिएको विषय समितिमा उठेको हो । उनको ठाउँमा डीआईजी राजन अधिकारीलाई ब्युरोमा सरुवा गरिएको छ । गृहमन्त्री लेखकले भने कर्मचारीको सरुवा सामान्य भएको जवाफ दिए । कर्मचारीको सरुवा हुन्छ । सरुवालाई सरुवाकै रूपमा बुझिदिनुभयो भने हुन्छ र त्यसका पछाडि धेरै ठूलो राजनीति देखियो र गरियो भने त्यो गर्दा पनि हुन्छ । कर्मचारीको सरुवा हुन्छ, कुनै एक ठाउँमा कर्मचारी जाँदै गर्दा त्यो राम्रै मान्छे जान्छ । त्यो ठाउँमा त्यसभन्दा राम्रा पनि आउँछन्, उनले भने । पूर्वगृहमन्त्री रवि लामिछानेले प्रहरी अधिकारीको सरुवाको विषय उठान गरेका थिए । त्यस्तै, सुन काण्ड छानबिनका लागि संसद्ले गठन गरेको समितिको प्रतिवेदनका आधारमा आफ्नो कार्यकालमा काम भएको उनले जिकिर गरे । सुन काण्डमा पर्याप्त छानबिन भएन भनेर संसद्मा त्यत्रो आवाज उठेर न्यायिक समिति बनाएको हो । त्यसै समितिले दिएको प्रतिवेदनलाई कार्यान्वयन गरिएको हो, भ्रम नपरोस्, उनले भने ।"
२२ जनामा हैजा भेटियो,"काठमाडौं (कास) दुई सातायता देशभर हैजाका २२ जना बिरामी भेटिएसँगै स्वास्थ्य तथा जनसंख्या मन्त्रालयले जुनसुकै स्रोतको भए पनि पानी उमालेर पिउन आह्वान गरेको छ । मन्त्रालयका प्रवक्ता डा प्रकाश बुढाथोकीका अनुसार काठमाडौं उपत्यकामा ललितपुरको गोदावरी तथा इमाडोल क्षेत्रमा गरी १४ जनामा हैजा पुष्टि भएको छ । काठमाडौंको टोखा र कैलालीको धनगढीमा पनि हैजा संक्रमित भेटिएका छन् । खुला दिसाको अभ्यास घट्नुका साथै सरसफाइमा प्रायः सबै सजग रहे पनि बर्खायाममा पानीको स्रोतमा फोहोर मिसिने हुनाले हैजाको संक्रमण देखिने गरेको छ । भिब्रियो कोलेरा नामक ब्याक्टेरियाबाट संक्रमित भएकाहरूमा झाडापखालासहित चौलानी पानीजस्तो पातलो दिसा आउने, वाकवाकी लाग्ने, बान्ता हुने र कडा जलवियोजनका लक्षण देखिन्छन् । सबै झाडापखाला हैजा होइन । हैजा परीक्षण गर्नका लागि र्यापिड किट पनि पाइन्छ तर त्यो भरपर्दो छैन । यकिन गर्नका लागि प्रयोगशालामा कल्चर नै गरेर हेर्नुपर्छ, मन्त्रालयका प्रवक्ता डा बुढाथोकीले भने, अन्य स्थानबाट पनि हैजा संक्रमित भेटिएको खबर आए पनि त्यो र्यापिड किटको परीक्षणमा मात्रै देखियो, प्रयोगशालामा कल्चर गरेर हेर्दा भिब्रियो कोलेरा पाइएन । डा बुढाथोकीका अनुसार समयमा नै उचित स्वास्थ्योपचार नपाए हैजा संक्रमितको मृत्यु हुने जोखिम उच्च हुन्छ । हैजा सामान्य झाडापखालाजस्तो होइन । तुरुन्तै स्वास्थ्य संस्था नपुगे ५० प्रतिशतसम्म मृत्युदर हुन्छ, उनले भने । उनका अनुसार हैजा संक्रमित ८० प्रतिशतमा कुनै लक्षण हुँदैन तर उनीहरूको दिसामा संक्रमित भएको १० दिनसम्म हैजाको जीवाणु रहने भएकाले अरूमा सर्न सक्छ । हैजा संक्रमितको दिसाले पानीको स्रोत प्रदूषित गरेको खण्डमा महामारीको रूप लिन सक्छ । मन्त्रालयका प्रवक्ता डा बुढाथोकीले बुधबार विज्ञप्ति जारी गरेर हैजा अति संक्रामक तथा शीघ्र फैलने भएकाले सजग रहन सबैलाई आग्रह गरेका छन् । हैजाबाट जोगिन पानीको मुहानलाई प्रदूषित हुनबाट जोगाउनुपर्छ । झिंगा लागेका, सडेगलेका, नपाकेका र खुला स्थानमा राखिएका खाद्य पदार्थ खानु हुँदैन । पानीलाई सकेसम्म उमालेर वा क्लोरिनका सहायताले निर्मलीकरण गरेर मात्रै प्रयोग गर्नुपर्छ । शौचालयको प्रयोग गरेपछि तथा खाना खानुअघि साबुनपानीले मिचिमिची हात धुने बानी गर्नुपर्छ ।"
भत्ता लिन माघदेखि राष्ट्रिय परिचयपत्र अनिवार्य,"(काठमाडौं)सरकारले सामाजिक सुरक्षा भत्ता लिन माघदेखि राष्ट्रिय परिचयपत्र अनिवार्य गरेको छ । राष्ट्रिय परिचयपत्र तथा पञ्जीकरण विभागका अनुसार सामाजिक सुरक्षा भत्ता लिन साउन १ बाटै परिचयपत्र अनिवार्य चाहिने यसअघिको निर्णयलाई संशोधन गर्दै त्यसलाई बढाएर माघ १ देखि लागू गर्न लागिएको हो ।विभागले निर्णय कार्यान्वयनका लागि ६६ जिल्लाको सम्बन्धित स्थानीय तहलाई पत्राचार गरेर सामाजिक सुरक्षा कार्ड नवीकरणका लागि पुस मसान्तभित्र परिचयपत्रको बायोमेट्रिक रुजु गर्नुपर्ने जानकारी गराएको छ । परिचयपत्र वा त्यसको नम्बर प्राप्त गरिसकेकाले सामाजिक सुरक्षा भत्ताको कार्ड नवीकरण गर्दा अनिवार्य रूपमा बायोमेट्रिक रुजु गर्नुपर्नेछ ।परिचयपत्र वा त्यसको नम्बर नभएमा सम्बन्धित व्यक्तिले परिचयपत्रका लागि फोटो खिच्ने र बायोमेट्रिक दिने काम नै नगरेको वा नम्बर हराएको स्वघोषणा गर्नुपर्छ । विभागका अनुसार स्थानीय अधिकारीलाई झुक्याएर परिचयपत्र नम्बर भएर पनि छैन भनेर दोहोरो सुविधा लिन सक्ने सम्भावना भएकाले स्वघोषणालाई अनिवार्य गरिएको हो ।विभागका महानिर्देशक युवराज कटेलका अनुसार सुरुमा साउनबाटै अनिवार्य लागू गर्न खोजिएको पहिलो चरणमा २८ र दोस्रो चरणमा माघबाट लागू गर्न खोजिएको ३८ जिल्लाको स्थानीय तहलाई पत्राचार गरेर प्रक्रियाका बारेमा जानकारी गराएको छ । मन्त्रिपरिषद्ले गत जेठ २४ मा स्वास्थ्य बिमा, सामाजिक सुरक्षा भत्ता र निवृत्तिभरण दर्ता तथा नवीकरणका लागि साउन १ देखि अनिवार्य गर्ने निर्णय गरेको थियो । राष्ट्रिय परिचयपत्र बनाउन अत्यन्त कम समय दिएको भन्दै सरकारको उक्त निर्णयको चर्को आलोचना भयो । त्यसपछि सरकारले गत जेठ २७ मा परिचयपत्र तत्काल अनिवार्य नगर्ने निर्णय गरेको थियो । तत्काल रोकिए पनि अनिवार्य गर्दै लैजाने कानुनी व्यवस्था भएकाले पुस मसान्तसम्मको म्याद दिएर पत्राचार गरिएको विभागका महानिर्देशक कटेलले बताए । विभागले बुधबार नै गृहमन्त्री रमेश लेखकलाई परिचयपत्रको विवरण संकलन र यसबाट हुने फाइदाका विषयमा ब्रिफिङ गरेको छ ।विभागका अनुसार १ करोड ५१ लाख ७९ हजार ५ सय १५ जनाको परिचयपत्र विवरण संकलन भइसकेको छ । ७७ जिल्लाको जिल्ला प्रशासन कार्यालय, इलाका प्रशासन कार्यालय र केही स्थानीय तहबाट नियमित विवरण संकलन भइरहेको छ । ४७ लाखभन्दा बढी परिचयपत्र वितरण गरिसकेको छ । विभागका अनुसार आगामी पुसअघि सामाजिक सुरक्षा भत्ताको कार्ड नवीकरण गर्ने वा नयाँ दर्ता गर्ने क्रममा राष्ट्रिय परिचयपत्र नलिएको वा त्यसको नम्बर नपाएको स्वघोषणा सम्बन्धित व्यक्ति आफैंले गर्नुपर्नेछ । विभागले परिचयपत्र प्राप्त गरिसकेकाको हकमा भने बायोमेट्रिक रुजु गर्ने क्रममा कुनै समस्या भएका पुस मसान्तभित्र उपलब्ध गराउने गरी भत्ता कार्ड नवीकरण गर्न सकिने जनाएको छ । सामाजिक सुरक्षा भत्ता लिन सम्बन्धित स्थानीय तहमा भदौ मसान्तभित्र कार्ड नवीकरण गरिसक्नुपर्ने कानुनी व्यवस्था छ ।परिचयपत्रबिना नै नवीकरण गरेकाले पुस मसान्तभित्र अनिवार्य रूपमा परिचयपत्र वा त्यसको नम्बर प्राप्त गरी सम्बन्धित स्थानीय तहबाट अनिवार्य रूपमा बायोमेट्रिक रुजु गराउनुपर्नेछ । २०७६ बाट सुरु भएको परिचयपत्र वितरण प्रणालीलाई सेवा आबद्धता गर्न नसक्दा झन्डै ६ वर्षसम्म यसको उपयोग हुन सकेको छैन । गत असार १० मा नै राजपत्रमा सूचना प्रकाशित गरेर यो प्रणाली लागू गर्दै जाने सरकारले निर्णय गरेको थियो । राजपत्रमा प्रकाशित सूचनाअनुसार दोस्रो चरणमा आगामी माघ १ मा ३८ जिल्लामा र तेस्रो चरणमा २०८२ साउनदेखि ११ जिल्लामा लागू गर्ने भनिएको छ । परिचयपत्रको सफ्टवेयर खरिद, परिचयपत्र छपाइ, कर्मचारी परिचालन, मेसिन खरिदलगायतका काममा झन्डै पाँच अर्बभन्दा बढी खर्च भइसकेको छ । परिचयपत्रका नाममा बर्सेनि ठूलो धनराशि खर्च भए पनि लागू गर्न नसकेको अवस्थामा अहिले राजपत्रमा सूचना नै प्रकाशित गरेर अनिवार्य गर्न खोजिएको विभागले जनाएको छ ।"
सरकारत्रिवि असमझदारी बढ्न नदेऊ,"त्रिभुवन विश्वविद्यालयको नीति तथा कार्यक्रमका आधारमा बजेट स्वीकृत गर्ने परम्परा रहेको भए पनि यसपालि नीति रोकेर बजेट पारित गरिएको छ । कीर्तिपुरस्थित विश्वविद्यालय परिसरमा मंगलबार आयोजित त्रिवि सभामा रजिस्ट्रार केदार रिजालले बजेटसहितको नीति तथा कार्यक्रम प्रस्तुत गरिरहँदा प्रधानमन्त्री तथा कुलपति केपी शर्मा ओलीले उनलाई बीचमै रोकेर बजेट मात्रै प्रस्तुत गर्न निर्देशन दिएका थिए । परिणामतः १९ पेजको नीति तथा कार्यक्रमसहितको बजेट प्रस्तुत गरिरहेका रिजालले एकैचोटि १२ औं पेजको बजेट वाचन गर्नुपरेको थियो । कुलपति ओलीले छिट्टै त्रिविको नीति अधिवेशन गर्ने भनेका छन् । कालान्तरमा यो विषयले निष्कर्ष पाउला र त्रिवि इतिहासमा एउटा अध्याय लेखिएला । तर, त्रिभुवन विश्वविद्यालयलाई राजनीतिक छाया पर्न नदिन, यसको स्वायत्तता वृद्धि गर्न र शैक्षिक तथा प्राज्ञिक वातावरण सुधार गर्नका लागि तत्कालै पहल थाल्नुपर्ने भएको छ । त्रिभुवन विश्वविद्यालयको शैक्षिक, प्रशासनिक र नीतिगत वातावरणलाई लिएर सरोकारवालाहरूले दशकौंदेखि चिन्ता व्यक्त गरिरहेका छन् । सरकार तथा कैयौं उपकुलपतिका योजनाहरू कागजपत्रमै अलपत्र परेका छन् । राम्रा योजना पनि लागू हुन नसक्दा विश्वविद्यालयको शैक्षिक वातावरण र विश्वसनीयता खस्किँदै गइरहेको छ । विद्यार्थीको आकर्षण घट्दै गएको छ । विश्व वरीयता कमजोर बन्दै गइरहेको छ । त्यसैले तत्कालै सकारात्मक पहलको खाँचो छ । तर, मंगलबारको घटनाले कुलपति र उपकुलपतिबीचको समन्वयको प्राकृतिक धागो कमजोर बन्ने र अन्ततः विश्वविद्यालयको हितमै अवरोध गर्ने निश्चित छ । उपकुलपति केशरजंग बरालको नियुक्ति पुष्पकमल दाहाल प्रचण्ड प्रधानमन्त्री हुँदा गरिएको थियो । उनको राजनीतिक आस्था दाहालसँगै जोडिएको विषय त्यति बेला चर्चामा आएको भए पनि नियन्त्रित खुला प्रतिस्पर्धा को बाटोबाट आएका थिए । ओलीचाहिँ उनै दाहाललाई प्रतिस्थापन गर्दै प्रधानमन्त्री भएका थिए । त्यसैले बराल र ओलीबीचको आस्थागत अन्तरले विश्वविद्यालयमा कुनै न कुनै असमझदारी उत्पन्न हुन सक्ने आकलन भइरहेकै थिए । पछिल्लो घटनाले त्यसलाई बल दिएको छ । हालै राष्ट्र बैंकबाट जारी हुने मौद्रिक नीतिमा हस्तक्षेप गरेको भनेर आलोचना खेपिरहेका प्रधानमन्त्रीले विश्वविद्यालयको नीति तथा कार्यक्रम पनि रोकेका छन् । यस्ता सन्दर्भले ठूलो उद्देश्य सहित बनेको नयाँ सरकारको छवि धमिल्याउनेतर्फ प्रधानमन्त्री सचेत बन्न जरुरी छ ।प्रधानमन्त्रीहरूको ध्येय सधैंजसो उपकुलपतिलाई दबाबमा राख्ने र असहयोग गर्ने प्रवृत्ति देखिन्छ । यति बेला पनि ओलीले हस्तक्षेपको सुरुवात गरेर बरालले राजीनामा दिऊन् भन्ने अपेक्षा राखेको हुन सक्छ । तर, उपकुलपतिलाई दबाबमा राख्दा विश्वविद्यालय दबाबमा पर्ने र त्यसले समग्र शैक्षिक वातावरण खलबलिने हुन्छ । त्यसैले कुलपति, उपकुलपति वा कुनै पनि पदाधिकारीको जोड व्यक्तिकेन्द्रितभन्दा पनि नीतिकेन्द्रित हुनु अनिवार्य छ । यस्तै प्रवृत्तिले गर्दा विश्वविद्यालयको कुलपति प्रधानमन्त्रीलाई बनाउने कि नबनाउने भन्ने बहस टड्कारो भएको हो । प्रधानमन्त्रीलाई विश्वविद्यालयको नेतृत्वबाट अलग राख्दा विश्वविद्यालयमा सुधार आउँछ भनेर विश्वास गर्नेहरूको संख्या बढ्दै गइरहेको छ । यसको एउटा कारण कुलपतिका नाममा कार्यकारी प्रमुखबाट भइरहने राजनीतिक आग्रहप्रेरित हस्तक्षेप नै हो । विकल्पमा बोर्ड अफ ट्रस्टिज को वकालत भइरहेको छ । विश्वविद्यालयलाई राजनीतिक दबदबाबाट बाहिर राख्दै विश्वविद्यालय सञ्चालन शैक्षिक नेतृत्वको समूहबाट हुने भएकाले शैक्षिक गुणस्तर र प्रशासनिक वातावरणमा सुधार ल्याउन बोर्ड अफ ट्रस्टिज ले सहयोग पुर्याउने उनीहरूको तर्क छ । उच्चस्तरीय शिक्षा आयोगले आफ्नो प्रतिवेदनमा पनि विश्वविद्यालय सञ्चालन ट्रस्टिज बाट हुनुपर्ने सुझाव दिएको थियो । यो बहस सुरु भएको पनि धेरै भइसक्यो, अब निष्कर्षमा पुग्न ढिलाइ गर्न हुन्न किनकि देशको शैक्षिक वातावरण अस्तव्यस्त भएको धेरै भइसक्यो । उच्च शिक्षाका लागि विदेश नै जानुपर्छ, नेपालमा सम्भव छैन भन्ने मनोविज्ञान सुधार्न पनि नीतिगत प्रस्थान अपरिहार्य भएको छ ।"
देशको होनहार नेता भनेकै यस्तै हुन् महिला अत्याचारका 'बादशाह समाचारमा  बाट लिइएका केही टिप्पणी :,"विगत ३० वर्षदेखि सरकारको यही लुटपाट धन्दा चलिरहेको छ नि, यो कुन नौलो कुरा भो र ? गोपी रेग्मी"
कानुनका ज्ञाताहरूको कस्तो फैसला ?,"पूर्वमन्त्री गोविन्दराज जोशीमाथिको अदालती फैसलाको आधार हेर्दा केही लेख्न मन लाग्यो । अचम्म लाग्छ, २१ वर्ष अगाडि ३ करोड ९३ लाख भ्रष्टाचार प्रकरणको हालको मूल्य कति करोड, अर्ब ? फैसला गर्दा त्यस बखतको बजार भाउ र हालको सोही रकम कति मूल्य बराबर हुन्छ, त्यति पनि विचार नपुगेको ? त्यसबखतको बजार भाउमा मानिलिऊँ सुन तोलाको २५ हजारभन्दा बढी निश्चय नै थिएन । ३ करोड ९३ लाखले कति तोला सुन किन्न सकिन्छ ? त्यसमाथि झन् छुट पाउने कस्तो न्याय ? ज्येष्ठ नागरिक भएकैले अपराधमा पनि छुट ? कतै इन्साफ गर्नेहरूले भविष्य नियाली आफ्नो मार्गप्रशस्त गरेका त होइनन् ? कानुनी नजिर र धारालाई आत्मसात् गरी व्यावहारिकतालाई पनि ध्यान दिने गरिएका कतिपय उदाहरण विश्वव्यापी छन् । हेरौं, भ्रष्टाचारको पगरीधारी पूर्वमन्त्री गोविन्दराज जोशी ज्येष्ठ नागरिक भ्रष्टाचारी ठहरिएकामा अबको इन्साफ कस्तो हुन्छ र भविष्यका लागि अदालती नजिर कस्तो कायम हुन्छ ? निरन्जन पन्त, चन्डोल४, काठमाडौं"
प्राज्ञिक थलोलाई राजनीतिक अखडा नबनाऔं,"जसरी नीतिबिनाको नेताको कुनै अर्थ हुँदैन, उसैगरी नीति र कार्यक्रमबिनाको विश्वविद्यालयको कुनै अस्तित्व हुँदैन । केवल बजेट पास गर्ने तर नीति र कार्यक्रमको एजेन्डा नै रोक्ने त्रिविका कुलपति एवं प्रधानमन्त्री केपी शर्मा ओलीको हस्तक्षेपकारी शैली र प्रवृत्ति खेदजनक छ । विश्वविद्यालय भनेका प्राज्ञिक थलो हुन् । यहाँ सिनेट सदस्यले कसरी शिक्षालाई उपयोगी र गुणस्तरीय बनाउने, कसरी शिक्षाको माध्यमबाट समुन्नत देश बनाउने भन्नेबारे घनीभूत छलफल गरिन्छ । नीति र कार्यक्रमबारे बहस विमर्श गरिन्छ र एउटा निष्कर्षमा पुगी त्यसलाई कार्यान्वयनतर्फ लगिन्छ । विदेशी विश्वविद्यालयको शैली यही हो । यही शैलीबाट अक्सफोर्ड, क्याम्ब्रिज जस्ता विश्वविद्यालयले ख्याति कमाएका हुन् । हाम्रो दुर्भाग्य, विश्वविद्यालयहरूमा आवश्यकभन्दा बढी राजनीतिक हस्तक्षेप हुन्छ ।ओलीको पछिल्लो हस्तक्षेप त्यस्तै विकृतिको रूप हो । यसको सम्पूर्ण प्राज्ञिक क्षेत्र र समुदायबाट विरोध हुनुपर्छ । अन्यथा भविष्यमा हाम्रा विश्वविद्यालय सबै राजनीतिक अखडामा परिवर्तन हुनेछन् । यसमा कांग्रेस सभापति शेरबहादुर देउवा र गगनविश्वहरूको पनि दोष छ । किनकि सरकार दुवैले मिलेर चलाएका छन् । देउवागगनहरूले ओलीलाई भन्न सक्नुपर्छ कि शिक्षा क्षेत्रमा राजनीतिक हस्तक्षेप स्वीकार्य हुँदैन । ओलीले जे जस्तो गरे पनि देउवागगन मौन बस्ने हो भने त्यो दोषको भागिदार उनीहरू पनि बन्नुपर्नेछ । ओलीले यो पटक मात्र हस्तक्षेप गरेका होइनन् । यसअघि पनि उनले संस्कृत विश्वविद्यालयका उपकुलपति जो विदेशको कुनै कार्यक्रममा जाँदै थिए, उनलाई विमानस्थलबाटै पक्राउ गरेर मानमर्दन गरेका थिए । अहिलेका त्रिवि उपकुलपति केशरजंग बराल शिक्षा क्षेत्रमा निकै ख्याति कमाएका योग्य प्राज्ञ मानिन्छन् । यस्तालाई समेत काम गर्न नदिने, नीति बनाउन नदिने कस्ता प्रधानमन्त्री हुन् ? गोपाल देवकोटा, जोरपाटी, काठमाडौं"
"बाँकी छैन, बाँकी छ","कुनै सपना देखाउन बाँकी छैनकुनै व्यवस्था पाउन बाँकी छैन कुनै भ्रम छर्न बाँकी छैनकुनै भाषण गर्न बाँकी छैनकुनै झूटो बोल्न बाँकी छैनकोही एकअर्कालाई पोल्न बाँकी छैनकुनै उखान भन्न बाँकी छैनकोही मै हुँ बन्न बाँकी छैनकुनै योजना बनाउन बाँकी छैनकुनै आश्वासन पाउन बाँकी छैन कुनै काण्ड मच्चाउन बाँकी छैनकसैलाई बचाउन बाँकी छैन तर देश र जनताका पक्षमा क्रान्ति हुन बाँकी नै छसमग्र सुशासन र सुखको शान्ति कायम हुन बाँकी नै छ । इन्द्रकुमार श्रेष्ठ, ओखलढुंगा"
संविधान संशोधनमा मधेशका एजेन्डा,"नेपाली कांग्रेस र नेकपा एमालेबीच सत्ता सहकार्यका लागि सातबुँदे सम्झौता भएदेखि संविधान संशोधनको विषय चर्चाको शिखरमा पुगेको छ । दुवै दलका नेताले हस्ताक्षर गरेको सम्झौताको मूल दस्तावेज अझै गोप्य राखिएको छ । तर प्रधानमन्त्री केपी शर्मा ओलीले संसद्मा सहमतिका बुँदाहरू वाचन गरेका थिए । सम्झौतामा उल्लेख अन्य विषयभन्दा संविधान संशोधनको विषयले बढी चर्चा पाएको छ । संविधान संशोधन हाम्रो पनि एजेन्डा हो । मधेशी, आदिवासी जनजाति, दलित, मुस्लिम, थारूलगायत अल्पसंख्यक समुदायहरूले संविधानसभामार्फत आफ्नो अधिकार प्राप्तिको चाहना राखेका थिए, ती तमाम जनसमुदायहरू अहिले २०७२ को संविधानले प्रदान गरेको अधिकारलाई संरक्षण तथा संस्थागत गर्दै यसमा भएका कमीकमजोरीहरूलाई हटाउनका लागि अग्रगामी संशोधनको अपेक्षामा छन् । तर प्रतिगामी संशोधन कदापि स्वीकार्य हुनेछैन । अहिले राजनीतिक वृत्तमा चर्चा भइरहेको र कांग्रेस र एमालेका नेताहरूले वकालत गरिरहे जस्तै थ्रेस होल्डको प्रतिशत बढाउने र टु पार्टी सिस्टम लाद््ने, संघमा समानुपातिक सांसदहरूको प्रतिनिधित्वलाई राष्ट्रिय सभामा सीमित गर्ने, प्रदेशमा समानुपातिक सांसदको व्यवस्था पूर्णरूपेण हटाउने र स्थानीय तहको संख्या घटाउने लगायतका विषय भने संशयपूर्ण छन् ।हामी मान्दछौं कि वर्तमान संविधानमा धेरै त्रुटिहरू छन् तर धेरै राम्रा पक्षहरू पनि छन् । राम्रा पक्षलाई संरक्षण गर्न अति आवश्यक छ । तसर्थ मधेश आन्दोलन, माओवादी जनयुद्ध तथा जनआन्दोलनबाट प्राप्त उपलब्धिहरूको रक्षा गर्दै यो नौ वर्षको अवधिमा हामीले काम गर्दा भोगेका कमीकमजोरी तथा कठिनाइहरूका आधारमा संविधानमा संशोधन गर्न आवश्यक छ । त्यस कारण मधेशको दृष्टिकोणबाट यस २०७२ को संविधानलाई परिपूर्ण, सफल र दीर्घकालीन बनाउन निम्न संशोधनहरू आवश्यक देखिन्छ ःराज्य पुनःसंरचना ः मधेश विद्रोहको सबैभन्दा ठूलो उपलब्धि संघीयता हो । यसले गर्दा नै देशमा समानुपातिक समावेशीकरण, निर्वाचन प्रणालीमा मिश्रित (प्रत्यक्ष र समानुपातिक), निर्वाचन क्षेत्रको संख्यामा वृद्धि, वर्षौंदेखिको नागरिकताको समस्या समाधान लगायतका ठूल्ठूला उपलब्धिहरू प्राप्त भएका छन् । वर्षौंदेखिको केन्द्रीकृत सत्तालाई भत्काउँदै मुलुकमा संघीयतामा ल्याउन हामी नेपाली जनता मधेश जनविद्रोहबाट नै सफल भएका हौं । त्यसअघि १० वर्षे जनयुद्ध र १९ दिनको जनआन्दोलनले प्राप्त महान् उपलब्धि लोकतान्त्रिक गणतन्त्र हो । तर १२ बुँदे दिल्ली सम्झौताको जगमा सफल भएको जनआन्दोलन र त्यसपश्चात् सुरु भएको शान्ति प्रक्रियाका कामका क्रममा जब नेपाली कांग्रेस, नेकपा एमाले र नेकपा माओवादीले अन्तरिम संविधान, २०६३ घोषणा गरे, तब संघीयतालाई तिलाञ्जली दिए । पहिचान र सामर्थ्यका आधारमा संघीय शासन सुरु हुने अपेक्षामा रहेका मधेशीलगायत अन्य समुदाय झस्किए । त्यसपछि मधेशमा ऐतिहासिक मधेश जनविद्रोह भयो र राज्यले संघीयतामा जाने वाचा गर्न बाध्य भयो ।पहिलो संविधानसभा राज्य पुनःसंरचना समिति बन्यो । जसको बहुमत सदस्यले (१०१) अर्थात् ११ प्रदेशको खाका सिफारिस गर्यो । तर षड्यन्त्रपूर्वक त्यस संविधानसभालाई विघटन गरियो र प्रथम संविधानसभामा मजबुत अवस्थामा देखिएका मधेशी, आदिवासी जनजाति, दलित, थारू, मुस्लिम लगायतका समुदायहरूलाई कमजोर बनाउने काम भयो । दोस्रो संविधानसभामा पुरानै राजनीतिक शक्ति कांग्रेस र एमाले नै शक्तिशाली भएर आए । नेपाली जनताको वर्षौंदेखिको पहिचान र सामर्थ्यका आधारमा हुने राज्य पुनःसंरचनाको सपनामाथि कुठाराघात भयो । नेकपा माओवादीसमेत त्यसमा सामेल भयो । मधेश विद्रोह एवं आन्दोलनको भावनाविपरीत मधेशमा प्रदेशहरू बने । मधेशमा बढीमा दुई प्रदेश (नारायणी पूर्व मेचीसम्म मधेश प्रदेश, नारायणी पश्चिम कञ्चनपुरसम्म थरुहट तराई प्रदेश) को सपना पूरा भएन । तसर्थ अबको संविधान संशोधनको मुख्य एजेन्डा मधेशमा दुई प्रदेश र नेपालमा (१०१) को अवधारण नै हुनुपर्छ ।निर्वाचन प्रणाली ः संविधानले व्यवस्था गरेको निर्वाचन प्रणाली निकै खर्चिलो र झन्झटिलो भयो । जोसँग पैसा छ, त्यही नेताजनप्रतिनिधि हुने देखियो । जनप्रतिनिधिहरूमा गुन्डा, व्यापारी, दलालहरूको वर्चस्व देखियो । भ्रष्टाचार बढ्नुको एउटा मुख्य कारण यो पनि हो । तसर्थ निर्वाचन प्रणालीलाई पारदर्शी, कम खर्चिलो र कम भड्किलो बनाउन आवश्यक छ । निर्वाचनमा टिकट किनबेच, भोटको खरिदबिक्रीको प्रभाव घटाउन आवश्यक छ । निर्वाचनपछि जनप्रतिनिधिहरू निर्वाचनका क्रममा भएको खर्च असुलीको नाउँमा भ्रष्टाचार गर्ने प्रवृत्तिलाई रोक्न पूर्ण समानुपातिक निर्वाचन प्रणाली आवश्यक छ । समानुपातिक प्रणालीमा उम्मेवारी सूचीमा पर्न गरिने चलखेललाई रोक्न प्राथमिकता सूचीको निर्धारण गरिनुपर्छ । त्यसक्रममा दलभित्र आन्तरिक लोकतान्त्रिक प्रतिस्पर्धा तथा कार्य मूल्यांकन प्रोफाइलका आधारमा गरिनुपर्दछ । शासकीय स्वरूप ः नेपालमा राष्ट्रपतिलाई कार्यकारी प्रमुख बनाइनुपर्दछ भन्ने नेकपा माओवादी र जसपा नेपालको जोडदार तर्क रहँदै आएको छ । नेपाली कांग्रेस राष्ट्रपति सेरेमोनियल तथा प्रधानमन्त्री कार्यकारी हुनुपर्ने वकालत गर्छ । नेकपा एमाले भने यस विषयका स्पष्ट छैन । संविधानसभा निर्वाचनमा भने उसले प्रत्यक्ष निर्वाचित प्रधानमन्त्री र कार्यकारी राष्ट्रपतिको एजेन्डा अघि सारेको थियो । नेपालमा सरकार नटिक्नु र पार्टीहरू विभाजन भइरहनुको मुख्य कारण प्रत्यक्ष निर्वाचित कार्यकारी राष्ट्रप्रमुख नहुनु हो । तसर्थ राष्ट्रप्रमुख राष्ट्रपति हुने कि प्रधानमन्त्री हुने ? यस विषयमा सहमति गरी कार्यकारी प्रत्यक्ष निर्वाचित नै हुनुपर्दछ ।यो संविधान लागू भएदेखि ९ वर्षमा ८ वटा प्रधानमन्त्री फेरिसकियो । अर्को कुरा एउटै व्यक्ति धेरै पटक एउटै पदमा रहेर सिन्डिकेट खडा गरेको पाइन्छ । त्यस कारण पदीय जिम्मेवारीमा कसैको व्यक्तिगत रेकर्ड बनाउनुभन्दा पनि काम गर्न गएको हो भन्ने बुझ्नुपर्दछ । तसर्थ राष्ट्रपति एक पटक (सेरेमोनियल भए), प्रधानमन्त्रीको दुई पटक (कार्यकारी भए) र मन्त्रीसांसद ४ पटकसम्म हुने व्यवस्था हुनुपर्दछ ।सशक्त संघीयता ः अधिकारसम्पन्न प्रदेश ः मधेश विद्रोहको कारण बाध्यतावश राज्यले संघीयता स्वीकार गरे पनि यसलाई अधिकारविहीन र केन्द्र शासित नै बनाइयो । प्रदेश सरकार प्रहरी प्रशासनबिनाको बनायो । कतिपय कानुनहरू संघ, प्रदेश र स्थानीय तहमा बाझिने गरी बनाइयो । जसले गर्दा सत्ता सञ्चालन र सुशासन कायम गर्नर् हम्मेहम्मे छ । त्यसकारण प्रदेशको नाममा खटिने कर्मचारीहरू प्रदेशको मातहत आउनुपर्दछ । चाहे त्यो प्रमुख सचिव होस् कि डीआईजी । संविधानमा हुँदै नभएको प्रमुख जिल्ला अधिकारी (सीडीओ) लाई गैरसंवैधानिक किसिमले राखी संघीयतालाई नियन्त्रण गर्न खोजिएको छ । तसर्थ समायोजन हुन बाँकी रहेका प्रहरी लगायतका संरचना र बनाउन बाँकी रहेका ऐन कानुन बनाई संघीयतालाई सशक्तीकरण गर्नुपर्दछ । साथै प्रदेश सरकारलाई अधिकारसम्पन्न बनाउनुपर्दछ ।प्रदेश मातहत स्थानीय तह ः स्थानीय तहलाई पार्टीविहीन (पार्टीलेस) बनाउनुपर्दछ । स्थानीय तहमा पार्टीको टिकटले चुनाव लड्नुपर्ने व्यवस्थाको अन्त्य गरिनुपर्दछ । यो एउटा विकास युनिट हो । यहाँ सक्षम, योग्य र जनप्रिय इमानदार मान्छे चुनाव लड्न सक्नुपर्दछ । त्यसका लागि पार्टीको टिकट जरुरी पर्नु हुँदैन । स्थानीय तह राजनीतिको ग्रासरुट हो, त्यहाँ पार्टीगत कलह पैदा गर्न हुन्न । न्यायिक समिति उपप्रमुखको नेतृत्वमा छ, तर अमुक पार्टीको हुने भएकाले जनविश्वास आर्जन हुन सकेको छैन । त्यसैले चौकीको प्रहरीले सामाजिक झैझगडामा छलफल गर्ने गरेको देखिन्छ ।अर्को महत्त्वपूर्ण विषय स्थानीय तहलाई सिंहदरबारले नियमन र नियन्त्रण गर्न सकिरहेको छैन । ७५३ स्थानीय तहसम्म पुगेर अनुगमन, सुशासन र प्रभावकारिकता कायम गर्न संघीय सरकारलाई हम्मेहम्मे छ । अर्को प्रदेश सरकारसमक्ष कामको अभाव छ । त्यसकारण संघले प्रदेशलाई बजेट, सुशासन, अनुगमन, नियन्त्रण आदि इत्यादि गर्ने र प्रदेश सरकारले स्थानीय तहलाई सोही अनुसार बजेट, सुशासन, नियमन, अनुगमन र कर्मचारी व्यवस्थापन गरे संघ, प्रदेश र स्थानीय तहबीच राम्रो समन्वय भई देश एउटा प्रणालीमा आउँथ्यो र सुशासन तथा समृद्धि सहज हुन्थ्यो ।जनप्रतिनिधिको शैक्षिक योग्यता ः विश्वका धेरै मुलुकहरूले जनप्रतिनिधिहरूको शैक्षिक योग्यता निर्धारण गरेको छ । अहिलेको तीनवटै तहमा विधेयक, ऐन, कानुन, कार्यविधि बनाउनुपर्ने भएकाले जनप्रतिनिधिहरू योग्य, सक्षम र कानुनी रूपले जानकार हुनैपर्दछ । तसर्थ स्थानीय तहदेखि नै जनप्रतिनिधिहरूको न्यूनतम शैक्षिक योग्यता निर्धारण हुनुपर्दछ । कानुनको अज्ञानताले पनि धेरैजसो जनप्रतिनिधिहरू अख्तियार दुरुपयोग अनुसन्धान आयोगको अनुसन्धानमा पर्ने गरेका छन् । साथै अन्य आरोप र कारबाहीमा पर्ने गरेका छन् । त्यसकारण स्थानीय तहका प्रमुखका लागि प्लस टुपीसीएल र प्रदेश तथा प्रतिनिधिसभा सांसदका लागि स्नातक न्यूनतम शैक्षिक योग्यता तोकिनुपर्दछ ।एकल सदनात्मक संसदीय व्यवस्था ः हाल नेपालको संविधानले दुई सदनात्मक संसदीय व्यवस्थाको व्यवस्था गरेको छ । नेपालको कमजोर आर्थिक अवस्थालाई मध्यनजर गर्दै राष्ट्रिय सभालाई खारेज गरी एकल सदनात्मक संसदीय प्रणालीमा जानु उपयुक्त देखिन्छ । यसले धेरै हदसम्म देशको आर्थिक दायित्व कम हुनेछ । किनकि राष्ट्रिय सभाको कुनै खास काम पनि देखिँदैन । खालि शीर्ष नेतालाई व्यवस्थापन गर्नका लागि राज्यको खर्च बढाउनु जायज होइन ।सामाजिक न्याय र धर्म निरपेक्षता ः नेपाल बहुभाषिक, बहुजातीय, बहुधार्मिक, बहुभौगोलिक मुलुक हो । विविधतामा एकता नेपालको विशेषता हो । यहाँ भाषा, भूगोल, जात र धर्मका आधारमा विभेद जारी छ । राष्ट्र सबैको साझा हुन्छ । सबै जात, धर्म, सम्प्रदाय, भाषाभाषी, भूगोल सबैको उत्तिकै अधिकार हुन्छ । यहाँ व्याप्त रहेको सामाजिक, राजनीतिक, धार्मिक, भाषिक र भौगोलिक विभेदलाई अन्त्य गर्न सामाजिक न्यायमा आधारित समतामूलक समाज निर्माण गर्नुपर्दछ । मानवमानवबीच तथाकथित तल्लो माथिलो जातजस्तो २१ औं शताब्दीको कलंक छुवाछूतलाई सधैंका लागि अन्त्य गरिनुपर्दछ । त्यसका लागि सामाजिक न्यायको थप प्रवर्द्धन र धर्म निरपेक्षता अत्यावश्यक छ ।भ्रष्टाचार नियन्त्रण र सुशासन ः भ्रष्टाचार र अनियमितताका पछिल्ला घटनाहरू खासगरी शरणार्थी प्रकरण, सहकारी प्रकरण, ललिता निवास प्रकरण, सुनकाण्ड लगायतका घटनाहरूको विश्लेषण गर्दा भ्रष्टाचार नियन्त्रण र सुशासन कायम गर्ने निकाय साह्रै निरीह देखिएको छ । भ्रष्टाचार नेपालको प्रगति र समृद्धिको सबभन्दा ठूलो अवरोधक हो । यसले तलदेखि माथिसम्म जरा गाडेर जालो बनाएको छ । जबसम्म भ्रष्टाचार नियन्त्रण तथा सुशासन कायम हुँदैन, तबसम्म नेपाल बन्दैन । त्यसकारण भ्रष्टाचार नामको महामारीलाई निर्मम ढंगले निर्मूल पर्नैपर्छ । त्यसका लागि कडा कानुन, त्यसको कडा कार्यान्वयन, भ्रष्टाचारीलाई सामाजिक बहिष्करण तथा नैतिक प्रश्नको कठघरामा उभ्याउने आधार तयार गर्नुपर्छ । मण्डल मधेश प्रदेशका पूर्वराज्यमन्त्री तथा जसपा केन्द्रीय सदस्य हुन् ।"
मौद्रिक नीतिको अपेक्षित प्रभाव,"नेपाली अर्थतन्त्र पछिल्लो समय मिश्रित अवस्थामा चलिरहेको छ । मुद्रास्फीति क्रमिक सुधार भएर २०८१ जेठमा वार्षिक बिन्दुगत उपभोक्ता मुद्रास्फीति ४१७ प्रतिशत कायम भएको छ । बाह्य क्षेत्रमा उल्लेख्य सुधार भई आर्थिक वर्ष २०८१८२ को एघार महिनामा चालु खाता २०० अर्ब ३९ करोड र शोधनान्तर स्थिति ४२५ अर्ब ६७ करोडले बचतमा छ । यस अवधिमा कुल विदेशी विनिमय सञ्चिति १९६७ अर्ब ६७ करोड पुगेको छ, जुन १२६ महिनाको वस्तु तथा सेवा आयात गर्न पर्याप्त छ । आर्थिक वृद्धि अपेक्षा गरेअनुरूप नभए तापनि अघिल्लो वर्षको तुलनामा सुधार भएको छ । अघिल्लो वर्ष १९५ प्रतिशत आर्थिक वृद्धि भएकामा २०८०८१ मा ३८७ प्रतिशत आर्थिक वृद्धि हुने अनुमान रहेको छ । नेपाल सरकारले २०८१८२ को बजेट वक्तव्यमार्फत चालु आर्थिक वर्षमा ६ प्रतिशतको आर्थिक वृद्धि हुने र मुद्रास्फीति ५५ प्रतिशत रहने अनुमान गरेको छ । बाह्य क्षेत्रमा आएको सुधारले गर्दा बैंकिङ प्रणालीमा तरलता र ऋण लगानीयोग्य साधन उल्लेख्य बढेको र ब्याजदर घटेको अवस्था छ भने आन्तरिक अर्थतन्त्रमा आएको सुस्तताले कर्जाको माग उल्लेख्य रूपमा बढ्न नसक्दा कर्जा विस्तार अनुमान गरिएभन्दा कम भएको छ । आर्थिक शिथिलताको प्रभाव बैंकिङ प्रणालीमा पर्न गई बैंक तथा वित्तीय संस्थाहरूको निष्क्रिय कर्जा अनुपात बढेको छ । सरकारको खर्च र राजस्व परिचालन लक्ष्यभन्दा न्यून रहन गएको छ । यही पृष्ठभूमिमा नेपाल राष्ट्र बैंकले साउन ११ गते २०८१८२ का लागि लचिलो मौद्रिक नीति सार्वजनिक गरेको छ । मुद्रास्फीतिलाई ५ प्रतिशत हाराहारीमा राख्ने गरी मौद्रिक व्यवस्थापन गर्ने र कम्तीमा ७ महिनाको आयात धान्ने विदेशी विनिमय सञ्चिति कायम गर्ने यसको लक्ष्य छ । ६ प्रतिशतको आर्थिक वृद्धि हासिल गर्न सहयोग पुग्ने गरी तरलता व्यवस्थापन र कर्जा प्रवाहलाई उत्पादनशील क्षेत्रतर्फ उन्मुख गर्ने मौद्रित नीतिको ध्येय छ । २०८१८२ मा विस्तृत मुद्राप्रदायकको वृद्धिदर १२ प्रतिशत र निजी क्षेत्रतर्फ जाने कर्जा वृद्धिदर १२५ प्रतिशतसम्म रहने प्रक्षेपण पनि गरिएको छ । ब्याजदर करिडोरको माथिल्लो सीमाका रूपमा रहेको बैंकदरलाई ७ प्रतिशतबाट ६५ प्रतिशत र नीतिगत दरलाई ५५ प्रतिशतबाट ५० प्रतिशत कायम गरिएको छ । ब्याजदर घट्दा निक्षेपकर्ता र आन्तरिक बचतमा पर्ने प्रभावलाई दृष्टिगत गरी ब्याजदर करिडोरको तल्लो सीमाका रूपमा रहेको ३ प्रतिशतको निक्षेप संकलन दर भने यथावत् राखिएको छ । बैंकदर र नीतिगत दरमा गरिएको कटौतीले कर्जाको ब्याजदर घट्ने संकेत गर्दै लगानीकर्ताहरूमा सकारात्मक अपेक्षा सिर्जना गरिएको छ । मौद्रिक नीतिको कार्यदिशासँग सामञ्जस्य हुने गरी गरिएका विभिन्न नियामकीय, विदेशी विनिमय व्यवस्थापन र भुक्तानी प्रणाली सुदृढीकरणसँग सम्बन्धित व्यवस्थाबाट अर्थतन्त्रका विभिन्न पक्षमा सकारात्मक प्रभाव पर्ने देखिएको छ । निर्माण व्यवसायमा प्रवाह भएको कर्जाको साँवाब्याज तिर्ने अवधि २०८१ मंसिर मसान्तसम्म थप गर्ने, चेक अनादर भएको आधारमा मात्र उनीहरूलाई कालोसूचीमा समावेश नगर्ने, वासलातबाहिरको सुविधा उपयोग गर्दा क्रेडिट रेटिङ गर्नुपर्ने सीमासम्बन्धी छुट्टै व्यवस्था गर्ने यसका विशेषता छन् । कुनै जेभी पार्टनर कालोसूचीमा परेको कारण अन्य जेभी पार्टनरको बैंकिङ कामकारबाहीमा असर नपर्ने व्यवस्था मिलाइने, सरकारबाट निर्माण कार्यको जमानत नवीकरण भएमा बैंक तथा वित्तीय संस्थाबाट प्रदान भएको जमानतसमेत नवीकरण हुन सक्ने जस्ता व्यवस्था मिलाइएकाले निर्माण व्यवसायमा आएको शिथिलतालाई न्यूनीकरण गरी सो क्षेत्रको पुनःस्थापनाका लागि सहयोग पुग्ने अपेक्षा गरिएको छ । निर्माण व्यवसायको भुक्तानी विवादसमेत समाधान हुँदै जाँदा गतिविधि चलायमान हुने, त्यसको अग्र र पृष्ठ सम्बन्ध भएका उद्यम व्यवसायसमेत गतिशील भई रोजगारी बढ्ने आशा गर्न सकिन्छ । पछिल्ला दुई वर्ष संकुचनमा गएको निर्माण उपक्षेत्रको विस्तार हुने, बैंक तथा वित्तीय संस्थाको ऋण असुली बढ्ने र निष्क्रिय कर्जा घट्ने जस्ता सकारात्मक प्रभावहरू पर्ने अनुमान गर्न सकिन्छ ।मौद्रिक नीतिमा उल्लिखित पुँजीकोषका उपकरण तथा नयाँ उपकरण प्रयोगलाई प्रोत्साहन गर्ने व्यवस्थाबाट बैंक तथा वित्तीय संस्थाहरूमाथि परेको पुँजीको दबाबलाई कम गर्न सहयोग पुग्छ । असल कर्जामा गर्नुपर्ने विद्यमान १२० प्रतिशत कर्जा नोक्सानी व्यवस्थालाई घटाएर ११० प्रतिशत कायम गरिँदा बैंक तथा वित्तीय संस्थाले कर्जा नोक्सानी व्यवस्थाबापत राख्नुपर्ने रकममा कमी आउँछ । कुल कर्जामा असल कर्जाको अंश करिब ८४ प्रतिशत हुने भएकाले यस्तो नोक्सानी व्यवस्थाको रकम उल्लेख्य हुन्छ । यो रकम घट्न जाँदा बैंक तथा वित्तीय संस्थाको पुँजी दबाबमा कमी आउने र कर्जा प्रवाह क्षमता बढ्ने हुन्छ । त्यस्तै, रेगुलेटरी रिटेल पोर्टफोलियो सीमालाई २ करोडबाट बढाएर २ करोड ५० लाख कायम गर्ने व्यवस्थाबाट बैंक तथा वित्तीय संस्थालाई पहिलेभन्दा बढी रकमको कर्जाका लागि न्यून जोखिमभार कायम गरे पुग्ने भएकाले पुँजी दबाब न्यून हुन जान्छ । त्यस्तै, कुल पुँजीकोष प्राथमिक पुँजीकोषको दोब्बरभन्दा बढी नहुने गरी रेगुलेटरी रिजर्भमा रहेका उपयुक्त रिजर्भ रकमलाई टायर २ क्यापिटल का रूपमा गणना गर्न सकिने व्यवस्थाबाट समेत बैंक तथा वित्तीय संस्थाको पुँजीकोषमाथिको दबाब कम गर्न सहयोग पुग्छ । यसले उत्पादनशील क्षेत्रतर्फ थप कर्जा प्रवाह हुन लगानीयोग्य साधन उपलब्ध हुने अपेक्षा गरिएको छ । निष्क्रिय वर्गमा वर्गीकरण भएको कर्जा नियमित भइसकेको अवस्थामा ६ महिनापछि मात्र असल वर्गमा वर्गीकरण गर्न सकिने व्यवस्थालाई परिमार्जन गरी त्यसपछि मात्र असल वर्गमा वर्गीकरण गर्न सकिने व्यवस्था छ । ६ महिनासम्मको सम्बन्धित निष्क्रिय वर्गबापत राख्नुपर्ने कर्जा नोक्सानी व्यवस्था र सूक्ष्म निगरानी वर्गमा राख्नुपर्ने नोक्सानी व्यवस्थाको फरक रकमले बैंकलाई राहत हुने हुन्छ । यसबाट पुँजीकोष माथिको दबाबसमेत न्यून भई कर्जा प्रवाह थप सहज हुने देखिन्छ ।चालु पुँजी कर्जा मार्गदर्शनमा उल्लिखित भेरिएन्स एनालाइसिस गरी कर्जा समायोजन गर्नुपर्ने व्यवस्थालाई २०८२ साउन १ बाट लागू हुने गरी समयावधि थप गरिने भएको छ । यसबाट एक निश्चित अवधिको अनुमानित आम्दानीभन्दा वास्तविक आम्दानी तोकिएको प्रतिशतले कम नै भए पनि कर्जा पाउने रकममा कमी नहुने भएकाले उत्पादनशील क्षेत्र थप प्रोत्साहित हुने अपेक्षा गरिएको छ । लघु, घरेलु, साना एवम् मझौला उद्यमका लागि तोकिएको १ करोडको सीमा पुनरावलोकन गरी बढाउँदा एकातर्फ यी व्यावसायिक क्षेत्रको कर्जामा पहुँच बढ्ने हुन्छ भने अर्कोतर्फ बैंक तथा वित्तीय संस्थालाई यी क्षेत्रमा कर्जा सीमा पुर्याउन सहज हुन्छ । त्यसैगरी, २ करोडसम्मका लघु, घरेलु, साना तथा मझौला उद्यम, कृषि र स्वदेशी कच्चा पदार्थमा आधारित उद्योगलाई प्रवाह हुने कर्जामा आधारदरमा २ प्रतिशत बिन्दुभन्दा बढी प्रिमियम थपेर ब्याजदर निर्धारण गर्न नपाउने व्यवस्था छ । कृषिका लागि सहयोगी उद्योग, कृषि औजार उत्पादन, सूचना प्रविधि, पर्यटनलगायत आन्तरिक उत्पादनसँग सम्बन्धित क्षेत्र थप गर्ने व्यवस्थाबाट यस्ता उत्पादनशील क्षेत्रमा सहयोग पुग्नेछ । प्राइभेट इक्विटी तथा भेन्चर क्यापिटलले लगानी गरेका कुनै संस्था कारणवश कर्जा चुक्ता गर्न नसकी कालोसूचीमा पर्ने अवस्था आएमा लगानी गर्ने त्यस्तो संस्था कालोसूचीमा नपर्ने व्यवस्थाले त्यस्ता संस्थाको कारोबार नै ठप्प हुने अवस्था रहँदैन । यसबाट आर्थिक क्रियाकलापमा आएको शिथिलता चिर्न सहयोग पुग्ने अपेक्षा गर्न सकिन्छ । सम्पत्ति व्यवस्थापन कम्पनी स्थापना गर्न सकिएमा बैंक तथा वित्तीय संस्थाको निष्क्रिय सम्पत्ति तथा गैरबैंकिङ सम्पत्ति व्यवस्थापन गर्न सहजता हुन्छ । ऊर्जासम्बन्धी ऋणपत्रमा बैंक तथा वित्तीय संस्थाले गरेको लगानीलाई ऊर्जा क्षेत्रमा लगानी गर्नुपर्ने सीमामा गणना गर्न सकिने व्यवस्थाले दीर्घकालीन लगानी प्रोत्साहित हुन सक्छ । पुँजीबजारमा लगानी गर्ने मुख्य उद्देश्यले स्थापना भएका संस्थागत लगानीकर्ताका लागि बैंक तथा वित्तीय संस्थाले मार्जिन प्रकृतिको सेयर धितोमा प्रवाह गर्ने कर्जाको विद्यमान अधिकतम २० करोडको सीमा खारेज भएको छ । यसबाट लगानीकर्तामा मनोवैज्ञानिक उत्साह बढ्छ, सेयरबजारमा संस्थागत लगानी प्रोत्साहित भई बजारको स्थायित्व बढ्छ र सरकारको राजस्वसमेत वृद्धि हुन्छ । धितोपत्र बजारमा बैंक तथा वित्तीय संस्थाबाट हुने प्रत्यक्ष ऋण लगानीलाई क्रमशः कम गर्दै मार्जिन ट्रेडिङको अवधारणालाई प्रोत्साहन गर्नुपर्ने भए तापनि मार्जिन ट्रेडिङ सहज र व्यवस्थित हुन नसकिरहेको परिस्थितिमा हाललाई यस्तो व्यवस्था गरिएको हो । यसरी मार्जिन ट्रेडिङको अवधारणा कार्यान्वयन भएसँगै धितोपत्र बजारमा बैंक तथा वित्तीय संस्थाबाट हुने प्रत्यक्ष ऋण लगानी क्रमशः कम हुने अपेक्षा गरिएको छ । सेयर धितो कर्जालाई जोखिमरहित तवरले व्यवस्थित गर्नेतर्फ राष्ट्र बैंकले मार्जिन लेन्डिङसम्बन्धी निर्देशनमा उल्लेख्य व्यवस्था गरेको छ । परिस्थितिवश ऋण तिर्न नसकेका लघुवित्तका ग्राहकलाई निश्चित प्रतिशत ब्याज भुक्तानी गरी कर्जा पुनर्तालिकीकरण गर्न सक्ने व्यवस्थाबाट लघुवित्तका ऋणीहरूले ऋण तिर्ने रकम जुटाउन र आर्थिक आय आर्जन गर्न समय पाउने भएका छन् । यसबाट लघुवित्त वित्तीय क्षेत्रप्रति लक्षित गैरव्यावसायिक र अवाञ्छित गतिविधि पनि न्यूनीकरण हुने अपेक्षा गरिएको छ । ड्राफ्टटीटीको माध्यमबाट वस्तु आयात गर्दा उपलब्ध हुने सटही सुविधा अमेरिकी डलर ३५ हजारबाट ५० हजार पुर्याउने, डीएपीडीएएको माध्यमबाट आयात गर्न सकिने सीमा ६० हजार अमेरिकी डलरबाट १ लाख कायम गर्ने व्यवस्था छ । सेवा आयातबापत बैंकले दिने सटही सुविधालाई वार्षिक रूपमा तोक्ने र सहजीकरण गर्ने उपायको कार्यान्वयनबाट पुँजीगतलगायत अन्य वस्तुको आयात बढ्ने, आर्थिक गतिविधि चलायमान हुने र राजस्व परिचालनमा पनि सुधार हुने अपेक्षा गर्न सकिन्छ । भुक्तानीसम्बन्धी कार्य गर्ने संस्थाहरू पब्लिक लिमिटेड कम्पनी हुनुपर्ने भएबाट यी संस्थाको पारदर्शिता, संस्थागत सुशासन प्रवर्द्धन हुने र कारोबार जोखिम न्यूनीकरणमा थप सहयोग पुग्ने देखिन्छ । वित्तीय साक्षरतालाई अभियानकै रूपमा अगाडि बढाउन बैंक वित्तीय संस्थामार्फत वित्तीय सचेतना कार्यक्रम सञ्चालन गरिने भएकाले वित्तीय ज्ञान अभिवृद्धि भई वित्तीय पहुँच, वित्तीय समावेशीकरण, ग्राहकहित संरक्षण, विद्युतीय भुक्तानी कारोबार प्रवर्द्धन, वित्तीय कारोबारमा सुरक्षा अभिवृद्धि, गुनासो न्यूनीकरण हुनमा सहयोग पुग्ने अपेक्षा गरिएको छ ।मौद्रिक नीतिको कार्यान्वयनबाट मूल्य तथा बाह्य क्षेत्र स्थायित्व कायम भई समष्टिगत आर्थिक स्थायित्व प्रवर्द्धन हुने, वित्तीय मध्यस्थता प्रभावकारी हुने, भुक्तानी प्रणाली थप सुदृढ हुने अवस्था देखिन्छ । मुख्य रूपमा उत्पादनशील क्षेत्रमा कर्जा प्रवाह वृद्धि भई आर्थिक गतिविधि चलायमान हुने र लक्षित आर्थिक वृद्धि हासिल गर्न सहयोग पुग्ने हुन्छ । तथापि, कर्जाको ब्याजदर कम भएको र कर्जा लगानीमा सहजीकरण गरिएको विद्यमान अवस्थालाई सम्बन्धित क्षेत्रहरूले अवसरका रूपमा सदुपयोग गरी समग्र माग बढाउनका लागि प्रयास गर्नु जरुरी छ । मौद्रिक नीतिमार्फत गरिएका सहजीकरणका उपाय अल्पकालीन मात्र हुन् । अर्थतन्त्रका समस्याको दिगो समाधानका लागि सरोकारवालाले आआफ्नो क्षेत्रबाट अथक, उत्पादनमूलक र अनुशासित प्रयास गर्नु आवश्यक देखिन्छ । तिम्सिना नेपाल राष्ट्र बैंककी वरिष्ठ डेपुटी गभर्नर हुन् ।"
सहकारी समस्या र राज्यको त्रुटि,"सहकारीमा बचत गरेको रकम सञ्चालक, व्यवस्थापक, कर्मचारीसमेतको मिलेमतोमा हिनामिना भएको विषयले विकराल अवस्था सिर्जना गरेको छ । दुःखले आर्जेर सञ्चय गरेको बचत हिनामिना हुँदा कसैले न्याय दिन्छ कि भन्ने झिनो आशासाथ राज्यका निकायसामु हात जोड्दै भौंतारिरहेका सहकारीपीडितको दृश्य साह्रै कारुणिक देखिन्छ । यस विषयमा सरकारले मौखिक रूपमा संवेदनशीलता व्यक्त गरे पनि व्यवहारमा गम्भीरता देखिन्न । नेपालको संविधानले अंगीकार गरेको तीनखम्बे अर्थनीतिमध्ये एक सहकारी यस्तो समस्यामा पर्दा तत्कालका सुधार एवम् उपचारात्मक उपाय अवलम्बन गर्नु जरुरी छ । सहकारी समस्याको तत्काल समाधान गरेर पीडितलाई राहत दिनेभन्दा पनि सहकारीका पदाधिकारीउपर मुद्दा दायर गर्ने कार्यमा मात्र राज्यकेन्द्रित देखिन्छ । मुलुकभर करिब ३१ हजारभन्दा बढी सहकारी संस्था रहेकामा ५० प्रतिशत बचत तथा ऋण सहकारी संस्था छन् । सहकारीमार्फत करिब ४ खर्ब ७८ अर्ब बचत परिचालन भएको र ऋण लगानी ४ खर्ब २६ अर्ब रहेको जयकान्त राउत संयोजक भएको सहकारी क्षेत्र सुधार सुझाव कार्यदलको प्रतिवेदनले देखाएको छ । मुख्यतः सहरकेन्द्रित ठूला बचत तथा ऋण सहकारी संस्थामा आर्थिक विचलन भई समस्या देखिएको छ । लगानी गर्दा निहित जोखिम पहिचान र व्यवस्थापनमा नजरअन्दाज गरिएका कारण आजको यो अवस्था आएको देखिन्छ । बैंक तथा वित्तीय संस्थाले बचत फिर्तालगायत वित्तीय दायित्व पूरा गर्न असमर्थ भएको परिस्थिति आउन सक्ने आकलन गरी राष्ट्र बैंकले अन्तिम ऋणदाता सुविधासम्बन्धी नीतिगत व्यवस्था गरेको छ । जुन व्यवस्थाले वित्तीय संस्थासँग खाम्ने सम्पत्ति रहे पनि तत्कालीन रूपमा देखिएको तरलता अभाव र त्यस अवस्थाले बचतकर्तामा सिर्जना गर्ने त्रासलाई मध्यनजर गरी यस प्रकारको ऋण सुविधा प्रदान गर्छ । तर सहकारीको हकमा स्थायित्व प्रदान गर्न सक्ने त्यस्तो प्रभावकारी आर्थिक औजार छैन । सहकारीले लगानी गरेको रकम समयमा असुल गर्न नसकी वित्तीय दायित्व पूरा गर्न नसकेको अवस्थामा सरकारले मुख्य पदाधिकारीहरूलाई मुद्दा नलगाई रकम फिर्ता नदिने सबैलाई एकै भकारीमा राखी मुद्दा दायर गरेको देखिन्छ । सहकारी ठगी सम्बन्धमा राज्यले दायर गरेको अभियोग अध्ययन गर्दा गम्भीर त्रुटि देखिन्छ । पहिलो, किन बचत फिर्ता हुन सकेन भन्ने कारण पत्ता नलगाई, सदस्यले बचत जम्मा गरेको भौचर र फिर्ता नगरेको अवस्थालाई आधार लिई प्रायः मुद्दा दायर भएको छ । दोस्रो, अभियोगमा कुन पदाधिकारीले कति रकम हिनामिना गरेको प्रस्ट दाबी राज्यले लिन सकेको छैन । त्यो रकम कता कोमार्फत गयो, सो रकमको अन्तिम गैरकानुनी लाभ कसले प्राप्त गर्यो भन्ने डिजिटल, वित्तीय र अकाउन्टिङको फोरेन्सिक अध्ययन अनुसन्धान नगरी, वास्तविक ठग पत्ता नलगाई मुद्दा दायर गरेको देखिन्छ । तेस्रो, सोलोडोलो सबै पदाधिकारीउपर मुद्दा चलाउने तर नयाँ सञ्चालक समिति गठन नगर्ने, संस्था शून्यतामा पुर्याउने गलत अभ्यास भइरहेको छ । कि संस्था नयाँ व्यवस्थापन समिति गठन गरी चलाउनुपर्छ कि दामासाही घोषणा गर्नुपर्छ । चौथो, राज्यले केवल जाहेरी दिने बचतकर्ताको मात्र रकमको सुनिश्चितता खोज्दै मुद्दा दायर गरेको देखिन्छ, जुन गलत हो । संस्थामा हुने हिनामिनाको असर जाहेरवालालाई मात्र होइन, संस्थाका सबै सदस्यलाई पर्छ । पीडित बचतकर्तालाई रकम फिर्ता दिन नसक्नु अहिले सहकारी संकटको मुख्यः कारक देखिन्छ । यदि कुनै सहकारीले आफूले पूरा गर्नुपर्ने वित्तीय दायित्व पूरा नगरेको वा भुक्तानी गर्नुपर्ने दायित्व भुक्तानी नगरेमा कानुनबमोजिम त्यस्ता संस्थालाई स्वतः समस्याग्रस्त घोषणा गर्ने प्रक्रिया अपनाउनुपर्छ । समस्याग्रस्त घोषणा भएपश्चात् नयाँ व्यवस्थापन समिति गठन गर्ने र व्यवस्थापन समितिले सहकारीको सम्पूर्ण सम्पत्तिको लगत तयार गरी नयाँ लेखा प्रतिवेदन तयार गर्नुपर्छ । प्रतिवेदनबाट संस्थाको वित्तीय अवस्था अध्ययन गरी सुधारात्मक तथा उपचारात्मक कार्य गरी संस्था पुनःसञ्चालन हुन सके सोअनुरूप कार्य गर्ने नत्र संस्थालाई दामासाही घोषणा गरी बचतकर्ताको रकम फरफारक गरी दायित्व भुक्तानी गर्नुपर्छ । संस्थाको बचत वा सेयर रकम हिनामिना गरेमा, ऋण असुल हुन नसक्ने गरी समितिका कुनै सदस्य वा निजको नातेदार वा अन्य व्यक्ति वा कर्मचारीलाई ऋण दिई रकम हिनामिना गरेमा व्यक्ति पहिचान गरी उनीहरूउपर मात्र मुद्दा चलाउनुपर्छ । नेपालमा ऋण दिने प्रचलन अझै धितोमा आधारित छ, त्यो पनि जग्गामा । त्यसैले खराब कर्जा भएको अवस्थामा लिलाम प्रक्रियामा साह्रै झन्झटिलो र लामो समयसम्म सम्पत्ति रोक्का हुने कारण संस्थामा तरलताको समस्या देखिन्छ । त्यसैले लिलामका सम्पत्ति व्यवस्था गर्न सम्पत्ति पुनः व्यवस्थापन कम्पनीको अवधारणा तत्कालै कार्यान्वयनमा ल्याउनुपर्ने देखिन्छ । सहकारी न्यायाधिकरणको गठन गरेर मात्र सहकारीको समस्या दीर्घकालीन समाधान हुँदैन । तत्कालीन रूपमा भने राज्यले कुनै सहकारीमा समस्या देखापर्न थाले पछि स्थायित्व प्रदान गर्न आर्थिक रूपले सहुलियत ऋणलगायत सुविधा दिने कोष खडा गर्न सक्छ । त्यस्तै, समस्यामा परिसकेका संस्था पुनः सञ्चालन हुन सक्छ भने सो बाटो खोली त्यस्ता संस्थालाई आवश्यक सुविधा दिने, अब्बल व्यवस्थापक पठाउने व्यवस्था मिलाउनु उपयुक्त हुन्छ । तर कुनै सहकारी सञ्चालन हुन सक्दैन भने त्यस संस्थालाई तुरुन्तै दामासाहीमा लगी प्रक्रियागत तवरले छिटोछरितो समाधान गर्ने सहजीकरणको बाटो अवलम्बन गर्नुपर्छ । अहिले सहकारीपीडितलाई राहत दिन राज्यले ढुकुटीबाट केही रकम फिर्ता दिने चर्चा सुनिन्छ, जुन ठीक होइन । एउटा संस्थामा ठगी हुने र त्यस संस्थामा भएको हिनामिनाबाट फसेका सदस्यलाई राज्यको ढुकुटीबाट रकम दिने भन्ने सरासर विकृत पुँजीवादको ज्वलन्त उदाहरण हो । अतः सहकारीको समस्याले गर्दा सर्वसाधारणमाझ देश र प्रणालीप्रति नै भरोसा टुट्न गई समग्र उत्पादन, रोजगारी र आर्थिक अवस्थामा प्रतिकूल असर पर्न गएको छ । त्यसैले अर्थतन्त्रलाई चलायमान गर्ने र पीडित जनतालाई राहत दिन राज्यले यस समस्यालाई पहिलो प्राथमिकतामा राखी छिटोभन्दा छिटो निकास दिनुपर्छ । शर्मा ल एन्ड पोलिसी एसोसिएट्सका संस्थापक हुन् ।"
बाध्यताको वैदेशिक शिक्षा,"बढ्दो बौद्धिक जनशक्ति पलायन मुलुकका लागि ठूलो चुनौतीको विषय बन्दै गएको छ । हरेक वर्ष एक लाखभन्दा बढी विद्यार्थी वैदेशिक शिक्षाका लागि बाहिरिने गरेको अध्यागमन विभागको तथ्यांकले देखाउँछ । सन् २०२२ मा ९५ मुलुकतर्फ १ लाख १ हजार २ सय ४६ र सन् २०२३ मा १ लाख ५ हजार १ सय २३ विद्यार्थी नेपालबाट बाहिरिएका छन् । मुख्यतः जापान, अस्ट्रेलिया, क्यानडा, भारत, बेलायत, अमेरिकाजस्ता मुलुकमा विद्यार्थीको आकर्षण अधिक छ । २०२२ र २०२३ मा जापानतर्फ मात्र ५४ हजार ५८ विद्यार्थी गएका छन् । सोही अवधिमा अस्ट्रेलिया जानेको संख्या ५४ हजार ४ सय ९५ रहेको छ । त्यसैगरी २१ हजार १ सय ५१ जना क्यानडातर्फ लागेका छन् । राष्ट्र बैंकको २०८०८१ को १० महिनाको तथ्यांक हेर्दा ५१ अर्ब ३३ करोड वैदेशिक शिक्षाका नाममा स्वदेशी पुँजी बाहिरिएको छ । पछिल्लो एक दशकमा २ खर्ब ६७ अर्ब बाहिरिएको पुँजीमा पछिल्लो १० महिनाको जोड्दा ३ खर्ब १६ अर्ब ३३ करोड हुन आउँछ । यतिबेला एसईई उत्तीर्ण हुने विद्यार्थी दस जोड दुईका लागि कलेजमा भर्ना भइसकेका छन् । अनुत्तीर्णहरूले भने मौका परीक्षाको परिणामलाई कुर्नुपर्ने अवस्था छ । पास हुने अधिक अब्बल विद्यार्थीको पहिलो रोजाइ विज्ञान विषय पढ्ने पाइन्छ । विज्ञानको अध्ययनपश्चात् प्राविधिक विषयप्रति आकर्षण अधिक रहनु वैदेशिक शिक्षालाई सुनिश्चित गर्नु जस्तै बनेको पाइन्छ । वैदेशिक शिक्षाका लागि प्राविधिक विषय भिसाको लाइसेन्स जस्तै बन्ने गरेको विद्यार्थी बताउँछन् । यतिबेला नेपालका शिक्षालय निर्यातमुखी जनशक्ति उत्पादनको कारखानाका रूपमा रूपान्तरण हुँदै गएका छन् । व्यावसायिक शिक्षालाई बढावा दिने गरी शैक्षिक प्रणालीमा आमूल परिवर्तनको बहस आजको आवश्यकता हो । बाहिरिन खोज्ने विद्यार्थीलाई रोक्नेभन्दा उनीहरूको आकर्षण नेपाली शिक्षालयमै बढाउने गरी नीति निर्माण तर्जुमा गर्न जरुरी छ । विकसित राष्ट्रले दक्ष जनशक्तिलाई भिसा खुकुलो बनाउने नीति अवलम्बन गर्दै आएका छन् । यद्यपि पछिल्लो समय अस्ट्रेलिया, अमेरिका र क्यानडाले भिसामा केही कडाइ गर्ने नीति लिएका छन् । नेपालमा प्राविधिक विषयप्रतिको बढ्दो आकर्षणका कारण नै वैदेशिक अवसर बन्न पुगेको छ । पछिल्लो समय नर्सिङ र कम्प्युटर इन्जिनियरिङप्रतिको आकर्षण वैदेशिक अवसरमा अन्तरनिहित देखिन्छ । नेपालका अधिकांश निजी अस्पतालले मासिक १३१४ हजार तलबमा नर्सलाई कजाइरहेको यथार्थता उनै नर्सहरू व्यक्त गर्छन् । कृषि, वन, मेडिकल लगायतका प्राविधिक विषयको आकर्षणको अन्तर्यसँग पनि वैदेशिक अवसर जोडिएको पाइन्छ । नेपालको अस्थिर राजनीति, अदूरदर्शी नीति निर्माण र अवैज्ञानिक शैक्षिक प्रणालीका कारण दक्ष जनशक्तिले समेत विदेश पलायनको बाटो रोजिरहेको यथार्थताप्रति दलीय नेतृत्व पंक्ति गम्भीर देखिँदैन । उच्च शिक्षाका लागि विदेशिएका विद्यार्थी अपवादबाहेक विदेशमै पलायन भइरहेका छन् ।शिक्षा मन्त्रालयका अनुसार २०७९८० मा जापान जान नो अब्जेक्सन लेटर लिने विद्यार्थीको संख्या २१ हजार ६ सय ४१ थियो, जुन २०८०८१ मा १२ हजार ९ सय ७६ ले बढेर ३४ हजार ६ सय १७ पुगेको छ । २०७९८० र २०८०८१ को तुलनामा क्यानडा र अस्ट्रेलियाका लागि नो अब्जेक्सन लेटर लिने विद्यार्थीको संख्या घटेको छ तर अमेरिकाका लागि बढेको देखिन्छ । २०७९८० मा क्यानडाका लागि एनओसी लिनेहरू २० हजार ८ सय १० थिए भने २०८०८१ मा १५ हजार ८ सय ४ मा झरेको छ । अस्ट्रेलियाका लागि एनओसी लिनेको संख्या दोब्बरले घटेको छ । २०७९८० मा एनओसी लिनेहरू २८ हजार ७९ थिए भने २०८०८१ मा १३ हजार ८ सय ६३ मा आएको तथ्यांकले बताउँछ । यूकेका लागि एनओसी लिनेहरूको संख्या केही बढेको देखिन्छ । २०७९८० मा १० हजार २ सय ८० ले एनओसी लिएका थिए भने २०८०८१ मा ११ हजार २ सय ७६ ले लिएका छन् । पछिल्लो समय दक्षिण कोरियातर्फ पनि विद्यार्थीको आकर्षण बढ्न थालेको देखिन्छ । २०७९८० मा कोरियाका लागि ३ हजार ७९ ले एनओसी लिएकामा २०८०८१ मा ५ हजार ६ सय २३ ले लिएका थिए । भारतलगायत विभिन्न मुलुकमा उच्च शिक्षाका लागि जाने उद्देश्यले २०७९८० मा १ लाख २ हजार ६ सय १० विद्यार्थीले एनओसी लिएकामा २०८०८१ मा १ लाख ४ हजार ८ सय ९८ ले एनओसी लिएको तथ्यांकमा उल्लेख छ । यसरी कुनै पनि हालतमा मुलुक छाड्ने सपना बुनिरहेका विद्यार्थीको मनोविज्ञानको अन्तर्यप्रति दलीय नेतृत्व पंक्तिको उदासीनताले मुलुकको अर्थतन्त्रमा नकारात्मक असर परिरहेको छ । नेपाली विद्यार्थीको लगनशीलता र मिहिनेत गर्ने बानीकै कारण विश्वका विभिन्न विश्वविद्यालयमा उत्कृष्ट नतिजा प्राप्त गरेका समाचार यदाकदा सुन्न पाइन्छ । वैदेशिक शिक्षाका नाममा विदेशिने अधिकतर युवापंक्तिका अनुसार विकसित मुलुकका लागि वर्किङ भिसा प्राप्त गर्न कठिन हुने हुँदा लक्ष्य पैसा कमाउने भए पनि भिसाको सहजताका लागि वैदेशिक शिक्षा प्राप्तिको बाटो रोजेको देखिन्छ । स्वदेशी डिग्री प्राप्तिपश्चात् पनि आफ्नै मुलुकमा राम्रो अवसर प्राप्त हुन सक्छ भनेर छोराछोरीलाई आश्वस्त पार्दै आए पनि अर्थतन्त्रमा देखिएका समस्याका कारण उनीहरूलाई विदेशतर्फ धकेल्नुपरेको बाध्यता राष्ट्र बैंकका एक अधिकारीले सुनाएका थिए । सुशासनको अभाव, असुरक्षित व्यवसाय, अनिश्चित अवसर, महँगी, भ्रष्टाचार र अस्थिर राजनीतिकै कारण युवामा वितृष्णा बढेको छ । बौद्धिक जनशक्तिलाई स्वदेशमै आकर्षित गर्न शिक्षा प्रणालीमा आमूल सुधार र लगानी मैत्री वातावरणको सुनिश्चितता आजको आवश्यकता हो ।"
घानाका राष्ट्रपति एनक्रुमाको हत्या प्रयास,"सन् १९६२ मा आजकै दिन (अगस्ट १) मा घानाको राष्ट्रपति क्वाने एनक्रुमाको हत्या प्रयास भएको थियो । बुर्किना फासोका राष्ट्रपति माउरिस यामेओगोसँगको बैठकबाट फर्कने क्रममा एनक्रुमाको हत्या प्रयास गरिएको थियो । बुर्किना फासोबाट घाना फर्कने क्रममा भारी वर्षाका कारण राष्ट्रपति एनक्रुमाको सवारी रोकिएपछि उनी नजिकैको विद्यालयका विद्यार्थीहरूसँग भेटघाट गरेका थिए । त्यस क्रममा उनलाई लक्षित गरी बम आक्रमण गरिएको थियो । बम विस्फोटका कारण राष्ट्रपति एनक्रुमा र उनलाई फूल दिइरहेकी विद्यार्थी एलिजाबेथ असन्तेवा घाइते झएकी थिइन् । एनत्रुमालाई तत्कालै उनका अंगरक्षक सामुएल बकम्यानले भुइँमा सुताएका कारण उनी बच्न सफल थिए । घटनापछि तत्काल अस्पताल पुर्याइएका एनक्रुमाको शरीरबाट बमको छर्रा निकालिएको थियो । उक्त घटनामा कम्तीमा ५५ जनाका घाइते भएका थिए । एनक्रुमा असंलग्न आन्दोलनका संस्थापकमध्ये एक हुन् । उनीसहित भारतका जवाहरलाल नेहरू, इजिप्टका गमल अब्देल नासेर, युगोस्लाभियाका जोसिप ब्रोज टिटो र इन्डोनेसियाका सुकार्नोले १९६१ मा असंलग्न आन्दोलन स्थापना गरेका थिए ।"
सहरलाई पुस्तक पढाउने भेषराज,"(झापा) दमक नगरपालिका८ का भेषराज न्यौपाने २०६१ फागुन २७ मा मर्निङ वाक सकेर कलेज जान तरखर गरिरहेका थिए । अचानक बार्दलीबाट खसे । फनन रिंग्याएको मात्रै सम्झना छ । बाँकी केही थाहा छैन, भेषराजले त्यो कालो बिहानी सम्झिए, कसले कति बेला अस्पताल पुर्यायो चेत नै छैन । त्यतिबेला १७ वर्षका उनी सेकेन्ड लेफ्टिनेन्ट भिड्नका लागि तयारीमा थिए । त्यही सिलसिलामा बिहानै उठेर नियमित व्यायाम गरेर कलेजतिर लाग्थे । त्यो घटनापछि सेनामा जागिर खाने सपना मात्रै चकनाचुर भएन, सिंगो जीवन नै धराशायी बन्यो । अर्थात् मानव शरीर थेग्ने मुख्य हड्डी मेरुदण्ड नै भाँचियो । जसकारण उनको कम्मरमुनिको भाग अचल बन्यो । बीपी कोइराला स्वास्थ्य विज्ञान प्रतिष्ठानमा उनले चार महिना उपचार गराए । होस आउन मात्रै परिवारले ३५ दिन कुर्नुपरेको थियो । धेरैले त उनलाई माया मारिसकेका थिए । तर, चिकित्सकहरूको अथक प्रयासपछि बाँच्न सफल भए उनी । त्यसपछि थेरापी र आयुर्वेदिक उपचारतिर पनि लागे । घटनाको २२ महिनापछि चर्चित न्युरो सर्जन उपेन्द्र देवकोटाले स्पाइन सर्जरी गरे । करिब १५ लाख रुपैयाँ खर्च भएपछि बल्ल उनी सामान्य हलचल गर्न सक्ने भए । ह्विलचियरको सहायताले ओहोरदोहोर गर्ने अवस्थामा पुगे । जब उपचारपछि घर फर्किए, तब उनलाई औडाहा भयो । अनि पढ्न थाले पुस्तक । साथीसंगीलाई किताब मगाएर उनले त्यो बेला सयौं किताब पढे । हेलेन केलरदेखि झमककुमारीसम्म पढेपछि समाजका लागि केही गर्ने हुटहुटी भयो । शारीरिक अशक्त भए के भयो त ? मानसिक रूपमा त सक्षम नै छु नि भन्ने बोध उनलाई हुँदै गयो । अन्ततः एक दिन उनको दिमागले भन्यो, यत्रो सहरमा एउटा पुस्तकालय किन नबनाउने ? अनि मन मिल्ने केही हितैसीहरूको सहकार्यमा पुस्तकालय सुरु गरे २०६९ असार १४ गते । बार्दलीबाट जुन जमिनमा बजारिएका थिए, त्यो स्पेस उनले पुस्तकालयलाई सुम्पिए । पुस्तकालयको न्वारन गरे, दमक पब्लिक लाइब्रेरी । दमक नगरले पनि उनको सोचलाई सम्मान गर्दै सहयोग गर्ने निधो गर्यो । पुस्तकालय सुरु भएपछि पुस्तकालयमा पढ्न आउने र सहयोग गर्न चाहनेहरूको संख्या दिनदिनै बढ्दै गयो । दमकका मात्रै होइन, जिल्लाभरिबाटै नेता, पत्रकार, बुद्धिजीवी, व्यापारीको साथ र समर्थन जुट्दै गयो । उनी थप हौसिँदै गए । भर्खरै १३ औं वर्षगाँठ मनाएको यो पुस्तकालयको शाखा यति बेला पूर्वको मेचीदेखि पश्चिमको लुम्बिनीसम्म विस्तार भएको छ । चार वर्षयता देशभर पुस्तकालय निर्माणको अभियान सुरु भयो । त्यो निधोपछि झापाकै बिर्तामोड, सुरुङ्गा, कमलसहित पोखरा, लुम्बिनीलगायत देशभरका १४ स्थानमा पब्लिक लाइब्रेरी सञ्चालित छन् । पठन संस्कृतिको विकासलाई बढावा दिन यो अभियान थालिएको हो, भेषराजले सुनाए, भविष्यमा ७७ वटै जिल्लामा अभियान विस्तार गर्ने सपना छ ।उनका अनुसार यो अभियानले युवामा क्षमता अभिवृद्धिको काम पनि गरिरहेको छ । सँगै विभिन्न कारणले पढ्न वञ्चित बालबालिकालाई खान, बस्नसहित छात्रवृत्तिको कार्यक्रम पनि सञ्चालन गरेको उनी बताउँछन् । दमकको पुस्तकालयमा मात्रै यति बेला सात हजार हाराहारी पुस्तक छन् । अंग्रेजी, हिन्दी र नेपाली पुस्तक पढ्न दमक र आसपासका पढैया युवाहरू निरन्तर आइरहन्छन् । केही पुस्तक हामीले किन्यौं, केही दाताले उपलब्ध गराएका हुन्, भेषराज भन्छन्, सहरलाई चलायमान बनाउन पुस्तकालय पनि आवश्यक हुन्छ भन्ने हामीले महसुस गराइसक्यौं । जहाँ नाटकघर, पुस्तकालय, आर्ट ग्यालरीहरू हुन्छन्, त्यो सहर वैभवशाली हुन्छ भन्ने भेषराजलाई लाग्छ । पुस्तकालय सञ्चालनका लागि केही समयअघि दमक पब्लिक लाइब्रेरीका नाममा अक्षयकोष नै खडा गरेर काम सुरु गरेका थिए । तर, त्यही बेला कोभिड महामारी सुरु भएपछि अक्षयकोष निर्माणको काम थाती थियो । भर्खरै महिना दिनअघि पुनः अक्षयकोष बनाएर काम थालनी गरिएको छ । पहिलाह्विलचियर थियो । सन् २०१४ देखि विद्युतीय गाडी चढ्छन् । घरभित्र र दमक आसपास विद्युतीय गाडीकै सहारामा हिँडडुल गर्छन् । दमक बाहिर जाँदा अर्को ह्विलचियर नै लिएर हिँड्छन् । सँगै श्रीमती सुम्निमा चाम्लिङ राई पनि जान्छिन् । सुम्निमासँग उनले ६ वर्षअघि बिहे गरे । पेसाले नर्स उनीसँग भेषराजको पहिलो भेट अस्पतालमै भयो । पछि पुस्तकालय सुरु भएपछि उनी नियमित अध्ययनका लागि धाउन थालिन् । त्यो सिलसिला बढ्दै गयो । अन्ततः उनीहरू एकअर्काको प्रेममा परे । भेषराजसुम्निमाका ५ वर्षका छोरा छन् । पाँच दिदीका एक्ला भाइ भेषराजका बाआमा बितेपछि उनलाई यति बेला सुम्निमाको दरिलो साथ छ । भेषराज पब्लिक स्पिकर पनि हुन् । विभिन्न संघसंस्था, स्कुल, कलेजको निम्तोमा उनी जान्छन् र युवा र विद्यार्थीमाझ आत्मविश्वास बढाउने पुडिया बाँड्छन् ।"
अग्निदहन मा कुप्रथामाथि प्रहार,"काठमाडौं (कास) घनश्याम लामिछानेको निर्देशनमा निर्मित फिल्म अग्निदहन को फस्टलुक सार्वजनिक भएको छ । काठमाडौंमा आयोजित एक कार्यक्रममा फिल्मको फस्टलुक सार्वजनिक गरिएको हो । मान्छे बोक्सी हुन्न कहिल्यै राष्ट्रिय जागरण प्रतिष्ठान नेपाल ले निर्माण गरेको फिल्ममा प्रकाश घिमिरे, प्रमिला तुलाचन, माओत्से गुरुङ, अनुपमा भण्डारी, तुलसी क्षेत्री, विष्णु बाँस्तोला, ताराबहादुर गुरुङको अभिनय छ । फिल्म साहित्यकार तथा पत्रकार लोकमणि पौडेलको उपन्यास अग्निदहन मा आधारित रहेर निर्माण गरिएको हो । परिच्छेद सेनको मुख्य सहायक निर्देशक रहेको फिल्ममा लोकमणि पौडेलको कथा, पटकथा र संवाद, कोविदशरण उपाध्यायको परिकल्पना, शंकर पाण्डेको प्रोडक्सन डिजाइन, दीर्घ गुरुङको छायांकन, दीर्घ खड्काको सम्पादन र राजेन्द्र मोक्तानको रङ संयोजन छ । निर्देशक लामिछानेले फिल्ममा बोक्सीप्रतिको अन्धविश्वास हटाउने उद्देश्यले फिल्म निर्माण गरिएको बताए । फिल्ममा थ्रिल, सस्पेन्स सबै छ । उपन्यासलाई हामीले सिनेम्याटिक तवरबाट फिल्ममा उतारेका छौं । फिल्ममा दर्शकले सन्देश र उत्सुकता दुवै पाउनु हुनेछ, उनले भने । मान्छे कोही पनि बोक्सी हुँदैन भन्ने सोचलाई देशव्यापी रूपमा अभियानका रूपमा अगाडि बढाउन फिल्म निर्माण गरिएको उनको भनाइ छ । फिल्मका परिकल्पनाकार कोविदशरण उपाध्यायले फिल्मलाई तराईका जिल्लामा देखाउन मैथिली र भोजपुरी भाषामा समेत डबिङ गरिएको बताए । उनका अनुसार फिल्म अंग्रेजी भाषामा पनि सबटाइटल गरिएको छ । फिल्मका वितरक डीसीएनका अशोक शर्माले अग्निदहन व्यावसायिक फिल्म नभएको बताए । बोक्सी कुप्रथालाई शिक्षा र चेतनाको माध्यमद्वारा अन्त्य गरी नेपाललाई बोक्सी कुप्रथाको अन्धविश्वासबाट मुक्त गराउने उद्देश्यले दस वर्षअघि मान्छे बोक्सी हुन्न कहिल्यै राष्ट्रिय जागरण प्रतिष्ठान स्थापना गरिएको थियो । फिल्म मंसिर ७ देखि सार्वजनिक प्रदर्शनमा आउँदै छ ।"
एमसीसी नेपालका तीनवटै सबस्टेसनको ठेक्का सम्झौता,"(काठमाडौं)मिलेनियम च्यालेन्ज एकाउन्ट (एमसीए) नेपालले ४०० केभी न्यु दमौली सबस्टेसन निर्माणका लागि भारतको टेक्नो इलेक्ट्रिक एन्ड इन्जिनियरिङ कम्पनीसँग सम्झौता गरेको छ । बुधबार आयोजित कार्यक्रममा एमसीए नेपालका कार्यकारी निर्देशक खड्गबहादुर विष्ट र टेक्नो कम्पनीका व्यापार निर्देशक राजीव अग्रवालले सम्झौतापत्रमा हस्ताक्षर गरेका हुन् । तनहुँस्थित सबस्टेसनको निर्माण लागत ३ करोड ८८ लाख डलर छ ।मिलिनियम च्यालेन्ज कर्पोरेसन (एमसीसी) नेपाल कम्प्याक्टअन्तर्गत निर्माण हुने ३ वटै सबस्टेसनको निर्माण सम्झौता भएको हो । न्यु दमौली सबस्टेसनको क्षमता एक हजार मेगाभोल्ट एम्पिएर हुनेछ । निर्माण सकिएपछि रातामाटे र न्यु दमौली देशकै ठूलो सबस्टेसन हुने एमसीए नेपालले जनाएको छ । रातामाटे सबस्टेसन निर्माणका लागि गत जुनमा टेक्नो इलेक्ट्रिक एन्ड इन्जिनियरिङसँग सम्झौता भएको थियो । न्यु दमौली सबस्टेसनले रातामाटे, लेखनाथ र न्यु बुटवल सबस्टेसनसँग विद्युत् प्रवाहका लागि महत्त्वपूर्ण विन्दुका रूपमा काम गर्नेछ । कार्यक्रममा ऊर्जामन्त्री दीपक खड्काले नेपालमा विद्युत् वितरण प्रणाली सुदृढ गर्न यी सबस्टेसनहरूले महत्त्वपूर्ण योगदान पुर्याउने बताए । साथै आयोजना समयमै सम्पन्न गर्न सरोकारवाला सबैलाई पहल गर्नसमेत उनले आग्रह गरे । अर्थ मन्त्रालयका सचिव तथा एमसीएनेपाल बोर्डका अध्यक्ष रामप्रसाद घिमिरेले एमसीसी नेपाल कम्प्याक्ट कार्यान्वयन गर्न एमसीएनेपालको निरन्तर प्रयासले राम्रो संकेत दिएको बताए । नेपालको बढ्दो ऊर्जा क्षेत्रका लागि तीनवटा सबस्टेसनहरू आवश्यक रहेको बताउँदै सचिव घिमिरेले नेपालको आर्थिक वृद्धिका लागि औद्योगिक र व्यावसायिक गतिविधिहरू बढाउन भरपर्दो ऊर्जा क्षेत्र सुनिश्चित गर्न मद्दत पुग्ने धारणा राखे ।कार्यक्रममा नेपालका लागि अमेरिकी राजदूत डिन आर थम्प्सनले समावेशी एवं दिगो आर्थिक विकासमार्फत नेपालको हरेक घरमा ऊर्जा पुर्याउन, नेपाली अर्थतन्त्रलाई थप ऊर्जा दिन, रोजगारी सिर्जना र गरिबी न्यूनीकरण गर्न नेपालसँग सहकार्य गर्दै एमसीसी नेपाल कम्प्याक्ट साझा सफलताको कथा बन्ने क्रममा रहेको बताए । एमसीसी नेपाल कम्प्याक्ट कार्यान्वयनमा आएको एक वर्षमा तीनैवटै सबस्टेसन निर्माणसम्बन्धी सम्झौता हुनु कोसेढुंगा सावित भएको एमसीएनेपालका कार्यकारी निर्देशक विष्टको भनाइ थियो । एमसीसी नेपाल कम्प्याक्टले तीनवटा सबस्टेसनसँगै विद्युत् प्रसारण आयोजनाअन्तर्गत काठमाडौंको लप्सीफेदीदेखि नवलपरासी (बर्दघाट सुस्ता पश्चिम) स्थित नेपालभारत सीमानासम्म तीन सय १५ किलोमिटर प्रसारण लाइन निर्माण गर्न लगानी गर्नेछ । एमसीए नेपालका अनुसार न्यु बुटवलगोरखपुर १८ किलोमिटर अन्तदेशीय प्रसारणलाइन निर्माणका लागि प्राप्त बोलपत्रहरूको मूल्यांकन भइरहेको छ । एमसीएनेपालले यसको निर्माण सम्झौता आगामी अगस्टभित्र गर्ने लक्ष्य लिएको छ । बाँकी २९७ किमि प्रसारणलाइन निर्माणका लागि यथाशीघ्र यसै वर्ष पुनः बोलपत्र आह्वान गर्ने तयारी भइरहेको एमसीए नेपालले जनाएको छ ।चार सय केभी रातामाटे सबस्टेसनबाट विभिन्न जलविद्युत् आयोजनाबाट उत्पादन हुने करिब ३ हजार २ सय मेगावाट बिजुली प्रसारण गर्ने क्षमता हुनेछ । गत वैशाखमा एमसीए नेपालले नवलपरासी (बर्दघाट सुस्ता पश्चिम) जिल्लामा ४०० केभी नयाँ बुटवल सबस्टेसन निर्माणका लागि लिंकसन इन्डिया प्रालिसँग सम्झौता गरेको थियो । उक्त सबस्टेसन निर्माण सम्झौता अवधिको ३९ महिनाभित्र सम्पन्न गर्नुपर्ने एमसीएनेपालले जनाएको छ ।"
विद्युत् प्राधिकरणका सञ्चालकद्वयसँग स्पष्टीकरण माग,"स्पष्टीकरण पेस गर्न प्राधिकरणलाई पत्र पठाएको मन्त्रालयका प्रवक्ता नवीनराज सिंहले बताए । सञ्चालकद्वय पुन र आचार्यबारे मन्त्रालयमा पनि उजुरी आएको छ, प्राधिकरण सञ्चालक समितिमा भएको छलफल हुबहु सञ्चारमाध्यममा पनि सार्वजनिक भएको छ, त्यसकै आधारमा स्पष्टीकरण पेस गर्न पत्र काटेको हो, उनले भने ।सरकारले गत पुस २४ मा डेडिकेटेड तथा ट्रंकलाइनको विद्युत् महसुल विवाद समाधानका लागि न्यायाधीश गिरीशचन्द्र लालको अध्यक्षतामा जाँचबुझ आयोग गठन गरेको थियो । आयोगको प्रतिवेदन कार्यान्वयन गर्न प्रधानमन्त्री तथा मन्त्रिपरिषद्को कार्यालयको निर्णयअनुसार विद्युत् प्राधिकरणको सञ्चालक समितिले असार पहिलो साता ६१ उद्योगीहरूलाई १५ दिनभित्र बक्यौता बुझाउन पत्र पठाएको थियो ।तर, बक्यौता नबुझाएपछि असार २५ यता ६ उद्योगको बिजुली काटिएको थियो । प्राधिकरणले रिलायन्स स्पिनिङ मिल, घोराही सिमेन्ट, अर्घाखाँची सिमेन्ट, जगदम्बा स्टिल, जगदम्बा सेन्थेटिक र हुलास स्टिलको लाइन काटेको थियो । तर, नयाँ गठन भएसँगै प्रधानमन्त्री केपी शर्मा ओलीले उद्योगमा बिजुली जोड्न निर्देशन दिएका थिए । प्राधिकरण सञ्चालक समितिको अध्यक्ष ऊर्जामन्त्री दीपक खड्का छन् । सदस्यहरूमा ऊर्जा, जलस्रोत तथा सिँचाइ सचिव सरिता दुवाडी, राजस्व सचिव रामप्रसाद घिमिरे, भक्तबहादुर पुन, कपिल आचार्य, भरतराज आचार्य, रतनबहादुर ऐर र सदस्यसचिवमा प्राधिकरणका कार्यकारी निर्देशक कुलमान घिसिङ छन् ।"
अर्थ संक्षेप,"एनआईसी एसिया क्यापिटलको ॅफाइदा या फिर्ता अफरकाठमाडौं (कास) एनआईसी एसिया क्यापिटलले फाइदा या फिर्ता अफर सार्वजनिक गरेको छ । लगानी व्यवस्थापन सेवाअन्तर्गत मेरो लगानी, मेरो भविष्य को नारासहित उक्त योजना ल्याएको क्यापिटलले जानकारी दिएको छ । कम्पनीले आर्थिक वर्ष २०८१८२ लाई लक्षित गर्दै उक्त योजना ल्याएको जनाएको छ । कम्पनीका अनुसार यो योजनाको विशेषतामा तीन वर्षका लागि न्यूनतम १० लाख रुपैयाँ लगानी गर्न सकिने, आपसी समझदारीमा वार्षिक सेवा शुल्क १५ प्रतिशत लाग्ने र एक्जिट निःशुल्क छ ।विज्ञापन एजेन्सी भीचित्र भारतमा पुरस्कृतकाठमाडौं (कास) नेपाली विज्ञापन एजेन्सी भिचित्रलाई रुरल मार्केटिङ एसोसिएसन अफ इन्डियाले पुरस्कृत गरेको छ । हालै आयोजित एसोसिएसनको फ्लेम अवार्ड २०२४ कार्यक्रममा भिचित्र दुई स्वर्ण र एक रजत पुरस्कारका साथ सम्मानित भएको हो । भिचित्रले तयारी चाउचाउका लागि सञ्चालन गरेको लामो अवधि अभियान र कपाल हेरचाहसम्बन्धी तयार गरेको क्याम्पेनले स्वर्ण पदक प्राप्त गरेको जनाएको छ । साथै भिचित्रले तयार पारेको विज्ञापन बेस्ट इनोभेटिभ क्याम्पेन रहेको उल्लेख गर्दै आयोजकले रजत पदक प्रदान गरेको कम्पनीको विज्ञप्तिमा उल्लेख छ । कम्पनीका डिजिटल मिडिया र कन्टेन्ट स्ट्राटेजी प्रमुख रसना डंगोलले नेपाली विज्ञापन क्षेत्रको विकास भइरहेको बताइन् । टिम आउट रिच ॅफ्लेम अवार्डस् एसिया २०२४ मा सम्मानितकाठमाडौं (कास) टिम आउट रिच फ्लेम अवार्डस् एसिया २०२४ मा विभिन्न १२ वटा पदकसहित सम्मानित भएको छ । हालैमात्र भारतको दिल्लीमा आयोजित सम्मान कार्यक्रममा आउट रिचले पाँच स्वर्ण, ६ रजत र एक कांस्यसहित १२ अवार्ड प्राप्त गरेको हो । कर्मचारीको नवीन क्षमताले उक्त सम्मान पाउन सफल रहेको आउट रिचले जनाएको छ । आउट रिचका संस्थापक उजय शाक्यले कम्पनीको उक्त सफलता हात पार्नुमा लगनशील युवा टिम रहेको उल्लेख गरे । सन् २००३ मा स्थापना भएको आउट रिच मार्केटिङ सेवा केन्द्रित कम्पनी हो ।"
५८ वर्षको उमेरमा ओलम्पिक 'डेब्यु,"सान्टियागो (एपी) सन् १९८९ मा झेङ झियाङले चीन छाडिन्, जुन वर्ष तियानमिन स्क्वायरको नरसंहार घटना घटेको थियो । उनी उत्तरी चिली पुगेकी थिइन् टेबलटेनिस सिकाउन । यो भयो ३५ वर्षअघिको घटना । अहिले उनी ५८ वर्षकी भइन् । आफ्नो दक्षिण अमेरिकी देशको प्रतिनिधित्व गरेर पेरिस ओलम्पिक २०२४ मा डेब्यु पनि गरिन् । अहिलेको उनको नाम हो, तानिया । खासमा उनले टेबलटेनिसबाट संन्यास लिएको पनि धेरै भइसक्यो । तर, उनले चिलीका लागि पान अमेरिकी गेम्समा टेबलटेनिसतर्फ कांस्य जितिन् । त्यसो त टेबलटेनिसले नै उनलाई चिलीसम्म पुर्याएको थियो । पछि उनले आफ्नो व्यवसाय सुरु गरेकी थिइन् । आफ्नो परिवार पनि बनाइन् । जतिबेला कोरोना भाइरस संक्रमणको महामारी चलिरहेको थियो, त्यही बेला उनले मन बनाइन् फेरि खेल्ने । यसकै अन्तिम मोड रह्यो, पेरिस ओलम्पिक । उनले ५८ वर्षको उमेरमा ओलम्पिक डेब्यु गरिन्, तर पहिलो प्रारम्भिक चरणबाट अगाडि जान भने सकिनन् । उनी भन्छिन्, मैले त कल्पना पनि गरेकी थिइनँ ओलम्पिकमा खेल्ने छु भनेर । सुरु सुरुमा मैले त मनोरञ्जनका लागि मात्र खेलेकी थिएँ । तर जतिजति खेल्दै गएँ, त्यतित्यति मेरो आत्मविश्वास बढ्दै गयो । जति खेल्दा पनि जित्न थालेपछि मलाई झन झन्खेल्न मन लाग्यो । पेरिसमा भने उनी लेवनानी खेलाडी मेरिना साहाकिनसँग पराजित रहेकी थिइन् । ओलम्पिकमा छनोट हुनु नै उनका लागि सबैभन्दा ठूलो उपलब्धि हो भन्ने लाग्छ । झियाङ भन्छिन्, ओलम्पिकमा छनोट भएका बेला यसले मलाई अपार खुसी दिएको थियो । मैले यो उमेरमा सपना पूरा गरेको थिएँ, जुन अरूले सोच्न पनि सक्दैनन् । उनको जन्म चीनको दक्षिणी सहर फोसानमा भएको थियो । उनी स्थानीय टेबलटेनिस प्रशिक्षककी छोरी थिइन् । उनले पनि आफ्नी आमाकै पेसालाई अँगालिन् र एक दिन चिलीसम्म पुगिन् । अनि आफ्नो नयाँ जीवन सुरु गरिन् अविश्वसनीय ढंगले । सन् १९८९ मा उनको जीवनले त्यतिबेला कोल्टे फेरेको थियो, जतिबेला उनले चिली जाने प्रस्ताव स्वीकारिन् । त्यहाँ पुगेर विवाह गरिन् । उनी प्रायः इक्विक्यु सहरमा बस्छिन् र चाहिएका बेला सान्टियागोको बरोबर भ्रमण गर्छिन् । उनको भनाइ छ, चिलीमा त अचेल सबैले मलाई चिन्छन् र खुसीले मसँग तस्बिर खिचाउन चाहन्छन् । यो त मेरा लागि पनि असाध्यै धेरै खुसी हो । म त अब सबै चिलीको मनमा बस्न सफल भएको छु ।पहिलो चरणमै पराजित भएपछि उनको पेरिस यात्रा २४ घण्टा बढी रहेन । तर उनी सबैको ध्यान खिच्न भने सफल रहिन् । त्यसैले त उनी यो खेलमा आफ्नो सक्रियता कायम राख्न चाहन्छिन् । कुनै बेला उनी चिनियाँ टिमकै सदस्य थिइन् । पेरिसमा उनले चिनियाँ अन्य टेबलटेनिस खेलाडी र प्रशिक्षकलाई पनि भेटे र खुसी साटिन् । उनी भन्छिन्, जबसम्म शरीरले साथ दिन्छ, म खेलिरहने छु ।"
चौथो माउन्ट एभरेस्ट तेक्वान्दो हुने,"काठमाडौं (कास) नेपाल तेक्वान्दो संघले चौथो माउन्ट एभरेस्ट इन्टरनेसनल तेक्वान्दो च्याम्पियनसिप आयोजना गर्ने भएको छ । कात्तिक २३ देखि २८ सम्म हुने च्याम्पियनसिप त्रिपुरेश्वरस्थित राखेप कभर्ड हलमा हुनेछ । दक्षिण एसियाली मुलुकलगायत करिब २५ राष्ट्रका २ हजार बढी खेलाडीले भाग लिने संघल जनाएको छ । च्याम्पियनसिपका लागि संघका अध्यक्ष प्रकाश शम्शेर राणाको अध्यक्षतामा ३५ सदस्यीय आयोजक समिति गठन गरिएको छ । प्रतियोगिताको बजेट ३ करोड रुपैयाँ अनुमान गरिएको छ ।यसअघि पहिलो र दोस्रो संस्करण सन् २०११ र २०१३ मा काठमाडौंमा भएको थियो । सन् २०२२ मा पोखरामा तेस्रो संस्करण आयोजना भएको हो ।जी१ वरीयताप्राप्त यस प्रतियोगितामा क्याडेट, जुनियर, सिनियर पुम्से तथा जुनियर र सिनियर ग्योरोगीमा प्रतिस्पर्धा गराइने तेक्वान्दो संघले जनाएको छ ।"
ओलम्पिकबाट धेरै कुरा सिक्न पाएँ : प्रिन्स,"काठमाडौं (कास) नेपालका युवा ब्याडमिन्टन खेलाडी प्रिन्स दाहालले बुधबार पेरिस ओलम्पिकको यात्रा टुंग्याएका छन् । उनी पुरुष एकलतर्फ समूह चरणको तीन खेलमा पराजित भएका छन् । कठिन मानिएको समूह पी मा प्रिन्ससहित चार खेलाडी थिए । फ्रान्सको पेरिसस्थित ला चापेला एरिनाको कोर्ट नम्बर २ मा बुधबार समूह चरणको अन्तिम खेलमा ५८ औं विश्व वरीयताका इजरायलका मिसा जिल्बरमनले प्रिन्सलाई २११२, २११० को सोझो सेटमा पराजित गरे । प्रिन्सले ३६ मिनेट कोर्टमा बिताए । पहिलो सेटमा १६ मिनेट टिकेका प्रिन्स दोस्रो सेटमा २० मिनेट भिडे । तीन खेलमा प्रिन्सले दोहोरो अंकमा स्कोर गरेको यो पहिलो पटक हो । उनले चार पटक ओलम्पिक खेलेका मिसाको सर्भिसमा पहिलो सेटमा ९ र दोस्रो सेटमा ७ अंक बटुलेका थिए । आफ्नो सर्भिसमा भने प्रिन्सले पहिलो र दोस्रो सेटमा ३३ स्कोर गरेका थिए । प्रिन्स पहिलो खेलमा विश्व नम्बर दुई डेनमार्कका भिक्टर एक्सेल्सनसँग २१८, २१६ ले र दोस्रोमा विश्व वरीयताको ४३ औं स्थानमा रहेका आयरल्यान्डका नहत गुयेनसँग २१७, २१५ को सोझो पराजित भएका थिए । यो समूहबाट भिक्टर सिधै क्वाटरफाइनल पुगेका छन् । उनले समूहको तीनै खेल जितेका थिए ।नेपालले ओलम्पिकको ब्याडमिन्टनमा पहिलो पटक सहभागिता जनाएको हो । सन् १९६४ को टोकियो ओलम्पिक (१८ औं संस्करण) देखि भाग लिन सुरु गरेको नेपालले पेरिस ओलम्पिकसम्म आइपुग्दा एक संस्करणबाहेक सबैमा सहभागी छ । सन् १९६८ को मेक्सिको सिटी ओलम्पिकमा नेपाल सहभागी भएन ।पेरिस ओलम्पिकको तयारीका लागि २० वर्षीय प्रिन्सले करिब ४० दिन श्रीलंकामा प्रशिक्षण गरेका थिए । खेल सकिएपछि पूर्व विश्व जुनियर वरीयताको शीर्ष स्थानमा पुगेका प्रिन्सले ओलम्पिकबाट धेरै कुरा सिक्ने अवसर पाएको सुनाए । उनले समग्रमा ओलम्पिक अनुभव राम्रो भएको बताए । उनले धेरैभन्दा धेरै प्रतियोगितासँगै निरन्तर प्रशिक्षणको अवसर पाउने हो भने आगामी ओलम्पिकका केही गर्न सकिने अपेक्षा व्यक्ति गरेका छन् । अब एथलेटिक्सकी धाविका सन्तोषी श्रेष्ठले ओलम्पिकको अन्तिम दिन अगस्ट ११ मा महिला म्याराथनमा प्रतिस्पर्धा गर्नेछिन् । प्रिन्ससँगै पेरिस ओलम्पिकमा ६ खेलाडीको चुनौती सकिएको हो । यसअघि टेबलटेनिसका श्यान्टु श्रेष्ठ, पौडीका डुवाना लामा र एलेक्जेन्डर शाह, जुडोकी मनीता श्रेष्ठ प्रधान तथा सुटिङकी सुस्मिता नेपाल बाहिरिइसकेका छन् ।"
ओलम्पिकमा लैंगिक अल्पसंख्यकको दमदार उपस्थिति,"पेरिस (एपी) सन् २०१२ को लन्डन ओलम्पिकमा क्यारलिन भान स्निकले जुडोमा कांस्य पदक जितिन् । यसक्रममा अर्की महिला खेलाडीसँग जिस्किने प्रयास गरिन् । तर प्रशिक्षकले उनलाई तुरुन्तै चेतावनी दिइहाले, संयमित रहनु यदि आफ्नो खेल भविष्यका लागि भए पनि । यति के सुनिन्, उनी अवाक् रहिन् । बेल्जियमकी ३३ वर्षीया संन्यास लिइसकेकी स्निक भन्छिन्, मैले आफू को भन्ने नै बिर्सें । प्रशिक्षकले मलाई सबैले हेरिरहेको बताएका थिए ।प्रशिक्षकको चेतावनीजस्तै थियो, यो कुनै एलजीबीटीक्यू प्लस (यौनिक तथा लैंगिक अल्पसंख्यक समुदाय) को प्रतिनिधि गर्ने स्थान होइन । त्यसैले जे हो, त्यो देखाउनुपर्दैन । ओलम्पिकले त्यसयता लामै यात्रा तय गरिसकेको छ । पेरिस ओलम्पिक २०२४ मा एलजीबीटीक्यू प्लसको दमदार उपस्थिति छ । त्यो पनि कीर्तिमानी संख्यामा । यो पनि कस्तो कि खुला ढंगले नै आफूलाई यो समूहको भनेर गर्वसाथ भन्न सक्ने । तर, उनीहरूको हकहितमा बोल्नेहरू भन्छन्, ओलम्पिकले यो मामिलामा अझै धेरै लामो यात्रा तय गर्नु छ ।ओलम्पिकको उद्घाटन समारोहमा अन्तर्राष्ट्रिय ओलम्पिक कमिटीका अध्यक्ष थोमस बाखले आफ्नो सन्देशमा भनेका थिए, यो ओलम्पिक सबैको हो, यसमा सबै सम्मिलित हुनुपर्छ । सबै सहभागी हुनुपर्ने नारालाई साथ दिँदै पेरिस ओलम्पिकका आयोजकले सेन नदीमा आयोजित कार्यक्रममा यसको झल्को दिने प्रयास पनि गरेको थियो । त्यसकै लागि प्राइड हाउस पनि बनाइएको थियो । फ्रान्सेली खेलमन्त्री एमिली क्वेडेले यस ओलम्पिकमा सबै समुदायको प्रतिनिधित्व रहेको दाबी गरेकी छन् । उनी भन्छिन्, कुनै पनि प्रहारको भेद्भाव अस्वीकार्य छ र पेरिस ओलम्पिक यसमा सजग पनि छ । यो प्रक्रियाले हामी आफ्नो समाजलाई प्रभावित पार्न सक्छौं । फेरि खेलकुद नै यस्तो एक विधा हो, जसले यस्तो सन्देश निकै बलियो ढंगले दिन सक्छ । हुन पनि पेरिस ओलम्पिकमा एलजीबीटीक्यू प्सल समुदायका १ सय ९१ खेलाडीको सहभागिता छ । उनीहरू आफ्नो परिचय खुलेर दिन्छन् । सन् २०२१ को कोभिड प्रभावित टोकियो ओलम्पिकमा यस्ता खेलाडी १ सय ८६ थिए । पेरिस ओलम्पिकले देखाएको उदारता र कीर्तिमान खेलाडीको उपस्थितिले एलजीबीटीक्यू प्लस समुदाय आफैंमा खुसी छ । प्राइड हाउसको उद्घाटनमा उपस्थित ३१ वर्षीय म्याट क्लार्क भन्छन्, यो सुरुआत मात्रै हो । अब यो जारी रहनेछ । सबैले बुझ्न आवश्यक छ भने कोही समलिंगी हुन्छ भने त्यो ठीक छ र खेलाडीको रूपमा उनको पनि भविष्य छ । केही वर्षअगाडिसम्म प्रशिक्षकले यस्तो कामलाई प्रोत्साहन गर्दैन थिए । तर अब यो परिचय खेलकुदमा बाधा हुन्न ।क्लार्क बेलायती ड्राइभर टम डेलीको स्टारका रूपमा उदयलाई यसको गतिलो उदाहरण मान्छन् । एलजीबीटीक्यू प्सल ओलम्पियनको संख्या अहिले बढे पनि यसअघि यस्तो थिएन । वाउस्पोर्टसका सहसंस्थापक जिम बुजिन्स्कीका अनुसार सन् २००० को सिड्नी ओलम्पिकका बेला यस्ता खेलाडीको संख्या ५ मात्रै थियो, जसले खुलेर यो समुदायको हो भनेर भन्थे । बुजिन्स्की भन्छन्, अब त धेरैभन्दा धेरै खेलाडी अगाडि आइरहेका छन् र आफ्नो वास्तविक परिचय दिइरहेका छन् ।भान स्निक स्वयंलाई आफ्नो परिचय दिन लामै समय लागेको थियो । ओलम्पिकमा आफूजस्ता खेलाडीको सहभागिताबारे बहस हुँदा पनि उनलाई दुःख लाग्छ । उनी भन्छिन्, विश्व धेरै परिवर्तन भइसक्यो छ, तर हामीले खेलकुदमा अझै लामो बाटो तय गर्नु छ । प्राइड हाउस भने सन् २०१० मै ओलम्पिकका बेला स्थापना गरिएको थियो । एलजीबीटीक्यू खेलाडीलाई अझै सुरक्षाको चिन्ता भने छ ।"
उसुका खेलाडीलाई १३ स्वर्ण,"काठमाडौं (कास) छैटौ सिंगापुर अन्तर्राष्ट्रिय उसु च्याम्पियनसिप (फेस्टिभल) मा १३ स्वर्ण र ९ रजतसहित दोस्रो नेपाली टिम स्वदेश फर्किएको छ । राष्ट्रिय खेलकुद परिषद्का निमित्त सदस्यसचिव अञ्जन धमलाले खेलाडीलाई स्वागत तथा बधाई दिए । प्रशिक्षक विशाल थापाको नेतृत्वमा १२ सदस्यीय जुनियर उसु टोली सिंगापुर गएको थियो । विभिन्न विधामा अलिस मारिकले ३ र हिमांशु खड्काले २ स्वर्ण जिते भने सफल पाठक, भावेश खड्का, समिर बस्नेत, रिदम गोलेले ११ स्वर्ण पदक जितेका थिए । बबिता थापामगरले २, अपेक्षा लामा र यान्चेन्ला इलावाले ११ स्वर्ण प्राप्त गरेको प्रशिक्षक विशालले बताए ।सफल पाठक, समिर बस्नेत, रिदम गोलेले ११ रजत पदक जिते । सेरिना पराजुली र फुर्वीग्याल्मो तामाङले २२ तथा यान्चेन्ला इलावा र समूह इभेन्टमा ११ रजत जितेका थिए ।"

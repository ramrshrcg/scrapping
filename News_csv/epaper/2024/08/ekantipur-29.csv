शीर्षक,विवरण
श्रमका लागि विद्यार्थी भिसामा रुस पुगेका १५० युवा अलपत्र,"उनका अनुसार विश्वविद्यालय भर्ना भएपछि कन्सल्टेन्सीले भनेको भन्दा अवस्था फरक भयो । विश्वविद्यालयमा साताको ५ दिन दैनिक ६ घण्टा पढ्नु पर्दोरहेछ, उता काम भने १२ घण्टाभन्दा कम गर्न नपाइने रहेछ, उनले भने, नाइट ड्युटी गर्ने हो, दिनमा ३४ घण्टा पनि सुत्न पाइएन ।गोरखाका सुजन मगरले पैसा खर्चेर रुसमा सित्तैमा काम गर्न आएजस्तो भएको बताए । हामीले कमाएर रुसमा बस्न र पढाइ खर्च धान्नै सकिएन । पढाइ शुल्क मात्र १ लाख ७६ हजार ४ सय रुवेल (दुई लाख ५८ हजार रुपैयाँ) लाग्दोरहेछ । कोठाभाडा १२ हजार रुवेल लाग्छ । दैनिक १२ घण्टा खट्दा ६० हजार रुवेल आउँथ्यो, उनले भने, सुरुसुरुमा काम गर्न नै सकिएन, ऋणसमेत तिर्न सकिएको छैन, अलपत्र परियो ।मगरले अर्को विश्वविद्यालयमा भिसा लगाउन खोज्दा आफूहरू सफल नभएको बताए । उनको भिसा अगस्टबाट सकिँदै छ । ड्रिम कन्सल्टेन्सीलाई १० लाख तिरेर हामी ९ जना मस्कोमा पढ्न मंसिरमा आएका थियौं, कन्सल्टेन्सीले भनेजस्तो भइदिएन, हामीले १३ घण्टा नसुती नसुती कहिले रेस्टुरेन्ट त कहिले प्याकिङमा काम गर्नुपर्यो, उनले भने, पहिलाको विश्वविद्यालयमा कोर्स सकियो, अर्को विश्वविद्यालयमा पढ्ने गरी भिसा लगाउन दलाललाई १ लाख २५ हजार रुवेल दिएका थियौं, तर दलाल भाग्यो ।भिसा नभएपछि आफूहरू सडकमा आइपुगेको उनले बताए । कम्पनीले काम गर्ने भए भिसा लिएर आइज भनिरहेको छ । होस्टलमा बस्नसमेत भिसा चाहिन्छ । भिसा नभएपछि होस्टलबाटै निकालिएका छौं, उनले भने, कोही पार्कमा गएर बसिरहेको अवस्था छ । होस्टलमा बस्न नपाएपछि कतिपय साथीहरू १०१२ दिनदेखि एउटै लुगा लगाएर हिँडेका छौं । नेपालगन्जकी सुनदेवी शाहीको भिसा जुलाईमै सकिएको हो । नेपालगन्जस्थित ल्यान्डमार्क कन्सल्टेन्सीलाई ८ लाख रुपैयाँ तिरेर मस्को आएकी शाहीले अध्ययन र काम एकसाथ सम्भव नरहेको बताइन् । शैक्षिक परामर्शदाताले भनेजस्तो काम र अध्ययन सँगैसँगै गर्न सकिँदैन । रसियन सोसल विश्वविद्यालयमा आएकी थिएँ, इन्फर्मेसन टेक्नोलोजीमा भिसा दियो । १२ घण्टाभन्दा तल काम नै गर्न पाइँदैन । हामीलाई कलेज पनि लगिएन, उनले भनिन्, मेरो समूहमा ७ जना आएका थियौं । सोचेको जस्तो नभएपछि तीन जना साथी रसियन सेनामा भर्ना भए । तीमध्ये दिनेश नायक ८ महिनादेखि बेपत्ता छन् । दुई जना सेना छोडेर नेपाल पुगिसके । एक जना घाइते थिए । म र अर्को एक जना सँगै अलपत्र अवस्थामा छौं । आफूले अर्को एक विश्वविद्यालयमा भिसा लगाउन दलाललाई पैसा दिएको तर त्यसमा भिसा नलागेपछि एक लाख ६० हजार रुवेल लिने दलाल फरार भएको उनले बताइन् । एक महिनादेखि कोठाभित्रै छु, बाहिर निस्कनसमेत सकेको छैन । जुलाईदेखि काम गरेकी छैन । होस्टलमा बस्न नाम दर्ता गर्नुपर्छ, त्यसका लागि भिसा चाहिन्छ, उनले भनिन्, हाम्रो त बिजोग नै भयो । हामीलाई ठगी गर्नेलाई कारबाही गर्न र भिसा नवीकरणका लागि सहजीकरण गर्न नेपाली दूतावासलाई अनुरोध गर्छौं ।दूतावासमा ४० विद्यार्थीले दलालमाथि कारबाही गर्न र आफूहरूको भिसा सहजीकरण गरिदिन अनुरोध गरेका छन् । दूतावासले ती विद्यार्थी स्वदेश फर्कनुको विकल्प नभएको जनाएको छ । धेरै विद्यार्थीको भिसा सकिँदै छ, हामीलाई भिसा थपका लागि सहजीकरण गर्न निवेदन परेको छ, दूतावासका प्रवक्ता सुशील घिमिरेले भने, भिसा अवधि समाप्त भएपछि स्वदेश फर्कनुभन्दा दोस्रो विकल्प छैन ।पीडित विद्यार्थीले आफूहरू रुसमा आएपछि थप ऋणमा डुबेको र दलालद्वारा पनि ठगिएको बताए । रुसमा दलालबिना केही काम गर्न सकिँदैन । काम खोज्ने, डेरा खोज्नेदेखि भिसा नवीकरणसम्म दलाल नै खोज्नुपर्ने रहेछ, दुई वर्षअघि रुस पुगेका एक विद्यार्थीले भने, गत वर्ष त थपिएको थियो, यो वर्ष भने थप गर्न नसक्ने भयौं ।गैरआवासीय नेपाली संघ रुसका महासचिव मिलन कट्टेल कक्षा निरन्तर गर्न नसक्नेलाई विश्वविद्यालयले निकालिदिने बताउँछन् । नेपालका एजेन्ट (शैक्षिक परमर्शदाता) ले रुस पुगेपछि युरोप छिर्न पाइन्छ र रुसमै पनि काम पाइन्छ भनेर विद्यार्थी पठाउँछन् । त्यसरी आउनेमा कमै मात्र सरकारी विश्वविद्यालयका विद्यार्थी हुन्छन् । भाषा सिकाउने जस्ता निजी विश्वविद्यालयमा नियमित कक्षा लिनुपर्छ, पढ्न रकम तिर्नुपर्छ, उनले भने, यहाँ पढाइ र काम सँगसँगै सम्भव छैन, गर्न पनि पाइँदैन । जसले गर्दा विद्यार्थी काम गर्नतिर लाग्छन्, काम गर्दा विश्वविद्यालयबाट निस्कनुपर्छ । रकम भुक्तानी गर्न नसक्ने विद्यार्थी पनि विश्वविद्यालयबाट निकालिन्छन् । त्यसरी निस्किएका विद्यार्थीलाई अरू विश्वविद्यालयबाट भिसा लगाइदिने भन्दै रकम लिने दलालहरू सक्रिय छन्, उनले भने, अहिले समस्यामा परेका विद्यार्थीको अवस्था यस्तै हो । उनका अनुसार रुसी सेनामा भर्ती हुने नेपालीमा यसरी आएका विद्यार्थी धेरै छन् । लाखौं खर्चेर पढ्दै कमाउने सपना बोकेर पुगेकाहरू काम गरे पनि रकम बचत गर्न नसक्दा रुसी सेनामा भर्ती भएका हुन् । रुसी सेनामा विद्यार्थी भर्ती हुनेक्रम बढेपछि नेपाली दूतावासले काम गर्ने गरी पढ्न नआउन सूचना नै जारी गरी सचेतसमेत गराएको थियो । रुसी महासंघस्थित विभिन्न विश्वविद्यालयमा उच्च शिक्षा हासिल गर्न आउने नेपाली विद्यार्थीको संख्या पछिल्लो समय उल्लेख्य रूपमा बढिरहेको छ । त्यसरी आउने विद्यार्थीमध्ये अधिकांश नेपाली यथेष्ट आर्थिक उपार्जनको अवसर रहेको एवं सहजै युरोप प्रवेश गर्न सकिने जस्ता प्रलोभनमा परी आउने गरेको पाइएको छ, दूतावासले २०७९ पुस १ मा जारी गरेको सूचनामा भनिएको थियो, नेपालका शैक्षिक परामर्श केन्द्रको झूटा र अव्यावहारिक आश्वासनमा परेर रुस आउने नेपालीले यहाँ आएपछि कबुल गरेबमोजिम अवसर नपाएको र दैनिकीसमेत कष्टकर रहेको भनी सम्पर्कमा आउने क्रम बढ्दो छ । रुसी महासंघ आउँदा नितान्त अध्ययनबाहेक अन्य कुनै प्रकारको आश्वासनमा नपर्न अनुरोध गरिएको छ ।"
"६ सहकारीका पीडितले प्रधानमन्त्री र गृहमन्त्री भेटे जीबी, रवि र छविमाथि अनुसन्धान गर्न माग","सहकारी ठगी कार्यमा संलग्न भएका व्यक्तिउपर कतिपय ठाउँमा प्रहरीले जाहेरी लिन नमानेको र जाहेरी लिएको पनि लुकाएको अवस्था छ । कतिपय निकायमा छानबिन र अनुसन्धानका लागि पत्र गए पनि प्रक्रिया अघि बढाएका छैनन्, ज्ञापनपत्रमा भनिएको छ, सहकारीको ठूलो रकम दुरुपयोगमा विभिन्न कम्पनीका प्रबन्ध निर्देशकका साथै अन्य मानिसको संलग्नता छ । शक्तिकेन्द्रको आडमा सञ्चालकहरू फरार रहने र बचतकर्ताले बिरामी हुँदा पनि उपचारका लागि पैसा नपाउने अवस्था आएको पीडितहरूले ज्ञापनपत्रमा उल्लेख गरेका छन् ।हामी निम्नमध्यम वर्गीय नागरिकका लागि आर्थिक उपार्जनको अन्य कुनै माध्यम छैन । बिरामी हुँदा औषधि उपचार गर्न नसकी पीडितहरू कोही विक्षिप्त अवस्थामा छन् त कोही मृत्युवरण गर्दै छन्, ज्ञापनपत्रमा भनिएको छ, बचत अपचलन गर्ने जीबी राई बचतकर्ताहरूको लगभग ८ अर्ब रकम अपचलन गरी फरार रहेका छन् । प्रहरीले मुख्य व्यक्तिलाई नै पक्राउ गर्न सकिरहेको छैन ।सहकारीको रकम बिनाधितो तथा लिखत व्यक्ति र निजी कम्पनीमा स्थानान्तरण गरी सञ्चालक तथा व्यवस्थापकहरूले अपचलन गरेको पीडितहरूको भनाइ छ । उनीहरूले सहकारीको रकम अपचलनमा संलग्न अपराधी र ठगहरू लाई शीघ्र पक्राउ गर्न सम्बन्धित निकायका तालुकदारहरूलाई कडा निर्देशन जारी गर्न सरकारसमक्ष माग गरेका छन् । हामी सम्पूर्ण सहकारी बचतकर्ताको भरोसा रहेकाले समस्यालाई छिटोभन्दा छिटो निराकरण गर्नका लागि विशेष निर्देशन तथा पहल गरिदिनु हुन विनम्र अनुरोध गर्दछौं, ज्ञापनपत्रमा उल्लेख छ । सहकारीपीडितका प्रतिनिधिहरूले सहकारी सञ्चालकहरूविरुद्ध पक्राउ पुर्जी जारी भएको लामो समय बित्दा पनि पक्राउ नपर्नुको कारण गृहमन्त्री लेखकलाई सोधेका थिए । अनुसन्धानका लागि प्रहरी प्रशासनले तदारुकता नदेखाएको विषयमा गृहमन्त्रीसँग कुरा राख्यौं, साहारा चितवन बहुउद्देश्यीय सहकारी संस्थाका बचतकर्ताहरूले गठन गरेको संघर्ष समितिका संयोजक शालिकराम दवाडीले भने, गृहमन्त्रीले सबै खाले अनुसन्धान सरकारले नै गर्छ भन्नुभएको छ । सहकारीपीडितहरूले सहकारीसम्बन्धी संसदीय छानबिन विशेष समितिका सभापति सूर्य थापालाई पनि भेटेका छन् । समितिले प्रतिवेदन लेख्ने समय पनि आएको होला । हाम्रा कुरा नछुटुन् भनेर काठमाडौं आएका हौं, दवाडीले भने, हामीसँग भएका तथा पाएसम्मका तथ्य र विवरण समितिलाई दियौं । समितिका सभापति थापाले बचतकर्तालाई न्याय दिलाउने आश्वासन दिएको दवाडीले बताए । उनका अनुसार प्रधानमन्त्री ओलीले पनि दोषीलाई कारबाही गर्नुका साथै बचत फिर्ताका लागि नै संसदीय छानबिन समिति बनाइएको बताएका थिए । चितवनका पूर्वसांसद तथा एमालेका केन्द्रीय सदस्य कृष्णभक्त पोखरेल र एमाले चितवनका जिल्ला अध्यक्ष कमल पाठकको समन्वयमा आफूहरूले प्रधानमन्त्री ओलीलगायतसँग भेटेर कुरा राखेको दवाडीले बताए । आफ्नो बचत फिर्ता पाउनका लागि हामीले अनुनयविनय गर्नुपरेको डेढ वर्ष भइसक्यो । पीडितले कहिलेसम्म धैर्य गर्ने ? त्यसैले चाँडो न्याय पाइयोस् भन्ने हाम्रो अनुरोध राखेका छौं, उनले भने ।"
सिग्देल प्रधानसेनापति,"उनले युद्धकार्य विभाग र व्यवस्था, नीति तथा योजना महानिर्देशनालयको विभागीय प्रमुखका साथै प्रधानसेनापतिको सैनिक सहायकको जिम्मेवारी समेत निभाएका छन् । राष्ट्रसंघीय शान्ति सैनिकका रूपमा पूर्व युगोस्लाभिया, ताजिकिस्तान र लाइबेरियामा समेत काम गरेका छन् ।"
अमेरिकामा नेपाली विद्यार्थीको गोली हानी हत्या,"मुना २०२१ अगस्टमा अमेरिका गएकी थिइन् । त्यसयता नेपाल आएकी थिइनन् । अर्को वर्ष पढाइ सकेपछि आउँछु भन्थी, अनिताले भनिन्, तर, अब कहिल्यै नआउने गरी गई । श्रीमान् श्यामनारायण पाण्डेसँग डिभोर्स भएपछि अनिता छोरीसँग काठमाडौंको काँडाघारीमा बस्दै आएकी थिइन् । उनको माईती घर भोजपुरको साल्पासिलिछो३, चौकीडाँडा हो भने पूर्वश्रीमान्को घर संखुवासभाको खाँदबारी नगरपालिका२, चेवा हो । तर उनी केही वर्षयता बसाइँसराइ गरेर सुनसरीको इटहरी२, हलगाडमा बस्दै आएका छन् । छोरी अमेरिका गएपछि भाइकी छोरी मसँगै बसिरहेकी छ, उनले भनिन् ।अनिताले छोरीको हत्यारा पहिचान गरेर कडाभन्दा कडा कारबाही हुनुपर्ने बताएकी छन् । छोरीबाट मैले ठूलो भरोसा राखेका थिएँ, मुना पढाइमा तेजिलो थिइन्, उनले भनिन्, हत्यारालाई कारबाही हुनुपर्छ ।छोरीको मृत्युको खबर सुनेको केहीबेरपछि अनिताले धनकुटामा रहेका आफ्ना दाजु हरि अधिकारीलाई फोन गरेर बताएकी थिइन् । मामा हरिका अनुसार मुना बाल्यकालदेखि बर्सेनि मामाघर आउने गर्थिन् तर उच्च शिक्षाका लागि काठमाडौं गएपछि भने भेटघाट कम भएको थियो । मंगलबार बिहानै खबर थाहा पाउनासाथ अनिताले मलाई कल गरेर सुनाइन्, सम्हाल्न सक्ने अवस्था थिएन, उनले भने, त्यसपछि काठमाडौंमा रहेका आफन्तजनलाई खबर गरेर पठाएँ । अनिता पछिल्लो समय आमा विष्णुमाया अधिकारी र कान्छा भाइको छोरी अनिशासँग सँगै बस्दै आएकी छन् ।"
'कबड्डीमा रमाइरहेका निर्देशक,"(काठमाडौं)मौलिक कथा, परिवेश र पात्रहरू, त्यसमा ह्युमर को लेप । निर्देशक रामबाबु गुरुङका फिल्मका विशेषता हुन् यी । उनले टिप्ने विषय अनि कथा भन्ने सरल शैलीकै कारण एक दशकदेखि घरेलु बजारमा रामबाबु ब्रान्ड चलिरहेको छ । कबड्डी ब्रान्डले स्थापित रामबाबुको निर्देशनमा एक दर्जन फिल्म प्रदर्शन भइसकेका छन् । रामबाबुले फिल्मसम्बन्धी विषय पढेका होइनन् । वर्कसप लिए, पुस्तक पढे । जतिबेला फिल्म बनाउँछु भनेर सोचे, लेखनका आधारभूत पक्षमा भिजिसकेका थिए । काठमाडौं आउनेबित्तिकै साहित्यकारहरूसँग संगत बढाए । तर, पहिलो फिल्म लेख्ने आँट नभएकै कारण कवि श्रवण मुकारुङलाई अनागरिक लेख्न लगाए । त्यो फिल्मको लेखन, छलफलमा पटकपटक बसिरहँदा स्क्रिप्ट लेखनको आइडिया समाते । लघु फिल्म लेखिसकेपछि भने उनलाई आँट आयो । त्यही समयतिर फिल्म गर्छु भनेर उनी मुस्ताङ घुम्न गए । त्यतिबेला मुस्ताङको भिजुअलले तानेको थियो । त्यो भौगोलिक क्षेत्रमा कस्तो कथा भन्न सकिएला त ? खोज्दै जाँदा थकाली समुदायको कथा भेटियो । उनी फरक विषय पस्कन चाहन्थे, बजारमा नौलो केही भन्न चाहन्थे, त्यसैअनुरूप सोल्टी र सोल्टिनीको प्रेमकथामा कबड्डी तयार भयो । कबड्डी व्यावसायिक रूपले हिट भएपछि नयाँ फिल्मका लागि नलेखी बस्न सकेनन् ।लेखनको सुरुवातमा उनी व्यावसायिक दबाब महसुस गर्दैनन् । जस्तै, कबड्डीको शृंखला लेख्नुपर्यो । दर्शकले यो शृंखलामा के पक्षलाई मनपराइरहेका छन्, निर्देशकले ध्यान दिनैपर्यो । भयानक कथा भन्छु भनेर अर्थ हुँदैन । त्यसको साटो नयाँ विषयमा अर्को फिल्म बनाए भइहाल्यो । दर्शकको मागकै कारण आफूले कबड्डीका शृंखलाहरू लेख्दै आएको उनी सुनाउँछन् । त्यसमा व्यावसायिक लक्ष्य हुने भइहाल्यो । दर्शकको माग नभइदिएको भए कबड्डीको पहिलो र दोस्रो संस्करण मात्रै बनाउने उनले सोचेका थिए । चौथो शृंखलासम्म आइपुग्दा कति तन्काइरहेको भन्लान् । तर, हाम्रो अर्का खाले दर्शक पनि छन् जसले अझै बनाउनुस् हामी हेर्न चाहन्छौं भनिरहन्छन् । त्यसैले कबड्डीको सिरिज बनिरहेको हो, उनले भने । १२ औं फिल्म डिग्री माइलासम्म आइपुग्दा भने यो ब्रान्डको स्वाद अलि खस्कियो । किन ? सिर्जनात्मक पक्ष खोतल्ने हो भने थुप्रै कारण भेटिन्छन् । एक किसिमको कम्फर्ट जोन भित्र रमाउँदा डिग्री माइलाले थुप्रै कुरा सिकाएको उनी बताउँछन् । म सन्तुष्ट छु । हो फिल्ममा केही न केही भूलचुक गरेको छु । तर, यसमा गरेको गल्ती अर्को प्रोजेक्टमा नदोहोर्याउने, आफूलाई कसरी सुधार्ने भन्ने सिकें । सधैं उकालो चढेको चढ्यै भयो भने झर्ने पाटो थाहा हुन्न, उनी भन्छन् ।फिल्मको डिग्री माइला आफैंमा रमाइलो र रोचक चरित्र । भएको एउटा डिग्रीकै भरमा गफ लडाइरहने पात्र । राजनीति, शिक्षाबीच देखिएको विकृतिलाई डिग्री माइलामार्फत व्यंग्य गर्न खोजिएको थियो । दर्शकले फिल्मलाई किन मन पराएनन् ? यकिन जवाफ रामबाबुसँग छैन । व्यावसायिक हिसाबले दर्शकले पछ्याइरहेका, मनोरन्जन लिइरहेका विषयमा अनुमान गर्दै फिल्म बनाउने हो । ठ्याक्कै यस्तो बनायो भने दर्शकले मन पराउँछन् भन्ने थाहा भए कोही फिल्मकर्मी पनि असफल हुने थिएनन्, उनले भने । उनी भने आफूलाई कस्तो कथामा काम गर्न मन छ, त्यसमा कसरी बढी दर्शक पाउने भन्ने हिसाबले काम गर्छन् । व्यवसायकै लागि के चल्छ भनेर काम गर्न थाले अर्कै नतिजा आउन सक्छ, उनले भने । रामबाबुले बुझेका छन्, फिल्म भनेको व्यापार हो । नेपालको बजार सानो छ । कम बजेटमै फिल्म बनाउनुपर्ने चुनौती छ । त्यही चुनौतीबीच काम गर्दै आएको उनको अनुभव छ । फिल्मले १५ करोडको व्यापार गर्यो, २० करोडको व्यापार गर्यो भने खबर आइरहेको हुन्छ । त्यो खुसीकै विषय हो । तर, फिल्म चल्दिएन भने प्रदर्शन खर्चसमेत उठ्दैन । ऋण पनि थपिने सम्भावना हुन्छ, उनले भने, अहिले त घरेलु बजारमा हिट भएन भने देशबाहिरको बजारबाट पनि डिमान्ड आउँदैन । हरेक फिल्ममा उनी आफूलाई नयाँ फिल्मकर्मीको हिसाबले बजारमा पुर्याइरहेका हुन्छन् । नयाँ कथा, नयाँ स्वाद र नयाँ ढंगमा के दिन सकिन्छ ? यही ध्याउन्नमै फिल्म बनाउँछन् । उनका अनुसार बजारले अहिले चरित्र, विषयमा रैथाने स्वाद, सांस्कृतिक र सामुदायिक पक्षहरू खोजिरहेको छ । मूलधारमा बसेर हेर्दा परजस्ता देखिने विषयमा बजारले रुचि राखेको देखिन्छ । पूर्वबाट लिम्बू समुदायको जारी आयो, पश्चिमबाट मगरको घरज्वाइँ । ती फिल्मले एक किसिमको दर्शक पाइरहेको छ । यो हाम्रो कथा हो, हाम्रो विषय हो भन्ने जमातले पनि मन पराइरहेको छ । आम दर्शकले पनि यस्तै विषय खोजिरहेको उनी पाउँछन् ।लेखनमा उनको आफ्नै नियम छ । खाका तयार नभएसम्म लेख्न बस्दैनन् । विषय छलफल र अध्ययनमा समय लाग्ला, तर खाका दिमागमा आइसकेपछि खुरुरु लेख्न थाल्छन् । पात्र छ, भन्नुपर्ने के हो भन्ने भइसकेपछि स्क्रिप्ट त जति लेख्दै गयो त्यति माझिँदै जाने हो । त्यसैले मलाई खाका बनाउन समय लाग्दो रहेछ, उनी आफ्नो लेखन शैलीबारे सुनाउँछन्, मेरो स्वभाव नै धिमा छ, त्यसैले स्क्रिप्ट लेखनमा समय लागिरहेको हुन्छ । अचेल उनी फिल्मका विद्यार्थी होस् या समकालीन फिल्मकर्मी, उनीहरूका स्क्रिप्टमा समेत आफ्नो अनुभव साटिरहेका हुन्छन् । तपाईं लेख्नुस् वा केही बनाउनुस् । सुरुमा तपाईंमा सिर्जनात्मक गुण हुनुपर्छ, उनी भन्छन्, फिल्ममै पीएचडी गरेकाहरूले फिल्म लेख्न सकेका छैनन् । त्यसैले लेखनको फर्मुला मात्रै रटेर हुँदैन । कथा वाचनमा ती फर्मुलाले कहाँ सघाउँछन् भन्ने बुझेर प्रयोग गर्नु महत्त्वपूर्ण हो । नेपाली फिल्मको स्तर विकासका लागि लेखनमै ध्यान दिनुपर्ने उनी तर्क गर्छन् । नेपाली फिल्म क्षेत्रमा लेखकको अभाव रहेको बताउँदै उनी सुनाउँछन्, अहिलेसम्म फिल्म क्षेत्रका विभिन्न पाटोमा दक्ष जनशक्ति लिएर काम गर्ने वातावरण छ । तर, लेखनमा भने त्यो अभाव देखिन्छ । रामबाबु आफ्नो कम्पनीबाहेक अन्यका लागि खासै फिल्म बनाइरहेका हुँदैनन् । तर, कोभिडबीच फूलबारी गर्नुपर्यो । कोभिडपछि फिल्मको माहोल कस्तो होला ? फिल्म कसरी बनाउने भन्ने खालका अन्योल थिए । त्यसैबीच कमल किशोर मल्पानीको टोलीले नयाँ फिल्मको अफर लिएर आइपुगे । आफ्नै टिमका लागि भए पनि रामले फूलबारी बनाउनुपर्ने भयो । समीक्षात्मक रूपले फूलबारीलाई नरुचाइए पनि फिल्मले दर्शकको राम्रै साथ पायो । कबड्डी बनाउँदाताका रामबाबु स्वतन्त्र थिए, बजारको दबाबबाट, साथीभाइका प्रभावबाट । तर, फूलबारीसम्म आइपुग्दा राम्रो कम्पनीले फिल्ममा लगानी गर्दैछ भने त्यसमा आफ्नो जिम्मेवारी ठानेर फिल्म बनाइदिनुपर्छ भन्नेसम्ममा आइपुगे । साथीभाइकै लागि साइँली गरे । कोभिडबीच काम थिएन, टिमकै लागि फूलबारी बनाइदिए । स्वतन्त्र रूपले बनाएको कबड्डी चलेसँगै व्यवसाय जोडिँदै आइपुग्यो । त्यसयताका उनका फिल्महरू व्यावसायिक पक्षतिर ढल्किँदै गएको सत्य रामबाबु स्विकार्छन् । व्यावसायिक हिसाबले कबड्डीको विरासत जोगाउन उनी यसका सिरिजहरूमा काम गरिरहेकै छन् । बीचमा अन्य फिल्म पनि गरिरहेकै छन् । लगानीका हिसाबले साथीभाइका प्रोजेक्टमा पनि जोडिरहेकै हुन्छन् । रामबाबुको फिल्म करिअरको मूल नशा कबड्डी नै हो । यही फिल्मले उनलाई बजारमा चिनायो । फिल्म नै बनाउन नजान्ने जस्तो के कबड्डीको शृंखला मात्रै बनाइराभन्ने साथीहरू पनि छन् । त्यो भन्दैमा दर्शकको मागलाई लतार्न सक्दिनँ । त्यसैले कबड्डीका सिरिज बनाइरहन्छु । म यसरी बाँचिरहेको छु, उनले भने । जानीनजानी बजारसँग ठोक्किँदै, सम्झौता गर्दै फिल्म बनाइरहेका राम व्यवसायको दबाबबाट कहिले मुक्त होला ? जुन दिन मेरो काम गर्ने शैली, स्वाद दर्शकलाई मन पर्न छाड्छ । तब म विस्थापित हुनैपर्छ । बजारको आफ्नै डिमान्ड हुन्छ । त्यसैले मैले समाज, दर्शक बुझेर अपडेट हुँदै अगाडि बढ्नुपर्छ । कबड्डी मात्रै चलिरहेको छ भनेर मैले त्यही मात्रै बनाएर हुँदैन, यसको पनि बजारको निश्चित आयु हुन्छ, उनले भने ।घरेलु बजारमा आफूलाई सावित गरिसकेका रामबाबु अहिले अन्तर्राष्ट्रिय बजार पनि ताक्दै छन् । पछिल्लो समय निर्देशक नवीन सुब्बाको फिल्म गाउँ आएको बाटोमा जोडिएका उनले दीपक रौनियारको पूजा सरमा लगानीसमेत गरेका छन् । यी फिल्ममा उनी मुनाफाका लागि जोडिएका होइनन् । अन्तर्राष्ट्रिय बजारमा पहिचान बनाइसकेको यस्ता फिल्मले मेरो कारणले घरेलु बजारमा सयजना मात्रै दर्शक पाउँछन् भने किन नजोडिने भन्ने हो । अन्तर्राष्ट्रिय बजारमा जान उनीहरूले जुन मिहिनेत गरिरहेका छन्, त्यसमा म पनि सहयात्री बनौं भन्ने मात्र हो । यो हातेमालो हो, उनले भने ।"
किन हार्छन् रामकुमारीहरू ?,"(काठमाडौं)एकीकृत समाजवादीले महाधिवेशन भएको डेढ महिनापछि बुधबार पार्टी पदाधिकारीहरूको टुंगो लगाएको छ । असार १६२० को महाधिवेशनबाट अध्यक्ष, सम्मानित नेता र महासचिव सर्वसम्मतिले छानेको एकीकृत समाजवादीले अन्य पदाधिकारी केन्द्रीय सदस्यहरूको मतदानबाट चयन गरेको हो । चुनावी प्रतिस्पर्धामा केही पुराना र चर्चित अनुहारहरू असफल हुन पुगे । त्यसमा पनि उपाध्यक्षमा रामकुमारी झाँक्रीको पराजय बढी चासो र चर्चाको विषय बनेको छ । निवर्तमान सचिव झाँक्रीले उपाध्यक्ष (महिला) पदमा उम्मेदवारी दिएकी थिइन् । तर उनी जयन्ती राईबाट ठूलो मतान्तरले पराजित हुन पुगिन् । राईलाई १ सय ९९ मत खस्दा झाँक्रीका पक्षमा १ सय १२ मत मात्र आयो । पार्टीभित्र र पार्टीबाहिर लोकतन्त्रका लागि निरन्तर संघर्ष गर्दै आएकी उनी कसरी पराजित हुन पुगिन् त ? एकीकृत समाजवादीका एक नेताले पदाधिकारी चयन प्रक्रियामै प्रश्न उठाए । उनका अनुसार महाधिवेशनबाटै पदाधिकारी चयन गरेको भए करिब १ हजार ८ सय प्रतिनिधिले मत हाल्न पाउँथे । तर सर्वसम्मत गर्ने भन्दै पदाधिकारी चयनलाई डेढ महिना धकेलियो र अन्त्यमा चुनावी प्रतिस्पर्धा गराइयो । त्यसमा मताधिकार केन्द्रीय सदस्यमा सीमित गरियो । महाधिवेशनले ९३ सदस्यीय केन्द्रीय समिति गठन गरेको थियो । गत साउन १८ मा सदस्य थपेर ३ सय ४४ सदस्यीय बनाइयो । झाँक्री एमालेमा छँदा अध्यक्ष केपी शर्मा ओलीको कार्यशैलीको सदावहार आलोचक थिइन्, माधवकुमार नेपालसित नजिक थिइन् । एमाले फुटाएर २०७८ भदौमा नयाँ पार्टी एकीकृत समाजवादी खोल्न उनले महत्त्वपूर्ण भूमिका निर्वाह गरेकी थिइन् । तर उनले पार्टी विभाजनको औचित्य पुष्टि हुने गरी नीति र कार्यक्रम बनाउनुपर्ने धारणा राख्दै आएकी थिइन् । विशिष्ट परिस्थितिमा एमालेबाट विभाजन भए पनि अब नयाँ पार्टी बनाउनुको औचित्य पुष्टि गर्नुपर्छ, उनले पार्टीभित्र भन्दै आएकी थिइन्, एमालेलाई दुश्मनको रूपमा नभई उसको व्यवहारका आधारमा हेर्नुपर्छ ।झाँक्रीले विभाजनको औचित्य पुष्टि गरी बलियो पार्टी बनाउन नसके पार्टी एकताका लागि तयार रहनुपर्ने धारणा पनि राख्दै आएकी थिइन् । झाँक्रीको यस्तो धारणाबाट अध्यक्ष माधवकुमार नेपाल सन्तुष्ट थिएनन् । एकीकृत समाजवादीभित्र झाँक्रीमाथि एमाले नेताहरूसँग निकट रहेको आरोप पनि लाग्दै आएको छ । कुनै व्यक्ति मन परेन भने पार्टीविरोधी, अर्को पार्टीमा प्रवेश गर्दै छ भनेर आरोप लगाउने पुरानै चलन हो, उनले भन्ने गरेकी थिइन् । आफूलाई लागेको कुरा स्पष्ट बोल्ने विद्रोही स्वभावकी उनलाई पदाधिकारीमा व्यवस्थापन गर्न महासचिव घनश्याम भुसालको ध्यान पुगेन । समाजवादीका एक नेताका अनुसार अध्यक्ष नेपाल, सम्मानित नेता झलनाथ खनाल र महासचिव भुसालको निकटस्थलाई जिताउने प्रतिस्पर्धाका कारण झाँक्री पदाधिकारीबाट बाहिरिन पुगिन् । झाँक्री आफैंले पनि आफूनिकट नेताहरूसँग अध्यक्ष र महासचिवको सेटिङ का कारण पराजित भएको बताएकी छन् । सबै केन्द्रीय सदस्य अध्यक्ष र महासचिवले नै मनोनयन गर्नुभएको थियो । दुवैले आआफ्नो मान्छे जिताउन लागेपछि त्यस बाहिरकाले जित्ने सम्भावना थिएन, उनको भनाइ उद्धृत गर्दै एक नेताले भने, मैले यस्तो षड्यन्त्र सोच्ने कुरा भएन । अध्यक्ष नेपालको पनि भइनँ, महासचिव भुसालको पनि भइनँ । झाँक्री विद्यार्थी राजनीतिबाट उदाएकी नेता हुन् । उनी अनेरास्ववियुकी पहिलो महिला अध्यक्ष हुन् । उनी ०५४ सालमा माले गठन हुँदै वामदेव गौतमसँगै लागेकी थिइन् । २०५८ सालमा गौतमसँगै एमालेमा फर्किइन् । २०६२०६३ को जनआन्दोलनमा विद्यार्थी नेताका रूपमा उनी अग्रमोर्चामा सक्रिय थिइन् । त्यस क्रममा उनी पटकपटक पक्राउ परिन् । २०७१ सालमा काठमाडौंमा भएको एमालेको नवौं महाधिवेशनमा उनी केन्द्रीय सदस्य निर्वाचित भइन् । उनी २०७४ मा समानुपातिकतर्फबाट प्रतिनिधिसभा सदस्य बनिन् । तत्कालीन प्रधानमन्त्री केपी शर्मा ओलीले ०७७ पुस ५ मा पहिलोपटक प्रतिनिधिसभा विघटन गरेपछि झाँक्रीले सशक्त प्रतिवाद गरेकी थिइन् । संसद् विघटनको विरोधमा तत्कालीन नेकपाका अध्यक्ष पुष्पकमल दाहाल, वरिष्ठ नेता झलनाथ खनाल र माधवकुमार नेपालसहितका नेताहरूसँगै सक्रियतापूर्वक आन्दोलनमा होमिएकी थिइन् । तत्कालीन राष्ट्रपति विद्यादेवी भण्डारीको कार्यशैलीमाथि टिप्पणी गरेपछि उनलाई २०७७ माघ २९ मा राज्यविरुद्धको कसुर अभियोग लगाएर पक्राउसमेत गरिएको थियो । तर चर्को दबाबपछि उनलाई त्यही दिन रिहा गरियो ।सर्वोच्च अदालतको परमादेशपछि कांग्रेस सभापति शेरबहादुर देउवाको नेतृत्वमा बनेको सरकारमा उनी सहरी विकासमन्त्री बनिन् । २०७९ असारमा उनलाई पार्टीले मन्त्रीबाट फिर्ता बोलाएको थियो । २०७९ को प्रतिनिधिसभा निर्वाचनमा उनी गुल्मी२ मा उम्मेदवार बनेकी थिइन् तर एमालेका गोकर्ण विष्टसँग पराजित भइन् । त्यसको डेढ वर्षपछि भएको पार्टीको आन्तरिक प्रतिस्पर्धा पनि उनका लागि अनुकूल हुन सकेन । झाँक्री अब के गर्छिन् त ? आफू पार्टीको केन्द्रीय सदस्य भएकाले त्यही हैसियतले काम गर्ने उनले भनाइ छ । एकीकृत समाजवादीकी केन्द्रीय सदस्य हुँ । त्यहीअनुसार काम गर्छु । अरु केही चाहिएको छैन, उनले कान्तिपुरलाई संक्षिप्त प्रतिक्रिया दिइन् ।एकीकृत समाजवादीले १७ पदाधिकारी चुनावी प्रक्रियाबाट छानेको थियो । वरिष्ठ उपाध्यक्षमा राजेन्द्र पाण्डे निर्विरोध निर्वाचित भए । अरू पदका लागि मंगलबार मतदान गरिएको थियो । खुला उपाध्यक्षमा गंगालाल तुलाधर, भानुभक्त जोशी, प्रकाश ज्वाला र जगन्नाथ खतिवडा विजयी भएका छन् । मधेशी उपाध्यक्षमा धर्मनाथप्रसाद साह निर्वाचित भए । उपमहासचिवमा मेटमणि चौधरी, राजेन्द्रकुमार राई, रामकुमार भट्टराई र गरिमा शाह छानिएका छन् । सचिवमा आदिवासी जनजातिबाट बलदेव चौधरी र दलितबाट गणेश विश्वकर्मा निर्वाचित भए । खुला सचिवमा शेरबहादुर कुँवर, सोमप्रसाद पाण्डे, चन्द्रबहादुर शाही, सावित्रा भुसाल र श्रीनाथ बराल छानिए ।पदाधिकारीमा निर्वाचितमध्ये अधिकांश अध्यक्ष नेपालनिकट हुन् । नेपालनिकट नेताहरू उर्वादत्त पन्त र रामचन्द झा उपाध्यक्षमा, नागेन्द्र चौधरी र रामचन्द्र यादव उपमहासचिवमा पराजित भए । पदाधिकारीमा ६७ नेता प्रतिस्पर्धामा उत्रिएका थिए । केही व्यक्तिलाई गुटबन्दी गरी जिताइयो भनिएको छ, त्यो गलत हो, उपमहासचिव मेटमणि चौधरीले भने, स्वतन्त्र हिसाबले केन्द्रीय सदस्यले मतदान गर्नुभएको हो ।"
मनाङेलाई समेट्न गण्डकीमा मन्त्रालय बढाइँदै,"(पोखरा)गण्डकीमा मन्त्रालयको संख्या बढाएर सरकार पुनर्गठन गर्न कांग्रेस र एमाले सहमति नजिक पुगेका छन् । हाल ७ वटा मन्त्रालय रहेकामा अब दुई वटा थप्न दुई दल तयार देखिएका हुन् ।कांग्रेस संसदीय दलका प्रमुख सचेतक नन्दप्रसाद न्यौपानेले मन्त्रालयको संख्या बढाउन सहमति जुटेको बताए । उनका अनुसार ९ मध्ये कांग्रेसले मुख्यमन्त्रीसहित ५ र एमालेले ४ मन्त्रालय पाउने छन् । मुख्यमन्त्री सुरेन्द्रराज पाण्डेलाई समर्थन गरेका स्वतन्त्र सांसद राजीव गुरुङ (दीपक मनाङे) र नेसपाका सांसद फणीन्द्र देवकोटालाई कांग्रेसले ५ जनाभित्रै समेट्ने भएको छ । हाल कांग्रेसका तर्फबाट मुख्यमन्त्री पाण्डे, आर्थिक मामिला मन्त्री टकराज गुरुङ र सामाजिक विकासमन्त्री बिन्दुकुमार थापाले निरन्तरता पाउने छन् । मनाङे हाल भौतिक पूर्वाधार र देवकोटा ऊर्जा, सिँचाइ तथा खानेपानीमन्त्री छन् । एमाले संसदीय दलका प्रमुख सचेतक गोविन्दबहादुर नेपालीले कांग्रेस र एमालेबीच मन्त्रालय बाँडफाँट करिब टुंगिएको बताए । अब सरकार पुनर्गठनमा धेरै लामो समय लाग्दैन, उनले भने, एमालेका कारणले अब ढिला हुँदैन । कांग्रेसएमालेको समझदारी अनुरूप सामाजिक विकास मन्त्रालयबाट युवा तथा खेलकुद मन्त्रालय फुटाएर मनाङेलाई दिने तयारी छ । मनाङेले अहिले सम्हालेको भौतिक पूर्वाधार मन्त्रालय भने एमालेले पाउनेछ । संविधानतः कुल सांसद संख्याको २० प्रतिशत संख्यामा मन्त्री बनाउन सकिन्छ । गण्डकीमा ६० सदस्यीय प्रदेशसभा रहेकाले १२ सदस्यीयसम्म मन्त्रिपरिषद् बनाउन संविधानले रोक्दैन । पहिले १२ वटा मन्त्रालय रहेकामा डेढ वर्षअघि एमालेका खगराज अधिकारी मुख्यमन्त्री भएपछि मन्त्रालयको संख्या घटाएर ७ मा सीमित गरिएको थियो । यो संख्या बढाउन नहुने अडान लिँदै आएको एमाले पछिल्लो समय लचिलो भएपछि मन्त्रालय बाँडफाँट लगभग टुंगो लागेको हो । एमालेबाहेक पनि बहुमतको समर्थन पाएका मुख्यमन्त्री पाण्डेले मनाङे र देवकोटालाई निरन्तरता दिनुपर्ने अडान राख्दै आएका थिए । त्यसका लागि मन्त्रालयको संख्या बढाउनुपर्ने उनको तर्क थियो । मनाङ १ (२) बाट दुई पटक स्वतन्त्र रूपमा प्रदेश सांसदमा निर्वाचित राजीव गुरुङ (दीपक मनाङे) ६ पटक मन्त्री भएका छन् । गुण्डा नाइके पृष्ठभूमिका उनी प्रदेशसभाको पहिलो र दोस्रो कार्यकालमा तीनतीनपल्ट मन्त्री बनेका हुन् । मनाङेको समूहले अर्का गुन्डा नाइके चक्रे मिलन भनिने मिलन गुरुङलाई २०६१ मा खुकुरी प्रहार गरेको थियो । त्यस प्रकरणमा प्रहरीले कर्तव्य ज्यान मुद्दा दर्ता गरे पनि जिल्ला अदालत काठमाडौंले कर्तव्य ज्यान नभई कुटपिट भएको ठहर गर्दै उनलाई दुई वर्ष जेल सजाय सुनाएको थियो । त्यस घटनामा गणेश लामा, रेवत कार्की, रमेश सुनुवार र उमेश लामाले सफाइ पाएका थिए । गणेश लामा अहिले कांग्रेसमै सक्रिय छन् । पुनरावेदन अदालत पाटनले २०६९ मा उक्त फैसला उल्टाएर ज्यान मार्ने उद्योगको मुद्दा ठहर गर्दै मनाङेलाई पाँच वर्ष जेल सजाय सुनायो । त्यसपछि प्रहरीले उनलाई फरारको सूचीमा राख्यो । त्यही कारण उनले ०७४ को चुनावमा मनाङ १ (२) मा स्वतन्त्र उम्मेदवारी दिएर निर्वाचित भएपछि तत्कालै शपथग्रहण गर्न पाएनन् ।मनाङे ०७५ वैशाखमा पाटन उच्च अदालतमा उपस्थित भएर डिल्लीबजार कारागार चलान भएका थिए । उनले उच्च अदालतको फैसलाविरुद्ध सर्वोच्चमा रिट दायर गरे । १० वर्षभन्दा कम सजाय हुने मुद्दामा जेल नबसी मुद्दाको पुनरावेदन गर्न पाउने फौजदारी संहिताको सुविधाअनुरूप उनी ८ महिना जेल बसेर छुटे । त्यसपछि उनले प्रदेशसभा सदस्यको शपथ लिए । सर्वोच्चमा ज्यान मार्ने उद्योगसम्बन्धी मुद्दाको पेसी पटकपटक सर्दै आएको छ । आपराधिक क्रियाकलापमा रहेका बेला कांग्रेसको संरक्षण पाएका मनाङेले राप्रपा प्रवेश गरेर राजनीतिक सक्रियता बढाएका थिए । स्वतन्त्र रूपमा सांसद निर्वाचित भएको केही समयपछि उनी तत्कालीन नेकपामा प्रवेश गरे । सांसद छँदै कास्की जिल्ला फुटबल संघका तत्कालीन अध्यक्ष मिलन गुरुङलाई झापड हानेपछि उनी पक्राउ परेका थिए । उनी एमालेका पृथ्वीसुब्बा गुरुङ नेतृत्वको सरकारमा पहिलो पटक मन्त्री भएका थिए । अल्पमतमा परेर राजीनामा दिएपछि सबैभन्दा ठूलो दलको संसदीय दलको नेताको हैसियतमा पृथ्वीसुब्बा गुरुङ पुनः मुख्यमन्त्री बने । त्यति बेला पनि मनाङेले मन्त्रीमा मौका पाए । गुरुङको सरकार ढलेपछि ०७८ जेठ २९ मा कांग्रेसका कृष्णचन्द्र नेपाली पोखरेललाई सघाएर उनी पुनः खेलकुदमन्त्री बने ।०७९ मा मनाङबाट निर्विरोध निर्वाचित भएपछि माओवादी, राप्रपा र मनाङेको समर्थनमा एमालेका खगराज अधिकारी मुख्यमन्त्री बने । मनाङे मन्त्री भएनन् । माओवादीले अधिकारीलाई दिएको समर्थन फिर्ता लिएर ०८० वैशाख १४ मा कांग्रेसका सुरेन्द्रराज पाण्डेलाई मुख्यमन्त्रीमा सघायो । केन्द्रमा समीकरण बदलिएपछि ०८० चैतमा पाण्डेको सरकार अल्पमतमा पर्यो । पाण्डेले सरकार जोगाउन मनाङेलाई वैशाख २९ मा भौतिक पूर्वाधार मन्त्रालय जिम्मा दिए । माओवादीले अधिकारीलाई समर्थन गरेपछि उनी पुनः एमालेमाओवादी गठबन्धन सरकारमा भौतिक पूर्वाधार मन्त्रालय नै लिएर सामेल भए । सर्वोच्चको परमादेशले पाण्डे पुनः मुख्यमन्त्री बन्दा मनाङे फेरि मन्त्री बनेका हुन् ।"
हिंसा कि जनयुद्ध ? एमालेमाओवादी चर्काचर्की,"(काठमाडौं)प्रतिनिधिसभा बैठकमा बुधबार एमाले र माओवादीका सांसदबीच चर्काचर्की परेको छ । एमाले सांसद योगेश भट्टराईले सशस्त्र द्वन्द्वलाई १० वर्षे हिंसा को संज्ञा दिँदै मुलुकमा लामो समय लोडसेडिङ हुनुको कारकका रूपमा माओवादीलाई औंल्याएपछि संसद् बैठकमा वादप्रतिवाद चलेको हो । सांसद भट्टराईले माओवादी हिंसाका कारण विद्युत् क्षेत्रमा चाहेजस्तो प्रगति हुन नसकेको अध्ययनले देखाएको बताएका थिए । यो देशमा माओवादी हिंसा १० वर्ष नभएको भए नेपालको विद्युत्मा योभन्दा ठूलो क्रान्ति हुन्थ्यो, २०६५ सालमै मुलुक लोडसेडिङमुक्त हुने थियो, उनले भनेका थिए, माओवादीले कति वटा ट्रान्समिसन लाइन पड्कायो ? कति वटा सबस्टेसन ? विद्युत् उत्पादन गर्न खोलामा गएका व्यवसायीसँग चन्दा उठायो । असुरक्षाका कारणले लगानी हुन सकेन । भट्टराईको यस्तो अभिव्यक्ति सुन्नेबित्तिकै माओवादी सांसद माधव सापकोटाले हिंसा शब्द गैरसंसदीय रहेको नियमापत्ति जनाए । माओवादीका अन्य सांसदहरूले पनि उभिएर विरोध जनाए । तर भट्टराईले माओवादी सशस्त्र द्वन्द्वलाई हिंसा भन्न छाडेनन् । भट्टराईको अभिव्यक्तिलाई एमाले सांसदहरूले टेबल ढ्यापढ्याप गरेर समर्थन जनाइरहे । माओवादीका सांसदहरूले भने नियमापत्ति भन्दै सभामुखको ध्यानाकर्षण गराइरहे । माओवादी सांसदहरूले विरोध गर्दैगर्दा पनि माइक समातेर भट्टराईले भन्दै थिए, १० वर्षको अवधि हिंसा हो, हिंसाबाहेक केही होइन । यो हाम्रो परिभाषा हो । अरूले नमाने केही हुन्न । यो हाम्रो पोलिटिकल कमिटमेन्ट हो । लोकतन्त्रमा बोल्न दिनुपर्छ । बोल्न नदिनु पनि हिंसा हो । उनले कसैको धम्कीले आफू नडराउने भन्दै हिंसा शब्दको प्रयोग गर्न छाडेनन् । माओवादी सांसद देवेन्द्र पौडेलले संविधानले कुनै पनि आन्दोलनलाई हिंसात्मक द्वन्द्व नभनेको उल्लेख गर्दै नेपालको शान्ति प्रक्रियालाई तलमाथि गर्ने र संविधान प्रतिकूल हुने शब्द कसैले प्रयोग गर्न नमिल्ने बताए । उनले भट्टराईको अभिव्यक्तिलाई रेकर्डबाट हटाउन सभामुखलाई आग्रह गरे । त्यसपछि सभामुख देवराज घिमिरेले छानबिन गर्न सचिवालयलाई निर्देशन दिए । एमाले सांसद रघुजी पन्तले हिंसा भन्ने शब्द असंसदीय नभएको भन्दै भट्टराईको अभिव्यक्तिलाई समर्थन जनाए । माओवादीका प्रमुख सचेतक हितराज पाण्डेले सभामुखको निर्देशन अन्तिम हुने भन्दै नियमअनुसार संसद् चलाउन माग गरे । त्यसपछि सभामुख घिमिरेको आग्रहमा संसद्भित्रको नोकझोक थामिएको थियो । एमाले सांसद भट्टराईले डेडिकेटेड फिडर र ट्रंकलाइनको महसुल विवादमा माओवादी अध्यक्ष तथा पूर्वप्रधानमन्त्री पुष्पकमल दाहालसँग संसद् र अख्तियार दुरुपयोग आयोगले स्पष्टीकरण लिनुपर्ने धारणा राख्ने क्रममा १० वर्षे हिंसा शब्दावली उल्लेख गरेका थिए । दाहाल नेतृत्वको सरकारले१६ अर्ब रुपैयाँ महसुल मिनाहा गर्ने आशयको निर्णय गरेको भन्दै भट्टराईले प्रश्न उठाएका थिए ।हिजो विपक्षी दलको नेताले प्रधानमन्त्री केपी ओलीजीलाई स्पष्टीकरण सोध्छु भन्नुभयो । म तत्कालीन प्रधानमन्त्रीलाई भन्न चाहन्छु कुन अधिकार प्रयोग गरेर विद्युत् बक्यौता छुट दिने निर्णय गर्नुभयो ? उनको प्रश्न थियो । भट्टराईले आफूहरू उद्योगीव्यवसायीले प्रयोग गरेकोडेडिकेटेड फिडर र ट्रंकलाइनको महसुल एक रुपैयाँ पनि छुट दिने पक्षमा नरहेको बताएका थिए ।"
राजनीतिक हस्तक्षेपले बढाएको विद्युत् विवाद,"राष्ट्रिय चर्चाका अनेकौं विषयमध्ये अहिले अग्रपंक्तिमा दुई शब्द छन् डेडिकेटेड र ट्रंकलाइन । मुलुक १८ घण्टासम्मको लोडसेडिङमा रहेका बेलामा डेडिकेटेड र ट्रंकलाइन मार्फत विद्युत् उपयोग गरेका ६१ उद्योगले तिर्नुपर्ने शुल्कसम्बन्धी विवाद गिजोलिँदा अहिले संसद्देखि सामाजिक सञ्जालसम्म तरंगित बनेको छ । यो विवादमा दल, संसद् र संसदीय समिति मात्र होइन, प्रधानमन्त्रीपूर्वप्रधानमन्त्रीकै तहमा आरोपप्रत्यारोप भइरहेको छ । यो कोलाहलबीच समस्या समाधानको रचनात्मक बहस ओझेल परेको छ । खासमा उद्योगीले शुल्क तिर्नुपर्ने हो कि होइन, तिर्नुपरे कति हो ? कहिलेसम्म हो भन्ने प्रश्नको स्वाभाविक उत्तरको पर्खाइमा देश छ । तर, राजनीतिक दल, संसद्, संसदीय समिति र मन्त्रिपरिषद्का सदस्यहरू उल्झन बढाउन उद्यत देखिएका छन् । परिणामतः यो विवाद थप गिजोलिने, अन्योल बढ्ने र समस्याको समाधान झन् विकट हुने आशंका बढेको छ ।अहिले त बर्खामा नेपालले विद्युत् निर्यात गर्न थालिसकेको छ, अझ आगामी १० वर्षमा १० हजार मेगावाट विद्युत् निर्यात गर्न भारतसँग नेपालले सम्झौता पनि गरिसकेको छ । तर समय सधैं यस्तो थिएन । आठ वर्षअघिसम्म देश अन्धकारमा थियो जसले सर्वसाधारणको दैनिकी र उद्योगहरूको उत्पादनशीलतालाई डामाडोल बनाएको थियो । देशमा रोजगार तथा उत्पादनशीलता बढाउन भन्दै लोडसेडिङबीच पनि विद्युत् प्राधिकरणले २३९ औद्योगिक, व्यापारिक र गैरव्यापारिक ग्राहकलाई प्रिमियम शुल्क तिर्ने गरी डेडिकेटेड र ट्रंकलाइन मार्फत दैनिक २० घण्टाभन्दा बढी विद्युत् सुविधा दिएको थियो । २०७२ साउनदेखि सुरु भएको यो सुविधा २०७७ असारसम्म कायम थियो, जसका चरणका विषयमा प्राधिकरण र उद्योगीका आआफ्नै दाबी छन् । डेडिकेटेड र ट्रंकलाइन बाट विद्युत् उपयोग गरेका २३९ ग्राहकमध्ये १७८ ले महसुल बुझाएका छन् । बाँकी ६१ उद्योगको महसुलको बक्यौता अहिलेको विवाद हो, जसमा चार उद्योगले योबीचमा महसुल भुक्तान गरेका छन् । अब, ५७ उद्योगले उठाएको प्रश्नमा मूलतः तीन चरण छन् । पहिलो, २०७२ साउनदेखि पुससम्म । महसुल तोक्ने अधिकार प्राधिकरणलाई थिएन, महसुल कति हो भन्ने ठेगान पनि भएको थिएन, तर प्राधिकरणको तत्कालीन नेतृत्वले डेडिकेटेड र ट्रंकलाइन बाट विद्युत् प्रवाह गरेकाले त्यो अवधिको महसुलको विवाद अहिलेसम्म लम्बिएको छ । दोस्रो, २०७२ माघदेखि २०७५ वैशाखसम्म । योबीचमा महसुल तय भएको छ, तर विद्युत् कति उपयोग गरिएको हो भन्नेमा प्राधिकरण र उद्योगीका आआफ्नै दाबी छन् । तेस्रो, २०७५ जेठदेखि २०७७ असारसम्मको अवधि । नेपाललाई लोडसेडिङमुक्त घोषणा गरिएकाले २०७५ जेठदेखि २०७७ असारसम्मको विद्युत्मा प्रिमियम शुल्क नतिर्ने उद्योगीहरूको दाबी छ । यद्यपि प्राधिकरणले भने आम रूपमा देश लोडसेडिङमुक्त भए पनि औद्योगिक क्षेत्रमा लोडसेडिङ २०७७ सम्म कायम रहेको तर्क गर्दै आएको छ । उद्योगहरूले त्योबीचमा पनि नियमित महसुल बुझाएका थिए । तर, डेडिकेटेड र ट्रंकलाइन को महसुल छुट भएको विषयमा बनेको आयोगले प्रतिवेदन दिएपछि २०७५ माघमा प्राधिकरणले नयाँ बिलसहित पत्राचार गरेपछि विवादको सुरुवात भएको हो । प्राधिकरण र उद्योगबीच विवाद भएमा त्यसलाई समाधान गर्ने आफ्नै विधि छन्, तर यो प्रकरणमा राजनीतिक हस्तक्षेप भएपछि समस्या झन्झन् बल्झिएको छ । सरकारी आम्दानीको विषयमा विवाद भए पुनरावलोकन गर्ने संरचना र अभ्यास छन् । विद्युत् प्राधिकरणको सन्दर्भमा पनि त्यो संरचना र अभ्यास छ, त्यहाँ भएको पुनरावलोकनको निर्णय चित्त नबुझेमा अदालतबाट विवाद निरूपण गराउनु पनि न्यायको प्राकृतिक सिद्धान्त हो । तर, योबीचमा स्थापित संरचनाभन्दा बाहिर सरकार अग्रसर भएर पटकपटक निर्देशन दिँदा तत्तत् समयका लागि विवाद मत्थर हुने गरेको छ, तर मूल समस्या भने झन् जेलिँदै गएको छ । पटकपटक ताकेता गर्दा पनि महसुल नबुझाएको भन्दै प्राधिकरणले २०७६ चैतमा बिजुली काट्न सुरु गरेको थियो । तर केपी शर्मा ओली नेतृत्वको तत्कालीन सरकारका ऊर्जामन्त्री वर्षमान पुन, अर्थमन्त्री युवराज खतिवडा र उद्योगमन्त्री लेखराज भट्टको बैठकले बिजुली नकाट्न प्राधिकरणलाई निर्देशन दियो । त्यतिमात्र होइन, लाइन काटेको विषयमा प्राधिकरणका कार्यकारी निर्देशक कुलमान घिसिङलाई मन्त्रिपरिषद्बाट स्पष्टीकरणसमेत सोधियो । महसुल उठाउन भन्दै लाइन काटेको विषयमा कार्यकारी निर्देशकलाई सोधिएको स्पष्टीकरणमा चित्त नबुझेमा उनलाई कारबाही गर्नुपर्ने थियो भने उनको कदम ठीक थियो भने महसुल उठाउन दिने वातावरण तत्कालै सुनिश्चित गर्नुपर्ने थियो । तर, लाइन जोडिएपछि विवाद मत्थर भएकाले सरकारले बेवास्ता गर्दा समस्या लम्बिएर गएको हो । बक्यौता विवाद लम्बिँदै जाँदा प्राधिकरणले २०८० भदौमा पनि लाइन काट्ने चेतावनी जारी गरेको थियो । तर तत्कालीन प्रधानमन्त्री पुष्पकमल दाहालले लाइन नकाट्न निर्देशन दिँदै समस्याको समाधान अविलम्ब निकाल्ने बचन दुवै पक्षलाई दिएका थिए । तर, सोही वर्ष पुससम्म समस्या समाधान गर्न नसकेका प्रधानमन्त्री आफैंले लाइन काटेर भए पनि बक्यौता उठाउन प्राधिकरणलाई निर्देशन दिए । लाइन काटिएको तीन सातापछि दाहाल आफैंले पूर्वन्यायाधीश गिरीशचन्द्र लालको संयोजकत्वमा आयोग गठन गरेर तत्कालका लागि लाइन जोड्न मन्त्रिपरिषद्बाट निर्देशन जारी गरे । लाल आयोगको प्रतिवेदन आएपछि मन्त्रिपरिषद्ले कार्यान्वयन गर्न भनेर प्राधिकरणलाई गत वैशाखमा पत्र पठायो । तर त्यही दिनको मितिमा अर्को पत्र पठाएर मन्त्रिपरिषद्ले प्राधिकरणलाई अर्को निर्देशन दियो जसमा भनिएको थियो महसुल निर्धारण हुनुअघि र लोडसेडिङ मुक्त भएपछिको विवाद अदालतमा रहेकाले सोहीबमोजिम हुने, बीचको अवधिको मात्र महसुल उठाउनू ।मन्त्रिपरिषद्को निर्देशनअनुसार बीचको अवधिको महसुल उठाउन ताकेता गरेर सार्वजनिक सूचना जारी गरेको प्राधिकरणले गत असारमा उद्योगमा लाइन काट्न थाल्यो । तर यसबीचमा सरकार परिवर्तन भई ओली प्रधानमन्त्री बनेपछि उनले लाइन जोड्न मौखिक निर्देशन दिए । मौखिक निर्देशन अवज्ञा गरेको प्राधिकरणलाई विद्युत् नियमन आयोगले लिखित निर्देशन दिएपछि भने तीन महिनाभित्र महसुल भुक्तान हुनुपर्ने सर्तसहित लाइन जोडिएको छ । यी शृंखलाबाट स्पष्ट हुन्छ विद्युत् महसुल उठाउने विषय प्राधिकरणको नीति नियमभन्दा पनि मन्त्रिपरिषद्को निर्देशनबाट प्रभावित भइरहेको छ । अझ दाहाल नेतृत्वको तत्कालीन सरकारले गत वैशाखमा एकै दिन दुई वटा पत्र किन जारी गर्यो भन्ने प्रश्न पनि स्वाभाविक रूपमा उठेको छ । तर दाहाल हुन् कि ओली, यो विषयमा उनीहरूको अतिरिक्त चासो र हस्तक्षेपले समस्यालाई जटिल बनाएको छ । अब भने यो विषयले सर्वसाधारणलाई दिक्क बनाइसकेको छ । अझ, आगामी तीन महिनाभित्र निर्धारित महसुल भुक्तान हुन्छ वा लाइन फेरि काटिन्छ भन्ने निश्चित छैन । त्यसैले यो विषयमा सरकारबाट दुई विषय अपेक्षित छन् । पहिलो सरकार अब यो विषयबाट निरपेक्ष बसेर प्राधिकरण वा उद्योगीबीचको समझदारी वा पुनरावलोकन तथा न्याय निरूपणको बाटोबाट समस्या समाधान गर्न मार्गप्रशस्त गरिदिने । दोस्रो विगतमा विद्युत् प्राधिकरणको आयोग, ओली नेतृत्वको सरकारका पाला ऊर्जाका गठित सहसचिव दिनेश घिमिरे नेतृत्वको कार्यदलको प्रतिवेदन, लाल आयोगको प्रतिवेदन, सार्वजनिक लेखा समितिको विगतको निर्देशनका आधारमा प्राधिकरणलाई महसुल उठाउने विधि र अवधिसहितको बुँदागत निर्देशन दिने । सरकारले अहिलेसम्म विवाद गिजोलेको छ, अब आफ्नो भूमिका निश्चित गर्ने बेला आएको छ । अब पनि ढिला भए धेरै ढिला हुनेछ ।"
ओलीदाहालबीच जुँगाको लडाइँ,"मंगलबारको संसद् बैठकमा माओवादी अध्यक्ष पुष्पकमल दाहाल प्रचण्ड र प्रधानमन्त्री केपी शर्मा ओलीको जुँगाको लडाइँ सतहमा देखिएको छ । डेडिकेटेड र ट्रंकलाइनका विषयमा प्रचण्डले ओलीप्रति गम्भीर टिप्पणी गरे । ओलीले फेसबुकमा ९ वर्षसम्म २२ अर्ब रुपैयाँ किन उठाइएन भन्ने कुराको पनि जवाफ खोजिनुपर्छ भनेर लेखेका थिए । यस विषयमा पनि प्रचण्ड आक्रोशित बनेका थिए । प्रधानमन्त्री ओलीकै कारण विद्युत् प्राधिकरणले उद्योगीबाट बक्यौता महसुल उठाउन नसकेको प्रचण्डको भनाइ थियो । पैसा उठाउन केही उद्योगको लाइन काटियो, लाइन जोड्न ठाडो निर्देशन ओलीले दिएको उनले हाकाहाकी भनिदिए । उनले २१ अर्ब ८८ करोड रुपैयाँ विद्युत् महसुल उठाउने निर्णय मन्त्रिपरिषद्बाट गर्न पनि भनेका छन् । प्राधिकरण र यसका प्रबन्ध निर्देशक कुलमान घिसिङको विषयलाई लिएर अहिले ओलीप्रचण्डबीच जुँगाको लडाइँ उत्कर्षमा पुगेको बुझ्न सकिन्छ । १८ घण्टे लोडसेडिङ अन्त्य गरेको जस पाएका घिसिङको व्यक्तित्व नायकझैं बनेको छ । यदि ओलीले पूर्वाग्रह राखेर घिसिङलाई हटाउन खोजे भने यही विषय नै आगोको झिल्को बन्न बेर लाग्दैन । उसो त हालै विद्युत् महसुल उठाउनुपर्छ भनेर अडान राखेका दुई सञ्चालकलाई सरकारले हटाउँदा आम जनतामा नकारात्मक सन्देश गएको छ । प्राधिकरण र घिसिङको विषयलाई लिएर ओलीप्रचण्डबीच चलेका शीतयुद्धले कसैलाई फाइदा गर्दैन । आम जनता उज्यालोका नायक मानिएका घिसिङ कसैको कोपभाजनमा नपरून् भन्ने चाहन्छन् । उनले जित्नु भनेको अर्बौं विद्युत् महसुल उठ्नु हो । न्याय र जनताको भावनाले जित्नु हो । तर शक्तिको बलमा प्रधानमन्त्री, ऊर्जामन्त्री र महसुल नतिर्ने उद्योगीहरू घिसिङलाई खलनायकमा परिणत गर्न खोज्दै छन् । एकैछिन सोचौं त, लोडसेडिङका ती दिनहरू कति सकसपूर्ण थिए । विधार्थी पढ्न पाउँदैन थिए । गृहिणीहरूले त्यस्तै सास्ती भोगेका थिए । उद्योग, कलकारखाना धराशायी बनेका थिए । उता, कमिसनमा रमाउनेहरू जेनेरेटर र इन्भर्टरको व्यापारमा मक्ख थिए । तर घिसिङ त्यो अन्धकार चिर्न उज्यालो बनेर आए । देशलाई समृद्धितर्फ लैजान मरिमेटेर लागिपरेको घिसिङलाई चौतर्फी कमजोर बनाउने प्रयास भइरहेको छ । यसर्थ यो बेला जनस्तरबाट उनलाई अपार समर्थन र सहयोगको अवश्यकता छ । अनि मात्र देश बनाउने अन्य नायकहरूका पनि मनोबल बढ्छ । देश बनाउनेलाई साथ दिने कि बिगार्नेलाई ? जनताले यो अवश्य बुझेका छन् । गोपाल देवकोटा, गोकर्णेश्वर, काठमाडौं"
थला परेको निगम,"हाम्रो जस्तो भूपरिवेष्टित मुलुकमा हवाई सेवा र यसको महत्त्व कति छ भनिराख्नै परेन । यही कुरालाई मध्यनजर गरेर ६ दशकअघि झन्डैझन्डै थाई एयरवेजसँगै जन्मिएको थियो, नेपाल वायुसेवा निगम । यसको अहिलेको अवस्थाबारे कसैलाई भनिरहनु नपर्ला । खुला बजारीकरणको नीति र सिद्धान्तअनुसार खुला आकाशको अवधारणाले हाम्रो आकाशमा बाहिरी मुलुकका जहाज आउने र हाम्रा बाहिर जाने नै भए । आफूसँग भएका न्यारोबडी जहाजले मात्र बजारको बढ्दो माग र थपिँदो फ्रिक्वेन्सीलाई धान्न नसक्ने मध्यनजर गर्दै पछिल्लो समय थप गरिएका थिए, वाइडबडी जहाज । यसलाई अधिकतम उपयोग गरेर अस्ट्रेलिया, कोरियालगायतका मुलुकमा उडाउने लक्ष्य राखिएको भए तापनि अहिले चर्को राजनीतिक दबाब र सबल व्यवस्थानको कमीले निगम गन्तव्यतर्फ उड्न त परै जाओस् राम्रोसँग उठ्न नसक्ने गरी थला परेको छ । यस पछाडिका यावत् कारण र कारक तत्त्वलाई मिहीन ढंगले केलाएर दोषीलाई सख्त एवम् शीघ्र कारबाहीको दायरामा नल्याउने हो भने निगम राष्ट्रको झन्डा फहराउने अभियानबाट सदाका लागि हराउन सक्छ । उत्तम भेटुवाल, काठमाडौं"
मर्कामा किसान,"यो कस्तो कृषिप्रधान देश हो ? जहाँ कृषकले न समयमा मल पाउँछन्, न त बीउबिजनको टुंगो लाग्छ । जब खेती लगाउने समय हुन्छ, प्रमुख समाचार बन्छ । सरकारले जीटुजीबाट मल ल्याउँदै छ पनि भनिन्छ, यति हुँदाहुँदै पनि विकल्पविहीन आम जनता महँगोमा तिरेर होस् वा व्यवसायीसँगको सहयोगमा आफ्नो खेतीको काम अगाडि बढाइरहेका छन् । आजको दिनमा पनि अधिकांश खेती आकाशे पानीमा निर्भर रहेको छ ।एकातर्फ कृषकको अवस्था यस्तो छ भने अर्कोतर्फ निजी डेरी उद्योग तथा चिनी उद्योगीले किसानको पैसा समयमा दिएका छैनन् । आफ्नो उत्पादनको पैसा पाउन किसानले सडक आन्दोलन नै गर्नुपर्ने, समिति बनाउनुपर्ने, राजधानी नै पुग्नुपर्ने कस्तो विडम्बना ? यो अवस्थामा नेपालमा फर्किएर कृषि कर्ममै केही गरौं भन्ने विदेशका युवा पुस्ताको मनोबल झन् कमजोर बनेको छ । अलिकति पनि आत्मनिर्भरताको बाटोमा अगाडि बढ्ने हो भने कम्तीमा सरकारले सिँचाइ, बीउबिजन, मलका साथै कृषिमा चाहिने विषादीको सर्वसुलभ व्यवस्था गरिदिन जरुरी छ । तर दुःखसाथ भन्नुपरेको छ सरकारका तालुकदार निकायहरू नै कृषक माराको भूमिकामा स्पष्ट उभिएका छन् । रामकृष्ण बराल, जोरपाटी, काठमाडौं"
युवाले छाड्दै गरेको देश,"अन्वेषण, उद्यम र युवाखासमा युवालाई पौरख गर्ने ठाउँ दिन हाम्रो राज्य र समाज तयार हुनुपर्छ । एकरूपतामा होइन, विविधतामा । युवाका आकांक्षाहरू विविधतापूर्ण छन् । खोजमूलक अन्वेषणको पर्यावरण अहिले राजनीति र समाजमा छैन । युवालाई नयाँ कुराप्रति रुचि हुन्छ । यसलाई स्वीकार गरेर जानुको विकल्प छैन । कसैको विज्ञान प्रविधिमा रुचि होला, कसैको कृषिमा । कसैलाई साहित्य कलामा रुचि लाग्ला, कसैलाई चित्रकलामा । तर, अहिले अप्रत्यक्ष रूपमा युवाको रुचिमाथि प्रतिबन्ध छ । युवालाई त्यो थाहा छ । आफ्नो रुचिलाई दमन गरिएबापत उनीहरूले विद्रोह गरेका छन् । तर, राज्य र समाजले यो बुझ्न सकेको छैन ।अब रोजगारीबाट उद्यममा रूपान्तरित गर्नुपर्छ । अलिकति वातावरण बनाइदिने हो भने उद्यम स्वतन्त्र पेसा हो । युवाका लागि रुचिकर हुन सक्छ । खासमा युवाले आफ्नो संघर्ष, पौरख, उद्यम, अन्वेषणमार्फत पहिचानको खोजी गरेका छन् । पहिचान प्रवर्द्धन गर्न राज्य र समाज जिम्मेवार बन्नुपर्छ । खासगरी यो गरेको ठीक र यो गरेको बेठीक भन्ने मान्यता युवाका लागि स्वीकार छैनन् । युवाले हृदयंगम गरेका मान्यताहरूलाई घर, समाज र राज्यले स्वीकार गरेको दिन देश युवामैत्री भइहाल्छ ।"
एनसेल र सरकारी स्वामित्वको बहस,"भदौ १५ को पर्खाइदूरसञ्चार ऐन २०५३ दफा ३३ (१,२ र ३) अनुसार एनसेलको हालको पुँजी लगानीको आधारमा २५ वर्षको अवधि अर्थात् २०८६ भदौ १६ गतेबाट नेपाल सरकारको स्वामित्वमा स्वतः जानेछ । केही महिनाअघिमात्र नेपाल टेलिकमले पुनः अनुमतिपत्र दूरसञ्चार ऐन २०५३ को दफा ३३(४) अनुसार प्राप्त गरेको थियो । मन्त्रिपरिषद्ले गत फागुनमा एनसेलको सेयर स्वामित्वमा कुनै फेरबदल नगर्ने सर्तसमेत समावेश गरी अनुमतिपत्र नवीकरण गर्न प्राधिकरणलाई निर्देशन दिएको थियो।अनुमतिपत्र बहाल नरहेका दूरसञ्चार सेवा प्रदायकको सम्पत्ति व्यवस्थापन नियमावली २०७९ को नियम ६ अनुसार अनुमतिपत्रको अवधि समाप्त हुनुभन्दा कम्तीमा तीन वर्षअघिदेखि प्राधिकरणको स्वीकृतिबिना धितोमा राख्न, बन्धकीमा दिन र बिक्री गर्न वा कुनै किसिमले हक हस्तान्तरण गर्न हुँदैन भनी उल्लेख छ । सोही बमोजिम प्राधिकरणले सेयर बिक्रीको स्वीकृति एनसेललाई दिएको छैन । यही भदौ १५ सम्ममा एनसेलले अनुमतिपत्र नवीकरण नगराएमा अनुमतिपत्र स्वतः रद्द हुनेछ र सो रद्द भएको मितिदेखि एनसेलको सम्पत्ति नेपाल सरकारको स्वामित्वमा स्वतः हस्तान्तरण हुनेछ । तर सेवा भने निरन्तर सञ्चालन हुनेछ र सोको आवश्यक व्यवस्था नियामक निकायले गर्नेछ । एनसेलको हालको दोस्रो अनुमतिपत्रको अवधि यही भदौ १५ मा समाप्त हुँदै छ । दूरसञ्चार नियमावली २०५४ को नियम १२ अनुसार अनुमतिपत्रको अवधि समाप्त हुनुभन्दा तीन महिनाअगावै आफूले कबोल गरेको नवीकरण दस्तुर भुक्तानी गरी प्राधिकरणमा निवेदन दिनुपर्ने उल्लेख छ । यो प्रावधानअनुसार गत जेठ १५ सम्ममा एनसेललेआफैंले कबोल गरेको २० अर्ब भुक्तानी गरी नवीकरणका लागि प्राधिकरणमा निवेदन दिनुपर्ने थियो । तर उसले चार अर्ब मात्र भुक्तानी गरी निवेदन दियो । अब यही भदौ १५ भित्र उसले बुझाउन बाँकी नवीकरण दस्तुर १६ अर्ब र थप दस्तुर ३ अर्ब गरी १९ अर्बका साथै अन्य बक्यौता रकम भुक्तानी गरी प्राधिकरणमा अनुमतिपत्रको तेस्रो नवीकरणका लागि निवेदन दिनुपर्नेछ । राजस्वको विषय भएका कारण सम्भवतः दूरसञ्चार ऐन २०५३ को दफा २० मा व्यवस्था भएको निर्देशन दिने अधिकारको प्रयोग गर्न पनि अप्ठ्यारो हुने देखिन्छ । त्यसैले एनसेलले थप पाँच वर्ष यही अवस्थामा दूरसञ्चार सेवा सञ्चालन गर्ने हो भने आफैंले कबोल गरेको नवीकरण दस्तुर र थप दस्तुर ढिलोचाँडो तिर्नुको विकल्प छैन ।अन्यथा अनुमतिपत्र स्वतः रद्द भई नेपाल सरकारको स्वामित्वमा आउनेछ ।"
"जलवायु परिवर्तन, असमानता र सीमान्तीकरण","के गर्न सकिन्छ ? सबैभन्दा पहिले त जलवायु क्षतिका निम्ति ऐतिहासिक रूपमा जिम्मेवार देशहरूले यसको जिम्मेवारी र जवाफदेहिता लिनुपर्नेछ । जसका लागि नेपालजस्ता देशले अन्तर्राष्ट्रिय रूपमा सशक्त पैरवी गर्नुपर्छ । जिम्मेवार देशले जलवायु क्षतिका असर भोगिरहेका देशहरूलाई क्षतिपूर्ति गर्नुपर्नेछ, जुन सर्तरहित र न्यायपूर्ण हुनुपर्छ । ती देशहरूले अन्तर्राष्ट्रिय रूपमा गरेका प्रतिबद्धतालाई तुरुन्तै पालना गर्नु अर्को महत्त्वपूर्ण पक्ष हो । जलवायु वित्तका नाममा गरिब देशमाथिको ऋण अन्त्य गरी जलवायुमैत्री संरचना र पूर्वाधारमा लगानी गर्नुपर्छ । नेपालजस्तो देशले सबैभन्दा पहिला शासन प्रणालीको सुधार गर्नु अत्यावश्यक छ । भ्रष्ट शासन प्रणाली र राजनीतिक स्वार्थबाट प्रेरित नीति, कार्यक्रम, बजेट विनियोजन भएसम्म स्रोतसाधनले मात्र केही हुँदैन । सही सदुपयोग हुने सम्भावना पनि छैन । भएका कार्यक्रम कार्यान्वयन नहुनु, सरकारकै निकायहरूबीच समन्वय नहुने अन्त्यहीन विडम्बनाको सुधार हुन जरुरी छ । जलवायु परिवर्तनसम्बन्धी स्पष्ट नीतिनिर्माण र संघीयदेखि स्थानीय निकायसम्म प्रभावकारी कार्यान्वयन अर्को महत्त्वपूर्ण पक्ष हो । हरेक नीति तथा योजनाहरू समुदाय केन्द्रित र समुदायको सहभागितामा तयार हुनु अपरिहार्य छ । स्थानीय निकाय जलवायु परिवर्तनले ल्याउन सक्ने जोखिम, अनुकूलन र प्रतिरोधका सीपहरूका बारेमा सुसूचित रहनुपर्छ । साथै, प्रतिरोधका अल्पकालीन र दीर्घकालीन योजना तयारी अवस्थामा हुनुपर्नेछ । स्थानीय सरकार सबैखाले स्रोतसाधन, सीप र प्रविधियुक्त हुन आवश्यक छ । उल्लिखित सबै कुराको केन्द्रविन्दुमा सीमान्तीकरणमा परेको जनसंख्या, लिंग, जात र वर्गलाई निःसर्त राख्नुपर्नेछ । यसो गर्न सकेमा जलवायु परिवर्तनका कारण भविष्यमा आउन सक्ने जोखिमको न्यूनीकरण र व्यवस्थापन सम्भव छ । अन्यथा, सोलुखुम्बुको थामेमा अचानक आएको लेदोसहितको बाढी जटिल हिमाली हावापानी र भूगोलयुक्त नेपालमाथि मडारिइरहेको जलवायु परिवर्तन सिर्जित विपद् जोखिमको पछिल्लो जनाउ घण्टी हुन सक्छ ।"
'फुड भ्लगिङ पुस्ता,"(काठमाडौं)खाना पकाउनु र खान रमाउनु धेरैको सोख हुन्छ । यो सोखलाई कतिले आफैंमा सीमित राख्छन् त कतिले व्यवसायीकरण गर्दै लैजान्छन् । पछिल्लो समय युवापुस्ताले सामाजिक सञ्जालमार्फत फुड भ्लगिङ लाई व्यावसायिक रूपमा नै अघि बढाइरहेका छन् । फुड भ्लगिङ मार्फत नयाँ नयाँ रेस्टुरेन्ट पुग्ने, खानेकुराका नयाँ परिकार देखाउने र त्यसको स्वादको जानकारी दिने गरिन्छ । विभिन्न तथ्यांकअनुसार नेपालमा ३ सय जना फुड भ्लगर छन् । फुड भ्लगरका रूपमा स्थापित पुस्ता हुन्, मञ्जिता मानन्धर र स्वेच्छा भट्टराई । सन् २०१६ देखि नै उनीहरूको फुड भ्लगर को यात्रा सुरु भएको हो । मञ्जिताले माई डार्लिङ फुड नामक पेजमार्फत इन्स्टाग्राम, फेसबुक, टिकटक प्लेटफर्मबाट खानाको नयाँ स्वाद पस्किरहेकी छन् । फुड भ्लगिङको उनको यात्रा काठमाडौंदेखि पोखरासम्म पुगिसकेको छ । घुम्दै भिडियो पस्कने उनको शैलीलाई विभिन्न ब्रान्डदेखि फलोअरहरूले रुचाएका छन् । त्यहीकारण पनि रेस्टुरेन्टहरूमा उनको माग बढ्दो छ । फुड इन्फुलेन्सरका रूपमा आफूलाई बताउने मञ्जिता माई डार्लिङ फुड को प्रबन्ध निर्देशक हुन् । उनले सात जनालाई रोजगारी पनि दिएकी छन् । कर्मचारीले कन्टेन्ट लेख्ने, भिडियो खिच्ने, ब्रान्डहरूसँग डिल गर्ने गर्छन् । भिडियो बनाएर प्रस्तुत गर्न धेरै कुराहरू गर्नुपर्ने हुन्छ, एक्लै सम्भव हुँदैन । त्यसकारण टिममार्फत नै काम गर्ने गर्छु, उनले भनिन् । फुड भ्लगिङ उनको रहरको यात्रा हो । सुरुवातमा फोटो प्रयोग गरी भिडियो बनाएर पोस्ट गर्थिन् । घरपरिवारले पनि यसलाई सामान्य रूपमा लिएको थियो । फलोअरहरूले प्रोत्साहन गरेपश्चात् भिडियोको रहर जागेको हो । रहरले यसै भिडियो बनाउँथे, सबैले रुचाएपछि यही कामलाई अगाडि बढाउन थालेको हुँ, उनले भनिन् ।एक हजार रुपैयाँबाट सुरु भएको उनको व्यावसायिक यात्राले ८ वर्ष पूरा गरिसकेको छ । सुरुवाती दिनमा उनले कहिले साथीको मोबाइल सापटी लिएर भिडियो खिचिन् त कहिले रेस्टुरेन्टका सञ्चालकदेखि फ्यानहरूको गाली पनि खाइन् । सबैजनाले घुमेकोखाएकोरमाएको मात्र देख्नुहुन्छ । यसभित्र थुप्रै संघर्ष र दुःख पनि जोडिएको छ, रेस्टुरेन्टको आकांक्षा पूरा हुन सक्दैन त कहिले फ्यानहरू भनेजस्तो सेवा नपाएको भन्दै गाली गर्नुहुन्छ, उनले भनिन् ।मञ्जिता रेस्टुरेन्टको राम्रो पक्षमात्र देखाउँदिनन्, भिडियोको कमेन्ट हेरेर सुधार गर्ने सल्लाह पनि दिने गर्छिन् । उनको फेसबुकमा २ हजार, इन्टाग्राममा १ लाख ३१ हजार, युट्युबमा १ लाख ३ सय ८० र टिकटकमा १ लाख २४ हजार ६ सय फलोअर छन् । स्वेच्छाले शिवम् पराजुलीसँगको भेटपछि फुड भ्लगिङ सुरु गरेकी हुन् । लभ इट रिपिट पेजमार्फत यी दुईले खानेकुराको भिडियो पस्किरहेका छन् । घुम्न रमाउने र खानेकुराको नयाँ भिडियो खिच्न रुचाउने यो जोडीको पनि फुड भ्लगिङ रहरको यात्रा हो । स्वेच्छाले भनिन्, मेरो मोबाइलमा थुप्रै फोटोहरू हुन्थे त्यही देखेर शिवमले भिडियो बनाऔं भन्यो, भिडियो बनाउँदा बनाउँदै फुड भ्लगिङको यात्रा सुरु भएको हो । सुरुवाती समयमा धेरै रेस्टुरेन्टको निःशुल्क भिडियोहरू बनाएर पोस्ट गरे । रेस्टुरेन्टको प्रमोसनले पैसा आउँछ भन्ने थाहा नभएको स्वेच्छाले बताइन् । उनका अनुसार त्यसबेला फुड भ्लगिङ व्यवसाय फस्टाइसकेको थिएन । पहिलो पटक रेस्टुरेन्टबाट ३०० रुपैयाँ लिएको उनले बताइन् । काम गर्ने तरिका थाहा नपाएर धेरै दुःख पाएको उनले अनुभव सुनाइन् । फुड भ्लगिङको ट्रेन्ड थाहा थिएन, त्यसकारण पैसा माग्न डर हुन्थ्यो, ३ सय रुपैयाँ लिएर ५ वटासम्म हामीले भिडियो बनाएका छौं, उनले भनिन् । सुरुमा उनीहरू आफैं रेस्टुरेन्ट खोज्दै पुग्थे, अहिले रेस्टुरेन्ट सञ्चालकले नै बोलाउँछन् । फिडब्याक दिँदा रेस्टुरेन्टदेखि स्टाफसँग उनीहरूको चिसोपन बढ्यो । खानेकुरा मिठो छैन भनेर भिडियो पोस्ट गर्दा रेस्टुरेन्टहरूले गाली गर्न थाले, त्यसकारण आजकल नेगेटिभ मार्केटिङ गर्दैनौं, नमिठो भए त्यसको भिडियो बन्दैन । त्यतिमात्र नभई समयमा नै पैसा नपाउने समस्या पनि थुप्रै पटक भोगेको उनले बताइन् । उनले थुप्रै रेस्टुरेन्टसँग पैसा लिन अझै बाँकी छ । जानी नजानी काम सुरु गरेको स्वेच्छाको जोडी अहिले यो क्षेत्रमा स्थापित भइसकेको छ । विभिन्न ब्रान्डदेखि रेस्टुरेन्टहरूले उनीहरूलाई खोज्न थालेका छन् । राम्रो आम्दानीसहित ३ लाख २३ हजार ६ सय फ्लोअर भएको इन्स्टाग्राम र २ लाख ६ हजार फलोअर भएको फेसबुक पेज चलाइरहेका छन् । लामो समयपछि सफलता हासिल गरेको बताउँदै स्वेच्छा यस क्षेत्रमा आउने नयाँ पुस्तालाई धैर्यसाथ अघि बढ्न सुझाव दिन्छिन् ।"
दैनिक ५ करोडको व्यापार गुमाउँदै निगम,"(काठमाडौं) दुईवटा वाइडबडी र एउटा न्यारोबडी ग्राउन्डेड हुँदा नेपाल वायुसेवा निगमले दैनिक कम्तीमा पाँच करोड रुपैयाँ बराबरको व्यापार गुमाउन थालेको छ । निगमसँग अन्तर्राष्ट्रिय उडानका लागि चारवटा विमान रहेकामा वाइडबडी अन्नपूर्ण विस्तृत मर्मत (सीचेक) का लागि दुई महिनादेखि इटालीको नेपल्समा छ । अर्को वाइडबडी मकालु पनि सीचेक मा पठाउनुपर्ने भएकाले बुधबार रातिदेखि नियमित उडानमा छैन । न्यारोबडी सगरमाथा ले हाइड्रोलिक प्रणालीमा समस्या भएर शनिबार रातिदेखि नै उडान भर्न सकेको छैन ।निगमको मार्केटिङ विभागका अनुसार एउटा न्यारोबडीले दिनमा करिब एक करोड र दुईवटा वाइडबडीले चार करोडको कारोबार गर्दै आएका थिए । तीन वटा विमान ग्राउन्डेड भएपछि सबैभन्दा नाफा हुने जापानको नारिता रुटमा मात्रै सातामा १८ करोडको नोक्सानी हुने भएको छ । यस रुटमा निगमको वाइडबडीले कार्गोबाट पनि मनग्य आम्दानी गर्दै आएको छ । एउटा उडानमा कार्गोबाट हुने न्यूनतम १०२० लाखलाई समेत हिसाब गर्दा नारिता उडान बन्दका कारण निगमले सातामा १९ करोडसम्मको आम्दानी गुमाउँछ, मार्केटिङ विभागका ती अधिकारीले भने । काठमाडौंनारिताकाठमाडौं रुटमा निगमले सातामा तीन वटा उडान गर्दै आएको थियो । यस रुटमा एकतर्फी भाडा १ लाख २० हजार रुपैयाँ छ । चाडपर्व नजिकिँदै गर्दा निगमले एकतर्फी २ सय ५० यात्रु उडाउँदा पनि ३ करोडसम्मको व्यापार हुन्छ । चाडपर्व नजिकिँदै गर्दा २ सय ७४ सिटको एउटा वाइडबडीमा दुईतर्फी ५ सय यात्रु हुन्छन्, निगमका एक वरिष्ठ निर्देशकले भने, यो हिसाबअनुसार सातामा तीन उडान बन्द हुँदा यात्रुबाट आउने १८ करोड हाराहारी रकम गुम्छ । निगमले वाइडबडी अन्नपूर्ण सीचेकका लागि असार ९ मा नेपल्स पठाएको थियो । विमान मर्मतमा संलग्न एमआरओ (एजेन्ट) कम्पनीले ३० दिनमै जहाजको सीचेक सकेर फर्काउने सम्झौतापत्रमा उल्लेख छ । तर उक्त वाइडबडी कहिले फिर्ता आउँछ भन्ने अझै निश्चित नभएको निगमका एक इन्जिनियरले बताए । उनका अनुसार एलसीमार्फत मर्मतको पहिलो किस्ता पठाउन निगमले ढिलाइ गरेका कारण वाइडबडी अन्नपूर्ण ३७ दिनसम्म एमआरओको पार्किङमै थन्किएको थियो । अर्को वाइडबडी मकालु पनि सीचेक कै लागि बुधबार राति दुबई हुँदै इटाली पठाइएको छ । यस विमानको सिचेक साउन ९ मै गर्नुपर्ने थियो । प्रधानमन्त्री कार्यालयको निर्देशनपछि नागरिक उड्डयन प्राधिकरणको नियमनकारी निकाय फलाइट सेफ्टी स्ट्यान्डडर््स विभागले वाइडबडी मकालु लाई व्यावसायिक उडानका लागि ३ सय घन्टा समय थपिदिएको थियो । थपिएको समयमा त्यसले जापानको नारिता रुटमा मात्रै उडान गरेको थियो । पछिल्ला दिन जापानका लागि हुने दुई वटा उडान गाभ्ने गरिएको थियो । सम्झौताअनुसार वाइडबडी मकालुलाई एमआरओ कम्पनीले ३० दिनमै फिर्ता पठाउनुपर्ने छ । न्यारोबडी सगरमाथा ले हाइड्रोलिक प्रणालीमा समस्या आएका कारण शनिबार मध्यरातिदेखि उडान भरेको छैन । त्यसलाई मर्मतपछि मंगलबार हङकङ उडानका लागि राखिएको थियो तर मर्मतमा लापरबाही गरेको खुलेपछि उडान रद्द गरियो । अब अन्तर्राष्ट्रिय उडानमा निगमको न्यारोबडी लुम्बिनी मात्र छ । नारिता, क्वालालम्पुर, बैंकक, हङकङ, बैंग्लुरु, मुम्बई, दिल्ली, दोहा, दुबई र दमाममा हुने उडान त्यही न्यारोबडीबाट गराउनुपर्ने बाध्यता छ । जगेडा जहाज नहुँदा कतिपय उडान रद्द गर्नुपर्ने अवस्था आएको छ । विमानस्थलस्थित निगमको कार्यालयका अनुसार बुधबार राति १०ः२५ को काठमाडौंदमाम उडान रद्द भएको छ । यो उडान रद्द हुँदा दुवैतर्फ ३ सय यात्रु अलपत्र परेका छन् । आजको दमाम उडानलाई बिहीबार बिहान १०ः३० का लागि सारिएको छ, मार्केटिङ विभागका अधिकारीले भने, काठमाडौं र दमाममा रोकिएका यात्रुलाई होटलमा राख्ने व्यवस्था गरिएको छ । विमानस्थल आइनसकेकालाई फोन गरेर भोलि बोलाएका छौं ।"
बेलायतको साढे १२ अर्ब अनुदान,"(काठमाडौं) नेपाल सरकार र बेलायत सरकारबीच अनुदान सहायतासम्बन्धी दुई छुट्टाछुट्टै समझदारीपत्रमा हस्ताक्षर सम्पन्न भएको छ । पहिलो समझदारीपत्र नेपालमा उत्थानशीलता, अनुकूलनता तथा समावेशिता कार्यक्रमका लागि करिब ६ अर्ब ५ करोड रुपैयाँ (बेलायती पाउन्ड ३८५ मिलियन) को अनुदान सहायता रकम रहेको अर्थ मन्त्रालयद्वारा जारी विज्ञप्तिमा उल्लेख छ । कार्यान्वयन अवधि ६ वर्षको रहेको यो कार्यक्रम गृह मन्त्रालय र वन तथा वातावरण मन्त्रालयअन्तर्गत विपद् जोखिम व्यवस्थापन र जलवायु परिवर्तनलाई सुदृढ गर्न लागू हुने बताइएको छ । कार्यक्रम कर्णाली, लुम्बिनी र मधेश प्रदेशमा सञ्चालन हुनेछ । दोस्रो समझदारीपत्र प्रणाली सुदृढीकरणमार्फत लैंगिक तथा मानव विकासका परिणामहरू सुधार कार्यक्रमका लागि करिब ६ अर्ब ५८ करोड रुपैयाँ (बेलायती पाउन्ड ३८८ मिलियन) को अनुदान सहायता रकम छ । कार्यान्वयन अवधि ७ वर्षको रहेको यस कार्यक्रमले विशेषगरी शिक्षा र स्वास्थ्य क्षेत्रसँग सम्बन्धित सेवा प्रवाहको गुणस्तर अभिवृद्धि तथा त्यस्तो सेवामा पहुँच विस्तारमा जोड दिनेछ । प्रदेश तथा स्थानीय तहको क्षमता विकास गर्नेलगायतको उद्देश्य रहेको यो कार्यक्रम लुम्बिनी र मधेस प्रदेशमा कार्यान्वयन गरिनेछ । समझदारीपत्रहरूमा बुधबार नेपालका तर्फबाट अर्थ मन्त्रालयका सहसचिव धनीराम शर्मा र बेलायतका तर्फबाट काठमाडौंस्थित बेलायती दूतावासका विकास निर्देशक एवं उपराजदूत पिपा बर्डले हस्ताक्षर गरे । समझदारीपत्रहरू नेपाल र बेलायत दुई देशबीचको सौहार्दपूर्ण र स्थिर विकास सहयोगको प्रमाण भएको सहसचिव शर्माले बताए । सहयोग सामाजिक सेवा, जलवायु अनुकूलता र मानव पुँजी विकाससहित दिगो विकास लक्ष्यहरू र १६ औं आवधिक योजनामा उल्लिखित उद्देश्यहरूमा केन्द्रित हुने बताइएको छ । जलवायु परिवर्तन, विश्वव्यापी र क्षेत्रीय स्वास्थ्य खतराहरू र सामाजिक सेवाहरू प्रवाह गर्दै चुनौतीहरूको सामना गर्न बेलायतले नेपाललाई निरन्तर सहयोग गर्ने विकास निर्देशक एवं उपराजदूत पिपा बर्डले जनाए ।"
जापानले दियो ४२ करोडको छात्रवृत्ति,काठमाडौं (कास) जापान सरकारले मानव संसाधन विकास छात्रवृत्ति (जेडीएस) परियोजनाअन्तर्गत नेपाल सरकारलाई ४२ करोड ३० लाख रुपैयाँ (४५ करोड ४० लाख जापानी येन) बराबरको अनुदान सहायता उपलब्ध गराउने भएको छ । बुधबार नेपाल सरकारका तर्फबाट अर्थ मन्त्रालयका सचिव रामप्रसाद घिमिरे र जापान सरकारका तर्फबाट नेपालका लागि जापानी राजदूत किकुता युताकाले यससम्बन्धी सम्झौतापत्रमा हस्ताक्षर गरे ।छात्रवृत्ति कार्यक्रमअन्तर्गत नेपाल सरकारका प्रतिस्पर्धी युवा अधिकृत कर्मचारीले जापानका विभिन्न विश्वविद्यालयहरूमा दुई वर्षको स्नातकोत्तर (मास्टर्स) तह तथा ३ वर्षको विद्यावारिधि (पीएचडी) तहमा अध्ययन गर्ने अवसर प्राप्त गर्नेछन् । सन् २०१६ देखि उपलब्ध हुँदै आएको यस छात्रवृत्ति कार्यक्रमअन्तर्गत यसपूर्व १ सय ६५ विद्यार्थीले उच्च शिक्षा हासिल गरेका छन् भने नयाँ सम्झौताअन्तर्गत थप २२ विद्यार्थीले अध्ययनका लागि छात्रवृत्ति प्राप्त गर्ने बताइएको छ ।छात्रवृत्ति कार्यक्रमले नेपालको निजामती सेवाको क्षमता अभिवृद्धि हुने अर्थ मन्त्रालयका सचिव घिमिरेले बताए । राष्ट्रसेवक कर्मचारीले हासिल गरेको ज्ञान र सीपले सार्वजनिक सेवा प्रवाहमा सुधार ल्याउनुका साथै नेपालको सामाजिकआर्थिक विकासमा योगदान पुर्याउने उनको भनाइ छ । यसले नेपाल र जापानबीचको द्विपक्षीय सम्बन्धलाई सुदृढ तुल्याउनसमेत योगदान पुर्याउने उनको दाबी छ ।जेडीएस स्नातकहरूले नेपालको विकासमा महत्त्वपूर्ण प्रभाव पार्ने र दुई देशबीचको लामो समयदेखिको सहयोगात्मक सम्बन्धलाई अझ प्रगाढ बनाउने राजदूत युताकाले बताए ।
१४ करोडको अचार निर्यात,"पर्सा (कास) वीरगन्जस्थित सिर्सिया सुक्खा बन्दरगाह नाकाबाट गत आर्थिक वर्षमा १४ करोडभन्दा बढीको अचार निर्यात भएको छ । विभिन्न नेपाली ब्रान्डका अचार तेस्रो मुलुकतर्फ निर्यात भएको बन्दरगाहस्थित भन्सार कार्यालयले जनाएको छ । गत आर्थिक वर्षमा १४ करोड २६ लाख ४ हजार ४ सय २० रुपैयाँ बराबरको १ लाख ६९ हजार किलो नेपाली अचार निर्यात भएको भन्सार कार्यालयको तथ्यांक छ । अघिल्लो आर्थिक वर्षमा यस नाकाबाट १० करोड ३ लाख रुपैयाँ बराबरको १ लाख ४६ हजार किलो अचार निर्यात भएको कार्यालयका प्रवक्ता सुशीलप्रसाद शर्माले बताए । यो नाका हुँदै बर्सेनि नेपाली अचारको निकासी बढ्दो क्रममा रहेको उनको भनाइ छ । तेस्रो मुलुकमा बर्सेनि विभिन्न नेपाली ब्रान्डको माग र त्यसैअनुरूप निकासीसमेत बढ्दो क्रममा छ, शर्माले भने, पछिल्लो केही वर्षयता नेपाली महिलामा बढेको उद्यमशीलता र उनीहरूले उत्पादन गरेका विभिन्न ब्रान्डका अचारले विशेषगरी तेस्रो मुलुकमा बस्ने नेपाली उपभोक्ताबीच लोकप्रियता कमाएको छ । त्यसैको परिणाम नेपाली अचारको माग विदेशमा बढेको छ । नेपालबाट अचार निर्यात हुने मुलुकमा अस्ट्रेलिया पहिलो नम्बरमा छ । नेपाली उत्पादन निर्यातलाई प्रोत्साहन गर्न न्यूनतम भन्सार शुल्क लाग्ने गरेको शर्मा बताउँछन् । स्वदेशी उत्पादनको निकासीलाई प्रोत्साहित गर्न यस्तो नीति लिइएको हो, उनले भने ।"
नाडामा नयाँ सवारीले आकर्षण,"(काठमाडौं)काठमाडौंको भृकुटीमण्डपमा जारी नाडा अटो सोमा नयाँ गाडी, मोटरसाइकल र तिनका पाटपुर्जाबारे बुझ्न र अवलोकन गर्न आउनेहरूको संख्या बढ्दै गएको छ । एकै ठाउँमा विभिन्न कम्पनीका सवारी साधन प्रत्यक्ष हेरेर आफ्नो रोजाइको बनाउन सकिने भएपछि युवादेखि पाकापुस्तासम्म अटो सो पुगेका छन् । नाडा अटोमोबाइल्स एसोसिएसन अफ नेपालले आयोजना गरेको १६औं संस्करणको नाडा अटो सो २०२४ को पहिलो दिन मंगलबार १० हजार दर्शक आएको बताइएको छ । दोस्रो दिन बुधबार १५ हजारभन्दा बढीले प्रदर्शनी अवलोकन गरेको नाडाले जनाएको छ । अटो सोमा कम्पनीहरूबीच सवारीसाधनदेखि हेल्मेट, टायर, लुब्रिकेन्ट्समा छुट दिन प्रतिस्पर्धा छ । त्यसो त कम्पनीहरूका लागि अटो सो नयाँ उत्पादन (प्रोडक्ट) लन्च गर्ने राम्रो गन्तव्य बन्दै आएको छ । अटो सोमा चारपांग्रे, दुईपांग्रे, सेमी कमर्सियल तथा कमर्सियल भेहिकल र अटो कम्पोनेन्टमा टायर, लुब्रिकेन्ट्स, ब्याट्री, हेल्मेट, स्पेयर पार्ट्सलगायत गरी १ सय ३० वटा स्टल राखिएको छ । जसमा २३ वटा चारपांग्रे ब्रान्ड, १९ वटा दुईपांग्रे र १२ वटा हल्का व्यावसायिक सवारीसाधनका ब्रान्ड राखिएको छ । लुब्रिकेन्ट्स, टायर, ब्याट्री लगायतका कम्पनीका स्टल ३३ वटा छन् । समग्र स्टलमा ८० प्रतिशत विद्युतीय सवारीसाधनको सहभागिता रहेको नाडा अटो सोका संयोजक अनुपकुमार बरालले जनाए । प्रदर्शनीमा विद्युतीय पिकअप भ्यान पनि राखिएको छ । अटो सोमा आफूलाई मन परेको सवारीसाधन छुट अफरमा बुकिङ गरेर किन्न सकिन्छ । सवारी कर्जाका लागि बैंक तथा वित्तीय संस्थाले सस्तो ब्याजदरमा नयाँनयाँ स्किम ल्याएका छन् । ११ वटा बैंक तथा वित्तीय संस्थाले अटो सोमा स्टल नै राखेर कर्जाका लागि अफर गरिरहेका छन् । बैंकहरूले सवारी कर्जामा सात वर्षसम्म ब्याजदर परिवर्तन नहुनेलगायत विभिन्न योजना सार्वजनिक गरेका छन् ।चाडबाडको पूर्वसन्ध्यामा आयोजना गरिएको अटो सोमा नगद छुट अफर राखेर दुई र चारपांग्रे सवारी साधनको बुकिङ भइरहेको छ । अटो सोमा राखिएको छुट अफर प्रायः कम्पनीहरूले दसैं, तिहार र छठसम्म उपलब्ध गराउनेछन् । व्यवसायीहरूले अटो सोलाई अटो बजारको कुम्भमेला मानेका छन् । अटो सो अटो व्यवसायीहरूका लागि ठूलो चाड भएको नाडाका अध्यक्ष करण चौधरीले बताए । मेलामा सबैभन्दा बढी भीड विद्युतीय सवारीसाधनका स्टलहरूमा लागेको छ । अटो सोले व्यवसायी उत्साहित छन्, संयोजक बरालले भने, प्रत्येक स्टलमा रहेका कम्पनीहरूले केही न केही नयाँ उत्पादन (प्रोडक्ट) ल्याएका छन्, जसले गर्दा अटो सोमा चहलपहल छ । दर्शकको उपस्थिति सोचेभन्दा राम्रो भइरहेको उनले जनाए । नयाँ प्रोडक्ट लन्च गर्ने कुरामा व्यवसायी उत्साहित देखिएका छन् । सर्वसाधारणका लागि बिहान ११ बाट साँझ साढे ६ बजेसम्म अटो सो खुला रहने नाडाका महासचिव सुरेन्द्रकुमार उप्रेतीले बताए । नाडाका अनुसार अटोमोबाइल क्षेत्रमा १ खर्ब रुपैयाँभन्दा बढी लगानी छ । प्रत्यक्ष १ लाख र अप्रत्यक्ष रूपमा १५ लाखभन्दा बढी रोजगार छन् ।"
नाडा अटो सोमा स्किम,"काठमाडौं (कास) नेपालमा जोन्सेन मोटरसाइकलको आधिकारिक बिक्रेता स्यामुकापु ट्रेडिङले जोन्सेन ब्रान्डका दुईपांग्रे सवारीमा पाँच हजार रुपैयाँ छुट दिने भएको छ । मंगलबारदेखि प्रदर्शनमा रहेको नाडा अटो सो २०२४ लाई लक्ष्य पार्दै कम्पनीले जोन्सेन ब्रान्डका मोडल बुकिङ गर्ने ग्राहकलाई उक्त छुट उपलब्ध गराउने भएको हो । अटो सो अवधिभरमा जोन्सेनका मोटरसाइकल र स्कुटर बुकिङ गर्ने ग्राहकका लागि मात्र छुट योजना रहेको कम्पनीका सिनियर म्यानेजर दिनेशरत्न बज्राचार्यले जनाए । नगद छुटको अफर भने अटो सोमा आएर बुकिङ गर्ने ग्राहकलाई मात्र उपलब्ध छ । यसका लागि हामीसँग नाम टिपाएपछि क्यास छुटको कुपन दिन्छौं र त्यही किन्न आउँदा देखाएपछि छुट पाइन्छ, उनले भने, यो नगद छुट भने बुकिङ गरेको मितिदेखि १५ दिनसम्मका लागि मात्र मान्य रहन्छ । तर हामीले मोटरसाइकल किनेपछि भने हेल्मेट, निःशुल्क एक वर्षको सवारी कर, दुई वर्षको वारेन्टी र छ पटकसम्म निःशुल्क सर्भिसिङको सुविधा उपलब्ध गराउँछौं । कम्पनीले अटो सोमा जोन्सेनको आठ वटा उत्पादन (प्रडक्ट) प्रदर्शनीमा राखेको छ । यसमा २१६५ सीसी इन्जिनको करेरा (जेटएस २०० जीवाई५) छ । नेपाली बजारमा उक्त मोटरसाइकलको मूल्य पाँच लाख ६० हजार पाँच सय रुपैयाँ छ । यसैगरी ४ लाख ९९ हजार रुपैयाँको २१७ सीसीको विक ९ (जेटएस२५०९ ए), छ लाख पचार हजार रुपैयाँको २५० सीसीको जेटएस २०० जीवाई४, तीन लाख ३० हजार रुपैयाँको १४९४ सीसीको भीआई (जेटएस १२५ जीवाई३), तीन लाख ७५ हजार रुपैयाँको १९६४ सीसीको जेटएस १५० जीवाई८ र चार लाख ७० हजार रुपैयाँको २३० सीसीको भीआई (जेटएस१२५ जीवाई३) मोटरसाइकल प्रदर्शनीमा छन् ।ज्योति ग्रुपअन्तर्गतको स्यामुकापु कम्पनीले नेपालमा पहिलो पटक जोन्सनको उत्पादन लन्च गरेको हो । कम्पनीले अफ रोड (कच्ची सडक) मा कुद्ने मोटरसाइकलका साथै स्कुटर पनि प्रदर्शनीमा राखेको छ, जसमा तीन लाख ३५ हजार रुपैयाँ रहेको १२५ सीसीको जेटएस १२५ टी३८ र २ लाख ७५ हजार रुपैयाँ रहेको ११९६ सीसीको स्कुटर येमी (जेटएस१२५१७ ए) प्रदर्शनीमा छन् ।"
अर्थ संक्षेप,"कुमारी बैंक र र्याडिसन होटलबीच छुट सम्झौताकाठमाडौं (कास) कुमारी बैंक र काठमाडौं, लाजिम्पाटस्थित र्याडिसन होटलबीच बैंकका ग्राहकलाई छुट उपलब्ध गराउनेसम्बन्धी सम्झौता भएको छ । सम्झौताअनुसार बैंकका डेबिट कार्ड तथा क्रेडिट कार्ड प्रयोगकर्ताले होटलबाट प्रदान गरिने खाद्य तथा पेय पदार्थमा १५ प्रतिशत, पेस्ट्री सपमा १० प्रतिशत, फिटनेस सेवामा २० प्रतिशत, ट्रानक्विलिटी स्पा तथा एअरपोर्ट रेस्टुरेन्ट सेवामा १५ प्रतिशत र केकमा १० प्रतिशत छुट प्राप्त गर्नेछन् । यस छुटबाट बैंकका ग्राहक लाभान्वित हुने विश्वास लिएको जनाएको छ ।बजारमा नयाँ ए सिरिजको ओप्पो ए ३ काठमाडौं (कास) ओप्पोले नेपाली बजारमा नयाँ ए सिरिजको स्मार्टफोन ए३ सार्वजनिक गरेको छ । ओप्पो ए३ मा ५१०० एमएएच ब्याट्री र ४५ वाट सुपरभोक टीएम फ्ल्यास चार्ज रहेको कम्पनीले जनाएको छ । यसमा थप एक हजार निट्स अल्ट्रा ब्राइट डिस्प्ले, अल्ट्रा भोल्युम मोड, स्न्याप ड्रागन, पर्याप्त मेमोरी, गेमिङ र भिडियो स्ट्रिमिङका लागि उत्कृष्ट रहेको कम्पनीको दाबी छ । ओप्पो ए३ दुई भेरिएन्टमा उपलब्ध छ । ६ जीबी र्यामका साथ १२८ जीबी स्टोरेज भेरियन्टको मूल्य २२ हजार ९ सय ९९ र ८ जीबी र्यामका साथ २५६ जीबी भेरियन्टको मूल्य २७ हजार ९ सय ९९ रुपैयाँ रहेको कम्पनीले बताएको छ । एनआईसीका ग्राहकलाई यतीको हवाई टिकटमा छुटकाठमाडौं (कास) एनआईसी एसिया बैंक र यती एयरलाइन्ससँगको सहकार्यमा एनआईसी एसिया स्काई क्लब कार्ड सार्वजनिक गरिएको छ । भिजा कोब्रान्डेड कार्डका रूपमा आएको उक्त कार्ड यती र बैंकका ग्राहकले पाउन सकिने जनाइएको छ । उक्त कार्ड लिन ग्राहकहरू बैंकको शाखा कार्यालयमा आवेदन दिनुपर्नेछ । सोही कार्ड प्रयोग गरी यती एयरको टिकट खरिद ग्राहकले १० प्रतिशतसम्म छुट तथा अन्य सुविधा प्राप्त गर्न सकिने बैंकले बताएको छ । प्रत्येक कारोबारमा ५ किलोग्राम अतिरिक्त ब्यागेजको सुविधा प्राप्त हुने यतीले बताएको छ । आईसीसी नेपालको अध्यक्षमा श्रेष्ठकाठमाडौं (कास) अन्तर्राष्ट्रिय चेम्बर अफ कमर्स (आईसीसी) नेपाल राष्ट्रिय समितिको अध्यक्षमा राजेशकाजी श्रेष्ठ निर्विरोध निर्वाचित भएका छन् । आईसीसी नेपालको बुधबार सम्पन्न साधारणसभाले श्रेष्ठलाई अध्यक्ष पदमा निर्विरोध निर्वाचित गरेको हो । यसैगरी कार्यसमिति सदस्यमा ज्ञानेन्द्र ढुंगाना, अशोक शेरचन, अशोक अग्रवाल, मीनबहादुर गुरुङ, अर्जुनप्रसाद शर्मा, सुदेश खालिङ, रमेश शर्मा, सुदर्शन चापागाईं, सञ्जय अग्रवाल, उर्मिला श्रेष्ठ, सुसन कर्माचार्य, देशबन्धु बस्नेत, पवित्र कुमार कार्की, रविचन्द्र सिंह, विजय श्रेष्ठ, त्रिभुवनधर तुलाधर, सुजन श्रेष्ठ, विप्लव पौडेल, दीपककुमार श्रेष्ठ र पोषकराज पौडेल चुनिएका छन् । लिपमोटर सी १० सार्वजनिक काठमाडौं (कास) सांग्रिला मोटर्सले नेपालमा लिपमोटर सी १० सार्वजनिक गरेको छ । कम्पनीले काठमाडौंको भृकुटीमण्डपमा जारी नाडा अटो सो २०२४ विशेष मूल्यमा उक्त ब्रान्डको गाडी सार्वजनिक गरेको हो । कम्पनीले नाडा अटो शो विशेष लिपमोटर सी १० मूल्य ७२ लाखबाट घटाएर ६७ लाख ९९ हजार रुपैयाँ रहेको जनाएको छ । लिपमोटर सी १० ले सुरक्षा रेटिङमा पाँच तारा पाएको छ । यसमा ६९९ केडब्लूएच एलएफपी ब्याट्रीबाट चल्ने र १६० किलोवाटको पावर र ३२० एनएम टर्क प्रदान गर्ने विशेषता रहेको कम्पनीले बताएको छ । ४२० किलोमिटरको रेन्ज प्रदान गर्ने यसमा १९० एमएम ग्राउन्ड क्लियरेन्स छ । कम्पनीले सुरुमा काठमाडौं, बिर्तामोड, वीरगन्ज, विराटनगर, दाङ, नारायणघाट, बुटवल र पोखरामा उपलब्ध गराउने जनाएको छ । बजारमा एसिएनको कोदाको बिस्कुट काठमाडौं (कास) विराटनगरको एसिएन बिस्कुट इन्डस्ट्रिजले कोदोको पिठोबाट बिस्कुटको उत्पादन सुरु गरेको छ । कम्पनीले उत्पादनसँगै कोदोको बिस्कुटको बजारीकरण समेत गरेको जनाएको छ । नेपालमा कर्पोरेट लेभलबाट पहिलो पटक एसियन बिस्कुटले कोदोको उत्पादन सुरु गरेको कम्पनीको दाबी छ । हालसालै मात्र कोदोको उत्पादन सुरु गरिएको उद्योगका सञ्चालक आशिष जाजूले बताए । उद्योगमा पहिलेदेखिको लगानी थियो । त्यसलाई थप मात्र गरेका हौं, उनले भने, यसलाई हामीले भारततर्फ निर्यात गर्ने लक्ष्य पनि लिएका छौं । यसका लागि काम सुरु गरिसकेका छौं । उद्योगले नेपालमै पहाडी क्षेत्रमा उत्पादित कोदो कच्चा पदार्थका रूपमा प्रयोग गर्ने जनाइएको छ ।"
बंगलादेशका सहिदप्रति समर्पित जित,"बंगलादेशले लिएको बदलादुवै टिम प्रारम्भिक चरणमा एउटै समूहमा थिए । जहाँ नेपालले बंगलादेशलाई हराएको थियो । तर, बंगलादेशले निर्णायक अन्तिम खेलमा नेपालमाथि त्यसको बदला लिन सफल रह्यो । प्रतियोगितामा नेपालको यो नै पहिलो हार पनि रह्यो । यसमा केही रणनीतिक चुक मुख्य जिम्मेवार रह्यो । प्रशिक्षक श्रेष्ठले सुरुमै अनिल बम्जनलाई मिडफिल्डमा खेलाएका थिए । तर उनी २४ मिनेटभन्दा बढी टिक्न सकेनन् । उनको प्रदर्शन अपेक्षाअनुसार रहेन । प्रशिक्षक श्रेष्ठलाई त के लागेको छ भने फाइनलमा उनीमात्र होइन, अधिकांश खेलाडीमाथि जस्तो विश्वास गरिएको थियो, त्यो पूरा भएन । बंगलादेशले भने सुरुमा नेपाललाई बढी खेल्न दिने र आफू काउन्टर आक्रमणमा निर्भर हुने योजना बुनेको थियो । बंगलोदशी प्रशिक्षक हकले पनि स्वीकारे, पहिलो हाफको अन्त्यतिर एक गोल भएपछि नेपाली खेलाडी दबाबमा आए । फाइनलअघि हकको दाबी थियो, जुन टिमले फाइनलको खास दिन खास मोडमा राम्रो खेल्नेछ, त्यसैले जित्नेछ । बंगलादेशको प्रदर्शन त्यस्तै रह्यो । सबैभन्दा अर्थपूर्ण तथ्य बंगलादेशी प्रशिक्षक हककै रह्यो । उनको निचोड थियो, हाम्रा सबै खेलाडीले खेलमा केन्द्रित भएर खेले । एक दिनको विश्रामले सबै ठीक भएको थिएन । तर, मनमा जोस थियो । अहिलेका यी खेलाडी हाम्रो बंगलादेशी फुटबलका स्टार हुन सक्छन् । अहिले नै फाइनललगत्तै तीन खेलाडीलाई बंगलादेशको राष्ट्रिय टिममा बोलाइसकेको छ । यो जितको बंगलादेशी फुटबलका लागि धेरै अर्थ रहनेछ ।"
नारायणगढमा कर्पोरेट कप क्रिकेट हुने,"(चितवन)नारायणगढमा सीएमसी कर्पोरेट इन्डोर क्रिकेट प्रतियोगिता भदौ १४ देखि हुने भएको छ । चितवन जिल्ला क्रिकेट संघले चितवन मेडिकल कलेज (सीएमसी) सँगको सहकार्यमा प्रतियोगिता आयोजना गरेको हो । भदौ १७ सम्म चल्ने प्रतियोगितामा १६ टिमले प्रतिस्पर्धा गर्नेछन् । विजताले ५० हजार र उपविजेताले २५ हजार रुपैयाँ पुरस्कार पाउने बुधबार भरतपुरमा आयोजित पत्रकार सम्मेलनमा आयोजक संघका अध्यक्ष सुदीप पियाले जानकारी दिए । व्यावसायिक संघसंस्थासँग क्रिकेटका माध्यमबाट सम्बन्ध बढाउँदै चितवनलाई क्रिकेट खेलको अग्रणी जिल्ला बनाउने उद्देश्यले प्रतियोगिता गरेको अध्यक्ष पियाले बताए । यस्ता प्रतियोगिताले जिल्लामा क्रिकेटको माहोल बढ्दै जाने उनको तर्क थियो ।संघले हरेक क्षेत्रसँग सहकार्य गर्दै जाने योजना बनाएको छ । कर्पोरेट क्रिकेट त्यही उद्देश्यले आयोजना गर्न लागेका हौं । चितवनमा क्रिकेट रंगशाला बन्न सुरु भएको छ । क्रिकेटमा चितवनलाई अग्रणी जिल्ला बनाउने हाम्रो लक्ष्य हो । यसका लागि प्रतियोगिताहरू भइरहनुर्छ, पियाले भने । इन्डोर क्रिकेट ८ ओभरको हुनेछ । एउटा खेल एक घण्टाभित्र सक्ने लक्ष्य रहेको उनले बताए ।नारायणगढ बाह्रघरेको कासी स्पोर्टसमा प्रतियोगिता हुनेछ । चितवनले स्वस्थोपचार क्षेत्रमा निकै राम्रो प्रगति गरेको छ । यहाँको उपचार सेवा राम्रो र भरपर्दो भएका कारण देशभरबाट बिरामीहरू भरतपुर आउँछन् । खेलकुदको क्षेत्रमा पनि चितवन कम छैन । अझै उन्नत बनाउन हामीले सहकार्य सुरु गरेका हौं, सीएमसीका प्रमुख प्रशासक प्रताप देवकोटाले भने ।"
सन्तोष १३ औं स्थानमा,"(लन्डन) पहिलोपटक नेपालको प्रतिनिधित्व गर्दै वर्ल्ड च्याम्पियनसिप लङ डिस्टेन्स ट्रायथलनमा नेपालका सन्तोष राई १३ औं स्थानमा रहेका छन् । सन्तोषले अगस्ट २५ मा अस्ट्रेलियाको नर्थ क्विन्सल्यान्डस्थित टाउन्स भेलमा भएको वर्ल्ड च्याम्पियनसिपअन्तर्गत एलिट विधामा प्रतिस्पर्धा गरेका थिए ।३ किमि पौडी, ११४ किमि साइक्लिनिङ र ३० किमि दौड समावेश ट्रायथलन प्रतियोगितामा सन्तोष १९ प्रतिस्पर्धीमध्ये १३ औं स्थानमा रहेका हुन् । उक्त प्रतिस्पर्धामा सन्तोषसहित अमेरिका बस्ने अर्का सन्तोष कर्माचार्यले प्रतिनिधित्व गरेका थिए । नेपाल ट्रायथलन संघले उक्त प्रतिस्पर्धामा पहिलो पटक नेपालको प्रतिनिधित्व गराउन सन्तोषद्वयलाई छनोट गरेको थियो । उपकरण, लजिस्टिकलगायतमा भोगेका चुनौती र समस्याबीच उनीहरूले दौड पूरा गरेका थिए ।अन्तर्राष्ट्रिय ट्रायथलन प्रतियोगितामा यो उपलब्धि नेपालको खेलकुद र मेरा लागि एउटा महत्वपूर्ण कोसेढुंगा हो, सन्तोष राईले भने ।प्रतियोगिताका बेला दक्षिण एसियाली खेलकुदमा स्वर्ण जितेकी ट्रायथलनकी सोनी गुरुङसमेत उपस्थित भएर नेपाली खेलाडीलाई हौसला प्रदान गरेकी थिइन् । सन्तोष राईलाई एनआरएनए यूके, एनबीसी यूके, फिजियोथेरापिस्ट सरोज गुरुङ एवं नेपाल ट्रायथलनका अध्यक्ष तथा ओलम्पिक कमिटीका महासचिव नीलेन्द्रराज श्रेष्ठले दौड आवश्यक सहयोग गरेका थिए ।सन् २००९ देखि दौड्न थालेका सन्तोष राईले लन्डन, बर्लिन, न्युयोर्क, सिकागो, बोस्टन, टोकियो जस्ता विश्वका ६ फुल म्याराथन पूरा गरेका छन् । दुई वर्षमा ती विश्वप्रसिद्ध म्याराथन पूरा गरेका उनी नेपाल रन यूकेका संस्थापक हुन् । वर्ल्ड च्याम्पियनसिपमा विश्वका ४० बढी देशबाट ३ हजार प्रतियोगी सहभागी भएका थिए ।"
हिमशिखरलाई फुटसल उपाधि,"सुनसरी (कास) हिमशिखर स्कुल तरहराले इटहरीमा सम्पन्न दोस्रो अन्तरविद्यालय फुटसल प्रतियोगिताको उपाधि जितेको छ । सुनसरीको झुम्कामा रहेको अल स्पोर्टस कलेक्सनको आयोजनामा भएको प्रतियोगितामा इटहरीको शिखर एकेडेमीलाई ३० गोलले पराजित गर्दै हिमशिखरले उपाधि जितेको हो । डिफेन्डिङ च्याम्पियन हिमशिखरलाई जिताउन समिन राई, आर्यन तामाङ र शरण राईले गोल गरे । हिमशिखरले ३० हजार र उपविजेता शिखर एकेडेमीले २० हजार रुपैयाँ पुरस्कार पाए ।उत्कृष्ट खेलाडी हिमशिखरका नमन राई भए । उनले स्मार्ट बाइसाइकल पुरस्कार पाए । हिमशिखरकै प्रतीक राई उत्कृष्ट गोलकिपर, शिखरका सुमन तामाङ हाइस्कोररसँगै म्यान अफ द फाइनल चुनिए । फेयर प्ले ट्रफी सहित स्मृति स्कुलल जित्यो । उनीहरूले जनही २ हजार पुरस्कार पाए । विजेता खेलाडीलाई इटहरी उपमहानगरका वडाध्यक्ष जितेन्द्र थापा, हिसान इटहरी अध्यक्ष रामकुमार कालाखेती र मुख्य प्रायोजक केआईसी इटहरीका प्रमुख उमेश भण्डारीले पुरस्कार बितरण गरे । सुनसरीका २८ विद्यालयको सहभागिता रहेको आयोजक अल स्पोर्ट्सका प्रमुख विमल मगरले बताए ।"

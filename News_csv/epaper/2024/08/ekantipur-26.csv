शीर्षक,विवरण
"त्रिशूलीपारि समानान्तर सडकको सम्भावना, प्रतिवेदन ६ वर्षदेखि अलपत्र","निर्माण सामग्रीको मूल्य पनि बढी पर्ने भएकाले लागत बढी पर्छ । अध्ययनअनुसार सिस्नेधार्के सडक निर्माण गर्न ४ अर्ब ३० करोड रुपैयाँ लाग्छ । यसमा अधिग्रहण गर्नुपर्ने जग्गा करिब ५ सय रोपनी पर्छ । जग्गा अधिग्रहण र घरटहराका लागि मात्र १ अर्ब ७५ करोड रुपैयाँ लाग्ने अध्ययनमा उल्लेख छ ।यस खण्डमा एउटा सुरुङ निर्माण गर्नुपर्ने अध्ययनले देखाएको छ । यसको दूरी १ सय ८० मिटर छ । सुरुङको मात्र लागत ५७ करोड ५० लाख रुपैयाँ लाग्ने अनुमान छ । उक्त सडक खण्डमा १६ सय २० वटा रूख काट्नुपर्नेछ । चारवटा पुल, २९ वटा पाइप कल्भर्ट र १० वटा बक्स कल्भर्ट निर्माण गर्नुपर्ने अध्ययनले औंल्याएको छ ।विशालटारफिस्लिङ सडक निर्माण गर्न भने ६ अर्ब ५ करोड रुपैयाँ लाग्ने अध्ययनले देखाएको छ । यस खण्डमा करिब ३ सय ५० रोपनी जग्गा अधिग्रहण गर्नुपर्नेछ । यसका लागि २ अर्ब ९० करोड र घरटहरा व्यवस्थापन गर्न १४ करोड ७० लाख रुपैयाँ लाग्ने देखिएको छ । ५ हजार १ सय ९० वटा रूख हटाउनुपर्ने अध्ययनमा उल्लेख छ । यसमा ७ वटा पुल, २३ वटा पाइप कल्भर्ट र ८ वटा बक्स कल्भर्ट निर्माण गर्नुपर्ने अध्ययनले देखाएको छ ।सडक निर्माण गर्न विश्व बैंकलाई प्रस्ताव लगिएको थियो, घिमिरेले भने, अर्थ मन्त्रालयमा छलफलका क्रममा यी दुईवटा सडक बनाउन नसकिने कुरा आयो । मुआब्जा दिन कठिन हुने भएर निर्माणमा जान नसकिएको बुझिएको सडक विभागले जनायो । त्यसपछि नागढुंगामुग्लिन सडकको काम अघि बढाइएको हो । पारिबाट सडक नबन्ने भएपछि नागढुंगामुग्लिनलाई थप चौडा बनाउने र विभिन्न खण्डमा चार लेन बनाउने गरी काम अघि बढाइएको घिमिरेले बताए । पारिपट्टि सडक बनाएर त्यताबाट सवारी पास गर्न सके वारिपट्टि काम गर्न सकिन्थ्यो । त्यही उद्देश्यले अध्ययन गरिएको हो, घिमिरेले भने ।नागढुंगामुग्लिन सडक भएर करिब २० हजार हाराहारी सानाठूला सवारीसाधन ओहोरदोहोर गर्छन् । यो सडकलाई अब धेरै चौडा बनाउँदा पहिरोको जोखिम बढ्छ, उनले भने, जसले लागत बढिरहने हुन्छ, पारिपट्टिबाट सडक बनाउन सके धेरै सहज हुने थियो । दुवै खण्डको निर्माण अवधि तीन वर्ष लाग्ने अध्ययन रिपोर्टमा उल्लेख छ । मुआब्जासहित निर्माण लागत १५ अर्ब १४ करोड ७० लाख रुपैयाँ लाग्नेछ । मुआब्जा धेरै दिनुपर्ने विषयले नभई स्थानीय तहबाटै काम हुन लागेका बेला यसको काम रोकिएको राष्ट्रिय योजना आयोगका पूर्वउपाध्यक्ष पुष्पराज कँडेल बताउँछन् । म राष्ट्रिय योजना आयोगको उपाध्यक्ष भएकै बेला पारिबाट सडक चाहिन्छ भनेर प्रक्रिया अगाडि बढाएका थियौं, उनले भने, यसमा संघ सरकारबाट काम गर्दा मुआब्जा धेरै दिनुपर्ने देखेर स्थानीय तहबाटै गर्ने र त्यसका लागि पालिकाहरूलाई सरकारले पैसा उपलब्ध गराउने सहमति भएको थियो ।विभिन्न पालिकाका अध्यक्ष, भौतिक पूर्वाधार तथा यातायात मन्त्रालय र अर्थ मन्त्रालयका प्रतिनिधिलाई सँगै राखेर योजना आयोगमा छलफल गरी सहमति गरिएको कँडेलको भनाइ छ । क्षतिपूर्ति नदिने, सडक १५ मिटरको बनाउने र त्यो १५ मिटरभित्र पर्ने जग्गा आआफ्नो पालिकाभित्र व्यवस्थापन गर्ने सहमति थियो, उनले भने, सरकार फेरिएपछि यी विषय सेलाएको हो, यसलाई सरकारले प्राथमिकतामा राखेर काम अघि बढाउनुपर्छ । अहिले नागढुंगामुग्लिनसम्म तीन खण्डमा विभाजन गरेर सडक स्तरोन्नति भइरहेको छ । राजमार्गमा पर्ने बजार क्षेत्रमा चार र अन्य खण्डमा दुई लेन सडक बनाइनेछ । विश्व बैंकको ऋण सहयोगमा सडक स्तरोन्नति थालिएको हो । पारिको सडक पनि विश्व बैंककै ऋण सहयोगमा निर्माण गर्न लागिएको थियो । त्यसका लागि ऋण सम्झौता गर्ने अन्तिम तयारी हुँदा काम रोकिएको थियो । अहिलेको पृथ्वी राजमार्गभन्दा पारिबाट समानान्तर रूपमा सडक बनाउन अध्ययन भए पनि मुआब्जा धेरै दिनुपर्ने भएकाले रोकिएको भौतिक पूर्वाधार तथा यातायात मन्त्रालयका सहसचिव एवं प्रवक्ता सुशीलबाबु ढकालले जनाए ।"
पहिरोबिनै खसिरहन्छ ढुंगा,"मोटरसाइकल चालक रत्ननगर नगरपालिका२ का आशिक मियाँको बायाँ हातमा सामान्य चोट लागेको छ । चोट ठूलो नभएकाले केही बेरपछि उनी गन्तव्यतर्फ लागेको चितवन प्रहरीले जनाएको छ ।सडकमाथिबाट खसेको ढुंगा लागेर शुक्रबार ठूलै दुर्घटना भयो । नारायणगढमुग्लिन सडकको भरतपुर महानगरपालिका२९ सत्रकिलोमा अचानक खसेको ढुंगाले लाग्दा अनियन्त्रित भई बस सडकमै पल्टिएको थियो । रौतहटको गौरबाट पोखरा जान लागेको बस पल्टिँदा २५ यात्रु घाइते भए । सत्रकिलोमै यही भदौ ५ मा यस्तै प्रकृतिको घटना भएको थियो । काठमाडौंबाट भरतपुर आउँदै गरेको माइक्रोमाथि ढुंगा खस्दा अगाडिको सिसा चर्कियो । दुई बालबालिका सामान्य घाइते भए । भदौ ४ मा इच्छाकामना गाउँपालिका५ स्थित यही सडकको तीन नम्बर पुलनजिक गुडिरहेको कारमाथि ढुंगा खस्दा चालक सामान्य घाइते भएका थिए ।सिमलतालमा पहिरोमा परेर त्रिशूली नदीमा दुईवटा बस खसेकै दिन गत असार २८ बिहान सत्रकिलोमा माथिबाट खसेको ढुंगाले लागेर बुटवलबाट काठमाडौं जाँदै गरेको बसका चालकको ज्यानै गएको थियो । चालकको मृत्यु भए पनि बस रोकिएका कारण अन्य यात्रु भने जोगिए । बस अनियन्त्रित भएको भए त्रिशूलीमा खस्ने खतरा थियो । सत्रकिलो वरपर ढुंगा खस्ने समस्या अलि बढी छ । लगातार जस्तो घटना भएका कारण मैले समस्या बुझ्न सडक डिभिजनमा भनेको छु, चितवनका प्रमुख जिल्ला अधिकारी इन्द्रदेव यादवले भने । प्रजिअको निर्देशनपछि आफूहरूले सत्रकिलो क्षेत्रमा पहाडको माथिल्लो खण्डमा गएर हेरेको डिभिजन सडक कार्यालय भरतपुरका प्रमुख रमेशप्रसाद पौडेलले बताए । त्यहाँ माथि न पहिरो छ, न त ग्रामीण सडक नै खनेको छ । त्यो ठाउँ घाँस र झाडीले छोपेको छ, उनले भने । तत्कालै खस्न लागेको या छिट्टै खस्लान् भन्ने खालका ढुंगा नदेखिएको पौडेलले बताए । तर, सानाठूला ढुंगा सडकमा खस्ने घटना भने बढेका छन् । पानी परेर रोकिएपछि चर्को घाम लागेका बेला ढुंगा खस्ने गरेको डिभिजन सडकका इन्जिनियर सागर कार्कीले बताए । अरू बेला सुक्खायाममा डढेलो लागेपछि पहाडबाट ढुंगा खस्ने गरेको छ । नारायणगढमुग्लिन सडक (३६ किलोमिटर) को १५ ठाउँमा ढुंगा खस्ने समस्या रहेको र सजग रहन सूचना बोर्डहरू राखेको कार्कीले बताए ।चितवन उद्योग वाणिज्य संघका उपाध्यक्ष राजेन्द्र ओलीले सडकलाई सुरक्षित र भरपर्दो बनाउन सरकारले ध्यान दिनुपर्ने बताए । ज्यान नै जोखिममा परेपछि मान्छेले यात्रा कम गर्छ, जसले व्यापार व्यवसाय, पर्यटन जस्ता आर्थिक क्रियाकलाप बढाउने क्षेत्रमा असर पर्छ, उनले भने, समस्या बर्खामा आउँछ । सबै चिन्तित हुन्छन् । यस्ता समस्या हल गर्न तत्कालै केही गर्न सकिँदैन, ठोस योजना बनाउनुपर्छ । बर्खा सकिएपछि समस्या समाधान गर्न सरकारले ध्यान दिनुपर्छ ।"
"न्यारोबडी पनि 'ग्राउन्डेड, मलेसिया र काठमाडौंमा२ सय ६० यात्रु अलपत्र","र्को वाइडबडी मकालु बुधबार इटाली पठाउने तयारी छ । उक्त वाइडबडीलाई अब ४७ घण्टाभन्दा बढी व्यावसायिक उडानमा राख्न नमिल्ने भएकाले फारो गरेर जापानको नारिताका लागि मंगलबार एउटा मात्रै उडान राखिएको छ । दुई वटा जहाज ग्राउन्डेड र अर्को एक उडानपछि ग्राउन्डेड हुने भएकाले आइतबार निगमले गर्दै आएका दिल्ली र मलेसियाका नियमित उडान लुम्बिनी नाम भएको न्यरोबडीमाथि थोपरिए । तर लुम्बिनीले मलेसियाको रातिको उडान रद्द गरेको छ । दिउँसो २ बजे गर्नुपर्ने मुम्बईको उडान आइतबार ६ घण्टा ढिलो काठमाडौंबाट उड्यो । यो उडान ढिलो भएका कारण मुम्बईबाट तेस्रो मुलुक जानुपर्ने १३ यात्रुको उताबाट जहाज छुट्ने भयो । त्यसैले उनीहरू काठमाडौंमै रोकिएका छन्, निगमका एक निर्देशकले बताए । न्यारोबडी विमान लुम्बिनीको राति ११ बजेको दुबई उडानलाई आइतबार राति साढे २ बजे गर्ने तालिका राखिएको छ । यो समाचार तयार पार्दासम्म (राति १०ः३० बजे) जहाज मुम्बईमा अवतरण भइसकेको थिएन । दुबईबाट फर्केपछि सोमबार बिहान ११ बजेको बैंकक उडान यसै जहाजबाट दिउँसो १ बजेका लागि सारिएको छ । जहाज र पाइलट अभावले निगमले दैनिक दुईवटा गर्ने दिल्ली उडानलाई गाभ्दै आएको छ । अन्तर्राष्ट्रिय उडान गर्ने निगमका चारवटा विमानको दैनिक आम्दानी ६ करोड हाराहारी हुन्छ । ग्राउन्डेड हुँदा एउटा न्यारोबडीले १ करोड र वाइडबडीले दुई करोड रुपैयाँ हाराहारी आम्दानी गुमाउँछ ।"
नेपाली सेनामा भर्ती हुन चाहनुहुन्छ ? यस्तो छ बाटो,"(काठमाडौं)नेपालको सबैभन्दा ठूलो संगठनमध्येमा पर्छ, नेपाली सेना । एसियाकै पुरानो सुरक्षा संगठनका रूपमा नेपाली सेनाको परिचय छ । विदेशी सैनिकहरूले समेत नेपाली सेनालाई एसियाकै पुरानो सेना भन्दै प्रशंसा गर्दै आइरहेका छन् । २ सय ५० वर्षभन्दा लामो इतिहास बोकेको नेपाली सैनिक संगठनमा अहिले करिब ९६ हजारको फौज छ । नेपालमा २० प्रतिशतभन्दा बढी नागरिक गरिबीको रेखामुनि छन् । हरेक दिन एक हजारभन्दा बढी नेपाली वैदेशिक रोजगारीका लागि निस्कने गर्छन् । यस्तो अवस्थामा आफ्नै देशमा बसेर आफ्नै सुरक्षा संगठनमा काम गर्ने चाहना अधिकांशको हुन्छ । नेपालको महत्त्वपूर्ण संगठन नेपाली सेनामा काम गर्न युवाहरूको भीड नै लाग्ने गर्छ । तर त्यसका लागि नेपाली सेनामा पदपूर्ति प्रक्रियालाई पार गर्नुपर्छ । जागिरका लागि अधिकांशको रोजाइमा नेपाली सेना नै पर्ने गरेको देखिन्छ । अवकाश प्राप्त उपरथी विनोज बस्न्यात नेपालभित्र पाइने रोजगारीहरूमध्ये नेपाली सेनाको जागिर अरूमा भन्दा बढी एक्सपोजर भएको र महत्त्वपूर्ण जिम्मेवारीको मान्छन् । नेपालभित्र र बाहिर नेपाली सैनिकले पाउने सम्मान, अन्य मुलुकहरूबाट नेपाली सेनाप्रति हुने सम्मान र संयुक्त राष्ट्रसंघीय मिसनमा हुनेलगायतका सम्मानले गर्दा नेपाली सेनामा काम गर्न पाउनु नेपालीका लागि गर्वको विषय हुने गरेको छ, उनी भन्छन् ।नेपाली सेनाका अनुसार संगठनले ५ सेवाका विभिन्न समूहमा १९ पदमा जागिरको अवसर प्रदान गर्दै आइरहेको छ । ती सेवाहरूमा साधारण, सैनिक प्राड सेवा, सैनिक प्राविधिक सेवा, सैनिक हवाई सेवा र विविध सेवा हुन् । साधारण सेवातर्फ अधिकृत क्याडेट, पदिक तथा बिल्लादार अधिकृत क्याडेट, सैन्य र सबै ट्रेडका फलोअर्स पदहरू छन् । सैनिक प्राड सेवातर्फ उपसेनानी र जमदार पदहरू छन् । यस्तै, सैनिक प्राविधिक सेवातर्फ भने चार वटा छुट्टाछुट्टै समूहहरू छन् । ती समूहहरूमा सैनिक स्वास्थ्य समूह, सैनिक इन्जिनियरिङ समूह, पशु विकास तथा पशु स्वास्थ्य समूह र अन्य प्राविधिक समूह हुन् । सैनिक स्वास्थ्य समूहतर्फ मेडिकल, डेन्टल, नर्सिङ र विविध मेडिकल ट्रेड उपसमूहमा दरबन्दी छ भने सैनिक इन्जिनियरिङ समूहमा उत्पादन, मर्मत तथा सम्भार, सिभिल तथा आर्किटेक्चर, सूचना प्रविधि र सर्भे उपसमूहका लागि आवेदन खुल्छ । यस्तै, पशु विकास तथा पशु स्वास्थ्य समूहमा पनि रोजगारी पाइन्छ । अन्य प्राविधिक समूहतर्फ जनसम्पर्क तथा मनोविज्ञान, सैनिक ब्यान्ड, असवाव खाना, एम्युनिसन कार्य, प्याराच्युट फोल्डर तथा मर्मत, लाइब्रेरी उपसमूहमा काम गर्ने अवसर पाइन्छ । यी चारै सैनिक प्राविधिक सेवातर्फ उपसेनानी, सुवेदार र अमल्दार पदहरू खुल्छन् ।सेनामा कामका लागि खुल्ने अर्को महत्त्वपूर्ण सेवा हो, सैनिक हवाई सेवा । यसमा पाइलट समूह, हवाई सम्भार समूह र अन्य हवाई समूह हुन्छन् । जसमा ग्राउन्ड ह्यान्डलिङ, एभिएसन, बन्दोबस्ती तथा प्राप्ति, डिस्प्याचर, एयर ट्राफिक कन्ट्रोलर उपसमूह रहेका छन् । सैनिक हवाई सेवामा उपसेनानी, जमदार र अमल्दार पदहरूमा जागिर खुल्ने गर्छ । सेनामा खुल्ने पाँचौं तथा अन्तिम सेवा भनेको विविधि सेवा हो । यसमा पुजारी समूह, सैनिक कर्मचारी समूह, लेखा समूह, बन्दोबस्ती कार्य समूह र ग्यारिजन समूह छन् । यी समूहहरूमा उपसेनानी, जमदार, हुद्दा, अमल्दार र बन्दोबस्ती कार्य सिपाही पदहरूमा जागिरका लागि अवसर हुन्छ । नेपाली सेनाले छुट्टाछुट्टै पदहरूका लागि फरकफरक योग्यता तोकेको छ । पदहरूका लागि आवश्यक मापदण्ड भर्ना छनोटका क्रममा आवश्यक पर्ने शारीरिक मापदण्ड तथा शैक्षिक योग्यताहरू छन् । अधिकृत क्याडेट (उपसेनानी) र सैन्य (जवान) को शारीरिक योग्यतामा पुरुषतर्फ उचाइ न्यूनतम ५ फिट ३ इन्च, छाती नफुलाउँदा न्यूनतम ३२ इन्च र फुलाउँदा न्यूनतम ३४ इन्च तथा वजन न्यूनतम ५० किलो हुनैपर्ने उल्लेख छ । यस्तै, महिलातर्फ उचाइ ५ फिट र वजन न्यूनतम ४० किलो हुन आवश्यक छ । विभिन्न ट्रेडका फलोअर्सका लागि पुरुषतर्फ उचाइ न्यूनतम ५ फिट २ इन्च, छाती नफुलाउँदा न्यूनतम ३० इन्च र फुलाउँदा न्यूनतम ३२ इन्च शारीरिक योग्यता हुन आवश्यक छ । महिलातर्फ भने उचाइ न्यूनतम ४ फिट १० इन्च र वजन न्यूनतम ४० किलो आवश्यक छ । विभिन्न ट्रेडका प्राविधिक अधिकृत पदिक तथा बिल्लादारको शारीरिक योग्यताका लागि पुरुषतर्फ उचाइ न्यूनतम ५ फिट ३ इन्च, छाती नफुलाउँदा न्यूनतम ३२ इन्च र फुलाउँदा न्यूनतम ३४ तथा वजन न्यूनतम ५० किलो हुनुपर्नेछ । महिलातर्फ भने उचाइ न्यूनतम ५ फिट (पाइलट समूहको महिलाको हकमा ५ फिट २ इन्च) र वजन न्यूनतम ४० किलो हुनुपर्छ । ती पदहरूमा बीएमआई (शारीरिक व्यवस्थापन) न्यूनतम १६ देखि अधिकतम २७ सम्म हुनुपर्ने तथा चस्मा प्रयोग गर्ने भएमा आँखा प्लसमाइनस दुईभन्दा बढी कमजोर नभएको हुनुपर्ने तर सैनिक प्राविधिक सेवाअन्तर्गतका बहालवाला उम्मेदवारको हकमा प्लसमाइनस २५ भन्दा बढी कमजोर नभएको हुनुपर्ने हुन्छ । शैक्षिक योग्यतातर्फ अधिकृत क्याडेट (उपसेनानी) मा भर्ना हुन प्रमाणपत्र तह वा सो सरह तथा उमेर हदमा उमेरको हद १८ वर्ष पूरा भई २१ वर्ष ननाघेको हुनुपर्छ । यस्तै, स्नातक वा सो सरह उत्तीर्ण (स्नातक अधिकृत क्याडेटका लागि) उमेर हदमा १८ वर्ष पूरा भई २४ वर्ष ननाघेको हुन आवश्यक छ । यस्तै, विभिन्न ट्रेडका प्राडप्राविधिकहवाईविविध सेवातर्फका अधिकृतको शैक्षिक योग्यता सम्बन्धित विषयमा स्नातक तह उत्तीर्ण गरेको हुन आवश्यक छ । साथै, उमेर हद पुरुषतर्फ १८ वर्ष पूरा भई २९ वर्ष ननाघेको तथा महिलाको हकमा १८ वर्ष पूरा भई ३० वर्ष ननाघेको हुनुपर्छ । यसैगरी, विभिन्न ट्रेडका प्राडप्राविधिकहवाईविविध सेवातर्फका पदिकको शैक्षिक योग्यता सम्बन्धित विषयमा प्रमाणपत्र तहडिप्लोमा उत्तीर्ण गरेको हुनुपर्छ भने उमेरको हदमा १८ वर्ष पूरा भई २५ वर्ष ननाघेको हुन आवश्यक छ । विभिन्न ट्रेडका प्राविधिकहवाईविविध सेवातर्फका बिल्लादारको शैक्षिक योग्यता एलएलसी वा एसईई उत्तीर्ण गरेको तथा उमेर हद १८ वर्ष पूरा २२ वर्ष ननाघेको हुनुपर्छ । सैन्यको शैक्षिक योग्यता कक्षा ८ उत्तीर्ण गरेको र उमेरको हद १८ वर्ष पूरा भई २२ वर्ष ननाघेको हुन आवश्यक छ । साथै, विभिन्न ट्रेडको फलोअर्सको शैक्षिक योग्यता साधारण लेखपढ गर्न सक्ने तथा उमेर हदमा १८ वर्ष पूरा भई २६ वर्ष ननाघेको हुन आवश्यक छ । नेपाली सेनामा नेपालको संविधानअनुसार खुला तथा समावेशी संख्या पनि निर्धारण गरिएको छ । सेनाका हरेक भर्नामा खुला तथा समावेशीका संख्या निर्धारणअनुसार खुलातर्फ ५५ प्रतिशत, समावेशीतर्फ ४५ प्रतिशत र सैनिक सन्तति ५ प्रतिशत छन् । यस्तै, समावेशीतर्फको ४५ प्रतिशतलाई शतप्रतिशत बनाएर महिला २० प्रतिशत, आदिवासी जनजाति ३२ प्रतिशत, मधेशी २८ प्रतिशत, दलित १५ प्रतिशत र पिछडिएको क्षेत्रका ५ प्रतिशतमा गरी छुट्याइएको छ । त्यहीअनुसार सेनामा भर्ना लिइन्छ । अवकाश प्राप्त उपरथी बस्न्यात भने सेनामा समावेशीअनुसार भर्ना गर्दा संगठन कमजोर हुने उल्लेख गर्छन् । उनले भने, सेनामा जुन हिसाबमा गुणस्तर हुनुपर्ने हो, त्यसमा केही फरक परेको छ, केही वर्षपछि यसको प्रभाव देखिन्छ । उनले नेपालको स्थिति र परिस्थितिले गर्दा गुणस्तरीय रूपमा संगठन कमजोर हुँदै जाने खतरा रहने बताए । राजनीतिक निर्णयबाट कोटा सिस्टम आउनुभन्दा अघि गुणस्तरले प्राथमिकता पाउँथ्यो । जुन गुणस्तर नेपाली सेनामा थियो, अहिले कमजोरी भयो, बस्न्यातले भने, नेपाली सेनामा राजनीतिक कोटा प्रणाली नराखेको भए हुन्थ्यो, आर्मीलाई चाहिने गुणस्तरमा चाहिँ कमी गर्न हुँदैन थियो । सेनामा जब पद रिक्त हुन्छ, पदपूर्तिका लागि लोक सेवालगायतका आवश्यक निकायसँग स्वीकृति लिएर गरिन्छ । सेनाका अनुसार पदपूर्तिसम्बन्धी जानकारी गराउने व्यवस्था राष्ट्रिय दैनिक पत्रिकामा दरखास्त आह्वानसम्बन्धी सूचना प्रकाश गर्ने गरिएको छ । साथै, अन्य स्थानबाट पनि विज्ञापनको प्रचारप्रसार गरिन्छ । नेपाली सेनाको आधिकारिक वेबसाइट र भर्ना छनोट निर्देशनालयको आधिकारिक पोर्टलहरूमा विज्ञापन र आवश्यकतामा विज्ञापन अपलोड गरिन्छ । साथै, सैनिक रेडियो कार्यक्रम, सिपाही पाक्षिक पत्रिका तथा नेपाली सेनाद्वारा सञ्चालित सामाजिक सञ्जालहरूमा विभिन्न भाषामा प्रचार गर्ने सेनाले जनाएको छ । सैनिक टेलिभिजन कार्यक्रम तथा समाचारमार्फत प्रचार गर्ने गरिन्छ । अर्का सेनाका अवकाश प्राप्त उपरथी पूर्ण सिलवाल नेपाली सेनामा जागिरको आकर्षण नघटेको मान्छन् । योग्यता नपुगेकालाई नलिने भएकाले शैक्षिक, शारीरिक, आईक्यूलगायत परीक्षणका कारणले पूर्वतयारी नगरेको जागिर खान आउँदा उम्मेदवारहरू पास नहुने गरेका हुन्, उनले भने, धेरै पास हुन्नन् । सिटअनुसार भर्ना हुनका लागि बढी आउँछन् । तर गुणस्तरको नभएका कारणले गर्दा छनोट कमै हुन्छन् । उनले सेनामा आरक्षणको व्यवस्था गरे पनि हरेक उम्मेदवारले न्यूनतम अंक ल्याएर पास हुनैपर्ने प्रस्ट पारे । एक्लै भए पनि न्यूनतम योग्यता हुनैपर्छ । योग्यताअनुसार भएन भने सेनाले फेरि विज्ञापन गर्छ, सिलवालले भने । उनले लिखित, शारीरिक, आईक्यूलगायत लोक सेवा आयोगले बनाउने प्रश्नको समाधान गर्न सबै उम्मेदवारहरूलाई सहज नभएको मान्छन् । त्यो प्रश्नहरूलाई ट्याकल गर्न नसक्ने पढेका हुन्छन् । प्रतिस्पर्धाका आधारमा छानिनुपर्ने हुन्छ । लिखित र आईक्यूमा पास नै हुँदैनन् । जसले गर्दा म हाम्रो नेपालको समग्र शिक्षाको गुणस्तर राम्रो देख्दिनँ, उनले भने, त्यो गुणस्तरको समस्या छ । धेरै फेल भएपछि लोक सेवाले सहज प्रश्नहरू पनि बनाएको छ । सिपाहीमा ८ कक्षा पढेको भन्ने हुन्छ तर १२ कक्षा पास गरेर आएका पनि फेल भएका हुन्छन् । अन्त्यमा सिलवालले नेपाली सेनासहित सुरक्षा निकायमा कम तलब भएको कारणले पनि युवाहरू विदेशमा नयाँ अवसर खोज्न जान थालेको उल्लेख गरे ।"
"डेडिकेटेड र ट्रंकलाइन विवाद, लेखा समितिमा चर्काचर्की","(काठमाडौं) डेडिकेटेड र ट्रंकलाइनको बक्यौता विवादमा छलफल र निकास दिन आइतबार बसेको सार्वजनिक लेखा समितिको बैठक बिनानिष्कर्ष टुंगिएको छ । बक्यौता उठाउन निर्देशन दिने कि नेपाल विद्युत् प्राधिकरणका पदाधिकारीमाथि भ्रष्टाचारको आरोपमा छानबिन गर्न अख्तियार दुरुपयोग अनुसन्धान आयोगमा लेखिपठाउने भन्ने विषयमा समितिका सदस्यहरूबीच विवाद भएपछि बैठक बिनानिष्कर्ष टुंगिएको हो ।बैठकमा सांसदहरूले एक चरण धारणा राखेपछि समितिका सभापति ऋषिकेश पोखरेलले समितिको निर्णय भन्दै ६ बुँदा प्रस्ताव गरेपछि चर्काचर्की सुरु भएको थियो । पोखरेलले बक्यौता उठाउन निर्देशन दिनेदेखि प्राधिकरणका अधिकारीमाथि छानबिन गर्न अख्तियारलाई पत्राचार गर्नेसहितको प्रस्ताव गरेका थिए । एमालेका बाहेक अधिकांश सांसदले छलफल नटुंगिँदै निर्णय प्रस्ताव गरेको भन्दै पोखरेलको प्रतिवाद गरेका थिए ।सभापति पोखरेलको प्रस्तावको पहिलो नम्बरमा प्रतिनिधिसभाको अघिल्लो कार्यकालमा मीनेन्द्र रिजाल नेतृत्वको उपसमितिले दिएका निर्देशन कार्यान्वयन गर्न सरकार, ऊर्जा मन्त्रालय, विद्युत् प्राधिकरण र अख्तियारलाई पुनः निर्देशन दिने थियो । विभिन्न आयोग, तथ्यांक र महालेखा परीक्षकको ६१औं प्रतिवेदनका आधारमा डेडिकेटेड र ट्रंकलाइनतर्फको बक्यौता रकम २१ अर्ब ८८ करोड उठाउन प्राधिकरणलाई निर्देशन दिने दोस्रो बुँदा थियो । तेस्रो नम्बरमा ऊर्जा मन्त्रालयमा मन्त्रिपरषद्बाट फरक आशयका दुई पत्र प्राप्त भएको र सोही आधारमा प्राधिकरणले ८ अर्ब ४० करोडको बिल जारी गरी लेखा समितिको निर्देशन अवज्ञा गरेको विषयमा सरकार र प्राधिकरणलाई सोध्ने निर्णय प्रस्ताव गरेका थिए ।२०८१ साल पुस मसान्तभित्र प्राधिकरणले बक्यौता असुलउपर नगरे विद्युत् प्राधिकरण नियमावलीको नियम १० बमोजिम जिम्मेवार कर्मचारी तथा सम्बद्ध पदाधिकारीहरूबाट उक्त बक्यौता रकम असुलउपर गर्नगराउन सरकारलाई निर्देशन दिने, चौथो बुँदा थियो । पाँचौं बुँदामा विद्युत् नियमन आयोगले उक्त विवादमा समन्वय नगरेको भन्दै त्यसमा कानुनबमोजिम पदाधिकारीलाई कारबाहीका लागि छानबिन गर्न निर्देशन दिने उल्लेख छ । विद्युत् प्राधिकरणसँग सम्बन्धित रहेर विभिन्न १० वटा उजुरी सार्वजनिक लेखा समितिमा दर्ता भएका छन् । ती सबै उजुरी छानबिनका लागि सरकार र अख्तियारमा पठाउने अन्तिम बुँदा प्रस्तावित थियो । निर्णय अन्तिम भन्दै सभापति पोखरेल बैठकबाट बाहिरिन खोजेका थिए । तर प्रतिपक्षी माओवादी, रास्वपा र एकीकृत समाजवादी मात्रै नभई सत्तारूढ कांग्रेसका सांसदले छलफल नटुंगिँदै सभापति पोखरेलले निर्णय घोषणा गरेकामा आपत्ति जनाएका थिए । माओवादीका सांसदले निर्णयमा फरक मत राख्न माग गरे भने रास्वपाका सांसदले सभापतिको कदममा विरोध जनाए । कांग्रेस सांसदले पनि सभापतिले प्रजातान्त्रिक प्रक्रिया र संसदीय अभ्यास मान्नुपर्ने भनेपछि पोखरेल बैठकमा बसेका थिए । निर्णयका लागि प्रस्तावित बुँदा पढ्नु पहिले सभापति पोखरेलले भ्रष्टाचारीहरूलाई फूलमाला लगाउने हो ? भन्दै छानबिनका लागि नाम लेखेर अख्तियारमा पठाउनैपर्ने अडान दोहोर्याएका थिए ।विद्युत् प्राधिकरणका अधिकारीहरूले ९ वर्षसम्म बक्यौता नउठाई बेइमानी गरेकाले दण्डित गर्नुपर्ने उनको भनाइ थियो । प्राधिकरणका कार्यकारी निर्देशक कुलमान घिसिङको नाम उल्लेख नगरी उनले लोकप्रियताका आधारमा भ्रष्टाचार र बेइमानी भएको र संसदीय समितिलाई धम्क्याउने काम भएको आरोप लगाए । सभापति पोखरेलले प्राधिकरणका अधिकारीलाई कारबाहीका लागि अख्तियारमा लेखिपठाउने प्रस्तावमा एमालेका बाहेक सबैजसो सांसदले असहमति जनाएका थिए । कांग्रेस सांसद देवप्रसाद तिमल्सेनाले ९ वर्षसम्म बक्यौता नउठेकाले अब पुस मसान्तसम्म उठाउनका लागि समय दिनुपर्ने र त्यसपछि कारबाहीको प्रक्रिया अगाडि बढाउनुपर्ने प्रस्ताव राखे ।माओवादी सांसद अमनलाल मोदीले प्राधिकरणबाट मागेको कागजात अध्ययन नगरी कसरी निर्णय गर्न मिल्छ भन्ने प्रश्न गरेका थिए । माओवादीकै सांसद लेखनाथ दाहालले बक्यौता उठाउनेभन्दा पनि प्राधिकरणका कार्यकारी निर्देशक घिसिङलाई छानबिन गर्न अख्तियारमा लेखिपठाउने नियत देखिएकाले निर्णयमा सहमत हुन नसकिने बताए । अख्तियारमा जाने भन्ने एउटै प्रश्न आयो । बक्यौता उठाउने कुरा देखिएन, उनले भने, यस्तो जबर्जस्ती प्रस्ताव किन आएको ? प्राधिकरणबाट घिसिङलाई हटाएर एमालेले आफ्नो मान्छे नियुक्त गर्न संसदीय समिति दुरुपयोग गरेको उनको आरोप थियो ।राप्रपाका विक्रम पाण्डेले विद्युत् प्राधिकरण देशको आर्थिक मेरुदण्ड भएको भन्दै प्राधिकरणको रेकर्ड र सर्तका आधारमा निर्णय गर्दा समस्या नबढ्ने बताए । एमालेका सचिवसमेत रहेका योगेश भट्टराईले विद्युत् महसुल नतिर्नेहरूलाई पनि जिम्मेवार बनाउनुपर्ने बताएका थिए । उनले घिसिङलाई मात्रै नभई तत्कालीन ऊर्जामन्त्री र प्रधानमन्त्रीलाई पनि जवाफदेही बनाउनुपर्ने माग गरे । तत्कालीन ऊर्जामन्त्री शक्ति बस्नेत र प्रधानमन्त्री पुष्पकमल दाहाललाई पनि समितिमा बोलाउनुपर्ने उनको भनाइ थियो ।रास्वपाका सांसद मनीष झाले अख्तियारलाई पत्र लेख्नेभन्दा पनि सिधा महसुल उठाउन प्राधिकरणलाई निर्देशन दिनुपर्ने बताए । सबै सांसदको सहमति १ अर्ब ८८ करोड उठाउने छ र महालेखाको प्रतिवेदनमा पनि छ । अख्तियारमा २०७८ सालमा गइसकेको थियो अहिलेसम्म के हेरेर बस्यो ? मसँग जनशक्ति छैन भन्ने अख्तियार निजी क्षेत्रमा जान खोजेको छ । टेरामक्सलगायत सिफारिस पठायौं, २०७८ सालको सिफारिस कार्यान्वयन नगर्नेले अहिले गर्ला भन्ने के ग्यारेन्टी छ ? समितिमा परेका उजुरी नहेरी अख्तियारमा पठाउने प्रस्तावबारे उनले भने, हामीसँग आएको निवेदन हेर्दै नहेरी पठाउन हामी अख्तियारको हुलाकी हो ?एमालेका सांसद गोकुल बाँस्कोटाले यो प्रकरणमा जिम्मेवार सबैमाथि छानबिन हुनुपर्ने बताए । प्रधानमन्त्री, मन्त्री, एमडी र अघिल्ला एमडीको कुरा आयो । मिटर रिडरसम्मको कुरा आयो भने पनि यो त आउनुपर्यो । सरकार र सम्बन्धित निकायलाई लेखेर पठाइदिने हो र त्यसको जवाफ यो समितिले प्राप्त गर्नुपर्छ । फलोअप पनि होस् । यता उता मात्रै गरेर जाने कुराले समाधान दिन्न, ठोस निर्णय गरौं, उनले भने । एमाले सांसद अच्युत मैनालीले प्राधिकरण, अख्तियार र मन्त्रालयको लापरबाहीबारे सोध्नुपर्ने बताए । ९ वर्षदेखि यो किन कार्यान्वयन भएन, कसको हेलचेक्र्याइँ भयो भन्ने हेर्न जरुरी हुन्छ । विगतका निर्णय कार्यान्वयन गरौं भनेर जाँदा विरोध जनाउनुपर्ने आवश्यकता छैन । सोध्नेबित्तिकै निलम्बनमा गइहाल्दैन । ऊ स्वच्छ छ भने त कुनै कानुनी दायरामा आउँदैन, उनले भने । समिति सभापतिले सुनाएका निर्णयमा नोट अफ डिसेन्ट लेख्ने अडान माओवादी सांसदहरूले सुनाएपछि कांग्रेसका सांसद अर्जुननरसिंह केसीले सहमतिको प्रस्ताव अघि सारेका थिए । केसीले निर्णयका लागि तीन बुँदा अघि सारे महालेखाको प्रतिवेदनमा देखिए अनुसार २१ अर्ब ८८ करोड बक्यौता तिर्न पुस मसान्तसम्मको समय दिनुपर्ने, सार्वजनिक लेखा समिति, लाल आयोग र छानबिन समितिका निर्णय कार्यान्वयनबारे प्राधिकरणसँग जवाफ माग्ने र एउटै मितिमा प्रधानमन्त्री कार्यालयबाट ऊर्जा मन्त्रालयमा दुईवटा पत्र किन गयो भन्नेबारे प्रस्टीकरण माग्ने । केसीको प्रस्तावमा कांग्रेस, माओवादी, रास्वपा र एकीकृत समाजवादीका साथै स्वतन्त्र सांसद अमरेशकुमार सिंहले पनि समर्थन जनाएका थिए । समिति सभापतिले भने बहुमत सांसदहरूको प्रस्ताव अस्वीकार गर्दै बैठक स्थगित गरेका थिए ।"
यसरी कतिन्जेल उड्छ वायुसेवा निगम ?,"ठूला चाडपर्व नजिक आइसकेकाले वायुसेवा प्रदायकहरूका लागि व्यापारको उत्सवमय समय पनि सुरु हुँदै छ । उनीहरूले आफ्नो सेवालाई चुस्त दुरुस्त राख्दै यात्रुलाई आफूतिर आकर्षित गर्ने समय पनि यही हो । व्यापार र जिम्मेवारीबोधको न्यूनतम मात्रै हुटहुटी हुने जुनसुकै विमान कम्पनीले यस समयलाई अवसरका रूपमा लिन्छन् । तर नेपाल वायुसेवा निगम भने बिल्कुल फरक छ । त्यसैले त ऊ सधैं घाटामा छ । किनकि, व्यवस्थापकलाई अवसर सदुपयोगप्रति कुनै रुचि नै छैन । सफलताका लागि होइन, हरदम बेथितिका लागि नयाँनयाँ उपाय निकालिरहेको प्रतीत हुन्छ । अहिले त्यस्तै भएको छ ।निगमका चार ठूला जहाजमध्ये वाइडबडी अन्नपूर्ण लाई इटालीमा अलपत्र राखिएको छ । सीचेक का लागि पठाइएको ६० दिन बितिसक्दा पनि मर्मत कहिले सकिने हो ? विमान कहिले फर्काइने हो टुंगो छैन । त्यसो त सीचेक गर्नका लागि अन्तिम प्रहरमा अपनाइएको टेन्डर प्रक्रियामै अनियमितताको आशंका छ । टेन्डर प्रक्रियामा सहभागी अर्को चिनियाँ प्रतिस्पर्धी कम्पनीको उजुरी परेको छ । सो विमान साउन मसान्तसम्म फर्किने भन्दै गत साउन ७ मा प्रधानमन्त्री केपी शर्मा ओलीसमक्ष गरिएको ब्रिफिङपछि अर्को वाइडबडी मकालु को उडान समय ३०० घण्टा थपियो । प्रधानमन्त्रीलाई भनिएअनुसार, अन्नपूर्ण को सीचेक सकिएर साउन पहिलो साता वाइडबडी मकालु सीचेक मा जानुपर्ने थियो । तर, पहिले पठाइएको जहाज नै नेपाल फर्किने टुंगो नभएपछि मर्मतका लागि लैजानुपर्ने दोस्रो जहाजको थप गरिएको समय फारु गर्दै जापानको मात्रै उडानमा लगाइएको छ । यो पनि यसै साता नियमित उडानबाट झिकेर सीचेक का लागि इटाली पठाइँदै छ । त्यसपछि दुवै वाइडबडी ग्राउन्डेड हुनेछन् । एउटा न्यारोबडीको पनि सीचेक गर्नुपर्ने समय नजिकिएको छ । यस्तै भद्रगोलका बीच नियमित उडानमा रहेको चौथो जहाज न्यारोबडी सगरमाथा कम्तीमा पनि तीन दिनका लागि ग्राउन्डेड भएको छ । न्यारोबडी सगरमाथा हाइड्रोलिक प्रणालीसँग सम्बन्धित उपकरण नभएका कारण उडानबाट झिकिएको हो । यो अर्को लापरबाही हो । यो उपकरण फेरबदल गर्नुपर्ने पहिल्यै जानकारी हुँदाहुँदै पनि जहाज ग्राउन्डेड हुने परिस्थिति सिर्जना भएको छ । दैनिक करोडौं आम्दानी गर्ने जहाज ग्राउन्डेड हुने भएपछि यस्तो विषयमा पर्यटनमन्त्रीले निगमको नेतृत्वसँग स्पष्टीकरण सोध्नुपर्छ ।निगमभित्रको समस्या यति मात्रै होइन, दशकौंदेखि यो संस्था राम्रा कामका कारणले कहिल्यै चर्चामा आएको छैन । जहाज खरिद, विदेशी स्टेसनमा कर्मचारी सरुवा, करारमा कर्मचारी भर्ती, पानीदेखि पाइलटका पोसाक खरिदसम्मका विषय सधैं विवादमा पर्छन् । करारका कर्मचारीको अतिशय भारले निगमलाई आर्थिक बोझ थपिएकै छ, चुस्त ढंगले काम गर्न नसक्ने गरी थिलथिलो बनाएको छ । राजनीतिक हस्तक्षेप चर्को छ । डेढ वर्षअघि सर्वोच्च अदालतले जारी गरेको अन्तरिम आदेशको टेकोमा थामिएका कार्यकारी अध्यक्षको चरम लापरबाही छ । जवाफदेही भएको पाइँदैन । यस्तो पृष्ठभूमिमा, सानोतिनो प्रयत्नकै भरमा निगम सुधार हुनै नसक्ने ठाउँमा पुगिसकेको आलोचकहरू बताउँछन् । निगमका चारवटा ठूला विमानमध्ये वाइडबडीको आम्दानी हिस्सा ६० प्रतिशत (दैनिक ४ करोड) हाराहारी हुने गरेको छ । अन्नपूर्ण नफर्किंदै मकालु पनि इटाली जाँदा निगमले उक्त आम्दानी गुमाउनेछ । जबकि, निगमलाई साँवा मात्रै ४८ अर्ब ऋण भार छ । जहाज खरिदका लागि उसले कर्मचारी सञ्चय कोष र नागरिक लगानी कोषबाट लिएको ऋणको किस्ता नियमित तिर्न सकेको छैन । कमाउने अवसरको सदुपयोग नै नगर्ने संस्थाले दायित्व भुक्तान अनियमित गर्नु स्वाभाविक हो । निगमको अकर्मण्यताले ती कोषहरू समेत जोखिममा परेका छन् ।निगमको बजार हिस्सा वर्षैपिच्छे घट्दै गएको छ । प्रतिफलमा निगमबाहेकका स्वदेशीविदेशी वायुसेवाको बजार हिस्सा बढेको छ । सन् २०२३ मा निगमको अन्तर्राष्ट्रिय उडानतर्फको बजार हिस्सा १४ प्रतिशतमा सीमित भयो, जबकि सन् २०२० मा निगमको हिस्सा २५ प्रतिशतभन्दा बढी थियो । यसको मुख्य कारण हो, निगम व्यवस्थापनको लापरबाही । उडानमा नेपाली ध्वजावाहकको हिस्सा नहुनासाथ बाह्य देशका विमान कम्पनीको एकल बजार स्थापित हुनेछ । उनीहरूले त्यसको फाइदा उठाएर टिकटको मूल्य उच्च बनाउनेछन् । खासगरी विदेशी भूमिमा काम गरेर चाडपर्वमा नेपाल फर्किने वा बाहिरिने श्रमिक तथा विद्यार्थीको पैसा विदेशी कम्पनीहरूले चर्को टिकट मूल्यमार्फत उठाउनेछन् । नेपाली श्रमिकले अतिरिक्त खर्च गर्नुपर्नेछ नै, निगमले कमाउन सक्ने आधार पनि गुम्नेछ । व्यापारको हिस्सा पनि घट्नेछ । यसअघि नै ६० दिनभन्दा बढी समयसम्म इटालीमा अलपत्र रहँदा गुमेको आम्दानी र उडान हिस्साको हिसाबकिताबको अर्कै कथा छ । निगमको व्यवस्थापकीय बेथिति, उडानको अनिश्चितता र नेतृत्वको गैरजिम्मेवारपनले संस्थालाई सफलताको उचाइमा होइन, अधोगतितर्फ डोर्याउने निश्चित छ ।निगमलाई बेथितिको पर्याय बनाइरहने कि सुधार गर्ने ? यो प्रश्न प्रधानमन्त्री, पर्यटनमन्त्री, संसद्, राजनीतिक दलका नेतृत्व र निगम नेतृत्वमाथि छ । किनकि, निगमको यस किसिमको शैलीले नागरिकको करको दुरुपयोग भइरहेको छ नै, राष्ट्रिय ध्वजावाहकको आन्तरिक र बाह्य छवि पनि क्षय भइरहेको छ । संस्थान नै बोझका रूपमा देखिन थालेको छ । यस्तो अवस्थाको अन्त्य हुनुपर्छ । सांसददेखि सरोकारवालाको यस विषयमा गम्भीर ध्यानाकर्षण हुनुपर्छ । सुधारका लागि दबाब बढाउनुपर्छ ।"
जहाज व्यवस्थापनमा नीति निर्माताको कमजोरी,"नेपाल एयरलाइन्सको व्यवस्थापकीय कमजोरीका कारण ठूला जहाज ग्राउन्डेड हुँदा फेरि हजारौं यात्रुले दुःख पाउने भएका छन् । एयरलाइन्सको आम्दानी पनि दैनिक ४ करोड घट्ने भएको छ । नेपालसँग भएका जम्मा ठूला ४ जहाजमध्ये एउटा वाइडबडी सी चेकका लागि महिनौंदेखि विदेशमा छ त अर्को सी चेककै लागि जाने तयारीमा रहेको समाचार आएका छन् । दसैंतिहारजस्ता चाडको मुखमै यस्तो किन हुन्छ ? कहीं विदेशी हवाई कम्पनीलाई फाइदा पुर्याउन, महँगो दरमा टिकट बिक्री गरी आउने कमिसनबाट एयरलाइन्सका कर्मचारीले फाइदा लिन त होइन ? पर्यटन तथा नागरिक उड्डयनमन्त्री बद्री पाण्डेले यसको अनुसन्धान गराउनुपर्छ । अर्को बहस पनि थालौं कि एयरलाइन्सले नयाँ जहाज किन्नुपर्छ कि पर्दैन ? साना जहाज आन्तरिक पर्यटन वृद्धि र दुर्गमका जनतालाई सेवा दिने उद्देश्यले किन्न खोजिएको हो भने विदेशी पर्यटकलाई सस्तो मूल्यमा भित्र्याउन ठूला जहाज चाहिन्छ नै । एकातिर हामी १० लाख, २० लाख विदेशी पर्यटक भित्र्याउने कुरा गर्छौं, अर्कातिर एयरलाइन्सले विमान किन्नै हुन्न भनेर विरोध पनि गर्छौं । यो कस्तो खाले सोच हो ? विमान अभावकै कारण नेपाल महँगो गन्तव्यमा परेको छ । स्वदेशी जहाज पर्याप्त नहुँदा धेरै विदेशी जहाजले पर्यटकलाई नेपाल ल्याउँदा महँगो टिकट किन्न बाध्य छन् । नेपालको विकास गर्ने माध्यम भनेकै हाइड्रो र पर्यटन हुन् । तर, केही कर्मचारी र दीर्घकालीन हित सोच्न नसक्ने नेताका कारण नयाँ जहाज थप्न खोज्यो कि विरोधको आवाज चर्काइन्छ । त्यसैको पछिल्लो उदाहरण हो जहाज किन्ने निर्णयमा तत्कालीन अर्थ मन्त्रालयका सहसचिव धनीराम शर्माको नोट अफ डिसेन्ट । के सहसचिवहरूको काम घाम तापेर बदाम खाने मात्र हो ? नेपाललाई थप जहाज चाहिँदैन ? नोट अफ डिसेन्ट लेख्दैमा कर्मचारीको दायित्व पूरा हुन्छ ? कुनै बेला थाई एयरलाइन्स र नेपाल एयरलाइन्स हाराहारी अवस्थामा थिए तर आज ऊ कहाँ पुगिसक्यो । नेपालका नीति निर्माताहरूले कहिले चिन्तन गर्ने ? व्यवस्थापन र घाटाको कारण देखाउँदै कहिल्यै नयाँ जहाज किन्न नदिने र देशको पर्यटन विकास हुन नदिने फोहोरी खेल कहिलेसम्म ? गोपाल देवकोटा, गोकर्णेश्वर, काठमाडौं"
भारतको उदाहरणीय काम,"तनहुँको आँबुखैरेनीमा बस दुर्घटनामा परेका आफ्ना नागरिकको शव भारत सरकारले चार्टर विमानबाट लगेको छ । यो हो सरकारको जनताप्रति दायित्व । यदि नेपाली जनता तीर्थयात्रा गर्न भारतमा गएर बस दुर्घटनामा परेको भए हाम्रो सरकारले यसरी नै उद्धार सहायता गर्थ्यो होला ? अहिलेको अवस्थामा नेपाल सरकार त छ, जनताका लागि छैन । नेपाली श्रम गर्न खाडी देश गएका छन् । उनीहरूले पठाएको रेमिट्यान्सले देशको आधा अर्थतन्त्र धानेको छ । ती गरिबका छोराछोरीको केही कारण विदेशमै मृत्यु भयो भने उनीहरूको शव ६ महिनासम्म नेपाल आउँदैन । यही हो नेपाल सरकारको दायित्व ? घटना भएको दुई दिनमा भारत सरकारले आफ्ना नागरिकको शव उसको देश लग्यो । भारतले गरेको राम्रो कामको अनुसरण गर्दा केही फरक पर्दैन । विरोधका लागि विरोध होइन, राम्रो काम जोबाट सिके पनि भयो । महँगी बढेका बेला भारत सरकारले जनतालाई राहत दिन्छ, खोइ नेपाल सरकारले जनतालाई राहत दिएको ? तन्त्रको परिवर्तनले मात्र केही हुँदैन, देशको शासन सत्ता चलाउनेको सोचमा परिवर्तन आउनुपर्ने रहेछ । पुरुषोत्तम घिमिरे, जोरपाटी, काठमाडौं"
धोकेबाज नेताहरू,"सत्ता बहिर्गमनपछि पानीबाहिर निकालिएको माछोजस्तै बन्न पुगेका माओवादी केन्द्रका अध्यक्ष पुष्पकमल दाहाल प्रचण्ड पार्टीभित्र पनि दबाबमा पर्न थालेपछि यतिबेला उनी राजनीतिको कठिन मोडमा आइपुगेको बुझ्न सकिन्छ । उनका राजनीतिक सहकर्मी नेपाली कांग्रेसका सभापति शेरबहादुर देउवा र नेकपा एमाले अध्यक्ष केपी शर्मा ओली एक ठाउँमा उभिन पुगेपछि यात्रामा सँगै हिँडेका सहयात्रीले बीच बाटैमा छोडेर बिचल्ली परेको यात्री जस्तै बनेका दाहाल आगामी राजनीतिको अवस्थाप्रति दोधारमा परेको देखिन्छ । यसै ओरालो लागेको माओवादी केन्द्र झनै पार्टीभित्रकै विवादकै कारण आगामी निर्वाचनसम्म कस्तो अवस्थामा पुग्ने हो र निर्वाचनमा कसरी सहभागी हुने हो भन्ने भयले पनि प्रचण्डलाई डसेको अनुमान गर्न सकिन्छ । यसअघिका दुईवटा निर्वाचनमा दुई ठूला दलसँगै मिलेर निर्वाचनमा जाँदासमेत तेस्रो स्थानबाट उक्लन नसकेको माओवादी केन्द्रलाई आगामी निर्वाचनमा यसअघि साथ दिएका दुवै दल (कांग्रेस र एमाले) ले साथ देलान् जस्तो देखिँदैन । यस्तो अवस्थामा आफ्नो निर्वाचन क्षेत्र नै स्थायी जस्तो नभएका प्रचण्डका लागि ठूलै समस्या पर्लाजस्तो देखिन्छ । यस्तो जटिल अवस्थामा पुगेका दाहालले आागमी निर्वाचनमा कुनै न कुनै दलसँगको गठबन्धन गर्नैपर्ने आवश्यकता महसुस गरेकै छन् । नेपाली कांग्रेसभित्र निर्वाचन अगाडि कुनै दलसँग गठबन्धन गर्ने कि नगर्ने भन्ने विषय विवादित बनिरहेको अवस्थामा दाहाल भने एमालेभन्दा कांग्रेसतिरै नरम भएको भन्ने समाचार आइरहेका छन् । कांग्रेसले निर्वाचन अगाडि अन्य दलसँग गठबन्धन नगर्ने भन्ने औपचारिक निर्णय त गरिसकेको छैन । तथापि उसले यो विषयलाई अनुमोदन गर्यो भने दाहाल देउवाप्रति जतिसुकै नरम भए पनि त्यो बेकार हुनेछ । कांग्रेस महामन्त्री गगन थापाले पार्टीमा ल्याएको प्रस्ताव भएकाले यसले पार्टीको संस्थागत मान्यता पाउला भन्ने त देखिँदैन । तैपनि सबै दल एक्लाएक्लै निर्वाचनमा जाऊन् भन्ने जनताको चाहना हो ।धेरै नबोल्ने तर आफूलाई लागेको कुरा पूरा गरेरै छाड्ने देउवाको स्वभाव बुझेका दाहालले आगामी निर्वाचनमा पुनः देउवालाई आफ्नै ढोक्सामा पार्न सकिन्छ भन्ने पनि बुझेकै होलान् त्यसैले उनी हिजोआज एमाले अध्यक्ष ओलीप्रति जति आक्रामक बन्ने गरेका छन् त्यसैगरी देउवाप्रति नरम नै देखिन्छन् । माओवादी संसदीय राजनीतिमा आइसकेपछि मुख्य राजनीतिक शक्ति बन्न पुगेका कांग्रेस, एमाले र माओवादीले एकअर्कालाई धोकेबाजको आरोप बारम्बार लगाउँदै आएका छन् । सबैभन्दा बढी धोका दिनेमा त दाहाल नै पर्दछन् । यद्यपि उनी अरूलाई पटक पटक धोका दिएको आरोप लगाइरहन्छन् । आफूले अरूलाई धोका दिएको नदेख्ने तर आफूलाई अरूले दिएको एकाध धोकालाई बारम्बार धोका दिएको मानिरहने दाहालको आफ्नो आङको भैंसी नदेख्ने अर्काको आङको जुम्रो देख्ने प्रवृत्तिले फाइदा कसलाई पुगिरहेको छ ? त्यतातिर ध्यान दिए हुने थियो कि । सुजन देवकोटा, पालुङ्टार४, गोरखा"
यसकारण खस्कियो प्रचण्ड 'ब्रान्ड,"सिंहदरबारको सिंहासनबाट खसेपछि जब पेरिसडाँडाको कुर्सी पनि हल्लिन थाल्यो, निवर्तमान प्रधानमन्त्री एवं नेकपा माओवादी केन्द्रका अध्यक्ष पुष्पकमल दाहाल (प्रचण्ड) प्रतिरक्षात्मक बन्न पुगेका छन् । दुई ठूला दल कांग्रेसएमालेबीच गठबन्धन बनेपछि संसदीय गणितमा तुरूपको एक्का बनेको म्याजिक नम्बर (३२ सिट) को औचित्य तत्कालका लागि समाप्त भएसँगै एकातिर उनी सत्ताखेलको रिङबाट बाहिरिएका छन् भने अर्कोतर्फ उनको नेतृत्वलाई लिएर पार्टीमा प्रश्न उठ्न थालेको छ । उपमहासचिव जनार्दन शर्माले स्थायी समिति बैठकमा लिखित रूपमै प्रचण्डलाई नेतृत्व हस्तान्तरण गर्न प्रस्ताव राखेपछि माओवादीको घरेलु अन्तरद्वन्द्व सतहमा आएको छ । शर्माको प्रस्तावउपर केन्द्रीय कमिटीमा छलफल गर्ने गरी अन्तर्विरोध तत्कालका लागि साम्य भएको छ । प्रचण्डले शर्मासँगको अन्तर्द्वन्द्वलाई खाना पकाउन अँगुल्टो ठोस्दा धूँवा उठेजस्तो मात्रै हो भनेर कार्यकर्ता खपतका लागि सामान्यीकरण गर्न खोजेका छन् । यद्यपि, दुई लाइन संघर्ष चलाउने समकक्षी नेताहरू मोहन वैद्य, बाबुराम भट्टराई आदिलाई किनारा लगाएर निर्विकल्प र सर्वेसर्वा जस्तै बनेका प्रचण्ड दोस्रो पुस्ताका नेताले चुनौती दिन थालेपछि झस्केका छन् । पार्टीवृत्त भित्र र बाहिर दुवैखाले घेराबन्दीमा परेका उनी अहिले योजनाबद्ध प्रतिवादमा जुटेका छन् । जस्तो कि, कांग्रेसएमाले गठबन्धन सरकारप्रति उनको चर्को आलोचना सत्ताविमुख हुनुपर्दाको पीडा र आवेग मात्रै होइन । उनले सरकारको चर्कार् आलोचना गरेर उसलाई दबाबमा राख्ने र प्रतिपक्षी आवाज मुखरित गरिरहेको सन्देश दिन खोजेका छन् । आफ्नो सरकारले सुरु गरेको भ्रष्टाचारविरोधी अभियानबाट डराएर दुई ठूला पार्टी मिलेको आरोप लगाउँदै उनले लगातार यो मुद्दा संसद्भित्र र बाहिरका फोरमहरूमा उठाउनुको तात्पर्य यही हो । प्रचण्ड ओलीप्रति गरम मिजासमा प्रस्तुत हुने गरेका छन् भने देउवालाई सफ्ट कर्नर मा राखेका छन् । सरकारप्रति कडा रूपमा प्रस्तुत भएर प्रचण्ड गतिशील प्रतिपक्षी नेताको छवि निर्माण गर्ने रणनीतिमा एकातिर देखिन्छन् भने अर्कोतर्फ देउवाप्रति नरम भएर कांग्रेससँगको सहकार्यको ढोका खुलै रहेको सन्देश पनि दिइराखेका छन् । पार्टीभित्रको चुनौती सामना गर्न पनि उनले दुई अस्त्र अघि सारेका छन् । पहिलो, कम्युनिस्ट एकता र मोर्चाबन्दीको कुरा गरेर । जबजब राजनीतिक रूपमा आफूलाई असुरक्षित ठान्छन्, उनी कम्युनिस्ट एकताका कुरा गर्छन् । विगतका कांग्रेससँगको गठबन्धनमा रहँदा पनि उनी आफ्नो स्टेक कमजोर भएको अनुभूति हुँदासाथ समाजवादी मोर्चाको कार्ड अघि सार्थे । अहिले पार्टीभित्र नेतृत्व हस्तान्तरणको कुरा उठेपछि उनले त्यही समाजवादी मोर्चा गुहारे । एकीकृत समाजवादीका अध्यक्ष माधव नेपालसँग मन्त्रणा गरे । उनलाई प्रधानमन्त्री पदको ललिपप देखाए । विप्लवसँग पनि पार्टी एकताको प्रस्ताव राख्न भ्याए । तर, एकीकृत समाजवादी र विप्लव माओवादीले हतारमा एकता गरेर फुर्सदमा नपछुताउने जवाफ दिएपछि अहिले नै एकता प्रक्रिया बढिहाल्ने कुरा टरेको छ । यद्यपि, प्रचण्डले आफूलाई नेताका रूपमा अविच्छिन्न राखिराख्न यो मुद्दा बोकिरहनेछन् । दोस्रो, सत्ताविमुख भएपछि उनको नजर अब कार्यकर्ता पंक्तितिर परेको छ । उनका लक्ष्यदार भाषणहरू कार्यकर्तालाई तरंगित पार्ने मनसुवाबाट प्रेरित छन् । हालैको एक कार्यक्रममा उनले अब सच्चिएर अघि बढ्ने प्रतिबद्धता मात्रै व्यक्त गरेनन्, २०६४ मा जस्तै पहिलो ठूलो पार्टी बन्ने महत्त्वाकांक्षा कार्यकर्ता पंक्तिमा जगाउन खोजे । २०६४ को पहिलो संविधानसभाको चुनावमा माओवादीलाई मत दिने मतदाता, नयाँ मतदाता, जनमुक्ति सेना आदिको सूची तयार पार्न, सामाजिक सञ्जाल प्रयोग गर्न कार्यकर्तालाई निर्देश गर्दै उनले भने, बीचमा घुनपुत्लो लाग्यो, धूलो, मैलो लाग्यो अब टकटकाएर आएका छौं । अब गल्ती नदोहोर्याउने संकल्प गर्दै सबैलाई सम्पर्क गर्ने, अपिल गर्ने र चुनावमा फेरि एकचोटि सहयोग माग्नुपर्छ । हामी २०६४ को जस्तै ठूलो पार्टी बन्छौं ।सत्ताबाट ओर्लेपछिका प्रचण्डका यी प्रयासरणनीति कति फलिभूत होलान् ? करिबकरिब विघटनको संघारमा आइपुगेको माओवादीको राजनीतिक पुनर्उत्थान होला ? प्रचण्ड स्वयंको राजनीतिक पुनरोदयको सम्भावना कति छ ? आफ्नो नेतृत्वप्रतिको असन्तुष्टि साम्य पार्ने उनको यो जुक्ति मात्रै त होइन ? प्रचण्डका अभिव्यक्तिले यी प्रश्न स्वाभाविक उठ्छन् । यो विश्लेषण यिनै प्रश्नमा आधारित भएर गरिनेछ । नेकपा माओवादी केन्द्र दशक लामो हिंसाको राजनीतिक जगबाट निर्मित पार्टी हो । १७ हजार मानिस बलिबेदीमा चढेर यो पार्टीको जग बनेको हो । र, त्यो रक्तरञ्जित इतिहासको जगमा एउटा मिथ बनेर नेपाली राजनीतिमा प्रचण्डको उदय भएको थियो । नेपाली समाजको एउटा तप्काको प्रचण्ड मोह अहिलेको लोकरिझ्याइँमा लिप्त नेताहरू भन्दा कैयौं गुणा माथि थियो । एकताका उनी भुइँ वर्गका मसीहा बनेका थिए । तर, जब उनी भूमिगत जीवनबाट खुला राजनीतिक परिवेशमा होमिँदै सत्ता राजनीतिको दलदलमा भासिए, उनीप्रतिको आकर्षण र भ्रमका पर्दाहरू च्यातिँदै गए । आज उनको परिचय एउटा सत्ताकांक्षी नेताका रूपमा समेटिएको छ । माओवादीलाई फेरि सबैभन्दा ठूलो पार्टी बनाउने प्रचण्ड ख्वाब को विवेचना यो पृष्ठभूमिको आलोकमा गरिनुपर्छ । निःसन्देह प्रचण्ड माओवादी पार्टीका ब्रान्ड हुन् । विद्रोह र शान्ति प्रक्रियाका नेता, राष्ट्रिय तथा अन्तर्राष्ट्रिय छवि, सत्ता राजनीतिको अनुभव भएका रणनीतिकार आदि कारण उनी ब्रान्ड भएका हुन् । त्यसर्थ यो पार्टीको राजनीतिक उत्थान प्रचण्डको ब्रान्ड भ्यालु मा निर्भर रहन्छ । तर, नेपाली राजनीतिमा प्रचण्ड ब्रान्ड यति खस्केको छ कि, यो पुरानै मूल्यमा फर्कने सम्भावना अति न्यून छ ।विद्रोह र शान्तिपूर्ण राजनीति दुवै कालखण्डमा नेतृत्वमा रहने दुर्लभ अवसर पाएका प्रचण्डले शान्ति प्रक्रिया हुँदै संविधान निर्माणमा निर्वाह गरेको भूमिका नजरअन्दाज गर्न मिल्दैन । पछिल्लो कालखण्डमा नेपाली राजनीतिका कैयौं मुद्दाहरू माओवादीकै देन हुन् । यद्यपि, यो राजनीतिक रूपान्तरणको भागीदार प्रचण्डले दाबीगरेजस्तो एक्लो माओवादीचाहिँ होइन । संसदीय राजनीतिक दल र माओवादीबीचको सहकार्यले मुलुकमा शान्तिपूर्ण राजनीतिक पुनःस्थापना हुन्छ भन्ने आसले आमजनताको साथ, समर्थन र सहभागितामा यो राजनीतिक रूपान्तरण सम्भव भएको हो । यसमा माओवादी फ्याक्टर को बलियो भूमिका छ । तर, अर्को सत्य के हो भने, मुलुकमा व्याप्त निराशा, कुशासन, राजनीतिक बेइमानी र विचलनमा पनि उसको उत्तिकै स्टेक छ । त्यो स्टेक मा पनि प्रचण्ड सबैभन्दा अगाडि छन् । करिब दुई वर्षयताको सत्ता राजनीतिको खेलोमा त प्रचण्ड अस्थिरताका पर्यायवाची नै बने । प्रचण्डले कांग्रेससँगको गठबन्धनमा चुनाव लडे । चुनावपछि कांग्रेस पहिलो पार्टी बन्यो, माओवादी तेस्रो । चुनावमा तेस्रो भए पनि गठबन्धन बन्दा किङमेकर आफैं हुन सक्ने पूर्वानुमान प्रचण्डलाई पहिले नै थियो । तर, देउवासँग प्रधानमन्त्री हुने सहमति पनि उनले गरेका थिए । तर, सबैभन्दा ठूलो पार्टी भएपछि देउवा वचनबाट पछि हटेर पहिलो चरणमा आफैं प्रधानमन्त्री हुन चाहे । देउवाको धोकाले प्रचण्डलाई ओलीको शरणमा पुर्यायो । कांग्रेसमाओवादी गठबन्धन भत्काउने रणनीति पालेर बसेका ओलीले प्रचण्डलाई शरण दिए । फलस्रुरूप, उनी १० पुस, २०७९ मा तेस्रो पटक प्रधानमन्त्री बने ।तर, ओलीसँगको सहकार्य दुई महिना मात्रै टिक्यो । राष्ट्रपति निर्वाचनको मुद्दामा विमति देखाएर प्रचण्ड पुनः कांग्रेससँगै लगनगाँठो कस्न आइपुगे । यसपटकचाहिँ कम्युनिस्ट मिल्न नदिने रणनीतिअनुरूप देउवा प्रचण्डलाई पहिलो चरणमै प्रधानमन्त्री मान्न तयार भए । दुईदुई वर्ष आलोपालो प्रधानमन्त्री बन्ने भद्र सहमति पनि भयो । तर, प्रचण्डको मन देउवासँग फेरि टिकेन । उनी कम्युनिस्ट सहकार्य र एकताको आवरणमा २०८० फागुनमा ओलीकै काखमा फर्किए । पटक पटक सत्ताको काँध फेर्ने प्रचण्ड निर्णयको एउटै अन्तर्य थियो, दुई ठूला दललाई खेलाइ खेलाइ पाँचै वर्ष सत्तारोहण गर्ने । बाँचुञ्चेल उथलपुथल गरिरहने उद्घोष गरेका प्रचण्ड पछिल्लो पटक फेरि कांग्रेसतिरै फर्किने सुरसार गर्दै थिए, वुमर्याङ भयो । दुई ठूला दल एकै ठाउँमा आए र उनको गद्दी गुम्यो । गद्दी मात्रै गुमेन, अस्थिर राजनीतिका मूल प्रतिनिधि पात्रमा दरिए । अवसरवाद र अस्थिरताका कारक देखिएका प्रचण्डले आफ्नो र पार्टीको राजनीतिक उत्थानको एउटा गतिलो अवसर गुमाए । उनी आफैंले पटकपटक केही गरेर देखाउने अन्तिम अवसर प्राप्त भएको भनेका पनि हुन् । तर, सत्ता र शक्ति मोहमा पर्दा त्यो अवसर त चुक्यो नै, उनको राजनीति नै स्याचुरेसन मा आइपुगेको छ । लाग्छ, सत्ताकांक्षाबाहेक उनीसँग अब अरू कुनै स्वप्न रहेन । तत्कालको अनुकूलता र प्रतिकूलता हेरेर निर्णय लिने, कार्यकर्ता र श्रोताको खपतका लागि जे पनि भनिदिने द्वैध चरित्रले ग्रसित छन्, उनी । हालै एउटा कार्यक्रममा नुवाकोटका कार्यकर्तालाई सम्बोधन गर्दर् ैउनले तिनको खुब प्रशंसा गरे । तिनको योगदानको चर्चा गरे, पोस्टबहादुर बोगटीलाई सम्झेर सहानुभूति बटुल्न खोजे । यही शैली उनले रोल्पा पुग्दा पनि प्रयोग गर्छन् र गोरखा पुग्दा पनि । प्रचण्डको यो प्रवृत्ति र कार्यशैली बुझेका कार्यकर्ता पंक्तिले उनको नेतृत्वमा अब पनि पार्टीको राजनीतिक उत्थान होला भनेर कुन आधारमा पत्याउलान् ?अर्को कुरा, प्रचण्डको वर्ग फेरिएको छ । उनी अभिजात्य वर्गमा रूपान्तरित भएका छन् । गोकर्ण रिसोर्टमा उनकी नातिनीको कुलीन विवाह समारोह अरूले भुले पनि कार्यकर्ता पंक्तिले भुलेको छैन । जुन पृष्ठभूमि र वर्गबाट उनको राजनीतिक उत्थान भयो, ती भुइँमान्छेहरू सँगको मुद्दाबाट उनी निकै टाढा पुगिसके । माओवादीकै शब्दमा, प्रचण्डको बुर्जुवाकरण भइसक्यो । हुन त प्रचण्ड अचेल हरेक भाषणमा कांग्रेसएमालेबीच गठबन्धनलाई प्रश्न गर्छन्, बिचौलिया र विवादास्पद व्यापारीको सहजीकरणमा बनेको सरकारले सुशासनको गफ दिने ? तर, तिनै बिचौलियाका चोटाकोठा कुनै समय उनका लागि पनि चारधाम नै बनेको थियो । उनको सत्तारोहणका सूत्रधारहरू पनि बिचौलियाहरू नै हुन् भन्ने यथार्थ कहींकतै छिपेको छैन । खासमा कम्युनिस्टहरू दलाल पुँजीवादका कारण पार्टीहरू कमजोर हुँदै गएको दाबी गर्छन् । यथार्थमा दलाल पुँजीवादका असली पृष्ठपोषकहरू ठूला कम्युनिस्ट नेता नै हुन् । प्रचण्ड तीमध्येकै एक हुन् । सारमा, माओवादीको राजनीतिक पुनर्गठन र पुनर्उत्थानका लागि प्रचण्डसँग न कुनै सर्दाम छ । न त ऊर्जा नै । चार दशकदेखि अनवरत पार्टी नेतृत्वमा रहेका, बारम्बार शासकीय असफलता भोगेका, वर्गीय पृष्ठभूमि भुलेर कुलीन बनेका, राजनीतिक विचलनले शिथिल भएका, पद र शक्तिमा लिप्त हुने बानी परिसकेका, क्रान्ति, विद्रोह, समृद्धिका गफ दिइराख्ने तर परिवारवादको मोहमा चुर्लुम्म डुबेका प्रचण्डसँग अब आस गर्ने ठाउँ छैन । हुन त माओवादीहरू पार्टीको अवस्था जति नै दुर्बल भए पनि प्रचण्डबिनाको अस्तित्व अपेक्षा गर्दैनन् । यहाँनेर माओवादी नेता राम कार्कीको एउटा पुरानो तर चर्चित टिप्पणीको स्मरण हुन्छ । केही वर्षअघि उनले राजनीतिक रूपमा चरम स्खलित आफ्नो पार्टीको निर्मम समीक्षा गर्दै भनेका थिए, माओवादीसँग अब सम्पत्तिको नाममा प्रचण्ड मात्रै बाँकी छन् । माओवादीसँग अब केही बाँकी छैन, न राजनीति, न सेना, न संगठन न त कार्यदिशा । जे छ, प्रचण्ड मात्रै छन् । भएको त्यो सम्पत्ति किफायत नगरिए केही बाँकी रहने छैन ।किफायतीबाट प्रचण्ड कति जोगिएका छन्, नेतृत्व हस्तान्तरणको माग गर्दै नेतृत्वको विकल्प खोजिरहेका माओवादीहरू नै जानुन् । तर, मिथबाट उदाएका विद्रोही नेता प्रचण्डको कद, रंगरूपचाहिँ सबै फेरिएकोचाहिँ यथार्थ हो । बदलिएको प्रचण्ड कायाले माओवादीको राजनीतिक चोला कति फेर्ला ? विश्वस्त हुने आधार झेटिँदैन ।"
ज्ञानको 'क्रूर वधशाला !,"चारित्रिक कसीमा बौद्धिक संस्था नेपाल शासकीय ज्ञानले भन्दा बढ्ता नेताको मगजी ज्ञान, त्यही ज्ञानको बेहद अहम्, सनक अनि दम्भले चलेको मुलुक हो । (चलेको त के भन्नु र π बिग्रेको मुलुक हो, जसको फुल सर्भिसिङ जरुरी छ ।) त्रिविले हामीलाई कहिल्यै प्रश्न गर्न सिकायो त ? बरु रटायो बनिबनाउ जवाफ । त्रिविले विद्यार्थीलाई ज्ञानी बनाएको प्रमाण जताउन उनीहरूको हातमा शैक्षिक गुणवेत्ता को चारित्रिक प्रमाणपत्र त थमायो तर विश्व ज्ञान बजारमा प्रतिस्पर्धी र अब्बल चरित्र निर्माण गर्ने आधारभूत ज्ञान सिकाएन । त्रिवि जस्तो बौद्धिक संस्थाको नेतृत्व सम्हाल्ने व्यक्ति कस्तो हुनुपर्छ भन्ने सघन र गम्भीर बहस हुन सकेको छैन । बरु बेलाबेला त्रिविको तालाचाबी नै बौद्धिक बेइमानीका आरोपी र अक्षम दलीय खेताला हरूको हातमा थमाइन्छ । सामान्य चासो के हो भने, कम्तीमा यसको कुलपति प्रधानमन्त्री हुने अभ्यासको अन्त्य भइदिँदा त्रिविले गर्दै आएको राजनीतिक धाम पुजन को परम्परा अन्त्य हुन सक्थ्यो कि ! आधुनिक व्यवस्थापनविद् पिटर ड्रुकर तर्क गर्छन्, खराब शासकले स्थापित तथ्य र ज्ञानकै भ्रष्टीकरण गरिदिन्छन् ताकि जनताले आफ्नो भाष्य पत्याउन् । र, जनतामाथि नियन्त्रणको सहज लगाम लगाउन सकियोस् । सायद नेपालमा ठीक यही भइरहेको छ । विगतले पनि यही देखाउँछ ज्ञानको उत्पादन पद्धति र स्रोतमाथि नै नियन्त्रण गर्ने गरिएको छ । र, नियोजित रूपमै उत्पादित ज्ञान शासकीय पद्धतिमा उपयोग गरिँदैन । त्यसो त, त्रिविका आफ्ना कुनै पनि हातगोडा छैनन् π न त पखेटा नै छन् जो स्वच्छन्द्व आफैंले आफ्ना निम्ति फैलाउन सकोस् π त्रिवि जहिले पनि बालुवाटार र सिंहदरबारको स्फेयर अफ इनफ्लुयन्स मा रहनुपर्यो । अनि त ज्ञान संस्थाले ज्ञान उत्पादन वा विज्ञता प्रवर्द्धन छाडेर राजनीतिक दलका मान्छे वा शक्ति केन्द्र रिझाउने उपक्रममा नजुटे त खैरियत नै नरहने भइहाल्यो π ॅथिंक बिनाका ॅट्यांक यहाँको शासकीय अभ्यासमा राजनीतिक कर्ताले नचाहेकैले सरकारी थिंक ट्यांक पारदर्शी कार्यसम्पादनमा चुकेको देखिन्छ । नीति हस्तक्षेप र अनुसन्धान मामिलामा ती थिंक ट्यांक लाई राज्यले आफ्नो स्थार्थअनुकूल उपयोग गर्नै चाहेन । बरु तिनलाई सत्ताटाउकेहरूले आफ्ना खल्तीका कथित बौद्धिकलाई जागिर खुवाउने थलोमा रूपान्तरित गरिदिए । सारमा, समग्र बौद्धिक अभ्यासलाई नेताले मुलुकको हित लत्याएर व्यक्तिगत र दलीय स्वार्थका निम्ति प्रयोग गरे । राजनीतिक दलका कतिपय नेताले थिंक ट्यांक को भूमिका दलीय हितअनुकूल नहुने छनक पाउनासाथै त्यस्ता संस्थामाथि राजनीतिक हस्तक्षेप गरिहाल्ने परिपाटी बस्यो । त्यसैले पनि होला, यहाँ सरकारी थिंक ट्यांक स्वयं सरकारकै भरपर्दो शासकीय साझेदार बन्न नसकेको । बदलिँदो विश्वको सामरिकराजनीतिक चासोसँगै मुलुकको शासकीय शैली, राजनीतिक दर्शन र कूटनीतिक प्राथमिकतासमेत फेरिएका छन् । यस्तो अवस्थामा भूराजनीतिक जटिलता व्यवस्थापन पनि मुख्य चुनौतीका रूपमा रहने भइहाल्यो । फरक शासकीय प्रणालीमा मुलुकलाई फरक तबरबाट पुनःसंरचना गर्नका लागि आर्थिक नीति, क्षेत्रीय सुरक्षा, अन्तर्राष्ट्रिय सम्बन्ध, आन्तरिक मामिला व्यवस्थापन, बाह्य हित प्रवर्द्धन, आर्थिक कूटनीति सञ्चालन लगायतमा सरकार प्रोएक्टिभ नै बन्नुपर्ने अपरिहार्यता रहन्छ । वैश्विक आधुनिक सन्दर्भमा ज्ञान निर्माण गर्ने नीति अनुसन्धान संस्था ले कार्यकारी संयन्त्रसँग रणनीतिक साझेदारी गर्दै मुलुकी हित र चासो व्यवस्थापनमा निःसर्त सघाउनुपर्ने हुन्छ । तर, नेपालका सरकारी थिंक ट्यांक देख्दा यस्तो लाग्छ, ती केबल रित्ता ट्यांक भएका छन्, जहाँ बेहद दम्भ र अकर्मण्यता संग्रह गर्न सकियोस् π यल विश्वविद्यालयका प्राध्यापक तथा लेखक पिटर एच सुकको एउटा किताब छ ह्वाई गभर्नमेन्ट फेल्स् सो अफन ः एन्ड हाउ इट क्यान डु बेटर । त्यसमा घतलाग्दो टिप्पणी के छ भने ज्ञानकुपोषित शासकले आफ्नो मुलुक ज्ञानका निम्ति कत्तिको भोको छ भन्ने भेउ नै पाउँदैन । उसको दृष्टिले त ज्ञानशालालाई वधशाला देख्छ π हुन पनि नेपालमा सरकारको नेतृत्व जहिल्यै ज्ञानले कुपोषित मस्तिष्कधारीले गरे π त्यसैले हुन सक्छ नेपालमा कुनै पनि सार्वजनिक ज्ञानशाला असली ज्ञानशाला बन्न सकेनन्, बरु ती ज्ञानको वधशाला बने π जसले ज्ञान उत्पादनभन्दा बढी ज्ञानको वध गरे π थिंक ट्यांक को महाकथा त आफ्नो ठाउँमा छँदै छ π त्यसबाहेक हामीले आजसम्म ज्ञानको मन्दिर मान्दै आएको माउ संस्था त्रिवि मात्रैलाई हेर्यौं भने पनि यस्तो लाग्छ ऊ अब पहिलाको जस्तो ज्ञानको मन्दिर रहेन π ऊ त एउटा यस्तो वधशाला बनिदियो, जहाँ बर्सेनि हजारौं विद्यार्थीका सपनाको वध गरिन्छ π जहाँ ज्ञानको भन्दा बढी राजनीतिको बिटुलो बाली उत्पादन गरिन्छ π यतिसम्म बिटुलो कि सो बाली खानेहरूलाई कि त ज्ञानको अजीर्ण हुन्छ कि त ज्ञानको कुपोषण π जुन कुपोषणको सबैभन्दा बढ्ता र सोझो साइड इफेक्ट मुलुकको शासकीय राजनीतिमा परेको छ । यसको निदानका निम्ति कुनै उम्दा झाँक्री लाई झाँक राख्ने हो कि चिकित्सकीय शल्यक्रिया गर्ने हो, त्यसको अन्तिम निर्णयभार सिंहदरबारलाई नै π"
निर्णायक दलित आन्दोलनको प्रस्ताव,"दलितको सर्वपक्षीय शिखर सम्मेलनआन्दोलनलाई विद्यमान राजनीतिक दलका दलित भ्रातृ संगठनको मात्रै पेवा बनाउने वा उनीहरूको नियन्त्रणमा मात्रै राख्नुभन्दा पनि दलित आन्दोलनमा स्थापित विभिन्न शक्तिबीचको साझा प्रयत्नबाट अघि बढाइनुपर्छ । अहिलेसम्म भएका विभिन्न संघर्ष, युद्ध र आन्दोलनको अनुभवलाई विश्लेषण गर्दा राजनीतिक दलका भ्रातृ संगठनबाट मात्रै वा गैरसरकारी संघसंस्थाबाट मात्रै वा नागरिक समाजको एकल नेतृत्वमा आन्दोलन गर्दा त्यसले पूर्णता प्राप्त गर्न सक्दो रहेनछ । कुनै पनि आन्दोलनलाई अघि बढाउन विचार र राजनीतिले मात्रै पुग्दैन । मुद्दाको मूर्तीकरणसहित सही र चुस्त नेतृत्वको पनि त्यत्तिकै महत्त्वपूर्ण भूमिका रहन्छ । दलित आन्दोलनमा थुप्रै मुद्दा छरिएका छन् । त्यसकारण आन्दोलनलाई एकताबद्ध बनाएर घनीभूत पार्न नेपालका दलमा आबद्ध भई नेतृत्व तहमा विकास भएका एउटा निश्चित तहका दलित समुदायका नेता, संघीय सांसद, दलित भ्रातृ संगठनका निश्चित तहका नेता, प्रदेश सांसद, स्थानीय तहका निर्वाचित प्रमुख र उपप्रमुखलाई एकताबद्ध गराउनुपर्छ । यस्तै, निजामती क्षेत्रमा कार्यरत प्रतिनिधि, गैरसरकारी संघसंस्थाका प्रतिनिधि, विभिन्न क्षेत्रमा स्थापित अगुवा प्रतिनिधि, विदेशमा कार्यरत प्रतिनिधि, पत्रकारका प्रतिनिधिलगायत सबै क्षेत्रमा रहेका निश्चित संख्याका प्रतिनिधिको संयुक्त सम्मेलन गर्नु उपयुक्त हुन्छ । यसलाई दलित अधिकारका लागि सर्वपक्षीय शिखर सम्मेलन वा दलित अधिकारका लागि सर्वपक्षीय राष्ट्रिय सम्मेलन भनी नाम दिन सकिन्छ । सो सम्मेलनले संयुक्त दलित आन्दोलनको एजेन्डा, कार्यदिशा र कार्ययोजनाको मूर्तीकरणसहित एउटा संयुक्त संगठन वा मोर्चा पनि निर्माण गरिनुपर्छ । दलित समस्यालाई उचित ढंगले समाधान गर्न राज्यसत्ता, राजनीतिक दल, स्थायी सरकारका रूपमा रहेको कर्मचारीतन्त्रलगायत देशका कुनै पनि शक्ति संवेदनशील र गम्भीर देखिँदैनन् । युद्ध, आन्दोलन वा संघर्षमा रहँदा दलितमैत्री देखिए पनि अन्ततः दलहरू राज्यसत्ता वा सरकारमा पुगेपछि दलितविरोधी हुने गरेको ऐतिहासिक विरासत हाम्रासामु छ । त्यसकारण विगतमा मधेशी समुदायको अधिकार भनेपछि चार हात पर भाग्ने शासक मधेश आन्दोलनले राज्यसत्तालाई राम्रैसँग धक्का दिएपछि बल्ल संघीयता र मधेशी जनसमुदायलाई अधिकार दिन तयार भयो । यसरी नै दलित आन्दोलनलाई पनि नयाँ उचाइमा उठाएर मनुवादी राज्यसत्ताका विरुद्ध धावा बोल्नु अत्यावश्यक भएको छ । यसका लागि दलित आन्दोलनमा क्रियाशील सबैखाले शक्ति, व्यक्ति, व्यक्तित्वले दलित अधिकारका लागि सर्वपक्षीय शिखर सम्मेलन गरी स्पष्ट मुद्दा, नेतृत्व र कार्ययोजनासहित निर्णायक दलित आन्दोलनमा लाग्नु आजको ऐतिहासिक आवश्यकता बनेको छ । रम्तेल संविधानसभा सदस्य तथा अनुसन्धाता हुन् ।"
लैंगिक विभेदको असर,"नेपालमा पछिल्ला दशक बालबालिकाको जनसंख्या क्रमशः घट्दो क्रममा देखिएको छ । २०५८ सालको जनगणनामा कुल जनसंख्याको ४५७ प्रतिशत बालबालिका रहेकामा ०६८ मा ४१८ प्रतिशतमा सीमित भएको थियो । ०७८ को जनगणना प्रतिवेदनले बालबालिकाको जनसंख्या अझै घटेर ३३८ प्रतिशतमा झरेको देखाएको छ । त्यसमा पनि बालिकाको संख्या झनै कम छ । बालबालिका जन्मने अनुपात बालिकाभन्दा बालकको बढी छ । राष्ट्रिय तथ्यांक कार्यालयले गत २५ साउनमा नेपालमा ११२ बालक जन्मिँदा १०० बालिकाको जन्म हुने गरेको तथ्यांक सार्वजनिक गर्यो । झट्ट हेर्दा तथ्यांक सामान्य लागे पनि दीर्घकालीन रूपमा यसले मुलुकको जनसंख्यामा ठूलो असन्तुलन ल्याउने संकेत देखिएको छ । छोरा र छोरीमा देखिएको लैंगिक असन्तुलनले आउँदा वर्षमा गम्भीर सामाजिक समस्या नआउला भन्न सकिन्न । ०७८ को जनगणनामा आधारित रहेर तयार पारिएको बालबालिकासम्बन्धी तथ्यांकीय प्रतिवेदनमा नेपालमा छोराहरूको बिहे गर्न बेहुली पाउनै मुस्किल हुने तथ्य उजागर भएको छ । तथ्यांकअनुसार पछिल्ला १० वर्षमा बालबालिकाको वृद्धिदर ऋणात्मक छ । ०५८ देखि ०६८ सालसम्म बालबालिकाको वार्षिक जनसंख्या वृद्धिदर ०४६ प्रतिशत रहेकामा ०७८ को जनगणनामा माइनस ११ प्रतिशत छ । यही १० वर्षमा देशको कुल जनसंख्या भने १०१ प्रतिशतले बढेको तर बालबालिकाको जनसंख्या १०९ प्रतिशतले घटेको सरकारी तथ्यांकले देखाएको छ । अझै बालकको तुलनामा बालिकाको जनसंख्या करिब ४ प्रतिशत घटेको देखिएको छ । ०६८ सालको जनगणनामा बालबालिकाको कुल संख्या एक करोड १० लाख रहेको थियो । ०७८ सम्म आइपुग्दा घटेर झन्डै ९८ लाख ७० हजार रहेको पछिल्लो प्रतिवेदनले देखाएको छ । त्यसमध्ये बालकको जनसंख्या ५१ लाख छ भने बालिकाको जनसंख्या साढे ४७ लाख छ । छोरा नभई नहुने, छोरीचाहिँ नभए पनि हुने सोच र लिंग पहिचान गरेर गर्भपतन गराउने प्रवृत्तिले गर्दा छोरीको संख्या घटेको बुझ्न सकिन्छ । जनसंख्याका विज्ञहरू प्रजननमा आएको ह्रासका कारण जनसंख्या वृद्धिदर घटेको बताइरहेका छन् । उनीहरूका अनुसार जनसंख्या विज्ञानमा लैंगिक अनुपात १०५ सम्म हुनुलाई सामान्य तथा प्राकृतिक मानिन्छ । शिशु जन्मँदाको लैंगिक अनुपातमै असन्तुलन आउँदा भने भविष्यमा नकारात्मक असर पर्ने देखिन्छ । समाजमा छोरीको गर्भमै भ्रूण हत्या गर्ने प्रवृत्ति व्याप्त छ । सामाजिक संरचना नै विभेदकारी भएका कारण यस्तो भएको हो । सुरक्षित मातृत्व तथा प्रजनन स्वास्थ्य अधिकार ऐन, २०७५ ले महिलालाई निश्चित अवधि वा अवस्थाको गर्भपतन गराउने पूर्ण अधिकार दिएको छ । गर्भवतीको मञ्जुरी लिएर वा अन्य कारण देखाएर बर्सेनि लगभग ८० देखि ९० हजार हाराहारी गर्भपतन हुने गरेको स्वास्थ्य सेवा विभागको तथ्यांकले देखाउँछ । जसअनुसार बर्सेनि करिब १५ प्रतिशत वा १३ हजार ५ सय जना छोरीको नजन्मिँदै हत्या हुन्छ । मधेश प्रदेशको लैंगिक अनुपात सबैभन्दा धेरै अर्थात् १ सय १८ छ, जहाँ १०० छोरी जन्मिँदा ११८ छोरा जन्मिन्छन् । हिमाली क्षेत्रमा लैंगिक अनुपात १ सय १० छ, पहाडी क्षेत्रको १ सय ९ छ भने तराई क्षेत्रको लैंगिक अनुपात ११४ छ । स्वास्थ्य सेवा विभागको अभिलेखमा देशको समग्र लैंगिक अनुपात ११२ रहेको देखिन्छ । विभेदकारी सामाजिक व्यवस्था र छोरा नै चाहिने गलत सामाजिक सोचका कारण अधिकांश छोरीहरूले विभेद र उत्पीडन सहनुपरेको छ । तसर्थ, गैरकानुनी गर्भपतनविरुद्ध कडा कानुन ल्याई कार्यान्वयन गर्न तथा छोराछोरीबीचको विभेद हटाउन पर्याप्त जनचेतना फैलाउन तत्काल कदम चाल्नु आवश्यक देखिन्छ ।"
कीर्तिमानी रोनाल्डो,"(काठमाडौं)सात वर्षको छँदै १५ सय पाउन्ड पारिश्रमिक लिएर व्यावसायिक फुटबल थालेका पोर्चुगलका क्रिस्टियानो रोनाल्डो त्यसयता करिब ३२ वर्षदेखि अनवरत फुटबल खेलिरहेका छन् । सर्वकालीन महान् फुटबलरमध्येका एक उनी फुटबल कौशलका कारण सधैं लाइम लाइटमा रहँदै आएका छन् । तर यस साता भने उनी युट्युब प्रवेशले चर्चाको शिखरमा छन् । बुधबार मात्रै उनले आफ्नै युट्युब च्यानल यूआर रोनाल्डो लन्च गरे । ९० मिनेटको फुटबल खेलले दिलाएको उपलब्धिलाई नै माथ खुवाउने गरी उनले युट्युब च्यानलमा मात्र ८९ मिनेटमा १० लाख सब्स्क्राइबर्सको कोसेढुंगा पार गर्दै नयाँ रेकर्ड बनाए । यो रेकर्डको सिलसिला अझै जारी छ । सम्भवतः ५ दिनभित्रै उनले ५ करोड सब्स्क्राइबर जुटाएर अर्को इतिहास रच्न सक्नेछन् । क्लब स्पोर्टिङबाट व्यावसायिक फुटबल सुरु गरेका रोनाल्डो हाल साउदी अरबियन क्लब अल नासरबाट फुटबल खेलिरहेका छन् । पाँच पटकका बालेन डीओर विजेता रोनाल्डो फुटबलमा कीर्तिमानका पर्याय नै हुन् भन्दा फरक पर्दैन । हालसम्म क्लब र देशका लागि ८ सय ९० गोल गरेर सर्वाधिक गोलकर्तामा आफ्नो नाम लेखाइसकेका उनले च्याम्पियन्स लिगमा समेत सर्वाधिक १ सय ८३ खेल खेलेर १ सय ४० गोल गर्ने अर्को कीर्तिमान पनि आफ्नो नाम गरिसकेका छन् । पोर्चुगल राष्ट्रिय टिमबाट विश्वकपमा सबैभन्दा सानो उमेरमा (सन् २००६ मा २१ वर्षको छँदा) र सबैभन्दा पाको उमेरमा (सन् २०२२ मा ३७ वर्षको छँदा) गोल गरेर बनाएको रेकर्डले पनि जनाउँछ, रोनाल्डोको फुटबलप्रतिको लगाव र सफलता । युरोपियन च्याम्पियन्ससिपमा पनि उनले सर्वाधिक ३० खेल खेल्दै १४ गोलसहित कीर्तिमान राखेका छन् । अन्तर्राष्ट्रिय फुटबलमा पनि सर्वाधिक गोलकर्ताको सूचीमा १ सय ३० गोलसहित उनकै नाम छ भने त्यसका लागि पनि उनले खेलेका २ सय १२ अन्तर्राष्ट्रिय खेलको अर्को छुट्टै रेकर्ड्स छ । अन्तर्राष्ट्रिय पुरुषतर्फ १० ह्याट्रिक गर्ने पहिलो खेलाडीसहित सर्वाधिक ६६ ह्याटिकको रेकर्ड पनि उनै रोनाल्डोकै नाममा छ । करिअरमा सात वटा लिगसहित ३३ ट्रफी जितिसकेका रोनाल्डो सामाजिक सन्जालमा विश्वभर सर्वाधिक पछ्याइएका चर्चित सेलिब्रेटी हुन् । सामाजिक सन्जाल एक्स मा उनलाईपछ्याउने ११ करोड २५ लाख, फेसबुकमा १७ करोड छन् भने इन्स्टाग्राममा त उनी ६३ करोड ६० लाखभन्दा बढी फलोअर्ससहित विश्वमै सर्वाधिक पछ्याइएकामा पर्छन् । मैदानमा आक्रामक, बाहिर अनुशासित तथा घरमा पारिवारिक व्यक्तित्वका रोनाल्डो स्टाइलिस फुटबलर भएकैले पनि फ्यान फ्लोइङ्ग बढी कमाएका छन् । ड्रिब्लिङ्ग र पावर सुटका लागि बढी चिनिएका उनको गोल सेलिब्रेसन गर्दाको पृथक् शैलीलाई धेरै फुटबलरले समेत पछ्याउने गर्छन् । फुटबल करिअरको उत्तरार्धमा पुगेका पोर्चुगल राष्ट्रिय टिमका कप्तानसमेत रहेका रोनाल्डो बुधबारदेखि युट्युबमा समेत देखापरेका छन् । उनले फुटबलबाट कमाएका फ्यानलाई सम्भवतः रिटायर्डपछि पनि जोगाइराख्न सामाजिक सन्जालको सक्रियता बढाउन खोजेको हुनुपर्छ । उनले युट्युब च्यानल यूआर क्रिस्टियानो लन्च गर्दाको समारोहमा भनेका थिए, यो नयाँ यात्रामा मसँगै जोडिनुहोस् । आफ्ना सामाजिक सन्जालका फलोअर्सलाई क्रिस्टियानो परिवारका सदस्य बताउँदै सोहीअनुसारको युट्युब च्यानलको नामकरण गरेको बताएका उनले यसमा मैदान बाहिरका आफ्नो र परिवारको गतिविधिलाई पस्कने बताएका छन् । चौथो दिनसम्म आइपुग्दा चार मिनेटभन्दा छोटा १३ भिडियो र सात सर्ट्स मात्रै अपलोड गरेका उनले भनेका छन्, सामाजिक सन्जालमा भएका फ्यानसँगको बलियो सम्बन्धका कारण म सधैं पुलकित हुने गर्छु, त्यसैले युट्युब मेरा लागि अझ ठूलो प्लेटफर्म बन्नेछ भने मेरा शुभचिन्तक, फलोअर्सले यसमा म, मेरो परिवार र विभिन्न विषयवस्तुका बारेमा मेरो धारणा बुझ्न पाउनेछन् । च्यानल लन्चको केवल १२ घण्टाभित्रै एक करोड फलोअर्स पाएर युट्युबको डायमन्ड क्रिएटर अवार्ड जितेका रोनाल्डोले अमेरिकी इन्फ्लुएनसर जेम्स स्टेफन डोनाल्डसन उर्फ मिस्टर बिस्टको नाममा रहेको सर्वाधिक छिटो २ करोड सब्स्क्राइबर्स पुर्याएको रेकर्डलाई पनि एक दिनमै तह लगाईदिएका छन् । सन् २०१२ देखि युट्युबमा भिडियो कन्टेन्ट अपलोड गर्न थालेका मिस्टर बिस्ट हालका सर्वाधिक ३१ करोड २० लाख सब्स्क्राइबर भएका युट्युबर हुन् । उनले गत जेठ २० मा मात्रै २६ करोड ७० लाखसहित सर्वाधिक सब्स्क्राइबर भएको भारतीय म्युजिक कम्पनी टी सिरिजलाई उछिनेका थिए भने गत असार २६ मा आफ्नो सब्स्क्राइबर संख्या ३० करोड पुर्याएका थिए । हाल टी सिरिज २७ करोड २० लाख सब्स्क्राइबरसहित दोस्रोमा, कोकोमेलन नर्सरी राइम्स १८ करोडसहित तेस्रो र सेट इन्डिया १७ करोड ६० लाख सब्स्क्राइबर सहित चौथो स्थानमा छन् । हजारौं भिडियो अपलोडसहित वर्षौं लगाएर यति सब्स्क्राइबर बनाएका यी च्यानलका लागि यतिबेला रोनाल्डोको रफ्तार चुनौती बनिरहेको छ । जबकि रोनाल्डोले न उल्लेख्य भिडियो नै अपलोड गरेका छन्, न त लामा र रोचक लाग्ने नै छन् । खैर, रोनाल्डोका लागि पनि अब मिस्टर बिस्टले १४ वर्ष लगाएर बनाएको रेकर्डलाई तोड्दै युट्युबको सर्वाधिक सब्स्क्राइबरको नयाँ कीर्तिमान राख्नु अर्को चुनौती भने छ नै, त्यो पनि उनले कति दिनभित्रमा पार गर्लान् ? उनका फ्यानका लागि चासो हुनेछ ।"
सर्वाधिक ट्याटु खोपाएकी महिला,"काठमाडौं (कास) अधिकांशले रहरका कारण शरीरमा सानोठूलो ट्याटु खोपाएका हुन्छन् । कतिपयका लागि यो फेसन स्टेटमेन्ट पनि बन्ने गर्छ । तर, अमेरिकी सेनाबाट निवृत्त एक महिलाले भने ट्याटु खोपाएकै कारण नयाँ कीर्तिमान राखेकी छन् । इस्परेन्स लुमिनेस्का फुर्जिनाले आफ्नो शरीरको ९९ दशमलव ९८ प्रतिशत भागमा ट्याटु खोपाएर सर्वाधिक ट्याटुको नयाँ विश्व बनाएकी हुन् । त्यसो त उनले सर्वाधिक ८९ शरीर रूपान्तरण गरेर अर्को वर्ल्ड रेकर्ड पनि राखेकी छन् ।३६ वर्षीया इस्परेन्सले तालुदेखि पैतालासम्म त ट्याटु खोपाएकी छन् नै, गिँजा, आँखाको सेतो भाग, जिब्रो र यौनांगमा समेत ट्याटु खोपाउन भ्याएकी छन् । शरीरभरि ट्याटु खोपाएर स्वयं जिउँदो जाग्दो क्यानभास बनेकी उनले आफूले खोपाएका ट्याटुहरूलाई अन्धकारबाट सुन्दरतातर्फ भनेकी छन् । सन् २०२३ सेप्टेम्बर २२ मा पहिलो गिनिज वर्ल्ड रेकर्ड राखेकी उनले पछि बडी मोडिफिकेसनमा समेत रेकर्ड राखेकी हुन् । यसरी गिनिज वर्ल्ड रेकर्ड्स परिवारमा आफू पनि सामेल हुन पाएकामा इस्परेन्सले सम्मानित र अचम्मित दुवै भएको बताएकी छन् ।यसअघि शरीरमा सर्वाधिक ट्याटु खोपाउनेको कीर्तिमान क्यार्लोट्टे गुटनवर्गले राखेकी थिइन् । उनले शरीरको ९८ दशमलव ७५ प्रतिशत भागमा ट्याटु खोपाउँदै सन् २०१७ मा उक्त रेकर्ड राखेकी हुन् । ट्याटु खोपाउँदा हुने अत्यधिक दुखाइको क्षणलाई इस्परेन्स ध्यानको समय भएको टिप्पणी गर्दै भन्छिन्, मैले जिन्दगीभरका लागि साँच्ने चीजको त्यो त एउटा अत्यन्तै सानो क्षण न हो । त्यसो त उनी अहिले आफ्नो ट्याटुमध्ये कुनै पनि खास नलाग्नेसमेत बताउँछिन् । त्यसैगरी, इस्परेन्सले बडी मोडिफिकेसन गर्न २१ वर्षदेखि सुरु गरेकी थिइन् । अझै पनि केही चीज भने जस्तो राम्रो लागिरहेको छैन भने त्यसलाई कसरी राम्रो बनाउने भन्नेमा नै मेरो ध्यान जान्छ र सुरु पनि गरिहाल्छु यसो भन्ने उनले आफ्नो जिब्रोसमेत बीचबाट चिरेकी छन् । १० वर्षअघि नै उनले यसो गर्दै शरीरको ढाँचा फेर्ने अभियान थालेकी थिइन् । जसमा शरीरका तन्तु तन्काउनेदेखि आँखाको गेडी र गिँजालाई रंगीविरंगी बनाउनेसम्म गर्न भ्याइन् ।१५ ठाउँमा छाला जोड्नेदेखि नाक, ओठ छेड्ने र स्तनका निप्पल हटाउनेसम्म उनले गरेकी छन् । गुप्तांगमा मात्रै उनले १८ ठाउँमा छेडेकी र ट्याटु पनि खोपाएकी बताइएको छ । मलाई लाग्छ, यो स्वाभाविक हो, इस्परेन्स आफू परम्परागत सौन्दर्यताको मान्यतामा झुन्डिएर बस्न नचाहेको बताउँदै थप्छिन्, तर मेरो अभियानले मलाई स्वतन्त्रता दिएको छ । मान्छेहरू बुझ्दैनन् अनि यसलाई नकारात्मक रूपमा लिन्छन् र विरोध गर्छन्। (एजेन्सी)"
काठमाडौंमा रेन्बो ट्राउट फेस्टिभल,"काठमाडौं (कास) काठमाडौंको लाजिम्पाटमा रहेको अन्तर्राष्ट्रिय चेन होटल डुसिट प्रिन्सेस्ले नेपाली माछाको स्वादलाई चिनाउन रेन्बो ट्राउट फेस्टिभल आयोजना गरेको छ । आइतबारदेखि सुरु भएको फेस्टिबल भदौ १५ सम्म सञ्चालन हुने होटलले जनाएको छ । नेपालमा पाइने रेन्बो ट्राउट माछालाई भिन्न स्वादमा पस्कन फेस्टिभलको आयोजना गरिएको होटलकी बजार व्यवस्थापक प्रार्थना सेनले बताइन् । स्वास्थ्यको हिसाबले पनि नेपालमा हुने रेन्बो ट्राउट माछाको फाइदा धेरै छ, उनले भनिन्, त्यसैले नेपालकै चिसो हावापानीमा राम्रोसँग हुर्कन सक्ने भएकाले रेन्बो ट्राउटलाई विश्वसामु चिनाउन फेस्टिभल आयोजना गरेका हौं । फेस्टिभलमा रेन्बो ट्राउट माछाका विभिन्न १२ परिकारका स्वाद लिन सकिने होटलका सेफ तथा कलिनरी डाइरेक्टर उत्पलकुमार मोन्डलले जानकारी दिए । नेपालमा हुने ट्राउट माछा स्वादको हिसाबले राम्रो मानिन्छ । यो स्वादिलो हुन्छ, उनले भने, त्यसैले यो फेस्टिभलमा एउटै माछाको १२ प्रकारका विभिन्न स्वाद चाख्न सकिन्छ । एक साता चल्ने फेस्टिभल दिउँसोको १२ देखि राति १० बजेसम्म सञ्चालन हुने होटलले जानकारी दिएको छ । फेस्टिभलमा थाई, इटालियन, इन्डियन र नेपाली गरी विभिन्न परिकारमा ट्राउट माछाको स्वाद लिन सकिने होटलले जनाएको छ । परिकारको मूल्य ९ सय ९० देखि सुरु भएर २ हजार ७ सय ९० रुपैयाँसम्म पर्ने बताइएको छ ।"
सौगातको 'बमबहादुर कात्तिकमा,"काठमाडौं (कास) अभिनय कौशलमा सौगात मल्ल अब्बल मानिन्छन् । गनेचुनेर फिल्म खेल्न रुचाउने उनको पछिल्लो फिल्म बमबहादुर आगामी कात्तिक ३० देखि प्रदर्शनमा आउने भएको छ । आइतबार फिल्मको पोस्टर सार्वजनिक गर्दै रिलिज मिति पनि तय गरिएको हो । पोस्टरमा उनै सौगात लडाकु पोसाकसहित प्रस्तुत भएका छन् । सौगातको शीर्ष भूमिका रहेको बमबहादुर जोन राईले निर्देशन गरेका हुन् । सस्पेन्स, थ्रिलर, रोमान्ससँगै सोसल ड्रामाको सम्मिश्रण रहेको बताइएको फिल्मले बमबहादुरको जीवनमा चार दशकअघिको घटनाका स्मृतिले कसरी वर्तमानमा पिरोल्छ भन्ने कथा पस्किन खोजेको निर्देशक राईले बताए । कथाले दर्शकलाई बमबहादुरको बाल्यकालको स्मृतिपटमा लग्छ, जुन समयमा उनले बिताएका सुन्दर पलहरू अचानक आइपर्ने घटनाले एकाएक विग्रहतर्फ लग्छ, फिल्मले विगत घटना र वर्तमानको अवस्थालाई जोड्दै नाटकीय प्रस्तुतिमा दर्शकलाई रिझाउनेछ, निर्देशक राईले कथाका आरोहअवरोहका कथालाई सुन्दर ढंगले बुनिएको दाबी गरे । सञ्जीव सार्कीको निर्माण रहेको फिल्ममा सौगातसँगै प्रशान्त राई, अनिशा रसाइली, भास्कर प्रधान, महेन्द्र बग्दास, मदन भुजेल, भरत वशिष्ठ, रिया भुजेल, शान्तिला तामाङ, वाशित कार्कीलगायतको मुख्य अभिनय रहेको छ । फिल्मको पटकथा निर्देशक राईले रूपेश तामाङसँग मिलेर तयार पारेका हुन् । सुजोयकुमार घोष मुन्ना को छायांकन रहेको फिल्मको संगीत दीपंकर सिंह मुखियाले दिएका हुन् ।"
लाभांश विदेश लग्दै आए पनि नवीकरणको १९ अर्ब नवीकरण शुल्क तिर्न एनसेलको आलटाल,"(काठमाडौं) एनसेलको २० वर्ष पूरा हुन लागेकाले थप ५ वर्षका लागि नवीकरण गर्नुपर्ने म्याद अब एक साता मात्र बाँकी छ । राष्ट्रिय स्रोत (स्पेक्ट्रम) प्रयोग गरेको दूरसञ्चार कम्पनीमा ५० प्रतिशतभन्दा बढी विदेशी सेयर भएमा २५ वर्षपछि स्वतः सरकारी हुने कानुनी व्यवस्था छ । कानुनअनुसार पाँच वर्षपछि एनसेल सरकारी कम्पनी हुने सर्तमा मात्र नवीकरण गर्न दिने सरकारको निर्णयलाई बेवास्ता गर्दै एनसेलले सोसम्बन्धी प्रतिबद्धता अझै बुझाएको छैन । बरु, लगातार मुनाफा कमाइरहेको यो कम्पनीले नवीकरण शुल्कबापतको १९ अर्ब पनि किस्तामा तिर्न राजनीतिक लबिइङ गरिरहेको छ । एनसेलको अनुमतिपत्र नवीकरणको म्याद भदौ १६ सम्म मात्र छ । दूरसञ्चार ऐन, ०५३ अनुसार अनुमतिपत्रको अवधि २५ वर्ष हुने र पहिलो पटक १० वर्षमा र त्यसपछि प्रत्येक पाँच वर्षमा नवीकरण गर्नुपर्छ । ऐनको दफा ३३ मा जम्मा पुँजी लगानीको ५० प्रतिशतभन्दा बढी विदेशी भएको दूरसञ्चार सेवासँग सम्बन्धित जग्गा, भवन, यन्त्र, उपकरण तथा संरचनामा अनुमतिपत्रको अवधि समाप्त भएपछि नेपाल सरकारको स्वामित्व हुने उल्लेख छ । मन्त्रिपरिषद्को गत फागुनको निर्णयअनुसार पाँच वर्षपछि स्वतः सरकारीकरण हुने गरी कम्पनीको अनुमतिपत्र नवीकरण गर्न दूरसञ्चार प्राधिकरणलाई निर्देशन दिएको छ । हाल एनसेलमा ८० प्रतिशत सेयर स्वामित्व स्पेक्ट्रालाइट यूकेका नाममा छ, जसका लगानीकर्ता गैरआवासीय नेपाली सतीशलाल आचार्य हुन् । यो सेयर गत वर्ष मात्रै उनले आजियटा यूकेबाट किनेका हुन् । त्यस्तै २० प्रतिशत सेयर पनि सतीशलालकी श्रीमती भावना सिंह श्रेष्ठका नाममा रहेको नेपाली कम्पनी सुनिभेरा क्यापिटल भेन्चरका नाममा छ ।२५ वर्षसम्म लाभांश विदेश लग्ने कम्पनी त्यसपछि नेपाल सरकारको हुने कानुन छ । तर, सतीशलालले आगामी पाँच वर्षभित्र आफ्नो पूर्ण वा आंशिक सेयर कुनै नेपालीका नाममा सार्ने र कम्पनी सरकारीकरण हुनबाट रोक्ने प्रयास गर्न सक्ने भन्दै सरकारले अब नामसारी गर्न नदिने सर्तमा मात्र नवीकरण गर्न दिने निर्णय गरेको छ । एनसेलको स्वामित्व सरकारमा आउन नदिने गरी सेयर संरचनामा हुन सक्ने कुनै पनि परिवर्तनलाई निषेध गर्दै गत फागुन ६ को मन्त्रिपरिषद् बैठकले नवीकरणकै बेला यसको सुनिश्चितता गर्न प्राधिकरणलाई निर्देशन दिएको थियो । तर सेयर स्वामित्वसम्बन्धी विषयमा प्रतिक्रियाविहीन बसेको प्राधिकरण नवीकरण शुल्क पनि एकमुष्ट नतिर्ने प्रयासमा छ । अब नामसारी गर्न नपाइने सर्त र एकमुष्ट रकमसहित नवीकरणका लागि आउन ताकेता गर्दा पनि एनसेलले बेवास्ता गरेको दूरसञ्चार प्राधिकरणको भनाइ छ । नियमअनुसार बुझाउनुपर्ने दस्तुर बुझाउनू भनेर हामीले एनसेललाई पत्र पठाएका छौं, त्यस्तै विद्यमान सेयर स्वामित्वको संरचनामा फेरबदल नहुने सुनिश्चितता भए मात्रै नवीकरण हुन्छ भनेर पनि जानकारी गराएका छौं, प्राधिकरणका प्रवक्ता सन्तोष पौडेलले भने, समयमै दस्तुर बुझाएर र सरकारका सर्त मानेर आए मात्र नवीकरण हुन्छ । दूरसञ्चार नियमावली, ०५४ को व्यवस्थाअनुसार अनुमतिपत्रको अवधि सकिनु तीन महिनाअघि गत जेठ १४ मा एनसेलले प्राधिकरणमा निवेदन दिए पनि जम्मा चार अर्ब मात्र दस्तुर तिरेको थियो । बाँकी १६ अर्ब रुपैयाँ पनि दाखिला गर्न र मन्त्रिपरिषद्का सर्तसमेत स्मरण गराएर प्राधिकरणले एनसेललाई पत्र पठाएको थियो । त्यसको जवाफमा एनसेलले आगामी ५ वर्षलाई किस्तामा बाँडेर नवीकरण शुल्क बुझाउने सर्त राख्दै दस्तुर बुझाउन आलटाल गरिरहेको छ । प्राधिकरणले भने ढिलासुस्तीबापत १५ प्रतिशत थप दस्तुरसमेत बुझाउन एनसेललाई ताकेता गरेको छ । दूरसञ्चार नियमावलीको नियम १२ को उपनियम (२) मा अनुमतिपत्र प्राप्त व्यक्तिले अनुमतिपत्र नवीकरण गर्न चाहे सो अनुमतिपत्रको अवधि सकिनु तीन महिना अगावै नवीकरण दस्तुर प्राधिकरणसमक्ष निवेदन दिनुपर्ने उल्लेख छ । उपनियम ३ मा थप दस्तुरको व्यवस्था छ । नवीकरणका लागि समयमै २० अर्ब रुपैयाँ तिर्न नसकेकाले एनसेलले अब भदौ १६ भित्र बाँकी १६ अर्ब र १५ प्रतिशत थप दस्तुरबापत ३ अर्बसहित कुल १९ अर्ब रुपैयाँ बुझाउनुपर्ने भएको छ । उता एनसेलले यसअघि सरकारी स्वामित्वको नेपाल टेलिकमलाई नवीकरण गर्नुपर्ने म्याद सकिएको पाँच वर्षपछि एकमुष्ट शुल्क तिर्ने सुविधा दिएको र ढिलासुस्तीबापतको जरिवानासमेत नलिएको भन्दै एनसेलले आफूमाथि स्पष्ट भेदभाव भइरहेको गुनासो गर्दै आएको छ । तर, सरकारले भने यसअघि दुई पटकसम्म एनसेललाई पनि त्यस्तो सुविधा दिइसकेको छ । अझ, यसअघि अनुमतिको नवीकरण दस्तुरमा सरकारले दिएको किस्ता सुविधा पनि कानुनविपरीत भएको महालेखा परीक्षकको प्रतिवेदनले नै स्पष्ट उल्लेख गरेको छ । नवीकरण शुल्कबापत स्पष्ट कानुन बनिसकेकाले त्यस्तो सुविधा दिन नसकिने र त्यसो गर्न सक्ने अधिकार आफूलाई नभएको भन्दै प्राधिकरणले सरकारलाई जानकारी गराएको छ । अनुमतिपत्र नवीकरणका लागि आवश्यक दस्तुर बुझाउन प्राधिकरणले एनसेललाई पत्रमार्फत पटकपटक ताकेता गरे पनि उसले नबुझाएको र किस्ताबन्दी सुविधा मागिरहेको विषयमा सञ्चार मन्त्रालयलाई जानकारी गराएका छौं, प्रवक्ता पौडेल भन्छन्, किस्ता सुविधा दिने अधिकार प्राधिकरणलाई छैन, यसअघि सरकारले दुई पटक एनसेललाई पनि किस्ता सुविधा दिएको हो । यस पटकको समयावधि आदिबारे जानकारी गराउँदै सञ्चारमन्त्रीलाई बोधार्थ गरी पत्र पठाएका छौं । यो अब मन्त्रालयको विषय हो । सञ्चारमन्त्री पृथ्वीसुब्बा गुरुङले पनि एनसेलले मागिरहेको किस्ता सुविधा दिने व्यवस्था कानुनमा नभएकाले यो बाध्यकारी नभएको बताए । मन्त्रालयस्तरबाट बोल्दा किस्ताको सुविधा यस पटक हुँदैन, कानुन मिचेर सुविधा दिने कुरा पनि भएन, उनले कान्तिपुरसँग भने, पूर्वाधार विस्तारमा लगानी गर्न समस्या होला, एकै पटक २० अर्ब तिर्न अलिकति कठिन होला भनेर असल नियतसाथ पहिलेका मन्त्रिपरिषद्ले किस्ताको सुविधा दिएका हुन् । अहिले सेवा सञ्चालन गरेकै दुई दशक भइसक्यो, आम्दानी पनि गरेका छन् । अब पनि कसैलाई गाह्रो हुन्छ भनेर कानुन उल्लंघन गर्न मिलेन । एनसेलको सेयर स्वामित्व खरिदबिक्री प्रक्रिया पनि कानुनसम्मत नभएको मन्त्री गुरुङको भनाइ छ । नियामकलाई जानकारी दिएर पूर्वस्वीकृति लिएर मात्रै खरिदबिक्री गर्न पाउनेमा एनसेलको सेयर विदेशमा खरिदबिक्री भएको छ । नेपालका सरकारी निकायलाई जानकारी छैन । यो पनि विचारणीय पक्ष छ, उनले भने ।"
लोडसेडिङ अन्त्यपछि विद्युत् खपत तीन गुणा बढ्यो,"(काठमाडौं)मुलुकबाट लोडसेडिङ अन्त्य भई नियमित रूपमा विद्युत् आपूर्ति हुन थालेपछि विद्युत् (ऊर्जा) खपत तीन गुणा बढेको छ । आर्थिक वर्ष ०७२७३ मा ३ अर्ब ७२ करोड युनिट ऊर्जा खपत भएकामा गत आर्थिक वर्ष १० अर्ब २ करोड युनिट पुगेको छ । आठ वर्षमा देशभित्रको विद्युत् खपत ६ अर्ब ५१ करोड युनिट वृद्धि भएको हो । आठ वर्षअघि विद्युत् खपत वृद्धिदर नै ऋणात्मक थियो । गत आर्थिक वर्ष सबैभन्दा बढी गार्हस्थ्यतर्फ ४ अर्ब ३१ करोड र औद्योगिक ग्राहकतर्फ ३ अर्ब ६९ करोड युनिट विद्युत् खपत भएको छ । बाँकी विद्युत् अन्य समूहका ग्राहकले खपत गरेका हुन् । आठ वर्षअघि १३१ युनिट रहेको प्रतिव्यक्ति ऊर्जा खपत गत आर्थिक वर्षसम्म आइपुग्दा ४०० युनिट पुगेको नेपाल विद्युत् प्राधिकरणले जनाएको छ । आठ वर्षअघि वर्षायाममा समेत दैनिक ८ घण्टा लोडसेडिङ थियो । हिउँदमा दैनिक १४ घण्टासम्म लोडसेडिङ गर्नुपर्ने प्रक्षेपण थियो । ०७३ कात्तिकबाट काठमाडौं उपत्यका हुँदै क्रमिक रूपमा देशका प्रमुख सहरका गार्हस्थ्यतर्फका ग्राहकको र त्यसपछि औद्योगिक ग्राहकको लोडसेडिङ अन्त्य गरिएको थियो । ०७५ वैशाखबाट सिंगो मुलुक लोडसेडिङमुक्त घोषणा गरिएको थियो । आठ वर्षअघि ५८ प्रतिशत घरपरिवारमा मात्र बिजुली पुगेको थियो । अहिले ९९ प्रतिशतमा विद्युत् पुगेको प्राधिकरणले जनाएको छ । विद्युत्को पहुँच पुगेका घरपरिवारमध्ये ९७ प्रतिशतले राष्ट्रिय ग्रिड र २ प्रतिशतले ग्रिडभन्दा बाहिर रहेका लघुजलविद्युत्, सौर्य ऊर्जालगायतबाट विद्युत् उपभोग गरिरहेका छन् । आठ वर्षअघि विद्युत्का ग्राहक करिब ३० लाख रहेकामा हाल सामुदायिकसहित ५९ लाख ३५ हजार पुगेका छन् ।लोडसेडिङ अन्त्यपछि पर्याप्त निरन्तर विद्युत् आपूर्ति हुन थालेपछि बिजुली खपत बढेको प्राधिकरणका कार्यकारी निर्देशक कुलमान घिसिङले बताए । ठूला तथा साना उद्योगले निरन्तर विद्युत् आपूर्ति पाइरहेका छन्, यस अवधिमा उद्योगहरूको धैरे लोड स्वीकृत गरिएको छ, खाना पकाउनलगायत घरायसी प्रयोजनमा विद्युतीय उपकरणहरूको प्रयोग बढेको छ, निजी तथा सार्वजनिक यातायातमा विद्युतीय सवारी साधनको प्रयोग बढिरहेको छ, विद्युतीकरण व्यापक रूपमा गरिएको छ, जसका कारण आन्तरिक रूपमा विद्युत्को खपत बढिरहेको छ, उनले भने ।हरेक वर्ष विद्युत् माग बढेसँगै विद्युत् आपूर्तिमा चुनौती थपिएको घिसिङको भनाइ छ । त्यस्ता चुनौती र समस्याको समाधान गरी उपभोक्तालाई भरपर्दो, गुणस्तरीय र सुरक्षित विद्युत् आपूर्ति गर्न देशका प्रमुख सहरलाई ११ वटा क्लस्टरमा विभाजन गरिएको उनले जनाए । सन् २०५० सम्मको मागलाई आपूर्ति गर्न सक्ने प्रसारण र वितरण संरचनाको गुरुयोजना तयार गरी क्रमिक रूपमा कार्यान्वयनमा लगिएको पनि घिसिङले बताए ।आन्तरिक रूपमा विद्युत्को खपत बढाउने, उत्पादन वृद्धि गरी आयात घटाउने र निर्यात वृद्धि गर्ने गरी काम भइरहेको उनले उल्लेख गरे । ०७२७३ मा ३ अर्ब ७२ करोड युनिट रहेको विद्युत् खपत ०७३७४ मा २८४७ बिन्दुले बढी ४ अर्ब ७७ करोड युनिट पुगेको थियो । ०७४०७५ मा विद्युत् खपत ५ अर्ब ५६ करोड, ०७५७६ मा ६ अर्ब ३० करोड युनिट, ०७६७७ मा ६ अर्ब ४२ करोड र ०७७७८ मा ७ अर्ब २८ करोड युनिट भएको थियो । ०७८७९ मा ८ अर्ब ८४ करोड, ०७९८० मा ९ अर्ब ३५ करोड र ०८०८१ मा १० अर्ब २ करोड युनिट विद्युत् खपत भएको थियो । ०७९८० को तुलनामा ०८०८१ मा विद्युत् खपत करिब १० प्रतिशतले बढेको हो । गत आर्थिक वर्षमा पिक डिमान्ड (विद्युत् बढी माग हुने समय) अघिल्लो आथिृक वर्ष ०७९८० को तुलनामा ११३४ प्रतिशत बिन्दुले वृद्धि भएको थियो । गत आर्थिक वर्षको जेठ १६ मा देशभित्रको सबैभन्दा बढी विद्युत्को माग रेकर्ड गरिएको थियो । उक्त दिन पिक डिमान्ड २ हजार २ सय १२ मेगावाट पुगेको थियो । वर्षायामका ६ महिना विद्युत् भारततर्फ निर्यात गर्ने अवस्था बने पनि हिउँदमा नदी प्रवाही जलविद्युत् आयोजनाहरूको विद्युत् उत्पादन घटी केही महिना देशभित्रको माग धान्न बिजुली आयात गर्नुपर्ने अवस्था छ । तर प्रणालीमा आयात गरिएको ऊर्जाको परिमाण घट्दै गएको छ । गत आर्थिक वर्षमा प्रणालीमा आयातित ऊर्जाको हिस्सा १४६८ प्रतिशत छ, जुन अघिल्लो आर्थिक वर्षको तुलनामा ८५७ प्रतिशत बिन्दुले कम हो । विद्युत् निर्यात ४४ प्रतिशत बिन्दुले वृद्धि भएको छ ।"
हवाई इन्धन डिपो छिटो सार्नुपर्नेमा सांसदको एक स्वर,"(काठमाडौं)त्रिभुवन अन्तर्राष्ट्रिय विमानस्थलको धावनमार्ग (रनवे) बाट करिब ८० मिटर दूरीमा रहेको सिनामंगल हवाई इन्धन डिपो सक्दो छिटो स्थानान्तरण गर्नुपर्नेमा सांसदले जोड दिएका छन् । इन्धन भण्डारण अन्तर्राष्ट्रिय नागरिक उड्डयन संगठन (आईकाओ) को मापदण्डअनुसार नरहेको र रनवे नजिकै हुँदा सधैं खतरा भएको भन्दै उनीहरूले सुरक्षित स्थानमा स्थानान्तरण गर्नुपर्नेमा जोड दिएका हुन् । सुरक्षाका दृष्टिले अतिसंवेदनशील मानिएको उक्त डिपोलाई दीर्घकालीन रूपमा प्रयोग हुने गरी सार्नुपर्ने उनीहरू बताउँछन् । सिनामंगलको हवाई इन्धन डिपो असुरक्षित छ । त्यहाँ राखिराख्नु खतराजनक छ, छिटो स्थानान्तरण गर्न जरुरी छ, उद्योग तथा वाणिज्य र श्रम तथा उपभोक्ता हित समितिको बैठकमा आइतबार सांसद रमेश रिजालले भने, इन्धन भण्डारण कसरी सुरक्षित बनाउन सकिन्छ, त्यतातिर ध्यान दिऊँ । डिपो स्थानान्तरणलाई आवश्यक जग्गा नेपाल नागरिक उड्डयन प्राधिकरणले उपलब्ध गराउनुपर्ने रिजालको भनाइ छ । सांसद सूर्यमान तामाङले पनि सिनामंगल हवाई इन्धन डिपो छिटो सार्नुपर्ने धारणा राखे । इन्धन भण्डारण क्षेत्र वरपर थप उच्च सतर्कता आवश्यक छ । हवाई इन्धन डिपो संवेदनशील अवस्थामा छ, त्यसलाई छिटोभन्दा छिटो व्यवस्थापन गरौं, सांसद तामाङले भने । सौर्य एयरलाइन्सको जहाज दुर्घटनापछि साउन १८ मा प्रधानमन्त्री केपी शर्मा ओलीले डिपो स्थानान्तरण गर्न निर्देशन दिएका थिए । त्यसको भोलिपल्ट उद्योग वाणिज्य तथा आपूर्तिमन्त्री दामोदर भण्डारीसहितको टोलीले जग्गा निरीक्षणसमेत गरेको थियो । डिपो धेरै टाढा लैजान नसके पनि भण्डारण बनाउँदा सकभर अन्डरग्राउन्ड हुनुपर्ने सांसद सुरेन्द्रराज आचार्यको भनाइ छ । डिपो स्थानान्तरण गर्दा दीर्घकालीन रूपमा प्रयोग हुने गरी सार्नुपर्नेमा सांसद रुक्मणी राना बराइलीको जोड छ । डिपो स्थानान्तरणका क्रममा अर्बौं रुपैयाँ खर्च हुन्छ । राज्य दोहन नगर्ने गरी यसको काम सकौं । डिपो सार्नुपर्छ, तर त्रुटि नहुने गरी स्थानान्तरण गरौं, उनले भनिन् । सन् २०१८ मा भएको अध्ययनले भण्डारणगृह स्थानान्तरणका लागि ६ अर्ब लागत देखाएको थियो, मूल्यवृद्धिका कारण लागत अझै बढ्ने अनुमान छ । सांसदहरूले नीति एवं कानुन मात्रै बनाउन सक्ने र उनीहरूले डिपो स्थानान्तरणको विषयमा ठाउँ तोक्न नहुने सांसद मंगलप्रसाद गुप्ताले बताए । यसमा सम्बद्ध क्षेत्रको विज्ञ एवं प्राविधिकको सहयोग लिनुपर्ने उनको भनाइ छ । इन्धन भण्डारण अन्तर्राष्ट्रिय नागरिक उड्डयन संगठन (आईकाओ) को मापदण्डअनुसार धावनमार्गबाट १७२५ मिटर टाढा ट्याक्सीवे हुनुपर्छ । त्यसबाट पनि कम्तीमा ९० मिटर टाढा इन्धन भण्डारण हुनुपर्ने मान्यता छ । तर, विमानस्थलमा धावनमार्गबाट ८० मिटरभित्रै सिनामंगल डिपोमा राखिएका ६ वटा भर्टिकल ट्यांक र ८ वटा अन्डरग्रान्ड ट्यांकमा ७६ लाख ४० हजार लिटर हवाई इन्धन मौज्दात हुन्छ । आईकाओको मापदण्ड र त्रिभुवन अन्तर्राष्ट्रिय विमानस्थलको गुरु योजनाअनुसार प्राधिकरणले विमानस्थलभित्र पूर्वाधार विस्तारको काम गरिरहेको छ । अब विस्तार हुने ट्याक्सी वे र हवाई इन्धनको ट्यांकी नजिकै रहनेछन् । त्यसले पनि सुरक्षाको चुनाती थपिएको छ । यही कारण सांसदहरूले डिपो सार्नुपर्ने बताएका हुन् । बैठकमा नेपाल आयल निगमका कार्यकारी निर्देशक चण्डिका भट्टले डिपो स्थानान्तरण र जग्गाको विषयमा समितिले स्पष्ट निर्देशन दिनुपर्ने जनाए । डिपो सार्न निगम तयारी अवस्थामा छ । तर क्यानले जग्गा उपलब्ध गराएको छैन । त्यसैले डीपीआर गर्न सुरु गर्न पाएका छैनौं, भट्टले भने, गत वर्ष पनि बजेट थियो । तर जग्गा उपलब्ध नभएकाले काम अगाडि बढाउन सकेनौं । त्यसैले समितिबाट स्पष्ट निर्देशन जरुरी छ । सांसदले एक पटक हवाई इन्धन डिपो अवलोकन गर्ने र आवश्यक निर्देशन दिने निर्णय आइतबारको बैठकले गरेको बताइएको छ । डिपो स्थानान्तरण गर्न उद्योग वाणिज्य तथा आपूर्ति मन्त्रालय तयार रहेको वाणिज्य तथा आपूर्ति सचिव मधुसूदन बुर्लाकोटीले बताए । आईकाओको नियमअनुसार विमानस्थलभन्दा बाहिर हवाई इन्धन डिपो लैजान नमिल्ने उनको भनाइ छ । अब बन्ने हवाई इन्धन डिपो सेमी अन्डरग्राउन्ड हुने पनि उनले जनाए । भण्डारण स्थानान्तरणकै लागि उद्योग वाणिज्य तथा आपूर्तिमन्त्री दामोदर भण्डारीले आर्थिक र प्राविधिक सहयोग गरिदिन भारतसँग प्रस्ताव गरिसकेका छन् । केही साताअघि भारतको नयाँदिल्लीमा आयोजित बिमस्टेक बिजनेस समिट २०२४ मा सहभागी उद्योगमन्त्री भण्डारीले इन्डियन आयल निगमको एभिएसन फ्युल स्टेसन अवलोकनका क्रममा यस्तो प्रस्ताव गरेका थिए ।मन्त्री भण्डारीले डिपोको स्थानान्तरण गर्ने र त्यसका लागि भारतीय पक्षले आर्थिक तथा प्राविधिक सहयोग जुटाइदिन प्रस्ताव गरेका थिए । आर्थिक र प्राविधिक सहयोगमा छलफल बढाउन इन्डियन आयल निगम सकारात्मक रहेको मन्त्रालयले बताउँदै आएको छ ।"
'बैंकिङ कसुरको अनुसन्धान व्यवस्थित बनाउन कानुन संशोधन,"(काठमाडौं) बैंकिङ कसुरको अनुसन्धान र अभियोजन प्रक्रियालाई थप व्यवस्थित र प्रभावकारी बनाउन विद्यमान कानुन संशोधन गर्न लागिएको उपप्रधान एवं अर्थमन्त्री विष्णु पौडेलले बताएका छन् । संघीय संसद्को अर्थसमितिमा आइतबार अर्थमन्त्री पौडेलले पछिल्ला दिनमा बैंकिङ कसुर र चेक अनादरसम्बन्धी घटना बढेकाले त्यसको न्यूनीकरण तथा अध्ययनअनुसन्धानलाई व्यवस्थित बनाउनुपरेको प्रस्ट्याए । चेक बाउन्स का रूपमा परिचित कसुरबापत विद्यमान कानुनी व्यवस्थालाई केही परिमार्जन गरी दुवै पक्षको सहमतिमा मिलापत्र गर्न सकिने व्यवस्था बैंकिङ कसुर तथा सजाय (दोस्रो संशोधन) विधेयक २०८० मा राखिएको छ । सोही विधेयकउपर आइतबार अर्थसमितिले अर्थमन्त्री पौडेललाई बोलाएर छलफल गरेको हो । बैंकिङ कसुर र चेक अनादरसम्बन्धी घटना उल्लेख्य बढेका छन् । उक्त घटनाको अनुसन्धान र अभियोजन प्रक्रियालाई थप व्यवस्थित गर्न यो विधेयक कानुनका रूपमा कार्यान्वयनमा आउनुपर्छ, अर्थमन्त्री पौडेलले भने, प्रस्तावित विधेयकले चेक अनादर जस्ता बैंकिङ कसुरजन्य कार्यमा आर्थिक जरिवानालाई प्राथमिकता दिएको छ । बैंक खातामा पैसा नभई चेक काट्ने प्रवृत्ति अन्त्य गर्ने र वास्तविक कारणले केही समय चेक अनादर भए पनि पछि तिर्न सकिने अथवा दुई पक्षबीच मिलेमतो गर्न सकिने व्यवस्था बैंकिङ कसुर तथा सजायसम्बन्धी ऐनको संशोधित विधेयकमा छ । चेक अनादरसम्बन्धी ऐनले केही कडा नीति बनाउनुपर्ने र केही सहजीकरणसमेत गर्नुपर्ने भएकाले संशोधन गर्न लागिएको हो, उनले भने, बैंकिङ कसुर तथा सजायसम्बन्धी ऐन ०६४ मा केही कारबाहीका लचक व्यवस्था छन् । महान्यायाधिवक्ताको कार्यालय तथा सरोकारवालाहरूको सुझावका आधारमा संशोधन गर्न आवश्यक रहेको सुझावका आधारमा संशोधन गर्न लागिएको अर्थमन्त्री पौडेलले बताए । बैंकिङ कसुरमा जेल हाल्नुभन्दा नगद जरिवाना गराउनु उपयुक्त हुने राष्ट्रिय स्वतन्त्र पार्टीका उपसभापति स्वर्णिम वाग्लेले जनाए । विश्वव्यापी रूपमै यस्तो मान्यता छ, नेपालमा पनि यसलाई अनुसरण गर्दा हुन्छ, उनले भने, यो पनि एक खालको कसुर नै हो, उनले भने, संशोधनमा यस्तो खालको व्यवस्था गरौं, जसअनुसार कसुर गर्ने पक्राउ पर्छ, कानुनको फन्दामा आउनुपर्छ, पेनाल्टी हुन्छ, त्यो यति चर्को हुन्छ कि उसले फेरि त्यही गल्ती दोहोर्याउने आँट गर्दैन । संसद्को विधायिकी भूमिका कमजोर भएको सांसद पदम गिरीको धारणा छ । समितिको बैठक प्रभावकारी हुन नसक्दा धेरैवटा विधेयक अड्किएर बसेको उनको भनाइ छ । ०८० साउन २३ को मन्त्रिपरिषद् बैठकले बैंकिङ कसुर तथा सजाय ऐन, ०६४ लाई संशोधन गर्न बनेको विधेयक, ०८० को मस्यौदा स्वीकृत गरेको थियो । त्यसपछि तत्कालीन अर्थमन्त्री प्रकाशशरण महतले ०८० असोज १६ मा यो विधेयक संसद्मा दर्ता गराएका थिए ।चेक अनादरसम्बन्धी मुद्दामा फरकफरक खालको कानुनी उपचारको अवस्था देखिएकाले यसलाई एकरूप बनाउनुपर्ने व्यहोराको सर्वोच्च अदालतको आदेश र महान्यायाधिवक्ताको कार्यालयको अध्ययनबाट समेत बैंकिङ कसुर तथा सजाय ऐनलाई संशोधन गर्नुपर्ने सुझावका आधारमा सरकारले यो विधेयक तयार पारेको हो । कुनै व्यक्तिले आफ्नो खातामा रकम मौज्दात नभई चेक जारी गर्न नहुने व्यवस्था विधेयकमा छ । कसैले पनि आफ्नो बैंक खातामा रकम मौज्दात नभएको वा मौज्दात भए पनि भुक्तानीका लागि पर्याप्त छैन भन्ने जानाजान कसैलाई चेक जारी गरी दिन वा बैंकसँग त्यस्तो चेकको भुक्तानी माग गर्नुहुँदैन, विधेयकमा भनिएको छ ।विधेयकमार्फत चेक अनादरसम्बन्धी बैंकिङ कसुरको जरिवानामा संशोधन गर्न लागिएको छ । बैंकिङ कसुर तथा सजाय ऐन, ०६४ मा चेक अनादर भए बिगो भराई बिगोबमोजिम जरिवाना र तीन महिनासम्म कैदको व्यवस्था छ । तर विधेयकले चेक अनादर भएको प्रमाणित भए चेक जारी गरिदिने खातावालाबाट धारकलाई बिगोबमोजिमको रकम भराई चेक जारी गरिदिने खातावालालाई बिगोको पाँच प्रतिशत जरिवाना गर्ने र चेक काटिएको रकमका आधारमा कैद सजाय तोक्ने गरी मस्यौदा तयार पारिएको छ ।प्रचलित कानुनमा जुनसुकै कुरा लेखिएको भए पनि चेक अनादरसम्बन्धी मुद्दामा प्रतिवादीले चेकमा उल्लेख भएबमोजिमको रकम धारकलाई बुझाई मुद्दाका दुवै पक्षले मिलापत्र गर्न चाहे अनुसन्धानको सिलसिलामा भए अनुसन्धान अधिकारीमार्फत सरकारी वकिलसमक्ष र अदालतमा मुद्दा दायर भइसकेको भएमा सरकारी वकिलमार्फत अदालतसमक्ष मिलापत्रका लागि निवेदन दिन सक्नेछन्, विधेयकमा उल्लेख छ, मिलापत्रका लागि आवेदन परे सरकारी वकिलले मुद्दा अनुसन्धानको सिलसिलामा भए अनुसन्धान अधिकृतलाई दुवै पक्षबीच मिलापत्र गराइदिन र मिलापत्रका भएको व्यहोरा अभिलेखमा जनाई तत्ससम्बन्धी अनुसन्धान स्थगन गर्न सम्बन्धित अनुसन्धान अधिकृतलाई आदेश दिनुपर्नेछ ।"
सशस्त्र प्रहरीमा ३० वर्षे सेवा अवधि हटाउन माग गर्दै सर्वोच्चमा रिट,"(काठमाडौं)३० वर्षे सेवा अवधिबाट अवकाश हुने प्रावधान खारेजीको माग गर्दै सशस्त्र प्रहरीका १२ अधिकृतले सर्वोच्च अदालतमा रिट दायर गरेका छन् । २०५१ सालमा नेपाल प्रहरीबाट सेवा प्रवेश गरी २०५८ सालमा सशस्त्र प्रहरीमा स्थानान्तरण भएका अधिकृतहरूले सेवा अवधिसम्बन्धी प्रावधान बदरको मागदाबीसहित रिट दायर गरेका हुन् । सशस्त्र प्रहरीका अधिकृतका तर्फबाट अधिवक्ता अनिता अधिकारीले वारेसमार्फत रिट दायर गरेकी छन् । रिट दायर गर्नेमा सशस्त्रका दुई प्रहरी नायब महानिरीक्षक (डीआईजी) दुर्गाप्रसाद भट्टराई र अभि खत्री, सशस्त्र प्रहरी वरिष्ठ उपरीक्षक (एसएसपी) विश्व भट्टराई तथा उपरीक्षक (एसपी) हरू पूर्ण साउद, उद्धव रावल, त्रिभुवन बिष्ट, अशोक शाक्य, धनबहादुर सिंह, प्रेमबहादुर रावल, अम्बरबहादुर ऐर, गोपाल श्रेष्ठ र दीपेन्द्र गिरी छन् । ३० वर्षे सेवा अवधि कायम रहेमा रिट दायर गर्ने सबै अधिकृतहरू आगामी भदौ १६ देखि अनिवार्य अवकाशमा जानेछन् । प्रहरी सहायक निरीक्षक (असई) बाट सेवा प्रवेश गरेका उनीहरू माओवादी सशस्त्र द्वन्द्व उत्कर्षमा पुगेका बेला सशस्त्र प्रहरी बल (एपीएफ) गठन भएपछि सेवा स्थानान्तरण गरेका थिए । सुरुमा नेपाल प्रहरी र नेपाली सेनाका कर्मचारीलाई कार्यरत रहँदाको बेला रहेको तहभन्दा एक तह बढुवा गरेर सशस्त्रमा लगिएको थियो । २०५१ सालमै सहायक निरीक्षकबाट सेवा प्रवेश गरेका नेपाल प्रहरीका एसएसपीदेखि निरीक्षकसम्मका २१ जना कर्मचारीले पनि गत बुधबार ३० वर्षे प्रावधान हटाउनुपर्ने माग राख्दै सर्वोच्च अदालतमा रिट दायर गरेका थिए । त्यसको भोलिपल्ट बिहीबार सर्वोच्चका न्यायाधीश हरि फुयाँलको इजलासले ३० वर्षे प्रावधानका कारण हाललाई अवकाशमा नपठाउन सरकारका नाममा अन्तरिम आदेश दिएको थियो । साथै रिटलाई अग्राधिकार दिँदै असोज १० का लागि पेसी तोकिएको थियो । प्रहरी कर्मचारीको रिटमा फुयाँलको इजलासले दिएको अन्तरिम आदेशमा भनिएको छ, निवेदकहरू तथा निवेदकजस्तै अवस्थामा रहेका प्रहरी कर्मचारीलाई २०८१ भदौ १६ वा उक्त प्रहरी नियमावलीको नियम १२७ (घ) बमोजिमको ३० वर्षे अवधिका आधारमा सेवाबाट अवकाश हुने भनी दिइएका पत्राचारहरू हाललाई कार्यान्वयन नगर्नूनगराउनू र त्यस्तो आधारमा कसैलाई कुनै पत्राचार नगर्नूनगराउनू । रिट दायर गर्नेमध्येका सशस्त्रका एक अधिकृतले भने, प्रहरीको रिटमा सर्वोच्च अदालतले जुन आदेश दिएको छ, यो विषय हाम्रो हकमा पनि उस्तै हो, त्यसैले ३० वर्षे सेवा अवधि हटाएर अवकाशका लागि उमेर र पदावधि मात्रै कायम गर्नुपर्छ भन्ने हाम्रो माग छ ।"
"रामेछापको पहिरोमा ६ जनाको मृत्यु, ४ बेपत्ता","(दोलखा)शनिबार राति आएको पहिरोमा परी रामेछापको पश्चिमी क्षेत्रमा पर्ने दोरम्बा शैलुङ गाउँपालिका३ स्थित लेखर्क गाउँका ६ जनाको मृत्यु भएको छ भने ४ बेपत्ता छन् । पहिरोले ६ घर बगाएको छ । मृत्यु हुनेमा ३२ वर्षीया चण्डिका थापामगर र उनका डेढ वर्षीय छोरा आमुस, ४० वर्षीया उर्मिला पहरी, उनका छोराहरू १८ वर्षीय विज्ञान, १७ वर्षीय सन्दीप र १४ वर्षका सन्तोष रहेको प्रहरीले जनाएको छ ।बेपत्ता हुनेमा ७५ वर्षीय फड्के पहरी, ५५ वर्षीय काले पहरी, ५४ वर्षीया झ्याँउकिरी पहरी र २३ वर्षीय विन्दा पहरी छन् । चण्डिकाको घरमा बस्दै आएकी छिमेकी १० वर्षीया अन्जना पहरीको उद्धार गरिएको छ । उनको धुलिखेल अस्पतालमा उपचार भइरहेको छ । आइतबार बिहानैदेखि सेना, सशस्त्र प्रहरी र नेपाल प्रहरीले बेपत्ताहरूको खोजी गरे पनि फेला पर्न सकेका छैनन् । पहिरोमा परी एक सयभन्दा बढी चौयापा र पशुपन्छी मरेको पालिकाले जनाएको छ । पहिरोका कारण लेखर्क गाउँ नै विस्थापित भएको छ । गाउँका ६५ परिवारका १ सय ८० जनाभन्दा बढीलाई गाउँपालिका नजिकैको कण्ठेश्वर मावि र पालिकाको खाली कोठामा व्यवस्थापन गरेको गाउँपालिका अध्यक्ष मैनकुमार मोक्तानले बताए । पहिरोले गाउँ पुग्ने सबै सडक सञ्जाल क्षतिग्रस्त बनाएको छ । वडा२ र ३ जोड्ने ढाइगाउँको मोटरेबल पुल पहिरोसँगै आएको बाढीले बगाएको छ । बाढीले छाङ खोला र घट्टे खोलाको पुल पनि बगाएको छ । पहिरोले लेखर्कका सबै घरमा चिरा परेको छ । कतिपय घर बग्ने अवस्थामा छन्, अध्यक्ष मोक्तानले भने, तत्कालका लागि गाउँका सबै पीडितलाई विद्यालय र पालिकामा राखेका छौं । उनीहरूको खानपानको व्यवस्था पालिकाले गर्नेछ । अधिकांश घर र जमिन चिरा परेकाले स्थानीयलाई स्थान्तरणबाहेक विकल्प नरहेको उनले बताए । पहिरोले वडा२ स्थित भँडारे गाउँमा पनि ६० परिवार विस्थापित भएका छन् । अध्यक्ष मोक्तानका अनुसार उनीहरूलाई तत्कालका लागि नजिकैको विद्यालय र चौरमा अस्थायी छाप्रो बनाएर सारिएको छ । दोरम्बाका सडक र पक्की पुल बाढीपहिरोले क्षतविक्षत बनाएको छ, उनले भने । प्रमुख जिल्ला अधिकारी अनिता निरौलाले सोमबारदेखि पहिरोपीडितलाई अस्थायी आवास र खाद्यान्नलगायत व्यवस्थापन गर्ने बताइन् । लेखर्क गाउँको भौगोलिक अवस्था अध्ययनका लागि राष्ट्रिय विपद् जोखिम व्यवस्थापन प्राधिकरणलाई आग्रह गर्ने उनले जानकारी दिइन् । गाउँ चारैतिर पहिरोले घेरिएको छ, जमिन चिरा परेका छन् । स्थलगत अध्ययनका क्रममा तत्काल बस्न नमिल्ने देखिएकाले सबैलाई तल झारेका हौं, उनले भनिन् । सोही स्थान हुँदै आएको बाढीले रामेछाप र दोलखा जोड्ने पुष्पलाल मार्गको मोटरेबल पुलमा पनि क्षति गरेको छ । यस्तै मिल्तीका ५ वटा पसलमा बाढीले क्षति गरेको उनले बताइन् । पुल मर्मत र आवागमन सहज बनाउन काम सुरु भएको प्रजिअ निरौलाले जानकारी दिइन् ।"
साढे दुई महिनामा २०३ को मृत्यु,"काठमाडौं (कास) मनसुन सुरु भएयता गत जेठ २८ देखि आइतबारसम्म बाढी, पहिरो र डुबानलगायत प्रकोपमा परी देशभर २ सय ३ जनाको मृत्यु भएको छ । साढे २ महिनामा प्राकृतिक प्रकोपमा परी ५४ जना बेपत्ता र २ सय ५१ जना घाइते भएको प्रहरी प्रधान कार्यालयले जनाएको छ ।काठमाडौं उपत्यकामा ३, कोशी प्रदेशमा २८, मधेशमा ८, वाग्मतीमा ४२, गण्डकीमा ५६, लुम्बिनीमा ३७, कर्णालीमा १३ र सुदूरपश्चिम प्रदेशमा १६ जनाले ज्यान गुमाएका हुन् । यस्तै, कोशीमा ३, वाग्मतीमा ४५, गण्डकीमा २, लुम्बिनी, कर्णाली र सुदूरपश्चिम प्रदेशमा एकएक जना गरी ५४ बेपत्ता छन् । बेपत्ताको खोजी कार्य जारी रहेको प्रहरीले जनाएको छ । मनसुनजन्य विपद्बाट काठमाडौं उपत्यकामा ११, कोशीमा ३८, मधेशमा १२, वाग्मतीमा २८, गण्डकीमा ४७, लुम्बिनीमा १९, कर्णालीमा ६२ र सुदूरपश्चिम प्रदेशमा ३४ जना घाइते भएका छन् । प्रकोपमा फसेका २ सय १० जनालाई उद्धार गरिएको पनि प्रहरीले जनाएको छ । बाढीबाट यो अवधिमा ४ सय ८ घर डुबानमा परेका छन् । ३ सय ६४ वटा घर, १ सय २३ वटा गोठ, ५२ वटा पुल, ६ वटा विद्यालय र २ वटा सरकारी कार्यालयमा क्षति पुगेको छ । ९ सय २४ वटा पशु चौपाया मनसुनजन्य प्रकोपमा परी मरेका छन् । विपद्का घटनाबाट ६ हजार ४४ घरपरिवार विस्थापित भएका छन् ।"
नारायणगढमुग्लिनपारिबाट पनि सडक,"विश्व बैंकको सहुलियतपूर्ण ऋण सहयोगमा सन् २०१५ अप्रिल २० देखि नारायणगढमुग्लिन सडकको स्तरोन्नति भएको हो । यो सडकको २७ स्थानमा अहिले पहिरोको जोखिम छ । हरेक बर्खामा यो सडकमा यात्रुले यात्रामा सास्ती खेप्नुपर्ने बाध्यता छ । यसको विकल्पमा मुग्लिननारायणगढ सडकको पारिपट्टि सडक बनाउन सकिने पूर्वसचिव अर्जुनजंग थापाले बताए । यस खण्डका केही स्थानमा स्थानीय तहबाट ट्र्याक खोल्ने काम भएको छ । केही ठाउँमा बाँकी छ । अबको विकल्प यही हो, थापाले भने, यसलाई योजना बनाएर अघि बढ्न जरुरी छ । यो सडक बनाउन सके मुख्य सडकमा अहिले भइरहेको सवारी चाप र ट्राफिक जामसमेत कम हुने उनको बुझाइ छ ।"
जियारतको बहादुरीले नेपाल फाइनलमा,"भुटानी खेलाडीको प्रदर्शनमा गर्वभुटानी टिमका प्रशिक्षक हुन्, जापानका हिदेहारु ताकाहासी । उनी प्रायः हाँसेर गफिन्छन् । उनले पनि हाँसेर नै पोस्ट म्याच कन्फ्रेन्समा भने, आज हामी असाध्यै दुःखी छौं । हुन पनि भुटानको जितको नजिक पुगेर पनि सोच्न बाध्य रह्यो, आखिरमा यो जित कति टाढा रहेछ भनेर । उनले थपे, हाम्रा खेलाडीले राम्रा खेले, यसमा मलाई गर्व छ । यी खेलाडीले भविष्यमा गएर भुटानी फुटबललाई अगाडि बढाउने छन् । त्यस अर्थमा म आफ्ना खेलाडीप्रति सकारात्मक छु ।प्रशिक्षक ताकाहासी केही वर्षदेखि यही टिमसँग छन्, त्यसैले उनी आफ्ना खेलाडीप्रति यति आत्मविश्वासी पनि रहे । उनले पूरा प्रतियोगिता नै भुटानी टिमका लागि असाध्यै कठिन सावित भएको पनि माने । भुटानले तीन खेल खेलेकोमा त्यस्तो कुनै खेल रहेन्, जसमा उसले रातो कार्डका कारण खेलाडी गुमाएको नहोस् । यो प्रतियोगितामा भुटान सेमिफाइनल पुगेको यो दोस्रो पल्ट हो र दुवै अवसरमा हार यही टिमको रह्यो । यो तथ्यले भने हामीलाई दुःख दिन्छ, उनको निचोड थियो ।"
महिला भलिबल लिग असोजमा,"काठमाडौं (कास) एभरेस्ट महिला भलिबल फ्रेन्चाइज लिगको मिति तय गरिएको छ । नेपाल भलिबल संघले इन्फिनिटी ड्रिम्स प्रालिसँग मिलेर पहिलो पटक फ्रेन्चाइज अवधारणामा गर्न लागेको प्रतियोगितामा यसअघि नै फ्रेन्चाइज टोली, मार्की खेलाडी, अन्य नेपाली खेलाडीको घोषणा भइसके पनि आयोजना मिति तोकिएको थिएन । म्हिला भलिबल लिगको पहिलो संस्करण असोज १४ देखि १९ गतेसम्म राष्ट्रिय खेलकुद परिषद्स्थित कभर्ड हलमा हुनेछ । टिम काठमाडौं, टिम ललितपुर, टिम मधेश, टिम गण्डकी, टिम चितवन र टिम कर्णालीले प्रतिस्पर्धा गर्नेछन् । मधेशले आफ्नो टोलीमा दुई विदेशी खेलाडी पनि समावेश गरिसकेको छ । महिला भलिबल लिगको प्रतियोगिता खेलमात्र नभई खेलाडीलाई सशक्तीकरण गर्ने र खेललाई अन्तर्राष्ट्रियस्तरमा पुर्याउने प्रयास रहेको आयोजकले जनाएको छ ।"
च्याम्पियन्स लिगमा एपीएफको हार,"काठमाडौं (कास) नेपाल एपीएफ क्लबले वुमेन्स च्याम्पियन्स लिगमा आइतबार ऐतिहासिक डेब्यु गरेको छ, तर नतिजा भने सुखद रहेन । मलेसियामा भएको खेलमा एपीएफ उज्वेकिस्तानको पीएफसी नासाफसँग १० ले पराजित भएको हो ।त्यसमा लिली निबरले ४९ औं मिनेटमा निर्णायक गोल गरिन् । एसियाली फुटबल महासंघ (एएफसी) ले नयाँ स्वरूपमा पहिलो पटक वुमेन्स च्याम्पियन्स लिग आयोजना गरेको हो । एपीएफ समूह सी मा रहेको छ र अब उसले आफ्नो दोस्रो खेलमा सवा एफएको सामना गर्नेछ ।"
एनआरटीले टेबलटेनिस गर्ने,"काठमाडौं (कास) काठमाडौं खेल मन्डल (एनआरटी) ले भदौ ११ देखि १३ गतेसम्म केकेएमएनआरटी अन्तरविद्यालय राष्ट्रिय टेबलटेनिस प्रतियोगिताको आयोजना गर्ने भएको छ । क्लबको ९० औं वार्षिक उत्सवको अवसरमा एनआरटीले यो प्रतियोगिता आयोजना गर्न लागेको हो । विगतमा खेल्दै आएका चारवटा खेलहरू फुटबल, क्रिकेट, विलियार्ड र टेबलटेनिस खेलको पनि आयोजना गर्न लागेको आइतबार पत्रकार सम्मेलनमा जानकारी गराएको हो । त्यसअन्तर्गत विलियार्ड खेल सम्पन्न भइसकेको छ भने यसै वर्षभित्र क्रिकेट र फुटबल खेलको पनि आयोजना गर्न लागेको क्लबका अध्यक्ष सुन्दर नरसिंह जोशीले बताए । टेबल टेनिसमा ४३ विद्यालयका १ सय ९२ खेलाडीले ब्वाइजगर्ल्स टिम, यू१६ ब्वाइजगर्ल्स एकल तथा यू१२ ब्वाइजगर्ल्स गरी विभिन्न ६ इभेन्ट्समा प्रतिस्पर्धा गर्नेछ । प्रतियोगितामा १ लाख ६० हजार नगद पुरस्कार राखिएको छ । यू१६ र १२ का स्वर्ण, रजत र कांस्य (२ जना) विजेताले क्रमशः २० हजार, १० हजार र ५ हजार रुपैयाँका साथ ट्रफी, मेडल र प्रमाणपत्र प्राप्त गर्नेछन् ।लैनचौरस्थित राष्ट्रिय टेबलटेनिस प्रशिक्षण केन्द्रमा हुने प्रतियोगितालाई नेपाल टेबलटेनिस संघको प्राविधिक सहयोग गर्ने प्रतियोगिताका संयोजक सुनिलभक्त जोशीले बताए ।"
ज्ञान कार्निभल सुरु,काठमाडौं (कास) ज्ञानोदय बाल वाटिका माध्यमिक विद्यालयको ५०औं स्थापना दिवसको विशेष संस्करण ३०औं ज्ञान कार्निभल आइतबारबाट सुरु भएको छ । पूर्वयुवा तथा खेलकुदमन्त्री एवम् सभासद विराजभक्त श्रेष्ठले उद्घाटन गरे ।श्रेष्ठले ज्ञान कार्निभलका माध्यमबाट बास्केटबल खेलका राष्ट्रिय खेलाडीहरू उत्पादन गर्न सक्षम बनेको जनाए । उक्त अवसरमा बास्केटबलको राष्ट्रिय टोलीमा समावेश भएका तथा ज्ञानोदयका पूर्वखेलाडीहरू एवम् बास्केटबल खेलमा राष्ट्रको नेतृत्व गर्दै महत्त्वपूर्ण योगदान दिएका ११ जना व्यक्तित्वलाई सम्मान गरिएको थियो ।
ताप्लेजुङ गोल्डकपको फाइनल आज,"(ताप्लेजुङ)यो वर्ष सिमरा गोल्ड कपबाट सुरु गरेर भोजपुर, पृथ्वीनारायण, राजारानी, भरुवा, इटहरी हुँदै ताप्लेजुङ गोल्डकप खेल्न पुगेको मधेश प्रदेशको सलहेस युथ क्लब सोमबारको ताप्लेजुङ गोल्डकप फुटबलको उपाधि जितेर फर्कने दाउमा छ । डेढ दिनको बसयात्रा गरेर ताप्लेजुङ पुगेको सलहेसले नयाँ रणनीतिअनुसार खेल्ने प्रशिक्षक राजीव यादवले बताए । नयाँ खेलाडी थप्न टाढा छ, हाम्रो प्रतिस्पर्धी चिरपरिचित भएको र त्यहाँका प्लेयरले हाम्रो क्लबबाट र हाम्रा प्लेयरले त्यहाँको क्लबबाट खेलेको हुनाले केही फरक रणनीति बनाएर जित्छौं भन्ने आशा छ, यादवले भने । ताप्लेजुङमा छैटौं गोल्डकप खेल्दै गरेको सलहेसले सिमरा गोल्डकपमा ए डिभिजन लिगको चर्चब्वाइजलाई हराएको थियो । भोजपुर गोल्डकपमा सेमिफाइनलमा पुगेको थियो । राजारानी गोल्डकपमा जितेको थियो भने भरुवा गोल्डकपमा फाइनलमा पराजित भएको थियो । इटहरी गोल्डकपमा पराजित भएको उसले पूर्वी नेपालको ताप्लेजुङ गोल्डकप भने जित्ने लक्ष्य राखेको जनाएको छ । कप्तान कुलदिप कार्कीले विभागीय टोली त्रिभुवन आर्मी र बिर्तामोड युनाइटेड क्लब जस्ता बलिया टोलीको समूहबाट फाइनलमा आइपुगेकाले मनोबल उच्च रहेको बताए । दुईवटा म्याच खेलेर फाइनल पुगेका छौं, कार्कीले भने, मैदानको पनि अनुभव भयो, एकापसमा चिरपरिचित भएकाले जित्ने लयमा छौं । राजारानी र संखुवासभा गोल्डकपमा ह्याट्रिक गरेर इटहरी गोल्डकप दुई पटक जितेको कोशी प्रदेशको सगरमाथा युथ क्लब मोरङ सिजनको पहिलो गोल्डकप जित्ने लक्ष्यमा छ । बुटवल लुम्बिनी एफसी र गृह जिल्लाको संघर्ष स्पोर्टिङ क्लबलाई घरेलु मैदानमा पराजित गरेको सगरमाथाले उच्च मनोबलका साथ मैदान उत्रने तयारीमा रहेको जनाएको छ । सगरमाथाका प्रशिक्षक युवेन गुरुङले आफूहरू खेलको लयमा रहेको बताए । सगरमाथा युथ क्लबका कप्तान अशोक खवासले भने, टिमवर्कका साथ खेल्छौं र उपाधि रक्षाका लागि अधिकतम प्रयास गर्छौं ।सलहेससँग अनुभवी विदेशी खेलाडी भए पनि आफूहरूमा अनुभव र मनोबल भएको उनले बताए । दुवै टिमका प्रशिक्षक र कप्तानले एकअर्काका खेलाडीहरू चिरपरिचित रहेको बताए पनि प्रतिस्पर्धालाई कमजोर नठानेको प्रस्ट्याए । दर्शकले भरपुर आनन्द लिने र प्रतिस्पर्धात्मक हुने दुवै टिमको दाबी छ । यस वर्षको गोल्डकप विजेताले ५ लाख र उपविजेताले २ लाख ५० हजारसहित ट्रफी, मेडल र प्रमाणपत्र पाउनेछन् । आयोजकको व्यवस्थापनप्रति भने उनीहरूले सन्तुष्टि जनाएका छन् ।"
पाकिस्तानमाथि बंगलादेशको ऐतिहासिक विजय,"रावलपिन्डी (एएफपी) स्पिनर मेहिदी हसन मिराज र शकिब अल हसनले एकआपसमा ७ विकेट लिएपछि बंगलादेशले पहिलो टेस्टमा आइतबार रावलपिन्डीमा पाकिस्तानलाई १० विकेटले पराजित गरेको छ । पाकिस्तानमाथि बंगलादेशको टेस्ट क्रिकेटमा यो पहिलो विजय हो ।मेहिदीले २१ रन खर्चेर ४ र शकिबले ४४ रन खर्चेर ३ विकेट लिएपछि घरेलु टोली पाकिस्तान पाँचौं तथा अन्तिम दिनको खेलमा ५५५ ओभरमा १ सय ४६ रनमा अलआउट भयो । त्यसपछि बंगलादेशलाई विजयका लागि आवश्यक ३० रन जाकिर हसन र सदमान इस्लामले ६३ ओभरमा जोडेका थिए । विजयी चौका प्रहार गरेका जाकिर १५ र सदमान ९ रन बनाई अविजित रहे । विजयपछि बंगलादेशका खेलाडीले मैदानमै ठूलो खुसी मनाएका थिए । मोहम्मद रिजवानले पाकिस्तानबाट दोस्रो इनिङ्समा सर्वाधिक ५१ रन बनाए । उनले ६ चौका प्रहार गरे । घरेलु टोली भोजनको समयमा १०८६ को स्थितिमा पुगिसकेपछि नै पराजतर्फ उन्मुख भएको थियो । बिदाको दिन मैदान पुगेका झन्डै ५ हजार दर्शकले पाकिस्तानले टेस्ट बराबरी गर्न आशा राखेका थिए । तर मेहिदीले लगातार दुई ओभरमा अन्तिम दुई ब्याटर रिजवानलाई बोल्ड र अन्तिम ब्याटर मोहम्मद अलीलाई शून्यमा एलबीडब्लू आउट गरेर बंगलादेशलाई ऐतिहासिक विजय दिलाए । बंगलादेशका कप्तान नाजमुल हुसैन शान्टोले यस विजय हालै ढाकामा प्रदर्शनका क्रममा मृत्यु भएका आफ्ना देशका नागरिकप्रति समर्पित गरे । आफ्नो २६ औं जन्मदिनका दिन बंगलादेशले पाकिस्तानलाई पराजित गर्नु झन् विशेष भएको उनले बताए । टेस्ट क्रिकेटमा खासै जित्न नजानेको भनेर बंगलादेशको आलोचना हुँदैं आएको छ । तर अहिले टोलीले अस्ट्रेलिया, इंग्ल्यान्ड र पाकिस्तानलाई पराजित गरिसकेको छ । १ सय ४३ टेस्ट खेल्नेक्रममा बंगलादेशले छैटौं टेस्ट विजय हात पारेको हो । पाकिस्तानका कप्तान शन मसुदले हार निराशाजनक भएको जनाए । उनले भने, हामीले बंगलादेशलाई कमजोर आँकेका थिएनौं, तर पिचले सोचेअनुरूपको व्यवहार देखाएन । पहिलो चार दिनको खेलमा कुनै मुभमेन्ट नदेखाएको पिच पाँचौं दिनमा चर्किएपछि त्यसले बंगलादेशका स्पिनरहरूलाई सहयोग गरेको थियो । जबकी पाकिस्तानले आफ्नो टोलीमा एउटै मुख्य स्पिनर पनि राखेको थिएन । पाकिस्तानले घरेलु मैदानमा खेलेको पछिल्ला ९ टेस्टमा ५ मा पराजय भोगेको छ भने ४ बराबरीमा रोकिएको छ । पाकिस्तानले बंगलादेशविरुद्धको यसअघिका १३ मध्येको १२ टेस्ट जितेको थियो, त्यसमा ६ टेस्ट इनिङ्सका आधारमा जितेको थियो । एउटा टेस्ट बराबरी भएको थियो । प्रमुख ब्याटर बाबर आजमले २२ र कप्तान मसुदले १४ रन बनाए । पहिलो इनिङ्समा शतक बनाएका साउद सकिल ४ बल खेली शून्यमा आउट भए । पहिलो इनिङ्सका आधारमा १ सय १७ रनले पछाडि परेको पाकिस्तानले आइतबारको खेल २३१ को स्थितिमा सुरु गरेको थियो र दिनको खेलको दोस्रो ओभरमै मसुदलाई हसन महमुदले बोल्ड गरेका थिए । तीब्र बलर सोरिफुल इस्लामको बलमा विकेटकिपर लिटोन दासले आजमको नियमित क्याच नछाडेको भए पाकिस्तान २८३ को स्थितिमा पुग्ने थियो । आजमले ३ चौका प्रहार गर्दै पाकिस्तानलाई खेलमा फर्काउने आशा देखाएका थिए । तर उनी तीव्र बलर नहिद रानाको बलमा एज लागेर आउट हुन पुगे । यस पराजयपछि पाकिस्तान ९ टोली सम्मिलित विश्व टेस्ट च्याम्पियनसिपमा आठौं स्थानमा झरेको छ भने बंगलादेश छैटौं स्थानमा आएको छ । दोस्रो तथा अन्तिम टेस्ट शुक्रबारदेखि रावलपिन्डीमै हुनेछ ।"

शीर्षक,विवरण
दुई लाख किसानको भुक्तानी पुसदेखि रोकियो,"डीडीसीले किसानबाट ६५ रुपैयाँ प्रतिलिटरमा किनेर उपभोक्तालाई ९८ रुपैयाँमा बेच्दै आएको छ । तर सरकारबाटै किसानलाई अन्याय हुँदा त्यसको फाइदा निजी डेरीले पनि उठाएको किसानहरूको भनाइ छ । केही निजी डेरीले सरकारबाटै पैसा नपाएको भन्दै किसानलाई तिर्न आलटाल गरिरहेका छन् । डीडीसीबाटै बेइमानी हँॅदा किसान साह्रै मारमा परे । सहकारीले पनि किसानलाई पैसा दिएका छैनन् । डीडीसी र डेरी उद्योगबाट लिएको पैसा पनि उनीहरूले आफूखुसी प्रयोग गरेका छन्, कृषक समूह महासंघका अध्यक्ष पञ्चकाजी श्रेष्ठले भने, किसानलाई सहभागी गराएर आन्दोलन गरियो । तर सहकारीले सरकारसँग सम्झौता गरेर किसानलाई दिएनन् । किसानको बक्यौता तिर्नकै लागि डीडीसीले सरकारसँग करिब ६० करोड ऋण माग गरेको छ । डीडीसी सञ्चालक समितिले गत जेठ अन्तिम साता ऋण माग्ने निर्णय गरेको थियो । त्यसपछि असार पहिलो साता ऋण मागको प्रस्ताव कृषि मन्त्रालयमा पेस गरिएको थियो । कृषि मन्त्रालयले त्यसलाई अर्थ मन्त्रालयमा पठाइसकेको छ । तर अर्थबाट ऋण निकासा भएको छैन । डीडीसीले ०८०८१ मा सरकारबाट ३० करोड ऋण लिइसकेको छ । तर उक्त रकममध्ये करिब १७ करोड मात्रै किसानलाई दिएको र बाँकी तलबभत्ता लगायतमा खर्च गरेको आरोप छ । सोही कारण पनि अर्थले ऋण दिन ढिलाइ गर्दै आएको जानकार बताउँछन् । अर्थबाट दिइएको पैसा सदुपयोग भएन, डीडीसीका एक अधिकारीले भने, त्यसैले अहिले अर्थले निकासा नगर्दा किसानलाई भुक्तानी गर्न सकेका छैनौं ।डीडीसीका महाप्रबन्धक सूर्यप्रसाद पौडेलले पनि किसानसँग भएको सम्झौता कार्यान्वयन हुन नसकेको स्वीकार गरे । सम्झौताअनुसार ०८० चैतसम्मको बक्यौता रकम असार मसान्तभित्र किसानलाई तिर्नुपर्ने थियो तर हामीले भुक्तानी गर्न सकेनौं, उनले भने, किसानको बक्यौता गत असार मसान्तसम्म डेढ अर्ब छ । डीडीसीको अवस्था नाजुक भएकाले चालु आर्थिक वर्षबाट २० प्रतिशत खर्च कटौती गरिने उनले जनाए । डीडीसीसँग ७ सय ९३ टन बटर र करिब साढे ९ सय टन धूलो दूध मौज्दात छ । धूलो दूधको मौज्दात घटे पनि बटर बिक्री हुन सकेको छैन । त्यही कारण किसानलाई भुक्तानीमा समस्या भएको डीडीसीको भनाइ छ । असार मसान्तसम्म १ हजार ३ सय ८४ टन धूलो दूध थियो, अहिले घटेर करिब साढे ९ सय टनमा झरेको छ । तर बटर ७ सय ९३ टन नै छ । बटरको मूल्य प्रतिकिलो १ हजार रुपैयाँबाट घटाएर ८ सय गर्यौं । अब यसलाई पनि फेरि घटाएर ७ सय ५० बनाउने योजना छ, महाप्रबन्धक पौडेलले भने, मूल्य घटाएर भए पनि बिक्री गर्न खोजेका छौं । सोमबारदेखि फेस्टिभ सेल गर्दै छौं । डेरी उद्योग संघका अध्यक्ष राजकुमार दाहालले भने सरकार र किसानसँग भएको सम्झौताअनुसार आफूहरूले भुक्तानी गरिरहेको दाबी गरे । सम्झौताअनुसार चैतसम्मको पहिलो किस्ता असार मसान्तमा भुक्तानी भइसकेको छ । केही डेरी उद्योगले वैशाखजेठको भुक्तानी पनि सुरु गरेका छन्, उनले भने, निजी डेरी उद्योगमा समस्या छैन, भदौ अन्तिमबाट नियमित रूपमा भुक्तानी गर्छौं । निजी डेरीको करिब १ अर्ब मात्र बक्यौता रहेको उनको भनाइ छ । नेपाल डेरी एसोसिएसनका अध्यक्ष प्रह्लाद दाहालले पनि एसोसिएसनसँग आबद्ध डेरीमा समस्या नभएको दाबी गरे । सरकारसँग गरेको सहमतिअनुसार भुक्तानी गरिराखिएको उनले जनाए । डीडीसीले ८ वटा आयोजनामार्फत दूध संकलन गर्दै आएको छ । करिब १ हजार २ सय दुग्ध उत्पादक सहकारीमार्फत काभ्रे, सिन्धुपाल्चोक, इलाम, मोरङ, पाँचथर, बुटवल, कपिलवस्तु, तौलिहवालगायत ४६ भन्दा बढी जिल्लाबाट दूध संकलन गरिन्छ । ती सहकारीमा करिब २ लाख किसान परिवारको संलग्नता छ । तर अत्यधिक कर्मचारी, व्यवस्थापनको समस्या, राजनीतिक कार्यकर्ताको भर्ती केन्द्र बन्नु जस्ता कारण डीडीसी सञ्चालनमा समस्या बढिरहेको जानकार बताउँछन् । यता कृषिमन्त्री रामनाथ अधिकारीले भने मौज्दात दुग्ध पदार्थ सस्तोमा बिक्री गरेर भए पनि किसानको बक्यौता तिर्ने बताए । डेरीले नगदै कारोबार गर्ने भएकाले किसानलाई उधारो राख्ने परिपाटी अन्त्य हुनुपर्छ, यसका लागि मन्त्रालयले गृहकार्य थालेको छ, उनले भने । मन्त्रालयको नेतृत्व सम्हालेपछि आफूले अरू कामलाई थाती राखेर भए पनि किसानको भुक्तानीलाई प्राथमिकता दिएर काम गरिरहेको उनले दाबी गरे । निजी डेरी उद्योग मात्र होइन, सरकारकै डीडीसीबाट बेइमानी भएको छ । आफूले नगदमा बेच्ने, किसानबाट दूध उधारोमा लिने र भुक्तानी रोक्ने गर्न मिल्दैन, उनले भने, किसानलाई सडकमा आउन दिनुभएन । किसानको बक्यौता जसरी पनि तिर्नुपर्छ । डीडीसीमा व्यापक समस्या भएकाले सुधार गर्नकै लागि मन्त्रालयका सहसचिव पौडेललाई महाप्रबन्धकको जिम्मेवारी दिइएको मन्त्री अधिकारीले जनाए ।"
गण्डकीमा कांग्रेसएमाले रसायन अझै मिलेन,"पर्वत पोर्तेल (विराटनगर), दीपक परियार (पोखरा), अर्जुन शाह (धनगढी) र तृप्ति शाही (वीरेन्द्रनगर)"
भारी बोक्दै १४ हिमाल आरोहण,"त्यतिबेला ताम्टिङ बेदिङमा चौंरी गोठाला थिए । चार दाजु र दुई दिदीमध्ये उनी कान्छा हुन् । सिजनका बेला भारी बोक्ने र अन्य समय चौंरी गोठमा बस्ने उनी त्यसबेला दिनको १ सय ५० रुपैयाँ लिएर टासिलाप्चाबाट थामेसम्म भारी बोक्ने गरेको सुनाउँछन् । ५ हजार ७ सय ५० मिटर उचाइको टासिलाप्चा काटेर उनले ५ वर्ष भारी बोकेरै गुजारा चलाए । बेदिङबाट थामेसम्म भारी बोक्दाबोक्दै उनले पहिलो पटक सन् १९९६ मा २१ वर्षको उमेरमा सोलुखुम्बुको ६ हजार ३ सय मिटर उचाइको कुसम कंगरु हिमाल आरोहण गरेका थिए । जापानी टोलीको भारी बोकेर त्यतिबेला आफूले हिमाल आरोहण गरेको उनले सुनाए ।त्यहींबाट उनको हिमाल आरोहणको यात्रा सुरु भएको थियो । उनले त्यतिबेला हिमाल आरोहणको तालिम लिएका थिएनन् । भारी बोक्दा आरोहण दलका विदेशी सदस्यले उपलब्ध गराएका सामग्री प्रयोग गरेरै आरोहण गर्थे । हिमालमा विदेशी पर्यटकको भारी बोक्दाबोक्दै उनी आरोही बनेका हुन् ।बेदिङ गाउँ हिमाल आरोहीको गाउँले परिचित छ । तर त्यतिबेला पर्यटकको भरियाका गाउँका रूपमा परिचित थियो । चौंरी गोठ र आलुखेती मात्रै हुने बेदिङको परिचय अहिले फेरिएको छ । अभाव र गरिबीले चौंरी गोठमा गोठालो बस्नुपर्थ्यो, आलुखेती मात्रै हुन्थ्यो, लाउनखान पनि निकै कठिन थियो, उनले भने, दाजुहरू भारी बोक्न जान्थे, गाउँमा हामी घर र गोठ कुरेर बस्थ्यौं, दाजुहरूले भारी बोकेको पैसा घरखर्च चलाउनै ठिक्क हुन्थ्यो । अहिलेको जस्तो त्यतिखेर हिमाल चढ्न तालिम हुँदैनथ्यो । पहिलो पटक जापानी टोलीले पाकिस्तानको ८ हजार ६ सय ११ मिटर उचाइको काराकोरम (केटु) हिमालमा भारी बोक्न लगेको उनले सुनाए । सन् १९९७ मा भारी बोकेर हाम्रो टोली केटु चढ्यो, उनले भने, मलाई भने ८ हजार १ सय मिटरमा पुगेपछि तेरो उमेरले मिल्दैन भनेर फर्काइयो, अझै पनि मलाई किन फर्काए भनेर सोच्छु ।यसरी केटु आरोहण गर्न नपाए पनि सन् १९९८ मा सगरमाथामा पाइला टेक्न भने सफल भएको बताए । त्यो दिन खुसीको सीमै थिएन, उनले भने, भारतको टाटा मोटरका लगानीकर्तासहितको भारी बोकेर सगरमाथाको आरोहण गरेको थिएँ । त्यस बेलादेखि अहिलेसम्म सगरमाथा ११ पटक आरोहण गरिसकेको उनले बताए । पहिलो पटक सगरमाथा चढेको २६ वर्षमा ८ हजार मिटरमाथिका संसारका सबै हिमाल आरोहण गर्न सफल भएको उनले बताए । सन् २०२२ मा पहिलो पटक केटु हिमालको सफल आरोहण गरेको उनले बताए । हिमाल आरोहण अहिलेजस्तो विगतमा सहज थिएन, उनले भने, स्रोतसाधनको अभाव, तालिम हुँदैनथ्यो, त्यसमाथि हिमपहिरोको जोखिम उत्तिकै हुन्थ्यो ।सन् २०२३ मा तिब्बतको सिसापाङ हिमाल आरोहणका क्रममा हिमपहिरोमा परेर उनीसँगै रहेका दुई शेर्पा र दुई अमेरिकी महिला आरोहीको मृत्यु भएको थियो । आरोहणका क्रममा थियौं, अचानक माथिबाट हिमपहिरो आयो, उनले भने, आरोहणमा सहभागी साथीहरूमध्ये एक जना भेट्न सकेनौं, अर्का साथीलाई भने घाइते अवस्थामा उद्धार गरियो, म भने बोकेको भारीमुनि परेर जोगिएँ ।आफू हिमाल आरोहणमा मात्रै सीमित नरहेर हिमालमा फसेका आरोहीको उद्धारमा पनि सक्रिय बनेको उनले बताए । सन् २०१४ मा सगरमाथामा आरोहणका क्रममा हिमपहिरोमा परेर १६ जनाको मृत्यु भएको थियो । उक्त घटनाको म प्रत्यक्षदर्शी नै हुँ, उनले भने । बिहानको ५ बजेको थियो, माथिल्लो क्षेत्रबाट पहिरो झर्दै गरेको देखें, उनले भने, सबै जनालाई पहिरो आयो भागौं, सुरक्षित ठाउँ जाउँ भनें । भाग्दा भाग्दै धेरैलाई पहिरोले पुर्यो, आफ्नै साथी पनि बित्यो, आफू भने भागेर केही पर घोप्टो परेर मुख थुनेर बसें ।पहिरोमा पुरिएकाहरूमध्ये एक जनालाई साबेलले खनेर पुरिएको ठाउँबाट जीवितै उद्धार गरेको पनि उनले बताए । आउँदो वर्ष तिब्बतको सिसापाङमा हिमाल आरोहणपछि आरोहण यात्राबाट विश्राम लिने सोच बनाएको उनले बताए । करिब ३० वर्ष भारी बोकेरै हिमाल आरोहण गरें, अब विश्राम लिने दिन आयो, उनले भने, तर हिमाल चढ्नेलाई तालिम दिने र उद्धारमा भने निरन्तर लाग्ने नै छु ।"
बिमस्टेकमा भाग लिन बैंकक जाँदै प्रधानमन्त्री ओली,"(काठमाडौं) बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिमस्टेक) को थाइल्यान्डमा हुने छैटौं शिखर सम्मेलनबाट प्रधानमन्त्री केपी शर्मा ओलीको विदेश यात्रा सुरु हुने भएको छ । चौथो पटक प्रधानमन्त्री भएका ओलीले यस पटक छिमेकी मुलुकभन्दा पनि बहुपक्षीय फोरमबाट आफ्नो विदेश यात्रा थाल्ने भएका हुन् । बिमस्टेकको सम्मेलन भदौ १८ र १९ मा थाइल्यान्डको राजधानी बैंककमा हुँदै छ । प्रधानमन्त्री ओलीले बिमस्टेकको शिखर सम्मेलनमा सहभागी हुने गरी परराष्ट्र मन्त्रालयले गृहकार्य गरिरहेको छ । हामीलाई प्रधानमन्त्रीले नै शिखर सम्मेलनमा सहभागिता जनाउने भनिएको छ । त्यहीअनुसार गृहकार्य भइरहेको छ, परराष्ट्र स्रोतले भन्यो । सम्मेलनमा सरकार प्रमुख वा राष्ट्र प्रमुखले भदौ १९ मा सम्बोधन गर्ने तालिका छ । भ्रमणका क्रममा ओलीले बैंककमा भारतका प्रधानमन्त्री नरेन्द्र मोदीसँग साइडलाइनमा द्विपक्षीय भेटवार्ता गर्ने परराष्ट्र स्रोतले जनाएको छ । साइडलाइन भेटवार्ताका लागि पनि परराष्ट्र मन्त्रालयले तयारी गरिरहेको छ । त्यसमा भारतका प्रधानमन्त्री मोदी, बंगलादेशकी प्रधानमन्त्री शेख हसिना र अन्य मुलुकका सरकार र राष्ट्र प्रमुखहरूसँग साइडलाइनमा भेटवार्ता गर्न गृहकार्य भइरहेको छ, परराष्ट्र स्रोतले भन्यो । ओलीले पहिलो (२०७२) र दोस्रो पटक (२०७४) प्रधानमन्त्री हुँदा भारतबाटै विदेश यात्रा थालेका थिए । २०७८ मा तेस्रो पटक प्रधानमन्त्री नियुक्ति भएका बेला भने उनले कुनै मुलुकको भ्रमण गरेनन् । उनी त्यति बेला तीन महिना मात्र प्रधानमन्त्री भएका थिए । सन् १९९७ मा स्थापना भएको बिमस्टेकमा नेपाल सन् २००४ मा सदस्य बनेको थियो । बिमस्टेकमा नेपालसहित बंगलादेश, भुटान, भारत, म्यानमार, श्रीलंका र थाइल्यान्ड सदस्य छन् । बिमस्टेकले स्थापनाको २६ वर्षमा सन् २०२२ मा बडापत्र (चार्टर) ल्याएको थियो । बिमस्टेकमा सार्कमा रहेका मुलुकहरू पाकिस्तान, अफगानिस्तान र माल्दिभ्स सामेल छैनन् । बहुक्षेत्रीय प्राविधिक तथा आर्थिक सहयोगका लागि अघि बढाइएको बिमस्टेक अहिलेसम्म विवाद नआएको पनि होइन । भारतको अगुवाइमा सन् २०१८ सेप्टेम्बरमा पुनेमा बिमस्टेकका सदस्य राष्ट्रहरूबीच संयुक्त सैनिक अभ्यास आयोजना गरिएको थियो । त्यसको विरोध भएपछि नेपालले उक्त अभ्यासमा सहभागिता जनाएन । थाइल्यान्डले पनि उक्त सैनिक अभ्यासमा भाग लिएन । सन् २०२२ डिसेम्बरमा दोस्रो पटक भएको सैनिक अभ्यासमा पनि नेपालले सहभागिता जनाएन । तर, नेपालबाट एक सैनिक पर्यवेक्षकका रूपमा सहभागी भए । सैनिक अभ्यासको तेस्रो संस्करण भने भएको छैन । प्रधानमन्त्री ओली बिमस्टेकबाट फर्केलगत्तै संयुक्त राष्ट्रसंघको ७९ औं महासभामा सहभागी हुन नेपाली प्रतिनिधिमण्डलको नेतृत्व गर्दै न्युयोर्क निस्कने छन् । परराष्ट्र स्रोतका अनुसार प्रधानमन्त्रीको न्युयोर्क यात्राका लागि पनि गृहकार्य भइरहेको छ । न्युयोर्कमा रहेको नेपालको स्थायी नियोगलाई पनि गृहकार्यका लागि परराष्ट्र मन्त्रालयले जानकारी दिइसकेको छ । महासभा भदौ २५ मा हुनेछ । महासभामा असोज ८ देखि १२ सम्म उच्चस्तरीय छलफल हुनेछ, जहाँ प्रधानमन्त्री ओलीले पनि सम्बोधन गर्नेछन् । यस पटक असोज ७ र ८ मा राष्ट्रसंघकै आयोजनामा समिट अफ द फ्युचर कार्यक्रमसमेत हुने भएको छ । यसका लागि नेपालका प्रधानमन्त्रीलाई राष्ट्रसंघका महासचिव एन्टोनियो गुटेरेसले निम्तो पठाइसकेका छन् ।"
देउवाले रोके पार्टी विभाग गठनको प्रस्ताव,"चुनावी गठबन्धन फेरि बहसमा साउन २३ देखि हुने कांग्रेस केन्द्रीय कार्यसमितिको बैठकमा विभाग गठनलगायतका विषयमा छलफल हुने बताइएको छ । गत फागुनमा सम्पन्न महासमिति बैठकपछि पार्टीका एजेन्डाका विषयमा केन्द्रीय कार्यसमितिमा पहिलोपल्ट छलफल हुँदै छ । परिमार्जनसहित महासमितिमा पारित भएका पार्टीका दस्ताबेज पनि अबको बैठकमा प्रस्तुत हुनेछ । चुनावी गठबन्धनसम्बन्धी महामन्त्री गगन थापाको प्रस्तावलाई केन्द्रीय कार्यसमितिले परिमार्जन गर्ने गरी महासमिति बैठकबाट पारित गरिएको थियो । तत्कालीन अवस्थामा माओवादीसँगको गठबन्धन टिकाउन संस्थापन पक्षले थापाको प्रस्ताव परिमार्जन गरिने भनेको थियो । माओवादीसँगको गठबन्धन भत्किएर अहिले एमालेसँग समीकरण बनेको अवस्थामा थापाको उक्त प्रस्ताव परिमार्जन गर्नु नपर्ने अधिकांशको मत छ । महासमितिबाट पारित थापाको प्रस्तावमा भनिएको छ, कांग्रेसले आवधिक निर्वाचनहरूमा निर्वाचनपूर्व गठबन्धन गरेर अब कहिल्यै आफ्ना मतदातालाई अन्य कुनै दलको चुनाव चिह्नमा मत हाल्ने अवस्था सिर्जना गर्ने छैन । सत्ता समीकरणमा रहेको एमाले नेतृत्वको भावनासमेत गठबन्धन गर्न नहुने पक्षमा रहेकाले थापाको उक्त प्रस्तावलाई परिमार्जन नगरी केन्द्रीय कार्यसमितिबाट पारित गरिने एक पदाधिकारीले बताए । गगनजीको प्रस्ताव खासै चलाउनुपर्ने देखिँदैन । किनकि सत्ता समीकरणमा रहेका दुई दल कसैसँग गठबन्धन नगरी मित्रवत् प्रतिस्पर्धा गरेर जाने पक्षमै देखिएका छन् । गठबन्धन नगर्ने नीति लिँदा पनि सत्ता समीकरणलाई कुनै असर पर्ने देखिँदैन, अर्का एक पदाधिकारीले भने, गठबन्धन नगर्ने कुराबाहेक गगनजीको प्रस्तावमा ०८२ मंसिरमा महाधिवेशन गराउने कुरा छ । त्यसमा सभापतिजी तयार हुनुहुन्न । अरू विषय संगठनसँग सम्बन्धित भएकाले शर्माकै प्रस्ताव मात्रै परिमार्जन गरे पुग्छ । कांग्रेस प्रवक्ता महत भने चुनावी गठबन्धन गर्न नहुने प्रस्ताव नै अनुमोदन गर्ने कुरा हतारो हुने बताउँछन् । साढे तीन वर्षपछि हुने चुनावका लागि अहिल्यै गठबन्धन गरेर जाने कि नजाने भनेर राख्न उचित छैन । जुन बेला निर्वाचन हुने हो, त्यसै बेला गठबन्धन गर्न आवश्यक छैन भनेर जान सकिन्छ, उनले भने, यस विषयमा पदाधिकारी बैठकमा छलफल होला । अहिले भएको छैन । शर्माको समसामयिक प्रस्तावमा राज्यसत्ताका पदमा कति अवधिसम्म दोहोर्याउन पाउने भन्ने मुख्य विषय छ । उनले एउटै व्यक्ति राष्ट्रपतिमा एक पटक, प्रधानमन्त्रीमा दुई पटक, मन्त्री तीन पटक र सांसद चार पटकभन्दा बढी हुन नपाउने व्यवस्था प्रस्ताव गरेका छन् । प्रदेशमा पनि मुख्यमन्त्री बढीमा दुई पटक, मन्त्री तीन पटक र प्रदेश सांसद चार पटकभन्दा बढी हुन नपाउने प्रस्ताव छ । केन्द्रीय कार्यसमिति बैठकबाट परिमार्जन गर्ने गरी शर्माको प्रस्ताव पनि महासमितिबाट पारित गरिएको थियो । महतका अनुसार केन्द्रीय कार्यसमितिबाट परिमार्जन भएपछि मात्रै महासमितिमा प्रस्तुत दस्ताबेजले अन्तिम रूप लिन्छ । केन्द्रीय कार्यसमिति बैठकअघि पार्टी पदाधिकारी बैठक बसेर त्यस विषयमा छलफल हुन्छ, उनले भने ।"
जग्गा नै सर्वस्व मान्ने मनोविज्ञानबीच विवाद र अपराध,"जग्गासम्बन्धी विवादलाई लिएर मधेशमा हुने हत्याको संख्या बढ्दो छ । वर्ष २०७९८० मा मधेशका आठमध्ये तीन जिल्लामा पाँच जनाको हत्या भएकामा २०८०८१ मा ६ जिल्लामा आठको हत्या भयो । यही वर्ष सर्लाहीमा पूर्वराज्यमन्त्री रामचन्द्र रायको हत्या भयो । जुनसुकै समाजमा पनि हत्याजस्ता आपराधिक घटना हुन्छन् नै, तर मधेशमा जग्गा विवादमा भइरहेका हत्याको शृंखला भने असामान्य छ । तथ्यांकमा मधेश मात्रै देखिए पनि जग्गासम्बन्धी विवाद समग्र देशकै एउटा समस्या हो । त्यसैले यसप्रति राज्यले गम्भीर चासो व्यक्त गर्न जरुरी छ ।जग्गासँग नेपाली परिवारको भरोसा श्रम गर्ने, अन्न फलाउने र भोक टार्ने विषयमा मात्रै सीमित छैन । हरेकजसो व्यक्ति वा परिवारको आर्थिक टेको अहिले पनि जग्गा नै हो । आर्थिक रूपमा सबल बन्नेबित्तिकै कैयौं व्यक्तिले थप जग्गा किन्ने विषयलाई नै पहिलो प्राथमिकतामा राख्नुको कारण पनि त्यही हो । जग्गा बेचेर पनि गर्जो टार्छु भनेर विकल्प सोच्नेहरूको उदाहरणबाट नेपाली परिवारको आर्थिक आत्मविश्वाससँग पनि जग्गा जोडिएको बुझ्न सकिन्छ । नेपाल मात्रै होइन, विश्वभर नै जमिन महत्त्वपूर्ण स्रोत हो । तर कुनै समयमा जस्तो धनी हुनु भनेको अथाह जग्गाको मालिक हुनु हो भन्ने मान्यतामा संसारभर परिवर्तन आइसके पनि नेपाली समाजमा त्यसको प्रभाव खासै देखिँदैन । बरु सबैजसो नेपाली परिवारका निम्ति जग्गा आधारभूत आवश्यकता मात्र होइन, प्रतिष्ठाको पनि विषय हो । पछिल्ला केही दशक जग्गाको मूल्य उच्च हुँदै जाँदा यसमा लगानी गर्नेको आर्थिक, सामाजिक र राजनीतिक हैसियत बढेको देखिएकाले पनि यसप्रति मोह बढ्दै गएको छ । त्यसैले जग्गासम्बन्धी विवादलाई हामीकहाँ जीवनमरणको सवाल बनाइन्छ । सम्भवतः अपराधका लागि यही मान्यताले उत्प्रेरित गरिरहेको छ ।नेपाली वर्णमालामा ज पछि झ आउँछ, त्यसैले बुढापाका भन्छन् जग्गा पछि झगडा आउँछ । यसले पनि समाजमा जग्गालाई लिएर व्यक्तिव्यक्तिमा रहेको मनोवृत्ति झल्काउँछ । साथसाथै, सम्भावित झगडा र अपराधको न्यूनीकरणका लागि यथाशीघ्र पहल गरिनुपर्ने सन्देश पनि यसमै सन्निहित छ । जग्गासम्बन्धी विवाद परिवारका सदस्यहरूबीच वा छिमेकीहरूबीच नै हुने गर्छन् । विवाद जब अपराधमा परिणत हुन्छ, त्यसले प्रभावित परिवारको जीवन तहसनहस हुन्छ । उता, अपराध गर्नेको परिवार पनि भवितव्यमा पर्छ । किनकि अपराधमा संलग्नहरू कति पक्राउ पर्छन् र जेल सजाय भोग्छन् । कतिपय फरार हुन्छन् । जग्गा विवादमा मधेशमा वर्ष २०७९८० मा मात्रै ५ व्यक्तिको हत्यामा संलग्न १५ पक्राउ पर्दा १० जना फरार भएका छन् । त्यस्तै वर्ष २०८०८१ मा ८ व्यक्तिको हत्यामा संलग्न १८ जना पक्राउ पर्दा आठ जना फरार छन् । यहाँ संख्या जोडिएका सबै परिवारका सदस्यले पनि हैरानी खेप्नुपरेको स्पष्ट छ । अपराध भोग्ने र गर्नेको परिवारबीच बदलाभावको शृंखला चल्यो भने त्यसैले बाँकीको भविष्य भयावह हुन्छ । त्यसैले विवादलाई अपराधसम्म पुग्न नदिन राज्यका अंगहरू संवेदनशील हुनुपर्छ । राज्यले हरेक समाजमा सुरक्षाको प्रबन्ध गर्न सक्दा अपराधका घटना कम हुन सक्छन् । व्यक्तिव्यक्ति र घरघरमा राज्यले प्रत्यक्ष सुरक्षा दिनु व्यावहारिक हुँदैन तर सुरक्षाको अनुभूति भने दिन सकिन्छ । समाजमा हुने विवादका घटनाको विश्लेषण गरेर सुरक्षाका रणनीति अख्तियार गर्न सकिन्छ । कानुनको परिपालनामा कठोर बन्ने हो भने त्यसले आगामी दिनका सम्भावित अपराधलाई न्यूनीकरण गर्न सघाउँछ ।जग्गासँग सम्बन्धित विवादहरू सामान्यतया स्वामित्वको दाबीसँग जोडिन्छ । यस्तो विवादमा एउटै परिवारभित्रका सदस्यहरू तथा छिमेकीहरू नै बढी मात्रामा जोडिएका हुन्छन् । त्यसैले अपराधको दायरा पनि निकटका व्यक्तिहरूबीच जोडिने गरेको पाइन्छ । यस्ता विवादमा एक वा दुवै पक्ष भ्रममा हुन्छ वा एक पक्षले जानाजान अतिरिक्त दाबी गरेर अर्को पक्षलाई पनि विवादको अंग बनाउने गर्छ । बिस्तारै यो प्रतिष्ठाको विषय बन्छ र अपराधको सूत्रधार बन्छ । विवादलाई समयमै निराकरण गर्न सक्दा त्यसले अपराधको रूप लिन पाउने थिएन । त्यसका लागि स्थानीय सरकार वा प्रहरी प्रशासनले अग्रसरता लिन जरुरी छ । जग्गा विवादमा परेको परिवारको अभिलेख राख्ने र उनीहरूलाई निगरानीमा राख्ने गर्दा पनि सम्भावित अपराध टर्न सक्छ । यसका लागि विवादमा परेका र सुरक्षा संवेदनशीलता महसुस गर्ने परिवारले पनि आफ्नो अवस्थाबारे प्रहरी प्रशासनमा जानकारी दिने प्रचलन सुरु गर्नुपर्छ । प्रहरीले पनि त्यसलाई गम्भीरतापूर्वक लिनुपर्छ । विवाद अपराधमा परिणत नहोस् भन्ने उद्देश्यले बेलाबखत दुवै पक्षसँग सामूहिक वा एक्लाएक्लै छलफल पनि गर्न सकिन्छ । सुरुवातमै विवाद समाधान भयो भने त्यसले प्रतिशोध सिर्जना गर्न र अपराध हुने स्थितिमा पुग्न दिँदैन । फेरि पनि नागरिकको सुरक्षा राज्यको प्रथम कर्तव्य हो । सुरक्षा दिने भनेको हरेक नागरिकको घर आँगनमा प्रहरी खटाउने भनेको होइन, देशमा कानुनको शासन छ भन्ने मान्यता स्थापित गराउने हो । यसका लागि अपराध हुनुअघि नै कानुनी समन्वयमा राज्यको भूमिका हुन सक्छ भने अपराध भएपछि निष्पक्ष अनुसन्धान हुन्छ, मुद्दा चल्छ र समयमा न्याय, अन्याय छुट्याएर दोषीलाई दण्ड हुन्छ भन्ने मान्यता स्थापित हुनुपर्छ । अदालती लडाइँ हरेक व्यक्तिको अधिकारको विषय हो तर हामीकहाँ जग्गासम्बन्धी विवाद निरूपण हुन दशकौं लाग्ने गरेका अनगिन्ती उदाहरण छन् । त्यसले पनि विवादलाई थप जटिल बनाउन समय दिने गरेको छ । त्यसैले यस्ता विवादलाई अदालतले विशेष प्राथमिकता दिने अवस्था बन्न सक्ने हो भने पनि अपराधमा न्यूनीकरण आउन सक्छ ।"
न्यायालयले आफ्नै आदेशको समीक्षा गरोस्,"देशमा सुशासन ल्याउन सरकारले मात्र सक्दैन, त्यसका लागि सबै अंगले उत्तिकै सहयोग गर्नुपर्छ । राज्यका ३ प्रमुख अंगमध्ये एकले मात्र पनि राम्रो काम नगरे अरू विफल हुन्छन्, फलस्वरूप देश नै असफल भएर जान्छ । यसर्थ कार्यपालिका, न्यायपालिका र व्यवस्थापिकाले सुशासनका लागि समन्वय गरेर काम गर्न सके त्यसले देशमा समृद्धि ल्याउन ठूलो मद्दत गर्छ । चौथो अंग मानिएको सञ्चार जगत्ले पनि सकारात्मक भूमिका खेल्नुपर्छ । धेरैजसो न्यायमूर्तिहरूका आदेश र निर्णय राम्रा छन् । तथापि केही न्यायाधीशले गरेका आदेश र देखाएको व्यवहारले न्यायालयप्रति नै प्रश्नहरू उठ्न थालेका छन् । न्यायालयमा हालैका केही दृष्टान्त हेरौं ः१ १ सय ३८ किलो सुन काण्डमा गहिरो अध्ययन गरी सीआईबीले मुद्दा दायर गर्यो । त्यसको प्रमुख अभियुक्तका रूपमा पूर्वउपराष्ट्रपति नन्दबहादुर पुनका परराष्ट्र सल्लाहकार जीवनकुमार गुरुङलाई बनायो । जसको बिगो मात्र करिब डेढ अर्ब थियो । त्यति ठूलो बिगो रहेको र तथ्यहरूका आधारमा कडा सजाय माग गरिएकामा अदालतका न्यायमूर्तिले केवल १५ लाख धरौटीमा उनलाई छाड्ने आदेश गरे । यसले जनमानसमा अदालतप्रति कस्तो सन्देश जान्छ ? २ सरकारले बाँसबारी छालाजुत्ता कारखानाको जग्गा हिनामिना प्रकरणमा अरुण चौधरीलाई अनुसन्धान गर्न हिरासतमा लियो । तर, अदालतले ६ दिनमै अनुसन्धान पूरा गरेर तारिखमा छाड्न आदेश गर्यो । के गम्भीर मुद्दाको अनुसन्धान ६ दिनमै पूरा गर्न सम्भव छ ? ३ भुटानी शरणार्थी काण्डमा सरकारले मुद्दा चलायो । धेरैले सरकारको तारिफ गरे । तर अदालतले मुद्दाको मुख्य अभियुक्त मानिएका पूर्वगृहमन्त्री बालकृष्ण खाणलाई तारिखमा छाडिदियो । त्यो आदेश आउनु केही दिनअघि भैरहवाको एक सार्वजनिक कार्यक्रममा कांग्रेस सभापति शेरबहादुर देउवाले खाण निर्दोष भएको हुँदा अदालतबाट छुट्छन् भनेर न्यायालयलाई घुमाउरो तरिकाले दबाब दिएका थिए ।४ अरूको मुद्दा पेसीमा चढ्न महिनौं लाग्छ । तर कांग्रेस नेता एवं सांसद टेकबहादुर गुरुङको मुद्दा भने एक महिनामै पटकपटक पेसी चढाएर संसद्को निलम्बन फुकुवा गरियो । यसलाई पनि जनताले राम्रो मानेका छैनन् । उनकै मुद्दामा विशेष अदालतले भ्रष्टाचारमा दोषी ठहर गरे पनि भ्रष्टाचार नैतिक पतन ठहर्ने मुद्दा होइन भन्ने गलत आदेश आएको छ ।५ यसैगरी हिजोआज अदालतका फैसला तयार गर्न पनि कर्मचारीले पैसा माग गर्न थालेको गुनासो आउन थालेका छन् । यो पनि सुशासनका लागि राम्रो संकेत होइन । गोपाल देवकोटा, गोकर्णेश्वर८, काठमाडौं"
जनताको ढाड सेकेर आयल निगम धनी !,"अत्यावश्यक पेट्रोलियम पदार्थको मूल्यमा राहत दिनुको सट्टा चर्को नाफा राखेर उपभोक्ताको ढाड सेक्ने गरी बिक्री मूल्य तोकेर नाफा कमाउने रणनीति आयल निगमको सरासर गलत हो । हिजो घाटामा जाँदा मूल्यवृद्धि गरेको निगमले अहिले नाफामा जाँदा जनतालाई राहत दिनुपर्छ । हिजो घाटामा रहँदा निगमले मूल्यवृद्धि गरेको होइन ? अब नाफामा जाँदा जनतालाई राहत दिन पर्दैन ? अर्को कुरा, जनताले बढी मूल्यमा तेल हालेर निगम नाफामा पुगेको हो । तर, आयल निगमका प्रबन्ध निर्देशक गर्व गरेर भन्छन्, आयल निगमलाई मैले फाइदामा लगें । यस्ता विषयमा संसद्मा बहस हुनपर्यो, खालि कुर्सी तानातानको खेल खेलेर मात्र भएन । जे गर्दा पनि निरीह जनता नबोल्ने भएपछि आयल निगमले जे गर्दा भइहाल्यो । निगमले खाना पकाउने ग्यास, पेट्रोल र डिजेलमा नाफा राखेर बेच्ने सोच बनाएको भन्ने समाचार आएको छ । निगम त्यत्तिकै फाइदामा छ भने उल्टो नाफा राखेर बेच्नचाहिँ किन पर्यो ? हरेक क्षेत्रबाट लुटिने भनेको जनता नै हो । जनतालाई राहत दिनुपर्छ भनेर सरकारले त सोचेन भने निगमले कसरी सोच्ला ? यस वर्ष ८३४ अर्ब नाफा गर्ने लक्ष्य राखेको निगमले जनताको ढाड सेक्न मिल्दैन । नाफा हुँदा कर्मचारीलाई बोनस दिने निगम घाटा हुँदा सरकारले बेहोर्नुपर्छ । अहिले स्वचालित मूल्य राखेर पेट्रोलियम पदार्थ बेच्न थालेपछि लगातार निगम नाफामा जान थालेको छ । यसलाई गलत मान्न सकिएन तर भारतमा भन्दा दोब्बर बढी मूल्य राखेर तेल बेच्नचाहिँ पाइएन नि ! पुरुषोत्तम घिमिरे, जोरपाटी, काठमाडौं"
युवा कहिलेसम्म गुम्सिएर बाँच्नुपर्ने ?,"राजनीतिक परिवर्तनमा महत्त्वपूर्ण भूमिका निर्वाह गरेका युवा जनशक्तिलाई आफ्नो जहान परिवारको भोको पेट भर्न र नांगो आङ छोप्न विदेशिनुपर्ने बाध्यता छ । विदेशिने क्रममा दलालको फन्दामा परेर कैयौं घर न घाटका भएका छन् । कैयौं विदेशमा अलपत्र छन् । कैयौं विदेशी जेलमा सडेका छन्, कति त फाँसीमा चढेका छन् । हजारौं विदेश जाने क्रमसँगै दर्जनौं शव बाकसमा फर्किएका छन् । अनाहकमा तिनका हजारौं बालबालिका टुहुरा भएका छन् । यस्ता टिठलाग्दा यथार्थ सबका सामु घामजस्तो छर्लंग हुँदाहुँदै पनि यहाँ कसैको मन पोल्दैन । कसैको छाती चर्किंदैन । एक चिम्टी खुसी भर्न आफू जन्मेको माटो छाडेर युवा जनशक्ति बाहिरिएपछि स्थानीय तहका गाउँटोल उजाड भएका छन् । जमिन बाँझै छन् । गाउँमा वृद्धवृद्धा र रोगीबाहेक कोही छैनन् । कसैको मृत्यु हुँदा गाउँमा लास उठ्नेसम्मको स्थिति छैन ।यसरी डरलाग्दो ढंगले गाउँ रित्तिन लाग्दा पनि सरकारको संवेदनशीलता रत्तिभर देखिँदैन । गरिब र अभावमा पिल्सिएका युवा कष्टकर जीवन घिसार्दै यत्रतत्र हिँडिरहेको देख्दा पनि सरकार तमासा हेरेर बसिरहेको छ । स्वदेशमा बचेखुचेका युवालाई यहीं रोक्नुको सट्टा वैदेशिक रोजगारीमा जान श्रम स्वीकृति लिएका व्यक्तिलाई बैंक खातामा रेमिट्यान्स पठाउने सुनिश्चितताका आधारमा बिनाधितो ऋण उपलब्ध गराएर विदेशिन प्रोत्साहित गरिरहेको छ । हुन त युवालाई स्वदेशमै रोक्न सक्ने नीतिनियम निर्माण गर्ने तह र तप्कामा पुग्नेहरू नै नेपालीलाई भुटानी शरणार्थी बनाएर अमेरिका पठाइदिने भन्दै अर्बौंको ठगी प्रकरणमा संलग्न हुने देशमा कोसँग आस गर्ने ? हरेक शासन व्यवस्थाले युवाको उपयोग मात्रै गर्यो, उपकार गर्न सकेन । त्यही कारण युवापंक्तिमा निराशा र कुण्ठा चुलिएको छ । युवाहरू वर्षौंसम्म जमेको इनारजस्तो निकासहीन भएर कहिलेसम्म यो देशमा बाँचिरहनुपर्ने हो ? लोकतन्त्रले नेताबाहेक कहिल्यै कसैको कल्याण गरेन । आखिर गरिब जनताका लागि लोकतन्त्र कहिले आउँछ ? गम्भीरजंग आचार्य, सुनकोशी गाउँपालिका५, सिन्धुली"
बोझ भयो अंग्रेजी,"संस्थागत स्वामित्वमुलुकको शिक्षा प्रणालीका बारेमा एकीकृत र समन्वयात्मक दृष्टिकोण र संयन्त्रको अभाव ज्वलन्त छ । प्रारम्भिक, विद्यालय र विश्वविद्यालय तीनवटै तहको शिक्षाको समग्र अभिभावकत्व लिने संस्थागत संरचना मुलुकमा उपस्थित छैन । शिक्षा मन्त्रालय मूलतः विद्यालय शिक्षा, त्यसमा पनि भर्नादर र साक्षरता दरमा बढी केन्द्रित देखिन्छ । उच्च शिक्षाका लागि सक्नेजति बजेट विनियोजन गरेर विश्वविद्यालय अनुदान आयोगलाई जिम्मा लगाइदिएपछि आफ्नो जिम्मेवारी सकिन्छ भन्ने मानसिकता मन्त्रालयको छ । विद्यालय तहमा नै यति धेरै विद्यार्थी असफल भएको जिम्मेवारी लिनसमेत शिक्षा मन्त्रालय प्रशासन तयार छैन । विद्यालय शिक्षा व्यवस्थापनको अधिकार (पूरा हो वा आंशिक) स्थानीय तहलाई दिएपछि मन्त्रालय धेरै कुरामा जिम्मेवार बन्नु नपर्ने मानसिकता पनि विकास भएको छ । त्यो जिम्मेवारी स्थानीय सरकार र राष्ट्रिय परीक्षा बोर्डको मात्रै हो भनेझैं व्यवहार मन्त्रालयको हुन्छ । बोर्डको मानसिकता अलग्गै छ । विद्यालयमा कस्तो पढाइ हुन्छ र के कारणले विद्यार्थी फेल हुन्छन् भन्ने चासो मानौं उसको होइन । विद्यार्थीले जुन गुणस्तरको परीक्षा दिन्छन् नतिजा उस्तै आउने हो र बोर्डबाट परीक्षा सञ्चालन र परीक्षाफल प्रकाशित गर्नेबाहेकको अपेक्षा नराखियोस् भन्ने आसय उसको छ । विश्वविद्यालय अनुदान आयोग उच्च शिक्षामा जे जस्ता संस्थाहरू छन् र जति स्रोत उपलब्ध छ त्यहीअनुरूप अनुगमन, नियमन गर्ने भूमिकामा सीमित रहनमा कम जोखिम देख्छ । पछिल्लो समय थपिएका नियमनका विषयगत आयोग, परिषद् र समितिहरूले यसको कार्यक्षेत्र र मनोबल खुम्च्याउने प्रयास पनि भएको छ । संस्थाहरूबीच जिम्मेवारी बाँडफाँट हुनु अन्यथा होइन । तर प्राधिकारहरूको खण्डीकरण र सामञ्जस्यको अभावले सहज इकोसिस्टम अनुरूप परिचालित हुने प्रणाली नै यसरी अराजक र परिणामविहीन हुनु दुर्भाग्य हो । २०२८ सालमा नयाँ शिक्षा लागू हुँदा सम्पूर्ण शिक्षाको नीति निर्धारण गर्न छुट्टै ऐन नै अन्तर्गत उच्चस्तरीय राष्ट्रिय शिक्षा समिति बनाइएको थियो । अहिले फरक सन्दर्भमा कम्तीमा सबै तहका सरोकारवालाहरूले सहजै संवाद गर्न सक्ने र तीनवटै तहका शिक्षा नीतिहरूबीच परिपूरक कार्यपद्धतिमा सघाउने संयन्त्र आवश्यक छ ।अन्त्यमा, माथि उल्लेख भएझैं एक वा दुई विषयमा थोरै लब्धांक मात्रै नपुगेर बाह्र कक्षामा धेरै विद्यार्थी फेल हुने अवस्थामा सुधार ल्याउने पहल गर्ने प्रस्ताव काठमाडौं विश्वविद्यालयका तर्फबाट यो पंक्तिकारले विगत एक वर्षयता राख्दै आएको छ । यसलाई राष्ट्रिय सरोकारको विषय बनाऔं र तथ्यांकमा आधारित योजना बनाएर मुलुकभरि अंग्रेजी र गणितमा परिपूरक शिक्षण सुरु गरौं । यस कार्यमा सबै सरोकारवालाहरू साझेदार हुन सक्छन् । काठमाडौं विश्वविद्यालय बिउ स्रोत राख्न र यो कार्यको समन्वय गर्न तत्पर छ ।यस दिशामा केही अनौपचारिक छलफलहरू भएका छन् तर ती परिणामसम्म पुगेका छैनन् । त्यसको कारण पनि उही खण्डित प्राधिकार र संस्थाहरूको जिम्मेवारी लिन नखोज्ने प्रवृत्ति हो । अहिले विद्यालय शिक्षाको असफलताले संघीय व्यवस्थाले स्थानीय तहलाई निक्षेपित गरेको (डिभोल्भ्ड) अधिकारमाथि नै प्रश्न उठ्न थालेको छ । तैपनि, राजनीतिक नेतृत्वको उपल्लो तहमा शिक्षाको अवस्थाबारे चिन्ता अंकुरण नहुनु दुःखद हो । कम्तीमा, पठनपाठनको माध्यम रविधिका बारेमा त प्रभावकारी राष्ट्रिय नीति अपरिहार्य भइसक्यो ।"
शिक्षामा एआई प्रभावको लेखाजोखा,"सम्भावित समाधानएआई तीव्र विस्तारित हुँदै छ । कुन हदसम्म यसको प्रयोग गर्ने भन्नेबारे ग्लोबल स्केलमा छलफल भइरहे पनि यसभित्र लुकेको व्यापारिक स्वार्थका कारण लागू गर्न सकिने प्रोटोकल बनेका छैनन् । त्यसैगरी, एआई टुल प्रयोग गरी लेखिएका विषयवस्तुलाई पहिचान तथा निगरानीमा राख्ने अनुप्रयोगहरू बने तापनि यी त्यति प्रभावकारी भएको पाइँदैन । तर, शिक्षण तथा प्राज्ञिक परिवेशमा एआईको प्रयोगलाई सही दिशातर्फ उन्मुख गर्न प्रणालीबद्ध हस्तक्षेप जरुरी छ ।पहिलो, व्यक्तिगत रूपमा यसको प्रयोगले आफ्नो वैयक्तिक विकासलाई कसरी निर्देशित तथा मार्गदर्शन गर्न सकिन्छ भन्नेतिर विद्यालय तथा विश्वविद्यालयको सिकाइ उन्मुख हुनुपर्छ । यसका लागि शिक्षक तथा सम्पूर्ण सिकाइ प्रणालीले वैयक्तिक विकास तथा वृद्धिका लागि सिकाइलाई केन्द्रमा राख्नु जरुरी छ । यो सन्देश विद्यार्थीले गर्ने दैनिक शैक्षिक क्रियाकलापद्वारा सम्प्रेषण हुनुपर्छ । सजिलै तथा निःशुल्क प्राप्त हुने एआई अनुप्रयोग नै विद्यालय तथा स्नातकस्तरको पढाइलेखाइलाई प्रभाव पार्न काफी छन् । चाहे स्वाद, अम्मल वा अभ्यास होस्, नयाँ कुराले प्रवेश तथा प्रश्रय पाउने भनेको हाम्रो दिनचर्या हो । त्यसकारण, व्यक्तिगत रूपमा विद्यार्थीको दैनिक शैक्षिक आनीबानी नै हस्तक्षेपको मुख्य प्रावधान हो । शैक्षिक क्रियाकलापमा यसलाई विद्यार्थीको अम्मल बन्न दिनु हुँदैन ।परिवर्तनको सुरुआती चरणमा मानिस त्यो कुराप्रति निकै आकर्षित र अचम्मित हुने गर्छ, विशेषगरी कुनै पनि कुरालाई सकारात्मक तरिकाले आत्मसात् गरेका बेला । जस्तै, फेसबुक, युट्युब । त्यसो त इन्टरनेट आफैंले हामीलाई निकै तान्ने गर्थ्योगर्छ । यिनीहरू विस्तारित हुने क्रममा सकारात्मक दृष्टिले हेर्नेहरू अझ बढी चित्ताकार्षित हुने गर्छन् । यिनीहरूका दोष तथा बेफाइदा विस्तार थिग्रिएपछि मात्र थाहा हुन्छ । त्यसकारण, शिक्षक तथा शैक्षिक संरचनाले सिकाइलाई केन्द्रमा राख्नु जरुरी छ । एआई टुलको बुइँ चढ्नुको साटो यसको हात समाएर तर पूर्ण निर्भर नभई सिकाइ गर्नु महत्त्वपूर्ण हुन्छ । त्यसैगरी, संस्थागत संवेदनशीलता पनि उत्तिकै जरुरी छ । प्लेजियरिज्म (बौद्धिक चोरी) जस्तो महत्त्वपूर्ण प्राज्ञिक समस्यालाई कुनै एक प्रविधि टुलको सहारामा छोडिदिने हाम्रा विश्वविद्यालयलाई घनीभूत हुँदै गएको एआईलाई व्यवस्थित तथा निर्देशित गर्नु निकै चुनौतीपूर्ण छ । सार्वजनिक जमघटमा हुने र सार्वजनिक खपतका लागि बोलिने सरोकारवालाको सतही अभिव्यक्तिले एआई प्रभावलाई निगरानीमा राख्न र व्यवस्थित गर्न सकिँदैन । यसका लागि निर्दिष्ट नीति आवश्यक छ । हाम्रो देशमा जहाँ डिजिटल डिभाइडको खाडल गहिरो छ र डिजिटल साक्षरता कम छ, एआईले शैक्षिक वातावरण तथा शैक्षणिक प्रक्रियामा ल्याउने घाटानाफालाई औंल्याउनु नितान्त आवश्यक छ ।पंक्तिकार प्रविधि र नवीनतम चेत शिक्षा तथा शिक्षण गतिविधिमा अपरिहार्य छन् भन्ने कुराको सौहार्दपूर्ण पक्षपोषण गर्छ । तर, प्रविधिको बुइँ मात्र चढेर हाम्रा विशिष्ट, स्थानीय तथा अद्वितीय अवस्थाको सम्बोधन हुँदैन । एआईको असीमित सम्भावनाबारे धेरै चर्का समर्थन र पक्षपोषण भएका छन् । तर पनि हाम्रो शिक्षण र सिकाइको परिप्रेक्ष्यको सन्दर्भमा एआईको प्रयोगबारे नीति निर्देशन नबनाई यसलाई ढुक्क भएर आत्मसात् गर्न सकिने स्थिति छैन । कुनै पनि नवप्रवर्तनको प्रयोग सिकाइ उत्प्रेरणालाई निमिट्यान्न पार्न नभई यसलाई सुदृढ बनाउन प्रयोग गरिनुपर्छ भन्ने कुरा पढ्ने र पढाऊने दुवैले बुझ्नु जरुरी छ ।"
विचार सुन्ने कि प्रवचन ?,"पशुपतिनाथ मन्दिर परिसरमा साउन १ देखि कोटीहोम चलिरहेको छ । त्यहाँ सनातन हिन्दु धर्मका राष्ट्रिय र अन्तर्राष्ट्रिय धर्मगुरु अथवा कथा वाचकहरू उपस्थित छन् । तीमध्ये श्रीमद् भागवत गीता कथा वाचिका देवी प्रतिभा (प्रतिभा पराजुली) को प्रवचनले सामाजिक सञ्जाल तताएको छ । चौतर्फी आलोचना पनि भइरहेको छ । उनले महिलाप्रति धार्मिक धारणा प्रस्तुत गर्दै भनिन्, पतिभित्र एउटा पनि राम्रो गुण छैन, एउटा पनि राम्रो काम गर्दैन, पैसा कमाउँदैन भने पनि पति त पति नै हो । विवाहपश्चात् एउटा पतिव्रता धर्मलाई पालन गर्ने नारीले आफ्नो पतिको आदेशलाई लिएर हर कार्य गर्नुपर्छ । अझ यो संस्कार हाम्रो नेपालमा छ । नेपालमा राजनीतिक, सामाजिक, आर्थिक र शैक्षिक रूपमा महिलाको समान प्रतिनिधित्वको चर्को बहस चलिरहेको बेला महिलाप्रति देवी प्रतिभाको प्रवचनले नेपाली महिला आन्दोलनमाथि भद्दा मजाक उडाएको छ । त्यति मात्र नभई प्रगतिशील, अग्रगामी र क्रान्तिकारी नेपाली महिलाको चेतनामा आगो झोस्ने काम गरेको छ । त्यसैगरी संविधानले घोषित गरेका महिला अधिकारमाथि खुलेआम धार्मिक हस्तक्षेप भएको छ । वास्तवमा नेपाली महिलालाई पुरुषसरह समान अधिकार चाहिएको हो कि पितृसत्ताको बिँडो थाम्ने पतिव्रता ?देवी प्रतिभाको चर्चाले महिला आन्दोलनकी हस्ती योगमाया न्यौपानेको संघर्षलाई सोच्न बाध्य बनायो । योगमाया धार्मिक र अध्यात्मवादी नेतृ थिइन् । उनमा धाराप्रवाह प्रवचन दिने खुबी थियो । त्यतिखेर उनको प्रवचन सुन्न मानिसको भीड लाग्थ्यो । आजभन्दा १०८ वर्षअघि यही समाजमा संन्यासी जीवनसँगै समाज सुधारको यात्रा सुरु गरेकी थिइन्, उनले । राणाकालीन समय, हिन्दु वर्ण व्यवस्थामा सर्वशक्तिमान् अवस्थामा एउटा संन्यासी महिलाले समाजका व्याप्त अन्याय, अत्याचार, शोषण, दमन, रुढिवादी कुसंस्कार, जातीय विभेद, छुवाछूत, दास प्रथा र सती प्रथाको कसरी खुलेर विरोध गर्न सकिन् होला ? न त उनले औपचारिक शिक्षा प्राप्त गरेकी थिइन्, न कुनै धार्मिक शास्त्रीय शिक्षा । तैपनि महिलालाई मान्छेकै दरमा नगन्ने समाजमा राणाहरूसँग आँखा जुधाएर सामाजिक मुद्दा उठाउने कस्तो ण्साहस ! हिन्दु वर्ण व्यवस्थामा आधारित पितृसत्तात्मक व्यवस्था र जात व्यवस्थाको उनले डटेर विरोध गरिन् ।योगमाया धार्मिक र आध्यात्मिक भए पनि समाज सुधारका मुद्दालाई जोडदार उठाएकी थिइन् । जुन मुद्दा भुइँ वर्ग, समुदाय र महिलाको सवालमा आधार स्तम्भ बनिरहेका छन् । उनी धर्मलाई मानव हित मान्थिन् । धर्मलाई मानवताका पक्षमा हेर्नुपर्छ भन्ने मान्यता राख्थिन् । राज्यले धर्मलाई मानवताको कोणबाट हेर्नुपर्छ भन्ने धारणा थियो उनमा । तत्कालीन राणा शासकहरूसँग धर्मराज्यको भिक्षा माग्न मानिस पठाइन् । धर्मराज्यका मुख्य मागहरू थिए चर्को ब्याज लिन नपाउने, महिलाको अनुमतिबेगर सौता हाल्नेमाथि प्रतिबन्ध लगाउनुपर्ने, एक समान मानापाथी कायम हुनुपर्ने, घूस खान नपाउने आदि । जात काट्न, मुड्न अन्त्य होस्, विधवाले विवाह गर्न चाहेमा स्वीकृति दिइयोस्, छुवाछूत मुक्त समाज होस्, केटाकेटीको उमेर पुगेर मात्र विवाह होस्, केटाकेटीको मञ्जुरीबिना भएको विवाह बदर होस् भन्ने उनका माग थिए । यस्तै, शिक्षामा भेदभाव नहोस्, महिला र अन्य सबै जातिले वेद पढ्ने व्यवस्था होस्, गरिबको ऋण मिनाहा होस्, खेतीयोग्य जमिन बाँझो राख्न नपाउने होस्, गाउँमै खादी कपडा बुन्ने र लगाउने व्यवस्था होस्, भूदान योग्य गरी गरिबलाई जग्गा दिइयोस्, पुराना ऐन खारेजी र नयाँ ऐन जारी गरी देशभरि लागू गरियोस् भन्ने माग उनले राणाहरूलाई पेस गरिन् । तर, उनका माग पूरा नभएपछि १९९८ असार २२ गतेका दिन अधर्मको अन्त्य होस्, धर्मराज्य स्थापना होस्, मुक्तिको द्वार खोलोस् भन्दै योगमाया ६८ जना भक्तजनसहित अरुण नदीमा जलसमादी लिइन् । यसरी उनले उठाएका मुद्दाले नेपाली महिला आन्दोलनलाई उत्कर्षमा पुर्यायो ।आजका नेपाली महिला पतिव्रता को स्थितिबाट धेरै माथि उठिसकेका छन् । विवाहपश्चात् पतिव्रता धारण गर्नुपर्ने कुरालाई नकार्छन् । चेतनाको स्तरले महिला परिवर्तनशील छन् । योगमायाले राणाकालीन समयमा सुरु गरेको समाज परिवर्तनको सुरुवातदेखि बहुदलकालमा द्वारिकादेवी ठकुरानीले गरेको संघर्ष, पञ्चायतविरुद्ध शैलजा आचार्यले गरेको आन्दोलन र माओवादी जनयुद्धमा बन्दुक उठाएका हजारौं महिलाको बलिदानले परिवर्तनको आवाज बुलन्द बनाइदियो । आजका नेपाली महिलालाई पतिव्रता को ज्ञान सिकाउनु लज्जास्पद कुरा हो । सिंगो महिला आन्दोलनको इतिहासको अपमान हो । धर्मलाई समयअनुकूल नभई यथास्थितिवादी चिन्तनबाट प्रवचन दिनु कुनै हिसाबले जायज छैन । उसो त, हजारौं वर्षदेखि पुरुषले प्रतिनिधित्व गरेको पशुपतिनाथ मन्दिरमा नेपाली महिलाले पहिलो पटक धार्मिक प्रवचन दिनु ऐतिहासिक छ । सर्वसाधारण जनतादेखि राजनीतिक दलमा संलग्न उच्च ओहदाका महिलाहरूले पनि खुबै प्रशंसा गरेका छन् । राजनीतिक रूपमा जसरी नेपाली महिलाको प्रतिनिधित्व बढिरहेका छ, धार्मिक क्षेत्रमा पनि उनीहरूको उपस्थिति बढेको संकेत देवी प्रतिभाहरूले देखाएका छन् । तर त्यो तहमा पुगेर महिलालाई दास बनाउने खालका धार्मिक कथालाई अझै पनि किन व्याख्या गरियो भन्ने मुख्य प्रश्न हो । पुरुष वर्चस्वको अधीनमा सञ्चालित हिन्दु धार्मिक क्षेत्रमा महिला उपस्थितिले समाजलाई नयाँ ज्ञान दिन सक्नुपर्छ । जुन ज्ञान राज्य व्यवस्थाले, कानुनले, विज्ञानले र रूपान्तरित समाजले पचाउन सक्ने हुनुपर्छ । धर्ममा रहेका अधर्मका कुरा अन्त्य गरेर धर्मलाई धर्मकै रूपमा नयाँ दृष्टिकोणबाट प्रस्तुत गर्न सक्नुपर्छ । आधुनिक युगमा दिइने धार्मिक प्रवचनहरू यथास्थितिबाट माथि उठ्न जरुरी छ । जहाँ कथा वाचकले समाज रूपान्तरणका निम्ति नयाँ विचार प्रस्तुत गर्न सकुन् । कोही मानिस धर्मकै कारण शोषण, दमनमा नपरोस्, हिंसामा नपरोस्, धार्मिक मूल्य मान्यताको बहानामा महिलाले लैंगिक हिंसा झेल्नु नपरोस् । हिन्दु धर्मकै कारण कोही कसैले विभेद भोग्न नपरोस् । आजको परिमार्जित व्यवस्था ल्याउन महिला आन्दोलनले रचेका इतिहासका डोब र उठाइएका मुद्दा स्थापित गर्न धार्मिक प्रवचन महिलाको हितमा हुनुपर्छ । धार्मिक प्रवचनभित्रका पितृसत्तात्मक दृष्टिकोण सुधारिनुपर्छ । त्यसपछि मात्र हिन्दु धर्म समाज सुधारक बन्नेछ । मानवको हितमा बन्नेछ । महिलाका पक्षमा बन्नेछ । अबको धार्मिक प्रवचन आलोचनात्मक रूपले वैचारिक र नवीन तरिकाले अघि बढ्नुपर्छ । जुन सुन्न लायक र अवलम्बन गर्न लायक होस् । यो परिवर्तित युगमा श्रीमान्, श्रीमती, सासू, बुहारी, आमा, छोरीको कथा मात्र सुनाउनुभन्दा तिनका अधिकारका लागि नयाँ विचार निर्माण गर्न सक्नुपर्छ ।"
गणितको हाउगुजी,"राष्ट्रिय परीक्षा बोर्डले शुक्रबार कक्षा १२ को नतिजा प्रकाशन गरेपछि फेरि बहस सुरु भएको छ । यसपटक सदाझैं गणित विषयको नतिजा केही कमजोर देखिएको छ । गणित विषयमा उच्च शिक्षा हासिल गर्ने विद्यार्थी र अध्यापन गराउने शिक्षकसमेत अभाव भएको खबर आइरहेको पाठ्यक्रम प्रारूप र यसको कार्यान्वयनबारे गम्भीर समीक्षा जरुरी छ ।विगतमा राज्यले गणितलाई ओझेलमा पार्ने गरी माध्यमिक तह (कक्षा ११ र १२) को पाठ्यक्रम लागू गरेपछि गणितप्रेमीको सशक्त अभियान तथा दबाबका कारण कक्षा ११ र १२ को प्रारूपमा गणित विषयलाई सामाजिक अध्ययन तथा जीवनोपयोगी शिक्षाको सट्टामा राखेर केही हदसम्म समाधान निकाल्ने प्रयास भयो । यस वर्ष कक्षा १२ कक्षाको नियमित परीक्षामा ३ लाख ९० हजार हाराहारी विद्यार्थी सहभागी भएकामा ५७ हजार २ सय ७० विद्यार्थीले गणित विषयको परीक्षा दिएका थिए । जसमा ८ हजार ६ सय ८ जनाले नन्ग्रेड (एनजी) ल्याएका छन् । परीक्षामा सहभागीमध्ये १४८५ प्रतिशतले गणित रोजेकामा १५०३ प्रतिशतले एनजी ल्याए । अघिल्ला वर्षभन्दा गणितमा नतिजा सुधार भए पनि महत्त्वपूर्ण विषय विद्यार्थीको रोजाइमा नपर्नु, गणित रोजेकाहरूको पनि नतिजा कमजोर देखिनुका अनेक कारण छन् । गणित विषयको पाठ्यक्रम स्तर सुहाउँदो नहुनु, विषयगत विशिष्ट, सामान्य र तहगत उद्देश्यअनुरूपका प्रश्नपत्र बन्न नसक्नु, तहगत विशिष्ट उद्देश्यप्राप्तिको मापदण्डका रूपमा स्तर सुहाउँदा प्रश्नपत्र नबनाई हचुवाको भरमा प्रश्नपत्र बनाइनु, पठनपाठनमा संलग्न नभएका कथित शिक्षकद्वारा प्रश्नपत्र बनाइनु, कार्यरत शिक्षकलाई प्रभावकारी शिक्षण विधिको तालिम तथा प्रशिक्षणको व्यवस्था नगरिनु जस्ता मुख्य कारण रहेका छन् । सबै विषय पढ्ने विद्यार्थीलाई एउटै गणित लाद्नु राम्रो कुरा होइन । त्यसैले विद्यार्थीले रोज्ने विषयअनुसारको गणित व्यवस्था गर्नुपर्ने देखिन्छ । यसका लागि गणितभित्र कम्तीमा तीनवटा गणितको बास्केट बनाउनुपर्छ । पहिलो, गणित विज्ञान संकायका विद्यार्थीका लागि, दोस्रो व्यवस्थापन र तेस्रो मानविकी तथा अन्य संकायका विद्यार्थीका लागि । आफ्नो विषयअनुसारको गणित रोज्न दिइयो भने गणितप्रति विद्यार्थीको आकर्षण बढ्छ । यसले विद्यार्थीले छनोट गरेका मूल विषयमा समेत सहयोगी भूमिका खेल्छ । आजको समाजले सुन्ने र घोक्ने गणित होइन सुन्ने, देख्ने र प्रयोग गर्ने गणित चाहेको छ ।पाठ्यक्रममा पनि अनेक समस्या छन् । त्यसैले गणितलाई व्यावहारिक बनाउन विद्यमान पाठ्यक्रम प्रारूपलाई परिमार्जन गर्नु अपरिहार्य छ । गणितको गाह्रो प्रश्न बनाए दक्ष शिक्षक र प्रभावशाली भइन्छ भन्ने मनोवृत्तिले यस वर्षको कक्षा १२ को परीक्षामा भूमिका खेलेका देख्न सकिन्छ । विद्यालय तथा विश्वविद्यालयका पाठ्यक्रम तथा पाठ्यपुस्तकहरू कार्यशालाबाट बन्नुपर्ने भए पनि कार्यदलबाट बनाइन्छ । जुन आफैंमा विडम्बनापूर्ण छ । त्यस्तै पाठ्यक्रम कार्यान्वयनमा पनि समस्या छ । शैक्षिक क्रियाकलाप तथा परियोजना कार्यका माध्यमबाट गणितलाई सरल, सहज र जीवनोपयोगी बनाउने मूल मर्मका साथ ल्याइएको आन्तरिक मूल्यांकन विधिको मर्मलाई बेवास्ता गर्दा यस्तो समस्या आएको छ । गणितमा धेरै फेल भएको विषयलाई सनसनीपूर्ण खबर बनाइन्छ । तर पास भएको विषयलाई प्राथमिकतामा राखिँदैन । यो समस्याले विद्यार्थीलाई मात्र नभएर शिक्षकलाई पनि गाँजेको छ । केही शिक्षक यसलाई कसरी गाह्रो बनाउन सकिन्छ भनेर भरपूर प्रयासमा लागि रहेका हुन्छन् । कसैमा यो विषयलाई राम्रो आम्दानीको स्रोत बनाउने स्वार्थ देखिन्छ ।गणित गाह्रो भएर मात्रै धेरै विद्यार्थी फेल भएका होइनन् । यसका अनगन्ती कारण छन् । यो विषय गाह्रो बन्नुका पछाडि विद्यार्थी, अभिभावक, शिक्षकदेखि राज्यसमेतको हात छ । गणित विषयको आफ्नै विशेषता छन् । यो अरू विषयजस्तो होइन । प्रश्नको सही उत्तर दिए राम्रो नम्बर आउँछ । अन्य विषयमा जस्तो थोरै बिग्रिए पनि नम्बर आउँदैन । यसमा शतप्रतिशत सही उत्तर लेख्नुपर्छ । यसकारण पनि गणितमा पास हुने विद्यार्थीको संख्यामा न्यून हुने गरेको छ । शैक्षिक दृष्टिले राज्यलाई कहाँ पुर्याउने भन्ने कुरामा स्पष्ट भएपछि मात्र गन्तव्यमा पुग्ने रीति, विधि र दिशा स्पष्ट हुँदै जान्छ । त्यसैले शिक्षा क्षेत्रलाई नेपालकै समुज्ज्वल भविष्य निर्माणको प्रकाशपुञ्ज बनाउने हो भने सम्बद्ध निकायले इमादारीपूर्वक स्पष्ट दृष्टिकोण ल्याओस् । हामी पाठ्यक्रम, पाठ्यपुस्तक तथा परीक्षा प्रणालीका विषयमा पाठ्यक्रम विकास केन्द्र र परीक्षा बोर्डसँग छलफल गर्नेछौं । आवश्यकताअनुसार शिक्षामन्त्री र प्रधानमन्त्रीलाई पनि यी विषयमा ध्यानाकर्षण गराई कार्यान्वयनका लागि पहल गर्नेछौं । आशा छ, सरकारले गणितप्रेमी विद्यार्थी, शिक्षक, तथा अभिभावकका भावनाअनुसार पाठ्यक्रम प्रारूपलाई परिमार्जन गर्नमा सकारात्मक कदम चाल्नेछ । काफ्ले नेपाल गणित समाजका केन्द्रीय सदस्य हुन् ।"
'रोल नं १ मा बाल मनोविज्ञान,काठमाडौं (कास) बाल मनोविज्ञानमा आधारित रहेर नेपाली फिल्म रोल नं १ निर्माण हुने भएको छ । सेभेन सिज सिनेमाको प्रस्तुति रहने फिल्मको फस्टलुक सार्वजनिक गर्दै निर्माणको घोषणा गरिएको हो ।फिल्म जोन योञ्जनको कथा र निर्देशनमा बन्ने भएको हो । फिल्मको फस्टलुक मा कक्षाकोठामा अन्तिम बेन्चबाट एक बालकले हात उठाएर आफ्नो उपस्थिति जनाइरहेको देख्न सकिन्छ । उसको पृष्ठभूमिमा नीलो सर्ट लगाएका विद्यार्थी र उनीहरूलाई पढाइरहेकी एक शिक्षिका देखिन्छिन् । फिल्ममा महेश दवाडीको पटकथा तथा संवाद र प्रशान्त शिवाकोटीको संगीत रहनेछ ।
बाटो छेवैमा 'मिनी लाइब्रेरी,"(चितवन) भरतपुर महानगरपालिका१६ विजयनगरको श्रीदुर्गा शेषकान्त अधिकारी मावि वरपर डुल्दा सडक आडमै किताब पढ्न पाइने सुविधा छ । टोलटोलमा पुस्तकालय अभियानअन्तर्गत सुरु भएको मिनी लाइब्रेरीे सोही विद्यालय अगाडि छ । भरतपुर१६ का वडाध्यक्ष अमृतराज हमालले हालै उद्घाटन गरेको लाइब्रेरी अमेरिका बस्ने भरतपुरका सुभाष घिमिरेको अवधारणाअनुसार स्थापना भएको हो । मैले अमेरिकाको बाल्टिमोरमा बाटो छेउमा किताब राखेका साना लाइब्रेरी देखें । त्यहाँ अन्यत्र लाइनमा बस्दा किन्न नपाएका किताबसम्म थिए । नेपालमा पनि यस्तै मिनी लाइब्रेरी राख्न पाए भन्ने सोच आयो र सामाजिक सञ्जाल फेसबुकमा लेखें, सुभाषले सुनाए । सुभाषले लेखेपछि अमेरिकामा रहेका नेपालीहरूको संस्था जयनेपाल फाउन्डेसनका अध्यक्ष यादव पण्डितले घिमिरेलाई सहयोग गर्ने वचन दिए । सोही फाउन्डेसनमार्फत टोलटोलमा पुस्तकालय खोल्ने योजना बनेको र पहिलो मिनी लाइब्रेरी विजयनगरमा सञ्चालनमा आएको घिमिरेले बताए । विजयनगरको मिनी लाइब्रेरी सञ्चालन गर्दा हुने सिकाइका आधार चितवन र देशका विभिन्न भागमा यस्ता लाइब्रेरी खोल्दै जाने योजना रहेको घिमिरेले बताए ।विदेशमा पनि नेपालीहरू बस्ने सहरमा यस्ता लाइब्रेरी राख्ने उनले बताए । दुई सयभन्दा बढी पुस्तक अटाउने र्याक बाटो आडमै तयार भएको छ । त्यहाँ भएका पुस्तक निःशुल्क पढ्न लैजान सकिनेछ । आफूसँग भएका पुस्तक त्यहाँ दान दिन पनि पाइन्छ । यसले समुदायलाई सकारात्मक प्रभाव पार्ने स्थानीय शोभा भुसालले बताइन् । पठन संस्कृति अभियानमा लागेका उदय अधिकारीले पुस्तकहरू सजिलै पढ्न पाउने माध्यम यस्ता पुस्तकालयहरू भएको बताए । अहिले पढ्ने बानी हराएको छ । पढाइले धेरै कुरा सिकाउँछ । तर किताब छाडेर मान्छे मोबाइलमा फोनमा घोत्लिने भएको छ । जुन अवधारणाले पुस्तकालय यहाँ आयो, त्यसले पढ्ने बानीको विकास गराउनेछ, भरतपुर१६ का वडाध्यक्ष अमृतराज हमालले भने । पुस्तकालयको संरक्षण, व्यवस्थित रूपमा सञ्चालन र विभिन्न विषयका किताबहरू राख्न वडा कार्यालयले पनि सघाउने वचन हमालले दिएका छन् ।"
नोबेल विजेता मोरिसनको मृत्यु,"सन् २०१९ मा आजकै दिन (अगस्ट ५) मा नोबेल पुरस्कार विजेता टोनी मोरिसनको निधन भएको थियो । १९३१ फेब्रुअरी १८ मा अमेरिकाको ओहायो राज्यमा जन्मिएकी मोरिसनको न्युयोर्कस्थित एक अस्पतालमा उपचारका क्रममा ८८ वर्षको उमेरमा निधन भएको थियो । अमेरिकामा प्रभावशाली अश्वेत महिलाको परिचय कमाएकी मोरिसन साहित्यतर्फको नोबेल पुरस्कार विजेता हुन् । मोरिसनका ११ उपन्यासमध्ये अधिकांश लोकप्रिय छन् । उनले पहिलो उपन्यास द ब्ल्युएस्ट आई १९७० मा प्रकाशन गरेकी थिइन् । उनका सुला, सङ अफ सोलोमन, टार बेबी, बिलोभेड, ज्याज, प्याराडाइज, लभ, अ मर्सी, होम र गड हेल्प द चाइल्ड उपन्यास प्रकाशित छन् ।स्विडिस एकेडेमीले उपन्यासमार्फत अमेरिकी जीवनको वास्तविकताको पक्ष उजागर गरेको उल्लेख गर्दै मोरिसनको बिलोभेड कृतिलाई १९९३ मा साहित्यतर्फको नोबेल पुरस्कार प्रदान गरेको थियो । उनी साहित्यतर्फको नोबेल पुरस्कार पाउने पहिलो अश्वेत महिला हुन् ।अमेरिकी राष्ट्रपति बाराक ओबामाले मोरिसनलाई २०१३ मा प्रेसिडेन्सियल मेडल अफ फ्रिडम समेत प्रदान गरेका थिए । उनी र्यान्डम हाउस को सम्पादक बन्ने पहिलो अफ्रिकीअमेरिकी महिलासमेत हुन् ।"
"आचार्य र पुन हटाइए, कार्की र गुरुङ मनोनीत","(काठमाडौं)ऊर्जा, जलस्रोत तथा सिँचाइमन्त्री दीपकखड्काले नेपाल विद्युत् प्राधिकरणको सञ्चालक समिति सदस्यबाट भक्तबहादुर पुन र कपिल आचार्यलाई हटाएका छन् । मन्त्री खड्काले गत शुक्रबार डेडिकेटेड र ट्रंकलाइनको बक्यौता नतिर्ने उद्योगीको लाइन नजोड्ने अडान लिएका सञ्चालक समिति सदस्यद्वय पुन र आचार्यलाई पदबाट हटाउने निर्णय गरेका थिए ।डेडिकेटेड र ट्रंकलाइनको विद्युत् सुविधा प्रयोग गरेर बक्यौता नतिर्ने उद्योगको लाइन काटिएको र ती उद्योगीले बक्यौता नतिरेसम्म लाइन जोड्न नहुने अडान लिएका आचार्य र पुनलाई साउन १५ मा लिखित स्पष्टीकरण सोधिएको थियो । आचार्य र पुनले साउन १८ मा लिखित स्पष्टीकरण पेस गरेका थिए । ऊर्जामन्त्री खड्काले पुन र आचार्यलाई हटाएर रिक्त भएको ठाउँमा पूर्वसचिव देवेन्द्र कार्की र पूर्वसहसचिव महेन्द्रबहादुर गुरुङलाई नियुक्त गरेका छन् । मन्त्रीस्तरीय निर्णयबाट दोलखा तामाकोशी गाउँपालिका२ का कार्की र ओखलढुंगा रुम्जाटार गाउँपालिका७ का गुरुङलाई शुक्रबार नै प्राधिकरणको सञ्चालक समिति सदस्यमा नियुक्त गरिएको हो । नेपाल विद्युत् प्राधिकरण ऐन, ०४१ को दफा ९ को उपदफा (३) को खण्ड (च) बमोजिम विद्युत् क्षेत्रमा विशेषज्ञता हासिल गरेका गैरसरकारी व्यक्तिबाट कार्की र विद्युत् उपभोक्ताबाट गुरुङलाई सञ्चालक समिति सदस्यमा मनोनयन गरिएको मन्त्रालयले जनाएको छ । प्राधिकरण सञ्चालक समितिले असार २५ यता डेडिकेटेड र ट्रंकलाइनबाट विद्युत् उपभोग गरी बक्यौता नतिर्ने ६ वटा उद्योगको लाइन काटिदिएको थियो । उक्त लाइन जोड्न प्रधानमन्त्री केपी शर्मा ओलीले साउन ४ मा नेपाल विद्युत् प्राधिकरणका कार्यकारी निर्देशक कुलमान घिसिङलाई बालुवाटार बोलाएर मौखिक निर्देशन दिएका थिए । सरकारले प्राधिकरणलाई दबाब दिए पनि प्राधिकरणले भने लाइन जोड्न मानेको थिएन । सरकारले दबाब दिँदा पनि लाइन नजोडिएपछि साउन ६ मा काटेको लाइन जोड्न विद्युत् नियमन आयोगले लिखित निर्देशन दिएको थियो । उक्त निर्देशनमा टेकेर साउन ७ मा प्राधिकरणले लाइन जोड्ने निर्णय गरेका थियो । उक्त निर्णयमा आचार्य र पुनले डेडिकेटेड र ट्रंकलाइनको बक्यौता उठ्ने ग्यारेन्टी नभई काटिएको लाइन जोड्न नहुने भन्दै नोट अफ डिसेन्ट लेखेका थिए । कानुनसम्मत, देश र जनताको पक्षमा र बक्यौता उठाउनुपर्छ भन्ने विषय फरक मत राख्दा मन्त्री खड्कालगायतलाई चित्त नबुझेको आचार्यले बताए । पूर्वन्यायाधीश गिरीशचन्द्र लालको संयोजकत्वमा गठिन आयोगको सुझाव कार्यान्वयन गर्ने क्रममा मन्त्रिपरिषद्बाट आएका निर्णय गरेका आधारमा बिजुली काटिएको र जोड्न पनि मन्त्रिपरिषद्कै निर्णय आउनुपर्ने आचार्यको भनाइ छ । मौखिक निर्देशन र विद्युत् नियमन आयोगले लेखेको सामान्य चिठीको भरमा नेपाल विद्युत् प्राधिकरण सञ्चालक समितिले यो निर्णय गर्न सक्दैन, आचार्यले भने, अघिल्लो सञ्चालक समितिको निर्णय मन्त्रिपरिषद्का आधारमा भएको थियो । अबको निर्णय पनि मन्त्रिपरिषद्कै निर्णयका आधारमा परिवर्तन हुनुपर्छ । अन्य निकायको निर्णयका आधारमा हुनुहुँदैन भन्ने हाम्रो भनाइ हो ।आफूहरूलाई कानुनविपरीत हटाएकाले आचार्य र पुनले अदालत जाने बताएका छन् । हामी अदालत जाने तयारीमा छौं, कागजात तयार भएपछि अदालतमा जान्छौं, उनले भने । सञ्चालकद्वय आचार्य र पुनले स्पष्टीकरण पेस गरेकै दिने उनीहरूलाई हटाउने मन्त्रीस्तरीय निर्णय गरेको थियो । स्पष्टीकरण चित्त नबुझ्दो र सन्तोषजनक नदेखिएको भन्दै उनीहरूलाई सोही दिन पदमुक्त गराउने मन्त्रीस्तरीय निर्णय गरिएको मन्त्रालयका प्रवक्ता नवीनराज सिंहले बताए ।सञ्चालकद्वय पुन र आचार्यबारे मन्त्रालयमा पनि उजुरी आएको छ, प्राधिकरण सञ्चालक समितिमा भएको छलफल हुबहु सञ्चारमाध्यममा पनि सार्वजनिक भएको छ । त्यसकै आधारमा स्पष्टीकरण मागिएको हो, सिंहले भने, उहाँहरूले दिनुभएको स्पष्टीकरण चित्तबुझ्दो र सन्तोषजनक नभएका कारण नेपाल विद्युत् प्राधिकरण ऐन, ०४१ को दफा ९ को उपदफा ४ अनुसार मन्त्रीस्तरीय निर्णय गरी उहाँहरू पदमुक्त हुनुभयो ।सरकारले गत पुस २४ मा डेडिकेटेड तथा ट्रंकलाइनको विद्युत् महसुल विवाद समाधानका लागि न्यायाधीश गिरीशचन्द्र लालको अध्यक्षतामा जाँचबुझ आयोग गठन गरेको थियो । आयोगको प्रतिवेदन कार्यान्वयन गर्न प्रधानमन्त्री तथा मन्त्रिपरिषद्को कार्यालयको निर्णयअनुसार विद्युत् प्राधिकरणको सञ्चालक समितिले असार पहिलो साता ६१ उद्योगीहरूलाई १५ दिनभित्र बक्यौता बुझाउन पत्र पठाएको थियो ।तर बक्यौता नबुझाएपछि असार २५ यता ६ उद्योगको बिजुली काटिएको थियो । प्राधिकरणले रिलायन्स स्पिनिङ मिल, घोराही सिमेन्ट, अर्घाखाँची सिमेन्ट, जगदम्बा स्टिल, जगदम्बा सेन्थेटिक र हुलास स्टिलको लाइन काटेको थियो । तर नयाँ गठन भएसँगै प्रधानमन्त्री ओलीले उद्योगमा बिजुली जोड्न निर्देशन दिएका थिए । लालको प्रतिवेदनले ०७२ माघदेखि ०७५ वैशाखसम्मको डेडिकेटेड र ट्रंकलाइनको बक्यौता उठाउन सुझाव दिएको थियो । उक्त अवधिको थप दस्तुरसहित पौने आठ अर्ब रुपैयाँ बक्यौता असुल गर्नुपर्ने प्राधिकरण बताउँछ । ०७७ पुसमा आचार्य र पुन प्राधिकरण सञ्चालक समितिको सदस्यमा नियुक्त भएका थिए । पुन माओवादी केन्द्र र आचार्य नेकपा एकीकृत समाजवादी निकट हुन् । आचार्य र पुनको कार्यकाल आगामी पुस २ सम्म थियो । कार्की र गुरुङलाई चार वर्षका लागि सञ्चालक समिति सदस्य पदमा मनोनीत गरिएको हो । कार्की पूर्वऊर्जा सचिव तथा भौतिक सचिव हुन् । गुरुङ विद्युत् विकास विभागका पूर्वमहानिर्देशक तथा पञ्चेश्वर विद्युत् प्राधिकरणका प्रमुख कार्यकारी अधिकृत थिए ।"
"ब्याज अनुदानको कर्जा घोषणा हुन्छ, सर्वसाधारणले पाउँदैनन्","(काठमाडौं)सरकारले हरेक वर्ष वार्षिक बजेटमा ब्याज अनुदानको सहुलियत ऋण कार्यक्रमलाई रकम विनियोजन गर्न नछाडे पनि पछिल्लो डेढ वर्षयता नागरिकले सस्तो ऋण पाएका छैनन् । ब्याज अनुदानबापत रकम सरकारले नदिएको भन्दै बैंक तथा वित्तीय संस्थाले सस्तो ऋण दिन छाडेपछि राज्यले घोषणा गरेको उक्त सुविधा उपयोग गर्नबाट नागरिक वञ्चित भएका हुन् ।विभिन्न क्षेत्रलाई सहुलियतपूर्ण कर्जा उपलब्ध गराई ब्याजमा दिइँदै आएको अनुदानलाई प्रभावकारी बनाउन ब्याज अनुदानसम्बन्धी कार्यविधि पुनरावलोकन गरिनेछ । सहुलियतपूर्ण कर्जाका लागि ११ अर्ब रुपैयाँ विनियोजन गरिएको छ, चालु आर्थिक वर्षको बजेटमा भनिएको छ । एकातिर सरकारले हरेक वर्षको बजेटमा सहुलियत कर्जाका लागि रकम विनियोजन गर्छ, अर्कोतिर नागरिकले बैंकबाट ऋण पाउँदैनन् । यो स्थिति आउनुको मुख्य कारण सरकार हो । सरकारले ब्याज अनुदानबापतको रकम भुक्तानी नदिएपछि बैंक तथा वित्तीय संस्थाले सस्तो कर्जा रोक्दै आएका छन् । ब्याज अनुदानको सहुलियत कर्जा प्रवाह नगरेको करिब दुई वर्ष हुन लाग्यो, एक वाणिज्य बैंकका प्रमुख कार्यकारी अधिकृतले भने, सरकारबाट पैसा आएको छैन, राष्ट्र बैंकले नै मौखिक रूपमा ब्याज अनुदानको थप कर्जा प्रवाह नगर्नू भनेपछि रोकिएको हो । सरकारबाट आउनुपर्ने पैसा नआएकाले आफूहरूले ब्याज अनुदानको ऋण प्रवाह नगरेको ती अधिकारीले बताए । सरकारबाट आउन बाँकी रकम यही साउन मसान्तभित्रै आए बैंक तथा वित्तीय संस्थाको नाफा करिब १२ अर्ब रुपैयाँले बढ्थ्यो, ती अधिकारीले भने । सरकारले छुट्याएको रकमले पुरानो बक्यौता तिर्न पनि नपुग्ने भएकाले अघिल्ला वर्ष जस्तै यस वर्ष पनि नागरिकले सहुलियत कर्जा पाउने सम्भावना नरहेको बैंकरहरू बताउँछन् । बजेट विनियोजन हेर्दा अब ब्याज अनुदानको सहुलियत कार्यक्रमको निरन्तरतामा आशंका छ, स्रोतले भन्यो, सरकारले पैसा नदिई बैंकले मात्र ब्याज अनुदान दिने भन्ने हुँदैन ।बैंक तथा वित्तीय संस्थाले ब्याज अनुदानको सस्तो कर्जा प्रवाह नगरेको विषयमा राष्ट्र बैंक पनि जानकार छ । ०७९ पुस मसान्तसम्मको पैसा भुक्तानी गरिसकेका छौं । त्यसयताको १२ अर्बभन्दा बढी सरकारबाट आउन बाँकी छ, नेपाल राष्ट्र बैंक नियमन विभाग प्रमुख गुरुप्रसाद पौडेलले भने, यसबारे नेपाल सरकारलाई पनि जानकारी गराएका छौं । सरकारले यस वर्षको बजेटमा सहुलियतपूर्ण कर्जा निरन्तरताका लागि ११ अर्ब विनियोजन पनि गरेको छ । केही रकम राष्ट्र बैंकसँग पनि बाँकी होला । सबै जोड्दा बक्यौता तिर्न पुग्ने देखिन्छ । यो कार्यक्रमको निरन्तरता रहने कि नरहने विषयमा राष्ट्र बैंक र सरकारका तर्फबाट पनि अध्ययन भइरहेकाले त्यसबारे छिट्टै निर्णय हुने पौडेलले बताए । ब्याज अनुदानबापत ठूलो रकम नपाएपछि बैंक तथा वित्तीय संस्थाबाट थप कर्जा प्रवाह रोक्नु स्वाभाविक हो, उनले भने, कार्यक्रम निरन्तर रहेकाले अनुदानको रकम पाएपछि बैंकहरूले कर्जा प्रवाह सुरु गर्छन् । ०७९ पुसदेखि हालसम्म गरी ब्याज अनुदानको करिब १३ अर्ब रुपैयाँ भुक्तानी बाँकी छ । तर यो कार्यक्रमका लागि यस आर्थिक वर्षमा सरकारले ११ अर्ब रुपैयाँ मात्र विनियोजन गरेको छ । कार्यक्रमअन्तर्गत सरकारले १० प्रकारको कर्जामा ब्याज अनुदान दिन्छ । महिला उद्यमशीलता कर्जामा ६ प्रतिशत र बाँकी नौ प्रकारको कर्जामा ५ प्रतिशत ब्याज अनुदानको व्यवस्था छ । तर पछिल्लो १८ महिना यता (०७९ पुसदेखि हालसम्म) सरकारले ब्याज अनुदानको रकम भुक्तानी गरेको छैन । गत वर्ष यो कार्यक्रमका लागि साढे ११ अर्ब विनियोजन गरे पनि वर्षको अन्त्यमा करिब ३ अर्ब रुपैयाँ मात्र भुक्तानी दिएको थियो । सरकारले भने तिर्न बाँकी रकम चरणबद्ध रूपमा भुक्तानी दिने बताएको छ । सहुलियत कर्जासम्बन्धी राष्ट्र बैंकले स्वतन्त्र विज्ञमार्फत गराएको अध्ययन प्रतिवेदन केही रकम दुरुपयोग भएको देखाएको छ, अर्थ मन्त्रालयका प्रवक्ता उत्तरकुमार खत्रीले भने, दुरुपयोग नियन्त्रण गर्दै सरकारको कार्यक्रमलाई निरन्तरता दिने हो । गत आर्थिक वर्षमा ३ अर्ब भुक्तानी दियौं, अब बिस्तारै दिन्छौं । सरकारले भुक्तानी रोकेपछि ०७९ असोज वर्षदेखि नै बैंकहरूले सहुलियत दरको नयाँ कर्जा प्रवाह नगरेको र पुराना ऋणीबाट पनि पूरै (सरकारबाट पाउने अनुदानसहित) ब्याज असुल्दै आएको एक बैंकरले जनाए । बैंकहरूले ग्राहकलाई अहिले सरकारबाट पैसा आएको छैन, पैसा नआउँदासम्म तपाईंले पूरै ब्याज तिर्नुस्, पैसा आएपछि अनुदानबापतको पैसा फिर्ता दिन्छौं भनेका छौं, ती अधिकारीले भने, यसकारण सरकारबाट पैसा नआउँदा प्रत्यक्ष रूपमा बैंकलाई असर नपरे पनि नागरिक सुविधाबाट वञ्चित भएका छन् ।उत्पादन अभिवृद्धि, आन्तरिक रोजगारी प्रवर्द्धन, उद्यमशीलता विकासलगायत उद्देश्य राखी सरकारले ०७५ सालदेखि ब्याज अनुदानको सहुलियत कार्यक्रम ल्याएको हो । सरकारले सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि ०७५ जारी गरेको थियो । सोही कार्यविधिअनुसार ०७५ कात्तिक २० मा राष्ट्र बैंकले सहुलियतपूर्ण कर्जासम्बन्धी कार्यविधि कार्यान्वयनका लागि बैंक तथा वित्तीय संस्थालाई निर्देशन जारी गरेको थियो । सुरुमा यो कर्जा स्वैच्छिक थियो । बैंक तथा वित्तीय संस्थाले दिन नमानेपछि राष्ट्र बैंकले संख्या नै तोकिदिएर अनिवार्य गरेको थियो । ०८१ जेठ मसान्तमा १ लाख २३ हजार ६ सय ५६ ऋणीलाई प्रवाह भएको १ खर्ब ३४ अर्ब ७६ करोड सहुलियतपूर्ण कर्जा लगानीमा (उठ्न बाँकी) छ । यसमध्ये कृषि तथा पशुपन्छी व्यवसाय कर्जाअन्तर्गत ४८ हजार १ सय ४२ ऋणीलाई प्रवाह भएको ९२ अर्ब ६ करोड कर्जा छ । सोही अवधिमा महिला उद्यमशील कर्जाअन्तर्गत ७३ हजार ३ सय ८५ महिला उद्यमीलाई प्रवाह भएको ४० अर्ब ९२ करोड कर्जा लगानीमा छ । सहुलियत कर्जा उपयोग सम्बन्धमा पनि अनेकौं प्रश्न उठेका छन् । यही कारण कर्जा उपयोगको अवस्था पत्ता लगाउन मूल्यांकन गरिने कार्यक्रम गत आर्थिक वर्षको बजेट र मौद्रिक नीतिमा उल्लेख थियो । सोही नीतिका आधारमा राष्ट्र बैंकले स्वतन्त्र लेखापरीक्षकमार्फत मूल्यांकन पनि गराएको थियो । त्यसको प्रतिवेदन राष्ट्र बैंकले अर्थ मन्त्रालयमा बुझाएको छ ।प्रतिवेदनले ब्याज अनुदानको सहुलियत कर्जामध्ये करिब १८ प्रतिशत दुरुपयोग (सही ठाउँमा प्रयोग नभएको) भएको देखाएको छ । राष्ट्र बैंकको निर्देशनमा सहुलियतपूर्ण कर्जाको प्रभावकारिता तथा उचित उपयोगको निर्क्यौल गर्न परामर्शदाताको जिम्मेवारी पाएको जोशी एन्ड भण्डारी चार्टर्ड एकाउन्टेन्ट्सले गरेको मूल्यांकन प्रतिवेदनले यस्तो देखाएको हो । मूल्यांकन गरिएका कर्जा फाइलहरूमध्ये सदुपयोग नभएको कर्जा सात प्रतिशत, लक्षित वर्ग पहिचान नभएको १२ प्रतिशत, दोहोरो उपयोग गरेको ६ प्रतिशत र दुरुपयोगको आशंका गरिएको कर्जा ११ प्रतिशत रहेको प्रतिवेदनमा उल्लेख छ । लक्षित वर्ग पहिचान नहुनु, दोहोरो उपभोग हुनु र दुरुपयोगको आंशका हुनु पनि कर्जाको दुरुपयोग नै हो । सदुपयोग नभएको सात र दुरुपयोगको आशंका गरिएको ११ गरी करिब १८ प्रतिशत सहुलियत कर्जा दुरुपयोग भएको निष्कर्ष निकालिएको हो । यो तथ्यांकभित्र लक्षित वर्ग पहिचान नभएका र दोहोरो उपयोग भएका कर्जा पनि पर्ने राष्ट्र बैंकको भनाइ छ ।उत्पादन अभिवृद्धि, रोजगारी सिर्जना र उद्यमशीलता विकास गर्ने उद्देश्यले सरकारले ब्याज अनुदानको सहुलियत कर्जा कार्यक्रम ल्याए पनि त्यसको प्रयोगमा धेरै गुनासो आएपछि राष्ट्र बैंकले आर्थिक वर्ष ०७८७९ को मौद्रिक नीतिमा स्वतन्त्र लेखापरीक्षकबाट मूल्यांकन गर्ने घोषणा गरेको थियो । सोही व्यवस्थाअनुसार पुनर्कर्जा, व्यावसायिक निरन्तरता कर्जा तथा सहुलियतपूर्ण कर्जाको प्रभावकारिता तथा उचित उपयोगको निर्क्योल गर्न परामर्शदाताका रूपमा जोशी एन्ड भण्डारी चार्टर्ड एकाउन्टेन्ट्सलाई नियुक्त गरी स्वतन्त्र मूल्यांकन गराइएको थियो । परामर्शदाताले मूल्यांकनका क्रममा सहुलियत कर्जा लिएका १ लाख ७० हजार ४६ जना ऋणीमध्ये ३१ हजार ६ सय ७४ (१८६३ प्रतिशत) ऋणीको फाइल र सोमध्ये १ हजार ८ सय ३८ ऋणीहरूको परियोजनास्थल निरीक्षण गरेको थियो । सोही मूल्यांकन प्रतिवेदनले उल्लिखित संख्यामा कर्जा दुरुपयोग भएको देखाएको हो ।"
कालीगण्डकी दोहन गरेर बगरमा बालुवाको चाङ,"(बागलुङ)असार, साउन र भदौमा कुनै पनि नदीमा ढुंगा, गिट्टी र बालुवा उत्खनन गर्न निषेध गरिएको छ । त्यसबाहेक अन्य समयमा स्थानीय तहले वातावरणीय प्रभाव मूल्यांकनका आधारमा उत्खननका लागि ठेक्का लगाउने प्रावधान छ ।तर कालीगण्डकी नदीको हकमा सर्वोच्च अदालतले ०७८ असार २९ मा प्रधानमन्त्री तथा मन्त्रिपरिषद्को कार्यालयसमेतलाई विपक्षी बनाएर कालीगण्डकीबाट नदीजन्य सामग्री उत्खननमा रोक लगाउने आदेश दिएको थियो । अधिवक्ता प्रकाशमणि शर्माको रिटमा सर्वोच्चको उक्त आदेश आएपछि कालीगण्डकी किनारमा दर्जनभन्दा बढी स्थानीय तहले ठेक्का लगाएका छैनन् । तर नदी किनारमा निषेध भएकै समयमा पनि धमाधम दोहन भइरहेको छ । बर्खे भेलमा पनि बालुवा र गिट्टी निल्काल्ने काम जारी छ । नदी किनारमै जोडेर क्रसर उद्योग पनि सञ्चालनमा छन् । ती उद्योगले दैनिक करोडौं मूल्यका सामग्री अनधिकृत रूपमा उठाएका हुन् । नदीजन्य सामग्री उत्खनन मात्र होइन, नदी दोहन गरेर पानीको धारसमेत परिवर्तन गर्ने काम पनि भएको छ । कालीगण्डकीको धार्मिक, ऐतिहासिक र पर्यावरणीय महत्त्व जोगाउन रिटमा उल्लेख भएबमोजिमको आदेश आएको थियो । सर्वोच्च अदालत नियमावली ०७४ को नियम ४९(२) (क) बमोजिमको उक्त आदेश ठेकेदारहरूले अवमूल्यन गरिरहेका छन् । बेलाबेला प्रशासनले अनुगमन गरे पनि रातको समयमा दोहन गरेर नदी किनारमा पहाड जत्रा बालुवाको थुप्रो लगाउने गरिएको छ । ती थुप्रोलाई दिउँसो बिक्री गरिरहेका छन् । करोडौं मूल्यका सामग्री बिक्री गर्दा दोहनकर्ताले राज्यलाई कर छलिरहेका छन् । निषेध गरिएको समयमा अवैध उत्खनन गरिएकाले कानुनविपरीत भयो, कालीगण्डकीको हकमा सर्वोच्चको आदेशको पनि अपहेलना भएको छ, सहायक प्रमुख जिल्ला अधिकारी चित्राङ्गत बरालले भने, एकदुई पटक सम्झाइबुझाइ गरियो, जरिवाना गरेर छाडियो, अब कानुन अनुसारको कारबाहीमा जानुपर्छ । प्राकृतिक स्रोत तथा कानुनअनुसार जाँदा लाखौं जरिवाना र जेल सजायसम्म हुने बरालले बताए ।स्थानीय सरकार सञ्चालन ऐन०७४ ले ढुंगा, गिट्टी र बालुवा उत्खनन तथा उपयोगको दर्ता अनुमति, नवीकरण र खारेजीको जिम्मा स्थानीय तहलाई दिएको छ । तर नदी किनारमा बिनादर्ता क्रसर उद्योग सञ्चालन गर्ने र एक्स्काभेटर चलाउने कामसमेत भएको बागलुङ नगरपालिकाका उपप्रमुख राजु खड्काले बताए । एकदुई जनाको दर्ता पनि छ । तर नदी दोहन गर्न पाइँदैन, त्यस्तालाई कारबाही गर्छौं, खड्काले भने, दोहन भएको सामग्रीलाई नगरपालिकाले घाटगद्दी गरेर बेच्ने र आम्दानी बाँड्ने तयारी गरेको छ । त्यसको प्रक्रियाबारे अध्ययन गरेर काम थालिने खड्काको भनाइ छ । त्यसअघि नगरपालिकाको प्राविधिकसहितको टोलीले नदी किनारमा थुपारिएको सामग्रीको घनमिटर निकालेर सिल गर्ने तथा नगरको अनुमतिबिना उपयोगमा रोक लगाउने काम भएको उनले जनाए । नदीको बालुवा उत्खनन रोकिँदा दोहन बढेको कुश्मा नगरपालिकाका प्रमुख रामचन्द्र जोशी बताउँछन् । हामीले ठेक्का प्रक्रिया रोक्दा रातारात दोहन बढेको छ, जोशीले भने, न राजस्व आउँछ, न दोहन रोकिन्छ । प्रशासनले एकदुई पटक अनुगमन गरे पनि नियमित छैन । नगरपालिकाले पनि घाटगद्दी गर्न धेरै प्रक्रिया रहेको उनले बताए । आज देखिएको बालुवा भोलि जाँदा बिक्री भइसकेको हुन्छ, उनले भने । जलजला गाउँपालिकामा भने नियमित बसेरै घाटगद्दी गरी आम्दानीको स्रोत बाँधिएको छ । एक सातादेखि बागलुङका प्रमुख जिल्ला अधिकारी नेत्र सुवेदी, सहायक प्रमुख जिल्ला अधिकारी चित्राङ्गत बराल नेतृत्वमा प्रहरीप्रशासन तथा बागलुङ नगरपालिका उपप्रमुख राजु खड्का, जिल्ला समन्वय अधिकारी कृष्णराज गौतम समेतले नदी दोहनको अनुगमन गरेका छन् । जिल्ला अनुगमन समितिले पनि ती सामग्री बरामद गरेर स्थानीय तहलाई बुझाउने र स्थानीय तहले बिक्री गरेर राजस्व असुल गर्ने व्यस्थाप गर्न लागिएको सहायक प्रमुख जिल्ला अधिकारी बरालले जनाए ।"
टाइगर प्यालेसमा मजदुरको धर्ना,"(भैरहवा) क्यासिनो सञ्चालन व्यवस्थापनसित सात महिनाअघि भएको सम्झौता कार्यान्वयन गर्न माग गर्दै तिलोत्तमा१७ स्थित पाँचतारे टाइगर प्यालेस रिसोर्टको प्रवेशद्वारमा मजदुरले आइतबारबाट अनिश्चितकालीन धर्ना सुरु गरेका छन् । यसअघि काठमाडौंको सांग्रिला र यहाँस्थित टाइगर प्यालेर रिसोर्टमा क्यासिनो सञ्चालन गर्दै आएको एसएचएल म्यानेजमेन्ट सर्भिसेज (केटीएम) प्रालि र ट्रेड युनियनबीच ०८० पुस १३ मा भएको विवाद समाधान र फरफारक सम्झौता कार्यान्वयन माग गर्दै आइतबार बिहानबाट उनीहरू धर्नामा बसेका हुन् ।मजदुरको धर्नाका कारण आइतबार दिनभर भारतीय पर्यटकले रिसोर्ट प्रवेश पाएनन् । आफ्नै गाडीमा आएका भारतीय पर्यटक गेटसम्म पुगेर प्रवेश नपाएपछि मुख्यद्वारबाटै फर्किएका थिए । खाना पकाउने ग्यास र चुलोसहित उपस्थित मजदुरले माग पूरा नभएसम्म धर्ना कायम राख्ने जनाए । उनीहरू प्रवेशद्वारमा बिछ्यौना ओछ्याएर धर्नामा बसिरहेका छन् । रिसोर्टमा कसैलाई पनि प्रवेश दिइएको छैन । रिसोर्टबाट बाहिरिनेलाई अवरोध नगरिएको मजदुर बताउँछन् । गैरआवासीय नेपालीले व्यवस्थापन सम्हालेपछि रिसोर्ट पुरानै अवस्थामा सञ्चालन भइरहेको छ । भारतीय पर्यटकका लागि आकर्षणको केन्द्र बनेको क्यासिनो मजदुरको आन्दोलनका कारण पर्यटक आगमन ठप्प भएको रिसोर्टको भनाइ छ । तिलोत्तमास्थित टाइगर प्यालेस रिसोर्ट परिसरमा रहेको क्यासिनोमा कार्यरत ६० र काठमाडौंको सांग्रिला होटलमा सञ्चालित क्यासिनोमा कार्यरत २ सय ९ जना मजदुर धर्नामा सहभागी रहेको संयुक्त मजदुर संघर्ष समितिका संयोजक चित्र भण्डारीले जनाए । सम्झौता कार्यान्वयन नभएसम्म धर्ना जारी रहने उनले बताए । श्रम अदालतको आदेशअनुसार प्रतिकामदार १ लाख ६५ हजार रुपैयाँ दरले भुक्तानी दिने सहमति भएको थियो, उनले भने, पैसा दिन्छु भने पनि मजदुरले पाएका छैनन् । पुनर्बहाली हुन चाहनेलाई पुरानो नियमअनुसार निरन्तरता नदिएर नयाँ करार सम्झौता गर्न खोजिएको भण्डारीको भनाइ छ । गत पुसमा क्यासिनो व्यवस्थापन, ट्रेड युनियन, संयुक्त संघर्ष समितिबीच १४ बुँदे फरफारक सम्झौता भएको थियो । रिसोर्ट व्यवस्थापनले भने मजदुरका मागप्रति गम्भीर रहेको जनाएको छ । प्रत्येक वर्ष क्यासिनो नवीकरण गर्नुपर्ने भएकाले कार्यरत मजदुरलाई स्थायी रूपमा नियुक्त गर्न असमर्थ रहेको क्यासिनो व्यवस्थापनका एक कर्मचारीले बताए । मागका विषयमा व्यवस्थापन पक्षबीच छलफल भइरहेकाले समस्या हल गर्न तत्पर रहेको ती कर्मचारीको भनाइ छ । उनका अनुसार ०६२ पुस ४ मा दर्ता भएको एसएचएल म्यानेजमेन्ट सर्भिसेज (केटीएम) प्रालि सञ्चालक समिति बैठकले ०८० चैत १२ मा सांग्रिला र टाइगर प्यालेसमा सञ्चालित क्यासिनोको इजाजतपत्र नवीकरण नगर्ने निर्णय गरेको थियो । त्यसपछि दुवै क्यासिनोका इजाजतपत्र रद्द भएका थिए । उक्त निर्णयपछि ०८१ साउन १ बाट एसएचएलको सम्पूर्ण व्यवसाय पूर्ण रूपमा बन्द गरिएको व्यवस्थापनले जनाएको छ ।"
बढ्दै डेंगी संक्रमण,"(काठमाडौं)राजधानी काठमाडौंलगायतका मुलुकका विभिन्न भागमा डेंगीको संक्रमण बढेको छ । साउन १४ सोमबार काभ्रेपलाञ्चोकमा एकै दिन १२ जनामा डेंगी संक्रमण पुष्टि भयो । केही दिनअघि काठमाडौं र कास्कीमा चार दिनमै १७१७ जना र तनहुँमा २० जनामा संक्रमण पुष्टि भएको थियो । स्वास्थ्य सेवा विभाग इपिडिमियोलोजी तथा रोग नियन्त्रण महाशाखा (ईडीसीडी) को साउन १४ सम्मको तथ्यांकअनुसार मुस्ताङ, हुम्ला, जुम्ला, डोल्पामा बाहेक ७३ जिल्लामा डेंगीबाट दुई हजार ६१ जना संक्रमित बनिसकेका छन् ।आर्थिक वर्ष २०६०६१ मा एक जना मात्र डेंगी संक्रमित भेटिएकोमा २०८० को पुस मसान्तसम्म आइपुग्दा देशभर झन्डै ५२ हजारभन्दा बढीमा डेंगी संक्रमण पुष्टि भएको थियो । डेंगीका कारण गत वर्ष २० जनाको मृत्यु भएको थियो भने सन् २०१९ मा महामारीका रूपमा फैलिएको थियो ।संक्रामक रोग विज्ञहरूका अनुसार यो वर्ष पनि डेंगी उच्च दरमा फैलिन सक्ने जोखिम छ । संक्रामक रोग विशेषज्ञ डाशेरबहादुर पुनले डेंगी नियन्त्रण तथा रोकथाममा जनतासँग प्रत्यक्ष जोडिएको स्थानीय तहले विशेष भूमिका खेल्नुपर्ने बताए । डेंगी रोकथाम तथा नियन्त्रण कार्य योजना २०८१ मा जिम्मेवार बनाइएका अन्य निकायले पनि पहल गर्नुपर्छ, उनले भने ।डेंगी रोकथाम तथा नियन्त्रण कार्ययोजना २०८१ अनुसार डेंगीबारे सचेतनाका लागि घरदैलो कार्यक्रम, चोक तथा रणनीतिक स्थानमा ब्यानर तथा पोस्टर प्रदर्शन तथा माइकिङ, भूमिगत पार्किङ स्थल, निर्माणाधीन भवन, अव्यवस्थित ग्यारेज, कवाडी खानालगायत स्थानको निगरानी तथा नियमन गर्नर् ेजिम्मेवारी स्थानीय तह, टोल विकास संस्था र अन्य सरोकारवाला निकायलाई दिइएको छ । जनस्तरसम्म डेंगीबारे सचेतना जनाउन राष्ट्रिय स्वास्थ्य शिक्षा, सूचना तथा सञ्चार केन्द्र, सम्बन्धित प्रदेशको स्वास्थ्य निर्देशनालय, स्वास्थ्य कार्यालयलाई जिम्मेवार बनाइएको छ । कार्ययोजनाको तालिका अनुसार सूचना उत्पादन, प्रकाशन चैतदेखि कात्तिकसम्म गर्नुपर्ने उल्लेख छ ।डेंगी सचेतनाका लागि विद्यालय शिक्षा कार्यक्रम सञ्चालन गर्ने जिम्मेवारी स्वास्थ्य मन्त्रालय, शिक्षा, विज्ञान तथा प्रविधि मन्त्रालय, सम्बन्धित स्वास्थ्य कार्यालय र स्थानीय तहलाई दिइएको छ ।लामखुट्टेको वृद्धि विकास नियन्त्रण गर्न पानी सञ्चयका लागि अभ्यासको सुधार गर्न स्वास्थ्य मन्त्रालय, खानेपानी मन्त्रालय, खानेपानी तथा ढल व्यवस्थापन विभागलगायतलाई जिम्मेवारी दिइएको छ । खाल्डाखुल्डी पुर्ने तथा फोहोर व्यवस्थापन गर्ने जिम्मेवारी भने सहरी विकास मन्त्रालय, सडक विभाग, सम्बन्धित सडक डिभिजन कार्यायल, स्थानीय तहलाई दिइएको छ ।कार्ययोजनाअनुसार लामखुट्टेको लार्भा खोज र नष्ट गर्ने अभियान स्वास्थ्य मन्त्रालय, ईडीसीडी, सम्बन्धित प्रदेशको स्वास्थ्य निर्देशनालय, स्थानीय तह आमा समूह, टोल विकास संस्था र महिला स्वास्थ्य स्वयंसेविका मिलेर गर्नुपर्ने व्यवस्था गरिएको छ । जोखिम नक्सांकन तथा हटस्पट पहिचान, डेंगीको अध्ययन तथा अनुसन्धान गर्ने जिम्मेवारी स्वास्थ्य मन्त्रालय, ईडीसीडीलगायत निकायलाई दिइएको छ । डेंगी रोगको निदानका लागि आवश्यक किटको सुनिश्चितता भने स्वास्थ्य मन्त्रालय, प्रदेश स्वास्थ्य आपूर्ति केन्द्रले गर्नुपर्ने भनिएको छ ।नेपाल जनस्वास्थ्य संघका निवर्तमान अध्यक्ष बसन्त अधिकारीका अनुसार डेंगी नियन्त्रणको मुख्य हतियार सर्च एन्ड डिस्ट्रोय हो । यसमा सबभन्दा बढी भूमिका स्थानीय तह, टोल विकास संस्थाको हुन्छ, उनले भने, तर, सरकारसँग समुदाय परिचालन गर्ने ठोस योजना देखिएको छैन । उनले दीर्घकालीन योजना बनाउन आवश्यक रहेको बताए । जनचेतनामूलक कार्यक्रमका लागि स्वास्थ्य प्राविधिक, स्थानीय टोल सुधार समिति, बुद्धिजीवी, युवालाई कसरी अनिवार्य उपस्थित गराउन भन्नेबारे योजना स्पष्ट व्यवस्था छैन, उनले भने, सिंगापुरमा व्यक्तिगत घरमा लार्भा देखिएमा जरिवाना तिराउने प्रावधान छ ।उनले इच्छाशक्ति भयो भने बजेटको खासै समस्या नभएको बताए । डेंगी नियन्त्रण गर्न ठूलो बजेट आवश्यक पर्दैन, उनले भने ।ईडीसीडीका निर्देशक डायदुचन्द्र घिमिरेले चाहेर मात्र डेंगी नियन्त्रणमा ल्याउन नसक्ने बताए । वर्षायामसँगै डेंगी रोग सार्ने लामखुट्टेको वृद्धि विकास हुने स्थानहरू प्रचुर मात्रामा भएकाले सहकार्यबिना नियन्त्रण गर्न कठिन छ, उनले भने, डेंगी नियन्त्रणबारे स्वास्थ्य मन्त्रालयबाहेक अन्य सरोकारवाला मन्त्रालयले खासै भूमिका खेल्न सकेका छैनन् ।सडक विभागका सहायक प्रवक्ता इन्जिनियर अमितकुमार शर्माले डेंगी रोकथाम गर्न आफ्ना मातहतका सडकमा खाल्डाखुल्डी पुर्ने काम भइरहेको बताए । सामान्यतया बर्खायाममा कालोपत्र गर्न नहुने भन्ने मान्यता छ । तर, हामीले झरी पर्दा पनि कालोपत्र गर्न मिल्ने बिटुमिन प्रयोग गरेर गरिरहेका छौं, उनले भने ।काठमाडांैं महानगरपालिकाका सहायक प्रवक्ता दीपक अधिकारी र ललितपुर महानगरपालिकाका सूचना अधिकारी देवप्रसाद गुरागाईंले पनि डेंगी रोकथाम गर्न आफ्नो मातहतका सडकमा खाल्डाखुल्डी पुर्ने काम भइरहेको बताए । डेंगीबारेमा सचेतना जगाउन, खोज र नस्ट गर भन्ने कार्यक्रम चलाउन बैठक बस्ने तयारीमा छौं, काठमाडौं महानगरपालिकका सहायक प्रवक्ता अधिकारीले भने । ललितपुर महानगरपालिकाका सूचना अधिकारी गुरागाईंले पनि डेंगीबारेमा जनचेतनामूलक कार्यक्रम आयोजना गर्ने तयारीमा रहेको बताए । निरन्तर झरी परिरहेकाले केही दिन जनचेतनामूलक कार्यक्रम रोकेका थियौं, अब पुनः सञ्चालन गर्छौं, उनले भने ।डेंगी भाइरस एडिस जातको लामखुट्टेमार्फत फैलने गर्छ । एडिस लामखुट्टे विशेषतः बिहान र बेलुकी सूर्योदय र सूर्यास्त हुनुभन्दा अगाडि बढी सक्रिय हुने र त्यसैबेला संक्रमण बढी सार्छ । उच्च ज्वरो आउने, टाउको दुख्ने, आँखाको गेडी दुख्ने, जीउ अत्यधिक दुख्ने डेंगीका प्रमुख लक्षण हुन् । गम्भीर प्रकृतिको डेंगु संक्रमण भएका बिरामीमा थकान महसुस हुने, गिजाबाट रक्तस्राव हुने, पेट असाध्यै दुख्ने, तारन्तर बान्ता हुने, सास फेर्न गाह्रो हुने, पेट खुट्टा सुनिनेजस्ता लक्षण देखा पर्छन् । यस्ता लक्षण देखिएका बिरामीलाई भने तत्काल अस्पताल भर्ना गर्नुपर्छ । लामखुट्टेको टोकाइबाट डेंगीबाहेक मलेरिया, औलो, चिकनगुनिया (डेंगीसँग मिल्दाजुल्दो) रोग पनि लाग्न सक्छ ।"
"दिनभर खेतमा, राति त्रिपालमुनि","(लमजुङ)गाउँमा कोदो रोप्ने माचो छ । पानी पर्न थालेपछि ७३ वर्षीय आसबहादुर गुरुङलाई पहिरोले घरखेतसँगै आफैंलाई बगाउने चिन्ताले पिरोल्न थाल्छ । मेलापातमा रहेकी ७१ वर्षीया श्रीमती मिश्रीका साथ उनी साँझ नपर्दै घर उक्लिन्छन् । छिटोछिटो पकाएर खान्छन् । सुत्न भने डाँडागाउँको त्रिपालमुनि पुग्छन् । बिहान घर फर्केर छिटोछिटो घरमै खाना बनाएर खाइवरी मेलापात जान्छन् । आसबहादुर दम्पतीमात्रै होइन, मर्स्याङ्दी गाउँपालिका५ तल्लो चिप्ला र गैरीगाउँका बासिन्दा दैनिकी एउटै छ । गाउँमाथि धाँजा फाटेपछि गाउँले डराएका छन् । एकल महिला ६९ वर्षीया फूलमाया गुरुङ, देवर बलबहादुर गुरुङसहितका छिमेकी पनि दिनभरि मेलामा हुन्छन् । रात परेपछि त्रिपालमुनि बस्न बाध्य छन् ।गाउँकै ६० वर्षीय राशी गुरुङका अनुसार अविरल वर्षाका कारण साउन १२ मा गाउँमाथि जमिनमा धाँजा फाँटेपछि स्थानीय डराएका छन् । धाँजा फाँटेको ठाउँ माटोले पुरे पनि फेरि केही ठाउँमा फाँट्न थालेको उनले बताए । हामी घरमा सुत्न सकेका छैनौं । पानी पर्दा दिउँसो नै खेत छाडेका छौं । पहिरो आएर घरखेतसँगै हामीलाई लाने डर छ, राशीले भने । उनका अनुसार पानी नपरेको समय साँझ छिट्टै घर फर्किने र छिटोछिटो खानपिन सकेर डाँडामा टाँगेको त्रिपालमुनि बस्न जानुपर्छ । हामी बूढाबूढी (श्रीमती मैतकली) दिनभर खेतमा हुने हो । अहिले कोदो रोप्ने समय छ । साँझ छिटो घर गएर उज्यालो छँदै त्रिपालमुनि पुग्छौं, उनले भने । वृद्धवृद्धा र बालबालिकालाई डाँडागाउँमा आफ्ना आफन्तको घरमा राखिएको छ । ९० वर्षीय मंगले गुरुङ भाइको कान्छो छोरा अमृतसँग डाँडागाउँमा बस्छन् । ९१ वर्षीया पैसे गुरुङ पनि डाँडागाउँमा आफन्तकहाँ बस्छिन् । हिँड्न र काम गर्न नसक्नेहरू आफन्तकोमा बस्छन् । सक्नेहरू दिनभरि काम गर्ने हो । राति त्रिपालमुनि बस्ने हो, स्थानीय कमल गुरुङले भने । स्थानीयले बस्नका लागि डाँडागाउँमुनि मकैबारी फाँडेर त्रिपाल लगाइएका छन् । शौचालय, खानेपानी र बत्ती नहुँदा त्रिपालमुनि बस्न अप्ठ्यारो भएको उनीहरू बताउँछन् । वडाध्यक्ष घनश्याम घलेका अनुसार तल्लो चिप्लामा ६० घर हाराहारी छन् । पहिरोको उच्च जोखिममा परेको गैरीगाउँमा ४० घर छन्, डेढ सय बढी मानिसको बसोबास छ । गैरीगाउँको सिरान घरदेखि करिब सय मिटरमाथि डाँडागाउँको सिधा पर्ने ठाउँमा १५२० मिटरको धाँजा फाँटेको र ठाउँठाउँ भत्किएको छ । पानी पसेर पहिरो जाने डरले धाँजा माटोले पुरेका छौं । अरू ठाउँमा पनि साना पहिरो जाने र भत्किने समस्या छ, उनले भने, ठूलो पानी आएमा भत्किन सक्छ, भासिन सक्छ, पहिरो जान सक्छ । भिरालो ठाउँ रहेकाले पहिरोको उच्च जोखिममा रहेको उनले बताए । स्थानीयका लागि तत्काल गाउँपालिकाले २५, जिल्ला प्रशासन कार्यालयले ४ र नेपाल रेडक्रस सोसाइटीले १० वटा त्रिपाल दिएका छन् । केहीलाई डाँडामा रहेको बाल विकास आधारभूत विद्यालयमा सुत्ने व्यवस्था मिलाएको वडाध्यक्ष घलेले बताए । यो दीर्घकालीन समाधान होइन, तत्कालका लागि गाउँलेलाई जोगाएका छौं, उनले भने ।गाउँपालिका अध्यक्ष अर्जुन गुरुङले धाँजा चिरिएका कारण गाउँले डराए पनि पहिरो बग्ने अवस्था नरहेको दाबी गर्दै वडाध्यक्षसँग कुरा भइरहेको बताए । यो ठाउँ पछिका लागि खतरा हुन्छ कि हुँदैन भनेर भूगर्भविद्ले भन्लान्, उनले भने । प्रमुख जिल्ला अधिकारी बुद्धबहादुर गुरुङले दीर्घकालीन रूपमा पहिरो रोकथामका लागि बायो इन्जिनियरिङ गर्नुपर्ने देखिएको बताए । यो ठाउँ पहिरोको उच्च जोखिममा चाहिँ छ, बस्ती स्थानान्तरण गर्नुपर्ने अवस्था हो भने पालिकाले प्रस्ताव गर्लान्, ठाउँ हेर्लान्, उनले भने । दीर्घकालीन रूपमा के गर्ने भन्ने विषयमा पालिकाले प्रस्ताव गरेमा अघि बढ्न सकिने उनले बताए ।"
क्याटीले बनाइन् नयाँ इतिहास,"पेरिस (एपी) जति बेला प्रत्येक वर्ष अगस्ट ३ आउने गर्छ, क्याटी लुडेकी आफूले त्यही दिन ओलम्पिकको पहिलो स्वर्ण जितेकी थिइन् । त्यति बेला उनी भर्खर १५ वर्षकी थिइन् । हाईस्कुलमा पढिरहेकी थिइन्, अविश्वसनीय रूपमा अमेरिकी टिममा परिन् र लन्डन ओलम्पिकमा पुगिन् । त्यहाँ पनि सबैलाई आश्चर्यमा पार्दै महिला आठ सय मिटर फ्रि स्टाइलमा स्वर्ण जितिन् । यो भयो, १२ वर्ष अगाडिको कुरा । क्याटीले यस्तै काम फेरि एकपल्ट गरेकी छन् । यसपल्ट कोही पनि आश्चर्यमा परेनन् र यो रह्यो, उनले जितेको ओलम्पिकको नवौं स्वर्ण । पेरिस ओलम्पिक २०२४ मा चुमेको यस सफलतापछि उनी लगातार चार संस्करणको ओलम्पिकमा स्वर्ण जित्ने खेलाडी बनेकी छन् । यस्तो उपलब्धि चुम्ने उनी महिलातर्फकी दोस्रो खेलाडी मात्रै हुन् । पेरिसमा भने उनले जितेको दोस्रो स्वर्ण पनि ।यसक्रममा उनले नयाँ इतिहास बनाइन् । यसरी उनी नौ स्वर्ण जित्ने छैटौं ओलम्पियन मात्र भएकी छन् । यस्तो उपलब्धि चुम्ने अन्य महान् खेलाडी हुन्, अमेरिकाका पौडीका मार्क स्पिट्ज र एथलेटिक्सका कार्ल लुइससँगै सोभियत संघकी जिम्न्यास्टिक लारिसा लाटनिना र फिनल्यान्डकी धाविका । उनीहरूभन्दा बढी स्वर्ण जित्ने त एकै खेलाडी छन्, अमेरिकी पौडीबाज माइकल फेल्प्स । उनले भने २३ स्वर्ण जितेका छन् ।आफ्नो खेल जीवनले तय गरेको यात्राको महत्त्वबारे क्याटी आफैं पनि अनभिज्ञ रहेकी छैनन् । उनी भन्छिन्, कहीं न कहीं मैले पहिलो स्वर्ण जित्दाको भिडियो रिप्ले देख्ने गर्छु । अनि जतिजति बेला यसलाई हेर्छु, आफूले आफैंलाई फेरि यस्तै प्रदर्शन गर्नुपर्छ भनेर प्रेरित गर्छु । यसपल्टको स्वर्णका लागि उनले आठ मिनेट ११०४ सेकेन्डको समय निकालिइन् । लगभग पूरा समयमा उनी एरिआर्ने टिटमुसभन्दा पछाडि थिइन् ।तर, अन्तिम सय मिटरमा उनी निर्णायक अग्रता लिन सफल रहिन् । फेल्प्सले मात्रै एउटा स्पर्धामा लगातार ओलम्पिकमा स्वर्ण जितेका थिए । अब क्याटीले त्यसको पनि बराबरी गरिन् । टिटमुस पनि क्याटीको प्रशंसा गर्न कन्जुस्याइँ गर्दिनन् । उनी भन्छिन्, जति बेला क्याटीले पहिलो स्वर्ण जितेकी थिइन्, म भर्खर प्राइमरी स्कुलमा पढ्दै थिएँ । उनले अहिलेसम्म कति धेरै मिहिनेत गरेकी छन्, यसले पनि प्रस्ट पार्छ । यी दुई खेलाडीबीच एकआपसको प्रतिस्पर्धाले दुवैलाई फाइदा पनि गरेको छ ।"
जोकोभिचलाई स्वर्ण,"पेरिस (एएफपी) नोभोक जोकोभिचले रोलान्ड ग्यारोसमा कार्लोस अल्कारेजलाई पराजित गर्दै आइतबार पेरिस ओलम्पिक २०२४ को टेनिस एकलको स्वर्ण पदक जितेका छन् । यससँगै जोकोभिचको ओलम्पिक स्वर्ण जित्ने सपना पूरा भएको छ । यो जितपछि उनले गत विम्बल्डनको फाइनलमा बेहोरेको हारको बदला पनि लिएका छन् ।कीर्तिमान २४ ग्रान्ड स्लाम विजेता खेलाडी जोकोभिचको सफलता सूचीमा ओलम्पिक स्वर्ण मात्र रहेको थिएन । उनी ओलम्पिक टेनिस इतिहासमा स्वर्ण जित्ने सबैभन्दा पाको उमेरका खेलाडी पनि भएका छन् । जोकोभिचले ३७ वर्षको उमेरमा यो सफलता चुमेका हुन् । तीन साता अगाडि विम्बल्डनमा हार बेहोरेयता यसपल्ट जोकोभिच ७६ (७३) र ७६ (७२) ले विजयी रहे ।चारै ग्रान्ड स्लाम प्रतियोगिताका साथै ओलम्पिकको स्वर्ण जित्ने टेनिस खेलाडीको दुर्लभ सूचीमा जोकोभिचले आफ्नो नाम लेखाएका छन् । यसअघि यस्तो सफलता आन्द्र अगासी, राफाल नाडाल, स्टेफी ग्राफ र सेरेना विलियम्सले मात्र पाएका थिए । जोकोभिचले दुवै सेट टाइब्रेकरमा जितेर सर्बियालाई भावनात्मक स्वर्ण पदक दिलाए । अल्कारेज भने ओलम्पिकको पुरुष एकल फाइनल पुग्ने सबैभन्दा कान्छा खेलाडी पनि भएका छन् । उनी २१ वर्षका छन् । उनले विम्बल्डनसँगै पछिल्लो फ्रेन्च ओपन पनि जितेका थिए । यसपल्ट भने उनी स्पेनका लागि रजत पदकमै रोकिए ।"

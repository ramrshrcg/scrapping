शीर्षक,विवरण
सहकारी ठगीमा गोर्खा मिडियाका तत्कालीन प्रबन्ध निर्देशक लामिछानेको बयान आज,"छिटपुट कोही बोलाउनुपर्ने कर्मचारी बाँकी रहेमा बोलाउनुपर्ने स्थिति हुन्छ, नत्र शुक्रबारदेखि हाम्रो सोधपुछ गर्ने काम सकिन्छ र समिति प्रतिवेदन लेखनलाई टुंग्याउने दिशामा लाग्छ, सभापति थापाले कान्तिपुरसँग भने, सोधपुछ र प्रतिवेदन लेखनको काम सँगसँगै जस्तो अघि बढेकाले समितिले पाएको समय सीमाभित्रै प्रतिवेदन बुझाउने तयारी छ । पहिलो बैठक बसेको मितिले समितिलाई तीन महिनाको समय छ जुन आगामी भदौ २३ मा सकिँदै छ । समितिलाई ९ वटा सहकारीको रकम हिनामिना, गोर्खा मिडिया नेटवर्क प्रालिलगायत अन्य कम्पनी वा संस्थाहरूमा सहकारीहरूबाट प्रवाह भएको रकमको स्थिति, सो रकम गैरकानुनी रूपमा प्रवाह भए नभएको निश्चित गर्ने, त्यस्तो गैरकानुनी वा अनुचित कार्यमा संलग्न देखिएमा त्यस्ता व्यक्तिहरूको अध्ययन र छानबिन गरी संलग्न व्यक्तिहरूमाथि कानुनबमोजिमको कारबाहीका लागि सिफारिस गर्ने अधिकार छ । कार्यादेशको अनुसूची २ मा तोकिएका ९ वटा सहकारीहरूमा सुप्रिम, साहारा चितवन, सूर्यदर्शन, स्वर्णलक्ष्मी, आइडियल यमुना, इमेज, सानो पाइला, समानता, सुमेरु सहकारी छन् । त्यस्तै अनुसूची १ मा उल्लेख गरिएका २० वटा सहकारीका सम्बन्धमा संकटको अध्ययन गर्ने, सहकारीको बचतकर्ताको रकमको सुरक्षा गर्ने, जोखिममा रहेका तथा दुरुपयोग भएको बचत रकम छिटो र सहज ढंगले फिर्ता गराउने कार्यादेशमा उल्लेख छ ।"
"सहकारी ठगी, गोर्खा मिडिया र लामिछानेको सम्बन्ध : ११ प्रश्न","यस्तो अवस्थामा सहकारी ऐनको दफा १२४ (१) (घ) मा बिगोबमोजिम कैद सजायको व्यवस्था छ । एक करोड रुपैयाँभन्दा बढी १० करोड रुपैयाँसम्म बिगो भए ४ वर्षदेखि ६ वर्षसम्म कैद, १० करोड रुपैयाँभन्दा बढी एक अर्ब रुपैयाँसम्म बिगो भएमा ६ वर्षदेखि ८ वर्षसम्म कैद र एक अर्ब रुपैयाँभन्दा बढी जतिसुकै रुपैयाँ बिगो भए पनि ८ वर्षदेखि १० वर्षसम्म कैदको व्यवस्था छ । ४ सहकारीको रकम गोर्खा मिडिया कम्पनीले लिएको हो, कम्पनीको प्रबन्ध निर्देशक लामिछानेमाथि कानुनी कारबाही हुन्छ ? कानुनले कम्पनीलाई अप्राकृतिक व्यक्ति मान्छ । कम्पनीलाई पुरस्कृत वा दण्डित गर्ने भनेको त्यसका अधिकार प्राप्त व्यक्तिलाई नै हो । त्यसकारण सहकारीको रकम आउँदा गोर्खा मिडिया नेटवर्कमा लगानीकर्ताका रूपमा जोजो सञ्चालक थिए, उनीहरू सबैलाई कारबाही हुन्छ । मुलुकी अपराध संहिता, २०७४ को दफा ३० भन्छ, संगठित संस्थाबाट भएको कसुरमा काम गर्नेगराउनेलाई अपराधको दायित्व हुन्छ । कुनै फर्म, कम्पनी वा संगठित संस्थाले यस संहिता वा कानुनबमोजिम कसुर मानिने कुनै काम गरेको वा गराएमा जसले त्यस्तो काम गरे वा गराएको हो, सोही व्यक्ति जिम्मेवार हुनेछ । र, त्यस्तो व्यक्ति किटान हुन नसकेमा फर्मको हकमा त्यस्ता काम गर्ने सम्बन्धित धनी वा हिस्सेदारहरू र कम्पनी वा संगठित संस्था भए त्यस्तो काम गर्ने वा गराउने सञ्चालक, प्रबन्ध सञ्चालक, महाप्रबन्धक र त्यस्तो व्यक्ति पनि किटान हुन नसकेमा त्यस्तो संस्थाको कार्यकारी प्रमुखले आपराधिक दायित्व बेहोर्नुपर्छ । गोर्खा मिडिया नेटवर्कका सञ्चालकहरूको किटान स्पष्ट छ, जहाँ जीबी राई अध्यक्ष, रवि लामिछाने प्रबन्ध निर्देशक (प्रबन्ध सञ्चालक) थिए । त्यसैले व्यक्तिगत रूपमा लिएको रकमका लागि मात्र होइन, कम्पनीमा आएको रकमका लागि पनि उनी जवाफदेही छन् । ५ गोर्खा मिडिया नेटवर्क प्रालिका कारोबारबारे रवि लामिछानेले ॅनाइँ, मलाई थाहा छैन भनेर उन्मुक्ति पाउँछन् ? गोर्खा मिडिया नेटवर्कको प्रबन्ध निर्देशकमा रवि लामिछानेलाई कसैले नियुक्ति दिएको होइन, उनी खटाएको काम गर्ने कर्मचारी पनि होइनन् । बरु, हकवाला सेयरधनी सञ्चालक हुन् । कम्पनी रजिस्ट्रारको कार्यालयमा उनी आफैंले हस्ताक्षरसहित पेस गरेको कागजातअनुसार २०७८ वैशाख ५ मा रवि लामिछाने गोर्खा मिडिया नेटवर्क प्रालिको प्रबन्ध निर्देशक बनेका हुन् । प्रबन्ध निर्देशक बन्नका लागि लामिछानेले आफ्नै सहीछाप लगाएर कम्पनीमा निवेदन दिएका छन् । उनका तर्फबाट लगानी आएको सुनिश्चित भएपछि सञ्चालक समितिले उनलाई सञ्चालक बनाएको छ । त्यस्तै १४ महिनापछि अर्थात् २०७९ असार १ मा उनी कम्पनीबाट बाहिरिएका हुन् । २०७९ असार २ गते लामिछानेले हस्ताक्षर तथा औंठा छाप लगाएर १ लाख ८० हजार थान सेयरबापतको रकम १,८०,००००० (एक करोड असी लाख रुपैयाँ) बुझेर प्रालिका सेयर धनी गितेन्द्रबाबु राईलाई सेयर बिक्री गरिदिएको छु भन्ने कागज कम्पनी रजिस्ट्रार कार्यालयमा बुझाएका छन् । त्यसपछि लामिछानेको खातामा १ करोड ८० लाख रुपैयाँ जम्मा गरेको बैंक भौचरसमेत कम्पनी रजिस्ट्रारमा पेस गरिएको छ । उक्त कागज फर्जी भएमा उनीमाथि किर्तेको मुद्दा पनि आकर्षित हुनेछ । ६ कम्पनी रजिस्ट्रार कार्यालयले के गरिरहेको छ ?रवि लामिछाने आफैंले कम्पनी रजिस्ट्रार कार्यालयमा बुझाएको विवरण सत्य होइन, बैंक भौचर पनि नक्कली हो भनेर पत्रकार सम्मेलन गरेपछि कम्पनी रजिस्ट्रार कार्यालयमा उजुरी परेको थियो । कम्पनी ऐनविपरीत झूटो लिखत र बैंक स्टेटमेन्टका आधारमा गरिएको सेयर दाखिला खारेजबदर गरी हदैसम्मको कारबाही र सजाय गरिपाऊँ भन्ने उजुरी परेको थियो । यो विषयमा कम्पनी रजिस्ट्रार कार्यालयले आफ्नो क्षेत्राधिकार अभाव भन्दै प्रहरीलाई पत्राचार गरेको थियो । झूटा लिखतउपर कारबाही गर्ने क्षेत्राधिकार नभएकाले हकदैया तथा क्षेत्राधिकारको अभावले उक्त उजुरी निवेदन यस कार्यालयसँग सम्बन्धित तहाँ कार्यालयसँग सम्बन्धित रहेको देखिएकाले सक्कलै निवेदन पठाइदिएको व्यहोरा निर्देशानुसार अनुरोध छ । गत चैत २ मा यो कम्पनी रजिस्ट्रारको कार्यालयले पत्राचार गरे पनि प्रहरीले यो विषयमा अनुसन्धान गरेन किनकि त्यसअघि फागुन २३ मा लामिछाने गृहमन्त्री भइसकेका थिए । ७ लामिछाने प्रबन्ध निर्देशक हुने गरी गोर्खा मिडिया नेटवर्कमा गरेको लगानीको आर्थिक स्रोत के हो ? दस्ताबेज तथा प्रमाण के भन्छन् ?लामिछानले गोर्खा मिडिया नेटवर्कको १ लाख ८० हजार थान सेयर १ करोड ८० लाख रुपैयाँमा खरिद गरेको कम्पनी रजिस्ट्रारको कार्यालयमा उनले पेस गरेका विवरणले देखाउँछ । लामिछानेले सुरुमा उक्त सेयर खरिद गर्न २०७७ माघ ९ शुक्रबारका दिन गोर्खा मिडिया नेटवर्क प्रालिको खातामा ७५ लाख रुपैयाँ जम्मा गरेका छन् । त्यसको स्रोत के हो ? उल्लेख छैन । २०७८ वैशाख ५ का दिन उनका तर्फबाट एक करोड रुपैयाँ कम्पनीको खातामा जम्मा गरिएको छ । तर, यसका लागि बुटवलको सुप्रिम बचत तथा ऋण सहकारीको बचत सारिएको छ । सहकारीबाट रकम ल्याएको विषयमा आफूलाई थाहा नभएको उनको दाबी छ । तर, सुप्रिम सहकारीबाट आएको रकमलाई नै आफ्नो लगानी भनेर कम्पनीको बैंक स्टेटमेन्टसहित उनले कम्पनी रजिस्ट्रार कार्यालयमा हस्ताक्षरसहित विवरण बुझाएका छन् । लामिछानेले सुरुमा ७५ लाख र पछि सुप्रिम सहकारीबाट एक करोड ल्याएको विवरण ग्लोबल बैंकमा रहेको गोर्खा मिडिया नेटवर्कको खाता नं ०४०१०१००००५७७ को स्टेटमेन्टमा स्पष्ट देखिन्छ । यो स्टेटमेन्ट कम्पनी रजिस्ट्रार कार्यालयमा सुरक्षित छ । ८ सुप्रिम सहकारीको बचत अपचलनको मुद्दा अहिले रूपन्देही जिल्ला अदालतमा विचाराधीन छ । मुद्दामा लामिछानेको नाम छ ? सुप्रिम सहकारीका पीडितहरूले दिएको उजुरीका आधारमा बुटवल प्रहरीले अनुसन्धान गरी जिल्ला सरकारी वकिलको कार्यालयमा बुझाएको प्रतिवेदनका आधारमा गत वैशाख ३ मा रूपन्देही जिल्ला अदालतमा मुद्दा दायर भएको छ । अभियोगपत्रमा सुप्रिम बचत तथा ऋण सहकारी संस्थाले रकम पठाएका कम्पनीहरू मात्र होइन, सञ्चालकहरूको विवरण पनि सेयर दर्ता किताबसहित उल्लेख छ । जसमा गोर्खा मिडिया नेटवर्कमा सहकारीको रकम सार्दा सेयर सदस्यका रूपमा गितेन्द्रबाबु राई, छविलाल जोशी र रवि लामिछाने रहेको भन्ने स्पष्ट उल्लेख छ । प्रहरीले यति विवरण राखे पनि छविलाल जोशी र रवि लामिछानेमाथि कुनै अनुसन्धान गरेन । मुद्दाको अभियोगपत्रमा ९ ठाउँमा रवि लामिछानेको नाम, उनले गरेको रकम हिनामिनाको अंक र मितिसहित विवरण छ । तर, २८ विरुद्ध मुद्दा दायर हुँदा लामिछानेलाई भने प्रतिवादी बनाइएको छैन किनकि उनी त्यही बेला गृहमन्त्री भएका थिए । तर, गोर्खा मिडिया नेटवर्क प्रालिमा सुप्रिमबाट रवि लामिछानेमार्फत २ करोडसहित १४ करोड रुपैयाँ गोर्खा मिडियामा ट्रान्सफर भएको अभियोगपत्रमा उल्लेख छ । रवि लामिछानेका नाममा रकम जम्मा गरिदिने रोशनी गुरुङलाई प्रहरीले पक्राउ गरेको थियो, उनीविरुद्ध मुद्दा दायर भएको छ ।९ सुप्रिमबाहेक अन्य कुनै सहकारीबाट पनि लामिछानेकै नाममा पैसा आएको छ ? सुप्रिमबाहेक कास्कीको सूर्यदर्शन सहकारीबाट पनि रवि लामिछानेको व्यक्तिगत नाममा १ करोड र उनी प्रबन्ध निर्देशक रहेको गोर्खा मिडियामा पाँच करोड रुपैयाँ लगिएको छ । इन्टरनल लोन (आन्तरिक कर्जा) शीर्षकमा १ करोड ऋण लिएको पोखरा महानगरपालिकाले गरेको अध्ययन प्रतिवेदनमा उल्लेख छ । कर्जा नं ११६४४५६ खडा गरी खाता नम्बर ४९००७७० मार्फत पेस्की फर्छ्योट गरिएको छ, प्रतिवेदनमा भनिएको छ । पीडितहरूले पूरक जाहेरी दिएपछि महानगरले नै फेरि गरेको पूरक अध्ययन प्रतिवेदनमा समेत लामिछानेका नाममा एक करोड रुपैयाँ ऋण प्रवाह भएको उल्लेख छ । महानगर मात्रै होइन, प्रहरीको केन्द्रीय अनुसन्धान ब्युरो (सीआईबी) ले गरेको अनुसन्धानले समेत लामिछानेलाई शंकास्पद ऋणीको सूचीमा राखेको छ । उक्त प्रतिवेदनको शंकास्पद ऋणी को सूचीमा पूर्वउपराष्ट्रपति नन्दबहादुर पुनका छोरा दीपेश पुनको नाम ६ र २६ नम्बरमा, रवि लामिछानेको नाम १९ नम्बरमा, गितेन्द्रबाबु (जीबी) राईको नाम २१ नम्बरमा छ । पोखरा गएका प्रहरी अधिकारीले उक्त अनुसन्धान विवरण प्रहरी प्रधान कार्यालयलाई बुझाएका थिए तर लामिछाने गृहमन्त्री भएका बेला उक्त विवरण लुकाइयो, त्यति मात्र होइन, पोखराका पीडितले प्रहरीमा जाहेरी दिए पनि जाहेरी नै परेको छैन भनेर अनुसन्धानमा अवरोध भयो । १० रवि लामिछानेले गृहमन्त्री हुँदा प्रहरीलाई प्रभावित गरेका हुन् ? अदालत के भन्छ ? प्रहरीलाई प्रभावित गरेर रवि लामिछानेले सीआईबीको प्रतिवेदन लुकाएका हुन् । उपप्रधान तथा गृहमन्त्री भएलगत्तै लामिछानेले सीआईबीका तत्कालीन प्रमुख एआईजी किरण वज्राचार्यलाई हटाएर एआईजी श्याम ज्ञवालीलाई प्रमुख बनाए । वज्राचार्य सीआईबी प्रमुख भएका बेला गरिएको अनुसन्धानको विवरण ज्ञवालीले लुकाए । संसदीय समितिमा उपस्थित भएरै ज्ञवालीले सीआईबीबाट कुनै अनुसन्धान नभएको गलत विवरण दिए । जबकि सीआईबी टोली पोखरा गएपछि नै गितेन्द्रबाबु (जीबी) राई संलग्न सबै सहकारीको सफ्टवेयर काठमाडौंको शंखमूलस्थित नेचर हबको कार्यालयबाट जफत गरिएको थियो । मातहतका अनुसन्धान निकाय (प्रहरी) लाई लामिछानेले प्रभावित गरेको किटान सर्वोच्च अदालतले नै गरेको छ । सहकारी ठगीमा मुछिएका गृहमन्त्रीलाई बर्खास्त गर्नुपर्ने भन्दै परेको रिटमा सर्वोच्चले भनेको छ, संसद्को राज्य व्यवस्था समितिको उपस्थिति र अभिव्यक्तिबाट समेत मन्त्रीको प्रभाव मातहतको प्रहरीमा रहेको देखिन्छ । यसै आधारमा सहकारी ठगीमा जाहेरीसूचनाप्रतिवेदनमा निर्धक्क, निष्पक्ष र स्वतन्त्र अनुसन्धान गर्न दिनू, दिलाउनू भनी (तत्कालीन) उपप्रधानमन्त्री तथा गृहमन्त्रीका नाममा परमादेश जारी गर्ने रायमा न्यायाधीश सपना प्रधान मल्ल र सारंगा सुवेदी एकमत भएका थिए । यो अवस्थामा लामिछानेले राजीनामा दिनुपर्नेनपर्ने विषयमा मात्र राय बाझिएपछि लामिछानेविरुद्धको मुद्दा पूर्ण इजलासमा पेस भएको छ । राजीनामाका विषयमा निर्क्योल हुन बाँकी रहे पनि सहकारी ठगीमा पीडितको उजुरीअनुसार लामिछानेमाथि अनुसन्धान गर्न र प्रभावित नगर्न परमादेश जारी भएको छ ।११ जेजे भए पनि पोखरा, बुटवल, चितवन र काठमाडौंका सहकारी पीडितले आफ्नो बचत कसरी फिर्ता पाउँछन् ? जिम्मेवारी कसको हुन्छ ? हिनामिना भएको बचत सहकारीका सञ्चालक तथा ऋण अपचलन गर्नेहरूबाट फिर्ता गराउनुपर्ने कानुनी व्यवस्था छ । त्यसका लागि सहकारी ऐन२०७४ को दफा १०४ अनुसार सरकारले सहकारी संस्था समस्याग्रस्त घोषणा गर्नुपर्छ । दफा १०५ अनुसार समस्याग्रस्त सहकारी व्यवस्थापन समिति गठन गर्नुपर्छ । समितिले समस्याग्रस्त सहकारी सञ्चालक समितिका सदस्य, परिवार, नातेदार, संस्थाका कर्मचारीसँग बयान लिनेदेखि कागजात पेस गर्न लगाउनेसम्म काम गर्न सक्छ । समस्याग्रस्त संस्थाले असुल गर्नुपर्ने ऋण, बाँकी बक्यौता तथा अन्य रकम कानुनअनुसार अविलम्ब असुली गर्ने, धितो रहेका सम्पत्ति बिक्री गर्ने, ऐनको १०६ को (ट) मा भनिएको छ । यसबाहेक सम्पूर्ण जायजेथा बिक्री गरेर बचत फिर्ता गर्ने व्यवस्था पनि गरिएको छ । समस्याग्रस्त संस्थाको सञ्चालक र कर्मचारी वा निजहरूका परिवारका सदस्य वा अन्य व्यक्तिका नाममा राखेको संस्था वा संघको चलअचल सम्पत्ति वा संस्थाको सम्पत्तिबाट खरिद गरेको अचल सम्पत्ति कब्जामा लिई त्यस्तो सम्पत्ति लिलाम बिक्रीसमेत गरी बचतकर्तालाई फिर्ता दिलाउने काम गर्ने, १०६ को (ढ) मा भनिएको छ । त्यस्तै रकम लगेर हिनामिना गर्नेलाई सहकारी ऐनको दफा १२४ (१) (घ) मा बिगोबमोजिम कैद सजायको व्यवस्था छ । एक करोड रुपैयाँभन्दा बढी १० करोड रुपैयाँसम्म बिगो भए ४ वर्षदेखि ६ वर्षसम्म कैद, १० करोड रुपैयाँभन्दा बढी एक अर्ब रुपैयाँसम्म बिगो भएमा ६ वर्षदेखि आठ वर्षसम्म कैद र एक अर्ब रुपैयाँभन्दा बढी जतिसुकै रुपैयाँ बिगो भए पनि ८ वर्षदेखि १० वर्षसम्म कैदको व्यवस्था छ ।"
प्रहरीमा रोलक्रम उथलपुथल हुने,"प्रहरीमा २०४९ अघिसम्म अवकाशका लागि उमेर र पदावधिलाई आधार बनाउने गरिएको थियो । गिरिजाप्रसाद कोइराला प्रधानमन्त्री भएका बेला २०४९ असारमा प्रहरी महानिरीक्षक (आईजीपी) रत्नशमशेर राणालाई ३० वर्षे सेवा अवधि लगाएर अवकाशमा पठाइएको थियो । त्यसपछि कांग्रेसनिकट मानिएका एआईजी मोतीलाल बोहरा आईजीपी बने । बोहोरा आईजीपी बनेपछि सरकारले ३० वर्षे सेवा अवधिको प्रावधान हटाएर उमेर र पदावधिको मापदण्ड मात्रै कायम गरियो । २०५३ माघसम्म बोहरा नै महानिरीक्षक रहे । त्यसपछि अच्युतकृष्ण खरेल, ध्रुवबहादुर प्रधान, प्रदीपशमशेर जबरा र श्यामभक्त थापा आईजीपी हुँदासम्म सेवा अवधि थिएन ।२०६२६३ को जनआन्दोलनपछि प्रधानमन्त्री बनेका गिरिजाप्रसाद कोइरालाकै पालामा वरिष्ठतम एआईजी राजेन्द्रबहादुर सिंहलाई सेवा अवधि लगाएर हटाइयो । त्यसपछि कांग्रेसले अनुकूल मानेका ओमविक्रम राणा आईजीपी बने । राणापछि फेरि प्रहरीमा सेवा अवधि हटाइयो । ३० वर्षे सेवा अवधिका कारण हेमबहादुर गुरुङलाई ५ महिना मात्र आईजीपी बने । गुरुङपछि रमेशचन्द ठकुरी, रवीन्द्रप्रताप शाह, कुवेरसिंह राना, उपेन्द्रकान्त अर्याल, प्रकाश अर्याल, सर्वेन्द्र खनाल, ठाकुरप्रसाद ज्ञवाली, शैलेश थापा क्षेत्री, धीरजप्रताप सिंह र वसन्तबहादुर कुँवर आईजीपी बने । उनीहरूमध्ये ज्ञवाली पनि करिब पाँच महिना मात्र प्रहरी नेतृत्वमा रहन पाए । कुँवर अघिका आईजीपी, एआईजी, डीआईजीसहितका धेरैजसो अधिकृत ३० वर्षे सेवा अवधिका कारण अवकाशमा गएका हुन् । सेवा अवधिसम्बन्धी विवादकै विषयमा सर्वोच्च अदालतको बृहत् पूर्ण इजलासले २०७१ मंसिर २० मा सेवा अवधिमा भएको असमानतालाई हटाउन ऐनमै सुधार गर्नू भनी सरकारका नाममा निर्देशनात्मक आदेश जारी गरेको थियो । बिहीबार अन्तरिम आदेश जारी गर्ने क्रममा सर्वोच्चले करिब १० वर्षअघिको आदेश किन कार्यान्वयन भएन भनेर १५ दिनभित्र लिखित जवाफ दिन पनि सरकारलाई भनेको छ । संविधानको धारा १२६ (२) र धारा १२८ (४) अनुसार अदालतबाट भएका आदेश वा निर्णय, संविधान र कानुनको व्यवस्था या प्रतिपादन गरेको कानुनी सिद्धान्त सबैले पालना गर्नुपर्नेमा सर्वोच्चले सरकारलाई सचेत गराएको छ । कानुनको शासन मान्ने देशमा यस्तो अवज्ञा क्षम्य नहुने आदेशमा भनिएको छ । प्रासंगिक रूपमा हेर्दासमेत सेवा अवधिको ५०५१ वर्षमै ७५ प्रतिशत पेन्सन लिई सेवानिवृत्त हुनु निवेदक र राज्य दुवैको हितमा देखिँदैन, सर्वोच्चले भनेको छ, दशकौंसम्म यस अदालतबाट भएका निर्देशनात्मक आदेशको निरन्तर उल्लंघन भई रहँदा अपवादस्वरूप यस अदालतले कार्यपालिका र व्यवस्थापिकाले गर्नुपर्ने बाध्यात्मक कार्य नगरेको अवस्थामा विशेष आदेश जारी गर्न नसक्ने भन्ने देखिँदैन ।"
अस्पतालका बिग्रिएका उपकरण बनाउने जिम्मा आविष्कार केन्द्रलाई,"के हो राष्ट्रिय आविष्कार केन्द्र ?राष्ट्रिय आविष्कार केन्द्र महावीर पुनको सपना हो । नयाँ वैज्ञानिकहरूलाई अवसरको ढोका खोल्ने उद्देश्यका साथ २०७६ कात्तिक १ मा त्रिविभित्र आविष्कार केन्द्रको स्थापना गरिएको हो । पुन केन्द्रलाई नयाँ वैज्ञानिक तथा उद्यमीहरू उत्पादन गर्ने थलो बनाउन चाहन्छन् । थोरै सरकारी सहयोग र धेरै पब्लिक फन्डिङमा अगाडि बढिरहेको आविष्कार केन्द्रमा दर्जनौं युवायुवतीले आफ्नो सोचलाई आकार दिएका छन् ।आविष्कार केन्द्रले नवजात शिशुलाई न्यानो पार्ने यन्त्र, सेल बनाउने यन्त्र, फालिएका प्लास्टिकबाट विभिन्न प्रकारका कुर्ची तथा गमला बनाउने प्रविधि, सानो प्रकारको चिस्यान केन्द्र, विभिन्न प्रकारका कृषि औजार आदि बनाएको छ । तीमध्ये केहीको बजारीकरण पनि सम्भव छ भने केहीलाई थप परिष्कृत गर्नु आवश्यक देखिन्छ । सीमित स्रोतसाधनका साथ अगाडि बढिरहेको केन्द्रलाई सरकारले वीरगन्जको बन्द रहेको कृषि औजार कारखाना सञ्चालन गर्न पनि जिम्मा दिने निर्णय गरेको छ । सरकारले कारखाना नै चलाउन जिम्मा दिए पनि स्रोत नदिएको झोंकमा पुन आफ्नो आत्मकथा बेचेर आर्थिक स्रोत जुटाउनकै लागि देश दौडाहामा छन् । बुधबार स्वास्थ्य मन्त्रालयमा समझदारी पत्रमा हस्ताक्षर गर्न आइपुगेका उनी सोही दिन साँझ नै किताब बिक्री गर्न हेटौंडा पुगिसकेका छन् ।"
निजी क्षेत्रमा प्रवेश गर्न अख्तियारको रहर किन ?,"अख्तियार दुरुपयोग अनुसन्धान आयोगको क्षेत्राधिकारमा निजी क्षेत्रलाई पनि समावेश गर्ने प्रावधानसहितको विधेयक अहिले बहसमा छ । भ्रष्टाचार निवारण (पहिलो संशोधन) विधेयक, २०७६ माथि प्रतिनिधिसभाअन्तर्गतको राज्य व्यवस्था तथा सुशासन समितिमा छलफल सुरु भएपछि सरोकारवालाहरूले विधेयकको यो प्रावधान हटाउनुपर्ने बताइरहेका छन् । सरकारले २०७६ माघमा राष्ट्रिय सभामा दर्ता गरेको विधेयकमा सार्वजनिक संस्थाको परिभाषामा प्रचलित कानुनबमोजिम स्थापित संस्था, कम्पनी, समिति, आयोग, संस्थान, प्राधिकरण, निगम, प्रतिष्ठान, बोर्ड, केन्द्र, परिषद्, बैंक, मेडिकल कलेज र सोसँग सम्बद्ध अस्पताल वा यस्तै प्रकृतिका संगठित संस्था लाई समेट्दै अख्तियारको क्षेत्राधिकारमा पार्न खोजेपछि त्यतिबेलैदेखि आलोचना हुँदै आएको हो । यद्यपि विधेयक राष्ट्रिय सभाबाट पारित भएर प्रतिनिधिसभामा पुगेको छ ।निजी क्षेत्र स्वच्छन्द र उन्मुक्त हुनुपर्छ भन्ने होइन । निजी क्षेत्र देशको संविधान र कानुनको अनुबन्धनमा रहनुपर्छ भन्नेमा शंका छैन । त्यसैले निजी क्षेत्रको नियमन तथा अनुसन्धानका लागि अहिले पनि सम्पत्ति शुद्धीकरण अनुसन्धान विभाग, राजस्व अनुसन्धान विभाग, नेपाल राष्ट्र बैंक, धितोपत्र बोर्ड, बिमा समिति, नागरिक उड्डयन प्राधिकरण, औषधि व्यवस्था विभाग, खाद्य प्रविधि तथा गुण नियन्त्रण विभाग, गुणस्तर तथा नापतौल विभाग, मेडिकल काउन्सिलजस्ता २० भन्दा बढी निकाय छन् । यी निकायले कुनै पनि बेला नेपाल प्रहरीलाई परिचालित पनि गर्न सक्छन् । कुनै स्वार्थ वा मोलाहिजामा परेर यी निकायले सम्झौता गरेमा उनीहरूलाई कारबाही गर्ने जिम्मेवारी र अधिकार अख्तियार दुरुपयोग अनुसन्धान आयोगलाई छ । अनुसन्धानबाट पुष्टि भएमा मिलेमतो गर्ने निजी व्यवसायी र सरकारी अधिकारीमाथि मुद्दा लगाउने अभ्यास पनि छ । तर, स्थापित नियमनकारी निकायलाई उछिनेर अख्तियार निजी कम्पनीको कामकाजमा प्रवेश गर्ने विषय कानुनी रूपमा असंगत र व्यावहारिक रूपमा असम्भव छ । नेपालमा दुई लाख निजी कम्पनी छन्, ती कम्पनीका आन्तरिक कारोबारमा अख्तियार पस्ने हो भने अख्तियारले अहिले गरिरहेको काम पनि सुस्त हुनेछ । सार्वजनिक संस्थानहरू उस्तै उस्तै नमुनाको ढाँचामा चलेका हुन्छन् भने निजी कम्पनी आआफ्नै प्रयोगात्मक संरचनामा चलेका हुन्छन् । सार्वजनिक संस्थान सरकारी ढुकुटीबाट चलेका हुन्छन् भने निजी क्षेत्रले आफ्नो स्रोत आफैं जुटाउनुपर्छ । त्यसका लागि कम्पनीका आआफ्नै रणनीति हुन्छन् । यही प्रतिस्पर्धाका कारण अर्थतन्त्रमा ८० प्रतिशत योगदान निजी क्षेत्रको छ । फेरि, संविधानको धारा २३९ मा अख्तियार दुरुपयोग अनुसन्धान आयोगको काम, कर्तव्य र अधिकारको व्यवस्था गरिएको छ जसमा सार्वजनिक पद धारण गरेको व्यक्तिले भ्रष्टाचार गरी अख्तियारको दुरुपयोग गरेको सम्बन्धमा अख्तियार दुरुपयोग अनुसन्धान आयोगले कानुनबमोजिम अनुसन्धान गर्न वा गराउन सक्ने उल्लेख छ । तर अहिले आएर निजी कम्पनी पनि कसरी सार्वजनिक भए ? कानुनले सार्वजनिक संस्थासार्वजनिक पदलाई उत्तरदायी बनाउन खोजेकामा विधेयकले निजी क्षेत्रसम्म पुग्न खोजेको छ । विधेयकले बदल्न खोजेको परिभाषा आफैंमा संविधानको मर्मविपरीत छ । हाल अख्तियारले पाएको जिम्मेवारी नै उसले पूरा गर्न नसकेको आरोप लाग्ने गर्छ । राजनीतिक दल वा त्यसका प्रभावशाली नेताहरू जोडिएका ठूला भ्रष्टाचारका काण्डहरूको छानबिन सधैं अन्तिम चरणमा पुग्ने तर कहिल्यै पूरा नहुने अनौठो प्रवृत्ति अख्तियारमा विद्यमान छ । टेरामक्स, स्वास्थ्य सामग्री खरिद, वाइडबडी वा शिविर घोटाला जस्ता अनेक नामका काण्डमा फरक फरक पार्टीका प्रभावशाली नेतृत्व जोडिएकै कारण छानबिन निष्कर्षमा नपुगेको बुझाइलाई अख्तियारले आफ्नो कामबाट खण्डन गर्न सकेको छैन । अहिलेकै जस्तो कमजोर भूमिकामा रहने हो भने त अख्तियारको गुञ्जायस नै नरहने विज्ञहरूको चिन्ता छ । त्यस्तै विकल्पमा शक्तिशाली जनलोकपालको वकालत हुने गरेको छ । अख्तियारलाई अहिले नै आफ्नो औचित्य स्थापित गर्न कठिन भइरहेका बेलामा थप बृहत् क्षेत्रमा प्रवेश गर्न रहर गर्नु स्वाभाविक छैन । अझ, लोकमानसिंह कार्की जस्ता व्यक्ति अख्तियारको प्रमुख भए भने त्यसले समग्र निजी क्षेत्रलाई नै त्रासमा राख्ने र व्यक्तिगत हितका निम्ति दोहन गर्न मैदान प्राप्त हुनेछ । सांसदहरू त्यस्तो परिस्थिति नआओस् भन्नेमा सचेत हुनुपर्छ ।"
अशुद्ध र निरर्थक नामबाट जोगिऔं,"पहिलापहिला शिक्षित मानिस कम भएकाले नाम अशुद्ध हुन्थ्यो, बिग्रिन्थ्यो । आजकल शिक्षित बढी हुँदा पनि समस्या उस्तै छ । अङ्ग्रेजी मोहका कारण आजकाल कतिपय विद्यार्थीका नाम अल्बर्ट, आइटन, एलेक्स, राइटन, माइकल, क्रिस्टिना, न्युटन, निक्सन, ह्यारिस, टोम, थोमस, रोबर्ट, ज्याक्सन, जोलिया, क्याथरिन, मेरी, सोनिया, रोनिक, एरिका, सोफिया इत्यादि पढिएकोसुनिएको छ । त्यस्ता नामको नेपाली अर्थ हुँदैन । त्यसैले ती जस्तो लेखिए, त्यस्तै शुद्ध भए भनौं । तर नेपाली समाजमा प्रचलित परम्परागत र सार्थक नाम कृष्ण, विष्णु, शिव, पार्वती, लक्ष्मी, सावित्री, अशोक, सुशीला, शकुन्तला, शिखा, सौरभ, गोविन्द, नारायण, उत्सव, दिनेश जस्ता अर्थ लाग्ने नामलाई पनि कतिपय अवस्थामा बिगारेर कृस्ण, बिस्णु, सिब, साबित्री, असोक, सुसीला, सकुन्तला, सिखा, शौरभ, गोबिन्दगोभिन्द, नारान, उत्शव, दिनेस लेखिएको देखिन्छ । अज्ञानताका कारण भए पनि यो नेपाली भाषाका लागि अपमान हो । हरेक भाषामा परम्परा हुन्छ । वर्णविन्यासम्बन्धी नियम हुन्छ । हाम्रा तीनओटा स छन् । शिरबिन्दुचन्द्रबिन्दु छन् । हलन्त, अजन्त छन् । ह्रस्वदीर्घ, इकारउकार छन् । उस्तैउस्तै उच्चारण लाग्ने य र ए छन् । व लेखेर पनि ब उच्चारण गरिने व छ । छ र क्ष अनि ज्ञ र ग्या छन् । पञ्चम वर्णको नियम छ । पदयोग र पदवियोगको कुरो छ । आफ्नो प्यारो नाम शुद्ध लेख्न यी कुराको ख्याल गर्न जरुरी छ । अङ्ग्रेजी भाषाका चर्चित लेखक शेक्सपियर आफ्नो नाम विभिन्न हिज्जेका साथ लेख्थे रे ! नेपाली भाषा र व्याकरणमा त्यस्तो सुविधा छैन । बालबालिकाको जन्मदर्ता प्रमाणपत्रमा जथाभाबी लेखिदिएर सुुरुमै नाम बिगारिदिने स्थानीय पञ्जिकाधिकारी हुन् । यसबारेमा अभिभावकले तत्काल प्रतिक्रिया जनाउन सके हुन्थ्यो । विद्यालयमा भर्ना हुन जाँदा सोही जन्मदर्ता लिएर जानुपर्छ । त्यहाँ पनि विद्यालयले यो नाम अशुद्ध भयो, यसरी सच्याइमागेर ल्याउनू भनिदिए हुन्थ्यो । यी दुवै काम नभएपछि अब जन्मदर्तामा लेखिएअनुसार विद्यालय भर्ना हुने भयो । पछि शैक्षिक प्रमाणपत्र र नागरिकतामा पनि त्यही नाम हुन्छ । यसरी, सुरुमा पञ्जिकाधिकारीले गरेको गल्तीको सजाय, गलत नामधारी व्यक्तिले जीवनभरि भोग्नुपर्ने हुन्छ । हाम्रो देश बहुभाषिक, बहुजातीय र बहुसांस्कृतिक छ । यस सन्दर्भमा खासगरी हिमाली प्रदेश, तराई प्रदेश र उपत्यकाका भाषिक प्रयोक्ताको कतिपय उच्चारण विशेष खालको देखिन्छ । हिमाली प्रदेशमा बस्ने शेर्पालामा बालबालिकाका नाम आङदोर्जे, फुर्फुट्टी, मिग्योर, मिङ्मार, आङतेन्जे, फुर्वा, पासाङ ल्हामु, ठूल्दाकी, सान्दाकी हुन्छन् । यस्ता नाम नेपालीबाट र अङ्ग्रेजीबाट लेख्न कतिपय पञ्जिकाधिकारीलाई गाह्रो हुँदो हो । तराईमा राजेन्द्र, गजेन्द्र, यादव को उच्चारण धेरै वक्ताले राजेन्दर, गजेन्दर, ज्यादव गरेको सुनिन्छ । उपत्यकाका कतिपय नेपालभाषीले त र ट को उच्चारण उल्टोपाल्टो गरेको सुनिन्छ । ती समाजमा रहने स्थानीय पञ्जिकाधिकारी अर्कै समाजबाट आएका भए जन्मदर्तामा गलत नाम लेखिदिन सक्ने भए । कमसे कम अब हाम्रा सन्ततिलाई चाहिँ अशुद्ध र निरर्थक नामबाट जोगाउनुपर्छ । यसका लागि सम्बन्धित सबैले ध्यान पुर्याउनु आवश्यक छ । इन्द्रकुमार श्रेष्ठ, वागीश्वरी मावि,च्याह्मासिंह, भक्तपुर"
शिक्षालयमा गुन्डागर्दी बन्द गर,"त्रिभुवन विश्वविद्यालयमा भएको गुन्डागर्दीका कारण शिक्षामन्त्री विद्या भट्टराईले गृहमन्त्री र सरकारसँगै सुरक्षाको माग गर्नुपर्ने अवस्था आउनु साह्रै लाजमर्दो कुरा हो । यसले अन्तर्राष्ट्रिय जगत्मा के सन्देश देला ? विश्वविद्यालय राजनीतिक भर्ती केन्द्र होइन । यहाँ योग्य, इमानदार र नैतिकवान् व्यक्ति प्रमुख हुनुपर्छ । अन्तर्राष्ट्रियस्तरमा नाम कमाउन सफल त्रिविलाई नेताहरूले भुत्ते बनाउँदै छन् । देश विकासको प्रमुख आधार शिक्षालय हो, यसलाई नै तहसनहस गराउन किन लाग्दैछन्् हाम्रा नेताहरू ? हाम्रो शिक्षालयको भविष्य कता जाँदै छ ? १२ पास गरेपछि कुन देश जाने भनेर युवा भौंतारिँदै कन्सल्ट्यान्सी धाउँछन् । यस्तो अवस्था आउँदा पनि विश्वविद्यालयलाई राजनीति मुक्त क्षेत्र घोषणा गर्न दलहरू सक्दैनन् । शिक्षामा यसो गरें, उसो गरें भनेर भाषण गर्नुको अर्थ छैन । समाजशास्त्र विभाग प्रमुख आफ्नो मान्छे बनाउनुपर्यो भनेर सत्ताघटक कांग्रेसका योगेन्द्र रावलले कर्मचारीलाई धम्की दिएको समाचार आयो । पहिलो वरीयता क्रममा रहेका व्यक्तिलाई प्रमुख नबनाएर दोस्रो वरीयताकालाई कसरी बनाउन मिल्छ ? आफ्नो हातमा शक्ति छ भन्दैमा त्यसको दुरुपयोग गर्न त मिल्दैन । त्रिविमा भएको गुन्डागर्दीको विषयमा सरकार मौन बसेको देख्दा अचम्म लाग्छ । आफ्नाले जे गर्दा पनि राम्रो, अरूले राम्रो गर्दा नराम्रो देख्ने हाम्रा राजनीतिक नेतृत्वमा कहिले परिवर्तन आउला ? त्रिवि कर्मचारीलाई धम्क्याउने रावल लगायतलाई कारबाही किन गर्न नसकेको ? पुरुषोत्तम घिमिरे, जोरपाटी, काठमाडौं"
गुमनाम गृहमन्त्री,"नेपाली कांग्रेस प्रतिपक्षी कित्तामा रहुन्जेल पार्टीका प्रमुख सचेतक रमेश लेखकले संसद्मा राख्ने गरेको अभिव्यक्ति निकै तार्किक, मिठो र सुनिरहुँझैं लाग्ने गर्थ्यो । कुनै पनि विषयमा व्यक्तिगत वा पार्टीगत अभिव्यक्ति राख्दा सिधै नभनी घुमाउरो शैलीमा प्रस्तुत गर्ने शैली उत्कृष्ट लाग्थ्यो । पार्टीमा यत्तिका बौद्धिक नेता पनि रहेछन् तर यस्ता नेतालाई किन अवसर नदिएको भन्ने प्रश्न आफैंभित्र अनुत्तरित भएर बस्थ्यो । जब उनी सत्तामा पुगे, उनको त्यो उचाइ पनि खस्किएको छ । प्रतिपक्षमा हुँदा सत्तामा रहेकालाई खबरदारी गर्ने, औंला ठड्याउने तर आफू त्यही ठाउँमा पुगेपछि सिन्को भाँच्न सकेका छैनन् । एक महिनाको अवधि परीक्षणकाल पनि पार गर्ने समय हो । यसरी गुमनाम भएर बस्नु त्यो पनि एउटा परिपक्व र सक्रिय नेताका लागि शोभनीय देखिएन । सुजन देवकोटा, पालुङ्टार४, गोरखा"
विदेशी मुद्राको भण्डारण,"अहिलेसम्मकै नयाँ रेकर्ड राख्दै विदेशी मुद्रा सञ्चिति भएको छ । सरकार भने त्यसलाई सफलताको आधार मान्दै व्यापक भाषणबाजीमा व्यस्त छ । किन थुप्रिँदै छ विदेशी मुद्रा ? कारण खोज्न जरुरी ठानेको छैन सरकारले । यो सञ्चित रकमको सही सदुपयोग गर्न सक्नुपर्छ । हाम्रो देशमा विदेशी मुद्राको स्रोत भनेकै विदेशी भूमिमा रहेका युवा नै हुन् ।अहिले उनीहरूले देश विकासमा आफ्नो भूमिका खोजिरहेका छन् । उनीहरू दुःखको समुद्रमा पनि हाँसीहाँसी परिश्रम गरिरहेका छन् । नेपालमा पैसा पठाइरहेका छन् । जुन दिनबाट रेमिट्यान्सबापतको पैसा आउँदैन हाम्रो विदेशी मुद्रा सञ्चितिको अवस्था कस्तो रहला ? आशालाग्दो बन्दै गएको पर्यटन व्यवसायमा अझै राज्यको नजर पर्न सकेको छैन । अहिले हामीसँग यथेष्ट विदेशी मुद्रा त छ, दुर्भाग्य सदुपयोग गर्न सरकार अग्रसर छैन । इच्छाशक्ति देखाउन सकिरहेको छैन । यसको भरपूर उपयोग देश विकासमा हुनुपर्छ । संसारभर फैलिएर रहेका युवाहरूको चाहना पनि यही नै हो । रामकृष्ण बराल, जोरपाटी५, काठमाडौं"
निजामतीमा 'तरमारा कै एकाधिकार,"आरक्षणविरुद्ध निरन्तर षड्यन्त्र आरक्षणविरुद्ध निरन्त रूपमा नियोजित भ्रम सिर्जना गरिँदै आएको छ । तीमध्ये एउटा गम्भीर भ्रम के सिर्जना गरिएको छ भने आरक्षणबाट आएका व्यक्ति सक्षम हुँदैनन् । यो महिला र सीमान्तीकृत समुदायको क्षमता अस्वीकृत गर्ने षड्यन्त्र हो । सामान्य कुरा आरक्षणबाट निजामती सेवामा प्रवेशका लागि सोझै औपचारिक शिक्षा हासिल नगरेको व्यक्ति छनोट गरिने होइन । निश्चित शैक्षिक योग्यता पूरा गरेका र लिखित र मौखिक परीक्षामा उत्तीर्ण व्यक्ति मात्रै ती पदमा पुग्छन् । सेवा प्रवेशपछि अन्य व्यक्तिको झैं उनीहरूको क्षमताको मूल्यांकन हुन्छ । सेवा प्रवाहमा आरक्षण र खुलाबाट प्रवेश गर्नेको क्षमताको तुलनात्मक अध्ययन गर्ने हो भने को बढी सक्षम स्पष्ट हुन्छ । जसरी समावेशीतर्फबाट सेवा प्रवेश गरेका विभिन्न जातजातिले उत्पीडित समुदायका मुद्दा र सरोकारलाई सही रूपमा बुझ्न सक्छन् । जनताका सरोकार र आवश्यकतालाई ध्यानमा राखेर नीति र कार्यक्रम बनाउन सक्छन् । सीमान्तीकृत समुदायको कोणबाट त्यस्ता कर्मचारी मात्रै सक्षम वा मेरिट हुन्, जसले उनीहरूको सरोकारलाई सम्बोधन गर्न सक्छन् । परीक्षामा प्राप्त अंक होइन, जनताको सरोकार बुझ्ने मेरिट नेपालको आवश्यकता हो, जुन समावेशिताबाट मात्रै पूर्ति हुन सक्छ । २०६४ देखि निजामती सेवामा आरक्षण लागू भयो । यसरी लागू गरिएको सिटमध्ये ४५ प्रतिशत आरक्षणका लागि र ५५ प्रतिशत खुलाका लागि छुट्याइएको छ । यो प्रतिशत किन र कसरी छुट्याइयो भन्ने वैज्ञानिक आधार केही पनि देखिँदैन । यो प्रतिशतले निजामती सेवा पूर्ण समावेशी हुन सयौं वर्ष लाग्ने देखिन्छ । हुन त महिला र सीमान्तीकृत समुदायलाई खुलाबाट प्रतिस्पर्धा गर्ने छुट पनि दिइएको छ तर ती समुदायका सबैजसो व्यक्ति आरक्षित कोटामै समावेश हुन चाहन्छन् किनकि आरक्षित सिटमा दाबी गर्नु ती समुदायको अधिकार हो । तर, यसको परिणाम बहुसंख्यक महिला र सीमान्तीकृत समुदाय आरक्षित सिटतर्फ जाँदा ५५ प्रतिशत अनौपचारिक रूपमा १५ प्रतिशत खसआर्य पुरुषका लागि सुरक्षित हुने गरेको छ । यो षड्यन्त्रमूलक छ । यसले त निजामती सेवालाई समानुपातिक समावेशी बनाउन दिँदैन । त्यसैले समग्र सिटमा नै सबै समुदायको समानुपातिक प्रतिनिधित्व हुने व्यवस्था गरियो भने मात्रै न्यायपूर्ण हुन्छ । राज्यसत्तामा प्रभुत्व जमाइरहेको समूह आफ्नो हितरक्षाका लागि विभिन्न षड्यन्त्र गरिरहन्छ । नेपालमा आरक्षणविरुद्ध यस्ता षड्यन्त्र राज्यका विभिन्न निकायबाट प्रकट हुने गर्छन् । २०७६ मा लोक सेवा आयोगले ९ हजार १ सय ६१ कर्मचारीको भर्नाका लागि आवेदन खुलाउँदा समावेशिताको अवधारणालाई लत्यायो । सैद्धान्तिक रूपमा समानुपातिक समावेशीकरणलाई स्विकार्ने तर ४५ प्रतिशत आरक्षित कोटामा छुट्याउनुपर्ने कानुनी प्रावधानलाई समेत बेवास्ता गर्दै ठूलो संख्यामा कर्मचारी भर्ना गर्ने काममा आयोग आफैं लागेको थियो । शिक्षामा आरक्षण मागदाबी गर्दै परेको रिटको २०७८ सर्वोच्च अदालतले गरेको फैसला समावेशिताको मर्मविपरीत आयो । यो पनि समावेशीकरणलाई कमजोर बनाउने फैसला थियो । २०७९ मा राष्ट्रिय समावेशी आयोगले सार्वजनिक गरेको प्रतिवेदनले निजामती सेवामा पुनः खसआर्य एकाधिकारवादी व्यवस्थालाई टिकाउने किसिमको सुझाव सिफारिस गरेको छ । यो निजामती सेवालाई पूर्ण समावेशी हुन नदिने संवैधानिक आयोगको षड्यन्त्र हो । त्यसैले उक्त प्रतिवेदनको गलत पक्षलाई समेत समेटेर उत्पीडित समुदायका आयोगले छुट्टै प्रतिवेदन बनाएका छन् । भर्खरै समानुपातिक प्रतिनिधित्वका सन्दर्भमा सर्वोच्च अदालतले समावेशीकरणसम्बन्धी गरेको फैसलाको पूर्णपाठ बाहिर आएको छ । गत फागुन ३० गते भएको फैसलाको पूर्णपाठमा तरमारा वर्गको हालीमुहाली रोक्न निर्वाचन अगाडि नै कानुन संशोधन गर्न आदेश दिइएको छ । स्वाभाविक रूपमा समानुपातिक प्रणालीबाट निरन्तर सत्ता कब्जा गरेका नेतृत्व र तिनका आफन्तले दुरुपयोग गर्दै आएका छन्, यस्तो व्यवस्था रोक्नुपर्छ । जस्तोः गत निर्वाचनमा समानुपातिकबाट पहिलो नम्बरमा निर्वाचित हुनेमा नेपाली कांग्रेसका प्रकाशशरण महत, नेकपा (एमाले) का रघुजी पन्त, नेकपा (माओवादी केन्द्र) का हितराज पाण्डे, राष्ट्रिय स्वतन्त्र पार्टीका उपाध्यक्ष डोलराज उपाध्याय, राप्रपाका पशुपतिशमशेर जबरा थिए । उनीहरू सबै खसआर्यका प्रभुत्वशाली पुरुष हुन् । खसआर्यले समावेशीकरण कब्जा गर्ने यस्तो परिपार्टीको अन्त्य हुनुपर्छ र वास्तवमा राज्यसत्ताबाट पछाडि पारिएका समुदायको अर्थपूर्ण प्रतिनिधित्व हुने व्यवस्था गरिनुपर्छ । निर्वाचनको पुनरावृत्ति निजामती सेवामा पनि भयो भने यसले उत्पीडित समुदायलाई सयौं वर्ष पछाडि धकेल्न सक्छ । नेपालको निजामती सेवाले राम्रो काम पनि गरेको छ । ती राम्रा कामको जस उनीहरूले पाउनुपर्छ । तर, देशलाई संकटमा पुर्याउन निजामतीको भूमिका कति छ भन्ने पनि मूल्यांकन गरिनुपर्छ । राम्रो कामका लागि धन्यवाद दिनुका साथै देशलाई संकटमा पुर्याउन खेलेको भूमिकाको पनि हिसाब राख्न जरुरी छ । अहिलेसम्म देशको निजामती प्रशासन कसले चलायो ? देशका उत्कृष्ट र मेरिट निजामती प्रशासनले चलाएको यो देशको हालत किन यस्तो हुन पुग्यो ? भ्रष्टाचारी र कुशासनको संरक्षण र प्रवर्द्धक को हुन् ? यस्तो काममा कर्मचारी प्रशासनको भूमिका कति छ ? देशलाई परनिर्भर बनाउने, आर्थिकसामाजिक समस्याबाट बाहिर आउन नदिने र देशलाई भ्रष्ट र दलालतन्त्रमा पुर्याउने काममा स्वाभाविक रूपमा निजामती कर्मचारीको पनि भूमिका छ । देश र जनताविरुद्ध हुने यस्ता गतिविधिको नेतृत्व कुन लिंग र समुदायका निजामती प्रशासकले गरेका थिए भन्ने तथ्य पनि सबैले बुझ्न जरुरी छ ।"
यसरी सुधार्न सकिन्छ निर्वाचन प्रणाली,"नेपालका लागि उपयुक्त मोडलउपरोक्त राष्ट्रियअन्तर्राष्ट्रिय अभ्यासको विहंगम आयामबाट विश्लेषण गर्दा नेपाल जस्तो बहुधार्मिक, बहुजातीय, बहुसांस्कृतिक, बहुभाषिक देशमा समावेशी तथा समानुपातिक उपयुक्त प्रणाली हो । केही पार्टीले चित्रित गरे जस्तो समानुपातिक प्रणाली समस्या होइन, समाधान हो । कुनै पार्टी वा सरकार विशेषले चाहँदैमा समानुपातिक प्रणाली खारेज गर्न सक्ने सम्भावना पनि छैन । संविधानसभामार्फत बनेको संविधानको आधारभूत स्तम्भ समानुपातिक प्रणाली खारेज गरियो भने अर्को जटिल विवाद सिर्जना हुन सक्छ । समानुपातिक प्रणाली पुनरावलोकन गरी राजनीतिक स्थायित्व र समानुपातिक प्रतिनिधित्व गरी दुवैको सन्तुलन नै अहिलेको निकास हो । त्यसैले निम्न सिद्धान्तलाई आत्मसात् गर्दै अभ्यासका क्रममा देखिएका विकृतिविसंगति सम्बोधन गरी समानुपातिक प्रणाली सुधार गर्नु श्रेयष्कर हुनेछ ः एक, समानुपातिक र समावेशी प्रणालीको मूल्य मान्यता तथा संविधानको भावनाअनुसार संकुचित होइन, यसको दायरा थप फराकिलो बनाउनु आवश्यक छ । समानुपातिकमा मात्रै होइन, प्रतिनिधिसभा र प्रदेशसभामा महिला, मधेशी, जनजाति, दलित, अल्पसंख्यक तथा सीमान्तीकृत समुदायको प्रत्यक्ष निर्वाचनमा समेत थप प्रतिनिधित्वको प्रत्याभूति गर्ने कानुनी प्रावधानसहित पुनः व्याख्या गर्नुपर्छ ।दुई, संघीय तथा प्रादेशिक सांसद र मन्त्रालयको संख्या घटाउनुपर्छ । प्रदेशको संख्या पनि घटाउनु आवश्यक हो । तर प्रदेशको संख्या घटाए जटिल प्रकृतिको राजनीतिक विवाद र द्वन्द्व सिर्जना हुन सक्ने भएकाले यस्तो विवादित विषयमा प्रवेश गर्नु जोखिमपूर्ण हुन सक्छ । तर जनताको सेवा प्रवाहलाई मध्यनजर गर्दै हालका वडा कायम राखी पालिकाको संख्या घटाउनुपर्छ । जिल्ला समन्वय समितिको आवश्यकता नभएकाले खारेज गर्नुपर्छ ।तीन, थ्रेसहोल्ड पुनरावलोकन गरी नेपालको सन्दर्भमा प्रतिनिधिसभामा ५ र प्रदेशसभामा ३ प्रतिशत कायम गर्नु उपयुक्त हुन्छ । तर, पोखरेलको १० प्रतिशतको प्रस्ताव न्यायोचित छैन । यदि १० प्रतिशत गरियो भने कागजमा समानुपातिक भए पनि व्यवहारमा प्रत्यक्ष प्रणाली जस्तै हुन्छ । प्रतिनिधिसभामा ५ र प्रदेशसभामा ३ प्रतिशत थ्रेसहोल्डमा प्रमुख पार्टीबीच सहमति हुने सम्भावना पनि छ । चार, यसरी पुनरावलोकन गर्दा समानुपातिक प्रणालीतर्फको ४० बाट घटाएर २० प्रतिशत बनाई समानुपातिक प्रतिनिधित्व सुनिश्चित गर्न सकिन्छ । समानुपातिकअन्तर्गत खसआर्य, जनजाति, मधेशीलगायत प्रत्यक्ष निर्वाचनमार्फत नै संसद्मा पुग्न सक्ने क्लस्टर कटौती गरी महिला, दलित र अल्पसंख्यक तथा सीमान्तीकृत समुदायको प्रतिनिधित्व प्रत्याभूत गर्न सकिन्छ । यसरी घटाएको २० प्रतिशत सिट कटौती गर्ने, सम्भव नभए प्रत्यक्ष प्रणालीमा समायोजन गर्नु उपयुक्त हुनेछ । समानुपातिकको सिट प्रत्यक्ष प्रणालीमा नै आरक्षित गरी सम्बन्धित क्लस्टरबीच मात्रै प्रतिस्पर्धा गर्नु उपयुक्त विकल्प हो । तर दलहरूबीच सहमति हुने सम्भावना न्यून देखिन्छ । पाँच, समानुपातिक उम्मेदवार छनोट गर्दा पार्टी र नेतृत्वले दुरुपयोग गर्न सक्ने छिद्रसमेत नराखी स्पष्ट मापदण्ड र प्राथमिकता क्रम तय गरिनुपर्छ । प्राइमरी निर्वाचनका आधारमा उम्मेदवार छनोट गरिनु सर्वोत्तम विकल्प हुन सक्छ । यति सुधार गरियो भने केही विकृतिविसंगति न्यूनीकरण (अन्त्य हुने सम्भावना छैन) गरी स्वस्थ अभ्यास गर्ने दुर्लभ द्वार खुल्नेछ । यस्तो प्राइमरी निर्वाचन महाधिवेशनमा केन्द्रीयदेखि स्थानीय तहसम्मको नेतृत्व चयन गर्ने क्रममा एकैसाथ गर्न सकिन्छ । छ, प्रतिनिधिसभामा अवसर पाउन नसकेका तथा निर्वाचनमा पराजित भएका पार्टीका नेताकार्यकर्ताको उद्धार र व्यवस्थापन गर्ने स्थल भएपछि राष्ट्रिय सभाको उद्देश्य र मौलिक पहिचान पनि गुमिसकेको छ । राष्ट्रिय सभाको उम्मेदवार पनि निश्चित मापदण्ड तय गरी प्राइमरीमार्फत गर्नु उपयुक्त हुनेछ । राष्ट्रिय सभालाई थप समावेशी बनाउनु आवश्यक छ । यसैगरी आफ्नो क्षेत्रमा विशिष्ट ज्ञान र अनुभव भएका राष्ट्रियअन्तर्राष्ट्रिय ख्यातिप्राप्त राजनीतिशास्त्री, अर्थशास्त्री, संविधानविद्, अन्तर्राष्ट्रिय सम्बन्धविद्, बौद्धिक तथा व्यावसायिकहरूको पनि उचित प्रतिनिधित्व हुनुपर्छ । प्रबुद्ध, परिपक्व र प्रतिष्ठितहरूको सभा भएका कारण प्रतिनिधिसभामा जस्तो सबै विषयमा पार्टीगत ह्विप लाग्ने व्यवस्था पनि उचित होइन । किनभने कतिपय राष्ट्रहितका विषयमा पार्टीगत स्वार्थभन्दा माथि उठेर दीर्घकालीन हितलाई मध्यनजर गर्दै विधि निर्माण गर्नुपर्ने हुन्छ । राष्ट्रिय सभाको परिकल्पना र संविधानको भावना पनि यही नै हो । सात, नेपालको सन्दर्भमा निर्वाचन प्रणालीभन्दा पनि पार्टीको प्रवृत्ति, संस्कार र नियतमा प्रमुख समस्या छ । लोकतान्त्रिक प्रणाली अनुसरण गरिएको छ तर लोकतान्त्रिक संस्कार छैन । गणतान्त्रिक प्रणाली अनुसरण गरिएको छ तर गणतान्त्रिक संस्कार छैन । समानुपातिक प्रणाली अनुसरण गरिएको छ तर समानुपातिक र समावेशी संस्कार छैन । अन्तर्राष्ट्रिय अभ्यास सापेक्षिक रूपमा सकारात्मक र सफल भए पनि पार्टीका शीर्ष नेतृत्व पंक्तिको स्वेच्छाचारी, अनुत्तरदायी र स्वार्थप्रेरित नियतका कारणले नेपालमा विकृत र अलोकप्रिय भएको छ । त्यसैले समानुपातिक र समावेशी संस्कारको विकास गर्नु आवश्यक छ । आठ, गठबन्धन सरकार तथा पार्टीहरूबीच सहकार्य र सत्ता साझेदारी मिश्रित निर्वाचन प्रणालीको आधारभूत चरित्र र अभिन्न राजनीतिक अभ्यास भएको देखियो । यस्तो गठबन्धन, सहकार्य र साझेदारीको संस्कृति विकास गर्नु अपरिहार्य छ । तर निर्वाचनपूर्व गठबन्धनको अभ्यास सकारात्मक र सुखद देखिएन । निर्वाचनपूर्व गठबन्धन पार्टीहरूबीच सिन्डिकेट र सेटिङ जस्तो देखियो । त्यसैले निर्वाचनपूर्व गठबन्धन नगरी आफ्नै हैसियत र घोषणापत्रका आधारमा जनतामा जानुपर्छ । नौ, समानुपातिकमार्फत एक पटक मात्रै अवसर पाउने अनिवार्य कानुनी प्रबन्ध गर्नुपर्छ । होइन भने सर्वोच्च अदालतले ठहर गरे जस्तै तरमारा वर्गले सधैं समानुपातिकको दोहन गरिरहनेछ ।"
कर्मचारी कहिले बन्ने सेवक ?,"हरेक नागरिकलाई नजिकबाट सेवा प्रवाह गर्ने संयन्त्र भनेका कर्मचारी हुन् । सबै कर्मचारी उच्च नैतिक चरित्रले ओतप्रोत हुनसके सेवा प्रवाहले आम नागरिकको विश्वास जित्न सकिन्छ । सरकारको गरिमामा वृद्धि हुन्छ । मेरो एक जना साथी शिक्षिका छिन् । उनले मालपोतनापीका कर्मचारीबाट निकै दुःख पाएकी रहिछन् । उनले भनिन् फिल्डमा जग्गा बढी र लालपुर्जामा कम थियो । त्यसलाई हकदाबी गर्न खोजेको त जग्गाको बजार मूल्यको आधा पैसा हामीलाई दिनोस् भने । मैले सोधें दिनुभयो त ? उनले भनिन् कहाँ दिनु, तर उनीहरूले ६ महिनासम्म ढिलासुस्ती गरे अनि बल्ल काम भयो । विदेश घुम्न रुचाउने छोरोले इमिग्रेसनमा लास्टै दुःख दिन्छन् मम्मी भन्यो । मैले भनें, धेरै नै दुःख दिए भने मेरो मम्मी पनि तपाईंहरू जस्तै सरकारी अफिसर हो भनेस् है, कोही चिनेका साथी हुन सक्छन् । यो मेरो मात्र नभएर समग्र कर्मचारीतन्त्रभित्रकै बाध्यता हो । एक पटक विदेश घुम्नका लागि मलाई विदेशी मुद्रा चाहियो । ट्राभलमा काम गर्ने साथीलाई सोधें । उनले भने पासपोर्टमा मुद्रा साटेको छाप हान्ने हो भने यति, नहान्ने हो भने यति मलाई एक हजार अमेरिकी डलर बराबरको भाट चाहिएको थियो । राष्ट्र बैंकको रेटअनुसार ३६ हजारभन्दा बढी पाइनेमा उनले मलाई २७ हजार मात्र दिन सक्ने बताए । त्यही पनि कमिसन दिनुपर्ने । भयो भन्दै राष्ट्र बैंक पुगें । त्यहाँका गार्डलाई सटहीका लागि निवेदन माग्दा, पख्नोस् है भन्दै आलटाल गरे । अनि चिनजानकै एक म्याडमलाई फोन गरें । उनले सहजीकरण गरेपछि मात्र विदेशी मुद्रा लिएर फर्कें ।सरकारी काम लिनुछ भने हामी कर्मचारीलाई त आफूले चिनेको कर्मचारी को छ भनेर खोज्नुपर्छ भने सर्वसाधारण नागरिकलाई त निकै सास्ती छ । सरकारी होओस् वा निजी वा अन्य जुनसुकै संघसंस्थामा काम गर्ने कर्मचारी सेवक हुन् । उनीहरूले आम नागरिकलाई सेवा प्रवाह गर्दा उच्च नैतिक चरित्र प्रदर्शन गर्न सक्नुपर्छ । सेवाको भावनाले ओतप्रोत हुन सक्नुपर्छ । चाहे ठूलो तहका होऊन् वा सानो, हामीभित्र सेवाको भावनाभन्दा बढी घमण्ड छ । सजिलो तरिकाले सेवा दिनुको सट्टा चाहिनेनचाहिने कुरा गरेर यो भएन, त्यो पुगेन भन्न मज्जा लाग्छ । सबै प्रक्रिया पुगेर आएका फाइललाई समेत पख्नोस् भन्दै बिरालोले मुसो च्यापे जसरी च्याप्न मन लाग्छ । आखिर यति धेरै निर्दयी बन्न केले प्रेरित गरेको छ हामीलाई ? हामीकहाँ नागरिकमैत्री सेवा प्रवाह कम हुनुमा सबै पक्षको केही न केही कमजोरी छ । राजनीति र प्रशासनको हरेक काममा असल सम्बन्ध विकास हुन जरुरी छ । नेतृत्वमा उच्च राजनैतिक संस्कारको कमी छ । नेतृत्व र कर्मचारीबीच नङमासुको जस्तो सम्बन्ध विकास हुनुपर्नेमा एकअर्कामा दोषरोपण गर्ने प्रचलन घट्न सकेन । राम्रो भए आफूले, नराम्रो गरे अर्कोले भन्ने खराब सोच र शैलीले निरन्तरता पाएको छ । टाठाबाठा सेवाग्राहीले आफ्नो काम छिटो गर्न नेतृत्वलगायत कर्मचारीलाई समेत आर्थिक प्रलोभनमा पारेर सेवा लिने गर्छन् । अर्काथरी सेवाग्राही छन् उनीहरूमा सचेत सेवाग्राहीको क्षमता कमजोर छ, जसले गर्दा सेवा लिनका लागि बिचौलियासँग ठोक्किन पुग्छन् । अर्को पक्ष, हाम्रा सामाजिक सोचविचार र मूल्य मान्यतामा समेत सदाचार र नैतिकताको खडेरी पर्न थालेको छ । काम नगरी, परिश्रम नगरी धनी बन्न खोज्नेको प्रतिस्पर्धा बढ्दो छ । प्रशस्त सम्पत्ति हुने धनी मानिसको सामाजिक मूल्य बढी मानिन्छ । उसले कसरी कमायो भन्नेतिर कसैको नजर पर्दैन । नजानिँदो पारामा अहिलेका पुस्तामा समेत पैसा भएपछि सबै कुराको समाधान हुन्छ भन्ने खराब सोच विकास भएको छ । उपभोगवादी संस्कृति व्यापक मौलाएको छ । ऋण खोजेरै भए तापनि भोजभतेरमा फजुल खर्च गर्ने चलनले व्यापकता पाएको छ । जसको सोचाइको सिकार सबै क्षेत्रका कर्मचारीहरूमा समेत परेको छ । अन्य देशको तुलनामा हाम्रो मुलुकका कर्मचारीहरूको सेवासुविधाको अवस्था कमजोर छ । संस्कार, सोच, आनीबानी सबै आयातित छ तर सेवासुविधा कम भएपछि सोको व्यवस्थापन गर्नलाई अवसर मिलेका बेला सेवक होइन शासक बन्न तम्तयार हुन्छौं । राजनैतिक नेतृत्वले नै कर्मचारीहरूलाई सदाचार र नैतिकवान् हुन स्कुलिङ गर्नुपर्नेमा उल्टै नहुने कामलाई समेत गर्नका लागि दबाब सिर्जना गर्छन् । हरेक नागरिकलाई सेवा प्रवाहका लागि विभिन्न पक्ष समावेश हुन्छन् । विशेषगरी सबै क्षेत्रका कर्मचारी नै सेवा प्रवाहको केन्द्रबिन्दुमा हुन्छन् । कर्मचारीहरूलाई निर्देशन दिने भनेको नेतृत्व वर्गले हो । त्यसैले हाम्रो नेतृत्व वर्ग आफूहरू उच्च नैतिक चरित्रमा रहन सक्नुपर्छ । जनमतको कदरलाई उच्च सम्मान गर्दै विधिको शासन निर्माणमा जुट्न जरुरी देखिन्छ । जब नेतृत्व असल हुन्छ, तब कर्मचारीतन्त्रसमेत असल बन्न बाध्य हुन्छ । आफूमा निहित पदीय दायित्व र जिम्मेवारीलाई उच्च मनोबलका साथ पूरा गर्ने वातावरण निर्माण हुन्छ । तब हाम्रा आडम्बरयुक्त सोच, विचार, शैली र संस्कारमा क्रमशः सुधार हुँदै आउन थाल्छ । अहिले जस्तो कर्मचारीहरूलाई विभिन्न प्रलोभनमा पारेर आफ्नो काम छिटो गराउने, नहुने काम गराउने प्रवृत्ति घट्न थाल्छ । घूस लिने र दिने दुवै शत्रु हुन् भन्ने पृथ्वीनारायण शाहको वाणीलाई जब आम सेवाग्राहीले बुझ्न थाल्छन् तब मात्रै सिङ्गो कर्मचारीतन्त्रको गरिमा अभिवृद्धि हुन्छ ।"
चल्यो टिकटक,"काठमाडौं (कास) टिकटक चलाउन १० महिनादेखि लाग्दै आएको प्रतिबन्ध सरकारले बिहीबार हटाएको छ । सामाजिक सञ्जाल सञ्चालन निर्देशिकाको पालना र अन्य केही सर्त मान्न तयार भएपछि टिकटकमाथिको प्रतिबन्ध हटाउने निर्णय मन्त्रिपरिषद् बैठकले गरेको सञ्चारमन्त्री पृथ्वीसुब्बा गुरुङले बताए । टिकटकले नेपालको पर्यटन प्रवर्द्धन गर्नुपर्ने, नेपाली नागरिकको साक्षरता दर बढाउन मद्दत गर्नुपर्ने, सार्वजनिक शिक्षालाई गुणस्तरीय बनाउन सहयोग गर्नुपर्ने र सामाजिक सञ्जालमा प्रयोग हुने भाषामा संवेदनशीलता अपनाउनुपर्ने सर्त मानेपछि प्रतिबन्ध हटेको हो । हामीले यी सर्त राख्दा टिकटकले स्वीकार गर्ने भएपछि अहिलेलाई नीतिगत रूपमा टिकटक खुला गरेका छौं, उनले भने ।एमालेकांग्रेस गठबन्धन सरकार अभिव्यक्ति स्वतन्त्रताको पक्षमा रहेको भन्दै चिनियाँ प्लाटफर्म टिकटकको प्रतिबन्ध फुकुवा गरिएको बैठकमा सहभागी अर्का एक मन्त्रीले बताए । यो सरकार कुनै पनि हिसाबले अभिव्यक्ति स्वतन्त्रता उल्लंघन हुनु हुँदैन भन्नेमा सचेत छ, उनले भने, टिकटक भनेको युवाको क्रिएसन पस्किने र आवाज राख्ने प्लाटफर्म पनि हो ।सरकारले टिकटकलाई नेपालमा औपचारिक रूपमा दर्ता हुनुपर्ने र नेपालको सामाजिक सञ्जाल व्यवस्थापन इकाइमा सूचीकृत हुनुपर्ने सर्त राखेको छ । नेपालका सबै भाषा बुझ्ने कर्मचारी टिकटकको कार्यालयमा राख्नैपर्ने र नेपालका युवालाई रोजगारी दिनुपर्नेजस्ता सर्त पनि छन् । प्रधानमन्त्री नियुक्त भएदेखि नै केपी शर्मा ओलीले टिकटक खुलाउने विषयमा मन्त्रिपरिषद् बैठकमा औपचारिकअनौपचारिक रूपमा छलफल गर्दै आएका थिए ।"
बिदेसिन बाध्य जेनजी पुस्ता,"बेरोजगार र न्यून आयनेपालमा बेरोजगारी अर्को समस्या हो, नोरा भन्छिन्, धेरै खर्च गरेर पढेको हुन्छ तर पढाइ सकेपछि काम पाइँदैन । पाए पनि सुरुवाती तलब एकदमै कम हुन्छ । नेपालमा भनेजस्तो जागिर नपाएपछि विदेश नै जानुपर्ने बाध्यता हुन्छ । जेनियाले नेपालमा स्नातक सकेर पनि काम नपाएका धेरै देखेकी छन् । मेरा साथीहरू काम नपाएर दिनभरि मोबाइल चलाएर घरमै बस्छन् । विदेशमा सर्टिफिकेट नभए पनि सीप छ भने काम गर्न त पाइन्छ, उनी थप्छिन्, नेपालमा पैसा धेरै कमाउन नेताकै छोराछोरी हुनुपर्यो कि ठूलो मान्छेलाई चिन्नुपर्यो ।आमोद नेपालमा कलेज टपरहरूसमेत बेरोजगार भएर बस्नुपरेको तर्क गर्छन् । भन्छन्, टपर नै भए पनि सर्टिफिकेटले जागिर पाइँदैन । राम्रो कम्पनीले अनुभव खोज्छ । त्यसैले टपर होस् वा डिग्री होल्डर, एकदमै न्यूनतम तलबबाट उसले जागिर सुरु गर्नुपर्छ ।नोराको बुझाइमा नेपालको वर्क कल्चरमा नेपोटिज्म हाबी छ । यहाँ सोर्सफोर्समा मात्र जागिर पाइन्छ । क्षमतावानले जागिर नै पाउँदैनन्, त्यसो त उनी विदेश विकसित हुनुको कारण पनि क्षमता हेरेर रोजगारी दिइनुलाई ठान्छिन् । कक्षा १० मा पढ्दा आमोदका ४० जना सहपाठी थिए । अहिले ६७ जना मात्र देशमा छन् । बाँकी रहेका साथीहरू पनि बाहिर जान खोजिरहेका छन् । कतिले जागिर खाए, बिजनेस सुरु गरे तर भनेजस्तो नभएपछि बाहिर जान खोजिरहेका छन्, आमोद थप्छन्, नेपालमा युवाहरू निराश भइरहेका छन् । बजार महँगीले आकाश छोइसक्यो, थोरैतिनो आम्दानीले त केही गर्नै पुग्दैन ।नोरा नेपालमा सानोतिनो काम गर्दा इज्जत नगरिने गुनासो गर्दै भन्छिन्, तर विदेशमा कामको इज्जत हुन्छ, भाँडा माझेरै भविष्य सुरक्षित गर्न सकिन्छ भने त्यो काम किन नगर्ने ? विदेशमा पैसाको महत्त्वले लोभ्याएको उनको भनाइ छ । नेपालमा सबै कुरा राम्रो हुँदो हो त परिवार छाडेर कसलाई पो विदेश जान मन लाग्दो होला र ? जेनिया तर्क गर्छिन्, विदेशमा दुःख भए पनि पैसा छ । चाँडै विदेश गएर पैसा कमाएर घर पठाइदिउँजस्तो लागिरहेको छ । आमाबुबाले ३०३५ वर्षदेखि कमाएर दुःख गरिरहनुभएको छ । अब मेरो पालो आयोजस्तो लाग्छ । आफैंले कमाएको पैसाले उहाँहरूलाई के किन्न मन छ भनी सोध्न मन छ । त्यो खुसीलाई एक पटक अनुभव गर्न मन छ ।नोरा नेपालमा राजनीतिक अस्थिरताले गर्दा भविष्य अन्योलमा रहेको गुनासो गर्छिन् । उनलाई नेपालको राजनीतिक प्रणाली राम्रो भयो भने शिक्षा प्रणाली पनि राम्रो हुन्छ भन्ने लाग्छ । भन्छिन्, शिक्षा, रोजगारको अवसर राम्रो भए आफ्नो देश, परिवार र संस्कार छोडेर जानुपर्ने थिएन ।"
"सुनको मूल्यमा उतारचढाव, बजार सधैं सुनसान","किन बढ्दै छ मूल्य ?अन्तर्राष्ट्रिय बजारमा बुधबार सुनको मूल्य बढ्नुको मुख्य कारण डलर कमजोर हुनु रहेको महासंघको दाबी छ । अन्य मुद्राको तुलनामा डलर कमजोर भएपछि लगानीकर्ता सुनतर्फ आकर्षित भएको र मूल्यले कीर्तिमान बनाएको महासंघको भनाइ छ । यसबाहेक अमेरिकी केन्द्रीय बैंक (फेडरल रिजर्भ बैंक) ले सेप्टेम्बरमा ब्याजदर घटाउने चर्चा पनि मूल्य बढ्नुको कारण हो । विभिन्न मुलुकबीच देखिएको युद्धका कारण पनि मूल्य बढेको बताइएको छ । यही कारण ठूला लगानीकर्ताले सुनमा लगानी गरेको शाक्यले बताए । यीबाहेक पछिल्लो समय चीनले पनि सुनको सञ्चय बढाएकोछ । चीनमा घरजग्गाको कारोबारघटेपछि लगानीकर्ता सुनतर्फ आकर्षितभएको महासंघका वरिष्ठ उपाध्यक्ष दियश शाक्यले जनाए । सुनको मूल्यमा मुख्य प्रभाव अमेरिकी केन्द्रीय बैंक (फेडरल रिजर्भ बैंक) को ब्याजदर भए पनि चीनले सुनको खरिद र मौज्दात बढाएपछि केही प्रभाव परेको छ, उनले भने । यीबाहेक केही आन्तरिक कारणले पनि मूल्य बढ्न सघाएको छ । सरकारले चालु आर्थिक वर्षको बजेटबाट भन्सार दर थप ५ प्रतिशत बढाएपछि केही महँगो भएको छ । यसअघि सुन आयातमा १५ प्रतिशत भन्सार लाग्थ्यो । अब २० प्रतिशत बनाइदिएको छ । ५ प्रतिशत बढ्दा प्रतितोला करिब ६ हजार रुपैयाँ बढेको महासंघले जनाएको छ ।"
पोखरा विमानस्थलको ऋण अनुदानमा परिणत गरिदिन चीनलाई पत्र,"महालेखा परीक्षक कार्यालयले विमानस्थलबाट अन्तर्राष्ट्रिय उडान भर्न वायुसेवा कम्पनी र विभिन्न देशसँग समन्वय गर्न निर्देशन दिएको छ । विमानस्थल निर्माणमा आर्थिक अनियमितता भन्दै प्रतिनिधिसभाको सार्वजनिक लेखा समितिले गत असारमा छानबिन गर्न संसदीय उपसमिति गठन गरेको थियो । पोखरा क्षेत्रीय अन्तर्राष्ट्रिय विमानस्थल निर्माणसम्बन्धी छानबिन गर्न राप्रपा अध्यक्ष तथा सांसद राजेन्द्रप्रसाद लिङ्देनको संयोजकत्वमा १२ सदस्यीय र गौतम बुद्ध अन्तर्राष्ट्रिय विमानस्थलसम्बन्धी छानबिन गर्न एमाले सचिव तथा सांसद योगेश भट्टराईको संयोजकत्वमा ८ सदस्यीय उपसमिति गठन भएको हो ।दुवै उपसमितिलाई अधिकतम महिना दिनभित्र प्रतिवेदन पेस गर्न समय दिइए पनि अध्ययन पूरा नभएको भन्दै म्याद थपिएको छ । पोखरा विमानस्थल निर्माणसम्बन्धी लिङ्देनको संयोजकत्वमा गठित उपसमितिमा अर्जुननरसिंह केसी, गोकुलप्रसाद बाँस्कोटा, जनार्दन शर्मा, तारा लामा तामाङ, तेजुलाल चौधरी, दीपक गिरी, देवप्रसाद तिमल्सिना, प्रेमबहादुर आले, रामकृष्ण यादव, रुक्मणि राना बराइली र लेखनाथ दाहाल सदस्य छन् ।गौतम बुद्ध अन्तर्राष्ट्रिय विमानस्थलसम्बन्धी छानबिन गर्न भट्टराईको संयोजकत्वमा अच्युतप्रसाद मैनाली, अमरेशकुमार सिंह, विक्रम पाण्डे, मञ्जु खाण, मनीष झा, श्यामकुमार घिमिरे र सराज अहमद फारुकी छन् । दुवै अन्तर्राष्ट्रिय विमानस्थल चाहिन्छ भनेर कसरी माग प्रस्ताव सुरु भयो भन्नेदेखि गुरुयोजना, लागतठेक्का, निर्माण हुँदै अहिलेसम्मको समग्र अवस्थालाई अध्ययनछानबिन गरी रायसहितको प्रतिवेदन पेस गर्न उपसमितिलाई कार्यादेश दिइएको सार्वजनिक लेखा समितिले जनाएको छ ।"
"छोइनसक्नु तरकारी, हुँदैन अनुगमन","दुई सातामा मकै बोडी १६ प्रतिशतले बढेर ७५ रुपैयाँ, घिउ सिमी लोकल १३३३ प्रतिशतले बढेर ८५ रुपैयाँ, घिउ सिमी हाइब्रिड बढेर ८५ रुपैयाँ पुगेको छ । परबर १५३८ प्रतिशत बढेर ७५ रुपैयाँ, घिरौला ५७ प्रतिशत बढेर ५५ रुपैयाँ पुगेको छ । लसुन हरियो ३८७८ प्रतिशतले बढेर प्रतिकिलो २२६६७ रुपैयाँ पुगेको छ । मुलुकभर २ लाख ८१ हजार १ सय ३२ हेक्टरमा तरकारी खेती हुन्छ । वार्षिक करिब ३९ लाख ६२ हजार टन उत्पादन हुन्छ । अपुग तरकारी भारत, चीन, बंगलादेशबाट आयात गरिन्छ । समितिका अनुसार कालीमाटी तरकारी बजारले उपत्यकाको ७० प्रतिशत माग धान्छ । यसबाहेक बल्खु, बानेश्वर, कोटेश्वर, कलंकी, चाबहिललगायत स्थानका तरकारी बजारले उपत्यकाको माग धान्दै आएका छन् ।"
पारदर्शी ढंगले धितोपत्र बोर्ड अध्यक्ष नियुक्त गर्छौं,बरालले अध्यक्ष पद सम्हालेलगत्तै एउटा मर्चेन्ट बैंकिङको लाइसेन्स वितरण गरिसकेका छन् भने धितोपत्र निष्कासनलगायत अरू अनुमति पनि दिने तयारी भएको बोर्ड स्रोतले जनाएको छ । सेयर बजारमा कारोबार गर्न बिहीबारसम्म ६३ लाख ७१ हजार डिम्याट खाता खुलेका छन् । यो नेपालको कुल जनसंख्याको करिब २२ प्रतिशत हो । गत साउनसम्म ३८ लाख ५१ हजार २ सय ९४ लगानीकर्ताले दोस्रो बजारमा सेयर कारोबारका लागि खाता खोलेका छन् । तीमध्ये २३ लाख ३१ हजार ३ सय ५० जनाले अनलाइनमार्फत आफैं सेयर किनबेच गरिरहेका छन् । १५ लाख १९ हजार ९ सय ४४ जनाले अझै पनि ब्रोकरमार्फत (अफ लाइन) सेयर किनबेच गर्दै आएका छन् । दोस्रो बजारका कुल लगानीकर्तामध्ये ३८ लाख ४२ हजार ५ सय ४० जना व्यक्तिगत लगानीकर्ता हुन् भने बाँकी ८ हजार ७ सय ५४ जना संस्थागत लगानीकर्ता छन् ।
श्रम सम्झौतामा सहकार्य गर्न आईओएमलाई आग्रह,"काठमाडौं (कास) श्रम, रोजगार तथा सामाजिक सुरक्षामन्त्री शरतसिंह भण्डारीले संयुक्त राष्ट्रसंघीय अन्तराषर््िट्रय आप्रवासन संगठन (आईओएम) लाई श्रम मामिलाका अन्तर्राष्ट्रिय मापदण्डलाई सम्बोधन गर्ने गरी स्रोत र गन्तव्य देशबीच श्रम सम्झौता गराउन पहलकदमी लिन आग्रह गरेका छन् ।दुईदिने नेपाल भ्रमणमा रहेका जेनेभास्थित आईओएम मुख्यालयका निर्देशक जोसेफ समुयल अपियाहसँगको भेटमा श्रममन्त्री भण्डारीले नेपाल सरकार र आईओएमको संयुक्त प्रयासबाट अन्तर्राष्ट्रिय मापदण्डअनुसार नेपाली श्रमिकको अधिकार स्थापित गराउने गरी श्रम सम्झौता जरुरी रहेकामा जोड दिए । नेपालले १२ वटा श्रम गन्तव्य मुलुकसँग द्विपक्षीय श्रम सम्झौता गरेको छ । कतिपय श्रम सम्झौता परिमार्जनको प्रक्रियामा छन् । नेपाली श्रमिकको संरक्षण, सामाजिक सुरक्षाको प्रत्याभूति र पारदर्शी भर्ना प्रक्रियादेखि पुनः एकीकरणसम्मको चरणलाई समेट्ने गरी श्रम सम्झौता चाहिएको छ, श्रममन्त्री भण्डारीलाई उद्धृत गर्दै श्रम मन्त्रालयका सहायक प्रवक्ता कविराज उप्रेतीले भने । नेपालले कतार, जोर्डन, बेलायत, इजरायल, संयुक्त अरब इमिरेट्स, मौरिसस, जापान, मलेसिया, बहराइन, गणतन्त्र कोरिया, जर्मनी र रोमानियासँग श्रम सम्झौता गरेको छ ।श्रममन्त्री भण्डारीले नेपाली श्रमिकमाथि भइरहेको शोषणलाई हटाउन अनैतिक भर्ना प्रक्रियालाई रोक्न रणनीति बनाउन सहकार्य गर्नुपर्ने प्रस्ताव गरे । नेपालको श्रम प्रशासनका संरचनाको क्षमता अभिवृद्धि, तथ्यांक व्यवस्थापन, अनुगमन र नीति निर्माणलाई अझ प्रभावकारी बनाउन आईओएमको प्राविधिक सहयोगको खाँचो छ, उनले भने, ठगीरहित हुने गरी श्रमिकको भर्ना प्रक्रियालाई सहजीकरण गर्ने म्यानपावर कम्पनीका लागि चाहिने उपयुक्त मापदण्ड बनाई पारदर्शिता सुनिश्चित गर्न र श्रमिकसँग मर्यादित व्यवहार गर्ने प्रणाली विकास गर्न सहकार्य गर्न तयार छौं ।स्थानीय तहको रोजगार सेवा केन्द्रमार्फत रोजगारसम्बन्धी एकीकृत सेवा प्रदान गर्ने गरी काम अगाडि बढिरहेको श्रममन्त्री भण्डारीले जानकारी गराए । रोजगारीसम्बन्धी सबै कार्य सञ्चालन गर्ने क्षमता विकास गरी रोजगार सेवा केन्द्रलाई नै बलियो बनाउने योजना बनाएको छु, उनले भने, श्रम आप्रवासन र आन्तरिक रोजगारीमा योगदान गर्न सबै दातृ निकायसँग समन्वय भइरहेको छ ।सबैभन्दा बढी सहयोग चाहिने मधेस, कर्णाली र सुदूरपश्चिम प्रदेशका नागरिकलाई उच्च जोखिमबाट निकाल्ने प्रयास भइरहेको श्रममन्त्री भण्डारीको भनाइ छ । बेरोजगार र गरिबीको दर बढी भएको यी क्षेत्रका नागरिकलाई रोजगारी दिलाउने गरी कार्यक्रम अगाडि बढाएको छु, उनले भने ।भेटमा आईओएमका निर्देशक अपियाहले श्रम आप्रवासनको क्षेत्रमा नेपालले गरिरहेको पहलकदमीको प्रशंसा गरे । श्रम आप्रवासनको क्षेत्रमा नेपाल सरकारले लिएका नीतिगत पहलकदमीको हामी प्रशंसा गर्छौं, उनले भने, पारदर्शी भर्ना प्रक्रिया, तथ्यांकको उचित व्यवस्थापन र श्रम सम्झौतामा हामी सहयोग गर्न तयार छौं । शिष्टाचार भेटमा अपियाहको साथमा आईओएम नेपाल प्रमुख हेलेन फोर्स, आईओएम नेपालका आप्रवासन तथा विकास शाखा प्रमुख प्रज्वल शर्मा सहभागी थिए ।"
सेमिफाइनल प्रतिद्वन्द्वी कुर्दै नेपाल,"(काठमाडौं)फुटबल म्याडनेस भनेको यही त हो, त्यो पनि एकै मिनेटको । बंगलादेशी टिमका सबैभन्दा अनुभवी र स्टार खेलाडी हुन्, गोलरक्षक मोहम्मद मेहदी हसन । उनी नै हुन् कप्तान । उनकै एउटै भुलले एकै मिनेटको अन्तरमा एकाएक दुई गोल सम्भव भयो । खेलले १७ औं मिनेट छुनलाग्दा बंगलादेश नेपालमाथि आक्रमण रच्दै थियो । नेपालले क्लियर गरेको लामो बल हसनले आफ्नो पेनाल्टी एरियाबाट धेरै अगाडि आएर नियन्त्रण गर्न खोजे तर सकेनन् । हसनसँग बल खोसेर समीर तामाङले बल अगाडि बढाए र खाली पोस्टमा आफ्नो खेलजीवनकै सबैभन्दा सजिलो गोल गरे । यो यति धेरै स्तब्धपूर्ण गोल रह्यो कि बंगलादेश टिम पूर्ण दबाबमा देखियो । १८ औं मिनेट आइपुग्दा दोस्रो गोल सामना गर्यो । यो भने आत्मघाती रह्यो । मोहसिन अहमदले अविनाश स्याङतानले प्रहार गरेको बललाई आफ्नै पोस्टको दिशा दिएका थिए । सुरुमा यो नीराजन धामीको प्रहार जस्तो देखिएको थियो । पछि बंगलादेशले एक गोल पेनाल्टीबाट त फर्कायो, तर यसले पूरा खेलको नतिजा फेर्न सकेन । नतिजा नेपाल सातदोबाटोस्थित एन्फा कम्प्लेक्स मैदानमा जारी साफ यू२० फुटबल च्याम्पियनसिपको समूह ए विजेताका रूपमा सेमिफाइनल पुगेको छ । बंगलादेश भने यसअघि नै सेमिफाइनल पुगिसकेको टिम हो । दुवैले श्रीलंकालाई हराएको थियो । नेपाली टोली सेमिफाइनलमा प्रतिद्वन्द्वी को हुने हो, त्यसको प्रतीक्षामा छ । यस्तै स्थिति बंगलादेशको पनि छ । किनभने समूह बी बाट भारत, भुटान र माल्दिभ्समध्ये कुन दुई टिमले सेमिफाइनल खेल्ने हो टुंगो लागिसकेको छैन । यसको निर्णय भने शुक्रबार हुने डिफेन्डिङ च्याम्पियन भारत र माल्दिभ्सबीचको खेलले गर्नेछ । घरेलु भूमिमा नेपालले सुरुमै अग्रता लिनु पछाडि रणनीति पनि जिम्मेवार रह्यो । नेपाललाई समूह विजेता बन्न यो खेल जित्नु आवश्यक थियो । बंगलादेशका लागि बराबरी पनि पर्याप्त थियो । नेपालको दुवै खेल जितेवापत ६ अंक भएको छ । बंगलादेश ३ अंकमै सीमित रह्यो ।नेपाली टोलीका प्रशिक्षक उर्जन श्रेष्ठले भने, हामीलाई यो खेल जसरी पनि जित्नु थियो, किनभने यो नै समूह जित्ने एकमात्र आधार थियो । त्यसैले हामी सुरुदेखि नै आक्रामक रह्यौं ।बंगलादेशी प्रशिक्षक अरुफुल हकले पनि माने, पहिलो गोलपछि आफ्ना खेलाडी अत्यधिक दबाबमा आएको र तुरुन्तै गोल खाएको बताए । उनले भने, नेपालले गरेको गोलपछि हाम्रा खेलाडीमाथि दबाब बढेको थियो । यसैले लगातार दुई गोल भयो । खासमा आज त्यही टिम विजेता रह्यो, जसले बढी राम्रो खेल्यो । उनले बसुन्धाराका गोलरक्षक हसनको भुललाई धेरै महत्त्व दिन चाहेनन् । किनभने उनको तर्कमा विश्वस्तरीय गोलरक्षकले पनि यस्ता भुल गर्ने गर्छन् । हकले नेपाली टिमको प्रशंसा गरे पनि नेपालले त्यो दुई गोलपछि राम्रो प्रदर्शन भने गर्न सकेन । किनभने नेपाली खेलाडीले आफ्नो स्वाभाविक प्रदर्शन गर्न सकेनन् । प्रशिक्षक श्रेष्ठले पनि यो तथ्य स्वीकार्दै भने, खेलको बीचमा हाम्रा खेलाडीबीच समन्वय मिलेको देखिएन । बंगलादेशले ४३ औं मिनेटमा पेनाल्टीबाट बराबरी गोल फर्कार्एको हो । यो गोल मिराजुल इस्लामको नाममा रह्यो । नेपाली डिफेन्डर राम थापाले मिराजुललाई नै बक्समा लडाएपछि बंगलादेशले यो अवसर पाएको हो । खेलको समाप्तिलगत्तै दुवै टिमको ध्यान भने सेमिफाइनलमा केन्द्रित भइसकेको छ । दुवै टिम केही दिन विश्रामको फाइदा लिन चाहन्छन् । त्यसबीच आफ्नो टिमको कमजोरी सच्याउन चाहन्छन् । नेपालको खेल आइतबार परेको छ भने बंगलादेशले सोमबार खेल्नेछ । नेपाली प्रशिक्षक श्रेष्ठले पोस्टम्याच कन्फ्रेन्समा भने, हाम्रो उद्देश्य भनेकै उपाधि जित्ने हो, त्यसैले अबको हाम्रो विपक्षी टिम कुन हुने हो, त्यसले फरक पार्दैन ।बंगलादेशी प्रशिक्षक हकले पनि लगभग त्यही आशयमा भने, मेरो फुटबल सिद्धान्त के हो भने उपाधि जित्नु छ भने कुनै पनि टिमलाई हराउन सक्नुपर्छ । त्यसैले हामीलाई पनि अबको खेल कोविरुद्ध हुनेछ, त्यसको अर्थ छैन । यो खेलमा पराजित त रह्यौं, तर हाम्रो चुनौती समाप्त भएको छैन, यो नै महत्त्वपूर्ण हो । उनी पनि टिममा रहेको कमजोरी हटाएर सेमिफाइनललाई तयार हुनुपर्ने योजना रहेको बताउँछन् । नेपाली टोलीका कप्तान कुशल देउवा पनि पोस्टम्याच कन्फ्रेन्समा आएर त्यस्तो प्रतिक्रिया दिए, जुन परीक्षालाई घोकेको उत्तर जस्तै रह्यो । उनले भने, हामी यो जितमा निकै खुसी छौं । खेल एकदमै राम्रो भयो । हामीलाई आफ्नो खेलाडीमा पूरा विश्वास छ । अब हाम्रो ध्यान अर्को खेलमा केन्द्रित हुनुपर्छ । हामी समूह विजेता रह्यौं, यो ठूलो कुरा हो । सेमिफाइनलमा राम्रो खेलेर फाइनल पुग्ने र त्यो पनि जित्ने योजना छ ।"
दुई शतकमा पाकिस्तान बलियो,"रावलपिन्डी (एएफपी) मोहम्मद रिजवान र साउद सकिलले सानदार शतक बनाएपछि पाकिस्तानले बंगलादेशविरुद्धको पहिलो टेस्टमा बलियो स्कोर बनाएको छ । रावलपिन्डीमा बिहीबार पाकिस्तानले ४४८६ मा पहिलो इनिङ्स समाप्तिको घोषणा गरेको थियो । जवाफमा बंगलादेशले विनाक्षति २७ रन बनाएको छ । रिजवानले अविजित १ सय ७१ रन बनाए । टेस्ट क्रिकेटमा तेस्रो शतक बनाउनेक्रममा उनले व्यक्तिगत उच्च स्कोर पनि बनाएका हुन् । सकिलले १ सय ४१ रन जोडे । यी दुईले बुधबार १६३ को स्थितिमा पुगेको पाकिस्तानलाई सुधारेका हुन् ।बंगलादेशका ओपनिङ जोडी सदमन इस्लाम १२ र जाकिर हुसेन ११ रन बनाई क्रिजमा छन् । बलरलाई साथ नदिएको पिचमा यी दुईले १२ ओभर खेलिसकेका छन् । बंगलादेशका ब्याटिङ प्रशिक्षक डेबिड हेम्पले आफ्ना ब्याटरले विपक्षीले जस्तै ब्याटिङ गर्ने आस लिएका छन् । यो ब्याटिङका लागि असाध्यै राम्रो पिच छ र आशा छ हामी पनि यसरी नै ब्याटिङ गर्नेछौं, बमुर्डाका पूर्वखेलाडी हेम्पले भने, हाम्रा ब्याटरले पाकिस्तानी ब्याटरले जस्तै प्रदर्शन देखाउनु पर्छ र पाकिस्तानको कुल योगफलको नजिक पुग्नुपर्छ ।पहिलो दिन बंगलादेशले पाकिस्तानलाई ठुलो दबाबमा राखे पनि सकिलले सइम आयुबसँग चौथो विकेटमा ९८ र त्यसपछि अर्को विकेटमा रिजवानसँग २ सय ४० रनको साझेदारी गरे । रिजवानले २ सय ३९ बलको इनिङ्समा ३ छक्का र ११ चौका प्रहार गरे । सकिलको पनि यो तेस्रो टेस्ट शतक हो । २ सय ६१ बल खेलेका उनले ९ चौका प्रहार गरे । बंगलादेशले दोस्रो दिनको खेलमा विकेट लिन लामो समय कुर्नुपरेको थियो । अफ स्पिनर मेहेदी हसनले सकिललाई विकेटकिपर लिट्टन दासबाट स्टम्पआउट गराएपछि दिनको खेलको ५४ ओभरपछि पहिलो विकेट लिएको थियो । अघा सलमानले १९ रन बनाए । साहिन साह अफ्रिदीले २ छक्का प्रहार गर्दै अविजित २९ रन बनाएपछि पाकिस्तानले चियापछिको सत्रमा इनिङ्स समाप्तिको घोषणा गरेको थियो । सकिलले पिचबारेमा अहिले केही बोल्नु हतार हुने जनाए । बुधबारको खेलमा बल मुभ भइहरेको थियो । तर बंगलादेशले शर्ट बलहरू फालेको थियो, यदि उनीहरूले सही स्थानमा बल पिच गरेको भए अझ सफलता पाउन सक्थे, सकिलले भने, शुक्रबारको खेलमा हाम्रा बलरहरूले बलिङ गरेपछि मात्र पिचबारेमा भन्न सकिन्छ ।बंगलादेशबाट तीव्र बलरद्वय हसन महमुद र सोरिफुल इस्लामले २२ तथा मिराज र सकिब अल हसनले ११ विकेट लिए ।"
फुटसल गोल्डकप हुने,"काठमाडौं (कास) हिमालयन फुटबल क्लब र गानादा एडुकेसनल कन्सल्टेन्सीको संयुक्त आयोजनामा राजधानीमा हिमालयन गानादा फुटसल गोल्डकप हुने भएको छ । आयोजकले प्रतियोगिताको ट्रफी अनावरण गरेको छ ।भदौ २० र २१ मा हुने प्रतियोगिताका सबै खेल चुच्चेपाटीस्थित भाटभटेनी हेल्थ क्लबमा हुनेछ । फुटबल प्रतियोगिताको नाममा गोल्डकप धेरै हुँदै आइरहे पनि फुटसलमा पहिलोपल्ट गोल्डकप गर्न लागिएको आयोजकको दाबी छ ।प्रतियोगितामा ३२ भन्दा बढी टिमले भाग लिने आयोजकले जनाएको छ । भदौ १५ सम्म टिम दर्ताको समयसीमा छ । खुला प्रतियोगिता भएकाले सबै खेलाडी र टिमले भाग लिन सकिने हिमालयन फुटबल क्लबका अध्यक्ष विनोद कार्कीले बताए । विजेताले २ लाख र उपविजेताले १ लाख रुपैयाँ पुरस्कार प्राप्त गर्नेछन् । फेयर प्ले टिमले २० हजार, उत्कृष्ट खेलाडी र गोलकिपरले समान १० हजार प्राप्त गर्नेछन् । नकआउट फर्म्याटमा चल्ने प्रतियोगिताका हरेक खेल पहिलो र दोस्रो हाफ १०१० मिनेटको रहनेछन् ।"
घले हाब्रेस्टिङलाई भलिबल उपाधि,"गोरखा (कास) लापुको घले हाब्रेस्टिङ क्लबले धार्चे गाउँपालिका५ गुम्दामा भएको भलिबल प्रतियोगिताको उपाधि जितेको छ । घले हाब्रेस्टिङले ट्रफीसहित ७० हजार रुपैयाँ थाप्यो । धार्चे५ को मनास्लु युवा क्लब दोस्रो र अजिरकोट गाउँपालिकाको भलिबल टिम तेस्रो भए । दोस्रो र तेस्रो हुने टिमले क्रमशः ४५ हजार र ३० हजार रुपैयाँ पाए । प्रतियोगितामा २२ टिमको सहभागिता रहेको संयोजक मीनबहादुर सुनारले बताए । महिला भलिबल प्रतियोगितामा बारपाक सुलिकोट गाउँपालिकाको उलाजुङ युवा क्लब विजेता बन्यो । बाह्रमुले युवा क्लब दोस्रो र आयोजक क्लब तेस्रो भए । पहिलो, दोस्रो र तेस्रोले क्रमशः २०, १५ र १० हजार रुपैयाँसहित ट्रफी जिते । महिलातर्फ तीन टिममात्र प्रतिस्पर्धी थिए । गुम्दा एकता युवा क्लब र थमरा धार्चे युवा क्लबले आलु मेलाको अवसरमा प्रतियोगिता गरेको हो । सोही अवसरमा भएको लोकनृत्य प्रतियोगितामा धार्चे५ की सुस्मिता सुनार पहिलो, बारपाक सुलिकोटकी पूर्णिमा गुरुङ दोस्रो र धार्चे५ यमगाउँकी सुस्मिना गुरुङ तेस्रो भए । विजेतालाई धार्चे गाउँपालिकाकी पूर्वउपाध्यक्ष फुलमायाा गुरुङ, वडा ५ का वडाध्यक्ष भीमप्रसाद गुरुङ र क्लबका अध्यक्ष मनुराज गुरुङले पुरस्कार वितरण गरे ।"
हस्तान्तरण नहुँदै उप्कियो नेपालगन्जको सिन्थेटिक ट्र्याक,"(नेपालगन्ज)बाँकेस्थित नेपालगन्ज रंगशालामा राखिएको सिन्थेटिक ट्र्याक हस्तान्तरण नहुँदै उप्किएको छ । सिन्थेटिक ट्र्याकमा कतै चर्केको भने कतै उप्किएको छ । पानी त्यत्तिकै जम्ने गरेको छ । निर्माण सम्पन्न भएको एक महिनामै उप्किएपछि बिछ्याइएको सिन्थेटिक ट्र्याकको गुणस्तरमाथि प्रश्न उठेको छ । सन् २०२३ मार्च २३ मा ठेक्का सम्झौता भएकोमा सन् २०२४ जनवरी ५ मा काम सम्पन्न गरिसक्नुपर्ने थियो । तर, ठेकेदार कम्पनीले असार मसान्तमा मात्र काम सम्पन्न गरेको थियो । निर्माण सकिएको एक महिनामै सिन्थेटिक ट्र्याक उप्किएकोबारे राष्ट्रिय खेलकुद परिषद् (राखेप) का सदस्यसमेत रहेका क्रिकेटका पूर्वराष्ट्रिय कप्तान एलबी क्षेत्रीको संयोजकत्वमा तीन सदस्यीय अध्ययन समिति गठन गरिएको थियो । समितिले बुधबार नेपालगन्ज रंगशालामै पुगेर स्थलगत अध्ययन गरी प्रतिवेदन बुझाएको छ । प्रारम्भिक अध्ययनका क्रममा समितिले सिन्थेटिक ट्र्याकमा निर्माण पक्षबाट प्राविधिक त्रुटि गरेको भेटिएको छ । संयोजक क्षेत्रीले प्रारम्भिक अध्ययनका क्रममा सिन्थेटिक ट्र्याकको डी एरिया मा उप्किएको, उत्तरदक्षिण साइडका विभिन्न स्थानमा पानी जम्ने गरेको पाइएको बताए । जे देखेका छौं, त्यही नै अध्ययन गरेर प्रतिवेदन बुझाएका छौं, संयोजक क्षेत्रीले भने, राखेप र नेपाल सरकारले पनि अध्ययन गरेर दोषीलाई कानुनी दायरामा ल्याउनुपर्छ । अध्ययनका क्रममा देखिएका विषयलाई लिपिबद्ध गरेर राखेपसमक्ष प्रतिवेदन पेस गरेको संयोजक क्षेत्रीले सुनाए । सिन्थेटिक ट्र्याक निर्माण गर्न ठेकेदार कम्पनी पञ्चकन्या साइनकोट्स जेभी ललितपुरलाई ठेक्का दिइएको थियो । उक्त कम्पनीले राखेपलाई निर्माण सम्पन्न हस्तान्तरण गर्न बाँकी छ । ट्र्याक निर्माणका क्रममा राखेपले केन्द्रबाटै इञ्जिनियर तथा कर्मचारी टोली पनि खटाएको थियो । लुम्बिनी प्रदेश र जिल्लास्थित खेलकुदका पदाधिकारीका अनुसार निर्माण गर्ने छुट्टै अनुगमन समिति नहुँदा ठेकेदार कम्पनीले मनपरी काम गर्दै आएको छ । राष्ट्रिय खेलकुद परिषद् सम्पर्क कार्यालय नेपालगन्जका प्रमुख महेश चन्दले ट्र्याक निर्माणका क्रममा खटिएका प्राविधिक टोली काठमाडौंमा रहेको र आफूलाई यसबारे जानकारी नभएको बताए । राखेपले ट्र्याक निर्माण गर्न ठेकेदार कम्पनी पञ्चकन्यासाइनकोट्स जेभी ललितपुरलाई ९ करोड ८६ लाख ४० हजार ८ सय ३२ रुपैयाँमा ठेक्का दिएको थियो । कम्पनीका इन्जिनियर मनिषकुमार साहले निर्माण सम्पन्न भएको ट्र्याक बिग्रेमा पुनः निर्माण गरिने बताए । उनले यसका लागि भारतबाट सम्बन्धित कम्पनीलाई बोलाइसकेको जानकारी दिए । नेपालगन्जको समृद्धिसँग जोडिएको खेलकुदको पूर्वाधार निर्माणलगत्तै बिग्रिँदा स्थानीयस्तरबाट पनि यसको उच्च स्तरीय छानबिन हुनुपर्ने माग छ । नेपालगन्जका नागरिक अगुवा कृष्णप्रसाद श्रेष्ठले राखेपको अध्ययन समितिले छानबिन गरे पनि यसको उच्चस्तरबाट छुट्टै छानबिन हुनुपर्ने बताए । जिल्ला खेलकुद विकास समितिका अध्यक्ष सन्दीपजंग शाहले ट्र्याक निर्माणका क्रममा राखेपले अनुगमन नै गर्न नदिएको आरोप लगाए । हामीले स्थानीयस्तरमा अनुगमन समिति बनाउन माग गर्दै ८ महिनाअघि तालाबन्दी नै गर्यौं । हाम्रो आवाजलाई कतै सुनिएन । त्यसको परिणाम अहिले देखियो, उनले भने, यसले खेलाडीलाई त असर पर्यो नै देशको ढुकुटीसमेत बर्वाद भयो ।"
बिर्तामोड युनाइटेडसँग आर्मी स्तब्ध,(ताप्लेजुङ)सिलोङमा डुरान कप खेलेर सिधै ताप्लेजुङ आएको विभागीय टोली त्रिभुवन आर्मी क्लब बिहीबार बिर्तामोड युनाइटेड क्लब झापासँग स्तब्ध भएको छ । ताप्लेजुङ सदरमुकाम फुङलिङमा भइरहेको ताप्लेजुङ गोल्डकप फुटबल प्रतियोगिताको अन्तिम क्वाटरफाइनलमा आर्मीले बिर्तामोडसँगको खेल ३० ले गुमायो । पहिलो हाफसम्म बराबरी खेलेको बिर्तामोडले दोस्रो हाफलगत्तै गोल गरेको थियो । बिर्तामोडका सौरभ सुब्बाले क्रस गरेको बललाई अभिषेक गुरुङले गोलमा परिणत गरेका थिए । खेलको ६५ औं मिनेटमा देवेन्द्र तामाङले मैदानको मध्य भागबाट हानेको फ्रिकिक सिधै गोलमा परिणत भयो । त्यसको एक मिनेटपछि नै युसुफ थपलियाले गोल थपेका थिए । झापा११ लाई फाइनलमा पटकपटक पराजित गर्दै उपाधि जितेको आर्मीले ताप्लेजुङमा भने झापाली टोलीसँग हार बेहोनुपरेको थियो । बिर्तामोडले दर्शकको भरपुर समर्थन पाएको थियो । प्लेयर अफ द म्याच बिर्तामोडका देवेन्द्र तामाङ भए । बिर्तामोडले अब फाइनल पुग्नका लागि शनिबार सहलेश युथ क्लब सिराहासँग प्रतिस्पर्धा गर्नेछ । शुक्रबारपहिलो सेमिफाइनलमा आयोजक संघर्ष स्पोर्टिङ क्लब ताप्लेजुङ र सगरमाथा युथ क्लब मोरङबीच प्रतिस्पर्धा हुनेछ ।

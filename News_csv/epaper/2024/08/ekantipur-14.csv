शीर्षक,विवरण
२५ वर्ष पुगेपछि एनसेल सरकारी हुने सुनिश्चित नगरी नवीकरण गर्न दबाब,"अब भदौ १६ भित्र नवीकरणबापतको बाँकी १६ अर्ब र विलम्बबापतको थप ३ अर्बसहितको रकम नबुझाए लाइसेन्स खारेज हुनेछ ।प्राधिकरणकै कर्मचारी युनियनले समेत व्यवस्थापनसँग संस्थागत सुधारसँगै समग्र दूरसञ्चार क्षेत्रको सुधार माग गर्दै दुई हप्तायता गरिरहेको चरणबद्ध आन्दोलनमा समेत एनसेलको मुद्दा मिसिएको छ । एनसेलको लाइसेन्स नवीकरणका लागि एक महिना पनि समय बाँकी छैन, प्राधिकरण नेतृत्वले किन यसमा स्पष्टता दिन नसकेको हो, हामी अचम्मित छौं, युनियनका अध्यक्ष शिवराज जैसीले भने । एनसेलका अधिकारीहरूले भने अघिल्लो मन्त्रिपरिषद्को निर्णयमा पुनर्विचार गरिनुपर्ने भन्दै वर्तमान सरकारसँग अनुरोध गर्दै आएको स्रोतको भनाइ छ । सञ्चारमन्त्री पृथ्वीसुब्बा गुरुङ र सञ्चार सचिव राधिका अर्याल दुवै जना सञ्चार क्षेत्रका लागि नयाँ भएकाले उनीहरूले यस विषयमा बुझिरहेको प्रतिक्रिया दिँदै आएका छन् । अहिले कुनै अपडेट छैन, मन्त्रीज्यूले एकदुई दिनमा केही धारणा बनाउनु हुन्छ होला, मन्त्रालयका अधिकारीले भने, उहाँले एनसेल अधिकारीसँग छलफल गरिसक्नुभएको छ ।दूरसञ्चार ऐन २०५३ को दफा ३३ मा जम्मा पुँजी लगानीको ५० प्रतिशतभन्दा बढी विदेशी व्यक्ति वा संगठित संस्थाको लगानी भएको दूरसञ्चार सेवासँग सम्बन्धित जग्गा, भवन, यन्त्र, उपकरण तथा संरचनामा अनुमतिपत्रको अवधि समाप्त भएपछि नेपाल सरकारको स्वामित्व हुने उल्लेख छ । हाल एनसेलमा ८० प्रतिशत सेयर स्वामित्व स्पेक्ट्रालाइट यूकेका नाममा छ, जसका लगानीकर्ता गैरआवासीय नेपाली सतीशलाल आचार्य हुन् । २० प्रतिशत सेयर पनि सतीशलालकी श्रीमती भावना सिंह श्रेष्ठको नाममा रहेको नेपाली कम्पनी सुनिभेरा क्यापिटल भेन्चरको छ ।नेपाली मूलका सिंगापुरवासी आचार्यले बेलायतमा एक अमेरिकी डलरमा स्पेक्ट्रलाइट यूके नामक कम्पनी दर्ता गरेर गत वर्ष मंसिरमा एनसेलको ८० प्रतिशत सेयर खरिद गरेका थिए । मलेसियन कम्पनी आजिएटा ग्रुप बर्हादले नेपालमा विदेशी लगानीकर्ताका लागि व्यवसायको वातावरण नभएको भन्दै एनसेलमा रहेको आफ्नो सेयर ५ करोड अमेरिकी डलर (६ अर्ब ६५ करोड रुपैयाँ) मा बिक्री गरेको थियो । आजिएटाले २०७२ सालमा १ अर्ब ३६ करोड अमेरिकी डलर (त्यस बेलाको विनियम दरअनुसार १ खर्ब ४३ अर्ब रुपैयाँ) मा टेलिसोनेरासँग सो सेयर खरिद गरेको थियो ।आठ वर्षअघि भएको उक्त कारोबार रकम अंकको ९६ प्रतिशत कम मूल्यमा खरिदबिक्री भएको र अफसोर कारोबार गरी आचार्य दम्पतीले कम्पनी लिएको विषयमा सामाजिक सञ्जालदेखि सदनसम्म बहस भएको थियो । एनसेल खरिदबिक्री प्रकरणको छानबिन गर्न सरकारले मंसिर २१ मा पूर्वमहालेखा नियन्त्रक प्रमुख टंकमणि शर्माको संयोजकत्वमा ५ सदस्यीय उच्चस्तरीय समिति बनाएको थियो । समितिले माघ १५ मा तत्कालीन प्रधानमन्त्री पुष्पकमल दाहाललाई प्रतिवेदन बुझाउँदै यथास्थितिमा एनसेलको सेयर खरिदबिक्री अनुमति दिन नमिल्ने आशयको सुझाव दिएको थियो ।सुझावको तेस्रो बुँदामा प्रचलित कानुनबमोजिम २५ वर्षको अवधि समाप्त भएपछि दूरसञ्चार सेवासँग सम्बन्धित जग्गा, भवन, यन्त्र उपकरण तथा संरचनामा नेपाल सरकारको स्वामित्व हुने भएकाले सोको सुनिश्चितता हुने गरी आवश्यक सर्तहरू राख्नुपर्ने उल्लेख थियो । सोही सुझावअनुरूप गएको फागुन पहिलो साताको मन्त्रिपरिषद् बैठकले तेस्रो नवीकरणकै बेला पाँच वर्षपछि एनसेल नेपाल सरकारको स्वामित्वमा आउने सुनिश्चित गरेर मात्रै अनुमतिपत्र नवीकरण गर्न प्राधिकरणलाई निर्देशन दिएको हो ।मन्त्रिपरिषद्को निर्देशनपछि नै प्राधिकरणले एनसेलको सेयर खरिदबिक्री प्रक्रिया कानुनसम्मत नभएको भन्दै स्वीकृति दिन अस्वीकार गरेको थियो । कारोबार भएको ६ महिनापछि गत वैशाखमा प्राधिकरणले एनसेललाई पत्र पठाउँदै यथास्थितिमा खरिदबिक्रीलाई स्वीकृति दिन नमिल्ने जनाएको हो । सेयर विदेशमा बिक्री भएको र कानुनबमोजिम नियामकको पूर्वस्वीकृति नलिएको सेयर कारोबार भएकाले स्वीकृत दिन नमिल्ने प्राधिकरणको ठहर छ ।"
सुप्रिम सहकारीपीडित फेरि आन्दोलनमा,"त्यसका लागि प्रदेशका मुख्यमन्त्री आचार्यलाई बुटवलमै भेटेर ज्ञापनपत्र बुझाउने, बुटवलमा भदौ दोस्रो सातातिर २ हजार ५ सय बढी सहकारीपीडितको प्रदर्शन गर्ने, प्रधानमन्त्री केपी शर्मा ओली, उपप्रधान तथा अर्थमन्त्री विष्णु पौडेल, गृहमन्त्री रमेश लेखकलाई काठमाडौंमै पुगेर भेट गर्ने कार्यक्रम तय भएको उनले बताए । उहाँहरूसँगको भेटमा सहकारी ठगहरूको पक्राउ, कारबाही र पीडितलाई रकम फिर्ताको सुनिश्चितताका लागि दबाब दिनेछौं, नेपालले भने ।सुप्रिम सहकारीका १० हजार ३ सय ९१ बचतकर्ताबाट संकलन भएको १ अर्ब ३१ करोड रकममध्ये ८६ करोड १८ लाख २३ हजार अपचलन भएको प्रहरी अनुसन्धानले देखाएको छ । सहकारीका संस्थापक अध्यक्ष जीबी राई, सचिव कुमार रम्तेल, भूपेन्द्रबाबु राई, गोर्खा मिडिया नेटवर्कसहित २८ जनाले बचत अपचलन गरेको देखिएको छ । रास्वपाका सभापति एवं तत्कालीन गोर्खा मिडिया नेटवर्कका कार्यकारी निर्देशक रवि लामिछानेले पनि सुप्रिम सहकारीबाट बैंकमार्फत रकम ट्रान्सफर गराएर २ करोड लगेको अनुसन्धानले देखाएको छ । तर, प्रहरीले लामिछानेलाई प्रतिवादी बनाएको छैन । त्यही प्रतिवेदनका आधारमा जीबी राईसहित २८ जनालाई प्रतिवादी बनाएर कारबाहीको मागसहितको मुद्दा अदालत पेस भइसकेको छ । त्यसपछि कुनै अध्ययन तथा अनुसन्धान नभएको भन्दै पीडितहरूले आन्दोलनमा उत्रनुपरेको बताएका छन् ।सहकारीको छानबिनका लागि सहकारी संस्था बचत रकम दुरुपयोगसम्बन्धमा संसदीय छानबिन विशेष समिति बनाए पनि अहिलेसम्म जीबी राई पक्राउ नगरेको, सुप्रिमको रकम ट्रान्सफर गर्ने गोर्खा मिडिया नेटवर्क र त्यसका निर्देशक लामिछाने माथि छानबिन अवरुद्ध भएको भन्दै पीडितले आन्दोलनका कार्यक्रम घोषणा गरेका हुन् । पीडितहरूका अनुसार संसदीय छानबिन विशेष समितिले सुप्रिम सहकारीपीडितहरूका तर्फबाट संघर्ष समितिका संयोजक नेपाल, सचिव देवीलाल भट्टराई र पीडित एवं सहकारी विज्ञ सन्तराम भट्टराईलाई काठमाडौंमै बोलाएर सोधपुछ मात्र गरेको जनाएका छन् । अन्य पीडितसँग भने समितिले सोधपुछ गरेको छैन ।सुप्रिम सहकारीमा एकै व्यक्तिको ३ करोड रुपैयाँसम्म बचत फसेको छ । दैनिक ज्यालादारीमा काम गर्नेदेखि सडकमा सार्वजनिक शौचालय सफा गरेर आम्दानी गरेको रकम बचत गर्नेहरूसमेत सहकारीबाट ठगिएका छन् । जिल्ला प्रहरी कार्यालय रूपन्देहीका अनुसार सहकारीका १ हजार ८ सय ३१ बचतकर्ताले सहकारीमा रकम ठग्नेहरूलाई कारबाही र आफूहरूको बचत फिर्ताको काम गर्दै जाहेरी दिएको जिल्ला प्रहरी कार्यालय रूपन्देहीका सूचना अधिकारी डीएसपी मनोहर भट्टले बताए ।"
वैदेशिक रोजगारीका सबै संयन्त्र पोखरा र भैरहवामा पनि,"अहिले श्रम बिभागअन्तर्गत रहेका कार्यालयहरूबाट वैदेशिक रोजगारमा जाने श्रमिकको श्रम स्वीकृति जारी हुने गर्छ । सेन्टर फर द स्टडी अफ लेबर एन्ड मोबिलिटी (सेस्लाम) का अनुसन्धान निर्देशक जीवन बानियाँ काठमाडौ केन्द्रित नेपालको श्रम प्रवासनसम्बन्धी व्यवस्थाको पुनर्संरचना मन्त्रालयको प्रमुख एजेन्डा बन्नुपर्ने बताउँछन् । मन्त्रीले त्यसका लागि आवश्यक ऐनकानुन र नीतिनियम बनाउने र संघ, प्रदेश र स्थानीयस्तरमा वैदेशिक रोजगार शासनका लागि आवश्यक प्रारूप र संरचना बनाउनेतिर बढी महत्त्व दिनुपर्छ, उनले भने, संरचना निर्माणसँगै विभिन्न सरकारी संस्था तथा निकायमा आवश्यक अख्तियारी र उनीहरूको उत्तरदायित्व तथा भूमिका परिभाषित गरी प्रत्यायोजन गर्नु आवश्यक छ ।आर्थिक वर्ष २०८०८१ मा ७ लाख ४१ हजार २ सय ९७ जना श्रम स्वीकृति लिएर वैदेशिक रोजगारीमा गएका थिए । जसमा ८० हजार महिला श्रमिक थिए ।"
नेपथ्यबाट क्यालिफोर्नियासम्म,"अन्त्यमा, दर्शक, श्रोताको साथ र सहयोगलाई कसरी सम्झन चाहनुहुन्छ ?कलाकारका लागि दर्शक, श्रोता भनेको भगवान् हुन् । सबैको माया र सद्भाव पाउनु भाग्यको कुरा हो । म आफूलाई भाग्यमानी ठान्छु । सबैलाई धन्यवाद ।"
बोल्टको कीर्तिमान,सन् २०१६ मा आजकै दिन (अगस्ट १४) मा जमैकाका धावकयुसेन बोल्टले ओलम्पिक प्रतियोगितामा विरलै हुने कीर्तिमान कायम गरेका थिए । बोल्टले एक सय मिटर दौडमा स्वर्ण जित्दै लगातार एक सय मिटर दौडमा तीन ओलम्पिकमा स्वर्णको कीर्तिमान कायम गरेका थिए । ब्राजिलको रियो दी जेनेरियोमा आयोजित प्रतियोगितामा उनले दुई सय मिटर दौडमा पनि स्वर्ण पदक जितेका थिए । बोल्टले २०१६ को ओलम्पिकको एक सय र दुई सय मिटरको दूरी क्रमशः ९८१ र १९७८ सेकेन्डमा पार गरेका थिए । त्यसअघि उनले २०१२ र २००८ का ओलम्पिकमा पनि एक सय र दुई सय मिटर दौडमा स्वर्ण जितेका थिए । बोल्टले २००९ को बर्लिन वर्ल्ड च्याम्पियनसिपमा कायम गरेको एक सय मिटरको दौडको विश्व कीर्तिमान हालसम्म कसैले तोड्न सकेका छैनन् । त्यतिबेला उनले सय मिटरको दूरी ९५८ सेकेन्डमा पूरा गरेका थिए ।
आलोचनापछि मधेशका ८ राज्यमन्त्री बर्खास्त,"(जनकपुर)राज्यमन्त्रीसहित २० सदस्यीय मन्त्रिपरिषद् बनाएको विषयमा आफ्नै पार्टीले स्पष्टीकरण सोधेपछि मधेश प्रदेशका मुख्यमन्त्री सतिशकुमार सिंहले आठ राज्यमन्त्री बर्खास्त गरेका छन् । मुख्यमन्त्री सिंहले एक साताअघि कांग्रेस, एमाले, जनमत र लोसपाबाट राज्यमन्त्री थपेर जम्बो मन्त्रिपरिषद् बनाएपछि आलोचना र विरोध चुलिएको थियो । मुख्यमन्त्री सिंहसम्बद्ध जनमत पार्टीले नै स्पष्टीकरण सोधेपछि नयाँपुराना सबै राज्यमन्त्री बर्खास्त गरिएको हो । करिब साढे ६ वर्ष मधेश प्रदेश सरकारको बागडोर सम्हालेको जनता समाजवादी पार्टी नेपाललाई सत्ताच्युत गरेर गत जेठ २५ मा जनमत पार्टीको नेतृत्वमा सरकार बनाउने क्रममा नयाँ सत्ता गठबन्धनबीच राज्यमन्त्री थप्नुपर्ने सहमति थियो । जनमत पार्टीले मुख्यमन्त्रीमा अघि सारेका सिंहले शपथग्रहण लिएकै दिन एमाले, माओवादी केन्द्र, एकीकृत समाजवादी, नागरिक उन्मुक्ति पार्टी र नेपाल संघीय समाजवादी पार्टीका १० मन्त्री र ३ राज्यमन्त्री नियुक्त गरिएको थियो । राज्यमन्त्रीतर्फ एमालेबाट केशव राय (स्वास्थ्य तथा जनसंख्या), शारदादेवी थापा (शिक्षा तथा संस्कृति) र जनमतबाट रञ्जुकुमारी मण्डल खंग (बिनाविभागीय) ले नियुक्ति पाएका थिए । जेठ २७ मा खंगले वन तथा वातावरण राज्यमन्त्रीको जिम्मेवारी पाइन् । त्यो दिन जनमतबाट दुई मन्त्री पनि थपिए । सिंह मुख्यमन्त्रीमा नियुक्त भएको दुई दिनमा १६ सदस्यीय मन्त्रिपरिषद् बनेपछि थप विस्तार नहुने अनुमान थियो । केन्द्रमा कांग्रेस र एमालेको नयाँ गठबन्धन बनेपछि मधेश प्रदेशमा पनि सत्ता समीकरण फेरि बदलियो । मुख्यमन्त्री सिंहले आफ्ना सारथि दल माओवादी केन्द्र, एकीकृत समाजवादी, नागरिक उन्मुक्ति पार्टी, नेपाल संघीय समाजवादी पार्टीका मन्त्रीलाई बर्खास्त गर्दै कांग्रेसएमालेको समर्थनमा विश्वासको मत लिए । कांग्रेस ४ मन्त्रालयसहित सरकारमा गएपछि मुख्यमन्त्री सिंहलाई राज्यमन्त्री थप्न सत्ता गठबन्धनबाट दबाब बढ्यो । सरकारमा रहेका कांग्रेस र लोसपाले पनि राज्यमन्त्री थप्नुपर्ने प्रस्ताव ल्यायो । सबै दलसित छलफल गर्दा राज्यमन्त्री थपिएको हो, जनमत पार्टीका एक प्रदेश सांसदले भने, एकै पटक ५ जना राज्यमन्त्री थपिँदा मन्त्रिपरिषद् जम्बो देखियो ।मुख्यमन्त्री सिंहले साउन २२ मा राज्यमन्त्री थपेर २० सदस्यीय मन्त्रिपरिषद् बनाएपछि जनता समाजवादी पार्टी नेपालले भने जनकपुरमा मुख्यमन्त्री कार्यालयलक्षित आन्दोलन गर्यो । सत्तारूढ कांग्रेस र एमालेभित्रै पनि आलोचना भयो । जनमत पार्टीले मुख्यमन्त्री सिंहलाई साउन २५ मा पार्टीसँग समन्वय नगरी महत्त्वपूर्ण निर्णय लिने गरेको, परिणाम देखिने गरी काम गर्न भने पनि उद्घाटनसमारोहमा समय दिएको र बजेटमा सांसदहरूलाई ५ करोड रुपैयाँ दिने विवादास्पद निर्णय गरेको विषयमा स्पष्टीकरण सोध्यो । पार्टी अध्यक्ष सीके राउतको ग्रिन सिंग्नल मा मन्त्रिपरिषद् विस्तार गरेका सिंह स्पष्टीकरण सोधिएपछि राजीनामा गर्ने मुडमा पुगेका थिए । तर अध्यक्ष राउतले आडभरोसा देखाएपछि मुख्यमन्त्री सिंहले मन्त्रिपरिषद्मा रहेका ८ राज्यमन्त्रीलाई मंगलबार दिउँसो एकैसाथ पदमुक्त गरिदिए । उनले प्रदेश प्रमुख सुमित्रा सुवेदी भण्डारीलाई पत्र लेख्दै मन्त्रिपरिषद्मा रहेका सबै ८ राज्यमन्त्रीलाई पदमुक्त गरिएको जानकारी गराएका छन् । राज्यमन्त्रीहरू रेखा ठाकुर, नीलमकुमारी रजक, रामबाबु यादव, शम्भु साह, मोहम्मद जैद आलम, केशव राय, शारदादेवी थापा र रञ्जुकुमारी मण्डल खंग पदमुक्त भएका हुन् । एमालेका प्रमुख सचेतक हरिनारायण महतोले राज्यमन्त्री हटाउने विषयमा आफूसित मुख्यमन्त्री सिंहले कुनै सल्लाह नगरेको बताए । जनमतका अध्यक्षको निर्देशनपछि राज्यमन्त्रीहरू हटाइएको सुनेको छु । राज्यमन्त्री राख्दा मुख्यमन्त्रीजीले सल्लाह गर्नुभएको थियो । हटाउँदा आफूखुसी गर्नुभएको छ, उनले भने । मुख्यमन्त्री सिंहले आइतबार नै राज्यमन्त्रीलाई राजीनामा गर्न आग्रह गरेका थिए । एमालेका तीनै जना राज्यमन्त्रीले भने सोमबार संसदीय दलका नेता सरोजकुमार यादव (महोत्तरी) लाई राजीनामा बुझाइसकेका थिए । कांग्रेसका मधेश प्रदेश अध्यक्ष एवं प्रदेश सांसद कृष्णप्रसाद यादवले सत्ता गठबन्धनका चार दलको सहमतिमै राज्यमन्त्रीहरू फिर्ता बोलाइएको दाबी गरेका छन् । मन्त्रिपरिषद् जम्बो भयो भनेर आलोचना बढेपछि र केही राज्यमन्त्री आफूखुसी थपिएकाले कांग्रेस, एमाले, जनमत र लोसपाको बैठकमा सहमति गरेरै फिर्ता बोलाइएको हो, उनले भने । जनमत पार्टीका एक सांसदले भने गठबन्धन सरकारमा अरू दलको दबाब मुख्यमन्त्रीले झेल्नुपर्ने अवस्था रहेको प्रतिक्रिया दिए ।"
संसद् बैठक सञ्चालनमा सभामुखको शैलीप्रति प्रश्न,"(काठमाडौं) सभामुख देवराज घिमिरे प्रतिपक्षी दलका सांसदलाई बोल्न अंकुश लगाउन खोज्दा विवादमा परेका छन् । प्रतिनिधिसभा बैठकमा मंगलबार रास्वपाका सांसद हरि ढकाल डेडिकेटेड तथा ट्रंकलाइनको महसुल बक्यौताको विषय उठाउन खोज्दा सभामुख घिमिरेले माइक काटिदिएका थिए । सत्तारूढ एमालेका सांसद दामोदर पौडेल वैरागी विषयान्तर हुँदा भने उनले रोकेनन् । रास्वपाले सभामुखलाई पक्षधरता नदेखाईकन प्रतिपक्षको आवाज सुन्ने वातावरण बनाउन आग्रह गरेको छ । प्रतिनिधिसभा बैठकमा सांसद ढकालले सडक यातायातका विषयमा धारणा राख्न सुरु गरेका थिए । उनले प्राकृतिक प्रकोपका कारण मात्रै नभई निर्माणका क्रममा हुने भ्रष्टाचारको प्रकोपले पनि पुल र सडक भत्किएको उल्लेख गरे । त्यसपछि उनले विद्युत् प्राधिकरणमा म जान चाहें, मिटर जडान गरेर महसुल असुल गर्ने ठाउँमा भनी डेडिकेटेड र ट्रंकलाइनको प्रसंगमा प्रवेश गर्दै थिए, सभामुख घिमिरेले लाइन काटिदिए । घिमिरेले माननीय सदस्य तपाईंको विषय सकियो बस्नुस् भनेर आदेश दिए । ३ मिनेट समय पाएका ढकालले साढे १ मिनेट मात्रै बोलेका थिए । सभामुखले माइकमा लाइन अझै नदिएपछि रास्वपा र राप्रपाका सांसदले सिटबाट उठेर विरोध गरे । सभामुख घिमिरेले भने आफूलाई जानकारी गराएको विषयभन्दा फरक बोल्न नपाउने अडान सुनाए । रास्वपा र राप्रपाका सांसद नबसेपछि उनले रास्वपा सभापति रवि लामिछानेलाई २ मिनेट समय दिए तर लामिछानेले ढकाललाई नै बोल्न दिन आग्रह गरे । तर सभामुखले राप्रपा अध्यक्ष राजेन्द्रलिङ्देनलाई समय दिए । हामीले आकस्मिकमा समय प्राप्त गर्छौं, योपटकबाट परम्परा बिगारिएको छ । प्रतिनिधिसभा सदस्यलाई तिमीले यो मात्रै बोल्न पाउँछौ, पहिले नै यो विषय भनेर लेखाएर मात्रै बोल्न पाउँछौ भन्ने व्यवस्था मान्य हुँदैन, लिङ्देनले भने, जनताका प्रतिनिधिले आफ्नो कुरा राख्छन्, त्यो संविधानविपरीत र संसद्को नियमावलीविपरीत भयो भने मात्र सभामुखले प्रतिबन्ध लगाउने हो ।त्यही बीचमा सभामुख घिमिरेले प्रतिनिधिसभा नियमावली वाचन गरेर सुनाए, जसमा आकस्मिक समयमा के गर्न पाइने र के नपाइने भन्ने व्यवस्था थियो । त्यति बेला एमालेका रघुजी पन्तले सिटबाट उठेर प्रतिवाद गरे, एमालेकै ठाकुर गैरेले पनि समय मागे । पन्त र गैरेतिर सभामुखले ध्यानै दिएनन् । सभामुखले समय नदिएपछि प्रमुख प्रतिपक्ष माओवादीका सांसदहरूले पनि सिटबाट उभिएर विरोध जनाए । रास्वपा सभापति लामिछानेले डेडिकेटेड र ट्रंकलाइनको नाम लिनै लाग्दा माइकको लाइन काट्नुको अन्तर्य के हो ? भनेर प्रश्न गरिरहेका थिए । २० मिनेटको वादविवादपछि सभामुख घिमिरेले सांसद ढकाललाई बाँकी रहेको समयभित्र बोल्न माइकको लाइन जोडिदिए । सांसद ढकालले आक्रोशित हुँदै आगामी दिनमा यस्ता गतिविधि नगर्न सभामुख घिमिरेलाई चेतावनी दिए । प्रतिपक्षले उठाउन लागेको सुशासनका मुद्दा र भ्रष्टाचारका विषयमा यो खालको रवैया कृपया नदेखाइयोस्, उनले भनेका थिए । प्रतिनिधिसभाको मंगलबारकै बैठकमा रास्वपा सभापति लामिछानेले सहकारी ठगी गरेको रकम फिर्ता गर्नुपर्ने माग एमालेका सांसद दामोदर पौडेल वैरागीले राखेका थिए । त्यसमा नियमापत्ति जनाउन रास्वपाका मनीष झा सिटबाट उठे । सभामुखले झोक्किँदै के नियमापत्ति हो ? भन्दै प्रश्न गरे ।नियमापत्तिपछि पनि सांसद पौडेलले विषयान्तर भई प्रतिपक्षी सांसदको आलोचना गर्दा सभामुखले रोकेनन् । त्यसपछि रास्वपाका सांसदहरू सिटबाट उठे र अशोक चौधरीले नियमापत्तिमा बोल्न समय मागे । सभामुखले भने, तपाईंको आपत्ति के विषयमा हो, पहिला भन्नुस् अनि मात्रै माइक दिन्छु । रास्वपाका सांसद चौधरीले माइक नपाए पनि केही बोले तर सभामुखले झोक्किए, माननीय सदस्य तपार्इं बस्नुस्, मैले तपाईंलाई आदेश जारी गर्छु, बस्नुस् । सांसदले सिटबाट उभिएर नियमापत्ति गरे बोलिरहेको सांसदलाई रोक्ने र नियमापत्ति गर्नेलाई माइकको लाइन दिएर बोल्न दिने संसदीय अभ्यासको सभामुखले ख्यालै गरेनन् । संसद् बैठकपछि कार्य व्यवस्था परामर्श समिति बैठकमा एमालेका मुख्य सचेतक महेश बर्तौला र कार्य व्यवस्था समिति प्रतिनिधि लीलानाथ श्रेष्ठले रास्वपा सांसदलाई डेडिकेटेड र ट्रंकलाइनबारे बोल्नका लागि समय दिन सभामुखलाई बाध्य पार्नु सही नभएको बताएका थिए । रास्वपाका प्रमुख सचेतक सन्तोष परियारले सभामुखजस्तो सम्माननीय आसनबाट सदनमा पक्षधरता हुनु नहुने र प्रतिपक्षको आवाजलाई सुन्ने वातावरण बनाउनुपर्ने जवाफ फर्काएका थिए । कांग्रेसका प्रमुख सचेतक श्यामकुमार घिमिरेले भने आकस्मिक समयमा रास्वपा सांसद विषयान्तर भएपछि सभामुखले रोक्न खोजेको बताए । उनले भने, आकस्मिक समय सभामुखको, विशेष समय दलको र शून्य समय सांसदको हो । एमालेकी सचेतक सुनिता बरालले सदनको घटनाबारे कार्य व्यवस्था परामर्श समितिमा पार्टीको धारणा राखिएको कान्तिपुरलाई बताइन् । सभामुख संसदीय अभ्यासमा नयाँ र राजनीतिक व्यक्ति हुनुका कारणले संसद्को कार्यशैली अव्यवस्थित भएको हो कि भन्ने लाग्छ, उनले भनिन्, तर उहाँले पार्टीको पक्ष लिएको एमालेलाई अनुभूति भएको छैन । माओवादीका सांसद माधव सापकोटाले सभामुख घिमिरे चासो राख्नु नपर्ने विषयमा चासो राख्दा विवादमा परेको बताए । सभामुखले समय दिएपछि सांसदलाई यो बोल र त्यो नबोल भन्ने होइन, उनले भने, नियमावली र संविधानविपरीत बोले मात्र सभामुखले रोक्ने हो । रास्वपाका प्रमुख सचेतक परियारले सभामुखले पक्षधरता देखाउन नहुने बताए । सभामुखले त प्रतिपक्षको आवाजलाई सुन्ने वातावरण बनाउन सहयोग गर्नुपर्छ न कि प्रतिपक्षलाई यो गर त्यो नगर भन्ने हो, उनले भने ।"
मिस्रीको घरदैलोमा रुमल्लिएको कूटनीति,"एक देशका कर्मचारी अर्को देशको भ्रमणमा जाँदा सामान्यतया समाचारको विषय नै बन्दैनन् । तर, भारतीय विदेश सचिव विक्रम मिस्रीको नेपाल भ्रमण ठूलो समाचार बन्यो किनकि उनलाई हाम्रा राष्ट्रपति, प्रधानमन्त्री, पूर्वप्रधानमन्त्री, उपप्रधानमन्त्री र मन्त्रीहरूले निकै ठूलो महत्त्वका साथ भेट गरे । हुन त उनी परराष्ट्र सचिव सेवा लम्सालको मैत्रीपूर्ण निमन्त्रणामा परिचयात्मक कार्यक्रम का लागि आएका हुन् । तर, आइतबार बिहान काठमाडौं उत्रिएका उनले नेपाली भूमिमा करिब ३० घण्टा बिताउँदा १० राजनीतिक भेटघाटमा १० घण्टा बिताए । भेटमा दुईपक्षीय हितका लागि सहकार्यलाई थप उचाइमा पुर्याउने विषयमा छलफल भएको जस्ता परम्परागत प्रतिक्रिया मात्र सार्वजनिक भएकाले कूटनीतिक रूपमा त्यसको विशिष्ट उद्देश्य र ओज नरहेको प्रस्ट हुन्छ । तर नेपाल र भारतका नेता तथा अधिकारीहरूका भेटघाट र संवादका एजेन्डालाई सधैंजसो अपारदर्शी राख्ने प्रवृत्ति रहेकाले यस्ता भेटघाटको उद्देश्यलाई शंकास्पद बनाउने गरेको छ ।भारतीय विदेश सचिव मिस्रीले राष्ट्रपति रामचन्द्र पौडेल, प्रधानमन्त्री केपी शर्मा ओली तथा पूर्वप्रधानमन्त्रीहरू शेरबहादुर देउवा, पुष्पकमल दाहाल, माधवकुमार नेपाल, उपप्रधानमन्त्रीद्वय प्रकाशमान सिंह र विष्णु पौडेल तथा मन्त्रीहरू रमेश लेखक र आरजु देउवासँग कुनकुन एजेन्डामा छलफल गरे र त्यस क्रममा दुई पक्षबीच केकस्ता विषयमा समझदारी भयो भनेर जनतालाई भनिएको छैन । कूटनीतिक भेटघाटका सम्पूर्ण विवरण पक्कै पनि सार्वजनिक गरिँदैनन्, तर मुख्य एजेन्डा के हो भन्ने थाहा पाउनु दुवै देशका नागरिकको अधिकार हो, त्यो कूटनीतिक सम्बन्धको सम्मान पनि हो ।त्यहाँभित्र भएका संवाद सार्वजनिक गर्न नसक्ने भएकाले गोप्य राख्नुपर्ने नेताहरूको व्यक्तिगत बाध्यता होला । तर नेतृत्वको यो प्रवृत्तिले आफ्नो र मित्र देशको उद्देश्यमाथि शंका बढाउँछ । भारतीय पाहुनालाई हाम्रा राष्ट्रपति, प्रधानमन्त्री, पूर्वप्रधानमन्त्री, मन्त्रीहरूले शृंखलाबद्ध गरेको भेटप्रति अहिले व्यक्त भइरहेको प्रतिक्रियाको सार यही हो । राज्यको माथिल्लो पदमा रहेका पदाधिकारी र विदेशी अधिकारीबीच भएका भेटका एजेन्डा र संवाद निःसन्देह राष्ट्रिय अभिलेखका विषय हुन् । यस्ता भेटमा नितान्त व्यक्तिगत स्वार्थका विषयमा संवाद हुँदैन होला भनेर अपेक्षा गर्ने हो भने ती विषयको अभिलिखित हुँदा संस्थागत स्मृति पनि बलियो हुन्छ । त्यस्तो अवस्थामा औपचारिक भेटघाट, एजेन्डागत छलफल र इमानदार कार्यान्वयनको बोध पनि हुन्छ । तर हाम्रो नेतृत्व बारम्बार उस्तै भूल गरिरहेको हुन्छ । एजेन्डाबिनाका उच्चस्तरीय भेटले हामीलाई तार्किक चासो दिएको ठहर्दैन । यसले दुईपक्षीय सम्बन्धको जगलाई बलियो बनाउँदैन । सधैंजसो आलोचना हुँदा पनि नेपाल र भारत दुवै पक्षले यस्ता विषयमा ख्याल गरेको पाइँदैन ।विदेशी प्रतिनिधिसँग हुने भेटघाट र छलफलका लागि कूटनीतिक आचारसंहिता, २०७७ बनाइएको छ । आचारसंहितामा विदेशी पदाधिकारीसँग शिष्टाचार भेट, बिदाइ, औपचारिक वार्ता वा बैठक गर्दा मन्त्रालय र विषयसँग सम्बन्धित मन्त्रालयलाई पूर्वजानकारी गराई त्यहाँका प्रतिनिधिलाई आमन्त्रण गर्नुपर्ने व्यवस्था छ । तर मिस्रीसँग भेटेका नेताहरूले यसलाई बेवास्ता गरेको देखियो । पूर्वप्रधानमन्त्रीहरू शेरबहादुर देउवा, पुष्पकमल दाहाल र माधवकुमार नेपालले भारतीय विदेश सचिवलाई भेट्दा परराष्ट्र मन्त्रालयका कुनै अधिकारी थिएनन् । प्रधानमन्त्री भइसकेका व्यक्तिहरूले नै कूटनीतिक आचारसंहिता पालना नगर्नु आलोचनाको विषय हो । भारतीय अधिकारीलाई एक झलक भेट्न पाउनु नै उपलब्धि ठान्ने नेताहरूले आफ्नो लघुताभाष मात्र प्रकट गरेका छैनन्, राष्ट्रिय आत्मबल पनि कमजोर बनाइरहेका छन् । त्यस्तै भारतीय अधिकारीहरूले पनि घरदैलो गरेर सबै नेतालाई भेट्दा त्यसले भारतको शक्ति प्रदर्शन त होला, तर त्यस्तो प्रदर्शनले ठूलो देशको छवि फराकिलो भने बनाउँदैन, अहिलेसम्म बनाएको पनि छैन । यसतर्फ दुवै देशका नेता तथा पदाधिकारीले आआफ्नो कूटनीतिक अभ्यासलाई पुनरावलोकन गर्नुपर्छ । काठमाडौं र नयाँदिल्लीमा भएका दूतावासहरूले पनि यसका लागि गृहकार्य तत्काल थाल्नुपर्छ ।"
समाजवाद हटाउने प्रस्तावले कांग्रेसजनको तेजोवध,"कांग्रेस संसदीय दलका प्रमुख सचेतक श्याम घिमिरेले समाजवाद शब्द हटाउने प्रस्ताव केन्द्रीय कार्यसमितिमा राख्नुभएछ । घिमिरेजी, अब राष्ट्रियता र प्रजातन्त्र पनि हटाउने प्रस्ताव राख्नुहोस् । र, स्वर्णाक्षरले नाम लेखाउनुहोस् ! प्रजातान्त्रिक मुलुकले समाजवाद लेख्दैनन् । तर, त्यहाँ संकटका बेला प्रकारान्तरले प्रजातान्त्रिक समाजवादले परिकल्पना गरेजस्तैरुग्ण उद्योग, कलकारखाना, कम्पनी तथा सामाजिक संरचनाको सुरक्षाका लागि ठूलो संख्यामा सरकारले मद्दत गरेको छ । सन् २००८ तिरको आर्थिक मन्दी र कोरोनाकालमा पनि प्रजातान्त्रिक सरकारले परिकल्पना गरेको कल्याणकारी सोचलाई आत्मसात् गरेको थियो । के हाम्रो मुलुकमा त्यो स्थिति छैन ? हो, समयानुकूल स्वभावैले समाज पनि गतिशील हुने गर्छ । प्रजातान्त्रिक समाजवाद यस्तो अवस्थाको संरक्षक मात्र रहन्छ, अभिभावकका रूपमा । समाजवादका प्रस्तावक सुवर्णशमशेरले मार्क्सवादी चिन्तनको स्वप्निल समाजवादको परिकल्पना गर्नुभएको थिएन । उहाँ जस्तो सम्भ्रान्त, उच्चवर्गको व्यक्तित्वले बेलायतको आर्थिक अवस्था र युरोपको सामाजिक जीवनशैलीको विवेचना गरी मालिक र मजदुरबीचको झगडामा केन्द्रित हुने समाजवाद नभई मानिसको जीवनशैली, संस्कृति र सभ्यतालाई सम्बोधन गर्ने समग्र सामाजिक न्यायको पक्षलाई समेट्ने गरी प्रजातान्त्रिक समाजवादको प्रस्ताव गर्नुभएको थियो । बीपीले धेरै ठाउँमा प्रजातान्त्रिक समाजवाद आमजनताको जीवनशैली, सभ्यता र संस्कृतिको जीवन्त पक्ष हो भन्नुभएको छ । प्रजातान्त्रिक समाजवादबारे प्रशस्त विवेचना भएका छन् । महिला, असहाय, कमजोर वर्गलाई प्रजातान्त्रिक समाजवाद अपरिहार्य छ । घिमिरेजस्ता विशिष्ट व्यक्तिका लागि यसको आवश्यकता हुँदैन होला । उहाँहरू जस्तालाई अनुशासनको सीमारेखा बाधक हुन्छ होला । कांग्रेसको मौलिक चिन्तन समाजवाद हटाउने प्रस्तावले कांग्रेसजनको तेजोवध गरेको छ । मानिसमानिसबीच विभेद खडा गरेर द्वन्द्व मच्चाउन समाजवाद हटाउन उद्यत् कसरी हुनुभयो ? घिमिरेको समाजवाद हटाउने प्रस्तावको अन्तर्य बुझ्न असजिलो छैन ।सच्चा कांग्रेसजनको अंगप्रत्यंगमा भिजेको नेपाली समाजको आफ्नै सम्पत्ति बनेको समाजवाद हटाउन कसरी तयार होलान् ? उहाँजस्तो खारिएको सांसदले यस्तो नचाहिने घाँडो भिर्ने बाटो कसरी रोज्नुभयो होला ? कतैबाट प्रायोजित वा कसैको सन्तुष्टिका लागि प्रयोग त हुनुभएन ? भट्टराई बन्धु, काठमाडौं"
अब गर्नुपर्छ,"पूरा गर्न बाँकी सबै आश्वासन पूरा अब गर्नुपर्छ, जनतालाई समृद्ध र सुखी बनाउने काम अब गर्नुपर्छ । रोशम दाहाल, भक्तपुर, सिरूटार"
फरक मत राख्न नपाउने कस्तो नीति ?,"नेकपा माओवादी केन्द्रका उपमहासचिव जनार्दन शर्माले पुष्पकमल दाहाल नेतृत्वमाथि ११ बुँदामा फरक मत राखेका छन् । स्थायी समिति बैठकमा शर्माले पेस गरेको प्रतिवेदनलाई अध्यक्ष दाहालले कसरी लिन्छन्, हेर्न बाँकी छ । झन्डै ३५ वर्षदेखि पार्टीको नेतृत्व समाल्दै आएका दाहालले अब पनि नेतृत्व अर्कालाई दिनुपर्छ भन्ने सोचमा छैनन् । म नै नेतृत्वमा सधैं बस्नुपर्छ भन्ने सोच नै गलत छ । अब उनी पार्टीका संरक्षक भएर बसे हुँदैन ? उनकै कारण बाबुराम भट्टराईले पार्टी त्यागे, मोहन वैद्यले पार्टी छाडे । तर पनि दाहालमा आत्मग्लानि देखिएन । तीन पटक प्रधानमन्त्री भएका दाहालले हिजो उनीसँग हातमा हात, काँधमा काँध मिलाउनेको भावना बुझ्न सकेनन् ।यो समस्या एमालेमा पनि छ । एमालेमा फरक मत राख्नेलाई अध्यक्ष केपी ओलीले पार्टीबाटै निष्कासन गरेका छन् । फरक मत राख्नेलाई कुनै पनि पार्टीको शत्रुझैं ठान्नु सरासर गलत हो । पार्टीलाई स्वच्छ, तन्दुरुस्त र संगठन बलियो बनाउनका लागि एस मेन का कुरा सुनेर मात्र भएन । असहमति राख्ने नेताहरूको पनि आवाज सम्बोधन गर्नुपर्छ । आफ्नो मत सबैले मान्नुपर्छ भन्नु तानाशाह हो । भरखर उदय भएको पार्टी रास्वपाले फरक मत राखेकै भरमा पार्टीका महासचिव मुकुल ढकाललाई कारबाही गर्यो । फरक मत राख्दैमा कारबाही भोग्नुपर्ने कस्तो नीति हो ? राजनीतिमा फरक मत राख्न पाउनुपर्छ, वाक् स्वतन्त्रताको अधिकार पनि हो । नेतृत्वको प्रवृत्तिमा सुधार नहुने हो भने भोलिका दिन पार्टीभित्रैबाट विद्रोह नहोला भन्न सकिन्न । पुरुषोत्तम घिमिरे, जोरपाटी, काठमाडौं"
'बोर्डिङ शब्दको भ्रमजाल,"अंग्रेजी शब्द बोर्डिङ को अर्थ हुन्छ आवासीय । अर्थात्, विद्यार्थीहरूलाई आवासीय सुविधासहित शिक्षा दिने विद्यालयलाई बोर्डिङ स्कुल भनिन्छ, सत्य यति मात्र हो । तर हाम्रो मुलुकमा उदेकलाग्दो कुरा के छ भने अधिकांश निजी विद्यालयले आफ्नो नाममा बोर्डिङ शब्द राख्ने गरेका छन् । केहीमा बाहेक त्यहाँ विद्यार्थीका लागि कुनै आवासीय सुविधाको व्यवस्था गरिएको हुँदैन । त्यहाँको भौतिक अवस्था आवासीय सुविधाका लागि उपयुक्त पनि हुँदैनन् । स्कुलहरूले आफ्नो नाममा बोर्डिङ शब्द राखेर अभिभावकलाई भ्रमजालमा पार्ने गरेका छन् । अभिभावक पनि बोर्डिङ शब्दको अर्थको कुनै परवाह नगरी मेरा छोराछोरी बोर्डिङमा पढछन् भन्ने हास्यास्पद दम्भमा रमाउने गरेका छन् । देशको शिक्षाको जिम्मा लिएका हाम्रा सरकारी संयन्त्रलाई यस्ता बेथितिप्रति कुनै चासो देखिँदैन । कतिपय निजी क्षेत्रका स्कुलहरूले त आफ्नो नाममा इन्टरनेसनल शब्द झुन्ड्याउन पनि बाँकी राखेका छैनन् । इन्टरनेसनल अर्थात् अन्तर्राष्ट्रिय नाम राख्नुको आधार के हो ? के त्यहाँ नेपालीका साथै विभिन्न देशका विद्यार्थी पनि पढ्छन् ? के त्यस स्कुलमा अन्तर्राष्ट्रिय स्तरको पाठ्यक्रमअनुसार पढाइ हुन्छ ? त्यहाँ विभिन्न देशका विज्ञ शिक्षकहरूले अध्यापन गर्छन् ? अभिभावकका आँखामा छारो हालेर बढी शुल्क सोहोर्ने उपाय त भइरहेको छैन ? यस्ता विसंगतिमा चासो दिएर तिनलाई हटाउने आँट र जाँगर कसको होला ? श्रीरामसिंह बस्नेत, वनस्थली, काठमाडौं"
किसानलाई के दियौ ?,"किसानलाई किराजति पनि नगन्ने तिम्रो नीति आज बल्ल थाहा भोतिम्रो शासनले गर्दा आज सबै किसान दिन प्रतिदिन कंगाल भोतिम्रो नीतिमा कृषि क्रान्ति लेखेकै छबीउ, मल विषादी विदेशबाट आएकै छके दियौ र किसानलाई आज तिमी यति खुसी छौ ? रामेश्वर बासी, चाँगुनारायण९, ताथली, भक्तपुर"
नेपालको महत्त्व घटेकै हो ?,"हिजोआज धेरैको गुनासो सुनिन्छ, आज विश्व समुदायमा नेपालको महत्त्व घटेको छ । राजनीतिक दलका नेताहरू यसको कारण मानिन्छन् । आंशिक रूपमा यो साँचो हो । किनभने देशको बाह्य छवि बनाउन नेताहरूको भूमिका हुन्छ । तर समग्रमा यसको अर्को आयाम पनि छ । आजको स्थिति धेरै कारणले भिन्न छ । सन् १९५० पछिका तीन दशक र आजको परिस्थति तुलना गर्न सकिँदैन । विश्व जगत्मा नेपालको पहिचान बढ्न थालेको सन् १९५० पछि नै हो । तर त्यतिबेलाको अन्तर्राष्ट्रिय राजनीतिको समय र सन्दर्भलाई आजको कसीमा हेर्न सकिँदैन । शीतयुद्धताका आफ्नाआफ्ना प्रभाव क्षेत्रका रूपमा राख्ने शक्ति राष्ट्रहरूको लक्ष्य हुन्थ्यो । त्यहीअनुसारको सक्रियता बढ्थ्यो । शीतयुद्धका दुई पहलु थिए सैद्धान्तिक र शक्तिको होडबाजी । सैद्धान्तिक रूपमा साम्यवाद र गैरसाम्यवादको द्वन्द्वका बीच विश्वराजनीति बाँडिएको भनिन्थ्यो । यसैका सेरोफेरोमा शक्ति राष्ट्रबीचको प्रतिस्पर्धा बढ्यो । पहिलोपल्ट विश्वराजनीति तीन ध्रुवमा बाँडियो । पहिलो, साम्यवादी ध्रुव । जसको नेतृत्व सोभियत संघले गरेको थियो । दोस्रो, गैरसाम्यवादी ध्रुव । जसको नेतृत्व संयुक्त राज्य अमेरिकाले गरेको र यसमा धेरै पश्चिमी देश समावेश थिए । तेस्रो, साम्यवादी र गैरसाम्यवादी दुवै ध्रुवतिर नलाग्ने तटस्थ देशहरूको समूह थियो । पछि यही अभियान विकसित भई असंलग्न राष्ट्रको फोरम भएको हो । नेपाल पनि यसका अनेक गतिविधिमा सक्रिय भई विश्वमञ्चमा आफ्नो उपस्थिति देखाउँंदै आएको हो ।शक्तिराष्ट्रले आफ्नो प्रभाव क्षेत्र बढाउन र एकअर्कालाई छेक्ने प्रतिस्पर्धामा लाग्दा असंलग्न वा संलग्न सबै मुलुक यिनीहरूको प्राथमिकतामा पर्थे । नेपालमा प्रायः जसो विश्वका धेरै राष्ट्र वा सरकार प्रमुखको भ्रमण भइरहन्थे । नेपालका राजा, जो शक्तिकेन्द्रमा थिए, उनीहरू पनि बेलाबेला मित्रराष्ट्रहरूको भ्रमणमा गइरहन्थे । त्यसको प्रतिउत्तरमा अन्य देशका राष्ट्र र सरकार प्रमुख आउँथे । तर नेपालमा आजसम्म अमेरिकाका राष्ट्रपति, बेलायतका प्रधानमन्त्री र पहिलेका सोभियत र अहिलेको रुसका प्रधानमन्त्री भने आएका छैनन् । अमेरिकाले एकपटक उपराष्ट्रपति तहको भ्रमण भने गराएको छ । त्यस्तै, फ्रान्सका राष्ट्रपति मितराँले र जर्मनीका चान्सलर र राष्ट्रपतिले पनि नेपालको भ्रमण गरेका छन् । महारानी एलिजाबेथले २०१७ सालमा राजा महेन्द्रले गरेको कु लगत्तै नेपाल भ्रमण गरेकी थिइन् । चीन र भारतका नेताहरूले भने बेलाबखतमा नेपाल भ्रमण गरेका छन् ।भ्रमणका आदानप्रदानले राष्ट्र सधैं केन्द्रमा रहने भएकाले पनि आज त्यस्तो गतिविधि धेरै कम हुँदा नेपालको महत्त्व नै घटेको हो कि भन्ने प्रश्न उठ्नु स्वाभाविकै हो । संयुक्त राष्ट्रसंघका निकायका र अन्य क्षेत्रीय संगठनका गतिविधिले पनि कम शक्तिशाली राष्ट्रहरू चर्चामा आइरहन्थे । तर आज संयुक्त राष्ट्रसंघ प्रभावहीन र दक्षिण एसियाली क्षेत्रीय संगठन (सार्क) मरणासन्न अवस्था पुगेकोले आफ्नो सुरक्षा आफैंले गर्ने क्षमता बढाउनुपर्ने भएको छ । आज विश्व सैद्धान्तिक रूपमा विभाजित नभए पनि शक्ति होडका दृष्टिले समूह बनाउन लागेका छन् । एकातिर चीन र रुसको सामरिक सम्बन्ध बढिरहेको छ भने अर्कातिर चीनको उदय र शक्तिलाई रोक्न लागि पर्ने देशहरू पनि छन् । शक्तिशाली मानिएका देशहरू जस्तो अमेरिका र चीन पनि अब विश्व राजनीतिलाई निर्णायक मोडमा पुर्याउने क्षमता भने राख्दैनन् । तर अमेरिकाका सन्दर्भमा भनिन्छ, यसको शक्ति क्षीण भएको छैन, प्रभाव मात्र घटेको छ । त्यसैले चीनले अमेरिकालाई उछिन्ने अवस्था चाँडै आउने सम्भावना छैन । चीन आज विश्वमा अमेरिकापछि दोस्रो आर्थिक र राजनीतिक रूपमा शक्तिशाली राष्ट्र हुँदै हो । यसका साथै भारतलगायत कतिपय अन्य देश पनि आफ्ना शक्तिशाली पहिचान अघि बढाइरहेका छन् । त्यसैले अब आउने विश्व बहुध्रुवीय (मल्टीपोलारिटी) तिर उन्मुख भएको छ । शक्ति राष्ट्रहरू पनि यस्तो नयाँ परिस्थितिमा आफ्ना भूमिका खोजिरहेका छन् ।नेपालमा प्रभाव बढाउन खोज्ने राष्ट्रमा दुई छिमेकी चीन र भारत र संयुक्त राज्य अमेरिका बढी पर्छन् । नेपालको भूराजनीतिक अवस्थाले भारत र चीन स्वाभाविक रूपमै प्रभाव घट्न नदिन लागिपरेका छन् । ऐतिहासिक र अन्य धेरै कारणले भारत र चीनका लागि नेपाल सधैं महत्त्व राख्ने देशमा पर्छ । यदि उनीहरूबीचको सम्बन्ध सकारात्मक हुँदै गए नेपालप्रतिको दृष्टिकोणमा केही फरक पर्ने तर आधारभूत रूपमा भने फरक नपर्ने देखिन्छ । चीन र भारतको प्रतिस्पर्धा र द्वन्द्वको स्वभाव दुईपक्षीय मात्र रहेन । किनभने अब यसको क्षेत्रीय आयाम थपिएको छ । अमेरिका र अन्य राष्ट्रको इन्डो प्यासिफिक समूहको रणनीतिलाई चीनकेन्द्रित मानिन्छ । नेपालमा यस्ता नयाँ समूहको गतिविधिले प्रभाव पर्ने हुन्छ । चीनको पनि चासो अब भारतकेन्द्रित मात्र रहेन, किनभने ऊ आफ्ना आकांक्षा र स्वार्थका लागि विश्वस्तरमै सक्रिय हुन्छ नै । अमेरिकासँगको प्रतिस्पर्धा र भारतअमेरिकाको सामरिक निकटताले चीन आफ्ना प्रतिस्पर्धीहरूसँग सशंकित हुन्छ । तर भारतचीन सम्बन्धमा के नयाँपन देखिएको छ भने यी दुई छिमेकी आपसी सम्बन्ध सुधार्न पनि लागिपरेका छन् । यसै सन्दर्भमा चीनले पांँच आपसी सिद्धान्त ल्याएको छ ।ती हुन् आपसी आदर, आपसी समझदारी, आपसी विश्वास, आपसी स्थान (एकोमोडेसन) र आपसी उपलब्धि । नेपालको भूराजनीतिक महत्त्व अझ बढ्न गएको र अब चलनचल्तीको नीतिले काम गर्ला भन्ने छैन । शक्ति राष्ट्रहरूको गतिविधि बढ्दै जाँदा परराष्ट्र नीति पनि चुस्त र सक्षम हुनुपर्छ, जसका लागि दक्ष जनशक्ति, सक्षम परराष्ट्र मन्त्रालय, समयानुकूल नीति निर्माण र तिनको प्रभावकारी कार्यान्वयन हुन सक्नुपर्छ । नीति ठीक भए कूटनीति पनि ठीक प्रकारले चल्छ । अब बाँच्ने रणनीति (स्ट्राटजी फर सर्भाइबल) लिएर मात्र पुग्दैन, किनभने यस्तो नीति ऐतिहासिक परिप्रेक्ष्यमा दुई छिमेकीलाई सन्तुलन गर्ने रणनीति मात्र थियो । तसर्थ लियो रोजले प्रयोग गरेको शब्द आजको विकासका हाँक र अन्तर्राट्रिय सन्दर्भमा साँघुरिएको छ । अब त विकासका लागि रणनीति (स्ट्राटजी फर डेभेलप्मेन्ट) तय गरी महत्त्व बढाउने बेला भएको छ । नेपालको महत्त्व यसले गर्ने आर्थिक विकास, सामाजिक सन्तुलन, राजनीतिक स्थिरता, सक्षम शासन प्रणाली र सक्षम कूटनीति आदिमा निर्भर गर्छ । देश विकास भए, जनतामा आत्मविश्वास बढे, रोजगार सिर्जना गर्न सके वा राजनीतिलाई जनहितमा रूपान्तरण गर्न सके राष्ट्रको महत्त्व स्वतः बढ्छ, त्यसका लागि गुनासो गरिरहनु पर्दैन । हाम्रा नेताहरू समयसापेक्ष रूपान्तरित हुन सके राष्ट्रको महत्त्व र उपस्थिति बढाउन मद्दत गर्छ । विकास परराष्ट्र नीतिको मूल आधार बनाइनुपर्छ र यसै आधारमा बाह्य जगत्सित सम्बन्ध बढाउनुपर्छ । घरभित्र विकास भौतारिएको छ, लगानी गर्न आउनेहरू पनि यहाँको वातावरण देखेर दिक्क भएर फर्कन्छन् । वास्तवमा, नेपाल धेरै धनी देश हो । यहाँ दरिलो र स्वच्छ नेतृत्व, विश्वसनीय परराष्ट्र र विकास नीति र तिनको कार्यान्वयन सही रूपमा भए विकासले फड्को मार्ने आधार धेरै छन् । नेपालका महत्त्वपूर्ण तीन विकासका क्षेत्र कृषि, जलस्रोत र पर्यटनमा सरकारले राम्रो ध्यान पुर्याए देश विकासले गति लिन नसक्ने कारण छैन । तर विडम्बना, सरकारले चलाएको एउटा पर्यटन बोर्ड दलीयकरणले मरणासन्न अवस्थामा छ । सरकार यसप्रति उदासीन छ । दलीयकरणले ग्रसित बोर्ड आवश्यक छैन भने किन राखिछाड्नु ?यसका अतिरिक्त शिक्षा पनि विकासमा महत्त्व राख्ने पक्ष हो, जसले राष्ट्र निर्माणका विभिन्न पहलुलाई अघि बढाउन योगदान गर्छ । आज शिक्षामा देखिएको बेथितिले राष्ट्र ग्रसित छ । चीनले शिक्षाको महत्त्व बुझी नीति कार्यान्वयन गर्दा त्यहाँको विकास गति बढेको तथ्य जगजाहेर छ । स्कान्डेभियन देशहरूमा पनि शिक्षामा विभेद छैन र सबै तप्काका नागरिकले एकनासको शिक्षा पाउँछन् । तर नेपालमा रहेका शैक्षिक विसंगतिले पढेलेखेका युवा विदेश पलायन भइरहेका छन् । अरू साधारण गरिबहरू पनि रोजगारका लागि बाहिरिएका छन् । देशभित्रको शिक्षामा विश्वास घट्दै गएको र रोजगार यकिन हुने सम्भावना कम भएकाले यहाँको शिक्षा क्षेत्र धराशायी भइरहेछ ।लेखको आशय हो, आफैंलै आर्जन गरेको महत्त्वमा मात्र अरूको स्वीकार्यता बढ्छ । आफैंले आर्जन गरिने महत्त्वले नै राष्ट्रको पहिचान विश्वमा बढाउँछ, न कि भिख मागेर प्राप्त गरेको औपचारिकतामा देखिने क्षणिक सम्मान । सभ्यता र संस्कृतिका दृष्टिमा नेपाल एक महत्त्वपूर्ण देश त छँदै छ । नेपालको आफ्नै पहिचानले विश्वका मानिस यसतर्फ सधैं आकर्षित भइरहन्छन् । तर शीतयुद्धकालीन वातावरण र राष्ट्रहरूको गतिविधि आज सीमित भएकाले नेपालको उपस्थिति गौण भएको हो । यसलाई उपस्थितिको मन्दी (प्रिजेन्स रिसेसन) भने पनि हुन्छ । यो नेपाल मात्र होइन, सबै जसो राष्ट्रको सक्रियतामा कमी आएको छ । अब राष्ट्रको प्रतिष्ठा उसको विकासको गतिले तय गर्छ, न कि चाहना र लोकप्रियतावादी नाराले ।"
पढाइमा प्रविधि जोड्ने कसरी ?,"समाधान के ?स्वीकार पहिलो समाधान हो । डिजिटल उपकरणहरू भाँडा मात्र हुन्, त्यहाँ जे हाले पनि हुन्छ । यो काम हामी सबैले गर्न सक्छौं । यति भन्नासाथ हामीसँग हजारौं समाधान भेटिन्छन् । शिक्षकहरू नै प्रविधिमा राख्ने सामग्री बनाउन थाल्छन् । विद्यार्थी त्यसै गर्छन् । उनीहरूको दिमागमा आधुनिक प्रविधि दोहोरो प्रणाली हो । दोस्रो समाधान हो, यो प्रविधि ० र १ बाट चल्छ । मोबाइल, ल्यापटप वा डेस्कटप जे भए पनि । यति भन्नासाथ शिक्षकमा हिम्मत आउँछ । तेस्रो समाधान, मोबाइल पाम टप हो । मोबाइल चलाउनेले ल्यापटप, डेस्कटप वा स्मार्टबोर्ड चलाउन सक्छ । चौथो समाधान, सिकाइ । हामी हाम्रा अनुभव भनौं, विद्यार्थी उनका ज्ञान, सीप तथा प्रविधिका कुरा गर्छन् । यति भन्नासाथ शिक्षकले विद्यार्थीसँग सिक्न थाल्छन् । पाँचौं समाधान, टीप्याकको उपयोग । यो प्याकमा के पढ्ने भन्ने विषयवस्तु छ । कसरी त्यो विषय पढ्नेपढाउने प्रक्रिया छ । पढेको कुरा कहाँ र कसरी उपयोग गर्ने भन्ने जानकारी छ । त्यसका लागि कक्षाकोठाको व्यवस्थापन के कस्तो हुनुपर्छ भन्ने पनि जानकारी छ । यो प्रबन्धले शिक्षकलाई प्रविधिमुखी बनाउँछ । छैटौं समाधान, प्रविधिमा अलिकति खोज । अलिकति पाठ्यपुस्तकमा । अलिकति सन्दर्भ सामग्रीमा । अलिकति धर्मशास्त्रका किताबमा । अलिकति जनअनुभवमा । यति भन्नासाथ विद्यार्थी शोधकर्ता बन्छ । शिक्षकको भूमिका सिक्ने र सिकाउने बन्छ । प्रश्न हो एककाँधे मात्रै बन्ने कि परिवेशअनुसारका कुरा समेट्दै जाने ? निर्णय हामी शिक्षककै हो ।"
सार्कसेना र राष्ट्रिय चरित्र,"शिष्टता सिक्नु छ भने पाकिस्तानी समाजबाट सिक्नु । विदेशका आगन्तुक र विशेषतः महिलाप्रति देखाइने सम्मान र शिष्टता उच्चस्तरको पाइन्छ, त्यहाँ । अर्कातर्फ पाकिस्तानका अल्पसंख्यक र विशेषतः गैरमुसलमानमाथिको सामाजिक तथा सरकारी विभेद ज्यादै कठोर, निर्मम र निन्दनीय छ । हरक्षेत्रका सरकारी अवसरमा गैरमुसलमानका लागि अन्यायपूर्ण कोटा निर्धारण गरिएका कारण अति मेधावी विद्यार्थी तथा नागरिकले समेत विभेदकारी अवसर मात्र पाउँछन् । पाकिस्तानमा हिन्दुको संख्या २१७ प्रतिशत (सन् २०२३) मात्र छ । अत्यधिक हिन्दु मठमन्दिर भत्काइएको वा छेकबार गरी राखिएको छ भने अलपत्र छाडिएका मन्दिरमा फोहोर गर्नेफाल्ने गरेको पाइन्छ । केही जोगाएर राखिएका मन्दिर (सिन्ध प्रान्त) मा दर्शन गर्न पाइन्छ भने केही ठाउँ (क्वेटा) मा त अग्लो कम्पाउन्डको सानो ढोकामा ढकढक गरेपछि भित्र प्वालबाट चिहाउने पण्डितलाई कानमा जनै हालेर देखाएपछि मात्र मन्दिरमा प्रवेश दिइन्छ । विभेदबाट जोगिन कतिपय हिन्दुले कुनै अर्थ नलाग्ने थर समेत लेख्ने गरेका छन् । धेरैजसो अल्पसंख्यक क्रिश्चियनले सरसफाइको काम गर्ने गरेको देखिन्छ । जर्नेल जिया उल हक सरकार प्रमुख हुँदा पाकिस्तानको प्रतिनिधिसभामा अल्पसंख्यकको प्रतिनिधित्व गर्न देशभरका लागि निश्चित कोटा छुट्टयाई प्रतिनिधि चुन्ने चुनावी व्यवस्था सुरु गराए । यो व्यवस्थाबाट देशको कुनै एक ठाउँको मान्छेले देशभरको अल्पसंख्यकको प्रतिनिधित्व गर्ने भयो । यसभन्दा अगाडिको व्यवस्थामा अल्पसंख्यक गैरमुसलमान जनताले आआफ्नो चुनावी क्षेत्रको उम्मेदवारलाई भोट हाल्थे र जित्ने प्रतिनिधिले साम्प्रदायिक दंगाफसाद हुँदा उनीहरूको रक्षा गर्थे । तर, जियाका कारण अब त्यो सुरक्षा कबचबाट उनीहरू वञ्चित हुन बाध्य भए । भेदभावको सिकार हुँदा उनीहरूलाई बचाउने कोही भएनन् । टिक्नै नसकेर पलायन हुन बाध्य भएका हिन्दुहरू कौडीको मूल्यमा आफ्नो सम्पत्ति बेचेर भारतमा आएपछि पनि बसोबास गर्न अचाक्ली महँगोमा घरजग्गा किन्न बाध्य भए । बंगलादेशमा हिन्दुको जनसंख्या १ करोड ३१ लाख (७९५ प्रतिशत, सन् २०२२) छ । बंगलादेशले पनि पाकिस्तानी पदचाप नै अंगीकार गरेका कारण अवस्था उस्तै रहेन । जमिन भएका केही हिन्दुले अनेक कुरा मिलाएर भारतको पश्चिम बंगालमा बसेर आफ्नो सम्पत्ति संरक्षण गरिरहेको बुझिन्छ । तर, धेरैजसो हिन्दु आफ्नो सम्पत्ति जोगाउन बाध्यतावश मुसलमान भएर बसेका छन् । तिनीहरू गाईको मासु खाँदैनन् र भित्रभित्रै हिन्दु संस्कारमा नै रहने गरेको पनि बुझिन्छ । गत साता, प्रधानमन्त्री शेख हसिनाले देश छाडी भागेपछि उनको पार्टी अवामी लिगका मान्छे, तिनका सम्पत्तिसँगै हिन्द् ुर हिन्दु मठमन्दिरमाथि पनि आक्रमण र लुटपाट भयो । अब, नोबेल पुरस्कार विजेता मुहम्मद युनुसको नयाँ सरकारले स्थितिलाई छिट्टै काबुमा ल्याउला भन्ने आशा गर्न सकिन्छ । विगतमा, पूर्वी पाकिस्तानलाई आफूबाट छुछ्याई बंगलादेश बनाएकामा पाकिस्तानी र विशेषतः सेना अति नै रुष्ट देखिन्छ । हमें काटा है ना सर, हम भि कुछ करेंगे । जरुर करेंगे । एकबार तो दिखाना है, जरुर दिखाएंगे । यस किसिमको भाषा बोल्छन् पाकिस्तानी सेनाका तल्लो तहका जवान । यतिबिघ्न इख साधिराखेका छन् उनीहरूले भारतप्रति । त्यसैगरी, सेनामा माथिदेखि तल्लो तहसम्मका सकल दर्जालाई यसरी मोटिभेट गरिएको छ कि उनीहरूको दिमागमा हिन्दुज आर इन्डियन्स, इन्डियन्स आर आवर इनेमिज, दे सुड बि किल्ड भन्ने भावना हालिएको छ । यस्तो किसिमको प्रेरणाले पाकिस्तानी सेनामा एउटा विशिष्ट फोर्स मल्टिप्लाएर को काम गरेको छ । अर्थात्, एउटा जवान मात्रले पनि एकभन्दा बढी संख्याको फौजले ल्याउने नतिजा हासिल गर्न सक्छ ।यता, भारतीय सेनालाई कुनै किसिमबाट यसरी प्रेरित गरिएको पाइँदैन । देश र सेनाको ठूलो आकार तथा आर्थिक र प्राविधिक उन्नतिका कारण भारतीय सेनामा पाकिस्तानी सेनालाई कम आकलन गर्ने मनोविज्ञान छ । यदि ठूलो लडाइँ भएर भारतीय सेनाले पाकिस्तानको अस्तित्व नै संकटमा ल्याउने अवस्था आएमा पाकिस्तानले प्रतीकारात्मक रणनीति डेटेरेन्स स्ट्राटेजी अनुरूप आणविक हतियार प्रयोग गर्न सक्छ । अन्यथा, पाकिस्तानले अनुकूलता र आवश्यकता हेरी ट्याक्टिकल न्युक्लियर वेपन प्रयोग नगर्ला भन्न सकिँदैन । भारत, पाकिस्तान र बंगलादेशजस्ता सार्क राष्ट्रका सेनाको व्यावसायिक क्षमता स्तरमा धेरै फरक पाइँदैन । कमन वेल्थ कन्ट्रिज कै आधार भएका कारण पनि होला । स्रोतसाधनको सम्पन्नतामा भने पक्कै समानता छैन । तुलनात्मक हिसाबमा नेपाली सेनाको व्यावसायिक स्तर राम्रो छ । उपरोक्त मुलुकका सेनाका उम्दा सकल दर्जाका अगाडि नेपाली सेनाका उम्दा सकल दर्जालाई १ देखि १०० सम्मको श्रेणीमा मूल्यांकन गर्दा उनीहरूको ३ देखि १० सम्मको श्रेणीमा नेपाली सेना पर्न सक्छ । कतिपय बेला नेपाली सेनाका शिक्षार्थीले पूरै कोर्समा पहिला भएको नजिर पनि छ भने बेस्ट फरेन स्टुडेन्ट्स को पुरस्कार त धेरैजसोले पाउँछन् नै । अफगानिस्तान, श्रीलंका, भुटान र माल्दिभ्सका सेनाहरूको व्यावसायिक ज्ञानको स्तर तुलनात्मक हिसाबले अलि कम देखिन्छ, तापनि उनीहरूले भोगेको फिल्ड एक्स्पेरियन्स अरू सेनामा पाइँदैन । तामिल विद्रोहीसँगको लडाइँका बेला श्रीलंकाली सेनाले आधुनिक हतियारसहित व्यापक अपरेसनल क्षमता विकास गर्यो र विद्रोहीमाथिको विजयपश्चात् त श्रीलंकाली सेना अति नै सक्षम भयो ।पाकिस्तानी सेनाले आफूलाई राष्ट्रिय राजनीतिको महत्त्वपूर्ण स्टेक होल्डर नै ठान्छ भने बंगलादेशी सेना पनि राजनीतिमा चासो राख्छ । बंगलादेशमा माथिल्लो तहका सबैजसो सैनिक अधिकृतको राजनीतिक पार्टीसँग आबद्धता हुन्छ, तर राजनीतिप्रति सचेत अन्य दर्जालाई भने सरसुविधासहित कडा अनुशासनमा राखेको पाइन्छ । श्रीलंका र माल्दिभ्सका सेनाले राजनीतिक महत्त्वाकांक्षा नदेखाए पनि राष्ट्रिय राजनीतिमा प्रभाव भने राख्छन् । भारतको सेना राजनीतिबाट टाढा, पूर्णतया नागरिक सरकारको अधीनमा छ भने भुटानी सेना राजाप्रति बफादार । बंगाली र बंगलादेशीहरू एक्लै हुँदा शान्त नै हुन्छन्, समूहमा भए भने धेरै शूरा हुन पुग्छन् । बंगलादेश बन्दाको समयदेखि शेख हसिनालाई देश छड्न बाध्य पार्दासम्मको चरित्रले यसलाई पुष्टि गर्छ ।अफगानिस्तान विभिन्न ट्राइबल समूहद्वारा शासित, सञ्चालित विशिष्टीकृत देश हो । ट्राइबल समूहमध्ये पाकिस्तान र यसको सीमासँग जोडिएको अफगानिस्तानको पस्तुन क्षेत्रका पठानहरूमा व्यापारिक गुण र लडाकु चरित्र पाइन्छ । पाकिस्तानको खैबर पास रहेको नर्थ वेस्ट फ्रन्टियर प्रोभिन्स र जोडिएको अफगानिस्तानको पस्तुन क्षेत्रमा प्रवेश गर्दा फेटा गुथेका पठानले सधैंजसो हतियार बोकी हिँडेको देख्दा अंग्रेजी सिनेमामा देखिने वाइल्ड वेस्ट कन्ट्री पुगेजस्तो अनुभव हुन्छ । पठानहरू जसले बढी पैसा दिन्छ उसैपट्टि बफादार हुन्छन् । यसैले त पाकिस्तानले आतंककारी कामका लागि समेत भाडाका सैनिक ल्याउने गर्छ, अफगानिस्तानबाट । यसरी हेर्दा, भारतले छिमेकीसँग सुमधुर सम्बन्ध राख्न नसक्दा नोक्सान उसैलाई भइरहेछ । हरकिसिमबाट समानता भएको नेपालसँग समेत घनिष्ठ हुन नसक्नु विडम्बना हो । पाकिस्तानबिनाको सार्क निर्माण गर्ने सोच, भारतीय मिडियाको अतिरञ्जनात्मक प्रस्तुति र सधैंभरि पाकिस्तानलाई ब्याड गाई र भारतीयलाई गुड गाई बनाउन खोज्ने भारतको अमेरिकी शैली कति व्यावहारिक हुन सक्छ होला ? तथापि, स्थापित बिग ब्रदर को अहम्लाई एल्डर ब्रदर मा रूपान्तरण गर्न सके भारत सबैको माइ डियर हुनेमा पक्का छ । यसैले, बंगलादेशमा भइरहेको हिन्दुमाथिको ज्यादती रोक्न र सनातन धर्मको रक्षार्थ हरकिसिमको प्रयास, पहल र कारबाही भारतको पहिलो प्राथमिकता हुनुपर्छ । नेपाली सेनाका पूर्वजर्नेल भण्डारी नेपाल इन्स्टिच्युट फर स्ट्राटेजिक स्टडिजसँग आबद्ध छन् ।"
समस्याको भुमरीमा जनता,"लोकतन्त्र र नागरिक अधिकारका लागि भएका थुप्रै संघर्ष र बलिदानीका बाबजुद पनि नेपाली नागरिकले लोकतन्त्रको पूर्ण अनुभूति गर्न सकिरहेका छैनन् । उनीहरूका लागि लोकतन्त्र भनेको हरेक पाँच वर्षमा भोट हाल्नु र जनप्रतिनिधि भनिएकालाई सत्तारोहण गराउनु मात्र भएको छ । तर जनप्रतिनिधिको ध्यान जनताका समस्यातिर नभएर हरेक पटक सत्ताकै खेलतिर केन्द्रित हुनुले आम जनतामा निराशाको बादलले घेर्दै लगिरहेको छ । देशमा चरम बेथिति र भ्रष्टाचार वनमाराजस्तै मौलाइरहेको छ । किसानले खेती गर्ने बेला मल, बीउ नपाएर हैरानी खेपिरहेका छन् । कुनै बेला त्यही मल, बीउ गोदाममा कुहिएका समाचार पढ्नुपर्ने नियति तिनै किसानले बेहोर्नुपर्छ । किसानले आफूले बेचेको दूधको पैसा सरकारी निकाय दुग्ध विकास संस्थानबाट पाउन सकेका छैनन् । संस्थान घाटामा गएका कारण किसानको दूधको पैसा तिर्न नसकेको भनिइरहँदा सोही संस्थानका हाकिम र कर्मचारी भने तिनै किसानका पसिना चुसेर मोटाउँदै गएका कुरा सुन्नमा आउँछन् । देशका उखु किसानले वर्षौंदेखिको भुक्तानी नपाउने समस्या त छँदै छ । स्वदेशमै केही गरौं भनेर कस्सिएका युवा कृषकले राज्यबाट पाउनुपर्ने सेवा सुविधा नपाउँदा निराशा झेल्नुपरिरहेको छ । आफूले उत्पादन गरेका फलफूल, तरकारीका लागि राज्यले बजारको उचित प्रबन्ध र चिस्यान केन्द्रको व्यवस्था गर्न नसक्दा बारीमै कुहिएर जाने अवस्था छ । उत्पादनमा पनि बिचौलिया हाबी हुँदा अति न्यून मूल्यमा बिक्री गर्न किसान बाध्य छन् । उपभोग्य सामग्रीको मूल्य आकासिएको छ । देशमा न उद्योगधन्दा छन् न उत्पादनको अवस्था गतिलो छ । आयातमुखी अर्थतन्त्रका कारण महँगीले आम सर्वसाधारणको ढाड सेकिरहेको छ तर सरकारले मूल्य नियन्त्रण गर्न चासो देखाएको छैन । यसबाट सोझै बुझ्न सकिन्छ कि यो देशमा सरकारभन्दा बिचौलिया शक्तिशाली छन् । रोजगारीका लागि बाहिरिने युवाको कुरा मात्र होइन देशको शैक्षिक अवस्था हेर्यो भने उस्तै भद्रगोल छ । आफूले दिएको परीक्षाको नतिजा कुरेर बसेका विद्यार्थीले एक वर्षपछि उत्तरपुस्तिका हराएको कारण पुनः उही कक्षाको उही विषयको परीक्षा दिन विवश हुनुपर्ने दुर्भाग्यपूर्ण अवस्था छ । खस्कँदो शैक्षिक गुणस्तरकै कारण कक्षा १२ पास गर्नेबित्तिकै अधिकांश विद्यार्थी उच्च शिक्षाका लागि विदेश पलायन हुने क्रम बढेसँगै देशका उच्च शैक्षिक संस्था रित्तिँदै गइरहेका छन् । देशको शिक्षाको अवस्था कस्तो छ भनेर बुझ्न हालै प्रकाशित एसईई र कक्षा १२ को नतिजा हेरे पुग्छ । यस अवस्थाको दोषी आखिर को त ? विद्यार्थीले नपढेर मात्र फेल भएका होलान् त ? निजी विद्यालयको तुलनामा सरकारी विद्यालयको नतिजा खस्कनुमा शिक्षकहरूले जिम्मेवारी लिनु पर्दैन ? निजी विद्यालयको तुलनामा उच्च पारिश्रमिक र सेवा सुविधा लिने सरकारी विद्यालयका शिक्षकको गुणस्तर राज्यका जिम्मेवार निकायबाट मापन गरिनु पर्दैन ? उही गुणस्तरहीन, अनुत्पादक र वर्षौं पुरानो ढर्राको पढाइलाई नै निरन्तरता दिने हो भने नेपालका शैक्षिक संस्थाहरू धराशायी हुन धेरै समय लाग्ने छैन । सार्वजनिक सेवाको अवस्था पनि दयनीय छ । देशमा स्मार्ट सवारी लाइसेन्स लागू भएको छ तर लाइसेन्स परीक्षा पास भएका सवारी चालकले स्मार्ट लाइसेन्स प्राप्त गर्न नसक्दा परीक्षा पास गरेको चिर्कटो देखाएर हिँड्नुपरेको छ । सार्वजनिक सेवामा राष्ट्रिय परिचयपत्र अनिवार्य गरिएको छ तर राज्यले नागरिकलाई सो परिचयपत्र छापेर दिन सकेको छैन । लिन पनि उस्तै झन्झटिलो प्रक्रिया छ । उता राष्ट्रिय गौरवका आयोजनामा बजेटको अभावमा समयमै काम सम्पन्न गर्न सकिएको छैन । निर्माण कार्य थालिएका र स्तरोन्नति गर्ने भनेर जथाभाबी डोजर लगाइएका सडकले विनाश निम्त्याइरहेका छन् । यसैको एउटा परिणाम हो हालै भएको सिमलताल दुर्घटना । एकातिर बजेट निकासा नभएको भनेर निर्माण कार्य बेलैमा नसकिएको गुनासो सुन्दै गर्दा अर्कोतिर आर्थिक वर्षको अन्त्यसम्म आइपुग्दा विकास बजेट फ्रिज भएका समाचार पनि सुनिन्छन् । राज्यको यो असंवेदनशीलता कहिलेसम्म हेर्न विवश हुने हुन् नेपाली जनता ?सरकारले हवाई टिकटमा मूल्य अभिवृद्धि कर (भ्याट) लगाएको छ । तर अन्तर्राष्ट्रिय उडान गर्ने यात्रुले ट्राभल एजेन्सीमार्फत खरिद गरेको टिकटमा मूल्य उल्लेख हुँदैन । यसले गर्दा एकातिर यात्रुले ट्राभल एजेन्सीहरूको तजबिजका आधारमा टिकटको मूल्य भुक्तान गर्न बाध्य छन् भने अर्कोतर्फ सरकारी राजस्व चुहावट भएको सहजै अनुमान गर्न सकिन्छ । यसतर्फ अर्थ मन्त्रालय र आन्तरिक राजस्व विभागलगायत सम्बन्धित निकायको ध्यान नपुगेको हो कि नपुर्याइएको ? यो अनियमितता रोक्न सबै एयरलाइन्स र ट्राभल एजेन्सीहरूले अन्तर्राष्ट्रिय हवाई टिकटमा स्पष्ट मूल्य उल्लेख गर्नुपर्ने अनिवार्य व्यवस्था हुनुपर्छ ।यस्ता समस्याहरू त अझै कति छन् कति ! समस्यै समस्याको चाङले जनता थिचिएका छन् । यहीबीच एउटा गठबन्धन सरकार भंग भएर अर्को गठबन्धन सरकार बनेको छ । नयाँ सरकारले यस्ता तमाम समस्यालाई सम्बोधन गरोस् र आम जनतालाई समस्याको भुमरीबाट मुक्त गरोस् ।"
स्थानीय तहमा उपनिर्वाचनको तयारी,"काठमाडौं (कास) स्थानीय तहमा रिक्त रहेका पदहरूमा उपनिर्वाचन गराउन निर्वाचन आयोगले गृहकार्य थालेको छ । आयोगले उपनिर्वाचनलाई लक्ष्य गरेर उमेर पुगेका नागरिकलाई मतदाता नामावलीमा नाम दर्ता गराउन मंगलबार सार्वजनिक आह्वान गरेको छ । विभिन्न स्थानीय तहमा ३४ पद रिक्त छन् । काठमाडौंको कीर्तिपुर नगरपालिकामा प्रमुख, मोरङको ग्रामथान गाउँपालिका र दैलेख महाबु गाउँपालिकामा अध्यक्ष पद रिक्त छ । जाजरकोटको नलगाढ नगरपालिकामा उपप्रमुख तथा दोलखाको गौरीशंकर गाउँपालिका र बाजुरा स्वमीकार्तिक खापर गाउँपालिकामा उपाध्यक्ष पद रिक्त छ । यस्तै २८ वडाध्यक्ष उपनिर्वाचनबाट चयन गर्नुपर्नेछ । रिक्त ती सबै पदका लागि उपनिर्वाचन गराउनुपर्ने विषयमा आयोगका पदाधिकारीले सोमबार प्रधानमन्त्री केपी शर्मा ओलीलाई भेटेर ध्यानाकर्षण गराएका थिए । आयोगका एक पदाधिकारीका अनुसार आगामी मसिंरमा उपनिर्वाचन गराउने गरी प्रधानमन्त्रीसँग छलफल भएको छ । दुई वर्ष अगाडि २०७९ वैशाख ३० मा स्थानीय तहको निर्वाचन भएको थियो । विभिन्न कारणले रिक्त हुन पुगेका पदको पदावधि एक वर्षभन्दा बढी बाँकी रहेको अवस्थामा उपनिर्वाचन गर्नुपर्ने व्यवस्था स्थानीय तह निर्वाचन ऐन २०७३ मा छ । निर्वाचनको मिति घोषणा भएपछि मतदाता नामावलीमा नाम लेखाउन मिल्दैन । त्यसैले आयोगले त्यसपूर्व नै नामावली दर्ताका लागि आग्रह गरेको हो । आयोगका अनुसार जिल्ला निर्वाचन कार्यालयमा अनलाइन फारम भरी नियमित तरिकाबाटै नाम दर्ता गराउन सकिनेछ ।"
उच्च शिक्षामा २० प्रतिशत विद्यार्थी प्राविधिक क्षेत्रका,"(काठमाडौं)उच्च शिक्षामा अध्ययनरत विद्यार्थीमध्ये ८० प्रतिशत साधारण धारतर्फका र २० प्रतिशतले प्राविधिक क्षेत्रको विषय रोजेको पाइएको छ । विश्वविद्यालय अनुदान आयोगको तथ्यांकअनुसार देशभर उच्च शिक्षामा प्राविधिक क्षेत्रभन्दा साधारणतर्फ विद्यार्थी धेरै देखिएको हो ।उच्च शिक्षाका सबैभन्दा धेरै विद्यार्थी त्रिभुवन विश्वविद्यालयमा पढ्छन् । हरेक वर्ष उच्च शिक्षामा भर्ना हुने विद्यार्थीमध्ये करिब ८० प्रतिशतले त्रिवि रोज्ने गरेका छन् । २०८० असारदेखि गत जेठ मसान्तसम्म त्रिविबाट स्नातक, स्नातकोत्तर, एमफिल, पीजीडीएस र विद्यावारिधितर्फको पढाइ पूरा गर्ने विद्यार्थीको संख्या ७३ हजार ९ सय ९५ छ । तीमध्ये १५ हजार ३३ अर्थात् २०३२ प्रतिशत विद्यार्थी मात्रै प्राविधिक क्षेत्रतर्फको रहेको त्रिविका रजिस्ट्रार केदारप्रसाद रिजालले बताए । उनका अनुसार ५८ हजार ९ सय ६२ जना अर्थात् ७९६८ प्रतिशत विद्यार्थी साधारणतर्फका छन् । त्रिविमा वार्षिक साढे ५ लाख विद्यार्थी पढ्दै आएकामा समग्र उत्तीर्ण दर ३० प्रतिशतभन्दा कम रहँदै आएको तथ्यांक छ । त्रिविबाहेक धेरै विद्यार्थी भर्ना हुने पूर्वाञ्चल, पोखरा, काठमाडौं, मध्यपश्चिमलगायत विश्वविद्यालयमा पनि साधारण विषयतर्फका विद्यार्थीको संख्या उच्च छ । साधारण विषयतर्फ भने सबैभन्दा बढी विद्यार्थी व्यवस्थापन संकायमा भर्ना हुँदै आएका छन् । त्रिविबाट आगामी पुसमा व्यवस्थापनतर्फ करिब ३१ हजार विद्यार्थी विभिन्न तह पूरा गरी दीक्षित हुँदै छन् । त्यसपछि मानविकी तथा सामाजिकशास्त्र संकायमा विद्यार्थीको चाप देखिन्छ । साढे १३ हजार विद्यार्थी दीक्षित हुँदै छन् । शिक्षाशास्त्र संकायमा ११ हजार ३ सय, विज्ञान तथा प्रविधिमा ७ हजार ११, कानुनमा ३ हजार ८६, इन्जिनियरिङतर्फ ५ हजार २ सय, चिकित्साशास्त्रमा १ हजार ८ सय ८९, कृषि र पशु विज्ञानमा ६ सय ४८ र वन विज्ञानतर्फ ३ सय ४ जना विद्यार्थी दीक्षित हुने त्रिवि परीक्षा नियन्त्रण कार्यालयले जनाएको छ ।उच्च शिक्षाका लागि नेपालबाट विदेशिने विद्यार्थीमा प्राविधिक र साधारण दुवैतर्फका विद्यार्थी छन् । गत आर्थिक वर्षमा २८ हजार ८ सय १९ विद्यार्थीले व्यवस्थापन विषय अध्ययनमा जान अनुमतिपत्र (एनओसी) लिएको शिक्षा मन्त्रालयले जनाएको छ । बिजनेस विषयमा १० हजार २ सय २९ जनाले विदेश पढ्न जान अनुमति लिएका थिए । सबैभन्दा बढी जापनिज भाषाका लागि साढे ३३ हजार जनाले अनुमति लिएका छन् । जापानमा भाषा अध्ययनपछि मात्रै अन्य विषयमा भर्ना हुन पाउने व्यवस्था छ । सूचना प्रविधितर्फ ५ हजार ९ सय ११ जना, विज्ञान संकायका लागि ५ हजार ३ सय ८४, कम्प्युटर साइन्समा करिब ५ हजार, स्वास्थ्यका विषयमा ४ हजार १ सय ५९ जना, विज्ञान प्रविधितर्फ ४ हजार १ सय, इन्जिनियरिङमा ४ हजार ४ सय २६, हस्पिटालिटीमा २ हजार ५ सय ४३ र मानविकी संकायमा १ हजार ८ सय १३ जना विद्यार्थीले एनओसी लिएका छन् । उक्त आर्थिक वर्षमा एक लाख १२ हजार ९३ जना विद्यार्थीले विदेश अध्ययन गर्न अनुमति लिएका थिए । यो छात्रवृत्तिमा समेत विदेश पढ्न जाने विद्यार्थीको संख्या हो ।यसैबीच, प्रधानमन्त्री केपी शर्मा ओलीले प्राविधिक शिक्षाको हिस्सा ७० प्रतिशत बनाउन निर्देशन दिएका छन् । प्रधानमन्त्री तथा मन्त्रिपरिषद् कार्यालयमा गत बिहीबार शिक्षा क्षेत्रमा देखिएका समस्या, समाधानका उपाय र आगामी कामसम्बन्धी क्षेत्रमा उनले प्राविधिक हिस्सातर्फको शिक्षामा जोड दिएको उनको सचिवालयले जनाएको छ । छलफलमा अर्थमन्त्री विष्णुप्रसाद पौडेल, शिक्षामन्त्री विद्या भट्टराई, मुख्य सचिव लीलादेवी गड्तौला, शिक्षा सचिव दीपक काफ्ले सहभागी थिए ।जति पढे पनि कुनै क्षेत्रमा काम गर्ने सीप छैन भने त्यस्तो जनशक्ति प्रयोगविहीन हुन्छ, रोजगारी पनि पाउने सम्भावना हुँदैन । त्यसैले सीपमूलक जनशक्ति उत्पादनमा ध्यान दिनुपर्छ, ओलीको भनाइ उद्धृत गर्दै सचिवालयले जनाएको छ, उच्च आचरणयुक्त जनशक्ति तयार गर्न आवश्यक भएकाले सोहीअनुसार नीति निर्माण र कार्यान्वयन गर्नुपर्छ । त्रिभुवन विश्वविद्यालय गणित विभागका पूर्वप्रमुख प्राध्यापक टंकनाथ धमलाले प्रधानमन्त्रीले भनेजस्तो २० प्रतिशतलाई ७० प्रतिशत पुर्याउने सम्भावना नरहेको टिप्पणी गरे । सीटीईभीटीको जस्तो तालिम मात्रै दिने कुरा प्रधानमन्त्रीले भन्नुभएको भए छुट्टै कुरा भयो । तालिमको शिक्षामा काम छैन, उनले भने, उच्च शिक्षामा प्राविधिक धार भने पनि सामाजिक विज्ञानलाई छाड्न सकिँदैन । इतिहास, संस्कृति, सामाजिक विज्ञान अनिवार्य चाहिन्छ । प्राविधिक शिक्षालाई प्राथमिकता दिँदै जानुपर्ने भए पनि एकैपटक प्राविधिक मात्र भन्दा शिक्षाक्षेत्र झन् खतम हुने उनले औंल्याए । त्रिवि माइक्रोबायोलोजी विभागका पूर्वप्रमुख प्राध्यापक प्रकाश घिमिरेले यतिबेला जनशक्ति उत्पादनभन्दा पनि विद्यार्थीलाई देशमै बस्ने वातावरणको खाँचो रहेको औंल्याए । प्राविधिक विषय पढाएर मात्र पुग्दैन । पढिसकेका युवा रोजगारीका लागि विदेश गइरहेका छन्, उनले भने, उनीहरूलाई रोक्ने होइन । रोक्न पनि मिल्दैन । यही बस्ने वातावरण बनाउनुपर्छ । वातावरण भए गएका पनि फर्कन्छन् । प्राविधिक जनशक्तिलाई उद्योग, व्यवसाय र रोजगारीसँग जोड्न नसके बेरोजगार मात्र उत्पादन हुने उनले जनाए । देशमा विश्वविद्यालय र लोक सेवाबाहेक रोजगारीको अन्यत्र ठाउँ देखिँदैन । उद्योग व्यवसायसँग पढाइलाई जोड्नुपर्छ, घिमिरेले भने । साधारण धारतर्फका विषयमा पनि प्राविधिक विषयवस्तुलाई जोड दिनुपर्ने उनले सुझाव दिए । विश्वविद्यालयमा भीड मात्र जम्मा गरेर हुँदैन । कक्षा १० र कक्षा १२ मा सफल हुन नसकेका विद्यार्थीलाई सीप सिकाएर मध्यम स्तरको जनशक्तिमा लैजान सक्नुपर्छ, उनले भने ।"
"धमाधम आन्तरिक ऋण उठाउँदै सरकार, असोजसम्म सवा खर्बको लक्ष्य","(काठमाडौं) चालु आर्थिक वर्षको पहिलो त्रैमासमा सरकारले १ खर्ब १५ अर्ब रुपैयाँ आन्तरिक उठाउने भएको छ । सरकारले चालु आर्थिक वर्षमा आन्तरिक ऋणमार्फत ३ खर्ब ३० अर्ब स्रोत जुटाउने लक्ष्य राखेको छ । सोही योजनाबमोजिम मंगलबारसम्म करिब ३० अर्ब आन्तरिक ऋण उठाइसकिएको सार्वजनिक ऋण व्यवस्थापन कार्यालय प्रमुख दीर्घराज मैनालीले जानकारी दिए । हालसम्म ९ र ११ वर्षे अवधिको विकास ऋणपत्र र विभिन्न अवधिका ट्रेजरी बिलमार्फत करिब ३० अर्ब रुपैयाँ आन्तरिक ऋण संकलन भइसकेको छ, बुधबार (साउन ३०) ६ वर्षे विकास ऋणपत्र बिक्री गर्दै छौं, उनले भने, ११ वर्षे विकास ऋणपत्रको औसत ब्याजदर ५२८ प्रतिशत कायम भएको छ । जबकि गत वर्ष यस्तो ऋणपत्रको ब्याज ११ प्रतिशत हाराहारीमा थियो । यस वर्ष बैंक तथा वित्तीय संस्थामा अधिक तरलता रहेको र ब्याजदर पनि थोरै रहेकाले ऋण उठाउने काम तीव्र गतिमा भएको मैनालीले बताए । यो अवस्था कायमै रह्यो भने दोस्रो, तेस्रो र चौथो त्रैमासमा आन्तरिक ऋण उठाउन छुट्याइएको रकम पनि अघि सारेर उठाउने योजना छ, उनले भने, सरकारले यस वर्षका लागि तय गरेको लक्ष्यभन्दा बढी आन्तरिक ऋण उठाउन पाइँदैन । तर, सरकारको अनुमतिमा दोस्रो, तेस्रो र चौथो त्रैमासका लागि छुट्याइएको आन्तरिक ऋण उठाउने तालिका अघिसार्न सकिन्छ । सरकारले सार्वजनिक ऋण उठाउँदा जहिले पनि कम लागत र कम जोखिमलाई ध्यान दिएको हुन्छ । अहिले वित्तीय प्रणालीमा अधिक तरलता र ब्याजदर कम भएका बेला एकातिर बैंकमा रहेको रकम लगानी हुन्छ भने अर्कोतिर सरकारले सस्तो ब्याजमा ऋण पाउँछ । यसकारण पनि अहिले वित्तीय प्रणालीको अवस्था हेरेर कार्यालयले काम गरिरहेको उनले बताए ।नेपालको सार्वजनिक ऋणको जोखिम बढ्न थालेको चर्चा चल्न थाले पनि यथार्थमा अवस्था त्यस्तो नरहेको मैनालीको दाबी छ । गत असार मसान्तसम्म तिर्न बाँकी सार्वजनिक ऋण २४ खर्ब ३३ अर्ब रुपैयाँ छ । त्यसमध्ये चार खर्ब रुपैयाँ औसत पाँच प्रतिशत ब्याजदरमा सार्वजनिक संस्थानमा ऋण लगानी भएको छ, उनले भने, यसरी हेर्दा सरकारको खुद दायित्व २० खर्ब रुपैयाँ मात्र हो । यो रकम त्यति धेरै होइन । यसलाई मध्यम नै मान्नुपर्छ । ऋणको विवेकशील उपयोगमा ध्यान दिने हो भने सार्वजनिक ऋण जोखिमको अवस्थामा पुगिनसकेको उनको दाबी छ । चालु आर्थिक वर्षका लागि सरकारले १८ खर्ब ६० अर्ब ३० करोड बजेट विनियोजन गरेको छ । चालुतर्फ ११ खर्ब ४० अर्ब ६६ करोड अर्थात् ६१३१ प्रतिशत, पुँजीगततर्फ ३ खर्ब ५२ अर्ब ३५ करोड अर्थात् १८९४ प्रतिशत र वित्तीय व्यवस्थातर्फ ३ खर्ब ६७ अर्ब २८ करोड अर्थात् १९७४ प्रतिशत छ । कुल विनियोजनमा प्रदेश र स्थानीय तहमा वित्तीय हस्तान्तरणतर्फ ४ खर्ब ८ अर्ब ८७ करोड रुपैयाँ छुट्याइएको छ ।चालु आर्थिक वर्षका लागि अनुमान गरिएको खर्च बेहोर्ने स्रोतमध्ये राजस्वबाट १२ खर्ब ६० अर्ब ३० करोड र वैदेशिक अनुदानबाट ५२ अर्ब ३३ करोड बेहोर्दा ५ खर्ब ४७ अर्ब ६७ करोड न्यून हुने सरकारको अनुमान छ । सो न्यून पूर्ति गर्न वैदेशिक ऋणबाट २ खर्ब १७ अर्ब ६७ करोड र आन्तरिक ऋणबाट ३ खर्ब ३० अर्ब रुपैयाँ संकलन गर्ने सरकारको लक्ष्य छ ।कार्यालयको तालिकाअनुसार दोस्रो त्रैमासमा ६६ अर्ब ५० करोड, तेस्रोमा ७३ अर्ब र चौथो त्रैमासमा ७५ अर्ब ५० करोड आन्तरिक ऋण उठाउने सरकारको योजना छ । आन्तरिक ऋण संकलनका लागि सरकारले अल्पकालीन (एक वर्षभन्दा कम अवधिका), मध्यमकालीन (एकदेखि पाँच वर्षसम्मका) र दीर्घकालीन पाँच वर्षभन्दा बढी अवधिका विभिन्न उपकरणहरू जारी गर्छ । सरकारले तिर्न बाँकी सार्वजनिक ऋण गत असार मसान्तसम्म २४ खर्ब ३३ अर्ब २३ करोड ९४ लाख रुपैयाँ पुगेको छ । गएको एक वर्षमा मात्रै करिब १ खर्ब ३५ अर्ब रुपैयाँ ऋण थपिएको छ । यो ०८० असार १ देखि ०८१ असार मसान्तसम्म थपिएको तिर्न बाँकी सार्वजनिक ऋण हो । गत आर्थिक वर्षको सुरुमा यस्तो ऋण २२ खर्ब ९९ अर्ब रुपैयाँ थियो । सरकारले गत आर्थिक वर्ष राजस्व संकलन, पुँजीगत खर्च, वैदेशिक सहायता तथा अनुदान परिचालनमा मात्र होइन, सार्वजनिक ऋण संकलनमा पनि लक्ष्य भेटाउन सकेको छैन । गएको वर्ष सरकारले कुल ४ खर्ब ५२ अर्ब रुपैयाँ सार्वजनिक ऋण उठाउने लक्ष्य तय गरेको थियो । असार मसान्तसम्म ३ खर्ब ५८ अर्ब २ करोड ९५ लाख ऋण संकलन भएको छ । यो वार्षिक लक्ष्यको ७९०८ प्रतिशत हो । यो अवधिमा लक्ष्य हाराहारीमा आन्तरिक ऋण संकलन गरे पनि बाह्य ऋण संकलनको अवस्था नाजुक छ ।"
उड्डयन क्षेत्र सुधार कार्ययोजना मन्त्रिपरिषद्बाट स्वीकृत,"तर ती मुलुकमा उडान गर्ने पर्याप्त नेपाली ध्वजावाहक वायुसेवा र वायुयान नहुँदा नियमित उडानमा ढिलाइ भइरहेको छ । हामीले धेरै मुलुकसँग सिधा हवाई सम्झौता काठमाडौंमा मात्रै केन्द्रित हुने गरी गरेकाले अब भैरहवा र पोखरालाई पनि हवाई सेवा सम्झौतामा मन्त्रालयले उल्लेख गर्नुपर्ने देखिन्छ, प्रवक्ता पाण्डेले भने, दोस्रो कारण विदेशी वायुसेवाले काठमाडौंमै सेवासुविधा र बजार देखेकाले उनीहरू नेपाली वायुसेवाभन्दा अघि बाहिर जान चाहँदैनन् । त्यसैले उनीहरूलाई सेवा सुविधा दिई आश्वस्त पार्न सरकारले नीतिमै व्यवस्था गर्नुपर्छ । ल्यान्डिङ, पार्किङ र रात्रि बिसानमा छुट दिएकाले अहिले भैरहवामा चार्टर उडानहरू भने फाट्टफुट गइरहेका छन् । चार्टर उडानमा छुट भएकाले भैरहवा सञ्चालन भएयता ४१ वटा उडान भएको देखिन्छ, प्रवक्ता पाण्डेले भने । उनका अनुसार भैरहवामा प्रहरी, सशस्त्र प्रहरी, सेना, राष्ट्रिय अनुसन्धान, पशुप्लान्ट क्वारेन्टाइन, भन्सार, अध्यागमन, श्रमलगायत उडानसँग सम्बन्धित निकायका कार्यालय स्थापना भइसकेका छन् । तर, पोखरामा भने सबै कार्यालय पुगिसकेका छैनन् । पोखरामा सुरक्षा निकाय गइसकेको छ । अरू निकाय आवश्यक पर्दा (उडान हुने भए) काठमाडौंबाट जाने र फर्किने गरेका छन् ।त्रिभुवन विमानस्थलको वार्षिक यात्रु क्षमता ९० लाख हाराहारी हो । तर, यसले क्षमताभन्दा झन्डै ५० लाख बढी यात्रुलाई गत वर्ष सेवा दिएको तथ्यांक छ । यहाँको आधा यात्रु पोखरा र भैरहवामा पठाउने उद्देश्य थियो । भैरहवाको वार्षिक क्षमता ३० लाख र पोखराको १२ लाख यात्रु क्षमता छ ।"
चाडबाड नआउँदै महँगियो भान्सा,"(काठमाडौं)हरेक वर्ष चाडबाडमा महँगी बढ्ने गरेको छ । खाद्यवस्तुको माग बढेको मौका छोपेर व्यवसायीले मूल्य पनि बढाउँदै आएका छन् । तर अहिलेको बजारभाउ हेर्दा चाडबाडकै झल्को दिन्छ, जब कि दसैं आउन अझै दुई महिना बाँकी छ । सरकारले चालु आर्थिक वर्षदेखि दाल, गेडागुडी, धान र गहुँ आयातमा अग्रिम कर लगाएपछि बजारभाउ उकालो लाग्न थालेको हो । कर नलागेका वस्तुमा पनि अस्वाभाविक मूल्यवृद्धि भएको छ । व्यवसायीका अनुसार अग्रिम आयकर लागू भएको खाद्यवस्तुको मूल्य कम्तीमा १० प्रतिशतसम्म बढ्छ । तर बजार मूल्य भने मनोमानी रूपमा बढेको छ । एकडेढ महिनाअघि प्रतिबोरा २१२२ सय रुपैयाँ पर्ने चामल अहिले बढेर २८ सय रुपैयाँसम्म पुगेको छ । सबैभन्दा बढी खपत हुने जिरा मसिनो चामलको भाउ अचाक्ली बढेको छ । बासमती चामलको मूल्य पनि होलसेलमै प्रतिबोरा २ सय रुपैयाँसम्म बढेको छ, नाम उल्लेख गर्न नचाहने एक खुद्रा व्यापारीले भने, दाल, गेडागुडीको अवस्था पनि उस्तै छ ।उनका अनुसार भाउ किन बढ्दै छ भन्ने खुद्रालाई जानकारी हुँदैन । होलसेलले बढाएर दिएपछि त्यही मूल्यमा बेच्न बाध्य छौं, ती व्यापारीले भने । उनका अनुसार दालको मूल्य प्रतिकिलो १०१५ रुपैयाँले बढेको छ । चिनीको मूल्यमा त झन् मनोमानी भएको छ । जबकि चिनीमा अग्रिम आयकर लगेको छैन । सरकारले कच्चा दाल, गेडागुडीमा १० प्रतिशत र धान आयातमा २५ प्रतिशत अग्रिम आयकर लगाएको छ । मैदा उद्योगले आयात गर्ने कच्चा पदार्थ गहुँमा २५ प्रतिशत आयकर लगाइएको छ । त्यसको केही असर परे पनि बजारभाउ धेरै बढेको खुद्रा व्यापार संघका महासचिव अमुलकाजी तुलाधारले बताए । अग्रिम आयकरले केही असर गरे पनि कर नलागेका खाद्य वस्तुको मूल्य पनि बढेकोज्ञ छ, उनले भने, खुद्रालाई होलसेल व्यापारीले भाउ बढ्यो भनेपछि थाहा हुन्छ, मूल्य बढाउनुमा साना व्यापारीको हात हुँदैन । बजारभाउ अग्रिम करले नै बढेको हो या अन्य कारणले भन्नेबारे नियमनकारी निकायले अनुगमन गर्नुपर्ने तुलाधरले बताए । मौज्दात खाद्यमा भाउ बढेको हो, होइन अध्ययन गर्नुपर्छ, उनले भने । साना व्यापारीक फर्ममा मात्रै अनुगभन भएको उनको भनाइ छ । सरकारी निकायसँगको छलफलमा उद्योगी, होलसेल व्यवसायीले उपत्यकाका लागि कम्तीमा ६ महिनालाई पुग्ने खाद्यान्न मौज्दात रहेको बताउँदै आएका छन् । तर, केही सामान्य घटना हुँदा बजार भाउ बढेको छ । अनैतिक कार्य गर्नेलाई छुट दिनु भएन । तर सरकारले साना व्यापारीलाई कारबाही गरेर ठुलालाई उन्मुक्ति दिएको छ, महासचिव तुलाधारले भने । खुद्रा व्यापार संघका अनुसार गत असारमा त्रिशूलीको पोखरेली चामलको प्रतिकिलो मूल्य १०५ रुपैयाँ थियो । साउनमा बढेर ११० रुपैयाँ पुगेको छ । स्टिम जिरा मसिनोको मुल्य प्रतिकिलो १०० रुपैयाँबाट बढेर ११० रुपैयाँ पुगेको छ । त्यस्तै, असारमा प्रतिकिलो २२० रुपैयाँमा बिक्री भएको मासको दाल बढेर २३० रुपैयाँ, किलोको १६० पर्ने मुसुरो १ सय ६५ रुपैयाँ, ३ सय पर्ने एनपी रहर दाल बढेर ३ सय २० रुपैयाँ पुगेको छ । चना दालको मूल्य किलोमा २० रुपैयाँ बढेर १ सय ७०, सानो चनाको मूल्य १ सय ५० बाट बढेर १ सय ७० रुपैयाँ पुगेको छ । यीबाहेक सेतो सिमी, बोडी, डाल्डा घिउ, जिरा पाउडर, बेसन, ज्वानो, सुजीलगायतको मूल्य पनि बढेको छ । नेपाल खाद्य किराना व्यवसायी संघका अध्यक्ष देवेन्द्रभक्त श्रेष्ठले खाद्यान्नमा मूल्य बढ्नुको एक मात्रा कारण अग्रिम आयकर भएको बताए । चामलको हकमा अग्रिम करसँगै भारतले भन्सार लगाएपछि यहाँ असर परेको बताए । भारतले ६ महिनाअघि लङ ग्रेन चामलमा २० प्रतिशत भन्सार लगायो । अहिले सबै चामलमा लगाएको अवस्था छ । धान आयातमा समेत अग्रिम कर लाग्यो, अध्यक्ष श्रेष्ठले भने, त्यही कारण मूल्य बढेको छ । त्योबाहेक अन्य कारण छैन । नेपाल चामल तेल दाल उद्योग संघले पनि सरकारकै नीतिका कारण बजारभाउ बढेको जनाएको छ । चामल, दाल, गेडागुडी र कृषिमा आधारित मैदा उद्योगलाई प्रत्यक्ष असर पर्ने भएकाले मैदा उद्योगको कच्चा पदार्थ गहुँमा लागेको अग्रिम आयकर हटाउन संघले माग गर्दे आएको छ । सरकारकै नीतिकै कारण दालमा २० प्रतिशत तथा चामलमा प्रतिबोरा १०० रुपैयाँ मूल्य बढ्ने उनीहरूले बताउँदै आएका थिए । तर संघले भनेभन्दा बजारभाउ उच्च दरले बढेको छ । उपभोक्ता अधिकार अनुसन्धान मञ्चका अध्यक्ष माधव तिमिल्सिना अत्यावश्यक वस्तुमा बाहनाबाजी गरेर मूल्य बढाइएको बताउँछन् । सहज आपूर्तिका लागि कूटनीतिक पहलमार्फत बजारमूल्य नियन्त्रण गर्नुपर्ने उनको भनाइ छ । सर्वसाधारणको भान्सासँग जोडिएको खाद्यन्नमा सरकारले नजरअन्दाज गरेको छ । स्रोतमा अनुगमन गरेर वास्तविकता पहिचान गर्नुपर्छ, तिमिल्सिनाले भने, बजारमा मूल्यवृद्धि भएको छ, कालोबजारी भएको छ । तर जनताले सरकारको प्रत्याभूति गर्न पाएनन् । अग्रिम आयकर लगाउने सरकारी निर्णयले व्यवसायीले मास, मुसुरो र चना आयात गरेका थिएनन् । तर बजारमा भने स्टककै सामानमा मूल्य बढाइएको थियो । यसले पनि बजारमा कालोबजारी भएको पुष्टि गर्ने तिमिल्सिनाको भनाइ छ । वाणिज्य आपूर्ति तथा उपभोक्ता संरक्षण विभागका महानिर्देशक राजन पौडेलले मूल्य बढ्नुको मुख्य कारण अग्रिम आयकर भएको बताए । बजार अनुगमन गर्दा पनि अग्रिम आयकरले मूल्य बढेको देखिन्छ । अनुगमनकै कुरा गर्दा चामल, दाल, गेडागुडीमा गरेका छौं, उनले भने, करको दर बढेर बजारभाउ बढेको छ । बजारमा समस्या देखिएको छ । मूल्य कसरी नियन्त्रण गर्ने, कसरी घटाउने ठूलो चुनौती छ । अब बिलबिजक हेरेर अनुगमन गर्छौं ।"
अर्थ संक्षेप,"नेपाली बजारमा सुबारूका दुई नयाँ गाडी काठमाडौं (कास) जापानी कार उत्पादक सुबारूका दुई नयाँ मोडलका गाडी नेपाली बजारमा उपलब्ध भएका छन् । नेपालको लागि सुबारू गाडीको आधिकारिक वितरक विजय मोटर्स्ले २० क्रसट्रेक हाइब्रिड आइसाइट र २५ आउटब्याक ट्वरिङ गरी दुई मोडलका गाडी बजारमा ल्याएको जनाएको छ । हाइब्रिड प्रविधिमा आधारित २० क्रसट्रेक हाइब्रिड आइसाइटले विद्युतीय र इन्धनको ऊर्जा लिने भएकाले बाहिरी चार्जिङको आवश्यकता नपर्ने कम्पनीको भनाइ छ । एक लिटर पेट्रोलमा यो गाडीले १७५ किलोमिटर माइलेज दिन्छ । साथै २५ आउटब्याक ट्वरिङ आइसाइट गाडीको १८८ हर्ज पावर इन्जिन क्षमता, १० वटा एयर ब्याग, रियर क्रस ट्राफिक अलर्ट र ब्लयाइन्ड स्पट मोनिटरिङ लगायत विशेषता रहेको छ । विजय मोटर्स्का प्रबन्ध निर्देशक एनी गार्डनर वैधले गाडीको सुरुवाती मूल्य १ करोड ६९ लाख रुपैयाँ पर्ने जानकारी दिए । सुबारूको सोरूम काठमाडौंको नक्सालमा रहेको छ । नबिल बैंकको एन्टरप्रेनरसिप फेलोसिप कार्यक्रमका लागि आवेदन खुलाकाठमाडौं (कास) नबिल बैंकले नबिल स्कुल अफ सोसल एन्टरप्रेनरसिप फेलोसिप कार्यक्रमको आवेदन खुला गराएको छ । बैंकले चौथौं ब्याच २०२४ का लागि आवेदन आव्हान गरेको हो । बैंकले कृषि, पर्यटन, ऊर्जा, वातावरण संरक्षण र सूचना प्रविधिलगायत कुनै पनि क्षेत्रमा नवीनतम सोच भई उद्यम गर्नका लागि सीप तथा तालिमको खोजीमा रहेकाहरूले यो अवसरको फाइदा लिन सक्छन् । यसमा बैंकले उद्यमीहरूलाई निःशुल्क तालिमको अवसर प्रदान गर्ने जनाएको छ । आवेदनका लागि बैंकको वेबसाइटमा गई उपलब्ध फारम वा क्युआर कोड स्क्यान गरी आवेदन दिन सकिने बैंकले जारी गरेको विज्ञप्तिमा उल्लेख छ ।सानिमा बैंकका ग्राहकलाई बुद्ध एयरमा छुटकाठमाडौं (कास) सानिमा बैंक र बुद्ध एयरबीच छुट सम्झौता भएको छ । सम्झौताअनुसार बैंकका ग्राहले बुद्ध एयरको हवाई टिकटमा ८ प्रतिशत छुट पाउनेछन् । बैंकले आफ्ना ग्राहकलाई डिजिटल बैंकिङका माध्यम प्रयोग गर्न बुद्ध एयरसँग उक्त सम्झौता गरेको जानकारी दिएको छ । छुटका लागिग्राहकले बुद्ध एयरको कार्यालय वा एयरपोर्टको काउन्टरबाट भुक्तानी गर्नुपर्ने बैंकले जनाएको छ । मुक्तिनाथ बैंक र महिला उद्यमी महासंघबीच सम्झौताकाठमाडौं (कास) मुक्तिनाथ विकास बैंक र महिला उद्यमी महासंघ नेपालबीच महासंघसँग आवद्ध घरेलु तथा साना उद्योगलाई कर्जा प्रवाह गर्ने सम्झौता भएको छ । एक समारोहकाबीच बैंक र महासंघले सोमबार गरेको उक्त सम्झौताले घरेलु तथा साना उद्योग क्षेत्रको आर्थिक विकास एवं वित्तीय तथा व्यावसायिक शिक्षामा योगदान पुर्याउने उद्देश्य लिएको जनाएको छ । बैंकका सहायक नायब प्रमुख कार्यकारी अधिकृत तिलबहादुर गुरुङ र महासंघकी अध्यक्ष शोभा ज्ञवालीले हस्ताक्षर गरे ।जीएसी ग्रुपको ईभी विश्वमै तेस्रोकाठमाडौं (कास) चिनियाँ कम्पनी जीएसी ग्रुपको ईभी ब्रान्डको गाडी विश्वमा तेस्रो स्थानमा पर्न सफल भएको छ । चीनमा दोस्रो स्थान पाएको जीएसीको विद्युतीय गाडी विश्वमै तेस्रो स्थानमा परेको कम्पनीले जनाएको छ । यसका साथै नेपालमा पनि विद्युतीय गाडीको माग बढिरहेको समयमा जीएसीको आयोन वाई नेपाली ग्राहकले मनपराइरहेको कम्पनीको दाबी छ । जीएसीको आयोन वाई सार्वजनिक भएको छोटो समयमै नेपाली उपभोक्ताले रूचाएकोमा कम्पनीले आउने दिनमा नयाँ मोडलका गाडी सार्वजनिक गर्ने जनाएको छ ।सिद्धार्थ बैंकका ग्राहकलाई आगन्तुक रिसोर्टमा छुटकाठमाडौं (कास) सिद्धार्थ बैंक र आगन्तुक रिसोर्टबीच मंगलबार बैंकका ग्राहकलाई छुट उपलब्ध गराउनेसम्बन्धी सम्झौता भएको छ । सम्झौताअनुसार बैंकका ग्राहकले धुलिखेलस्थित रिसोर्टमा बैंकको कार्ड तथा मोबाइल बैंकिङ सेवाबाट भुक्तानी गर्दा फुड र बेभरेजमा १५ प्रतिशत र रुम ट्यारिफमा १० प्रतिशत छुट प्राप्त गर्न सक्नेछन् । सम्झौताले ग्राहकलाई छुट सुविधा उपलब्ध गराउन र डिजिटल कारोबारमा जान उत्प्रेरित गर्ने बैंकले जनाएको छ ।बीएन्डबी अस्पतालमा रोबोटिकशल्यक्रिया सुरुललितपुर (कास) ललितपुरस्थित बीएन्डबी अस्पतालले रोबोटिक शल्यक्रिया सुरु गरेको छ । उच्च प्रशिक्षित सर्जनहरूद्वारा सञ्चालित रोबोटिक प्रणालीले जटिल शल्यक्रियामा सटिकता र दक्षता सुनिश्चित गर्दै स्वास्थ्य सेवा प्रदान गर्ने अस्पतालले दाबी गरेको छ । अस्पतालका प्राडा जगदीशलाल वैद्यले नेपालमा रोबोटिक शल्यक्रिया गर्न पाएकोमा खुसी व्यक्त गरे । नेपालमा रोबोटिक शल्यक्रिया प्रदान गर्ने पहिलो अस्पताल हुन पाउँदा हामी उत्साहित छौं, उनले भने, यो नवीन प्रविधि हाम्रा बिरामीहरूलाई विश्वस्तरीय चिकित्सा सेवा प्रदान गर्ने प्रतिबद्धतामा महत्त्वपूर्ण कदम हो । रोबोटिक शल्यक्रियाले परम्परागत शल्यक्रियासँग सम्बन्धित जोखिम र रिकभरी समयलाई पनि कम गर्ने उनको भनाइ छ ।ॅहुन्डाई टेस्ट ड्राइभ एन्ड विन क्याम्पेनकाठमाडौं (कास) हुन्डाई गाडीको नेपालका लागि आधिकारिक वितरक लक्ष्मी इन्टरकन्टिनेन्टलले हुन्डाई टेस्ट ड्राइभ एन्ड विन क्याम्पेन ल्याएको छ । क्याम्पेनअन्तर्गत ग्राहकले भर्खरै लन्च गरिएको नयाँ हुन्डाई क्रेटा र मेड इन नेपाल हुन्डाई भेन्यु टेस्ट ड्राइभ गर्न सक्ने कम्पनीले जानकारी दिएको छ । प्रत्येक टेस्ट ड्राइममा सहभागीले हुन्डाईका तर्फबाट आकर्षक उपहार, साप्ताहिक विजेताले माइक्रोवेभ ओभन र बम्पर विजेताले रेफ्रिजरेटर प्राप्त गर्न सक्छन् । यो क्याम्फने दुई सातासम्म चल्नेछ । नयाँ त्रेटाको सुरुवाती मूल्य ५५ लाख ९६ हजार र यसमा ६ वर्षको निःशुल्क सर्भिसिङ तथा तीन वर्षको वारेन्टी छ । दुई भेरियन्टमा उपलब्ध मेड इन नेपाल हुन्डाई भेन्यु १२ (एस) को मूल्य ४४ लाख ९६ हजार र १२ (एसएक्स) ५३ लाख ५६ हजार पर्ने कम्पनीले जनाएको छ ।"
सहकारी ठगीमा लामिछानेमाथि तत्काल अनुसन्धान गर्नुपर्छ : थापा,"(काठमाडौं)कांग्रेसका महामन्त्री गगनकुमार थापाले सहकारी रकम अपचलनमा संलग्न देखिएका भनिएका रास्वपाका सभापति रवि लामिछानेलाई तत्काल अनुसन्धानको दायरामा ल्याउन गृहमन्त्री रमेश लेखकमार्फत सरकारसँग माग गरेका छन् । कांग्रेस प्रमुख प्रतिपक्षमा छँदा प्रमुख सचेतकको भूमिकामा रहेका लेखकले तथ्य प्रमाण नै देखाएर कारबाही गर्नुपर्ने माग उठाएको स्मरण गराउँदै थापाले अहिले गृहमन्त्रीको भूमिकामा पुगेपछि लेखकले तीनै तथ्य प्रमाणका आधारमा अनुसन्धानमा ल्याउन माग गरेका हुन् । प्रतिनिधिसभाको मंगलबारको बैठकमा विशेष समय लिएर बोलेका थापाले जतिसुकै शक्तिशाली भए पनि लामिछानेसहित सहकारीका ठगहरूलाई अनुसन्धानको दायरामा ल्याएर सरकारले आफू को हुँ भन्ने प्रमाणित गरेर देखाउनुपर्ने बताए । २०८० चैत ६ मा पोखरा महानगरपालिकाले सूर्यदर्शन सहकारीको बारेमा गरेको अध्ययनले नामै किटेर रवि लामिछानेले १ करोड रकम जम्मा गरेको देखायो । यस्तो रकम थुप्रै जम्मा भएको कारणले गर्दा पीडितले पोखरामा जाहेरी दिन गए । प्रहरीले जाहेरी पनि लियो । त्यो बेला पुरानै जाहेरी भएकाले पूरक जाहेरी भनिदियो । पछि लामछिाने गृहमन्त्री भएपछि त यो जाहेरी नै होइन भनिदियो, सांसद थापाले थपे, त्यसबेला रमेश लेखकले यहाँ उभिएर यो प्रमाणको आधारमा गृह मन्त्रालयले तत्काल अनुसन्धान गर्नुपर्छ भन्नुभएको थियो । जो जतिसुकै शक्तिशाली होस्, म को हुँ भनेर सरकारले प्रमाणित गरेर देखाओस् । सहकारी ठगलाई अनुसन्धान गर्नैपर्छ ।एमालेकांग्रेसको नयाँ सत्ता समीकरण बनेपछि सहकारी रकम अपचलन, नक्कली भुटानी शरणार्थी, गिरीबन्धु टी इस्टेटलगायतका मुद्दामा कांग्रेस महामन्त्रीहरू प्रतिरक्षात्मक भएको टिप्पणी आइरहेका बेला थापाले आफू प्रतिपक्ष र सत्तापक्ष जता भए पनि कुरा नफेर्ने बताए । सरकार फेरियो, कुरा फेरिन्छ ? फेरिन्न । हामी सत्ता र प्रतिपक्ष जता बस्दा पनि फरक कुरा गर्दैनौं । सत्तामा बस्दै गर्दा गिरीबन्धु देख्दै नदेख्ने, डेडिकेटेड ट्रंक लाइन देख्दै नदेख्ने, सहकारी ठग्ने नदेख्ने ? थापाले थपे, हामी उता बस्दा पनि यता बस्दा पनि त्यहीँ हो । उनले डेडिकेटेड र ट्रंकलाइनको विषयमा सरकारले यसअघिका कुनै पनि निर्णयहरूभन्दा अलग भएर जान नसक्ने बताए । उनले बक्यौताको एक रुपैयाँ पनि छोड्न नहुने बताए । सरकारका नियकायहरूले पनि भन्नुपर्छ । यो विषयको सन्दर्भमा सरकार प्रस्ट भन्नुपर्छ । कसैले बिजुली प्रयोग गरेको छ भने त्यो सरकारले छोड्दैन ।थापाले प्रतिपक्षमा रहँदा गिरीबन्धु टीइस्टेट, भुटानी शरणार्थी प्रकरणमा घोटाला देख्ने तर सत्तामा आएपछि देख्दै नदेख्ने काम सरकारले गर्न नहुने पनि दोहोर्याए । महामन्त्री थापाले डेडिकेटेड ट्रंकलाइनको बक्यौता रकम राज्य नठगिने गरी असुली गर्न सरकारसँग आग्रह गरेका थिए । उनले भुटानी शरणार्थी प्रकरण, गिरीबन्धु जग्गा प्रकरण र डेडिकेटेड र ट्रंक लाइनको विषयमा सदनमा स्पष्ट पार्नर्समेत सरकारलाई आग्रह गरे ।भुटानी शरणार्थी प्रकरण, गिरीबन्धु जग्गा र डेडिकेटेड र ट्रंक लाइनबाट भाग्ने होइन हामीले स्पष्ट पार्ने हो, उनले भने, गिरीबन्धुको विषयमा सर्वोच्च आदेशमा जग्गा फिर्ता गर्ने भन्ने छ । त्यसलाई कारबाही गर्नुपर्यो । तुरुन्त जग्गा फिर्ता ल्याउनुपर्यो ।उनले संविधान संशोधनका सवालमा पनि समानुपातिक समावेशीतालाई अझ मजबुत बनाउन खोजेको बताए । म सरकार बनाउने क्रममा धेरै लागेको माननीय होइन । तर जे भएको छ, त्यो राम्रो भएको छ, उनले भने, हामी संविधान संशोधन गरेर पछाडि फर्कन सक्दैनौं । जम्बो संसद्को आकार घटाउ तर यो समावेशी बनाउने हो भनेर बहस गर्न नमिल्ने ? कांग्रेस र एमालेले समानुपातिक समावेशी बनाएर मन्त्रिपरिषद् सबैलाई समावेशी बनाएर बहुभाषिक बहुजातीय कुरालाई चलाएर राखेर जान सक्छौं ।"
हिलाम्य मैदानमा चर्च ब्वाइजको हार,"ॅखलनायक मैदानखेलको नतिजाजस्तै भए पनि यसलाई सम्झिने एउटा गलत कारण पनि रह्यो । यो थियो, उच्चस्तरको फुटबलका लागि कामै नलाग्ने दशरथ रंगशालाको मैदान । मैदानको खलनायकी त दादागिरीकै रूपमा रह्यो । खेल सुरु हुन केही समय अगाडि पानी परेको थियो । यसले गर्दा पूरा मैदान पानीले भरिएको थियो । सुरुमा त बल पनि राम्रोसँग गुडेको थिएन । खेल अगाडि बढ्दै जाँदा त्यसले आफ्नो स्वभाविक स्थिति गुमाउँदै गयो र पछि त यो खेल जारी राख्न पनि अयोग्यजस्तै देखिएको थियो ।खेलको लगभग पहिलो हाफ सकिँदासम्म मैदान पूर्णतः हिलाम्य भइसकेको थियो । त्यसैले धेरै हदसम्म नेपाली खेलाडीले आफ्नो स्वाभाविक खेल पनि प्रदर्शन गर्न सकेनन् । यस्तोमा चर्च ब्वाइजका प्रशिक्षक महर्जनले स्वाभाविक प्रश्न उठाए, यो मैदानले पूरा विश्वमा कस्तो सन्देश गयो होला ? हामीसँग माथिल्लो स्तरको फुटबल खेल्नका लागि यही एउटा मैदान छ र यसको पनि हविगत यस्तो छ । हामी खेल्दा पनि खुट्टा मैदानमा गाडिन्थ्यो । अहिले पनि त्यस्तै छ ।जितपछि मैदानको स्थितिबारे भुटानी प्रशिक्षक शर्माले बोल्न चाहेनन् । बोल्न आवश्यक पनि थिएन । उनले नेपाली फुटबललाई आफ्नो सल्लाह दिनमात्र खोजे । तर यो सल्लाहभन्दा पनि व्यंग्यजस्तै थियो । उनको भनाइ थियो, हामी सबैलाई थाहा छ, नेपाली खेलाडी निकै प्रतिभाशाली छन् । तर अवसर कम छ । भौतिक पूर्वाधारमा लगानी आवश्यक छ । फुटबलको विकासका लागि बढी संख्यामा मैदान पनि चाहिन्छ । यसै कारणले चर्च ब्वाइजले राम्रो तयारी पनि गर्न नपाएको हामीलाई थाहा थियो ।खासमा यो खेलले एउटा सन्देश भने दिएको छ, कुनै दिन त्यस्तो थयो, जति बेला नेपालले भुटानी टिमलाई सजिलै हराउने गर्थ्यो । अब त्यस्तो दिन आएको छ, नेपाललाई भुटानी टिमले पनि हराउने भएको छ । नेपालले भुटानी फुटबलले गरेको प्रगतिमा डाहा गर्ने दिन आएको छ । त्यसमाथि दशरथ रंगशालाको त्यो हिलाम्ये मैदान देखेर यो खेल मन पराउनमध्ये कसको मात्र चित्त दुखेको छैन होला ?"
परम्परागत नृत्यमा स्वर्ण विजेताको स्वागत,"बोत्सवाना (एएफपी) दक्षिण अफ्रिकी देश बोत्सवानाका लागि पहिलो ओलम्पिक स्वर्ण जितेका लेटसिल टेबोगोलाई भव्य मंगलबार स्वागत गरिएको छ ।ओलम्पिक टोलीलाई राजधानी सहर गेबोरोनमा फर्किएपछि उनीहरूलाई परिवार, बालबालिका, वृद्धवृद्धा, युवा समर्थकले स्वागत गरेका थिए । समर्थकले बोत्सवानाको नीलो र कालो रंगको राष्ट्रिय झन्डा फहराएका थिए । टेबोगोको सफलताको खुसी मनाउन राष्ट्रपति मोक्वात्सी मासिसीले आधा दिनको विदा नै घोषणा गरेका थिए । राष्ट्रपति नै खेलाडीको स्वागतमा राजधानी गेबोरोनको सानो विमानस्थलमै पुगेका थिए । खेलाडीलाई स्वागत गर्नुअघि चर्को घाममा छाता ओढेर डान्स गरेका थिए । पेरिस ओलम्पिकमा २१ वर्षे धावक टेबोगोले पुरुष २०० मिटर दौडमा स्वर्ण जितेका थिए । उनले अगस्ट ८ मा भएको खेलमा अमेरिकाका केनी बेडनारेक र नोआ लायल्सलाई पछाडि पार्दै स्वर्ण जित्दा १९४६ सेकेन्डको समय निकालेका थिए ।टेबोगोको टिमले ४ गुणा ४ सय मिटर दौडमा रजत जितेका थिए । ओलम्पिक इतिहासमा बोत्सवानाले कुल चार ओलम्पिक पदक पुर्याएको छ ।खेलाडीको स्वागतमा जनावरका छाला लगाएका नर्तकहरूले विमानस्थलबाहिर परम्परागत नृत्य गरेका थिए । त्यसपछि राष्ट्रिय रंगशालामा खेलाडीलाई भव्य स्वागत गरिएको थियो ।२३ लाखमात्र जनसंख्या रहेको बोत्सवानामा राष्ट्रपति मासिसीले पदक जितेको भोलिपल्टै अगस्ट ९ मा खुसीयाली मनाउन आधा दिनको विदा घोषणा गरेका थिए । पुरुष २०० मिटर दौडमा ओलम्पिक पदक जित्ने टेबोगो दोस्रो अफ्रिकन खेलाडी हुन् । यसअघि १९९६ को एटलान्टा ओलम्पिकमा नामिबियाका फ्रान्की फ्रेडरिक्सले रजत जितेका थिए । बोत्सवानाले पहिलो ओलम्पिक पदक लन्डन २०१२ मा निजेल आमोसले दिलाएका थिए । त्यो ८०० मिटर दौडमा जितेको रजत पदक थियो । टोकियो २०२० मा बोत्सवानाले ४ गुणा ४०० मिटर रिलेमा कांस्य जितेको थियो ।बोत्सवानाको सफलतासँगै पेरिस ओलम्पिकमा अफ्रिकाले कुल ३९ पदक जितेको छ । यो टोकियो ओलम्पिकको भन्दा दुई बढी हो । फ्रान्सेली राजधानी पेरिसमा अफ्रिकी टोलीमा सबैभन्दा सफल केन्या ४ स्वर्णसहित ११ पदक जित्न सफल भयो ।अफ्रिकी महादेशका खेलाडीले लामो दुरीको आफ्नो प्रभुत्वसँगै छोटो दुरीमा पनि आफ्नो प्रभाव बढाउँदै लगेको छ ।"
श्रीलंकाको ब्याटिङ प्रशिक्षकमा बेल,"कोलम्बो (एएफपी) श्रीलंकाले इंग्ल्यान्डविरुद्ध हुने तीन टेस्ट शृंखलाका लागि इंग्ल्यान्डका पूर्वब्याटर इयान बेललाई ब्याटिङ प्रशिक्षकमा नियुक्त गरेको छ । इंग्ल्यान्डका लागि १ सय १८ टेस्ट खेलेका ४२ वर्षे बेललाई अनुभवका आधारमा लिइएको श्रीलंका क्रिकेटले जनाएको छ ।उनको अनुभव खेलाडीसँग बाँड्नुका साथै कन्डिसनका बारेमा पनि जानकारी गराउने भएकाले इयानलाई लिइएको छ, श्रीलंका क्रिकेटका प्रमुख अधिकृत एस्ली डी सिल्भाले भने, यस्तो महत्त्वपूर्ण भ्रमणमा उनको अनुभवले हाम्रो टिमलाई सहयोग गर्ने विश्वास लिएका छौं । श्रीलंका र इंग्ल्यान्डबीचको पहिलो टेस्ट अर्को बुधबारदेखि म्यानचेस्टरमा हुनेछ । बाँकी दुई टेस्ट लर्डस र ओभलमा हुनेछ । श्रीलंका जुनमा अमेरिका र वेस्ट इन्डिजमा भएको ट्वान्टी२० विश्वकपमा समूह चरणबाट बाहिरिएपछि प्रमुख प्रशिक्षक क्रिस सिल्भरउडले राजीनामा दिएका थिए । उनको स्थानमा श्रीलंकाका पूर्वकप्तान सनथ जयसूर्यालाई ल्याइएको थियो । भारतविरुद्धको ट्वान्टी२० र एकदिवसीय शृंखलामा ५५ वर्षे जयसूर्याले श्रीलंकाको टोलीलाई प्रशिक्षण दिएका थिए । ट्वान्टी२० अन्तर्राष्ट्रियमा पराजित श्रीलंकाले भारतलाई एकदिवसीय अन्तर्राष्ट्रियमा पराजित गरेको थियो । श्रीलंकाले पूर्णकालीन प्रशिक्षक नल्याएसम्म जयसूर्याले टोली हाँक्नेछन् । जयसूर्या श्रीलंकाका महान क्रिकेटर हुन् । उनले तीनै संरचनाको क्रिकेटमा कुल ५ सय ८६ खेलमा ४२ शतक बनाउनुका साथै ४ सय ४० विकेट लिएका थिए । उनले सन् २०११ मा अन्तिम पटक अन्तर्राष्ट्रिय क्रिकेट खेलेका थिए । श्रीलंका क्रिकेटले व्यक्तिगत कारण देखाई ४९ वर्षे सिल्भरउडले राजीनामा दिएको जनाएको थियो । इंग्ल्यान्डका पूर्व प्रशिक्षक सिल्भरउडले २०२२ को अप्रिलदेखि श्रीलंकाली टोली सम्हालेका थिए । तुरुन्तै टोलीले ट्वान्टी२० एसिया कप पनि जितेको थियो । त्यसपछि गत वर्ष श्रीलंका ५० ओभरको एसिया कप फाइनलमा पनि पुगेको थियो । तर त्यसै वर्ष भारतमा भएको एकदिवसीय विश्वकप र हालै अमेरिकामा भएको ट्वान्टी२० विश्वकपमा श्रीलंका समूह चरणबाटै बाहिरिएको थियो । ट्वान्टी२० विश्वकपमा श्रीलंकाले अन्तिम खेलमा नेदरल्यान्ड्सलाई मात्र पराजित गर्न सकेको थियो । दक्षिण अफ्रिका र बंगलादेशसँग पहिलो दुई खेलमा पराजित श्रीलंकाको नेपालसँगको तेस्रो खेल वर्षाका कारण रद्द भएको थियो ।"
हालान्डको अर्को दाबेदारी,"लन्डन (एएफपी) म्यानचेस्टर सिटीका फरवार्ड इर्लिङ हालान्ड लगातार दोस्रो वर्ष पीएफए वर्षको उत्कृष्ट खेलाडी अवार्डबाट पुरस्कृत हुने सम्भावना बढेको छ । हालान्डसहित सिटीकै फिल फोडेन र रोड्री मनोनयनमा परेका छन् । सिटीले गत वर्ष लगातार चौथो पटक प्रिमियर लिगको उपाधि जित्नेक्रममा हालान्डले एक्लै ३८ गोल गरेका थिए । नर्वेका स्टार हालान्डले २०२२२३ को सिजनमा सिटीलाई तेहेरो उपाधि दिलाउनेक्रममा पनि पीएफए अवार्ड जितेका थिए । सिटीको पछिल्लो सफलतामा रोड्री मिडफिल्डमा छाएका थिए । स्पेनले गत महिना युरो २०२४ को उपाधि जित्दा रोड्री प्रतियोगिताको उत्कृष्ट खेलाडी बनेका थिए । गत सिजनमा पेप ग्वार्डिओलाको टोलीका लागि इंग्ल्यान्डका फोडेनले २७ गोल गरेका थिए । चेल्सीका फरवार्ड कोल पाल्मर, आर्सनलका मिडफिल्डर मार्टिन ओडेगार्ड र एस्टन भिल्लाका स्ट्राइकर ओले वाट्किन्स मनोनयनमा परेका अन्य खेलाडी हुन् । अगस्ट २० मा म्यानचेस्टरमा पीएफए अवार्ड समारोहमा विजेता घोषणा हुनेछ । प्रिमियर लिगको नयाँ सिजन शुक्रबार राति म्यानचेस्टर युनाइटेडले फुलहमसँग खेलेर गर्दै छ । सिटीले आइतबार स्टामफोर्ड ब्रिजमा गएर चेल्सीको सामना गर्नेछ । लिभरपुलले नवप्रवेशी इप्सविच टाउनसँग शनिबार खेल्नेछ । आर्सनलको शनिबारै उल्भससँग हुनेछ ।"
लिगअघि बार्सिलोना पराजित,बार्सिलोना (एएफपी) हान्सी फ्लिकको बार्सिलोना सोमबार राति फ्रेन्च लिग टोली मोनाकोसँग मैत्रीपूर्ण मानिएको खेलमा ३० ले पराजित भएको छ । अर्को साता सुरु हुने ला लिगा अगाडि बार्सिलोनाले यो पराजय भोगेको हो । जर्मन प्रशिक्षकको बार्सिलोनाको घरेलु मैदानमा यो पहिलो खेल थियो । अमेरिका भ्रमणमा सानदार प्रदर्शन देखाउँदै रिएल म्याड्रिडमाथि विजय हात पारेको बार्सिलोनाले ओलम्पिक रंगशालामा भने त्यसअनुरुपको प्रदर्शन देखाउन सकेन । बार्सिलोनाले आयोजना गर्दै आएको ५९ औं जोन गाम्पर ट्रफीमा मोनाकोले लामिन कामेराको गोलमा सुरुआतमै अग्रता लियो । ब्रिल इम्बोलोले उक्त अग्रतालाई दोब्बर बनाए । टाउकोमा चोट बोकेपछि इल्काय गुन्डोगनले मैदान छाडेका थिए । फ्लिकले स्पेनको युरो २०२४ को सफलतामा चम्किएका स्टार लामिन यमललाई मैदानमा ल्याएका थिए । १७ वर्षे यमलले बार्सिलोनाको पीडामा कुनै चमक ल्याउन सकेनन् । यही मौकामा क्रिस्टिएन माविसालले मोनाकोबाट तेस्रो गोल गरेका थिए । प्रमुख प्रतिद्वन्द्वी रिएल म्याड्रिडबाट स्पेनिस लिग उपाधि खोस्ने आसमा रहेको बार्सिलोनाले शनिबार निकै कठिन मानिएको भ्यालेन्सियामा गएर ला लिगाको सुरु गर्दै छ । कार्लो एन्सेलोट्टीको रिएलले गत सिजन लिगसहित च्याम्पियन्स लिग जितेको थियो । फ्रान्सेली सुपर स्टार केलियन एमबाप्पे समावेश रिएलले आइतबार मायोर्कासँग लिगको पहिलो खेल खेल्नेछ ।

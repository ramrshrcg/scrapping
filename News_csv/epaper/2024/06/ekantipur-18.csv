शीर्षक,विवरण
"अनुदानका उपकरण गोदाममा, बाध्य बिरामी महँगो अस्पतालमा","विभागको तथ्यांकअनुसार १ सय ८९ वटा भेन्टिलेटर, ५१ हेमोडायलसिस, ४ एक्सरे, ९ बायोकेमेस्ट्री एनालाइजर, ४ पोर्टेबेल यूएसजी, ६ इन्डोस्कोपी, ६ फोटोग्राफी मेसिन, ८७ सीपीएपीबीआईपीएपी (भेन्टिलेटर), ८ अटोक्लेप मेसिनलगायतका उपकरण प्रयोगविहीन छन् । वीर अस्पतालमा ५६, बीपी कोइराला स्वास्थ्य विज्ञान प्रतिष्ठान धरानमा ७, झापाको दमक अस्पतालमा ५, इलाम जिल्ला र कोशी अस्पतालमा २२, डडेलधुराको जोगबुडा अस्पताल, मनमोहन कार्डियोथोरासिक भास्कुलर तथा ट्रान्सप्लान्ट सेन्टर र सोलुखुम्बु अस्पतालमा ११ वटा भेन्टिलेटर प्रयोगविहीन अवस्थामा छन् । पाटन स्वास्थ्य विज्ञान प्रतिष्ठान र भेरी अस्पतालमा ७७, भरतपुर अस्पतालमा ५, बीपी कोइराला स्वास्थ्य विज्ञान प्रतिष्ठान धरान, दमक अस्पताल, कोशी अस्पताल, पर्साको ठोरी गाउँपालिका र काभ्रेको मेथिनकोट अस्पतालमा २२, जाजरकोटको छेडागाड नगरपालिका, इलाम जिल्ला अस्पताल, सर्लाहीको लालबन्दी नगरपालिका, जाजरकोटको नलगाड नगरपालिका र लुम्बिनीको गौतम बुद्ध अस्पतालमा ११ वटा पोर्टेबल भेन्टिलेटर थन्किएका छन् ।त्रिवि शिक्षण अस्पतालमा ८, सुदूरपश्चिमको सेती प्रादेशिक अस्पताल र काठमाडौंको सिभिल अस्पतालमा २२, कोशीको दमक अस्पताल र सप्तरीको गजेन्द्रनारायण सिंह अस्पतालमा ११ वटा आईसीयू भेन्टिलेटर अलपत्र छन् । शुक्रराज ट्रपिकल तथा सरुवा रोग अस्पतालमा ३ वटा केयर भेन्टिलेटर पनि प्रयोगमा आउन सकेको छैन । कर्णाली स्वास्थ्य विज्ञान प्रतिष्ठानमा ६, वीर, डडेलधुरा अस्पताल, धनकुटा अस्पताल, संखुवासभा जिल्ला अस्पताल, मोरङको रंगेली र कैलालीको टीकापुर अस्पतालमा ५५, बाराको महागढीमाई नगरपालिका, बाराकै सिम्रौनगढ नगरपालिकामा ३३, कान्ति बालमा २, सोलुखुम्बुको सोताङ गाउँपालिका र बर्दिया जिल्ला अस्पतालमा ११ वटा हेमोडायलसिस मेसिन प्रयोगविहीन अवस्थामा छन् । थन्किएर बसेको हेमोडायलसिस मेसिन सिभिल अस्पतालले भने सोमबारदेखि सञ्चालनमा ल्याएको छ । सिभिल अस्पतालका निर्देशक डा विधाननिधि पौडेलले स्थापना गर्न समय लागेकाले सञ्चालनमा ल्याउन ढिलाइ भएको बताए । त्यस्तै, बागलुङ अस्पताल, राष्ट्रिय ट्रमा सेन्टर, भरतपुर महानगरपालिका, बर्दियाको राजापुर र ठाकुरबाबा नगरपालिका, स्याङ्जाको गह्रौं घ्याङ्लिङ प्राथमिक स्वास्थ्य केन्द्र, नवलपरासीको दुम्कौली प्राथमिक स्वास्थ्य केन्द्र र वाग्मती प्रदेशको विष्णुदेवी अस्पतालमा अटोक्लेप मेसिन अलपत्र छन् । बबई गाउँपालिका दाङ, मिक्लाजुङ गाउँपालिका पाँचथर, पाख्रीबास आधारभूत अस्पताल धनकुटा र लुम्बिनी प्रदेशको श्रीगाउँ प्राथमिक स्वास्थ्य केन्द्रमा मोबाइल एक्सरे थन्किएका हुन् ।मेसिन थन्किँदा सामान्यदेखि दीर्घ तथा घातक रोग लागेका बिरामीसम्मले उपचार पाउन सकेका छैनन् । जिल्लामै उपचार गराउन सक्ने बिरामीहरू प्रदेशस्तरीय तथा राजधानीका अस्पतालसम्म धाउन बाध्य छन् । दुवै मृर्गौलामा खराबी देखिएर उपचारका लागि काठमाडौं आएका दैलेखका जोगबहादुर शाही डायलसिस गराउन वीर अस्पतालमा तीन दिनदेखि पालो कुरिरहेका छन् । आइतबार हेमोडायलसिस युनिटमा भेटिएका उनले भने, यसअघि बिग्रिएको फिस्टुला बनाउन आउँदा पनि चापका कारण सास्ती खेप्नुपर्यो, अहिले पनि समयमा डायलसिस गराउन नसकेपछि वाकवाकी लाग्ने, खाना नरुच्ने, सास फेर्न गाह्रो हुन थालेको छ । वीरमै डायलसिसका ६ वटा मेसिन थन्किएका छन् । वीर अस्पताल प्रशासनका अनुसार शाही जस्तै अस्पतालमा डायलसिस गराउन पालो कुर्ने मृर्गौलापीडित करिब २ सय छन् । रेफरल अस्पतालका रूपमा रहेको बीपी कोइराला स्वास्थ्य विज्ञान प्रतिष्ठान धरान र त्रिवि शिक्षण अस्पतालमा पनि डायलसिसका लागि शय्या पाउन कठिन छ ।वीर अस्पतालका निर्देशक डा सन्तोष पौडेलले जनशक्ति अभावका कारण भेन्टिलेटर, हेमोडायलसिस मेसिन सञ्चालनमा ल्याउन नसकेको बताए । ६० बेडका सबै आईसीयू सञ्चालनमा ल्याउन सकेको भए भेन्टिलेटर प्रयोगमा ल्याउन सकिन्थ्यो, उनले भने, २५ बेडको आईसीयू मात्र सञ्चालनमा छ । उनले करारमा केही नर्सिङ जनशक्ति थपेर प्रयोगविहीन उपकरण सञ्चालनमा ल्याउने तयारी भइरहेको बताए ।त्रिवि शिक्षण अस्पतालका निर्देशक डा दिनेश काफ्लेले विभागबाट प्राप्त भेन्टिलेटर पुरानो मोडेलको भएको र सञ्चालनमा ल्याउन सबै मेसिनरी सामान पनि नभएकाले समस्या भएको बताए । अपरेसन गरिसकेका बिरामी राख्न भेन्टिलेटरको प्रयोग बढी हुन्छ, उनले भने, २४ वटा ब्याकअपका लागि पनि चाहिन्छ, तर मेसिन जडान गर्नै समस्या छ । कतिपय अस्पतालमा आवश्यकभन्दा बढी उपकरण रहेकाले ती उपकरण फिर्ता ल्याएर अभाव भएका अस्पतालमा वितरण गर्न स्वास्थ्य सेवा विभागले पहल गर्नुपर्ने उनको सुझाव छ ।स्वास्थ्य सेवा विभाग व्यवस्थापन महाशाखाका निर्देशक डा श्रवणकुमार थापाले विभिन्न कारणले उपकरण प्रयोगविहीन भए पनि अस्पतालले हस्तान्तरण गर्न नमानेको बताए । नचलेको ठाउँको उपकरण आवश्यक परेको ठाउँमा पठाउन कार्यविधि बनाउने तयारीमा छौं, उनले भने, चलाउन सक्ने क्षमता भएका कतिपय अस्पताललाई सञ्चालनमा ल्याउन पत्राचार गरिसकेका छौं ।"
"रेमिट्यान्स पाउने घरपरिवार ७६८ प्रतिशत, लुम्बिनी सबैभन्दा अघि","रेमिट्यान्सको १५८ प्रतिशत ऋण भुक्तानीमा, ४६ प्रतिशत स्वदेशमै अध्ययनका लागि, ०६ प्रतिशत वैदेशिक अध्ययनका लागि, १२ प्रतिशत पुँजी निर्माणमा,०४ प्रतिशत व्यवसाय वा लगानीमा, १९ प्रतिशत घरजग्गा तथा टिकाउयोग्य सम्पत्तिमा, १९ प्रतिशत बचत र १२ प्रतिशत अन्य क्षेत्रमा उपयोग गर्दै आएको सर्वेक्षणले औंल्याएको छ । प्रादेशिक रूपमा हेर्दा रेमिट्यान्स प्राप्त गर्ने घरपरिवारमध्ये सबैभन्दा धेरै ८९६ प्रतिशत लुम्बिनी प्रदेशका छन् भने सबैभन्दा कम कोशी प्रदेशमा ६९३ प्रतिशत प्रतिशत घरपरिवारले रेमिट्यान्स प्राप्त गर्दै आएका छन् । यस्तै, वाग्मती र सुदूरपश्चिम प्रदेशमा ६९८, मधेशमा ७९१, गण्डकीमा ८११ र कर्णालीमा ८३९ प्रतिशत घरपरिवारले रेमिट्यान्स प्राप्त गर्दै आएका छन् ।पछिल्लो डेढ वर्षयता हरेक महिना एक अर्बभन्दा बढीले रेमिट्यान्स नेपाल भित्रिँदै आएको छ । मासिक रूपमा हेर्दा चालु आर्थिक वर्षका १० महिनामध्ये गत असोजमा सबैभन्दा धेरै १ खर्ब ३७ अर्ब रुपैयाँ र गत माघमा सबैभन्दा कम १ खर्ब ५ अर्ब रुपैयाँ रेमिट्यान्स नेपाल भित्रिएको छ । सोहीअनुसार गत वैशाखमा १ खर्ब १६ अर्ब रुपैयाँ रेमिट्यान्स भित्रिएको छ । यही कारण मुलुकको विदेशी मुद्रा (विनिमय) सञ्चितिले गत वैशाखमा पनि कीर्तिमानी बनाउँदै आएको छ । पछिल्ला हरेक महिना नयाँ उचाइमा पुग्दै आएको विदेशी मुद्रा सञ्चिति गत वैशाखसम्म १९ खर्ब ४२ अर्ब ४० करोड रुपैयाँ पुगेपछि फेरि नयाँ कीर्तिमान बनेको हो । अघिल्लो महिना (गत चैत) को तुलनामा वैशाखमा रेमिट्यान्समा कमी आए पनि गत वर्षको १० महिनाको तुलनामा यस वर्ष रेमिट्यान्स २३४ प्रतिशतले बढेको हो । यसरी रेमिट्यान्स आप्रवाह निरन्तर बढिरहेको र पर्यटनलगायत क्षेत्रमा आएको सुधारले त्यसमा केही भरथेग गरेकाले विदेशी मुद्रा सञ्चितिले हरेक महिना नयाँ कीर्तिमान बनाउँदै आएको जानकार बताउँछन् । राष्ट्र बैंकका अनुसार चालु आर्थिक वर्षको १० महिनामा ११ खर्ब ९८ अर्ब ६० करोड रुपैयाँ रेमिट्यान्स भित्रिएको छ । गत वर्षको तुलनामा यो १९२ प्रतिशतको वृद्धि हो । अमेरिकी डलरमा रेमिट्यान्स १७१ प्रतिशतले बढेर ९ अर्ब २ करोड पुगेको छ ।यस्तै, पछिल्ला दस वर्षमा ऋण लिने घरपरिवारको संख्या घटेको र लिएको ऋण तिर्न बाँकी रहेका घरपरिवारको संख्या भने उच्च दरमा बढेको जीवनस्तर सर्वेक्षणले देखाएको छ । यसअनुसार आर्थिक वर्ष ०७९८० मा ६३८ प्रतिशत घरपरिवारले कम्तीमा एउटा ऋण लिएका थिए । आर्थिक वर्ष २०६७६८ मा यस्तो ऋण लिने घरपरिवार ६५ प्रतिशत थिए । अहिले भने ऋण लिएका मध्ये ९७३ प्रतिशतले तिर्न बाँकी रहेको प्रतिवेदनले देखाएको छ । करिब ६४ प्रतिशत घरपरिवारले ६ वर्षअघि लिएको ऋण तिर्न बाँकी रहेको र एकदुई वर्षदेखि ऋण रहेका घरपरिवारको संख्या ४६१ प्रतिशत रहेको प्रतिवेदनले देखाएको छ । एक वर्ष नपुगेको ऋण भएका घरधुरी ४७५ प्रतिशत छन् । ऋणी घरपरिवारको ऋण लिने माध्यम भनेको इष्टमित्र, बैंक तथा वित्तीय संस्था, सहकारी, साहुकार हुन् । अहिले इष्टमित्रबाट ऋण लिनेको संख्या सबभन्दा धेरै, ४२५ प्रतिशत छ । त्यसपछि बैंक तथा वित्तीय संस्थाबाट लिनेको संख्या २२४ प्रतिशत छ । सहकारीबाट लिने घरधुरी १८३ प्रतिशत र साहुकारबाट लिनेको संख्या ११४ प्रतिशत छ । इष्टमित्र, साहुकारबाट ऋण लिनेको संख्या यसअघिको सर्वेक्षणले देखाएकोभन्दा घटेको छ । तर त्यो समूह ऋणका लागि बैंक तथा वित्तीय संस्थामा भने आएको छैन । किनभने यस अवधिमा बैंक तथा वित्तीय संस्थाबाट ऋण लिनेको संख्या दुई प्रतिशत मात्र बढेको छ ।ऋणको निर्भरता सहकारीमा भने बढ्न थालेको प्रतिवेदनले देखाएको छ । एक दशकअघि इष्टमित्रबाट ऋण लिने घरपरिवार ५११, बैंकहरूबाट लिने २०, साहुकारबाट लिने १५१ र सहकारीबाट लिने ५१ प्रतिशत देखाएको थियो । पछिल्लो आँकडाअनुसार ५५८ प्रतिशतले व्यक्तिगत खर्चका लागि, २३५ प्रतिशतले घरव्यवहार चलाउन र २०७ प्रतिशतले व्यवसायका लागि ऋण लिएको पाइएको छ । त्यस्तै ६४९ प्रतिशतले बिनाधितो ऋण लिएका छन् । नातेदार र साहुकारलगायतबाट ऋण लिनेको संख्या उच्च रहेकाले बिनाधितो ऋण लिनेको संख्या धेरै रहेको देखिएको हो । यसले अनौपचारिक माध्यम नै ऋण स्रोतका रूपमा मौलाइरहेको देखिन्छ । देशको अनौपचारिक अर्थतन्त्रको आकार ४१३१ प्रतिशत रहेको एक अध्ययनले देखाएको छ । गत माघमा सार्वजनिक त्रिभुवन विश्वविद्यालयको केन्द्रीय अर्थशास्त्र विभागको अध्ययनले सन् २०२०२१ मा अनौपचारिक अर्थतन्त्रको आकार यस्तो देखाएको हो ।"
बर्सेनि विपत्तिको त्रास,"आनन्द गौतम (ताप्लेजुङ), मोहन शाही (डोटी), वसन्तप्रताप सिंह (बझाङ), दीपेन्द्र शाक्य (संखुवासभा), लक्ष्मी गौतम (पाँचथर)"
पूर्वमन्त्री श्रेष्ठलाई आंशिक दोषी ठहर फैसलाविरुद्ध सर्वोच्च पुग्यो अख्तियार,"(काठमाडौं)भ्रष्टाचार मुद्दामा पूर्वमन्त्री तथा नेपाल सरकारका पूर्वसचिव रामकुमार श्रेष्ठलाई आंशिक रूपमा मात्रै दोषी ठहर हुने गरी विशेष अदालतबाट भएको फैसलाविरुद्ध अख्तियार दुरुपयोग अनुसन्धान आयोग सर्वोच्च अदालत पुगेको छ ।श्रेष्ठविरुद्ध भएको आंशिक दोषी ठहरको फैसलाप्रति असन्तुष्ट अख्तियारले विशेष अदालतमा दायर भएको मुद्दामा उल्लिखित मागदाबीअनुसार नै बिगो, कैद र जरिवानाको सजाय हुनुपर्ने जिकिरसहित आइतबार सर्वोच्चमा पुनरावेदन दिएको हो । अख्तियारले विशेषको सो फैसला त्रुटिपूर्ण पनि भनेको छ । वादी र प्रतिवादीको अन्यथा जिकिर नभएका तथा मुख मिलेका आयव्ययतर्फका शीर्षकहरूबाहेक सम्मानित विशेष अदालतबाट आय शीर्षकहरूमा आयोगले मूल्यांकन गरी कायम गरेको रकमलाई मान्यता नदिई अन्यथा तथा फरक अंक कायम गरी भएको फैसला कानुनी आधार र प्रमाणहरूबाट हदसम्म त्रुटिपूर्ण छ, अख्तियारले सर्वोच्चमा दिएको पुनरावेदनमा भनिएको छ । सार्वजनिक पदको दुरुपयोग गरी गैरकानुनी सम्पत्ति आर्जन गरेको अभियोगमा अख्तियारले श्रेष्ठविरुद्ध २०७८ फागुन १५ मा ४ करोड ४५ लाख २७ हजार ६ सय ६६ रुपैयाँ बिगो कायम गरी बिगोबमोजिम जरिवाना र स्रोत नखुलेको सम्पत्ति जफतको मागदाबीसहित विशेष अदालतमा मुद्दा दायर गरेको थियो । मुद्दा दायरको करिब डेढ वर्षपछि २०८० असोज ८ मा विशेष अदालतका न्यायाधीशद्वय यमुना भट्टराई र खुसीप्रसाद थारूको इजलासले श्रेष्ठलाई आंशिक रूपमा मात्रै दोषी ठहर गर्दै ६ महिना कैद र ९८ लाख २९ हजार ५ सय ३७ रुपैयाँ जरिवाना र त्यति नै बराबरको सम्पत्ति जफत हुने फैसला सुनाएको थियो ।अख्तियारले विशेषको उक्त फैसला कानुनसम्मत नभएको र यसबाट अभियुक्तले गैरकानुनी रूपमा आर्जन गरेको बाँकी सम्पत्ति चोख्याउन मद्दत पुगेको भन्दै अभियोगपत्रमा उल्लिखित सजायको मागदाबी लिएर सर्वोच्चमा पुनरावेदन दिएको हो । अख्तियारका प्रवक्ता नरहरि घिमिरेले विशेषको फैसलाप्रति चित्त नबुझेर आइतबार सर्वोच्चमा पुनरावेदन दिइएको बताए । दोस्रो संविधानसभा निर्वाचन गराउन २०६९ चैत १ मा गठित प्रधानन्यायाधीश खिलराज रेग्मी नेतृत्वको तत्कालीन चुनावी सरकारमा श्रेष्ठ मन्त्री थिए । त्यसअघि उनी नेपाल सरकारको सचिवबाट अवकाशमा गएका थिए ।चुनावी सरकारमा श्रेष्ठ शान्ति तथा पुनर्निर्माण, संस्कृति, पर्यटन तथा नागरिक उड्डयन र युवा तथा खेलकुदमन्त्री रहेका थिए । उनी शान्तिमन्त्री हुँदा नै शान्ति तथा पुनर्निर्माण कोषको रकम अनियमितता गरेको आरोप लागेको थियो । तर, अनुसन्धान अभावमा उनीमाथि अनुसन्धान नै भएको थिएन । अख्तियारको अभियोगपत्रअनुसार श्रेष्ठले भ्रष्टाचारबाट आर्जित सम्पत्ति घरजग्गा खरिद, चलचित्र उद्योग, खानीखनिज उद्योग, सेयर कारोबारलगायतमा लगानी गरेको र त्यसमा बिगो कायम गरेबराबरको सम्पत्तिको स्रोत खुल्न सकेको थिएन । अख्तियारले ६ वर्ष लामो अनुसन्धानमा श्रेष्ठ सार्वजनिक पदमा रहँदा ११ करोड ३५ लाख ४४ हजार २ सय ९४ रुपैयाँ बराबरको सम्पत्ति भेटिएकामा ६ करोड ९० लाख १६ हजार ६ सय २७ रुपैयाँको मात्रै स्रोत खुलेको थियो ।२०२६ चैतदेखि २०३५ कात्तिकसम्म गोरखाको आरुघाटस्थित भीमोदय माविका शिक्षक रहेका उनी २०३६ कात्तिक २६ मा शाखा अधिकृतबाट निजामती सेवा प्रवेश गरेका थिए । २०६४ माघ ८ मा सचिवबाट अवकाश पाएका उनी करिब २८ वर्ष निजामती सेवामा थिए । अवकाशको करिब ६ वर्षपछि २०६९ चैत ६ देखि २०७० माघ २९ सम्म करिब एक वर्ष मन्त्री बनेका थिए ।निजामती सेवा प्रवेश गरेको ३ वर्षपछि २०३९ सालबाट जग्गाजमिन खरिद, सेयर किनबेच, नातेदार तथा आफन्तका नाममा उद्योग सञ्चालनलगायतमा उनको संलग्नता देखिएको थियो । २०३९ फागुन ११ मा सामाखुसीमा १२ आना ३ पैसा जग्गा खरिद गरेका श्रेष्ठले २०७२ सम्म आइपुग्दा दुई दर्जनभन्दा बढी ठाउँमा करोडौं रुपैयाँ मूल्य बराबरका घरजग्गा खरिद गरेको अख्तियारको अनुसन्धानबाट खुलेको थियो ।प्रतिवादी रामकुमार श्रेष्ठको आयव्ययको मूल्यांकन गर्ने क्रममा प्रतिवादीले जग्गा खरिद गर्दाका बखत नै आधारभूत सम्पत्तिको स्रोत पुष्टि भएनभएको र वैध बचत मौज्दात आयले खामेनखामेको विषय सोही बखत हेरिने तथा मूल्यांकन गरिने विषय भएको, सर्वोच्चमा अख्तियारले दिएको पुनरावेदनमा भनिएको छ, अघिल्लो अवधिमा आर्जन गरेको गैरकानुनी सम्पत्तिलाई पछिल्लो अवधिमा आर्जित वैध सम्पत्तिले परिपूरण गर्न सकिने तर्क आफैंमा तार्किक र कानुनसंगत देखिँदैन । सम्मानित विशेष अदालतबाट लिइएको आधारबमोजिम यो विषयमा प्रतिवादीको आय र व्ययको समग्रतामा हेर्ने हो भने जग्गा खरिद गर्दाका बखतको आधारभूत सम्पत्तिको स्रोत पुष्टि भएनभएको र वैध बचत मौज्दात आयले खामेनखामेको विषयले परीक्षणको क्रममा स्थान नै नपाउने हुँदा यो विषयको औचित्य नै समाप्त भई गैरकानुनी रूपमा बढेबढाएको सम्पत्तिले वैधता पाउने र ह्वाइट कलर क्राइम को रूपमा परिभाषित गैरकानुनी सम्पत्ति आर्जन गरी भ्रष्टाचार गरेको मुद्दा भ्रष्टाचार निवारण ऐन, २०५९ को मकसदविपरीत हुन जाने देखिएको ।अख्तियारले विशेष अदालतले लिएको फैसलाको आधार सर्वोच्च अदालतको पूर्ण इजलासले जाँच अवधिमा प्रतिवादीले आर्जन गरेको सम्पत्ति र गरेको खर्च कानुनी रूपमा भएको आयबाट स्रोत पुष्टि गर्न सक्नुपर्छ, स्रोत पुष्टि नभएको सम्पत्तिबाट बढेबढाएको सम्पत्ति स्वतः जफत हुने व्यवस्था भ्रष्टाचार निवारण ऐन, २०५९ को दफा २९ खले गरेको भन्ने सिद्धान्त प्रतिपादन भएको भन्दै सर्वोच्चबाट प्रतिपादित सिद्धान्तविपरीतको फैसला बदरको माग गरिएको छ । सर्वोच्चले कुनै पनि व्यक्तिका नाममा रहेको सम्पत्तिबाट बढेबढाएको सम्पत्ति पनि सोही व्यक्तिको आम्दानीको स्रोत बन्न सक्ने नै हुन्छ, तर आधारभूत सम्पत्तिको स्रोत पुष्टि गर्नैपर्ने हुन्छ भनी सिद्धान्त प्रतिपादन गरेको भन्दै अख्तियारले विशेषको फैसलाले यो सिद्धान्तलाई समेत उल्लंघन गरेको जिकिर लिएको छ ।सर्वोच्चले जाँच अवधिमा खरिद गरिएको जग्गा बिक्रीबाट प्राप्त रकमलाई आयका रूपमा मान्यता दिइन्छ भने उक्त जग्गा खरिदको स्रोत पनि पुष्टि गर्नॅपर्छ तथा आधारभूत सम्पत्तिको स्रोत पुष्टि भएमा उक्त सम्पत्तिबाट बढेबढाएको सम्पत्ति पनि स्वतः वैध आर्जन हुने र आधारभूत सम्पत्तिको स्रोत पुष्टि गर्न नसकेमा त्यस्तो सम्पत्तिबाट बढेबढाएको सम्पत्ति पनि स्वतः अवैध हुने भनी प्रतिपादन गरेको अर्को सिद्धान्तलाई पनि अख्तियारले पुनरावेदनको आधार लिएको छ ।सम्मानित विशेष अदालतबाट आंशिक वादी दाबी पुग्ने ठहर गरी भएको फैसला सो हदसम्म त्रुटिपूर्ण रहेकाले उक्त त्रुटिपूर्ण फैसला बदर गरी प्रस्तुत पुनरावेदन जिकिरबमोजिम प्रतिवादी रामकुमार श्रेष्ठले गैरकानुनी रूपमा सम्पत्ति आर्जन गरी अर्का प्रतिवादीहरू सरस्वती श्रेष्ठ र सरोज श्रेष्ठका नाममा उक्त गैरकानुनी रूपमा आर्जन गरेको सम्पत्ति राखी भ्रष्टाचार गरेको ठहर गरी आयोगको मागदाबी तथा पुनरावेदन जिकिरबमोजिम सजाय गरी सम्पत्ति जफत गरी पाउन मागदाबी लिइएको छ, अख्तियारको पुनरावेदनमा भनिएको छ ।"
चुरेको विनाशमा चिन्तित समूहमाथि उपेक्षा कहिलेसम्म ?,"चुरे विनाशले तराईमधेशमा निम्त्याएको आपत्को कथा सुनाउन मधेशका महिला तथा पुरुषको समूह २५ दिन पैदलयात्रा गरेर काठमाडौं आइपुगेको २५ दिन नाघिसकेको छ । उखरमाउलो गर्मीबीच राजमार्गको कष्टसाध्य यात्रा पक्कै पनि रहर होइन । यता आइसकेपछि पनि उनीहरू हरेक बिहान १० देखि साँझ ५ बजेसम्म माइतीघरमा धर्ना बसिरहेका छन् । संसद् चलेको दिन खाली बाल्टिन बोकेर उनीहरू माइतीघरदेखि बानेश्वरसम्म पुग्छन् । उनीहरूको आन्दोलनको आवाज सञ्चारमाध्यममा पनि प्रकट भइरहेको छ । तर सरकारले माग पूरा गर्ने प्रतिबद्धता गर्न त पर जाओस्, उनीहरूलाई सुन्नसमेत चाहेको छैन । जबकि यो चुरे विनाश र जलवायु परिवर्तन मधेशका सीमित घरपरिवारको मात्र चिन्ताको विषय होइन । यसमा त सरकार आफैं अग्रसर हुनुपर्ने हो ।तराईमधेशमा भूमिगत पानीको स्रोत सुक्दै गएको छ, बर्खामा बाढी र डुबानको समस्या बढिरहेको छ । चुरेको वन विनाश र नदीखोलाको अनियन्त्रित दोहन रोक्न स्थानीय तह र प्रदेश सरकार गम्भीर नबनेपछि महिलाहरूसहित २३ जनाको टोली सप्तरीदेखि पैदल काठमाडौं आइपुगेको हो । समस्या चर्कंदै जाँदा भावीपुस्ताले भोग्नुपर्ने संकटको चिन्ताले उनीहरू पिरोलिएका छन् । यही कुरा संघीय सरकारलाई सुनाउन पाए चुरे संरक्षण प्राथमिकतामा पर्छ कि भन्ने उनीहरूको अपेक्षा हो । तर यही बीचमा प्रधानमन्त्री पुष्पकमल दाहाल चुरे संरक्षण दिवस मनाउन सिरहा पुगे तर त्यही विषय सुनाउन करिब एक महिनादेखि काठमाडौंमै कुरिरहेको समूहलाई भेट्ने समय निकालेका छैनन् । सिरहामा भने दाहालले चुरे क्षेत्र तराईमधेशका बासिन्दाका लागि जीवनरेखा रहेको बताउँदै यसप्रति सरकार चिन्तित रहेको दाबी पनि गरे । तर, चुरे संरक्षणमा प्रधानमन्त्री साँच्चै गम्भीर रहेका भए स्थानीय सर्वसाधारण चर्को घाममा पैदल काठमाडौं आइपुग्नै पर्दैनथ्यो ।आर्थिक वर्ष २०६६६७ मा राष्ट्रपति चुरे संरक्षण कार्यक्रम चल्दै आएकामा एकीकृत रूपमा कार्यान्वयन गर्न २०७१ असार २ मा राष्ट्रपति चुरेतराई मधेश संरक्षण विकास समिति गठन गरिएको हो । राष्ट्रपति चुरेतराई मधेश संरक्षण विकास समिति आर्थिक वर्ष २०७०७१ देखि राष्ट्रिय गौरवको आयोजनाका रूपमा सञ्चालित छ । राष्ट्रिय गौरवका आयोजना कार्यान्वयनमा सघन अनुगमन गर्ने सरकारी नीति छ । कुनै समस्या आइहाले प्रधानमन्त्री, राष्ट्रिय योजना आयोगका उपाध्यक्ष, मन्त्रीको नेतृत्वमा रहेका विभिन्न समितिबाटै समाधान गर्नुपर्छ । यस आधारमा चुरे संरक्षण कार्यक्रम प्रभावकारी नहुनुमा प्रधानमन्त्रीसमेत जिम्मेवार हुन्छन् । यसका लागि २० वर्षे गुरुयोजना बनाएर २०७४ मा कार्यान्वयन थालिएको छ । गुरुयोजनाअनुसार २० वर्षमा २ खर्ब ४९ अर्ब ७२ करोड लगानी गर्ने योजना छ । पहिलो पाँच वर्षमा ८० अर्ब ८५ करोड ६३ लाख खर्च गर्ने अनुमान गरिएको थियो । आर्थिक वर्ष २०७१७२ देखि २०७९८० सम्ममा १४ अर्ब ६ करोड रुपैयाँ खर्च भएको छ । समितिको लक्ष्य चुरे क्षेत्रको प्राकृतिक स्रोत संरक्षण, दिगो व्यवस्थापन, पारिस्थितिकीय सेवाको संवर्द्धनद्वारा गरिबी न्यूनीकरण एवं समृद्ध नेपालको राष्ट्रिय लक्ष्यमा टेवा पुर्याउने हो । तर चुरे संरक्षणमा लक्ष्यअनुरूपको सामान्य प्रगतिसमेत देखिन सकेको छैन । चुरे अतिक्रमण घटेको छैन, खोलानाला दोहन रोकिएको छैन । जथाभाबी भौतिक संरचना बनाउने क्रम हटेको छैन । महालेखा परीक्षकको हालै प्रकाशित वार्षिक प्रतिवेदनमा समेत चुरेतराई मधेश संरक्षणमा खर्च गरिएको रकमअनुसार काम नभएको टिप्पणी गरिएको छ ।इलामदेखि कञ्चनपुरसम्म फैलिएको होचो र कमलो भूबनोटको चुरेले तराईमधेशका लागि भूमिगत जलभण्डारमा पुनर्भरण गर्छ । तर चुरे अतिक्रमण, नदीखोला दोहन, सडकजस्ता संरचनाको जथाभाबी निर्माणमा राज्यको ध्यान बेलैमा नपुग्दा पानीको स्रोत तीव्र गतिमा सुक्दै छ । चुरेमा भूक्षय बढिरहेको छ, तराईमधेशमा बाढीपहिरोले खेतीयोग्य जमिनमा क्षति गराइरहेको छ, खाद्यान्नको उत्पादकत्व घटिरहेको छ । चुरे र तराईमधेशमा बढिरहेको यस्तो संकटले स्थानीय बासिन्दालाई मात्र नभएर मुलुककै जनजीवनलाई असर पार्छ । यस विषयमा सरकार पहिले नै गम्भीर हुनुपर्ने हो तर नागरिकले ध्यानाकर्षण गराउन खोज्दा पनि चासो नदिनु उदेककै विषय छ । नजिकका सरकारले नसुनेपछि संघ सरकारमाथि अन्तिम आस राखेर मधेशको समूह काठमाडौं आइपुगेको हो । उनीहरूलाई बेवास्ता गरेर राज्यप्रति नागरिकमा वितृष्णा बढाउने कार्यशैली सरकारले अपनाउनु हुँदैन । आन्दोलनरत समूहलाई सरकारले अविलम्ब बोलाउनुपर्छ र सुन्नुपर्छ । चुरे, तराईमधेश र समग्र देशका वन, नदीखोला जोगाउन सरकार संवेदनशील बन्नुपर्छ । संरक्षणका लागि चलिरहेका कार्यक्रमहरूमाथि समीक्षा पनि जरुरी छ ।"
शिक्षामन्त्रीको बिलौना,"१ थिति र नीतिका आगामी दिन भन्ने सुमना श्रेष्ठको लेख असार २ को कान्तिपुरमा पढ्न पाइयो । केही इमानदारी झल्किएको उक्त लेखका लागि शिक्षामन्त्रीलाई बधाई ।२ आफू मन्त्री हुँदा नीति तथा कार्यक्रम प्रधानमन्त्री कार्यालय पुगिसकेको थियो तर पुनर्लेखन गरियो भनेकी रहिछन् तर २०८१८२ को शिक्षासम्बन्धी नीति तथा कार्यक्रममा न त कुनै नौलो कार्यक्रम उद्घोष गरिएको छ न कुनै प्रतिबद्धता । समग्रमा अहिलेसम्मकै कमजोर नीति शिक्षाका लागि सिफारिस गरिएको छ ।३ बजेटको सिलिङ राष्ट्रिय योजना आयोगले बाँडफाँट गरिसकेको उल्लेख छ तर नीति तथा कार्यक्रमजस्तै बजेट पनि किन पुनर्लेखन गर्न राष्ट्रिय योजना आयोगलाई घच्घच्याइएन ? यो प्रश्न मन्त्रीलाई किन पनि सोध्नुपर्छ भने डेढ दशकयता हाम्रा विद्यालय बालबालिकाका लागि प्रतिविद्यार्थी प्रतिवर्ष सबैभन्दा कम रकम २०८१८२ का लागि छुट्याइएको छ । ४ मन्त्रीले अनुभवको कुरा उठाएकी छन् । यो उनले सत्य बोलेकी हुन् भन्ने प्रमाण खोज्न अन्त कतै जानै पर्दैन । उनले गरेका कारबाहीका केही विवादास्पद निर्णय, त्यसमा अदालतको आदेश र उनको अलमलले पुष्टि गरिसकेका छन् । ५ कर्मचारी प्रशासनबिना मन्त्रीले चाहेर मात्रै केही हुन्न भन्ने तितो सत्य ओकल्न सकेकामा मन्त्रीलाई धन्यवाद नदिई रहन सकिन्न । तर कर्मचारीतन्त्रबारे ढुलमुले भाषाले काखी पनि च्यापे जस्तो गर्ने र मौका पर्दा हान्ने प्रवृत्ति देखियो ।६ उदाहरणका लागि एकातर्फ कर्मचारीको वृत्तिविकासको कुरा गरेर उनीहरूलाई मक्ख पार्ने तर अर्कातिर उनकै भाषामा राजनीतिक दलमा जस्तै कर्मचारीतन्त्रमा रहेका गुटको खेलो भनेर मार हान्ने काम गर्न पनि लेख उद्यत् देखिन्छ ।७ समानुपातिकबाट सांसद हुने तर आफूलाई पार्टीको मन्त्री नभएको जिकिर गर्ने शिक्षामन्त्रीले के कुरा बुझ्न जरुरी छ भने पार्टी नभएको भए उनी मन्त्री हुने थिइनन् । म राष्ट्रको मन्त्री हुँ, दलको गन्ध छैन भनेर फूर्ति गर्ने हो भने उनले आफू निर्दलीय मन्त्री हुँ भनेर स्विकार्नुपर्ने हुन्छ, जुन उनको दललाई सोझै घाटा पार्ने काम हुनेछ ।८ पैंतीस हजार विद्यालय र दर्जनभन्दा बढी विश्वविद्यालयमा प्रत्यक्ष हस्तक्षेप गर्न सक्ने शक्ति भएको देशको शिक्षामन्त्रीले विगत १०० दिनमा जम्मा २० जनाको मात्र देन छ भन्नुले उनको प्रशासन केही मान्छेको घेरामा बन्द तथा केन्द्रमुखी छ र शिक्षाको संघीयता उनले नबुझेको कुरा प्रस्ट हुन्छ ।९ अनिवार्य तथा निःशुल्क शिक्षा ऐन २०७५ लागू भएदेखि नै शिक्षा सातौं संशोधन ऐनले व्यवस्था गरेको संस्थागत विद्यालय र सामुदायिक विद्यालयलाई क्रमशः निजी लगानीमा आधारित विद्यालय र सार्वजनिक विद्यालय नामकरण गरिएको हो र राष्ट्रिय शिक्षा नीतिले पनि त्यही नाम अंगीकार गरेको छ तर शिक्षामन्त्रीलाई त्यसको समेत हेक्का नहुनु दुःखको कुरा हो । १० शिक्षामन्त्रीलाई धन्यवाद दिनुपर्ने अर्को कारण के छ भने नेपालमै रहेर केही गर्न सकिन्छ, हाम्रै सार्वजनिक विद्यालयबाट त्यो सम्भव छ, हाम्रा बालबालिकालाई सार्वजनिक विद्यालयबाटै अब्बल बनाउन र रूपान्तरण गर्न सम्भव छ भन्ने सन्देश सशक्त छ । सोहीअनुसार काम गरून्, हाम्रो शुभकामना । मनप्रसाद वाग्ले, मीनभवन, काठमाडौं"
राजनीतिका लागि राजनीतिक चेत र जनमत,"लामो समयदेखि पुराना राजनीतिक दलहरू (मुख्यतः कांग्रेस, एमाले, राष्ट्रिय प्रजातन्त्र पार्टी) ले राजनीतिमा हालीमुहाली गरिरहेको अवस्थामा विसं २०६४ को पहिलो संविधानसभा निर्वाचनमा भाग लिएर नेकपा माओवादीले औपचारिक रूपमा संसदीय राजनीतिमा आफूलाई सामेल गरायो । तत्कालीन अवस्थामा नयाँ शक्तिका रूपमा संसदीय राजनीतिमा भित्रिएको माओवादीले आफूलाई संविधानसभाको सबैभन्दा ठूलो दलका रूपमा स्थापित गरायो । पहिलो दलको हिस्सा पाएको हुनाले उसैले सरकारको नेतृत्व गर्यो । जनताले विश्वास गरेर दिएको मतलाई उसले जनअपेक्षामा परिणत गराउन सकेन । यसो हुनुमा राजनीतिक परिपक्वताको कमी र सत्ता सञ्चालनको ज्ञान नभएको भनेर धरैले विश्लेषण गरेका थिए । राजनीतिमा जनमत मात्रै भएर नपुग्दो रहेछ, नेतृत्वकर्ताले त्यसको महत्त्व बुझेन र जनमतलाई नै सर्वेसर्वा ठानेर हौसियो भने त्यो आत्मघाती हँॅदो रहेछ भन्ने उदारहण हो माओवादी केन्द्र । ०६४ को निर्वाचनमा ठूलो बनेको माओवादीको ओरालो यात्रा निरन्तर छ । प्रचण्डले जुक्ति लगाएर राजनीतिक गठबन्धनको पासा फालेर त्यसैलाई आजसम्म निरन्तरता दिएकै कारण माओवादी आजसम्म पनि राजनीतिमा स्थापित देखिएको हो । एक्लाएक्लै निर्वाचन लडेको भए सम्भवतः आज माओवादीको हैसियत नेकपा माले, राष्ट्रिय जनमोर्चा या नेपाल मजदुर किसान पार्टीकै हाराहारीमा पुगिसकेको हुने थियो । २०७२ मा संविधानसभाबाट संविधान जारी भएपछि संघीय नेपालको पहिलो नयाँ राजनीतिक शक्तिका रूपमा नयाँ शक्ति नेपाल उदाएको थियो । राजनीतिको राम्रो विश्लेषण गर्न सक्ने, राष्ट्रिय मात्र होइन अन्तर्राष्ट्रिय राजनीतिको समेत गहिरो चेत भएका र राजनीतिलाई राम्ररी बुझेका बाबुराम भट्टराईले तत्कालीन माओवादी पार्टी त्यागेर खोलेको उक्त दलले राजनीतिमा जरा टेक्नै सकेन । २०७४ मा भएको पहिलो संघीय निर्वाचनपछि उनको दलबाट प्रतिनिधिसभामा प्रतिनिधित्व गर्ने भट्टराई एक्ला सांसद भए । यसले के देखाउँछ भने राम्रो राजनीतिक पृष्ठभूमि भए पनि जनताले विश्वास गरेनन् भने राजनीतिमा टिक्न गाह्रो पर्दोरहेछ । २०७९ को दोस्रो संघीय निर्वाचनसम्म आइपुग्दा अन्य तीन दल संसदीय राजनीतिमा उदाए । छोटो समयमा सबैभन्दा बढी जनताको मनमा बस्न सफल भएको राजनीतिक दल हो राष्ट्रिय स्वतन्त्र पार्टी (रास्वपा) । यो दलको नेतृत्वमा रहेकादेखि दोस्रो तहका नेता कसैसँग पनि राजनीतिक पृष्ठभूमि यथेष्ट नभएको देखिन्थ्यो । सञ्चार क्षेत्रको प्रभावका कारण राजनीतिमा सफल भएको रास्वपाले जनताको मन त जित्यो तर राजनीति गर्ने ढङ्ग पुर्याएको देखिँदैन । नयाँ शक्ति र रास्वपामा ठीकविपरीत यही थियो । नयाँ शक्तिमा राजनीतिक भिजन थियो, जनमत भएन । रास्वपामा जनमत थियो तर राजनीतिक चेत भएन । यसैले रास्वपाले प्राप्त गरेको जनमत बिस्तारै ओरालो लाग्ने क्रममा रहेको देखिन्छ । रास्वपासँगै उदाएका अन्य दुई दल हुन् नागरिक उन्मुक्ति पार्टी (नाउपा) र जनमत । यी दलको पनि राजनीतिक पृष्ठभूमि त्यति राम्रो भएको देखिँदैन । नयाँका नाममा उदाएका यी दलहरू पनि पदकै लागि मरिहत्ते गरेको देख्दा उनीहरूमा पनि पुराना दलमा भन्दा फरकपन देख्न सकिएको छैन । नाउपा त पदकै लागि फुटको डिलसम्म पुगिसकेको छ । सुजन देवकोटा, पालुङ्टार४, गोरखा"
सामुदायिक विद्यालय किन सुध्रेनन् ?,"ठूलो सरकारी लगानीका बावजुद सामुदायिक विद्यालयको नतिजामा उल्लेखनीय सुधार देखिएको छैन । विद्यालयहरूले विद्यार्थीको कमजोर कक्षोन्नति, नियमित उपस्थिति नहुने र कक्षा छोड्ने जस्ता समस्यामा जुझ्नुपरेको छ । शिक्षकको लापरबाही, कमजोर व्यवस्थापन भनी झटारो हान्ने तर कारण र समाधान नखोज्ने हाम्रो प्रवृत्तिले यो समस्यालाई यथास्थितिमा राखेको छ । विद्यार्थीको कक्षोन्नतिमा शिक्षकबाहेक अभिभावकको के कति योगदान रह्यो ? विद्यार्थीको विद्यालय र घरबीचको वातावरणले शिक्षामा कत्तिको सहयोग गरेको छ ? सकारात्मक वातावरण निर्माणमा अभिभावक, समुदाय, समाज र सरकारको भूमिका कस्तो रह्यो ? विद्यार्थीको गृह र कक्षोत्तर कार्यमा अभिभावकको सहयोगात्मक भूमिका कस्तो छ र कस्तो हुनुपर्छ ? यी विषयमा बलियो विमर्श हुन सकेको छैन । सामुदायिक विद्यालयका जेहेनदार विद्यार्थीका अभिभावकलाई संस्थागत विद्यालयहरूले विभिन्न प्रलोभन देखाएर तान्ने प्रवृत्तिले समेत सामुदायिक विद्यालयमा ड्रप आउट बढेको देखिन्छ । सहरोन्मुख र उपभोगवादी सोचको विकासले दुर्गमबाट सुगम र गाउँबाट सहरमा बसाइँ सराइ बढ्दो रूपमा भएकाले पनि बीचैमा विद्यालय छोड्ने विद्यार्थी संख्या बढेको देखिन्छ । आआफ्नो ठाउँबाट व्यक्तिअभिभावक स्वयंले विद्यार्थीलाई साँच्चिकै नानीका रूपमा हेर्ने र व्यवहार गर्न सके मात्र यी जटिल शैक्षिक समस्याको सहज समाधान हुन सक्छ । सम्बन्धित सरकारहरूको समेत यसमा सहयोगको खाँचो छ । महेन्द्रसिंह बम, टीकापुर१, कैलाली"
"औद्योगिक नीति कति सफल, कति असफल ?","सरकारले हालै सार्वजनिक गरेको बजेटमा औद्योगिक विकासलाई प्रवर्द्धन गर्ने विभिन्न उपाय समेटिएका छन् । जसमा मेक इन नेपाल अभियान, विशेष आर्थिक क्षेत्रको विकास, आर्थिक त्रिकोण (भरतपुरबुटवलपोखरा) को प्रवर्द्धन र आर्थिक करिडोर प्रवर्द्धन समावेश छ । सरकारले लगानी र उद्योगसम्बन्धी कानुन र नीति परिमार्जन गर्ने पनि बजेटमा उल्लेख छ । घोषणा गरिएका यी उपाय कार्यान्वयन भए स्वदेशी उत्पादन र उत्पादकत्वमा वृद्धि हुनुका साथै रोजगारीका थप अवसर सिर्जना गर्ने अर्थमन्त्री वर्षमान पुनको लक्ष्य पूरा हुनेछ । यसले लगानी बढाउन र औद्योगिकीकरणलाई बढावा दिनेछ । तर, के यी उपाय लागू होलान् ?माथि उल्लिखित उपाय कार्यान्वयनसम्बन्धी प्रश्नको जवाफ दिन पहिले औद्योगिक नीतिको सफलताका लागि मुख्य पाठहरू जाँच गरौं । रेकाजुहास, नाथन लेन र डानी रोड्रिकद्वारा प्रकाशित हालैको एउटा पेपरले औद्योगिक नीतिमा निम्न तीन बुँदालाई प्राथमिकतामा राखेको छ ।१ राजनीतिक परिवेश ः नीति निर्माणकर्ताले औद्योगिक नीति कसरी घरेलु राजनीतिक वातावरणसँग मिल्दोजुल्दो हुन्छ भन्ने होसियारीपूर्वक मूल्यांकन गर्नुपर्छ । यी नीतिबाट कसलाई फाइदा हुन्छ ? कसलाई नोक्सान हुन्छ ? घोषणा र कार्यान्वयन गरिएका नीतिहरूले भावी राजनीतिक परिवेशलाई कसरी परिवर्तन गर्छन् ? अबको सरकार वा अर्थमन्त्रीले यी उपायलाई समर्थन गर्छन् कि गर्दैनन् ?२ कार्यान्वयन गर्ने क्षमता ः औद्योगिक नीति लागू गर्ने देशहरूको क्षमता धेरै फरक हुन सक्छ । यो क्षमता सम्बन्धित मुलुकको प्रशासनिक र वित्तीय क्षमतामा निर्भर रहन्छ । नेपालको क्षमताअनुसार मेक इन नेपाल अभियान सफल हुन्छ त ? विशेष आर्थिक क्षेत्र र आर्थिक करिडोरले निजी क्षेत्रको लगानी आकर्षित गर्न सक्छ ? लगानी र उद्योगसम्बन्धी कानुन र नियम अवलम्बन गर्न सकिन्छ ? यस्ता प्रश्नको जवाफले मात्रै औद्योगिक नीति सफल वा विफल भन्ने निर्धारण गर्छ । ३ प्रशासनिक क्षमतामा लगानी ः औद्योगिक नीति सफल पार्नका निम्ति राज्यले कर्मचारीको प्रशासनिक क्षमतामा लगानी गर्न आवश्यक हुन्छ । सरकारले आफ्नो प्रशासनिक क्षमता सुदृढ गर्ने योजना बनाउन सक्ला त ? बजेटमा घोषणा गरिएका सुशासनसम्बन्धी व्यवस्था कार्यान्वयन होलान् ? सरकार भ्रष्टाचारमा शून्य सहनशीलताको नीति अवलम्बन गर्न सफल हुन्छ ? के यसले अनुमानित स्थानान्तरण, पदोन्नति र वृत्तिविकासका निश्चित मापदण्ड निर्माण गर्न सक्छ ?सार्वजनिक, निजी र सहकारी क्षेत्रको प्रभावकारी, समन्वयात्मक साझेदारीमा दिगो र फराकिलो औद्योगिक विकास प्रवर्द्धन गर्ने उद्देश्यले २०११ मा नेपालको वर्तमान औद्योगिक नीति ल्याइएको थियो । औद्योगिक उत्पादनको निर्यात बढाउन र राष्ट्रिय अर्थतन्त्रमा औद्योगिक क्षेत्रको योगदान बढाउने लक्ष्य राखिएको थियो । यसले विशेष आर्थिक क्षेत्र (सेज) र औद्योगिक सम्पदा स्थापनामा जोड दिएको थियो । नीतिले औद्योगिक प्रवर्द्धनका लागि कृषिमा आधारित उद्योग, पर्यटन, जलविद्युत् र सूचना तथा सञ्चार प्रविधि जस्ता प्राथमिकताका क्षेत्र पनि पहिचान गरेको थियो । यस नीतिमा निर्यातमुखी उद्योगलाई समर्थन गर्ने वित्तीय उपाय र विशेष आर्थिक क्षेत्रहरूमा उत्पादन प्लान्ट स्थापना गर्न प्रोत्साहन गर्ने व्यवस्थासमेत समावेश थियो ।उच्च लक्ष्यका बावजुद पनि नेपालको औद्योगिक नीति २०६७ ले औद्योगिक वृद्धि, प्रतिस्पर्धात्मकता, रोजगारी र निर्यातका दृष्टिले अपेक्षित नतिजा हासिल गर्न सकेको छैन । नेपालको औद्योगिकीकरणको प्रयास रोकिएको छ भने निर्यात निरन्तर घट्ने क्रममा छ । कुल गार्हस्थ्य उत्पादन (जीडीपी) मा सन् २०१५ मा ५३६ प्रतिशत र २०१९ मा ४९८ प्रतिशत योगदान रहेको उत्पादन क्षेत्रले सन् २०२२ मा ४८६ प्रतिशत मात्रै योगदान गर्न सफल रह्यो । २०२२ को तुलनात्मक विश्लेषण गर्दा, जीडीपीमा उत्पादन क्षेत्रको हिस्सा बंगलादेशमा २१७ प्रतिशत, भारतमा १३३५ र श्रीलंकामा १९५९ प्रतिशत थियो ।यस क्षेत्रका अन्य देशको तुलनामा वस्तु तथा सेवाको निर्यातमा उल्लेख्य गिरावट आएको छ । सामान र सेवाको निर्यात २०१९ मा ७७८ प्रतिशतबाट २०२२ मा ६७६ मा झर्यो । २०१५ मा यो जीडीपीको १०२१ प्रतिशत थियो । २०२२ मा जीडीपीको अंशको रूपमा वस्तु र सेवा निर्यातको तुलना गर्दा बंगलादेशमा १२८८, भारतमा २२७९ र श्रीलंकामा २१४८ प्रतिशत थियो । नेपालको अर्थतन्त्रमा विप्रेषणको ठूलो भूमिका छ । मुलुकको जीडीपीको अनुपात २२७६ प्रतिशत हुनुले पनि यो पुष्टि हुन्छ । यद्यपि, विगत दुई दशकमा विप्रेषण बढेका कारण विनिमयदरको प्रभावकारी असरको परिणामस्वरूप व्यापारिक क्षेत्र र उत्पादकत्व क्षेत्रमा संकुचनात्मक प्रभाव पारेको छ । मुद्राको अधिमूल्यनले विदेशी सामानको तुलनामा स्वदेशी सामान महँगो बनाउँछ, नेपालको निर्यातको प्रतिस्पर्धात्मक क्षमता घटाउँछ । यस प्रकारको मुद्राको अधिमूल्यनले निर्यातको तुलनामा आयातलाई समर्थन गर्छ । साथै नेपालको कर प्रणालीले आयातलाई थप प्रोत्साहन दिन्छ, सीमामा कर लगाइन्छ, जसले सरकारको लागि महत्त्वपूर्ण राजस्व संकलनमा सहयोग गर्छ ।नेपालले औद्योगिकीकरणमा संघर्षको बाबजुद पनि आफ्नो व्यापारिक वातावरण सुधार गर्न महत्त्वपूर्ण प्रगति गरेको छ । २०२० मा नेपाल १९० अर्थतन्त्रहरूमध्ये ९४ औं स्थानमा थियो, यो व्यापार सहजीकरणमा उल्लेख्य प्रगति भएको र यसले नेपाललाई शीर्ष १०० अर्थतन्त्र भएको मुलुकको सूचीभित्र पार्न सफल भएको थियो । यो प्रगतिले नेपालमा निर्माण अनुमति प्राप्त गर्ने, ऋण लिने, सीमापार व्यापार गर्ने, विद्युत् प्राप्त गर्ने र ठेक्का लागू गर्ने जस्ता क्षेत्रमा सुधार गरी लगानीको वातावरण बढाउन सरकारको निरन्तर प्रयासलाई झल्काउँछ । यी सुधारले प्रक्रियाहरूलाई सुव्यवस्थित बनाएको छ, प्रशासनिक अवरोधहरू कम गरेको छ र निजी क्षेत्रको वृद्धिलाई सहज बनाउन सरकारको प्रतिबद्धता देखाउँदै व्यापार सञ्चालनका लागि थप अनुकूल वातावरण बनाएको छ ।नेपालको औद्योगिक क्षेत्रमा निरन्तर चुनौतीहरू छन् । कर प्रणालीको जटिलता मुख्य समस्यामध्ये एक हो । कर तिर्नु व्यवसायीका लागि महत्त्वपूर्ण चुनौती हो, यसले बोझपूर्ण व्यापार वातावरणमा योगदान पुर्याउँछ । विश्व बैंकका अनुसार नेपालका फर्महरूले वार्षिक ४६ वटा कर तिर्नुपर्ने हुन्छ, जुन दक्षिण एसियाली औसत २६७ र ओईसीडी उच्च आम्दानीको औसत १०३ भन्दा निकै बढी हो । कर भुक्तानीको यो उच्च फ्रिक्वेन्सीले प्रशासनिक बोझ थप्छ, जसले व्यवसायलाई करसम्बन्धित गतिविधिमा प्रतिवर्ष औसत ३७७ घण्टा खर्च गर्नुपर्छ ।एकातिर, नेपालले आफ्नो नियामक ढाँचामा सुधार गर्दै, प्रत्यक्ष वैदेशिक लगानी आकर्षित गर्न र उद्यमशीलतालाई बढावा दिने काममा फड्को मारेको छ । अर्कोतर्फ, महत्त्वपूर्ण पूर्वाधार विशेष गरी यातायात र ऊर्जा क्षेत्रका कमजोरी कायम छन्, जसले व्यापार सञ्चालनमा बाधा पुर्याउँछ र लागत बढाउँछ । सन् २०२३ को विश्व बैंकको इन्टरप्राइज सर्भेअनुसार नेपालमा कम्पनीहरूका लागि सबैभन्दा महत्त्वपूर्ण अवरोधमध्ये एक भरपर्दो विद्युत् पहुँच हो । यो सर्भेको तथ्यांकले ७५८ प्रतिशत फर्महरूले प्रतिमहिना औसत १३६ पटक विद्युत्मा अवरोध भएको अनुभव गरेको देखाउँछ । यस्ता अवरोधले बढ्दो परिचालन लागत, कम उत्पादकत्व र ठूलो घाटा निम्त्याउँछ । नेपालमा व्यावसायिक वातावरणमा अवरोधका कारण निजी क्षेत्रको वृद्धि र उत्पादकत्वमा समेत नकारात्मक असर परेको छ । व्यावसायिक अवरोधमध्ये ४१ प्रतिशत फर्मले राजनीतिक अस्थिरता प्रमुख रहेको भनी उद्धृत गरेका छन्, जुन दक्षिण एसियाली क्षेत्रीय औसतभन्दा उल्लेखनीय रूपमा बढी हो । यो अस्थिरताले एक अप्रत्याशित व्यापारिक वातावरण सिर्जना गर्छ, लगानीलाई रोक्न र दीर्घकालीन योजनामा बाधा पुर्याउँछ । व्यावसायिक अवरोधमध्ये १२ प्रतिशत फर्मले वित्तमा पहुँच अर्को महत्त्वपूर्ण मुद्दा हो भनी उद्धृत गरेका छन् । वित्तमा पहुँचको कारण व्यवसाय विस्तार र नवप्रवर्तन गर्ने क्षमतालाई सीमित गरेको छ ।नेपालको निर्यात सूचकांक देखिनेगरी नै बढ्दो छ । जसको अर्थ नेपाल थोरै मात्र निर्यातयोग्य वस्तुहरूमा सीमित छ । यसले तुलनात्मक लाभमा विशेषज्ञता प्रतिबिम्बित भएको देखिन सक्छ, तर यो प्रभाव विविधीकरणको अभावमा निहित वस्तुहरूमा मात्रै सीमित भएको छ । सीमित वस्तुको निर्यात गर्ने मुलुकको अर्थतन्त्र आयात गर्ने बजारको मागको उतारचढावप्रति बढी संवेदनशील हुन्छ । नेपालका लागि यो मुद्दाको थप आयाम भौगोलिक अवस्था पनि हो । भारत नेपालको सबैभन्दा ठूलो व्यापारिक साझेदार हो । नेपालले भारतलाई जम्मा निर्यातको ७७६ प्रतिशत निर्यात गर्छ भने आयातको ६२५ प्रतिशत भारतबाट भित्र्याउँछ ।नेपालको कम निर्यात प्रतिस्पर्धात्मकता आंशिक रूपमा यसको अविकसित लजिस्टिक्स फ्यासिलिटी र पूर्वाधारले व्याख्या गरेको छ । विश्व बैंकको २०१८ लजिस्टिक कार्यसम्पादन सूचकांकमा नेपाल १६० देशमध्ये ११४ औं स्थानमा छ । २०१६ र २०१८ बीच समग्र स्कोर सुधार भयो तर देशले पूर्वाधारसम्बन्धित उपसूचकहरूमा कमजोर स्कोर गर्यो । नेपालमा एकीकृत योजना, व्यापक माग विश्लेषण, क्षेत्रविशेष सार्वजनिकनिजी साझेदारी (एएए) दिशानिर्देशहरूसँग निजी लगानीको सहजीकरण र उपलब्ध लजिस्टिक्स फ्यासिलिटीमा जानकारीको अभाव छ । लजिस्टिक्स फ्यासिलिटी र पूर्वाधारको अभावले व्यवसाय विशेषगरी सेजहरूको सीमित बजार पहुँच, उच्च ढुवानी लागत र क्षेत्रीय र विश्वव्यापी मूल्य शृंखलाहरूमा अपर्याप्त सहभागिताका कारण फस्टाउनबाट रोकेको छ ।बजेटमा औद्योगिक नीतिको व्यवस्थाआर्थिक नीतिका विभिन्न पक्षमध्ये औद्योगिक नीति राजनीतिसँग प्रत्यक्ष रूपमा जोडिएको हुन्छ । औद्योगिक नीतिमा स्पष्ट विजेता र पराजितहरू हुन्छन्, त्यसैले तिनीहरूको बाँडफाँटमा राजनीतिक राग भरिएको हुन्छ । यसले भ्रष्टाचारलाई बढावा दिन सक्छ किनकि विभिन्न उद्योग संघहरूले वित्तीय प्रोत्साहनबाट फाइदा लिन खोज्छन् । प्रभावकारी औद्योगिक नीति राजनीतिक रूपमा विवादास्पद हुन सक्छ, किनकि यसले नेपालमा सञ्चालित ठूला व्यापारिक घरानाहरूलाई खतरामा पार्न सक्छ ।अर्थमन्त्री पुनले घोषणा गरेका नयाँ औद्योगिक विकासलाई प्रवर्द्धन गर्ने विभिन्न उपाय सफल होलान् ? देशको भलाइका लागि म आशा गर्छु, हो, सफल हुन्छ । तर, नेपालको औद्योगिक विकासमा बाधा पुर्याउने कारक बुझ्न समस्याहरूको प्रारम्भिक पहिचान (अपस्ट्रिम डायग्नोस्टिक्स) गरिएको थियो कि भनेर प्रश्न गर्दा मलाई शंका लाग्छ । के नेपालमा पर्याप्त औद्योगिक पार्क, सेज र आर्थिक करिडोरको अभाव छ ? औद्योगिकीकरणको कमीलाई व्याख्या गर्ने यी मूल कारणमा सबै राजनीतिक दल सहमत छन् ? के नेपालको सार्वजनिक क्षेत्र औद्योगिक विकासको व्यवस्थापन र प्रवर्द्धन गर्न सक्षम छ ?औद्योगिक नीतिको सफलता प्रत्यक्ष रूपमा देशको राजनीतिसँग जोडिएको हुन्छ । विश्वव्यापी प्रमाणहरूले देखाएका छन् कि औद्योगिक नीतिहरूले ठूलो सकारात्मक र परिवर्तनकारी प्रभाव प्रदान गरेका छन् । तर धेरै देशमा यो नराम्ररी असफल पनि भएको छ । जब औद्योगिक नीति राजनीतिक अर्थतन्त्रका बाधासँग तालमेल गर्न सक्दैन, तब यो असफल हुन जान्छ । १९६० को दशकमा, जब दक्षिण कोरियाले देशमा बृहत् उद्योग विकासलाई प्रवर्द्धन गर्ने निर्णय गर्यो, विश्व समुदायले यसलाई विश्वास गरेको थिएन । त्यतिबेला विश्व बैंक पनि दक्षिण कोरियाको बृहत् उद्योग विकासमा लगानी गर्न तयार थिएन । तर, दक्षिण कोरियाको यो नीतिले उत्पादन र निर्यात बढाउँदै ठूलो सफलता हासिल गर्यो । १९६० को दशकमा दक्षिण कोरियाको राजनीतिक वातावरणले निर्यात अभिमुखीकरणलाई समर्थन गर्यो । दक्षिण कोरियाली सरकारले पनि आफ्नो सरकारी कर्मचारीतन्त्रलाई प्रतिस्पर्धी र दक्ष बनाउन लगानी गर्यो । त्यस बखत सार्वजनिक क्षेत्रमा लगानी नभएको भए औद्योगिक नीति सफल हुने थिएन ।यदि नेपाल औद्योगिक विकासमा गम्भीर छ भने बजेटमा समावेश गरिएका टुक्राटुक्रा उपायहरूले खासै फरक पार्दैन । सबैभन्दा पहिले सरकारले २०६७ को औद्योगिक नीतिलाई परिमार्जन गर्न आवश्यक छ । बजेटमा उल्लेख भएबमोजिम औद्योगिक व्यवसाय ऐन, वस्तुको प्रत्यक्ष बिक्री ऐन, श्रम ऐन, औद्योगिक क्षेत्र सञ्चालन तथा व्यवस्थापन नियमन, वन ऐन, जग्गा अधिग्रहण ऐन, कम्पनी ऐन जस्ता उद्योगसम्बन्धी कानुनलाई परिमार्जन गर्नुपर्नेछ । मैले भर्खरै भारतमा आर्थिक करिडोरको विकासमा एसियाली विकास बैंकबाट २५० मिलियन अमेरिकन डलर ऋण समझौताको नेतृत्व गरेको थिएँ । यस वर्ष, भारतको त्रिपुरा राज्यमा १२० मिलियन डलरको औद्योगिक विकास ऋणको तयारी गर्दै छु । यी दुवै कार्यक्रममा भारत सरकारले आर्थिक करिडोरको विकास र औद्योगिक पार्कमा लगानी गर्नुअघि विगत केही वर्षदेखि निकै गृहकार्य गरेको थियो । त्यसैगरी यस वर्ष मैले प्रधानमन्त्री गतिशक्ति कार्यक्रमलाई सहयोगस्वरूप लजिस्टिस क्षेत्रको विकासका लागि एसियाली विकास बैंकका तर्फबाट भारत सरकारसँग ३५० मिलियन अमेरिकी डलरको अर्को ऋण सम्झौता तयार गरिरहेको छु, जुन केही वर्षको योजना र डिजाइनबाट तयार गरिएको हो । भारतमा औद्योगिक करिडोर विकास कार्यक्रम र प्रधानमन्त्री गतिशक्ति कार्यक्रम दुवै ठूलो सफलताको रूपमा देखा पर्दैछन् । तर, यो उनीहरूको सुरुवात र कार्यान्वयनमा गरिएको तयारी र योजनाको प्रतिबिम्ब हो ।विगत १० वर्षमा भारतमा ठूलो परिवर्तन आएको छ, यसका कारण राजनीतिक स्थिरता र नीतिगत सुनिश्चितता हो । नेपालमा दुवैको अभाव छ । हाम्रोमा राजनीतिक अस्थिरता र नीतिगत अनिश्चितता दुवै छ । स्ट्यानफोर्ड युनिभर्सिटीका प्रोफेसर निक ब्लुमले भनेका छन् राजनीतिक अनिश्चितता आर्थिक वृद्धिका लागि सबैभन्दा हानिकारक हो । डा प्रकाशशरण महत एक वर्ष मात्रै अर्थमन्त्री भएका थिए भने वर्तमान अर्थमन्त्री वर्षमान पुनले काम गरेको केही महिना मात्रै भएको छ । हरेक पटक नेपालको बजेट घोषणा हुँदा करका दरहरू परिवर्तन हुन्छन्, कहिलेकाहीँ नाटकीय रूपमा । यसले नीतिगत अनिश्चिततालाई मात्र बढाउँछ र व्यापार गर्ने वातावरणलाई धेरै गाह्रो बनाउँछ ।दक्षिण कोरियाजस्ता पूर्वी एसियाली देशको औद्योगिकीकरण र आर्थिक वृद्धिका लागि प्रशंसा गरिन्छ । सही राजनीतिक वातावरण र निजामती सेवामा सुधार नगरेको भए दक्षिण कोरियाको निर्यातमुखी औद्योगिक नीति सफल हुने थिएन । विगत २० वर्षको भारतको आर्थिक कार्यसम्पादनले पनि औद्योगिक नीतिहरूले किन काम गरेको छ भन्ने सन्दर्भमा यही तथ्यलाई प्रमाणित गर्छ । औद्योगिक नीति बनाउँदा राजनीतिक बाधालाई स्पष्ट बुझेर सबै राजनीतिक दलको सहमति र सार्वजनिक क्षेत्रको क्षमतासँग तालमेल हुने किसिमले बनाउनुपर्छ ।भारतको औसत जीडीपी आर्थिक वर्ष २०१० र २०२१ बीच लगातार ७ प्रतिशतले बढेको छ । यसको कारण प्रभावकारी बृहत् अर्थतन्त्रको व्यवस्थापन र उत्कृष्ट आर्थिक नीति हो । यो वृद्धिले गरिबी न्यूनीकरणमा महत्त्वपूर्ण योगदान पुर्याएको छ । २०२३२४ मा भारतको जीडीपी वृद्धिदर ८२ प्रतिशत अनुमान गरिएको छ, जुन २०२२२३ मा ७ प्रतिशत मात्र थियो । आर्थिक वृद्धि र रोजगारी सिर्जनाका लागि महत्त्वपूर्ण संरचनात्मक सुधार कार्यक्रमका कारण मोदी सरकारले विगत दशकदेखि बलियो आर्थिक वृद्धिलाई कायम राख्न सफल भएको छ ।सुधारका केही प्रमुख कारण छन् । त्यसमा पूर्वाधार विकास, जस्तैः सडक, रेलवे, विमानस्थल, बन्दरगाह र पावर प्लान्ट निर्माण पर्छन् । मेक इन इन्डिया, स्टार्टअप इन्डिया र आत्मनिर्भर भारत जस्ता पहलमार्फत विशेषगरी उत्पादन क्षेत्रमा औद्योगिकीकरण पनि भएको थियो । डिजिटल इन्डिया, स्किल इन्डिया र स्मार्ट सिटिज जस्ता कार्यक्रममार्फत सूचना प्रविधि पनि विकास गरियो । बायोटेक्नोलोजी र डिजिटल अर्थव्यवस्था जस्ता उच्च मूल्यका सेवा र शिक्षा, तालिम र रोजगारीका अवसरको गुणस्तर र पहुँच बढाएर दक्ष जनशक्ति उत्पादन गर्ने कार्य भयो । यी र अन्य पहलले भारतको औद्योगिकीकरणमा सकारात्मक प्रभाव पारेको छ, किनभने तिनीहरूले निर्माण क्षेत्रको लगानी, उत्पादन र निर्यात बढाएको छ । उद्योग तथा आन्तरिक व्यापार प्रवर्द्धन विभागका अनुसार उत्पादन क्षेत्रमा प्रत्यक्ष वैदेशिक लगानी आप्रवाह २०१३१४ मा १६ अर्ब डलरबाट बढेर २०१९२० मा ३६ अर्ब डलर पुगेको छ । यसबाहेक, वाणिज्य तथा उद्योग मन्त्रालयका अनुसार सन् २०१८१९ मा उत्पादनमूलक उत्पादन ५७ प्रतिशतले बढेको छ भने उत्पादन निर्यात २०१३१४ मा २९८ अर्ब डलरबाट बढेर २०१९२० मा ३३० अर्ब डलर पुगेको छ ।प्रधानमन्त्री मोदीको नेतृत्वमा भारतको आर्थिक प्रगति उल्लेखनीय छ, किनभने देशले आफ्नो अर्थव्यवस्था र समाज परिवर्तनमा धेरै सुधार र पहल गरेको छ । भारतको अनुभवले नेपाललाई औद्योगिक नीतिमा महत्त्वपूर्ण पाठ सिकाएको छ । जब औद्योगिक नीति स्थानीय राजनीतिक र प्रशासनिक बाधाहरूबीच रही काम गर्न सकिने हिसाबले बनाइन्छ, निजामती सेवा र यसको प्रशासनिक क्षमतामा लगानी गरिन्छ, तब मात्र औद्योगिक नीति सफल हुने सम्भावना हुन्छ । अन्यथा, भाषणमा मात्र सीमित रहन्छ, जसको कुनै अर्थ हुँदैन ।"
फोहोर व्यवस्थापनमा चुकेका हामी,"घरायसी फोहोरलाई मैले वर्गीकरण गर्न थालेको दुई दशकभन्दा बढी भयो । भातभान्साबाट निस्कने कुहिने फोहोरलाई कौसी र करेसाबारीमा पुनःप्रयोग गर्छु । कागजजन्य फोहोरलाई साता दिन भिजाएर घरायसी, कार्यालय तथा शैक्षिक सामग्री बनाउन थालेको पनि धेरै भयो । गतवर्षको मंसिरदेखि भने कागजजन्य फोहोरबाट ब्रिकेट (कोइला) बनाउन थालेकी छु । काठमाडौं निवासी वातावरण अभियन्ता सानुकाजी श्रेष्ठले निर्माण गर्नुभएको फलामको चुल्हामा इन्धनका रूपमा प्रयोग गर्न सकिने कागजको ब्रिकेटबारे धेरैलाई थाहा नहुन सक्छ । यसपालिको जाडोयाममा ती कागजका ब्रिकेटमा खाना मात्र पकाएनौं आगोसमेत ताप्यौं । यस्तै, अन्य फोहोर जस्तै दूधको पोकामा बिरुवा उमार्छु र आँटाको ठूलो पोकालगायत तेलको पाँच लिटरको प्लास्टिकको ग्यालेनलाई गमला बनाउन थालेको पनि धेरै भयो । प्लास्टिकका झोलाहरू छिमेकीको तरकारी पसलमा दिने गरेकी छु, प्लास्टिकका ठूला पेय पदार्थका बोतलमा खुर्सानी र साग उमार्छु । काम नलाग्ने फोहोर साताको दुई दिन निजी कम्पनीले लाने गरेका छन् ।यसरी मुहान अर्थात् भातभान्सामै फोहोरलाई वर्गीकरण गर्न मैले कुहिने फोहोर (पाकेको र काँचो) का लागि दुईवटा भाँडा र चारवटा सेता मोटा प्लास्टिकका झोला राख्ने गरेकी छु । पाकेको फोहोरलाई सामान्य माटोमा मिसाएर केही दिन घाममा सुकाउँछु र पुनः प्रयोग गर्छु भने काँचो फोहोरलाई केही दिन ठूलो भाँडामा पानीसँग मिसाएर राख्छु र झोल मलका रूपमा साताको दुईपटक प्रयोग गर्छु । यसले फोहोरको मात्रा घटेको मात्र छैन कुहिने फोहोरलाई पुनः प्रयोग गर्दा समय बचत भएको छ भने कौसी र करेसाबारीको जैविक तरकारी र फलफूलले भान्साको खर्चसमेत जोगाएको छ । त्यतिमात्र होइन, विराटनगरजस्तो ठाउँमा गएको मंसिरदेखि फल्न थालेको गोलभेँडा र खुर्सानी अहिलेसम्म फलिरहेको छ भने मुन्तला र ड्रागन फ्रुटजस्ता फलफूल लौका, फर्सी, काँक्रो, बोडी तथा करेलाले कौसीको आकर्षण बढाएका छन् । जुनसुकै फोहोरको मुख्य उत्पादक हामी आफैं भए पनि फोहोरप्रतिको सतही सोच र असंवेदनशीलताले फोहोर व्यवस्थापन दिनानुदिन चुनौतीपूर्ण बन्दै गएको छ । खासमा गाउँघरमा भन्दा पनि सहरी क्षेत्रमा फोहोरको दिगो र वैज्ञानिक व्यवस्थापन गर्न हामी उत्पादकसँगै स्थानीय तह नराम्ररी चुकेका छन् ।देशभरका जम्मा ७ सय ५३ स्थानीय तहमध्ये धनगढीका प्रमुख गोपी हमालले मात्र सहरी फोहोरलाई वर्गीकरण गरी नकुहिने फोहोर जस्तै प्लास्टिकलगायत अन्य फोहोर बिक्री गर्दै आएको कुरा बेलाबेला जनसमक्ष ल्याउने गरेका छन् । विराटनगर महानगरकै कुरा गरौं । झन्डै दुई लाख जनसंख्या भएको महानगरले १९ वडाबाट निस्कने फोहोर व्यवस्थापनको जिम्मा दुई दशकयता निजी कम्पनीहरूलाई दिँदै आएको छ । पहिले पहिले एउटै कम्पनीलाई दिने गरे पनि जनघनत्व वृद्धिसँगै फोहोरको मात्रा बढेपछि महानगरले पाँच वर्षदेखि तीनवटा क्षेत्र विभाजन गरी ती कम्पनीलाई फोहोर व्यवस्थापन गर्ने जिम्मा दिएको छ । १९ वडाबाट निस्कने दैनिक झन्डै एक सय २० टन फोहोर ती कम्पनीले अवैज्ञानिक मात्र होइन परम्परागत शैलीमा साताको दुई दिन संकलन गर्दै आएका छन् । दुःखलाग्दो कुरा त ती कम्पनीले फोहोरको वर्गीकरण नगरी विराटनगर६ मा पर्ने केशलिया नदी किनारमा विसर्जन गर्ने गरेका छन्, जहाँ नजिकै किराती समुदायको श्मसानघाट छ । फोहोर जलाउँदा निस्कने विषाक्त धूवाँले मानवलगायत पशुपक्षीमा पार्ने नकारात्मक प्रभावबारे महानगर र निजी कम्पनी बेखबरजस्तै देखिन्छन् । हुन त बेलाबखत महानगरले वडावासीलाई फोहोरमैला व्यवस्थापनसम्बन्धी तालिम दिने गरेको छ । तर, तालिममा सहभागी वडावासीले घरायसी फोहोरको व्यवस्थापन कसरी गर्दैछन् भन्नेबारे न त महानगरले पुनर्ताजगी तालिम दिने गरेको छ न त वडाले नै अनुगमन गर्ने गरेको छ । विराटनगर महानगरले सन् २०१६ मा ठोस फोहोरबारे सर्वेक्षण गरेको थियो । जसअनुसार कागज ८ प्रतिशत, प्लास्टिक ९१८ देखि १२१२, कपडा ३०२, धातु ०९२, काँच २५०, रबर ०५४, निर्माण सामग्री २ तथा जैविक फोहोर ७०८७ प्रतिशत रहेको छ । यसरी जम्मा ९९९७ प्रतिशत कुहिने तथा नकुहिने फोहोरलाई प्रकृति हेरी पुनःप्रयोग र पुनःचक्रण गर्न सकिन्छ भने ल्यान्डफिल लानुपर्ने फोहोरको मात्रा जम्मा ००३ मात्र देखिन्छ । सात वर्षअघि सर्वेक्षण गरेको प्रतिवेदनलाई आधार बनाई महानगरले फोहोरको दिगो र वैज्ञानिक व्यवस्थापन गर्नुपर्ने हो तर दृढ इच्छाशक्तिको कमीले बेलाबेला गरिने यस्ता सर्वेक्षणका परिणाम र सुझाव विकासका पूर्वाधार बन्न सकेका छैनन् । सात महिनाअघि केही दिनका लागि म हङकङ पुगेकी थिएँ । त्यहाँ सहरी फोहोरबारे स्थानीय सरकारले अपनाएको वैज्ञानिक र स्थायी व्यवस्थापनबारे नजिकबाट हेर्ने अवसरसमेत जुर्यो । खासमा त्यहाँ सम्बन्धित निकायले सञ्चारका विभिन्न माध्यमबाट फोहोर व्यवस्थापनबारे स्थानीयलाई जानकारी गराइरहने परिपाटी विकास गरेको रहेछ । स्थानीय तथा पर्यटकलाई लक्षित गरी संग्रहालय तथा व्यापारिक प्रतिष्ठानमा समेत सहरी फोहोरको व्यवस्थापनबारे प्रशस्तै वृत्तचित्र देखाइन्छ । बहुतले भवनमा बस्ने स्थानीयले घरबाट दैनिक निस्कने फोहोर एउटै भाँडामा राख्ने गरे पनि सरकारले उच्च प्रविधि अपनाई फोहोर प्रशोधन गर्ने गरेको तथा काम नलाग्ने फोहोर मात्रै ल्यान्डसाइडमा विसर्जन गर्ने गरेको प्रत्यक्ष देखेँ । अचम्म त, यस्ता ल्यान्डफिल साइट हेर्नसमेत पर्यटक जाँदा रहेछन् । यसरी सहरी फोहोरको दिगो र वैज्ञानिक व्यवस्थापन गर्न विकसित मुलुकले के कस्ता विधि र प्रविधि अपनाउँदा रहेछन् भन्ने कुरा उनीहरूको कार्यशैली र यस्ता गतिविधिबाट प्रस्ट हुन्छ । जबसम्म स्थानीय तहलगायत निजी कम्पनीहरूको प्राथमिकतामा सहरी फोहोर पर्दैन, तबसम्म फोहोरको दिगो र वैज्ञानिक व्यवस्थापन असम्भव मात्रै होइन झनै चुनौतीपूर्ण बन्दै जानेछ ।"
वाटरलु युद्धमा फ्रान्स पराजित,सन् १८१५ मा आजकै दिन (जुन १८) मा वाटरलुको युद्धमा फ्रान्स पराजित भएको थियो । युद्धमा नेपोलियन बोनापार्ट नेतृत्वको फ्रान्सेली सेना वेलिङटन र ब्लुचरको नेतृत्वमा रहेका सहयोगीहरूको गठबन्धनबाट पराजित भएको थियो । जसका कारण युरोपलाई आफ्नो अधीनमा राख्न फ्रान्सेली सपना पूरा हुन सकेन । त्यसअघि भने उनले सबैजसो युद्ध जितेका थिए । सन् १७६९ को अगस्ट १५ मा जन्मिएका नेपोलियन फ्रान्सेली सैनिक तथा राजनीतिक नेता थिए । उनले पछिल्लो फ्रान्सेली क्रान्ति तथा यससँग सम्बन्धित युद्धमा सफलताका कारण ख्याति कमाए । उनी नेपोलियन प्रथमका रूपमा १८०४ को मे १८ देखि १८१४ अप्रिल ६ सम्म पहिलो पटक र १८१५ को मार्च २० देखि जुन २२ मा दोस्रो पटक फ्रान्सको सम्राट् भएका थिए । उनको १८२१ को मे ५ मा मृत्यु भएको थियो ।
कुरूप देखाउने कला,"के हो एसएफएक्स ?स्पेसल इफेक्ट मेकअप (एसएफएक्स) एक फरक शैलीबाट मेकअप गर्ने कलात्मक प्रविधि हो । जसमा प्रोस्थेटिक मोल्डको संयोजन प्रयोग गरी अनुहारसहित शरीरका विभिन्न भागमा चोटपटक, घाउ र दागहरू देखाइन्छ । जुन झट्ट हेर्दा दुरुस्तै हुन्छ । यो मेकअपपछि आम मान्छेलाई त्यो चोटपटक नक्कली भन्ने भेउ पाउन गाह्रो हुन्छ । अनुहार, शरीरलगायतका छालामा यस्तो मेकअप गरिन्छ । यो मेकअपमा प्रयोग गरिने रंगहरू ठ्याक्कै रगत जस्तो, नीलडाम जस्तो अनि घाउ जस्तो देखिन्छ । जसलाई कलाको माध्यमबाट मेकअप आर्टिस्टले सही ठाउँमा प्रयोग र संयोजन गर्छ । जसले सर्वसाधारणलाई वास्तविक झैं भ्रम पर्न जान्छ । गम्भीर चोटहरूदेखि विभिन्न जीवहरूको आकृति पनि मेकअपमार्फत गर्न सकिन्छ । हलिउड सिनेमाहरूले सन् १९३० र ४० को दशकमै यो मेकअप प्रयोग गरेको पाइन्छ । धेरै हलिउड सिनेमाहरूमा यस किसिमको मेकअप प्रयोग भएको पाइन्छ । खासगरी हरेक सिनेमाहरूमा यो मेकअपको प्रयोग उच्च पाइन्छ । पछिल्लो समय बलिउडका थुप्रै सिनेमाहरूमा यो कला प्रयोग भएको छ । नेपाली सिनेमा र नाटक क्षेत्रमा पनि यो मेकअप प्रयोग गर्ने इच्छा छ, अपेक्षाले सुनाइन्, त्यसका लागि अवसरको पर्खाइमा छु ।"
उपभोक्तालाई २ दिन दुःख दिएर पेट्रोलियम ढुवानी चालकको सम्झौता,"(काठमाडौं)एकातिर चर्को घाम, अर्कोतिर लामो लाइन । पेट्रोलियम पदार्थ भर्न चाहने सर्वसाधारणले सोमबार यस्तै सास्ती बेहोरे । नेपाल पेट्रोलियम ट्यांकर चालक संघले गरेको आन्दोलनका कारण आइतबार र सोमबार दिनभरजसो काठमाडौं उपत्यकाका निजी पेट्रोल पम्पले सेवा दिएनन् । यही कारण आइतबार छिटफुट रूपमा सरकारी पेट्रोल पम्पमा पेट्रोलियम लिन भीड बढेको थियो । सोमबार भने बिहानैदेखि सरकारी पेट्रोल पम्पमा सर्वसाधारणको लामै लाइन देखियो । नेपाल आयल निगमसँग नेपाल पेट्रोलियम ट्यांकर चालक संघले सोमबार दिउँसो सहमति गरेपछि भने पेट्रोलियम पदार्थ ढुवानी अवरोध हटेको छ । र, उपत्यकाका सबैजसो पेट्रोल पम्पले पेट्रोलियम उठाएका छन् । उपभोक्तालाई दुईदुई दिन दुःख दिएर ढुवानीमा सम्झौता गरेको सर्वसाधारणको गुनासो छ । निजी पम्पबाट इन्धन बिक्री नहुँदा सर्वसाधारण ७ घण्टासम्म लाइन बस्न बाध्य भए । इन्धनका लागि सोमबार लागेको भीडले नाकाबन्दीको झल्को देखियो, उपभोक्ता अधिकार अनुसन्धान मञ्चका अध्यक्ष माधव तिमिल्सिनाले भने, सर्वसाधारणले पैसा तिरेर पनि इन्धन नपाउनु भनेको दुर्भाग्य हो । यो सरकारको लाचारीपनबाहेक केही होइन ।उद्योग, वाणिज्य तथा आपूर्ति मन्त्रालयमा सोमबार नेपाल आयल निगमसँग गरिएको छलफलपछि संघले आन्दोलन फिर्ता लिएको हो । वाणिज्य तथा आपूर्ति सचिव दिनेशकुमार घिमिरेको संयोजकत्वमा भएको छलफलमा संघले उठाएका माग सम्बोधन गर्न उपसमिति गठन गर्नेलगायत विषयमा सहमति जुटेको छ । उक्त उपसमितिलाई १५ दिनभित्र अध्ययन गरी प्रतिवेदन बुझाउन कार्यादेश छ । निगमका नायब कार्यकारी निर्देशक (बजार व्यवस्था) को संयोजकत्वमा बन्ने उपसमितिले बुझाएको प्रतिवेदनका आधारमा निगमले समस्या समाधान गर्ने सहमति भएको निगमका कार्यकारी निर्देशक चण्डिका भट्टले जानकारी दिए । वार्ता सकारात्मक भयो । उहाँहरूले आन्दोलन फिर्ता लिएर इन्धन ढुवानी सुरु गर्नुभएको छ, उनले भने । उपसमितिमा उद्योग, वाणिज्य तथा आपूर्ति मन्त्रालयका प्रतिनिधि, नेपाल पेट्रोलियम ट्यांकर चालक संघ, नेपाल यातायात स्वतन्त्र मजदुर संगठन र अखिल नेपाल पेट्रोलियम तथा ग्यास श्रमिक संघका प्रतिनिधित्व रहने जनाइएको छ । सहमतिपत्रअनुसार निगमले व्यवसायीलाई दिई आएबमोजिमको पारिश्रमिक र सुविधा ट्यांकर चालकसहचालक तथा यस क्षेत्रमा कार्यरत श्रमिकलाई उपलब्ध गराउने विषयमा व्यवसायीको प्रतिबद्धता छ । विद्यमान कानुनी व्यवस्थाको पालना सम्बन्धमा नियमित रूपमा प्रभावकारी अनुगमन गर्ने र आन्दोलनका सम्पूर्ण कार्यक्रम फिर्ता लिने सम्झौता भएको छ । आफूहरूका माग कार्यान्वयन गर्ने भएपछि विरोधका कार्यक्रम फिर्ता लिइएको नेपाल पेट्रोलियम ट्यांकर चालक संघका अध्यक्ष ईश्वर लामाले जानकारी दिए । स्वरोजगारको हकमा मात्र लागू गरिएको दोब्बर बैंक ग्यारेन्टी र वार्षिक नवीकरण खारेज गरिनुपर्ने मागमा निगम सकारात्मक भएकाले आन्दोलन फिर्ता लिएको उनको दाबी छ । चालक, सहचालकको तलब भत्ता, स्वरोजगारको हकमा मात्र लागू गरिएको दोब्बर बैंक ग्यारेन्टीलगायत विषयमा सम्बोधन गर्ने निर्णय भएको छ, संघका अध्यक्ष लामाले भने, निर्णय कार्यान्वयन हुनेमा आशावादी छौं । निगम र संघबीच सम्झौता भएसँगै सोमबार इन्धनको माग दोब्बर बढेको निगमका थानकोट डिपो प्रमुख अशोक साहले जनाए । सोमबार पेट्रोल १५ सय १७ किलोलिटर र डिजेल १७ सय २९ किलोलिटरको माग रहेको उनले बताए । चालकले सोमबार दिउँसो ३ बजेदेखि मात्र ढुवानी थालेको बताइएको छ । तर बढी माग भएको विषयलाई दृष्टिगत गरी निगमले पेट्रोल पम्पले मागे जति पेट्रोलियम दिइरहेको जनाएको छ । थानकोट डिपोबाट पेट्रोल दैनिक ७ सय र डिजेल ८ सय ५० किलोलिटर बिक्री हुन्छ । सामान्य दिनको मागको तुलनामा सोमबार दोब्बर पठाएका छौं, साहले भने, मंगलबार बिहानदेखि सहज भइहाल्छ । आइतबार पेट्रोल १ सय ३० किलोलिटर र डिजेल ६० किलोलिटर मात्रै बिक्री भएको थियो । उक्त इन्धन आर्मी, प्रहरी र सशस्त्र प्रहरीले मात्रै उठाएका थिए ।"
"बन्द, हडताल गर्नेमाथि कारबाही गर्न कांग्रेसको माग","नेपाली कांग्रेसले अत्यावश्यक पेट्रोलियम पदार्थ ढुवानी तथा बिक्रीवितरणमा अवरोध हुँदा उपभोक्ताले निर्वाध रूपमा प्रयोग गर्न पाउने हकबाट वञ्चित भएकामा सरकारको ध्यानाकर्षण गराएको छ । पार्टीको आपूर्ति तथा उपभोक्ता विभागले सोमबार विज्ञप्ति जारी गर्दै पेट्रोलियम पदार्थको अभावमा नागरिक आतंकित बन्ने वातावरण बनेकाले तत्काल आपूर्ति व्यवस्था सहज गराउन सरकारसँग माग गरेको हो । विभागका प्रमुख एवं कांग्रेस केन्द्रीय सदस्य गुरु बरालले जारी गरेको विज्ञप्तिमा बजारमा कृत्रिम अभाव, कालोबजारी हुँदै आपूर्तिको शृंखलासमेत बिग्रने हुँदा अत्यावश्यक वस्तुमा बन्द, हडताल र अवरोध गर्न नपाइने व्यवस्थाविपरीत कार्य गर्नेमाथि कानुनबमोजिम कारबाही गर्न उल्लेख गरिएको छ । विधिको शासन र कानुनी राज्यको अनुभूतिका लागि आवश्यक व्यवस्था मिलाई संविधानप्रदत्त उपभोक्ताको मौलिक अधिकार संरक्षण र प्रवर्द्धनका लागि कांग्रेसले सरोकारवालासँग अनुरोधसमेत गरेको छ ।"
सुदूरपश्चिमको विकास खर्च ११ महिनामा ४१ प्रतिशत,"(धनगढी) सुदूरपश्चिम प्रदेश सरकारले चालु आर्थिक वर्षका ११ महिनामा पुँजीगत बजेटको करिब ४१ प्रतिशत मात्रै खर्च गर्न सकेको छ । १७ अर्ब २ करोड ४३ लाख ६० हजार विकास बजेट रहेकामा जेठ मसान्तसम्म ७ अर्ब १० करोड ४७ लाख ३९ हजार ९९३ मात्र खर्च भएको प्रदेश कोष तथा लेखा नियन्त्रक कार्यालयले जनाएको छ । चालु आर्थिक वर्षको २९ अर्ब २८ करोड ३० लाख ४० हजार बजेटमध्ये जेठ मसान्तसम्म १२ अर्ब ९८ लाख ५७ हजार ८६५ मात्र खर्च हुन सकेको छ । उक्त खर्च कुल बजेटको ४४३३ प्रतिशत मात्र हो । चालुतर्फ ११ अर्ब ९५ करोड ८६ लाख ८० हजार रहेकामा ५ अर्ब ८७ करोड ७७ लाख १७ हजार खर्च भएको प्रदेश लेखा नियन्त्रक कार्यालयले जनाएको छ । चालु आर्थिक वर्षमा सबैभन्दा बढी विकास बजेट रहेको भौतिक पूर्वाधार विकास मन्त्रालयमा १२ अर्ब ७० करोड ७१ लाख ९७ हजार १ सय ४५ मध्ये जेठसम्म ६ अर्ब २४ करोड ९१ लाख ७४ हजार ६ सय ३२ खर्च भएको छ । उक्त मन्त्रालयले गत आर्थिक वर्ष ०७९८० मा १६ अर्ब ८८ करोड ३९ लाख ७४ हजार कुल बजेट रहेकामा १२ अर्ब ४३ करोड ६ लाख २० हजार खर्च गरेको थियो । प्रदेशमा ठूलो हिस्सा आर्थिक वर्षको अन्तिम दुई महिनामा आएर मात्रै खर्च गर्ने प्रवृत्ति विगतका वर्षझैं चालु आर्थिक वर्षमा पनि कायम रहने देखिएको छ । भौतिक पूर्वाधारपछि ठूलो बजेट रहेको सामाजिक विकास मन्त्रालयले ११ महिनाको अवधिमा विनियोजित बजेटको ५३३८ प्रतिशत खर्च गरेको छ । उक्त मन्त्रालयको कुल बजेट ५ अर्ब ३७ करोड ५ लाख १४ हजार ५०२ रहेकामा २ अर्ब ८६ करोड ६९ लाख ७ हजार खर्च भएको छ । उक्त मन्त्रालयले पुँजीगततर्फ ४६४१ प्रतिशत बजेट मात्र खर्च गर्न सकेको छ । सबैभन्दा कम खर्च गर्ने विकासे मन्त्रालयको सूचीमा भूमि व्यवस्था कृषि तथा सहकारी मन्त्रालय छ । उक्त मन्त्रालयमा भौतिक पूर्वाधार र सामाजिक विकास मन्त्रालयपछि धेरै बजेट छ । २ अर्ब ४३ करोड ४१ लाख ७९ हजार ११२ कुल बजेट रहेको मन्त्रालयले ११ महिनामा ८८ करोड ९० लाख ५ हजार अर्थात् ३६५२ प्रतिशत मात्र खर्च गर्न सकेको प्रदेश लेखा नियन्त्रक कार्यालयको प्रतिवेदनमा उल्लेख छ । उद्योग पर्यटन वन तथा वातावरण मन्त्रालयले जेठसम्म ५३३५ प्रतिशत खर्च गरेको छ । एक अर्ब ७७ करोड ४० लाख ५० हजार ७९१ रहेको यो मन्त्रालयको ९४ करोड ६३ लाख ७० हजार ९८० छ । असार १ मा बजेट वक्तव्य आउने बेला हरेक वर्ष सरकारले साउनदेखि नै काम सुरु हुने बताउने गरेको छ । तर उक्त सरकारी घोषणाको कार्यान्वयन भने विगतदेखि नै सम्भव बनाउन सकेको छैन । समयमा बजेट खर्च नहुँदा सरकारी मुद्रा होल्ड हुने र अर्थ व्यवस्थामा असर पर्ने गरेको कैलाली बहुमुखी क्याम्पसका सहप्राध्यापक राजेन्द्रवीर चन्द बताउँछन् । आर्थिक वर्षको अन्तिम महिनामा आएर मात्र दिनरात खर्च गर्ने चलन दोहोरिने प्रवृत्तिले आर्थिक अनियमिततालाई पनि प्रोत्साहन दिन्छ, उनले भने । यसैबीच विकास निर्माणका योजना खरिदबिक्रीको उद्देश्यले बजेट निर्माणमै चलखेल गर्ने बिचौलिया प्रवृत्तिलाई निरुत्साहित गर्न सुदूरपश्चिम प्रदेश सरकारले आगामी आर्थिक वर्षदेखि सार्वजनिक निर्माणका काम सार्वजनिक ठेक्का (ईबिडिङ) मार्फत मात्र कार्यान्वयन गर्न पाउने कानुनी व्यवस्था गरेको छ । प्रदेश सरकारले आगामी आर्थिक वर्ष ०८१८२ को बजेट वक्तव्य र विनियोजन ऐनमार्फत सार्वजनिक निर्माणका योजना ठेक्का प्रक्रिया (ईबिडिङ) द्वारा गर्ने कानुनी प्रबन्ध गरेको हो । नदी नियन्त्रण, तटबन्ध, घेरबार तथा पर्खाल, सिँचाइ कुलो, मठमन्दिरलगायत सबै सार्वजनिक निर्माण कार्य एउटा स्थानीय तह वा जिल्लाको एउटै प्याकेज बनाई अनिवार्य रूपमा सार्वजनिक सूचना (ईबिडिङ) गरी ठेक्का प्रक्रियाद्वारा गराउनुपर्नेछ, विनियोजन ऐनमा भनिएको छ । बजेट वक्तव्यमा पनि सोही कुरा उल्लेख छ । उक्त व्यवस्थापछि अब कुनै पनि कार्यालयले उल्लिखित योजना कार्यान्वयन सिधै उपभोक्ता समितिद्वारा गर्न पाउने छैनन् । सम्बन्धित कार्यालयले आफ्नो जिल्लामा आएका सबै योजनाको एकमुष्ट प्याकेज बनाएर सार्वजनिक ठेक्का गर्नुपर्नेछ । तर जिल्लाभरमा सम्बन्धित क्षेत्रको एकमुष्ट बजेट एक करोडभन्दा न्यून भए कार्यालयहरूले उपभोक्ता समितिमार्फत योजना कार्यान्वयन गर्न सक्नेछन् । आर्थिक मामिला मन्त्रालय स्रोतका अनुसार सार्वजनिक खरिद ऐनअनुसार एक करोडसम्मका योजना उपभोक्ता समितिद्वारा कार्यान्वयन गर्न सकिने व्यवस्था छ । तर यस प्रदेशमा आगामी वर्षका लागि विनियोजित योजना कार्यान्वयन गर्दा सम्बन्धित कार्यालयले एकमुष्ट प्याकेज बनाउनुपर्ने र त्यसो गर्दा सबै योजनाको बजेट एक करोडभन्दा बढी हुन आए उपभोक्ता समितिमार्फत कार्यान्वयन गर्न पाउने छैनन् । प्रदेश सरकारले कानुनी रूपमै गरेको उक्त व्यवस्थाले बजेट निर्माणका बेला कमिसन लेनदेन गरेर सेटिङमा योजना पार्न खोज्ने वा त्यसरी योजना पारेकालाई अवरोध हुने भएको छ । सुदूरपश्चिममा बजेट निर्माणका बेला विगतदेखि नै बिचौलिया सक्रिय भएर योजनामा चलखेल हुने गरेको सार्वजनिक हुँदै आएको छ । सरकारले आगामी आर्थिक वर्षका लागि ३१ अर्ब ६२ करोड ९८ लाख २८ हजार बजेट ल्याएको छ । पुँजीगततर्फ १७ अर्ब ५३ करोड ०८ लाख ५५ हजार अर्थात् ५५४२ प्रतिशत विनियोजन गरिएको छ ।"
११ महिनामा चार हजार पर्यटक शुक्लाफाँटामा,"(कञ्चनपुर)शुक्लाफाँटा राष्ट्रिय निकुञ्जमा यस वर्ष साढे ४ हजारभन्दा बढीले भ्रमण गरेका छन् । निकुञ्ज प्रशासनका अनुसार गत आर्थिक वर्षको तुलनामा यस वर्ष एक हजारभन्दा बढी पर्यटक शुक्लाफाँटा प्रवेश गरेका हुन् । जेठ मसान्तसम्म ४ हजार ५ सय पर्यटक निकुञ्ज प्रवेश गरेको निकुञ्जका संरक्षण अधिकृत मनोज ऐरले जनाए । यसमा सार्क राष्ट्रका ९९ सय र अन्य विदेशी १ सय ३६ छन् । गत आर्थिक वर्षमा ३ हजार ५ सय ५७ पर्यटक मात्रै प्रवेश गरेको तथ्यांक छ । कोरोना संक्रमणपछि आन्तरिक पर्यटक बढे पनि विदेशी पर्यटकको संख्या भने अझै बढ्न सकेको छैन । प्रचारप्रसार सँगै भौतिक पूर्वाधारको अभावका कारण पर्यटक बढ्न नसकेको सरोकारवाला बताउँछन् । प्रचारप्रसार पनि हुन सकेको छैन, भौतिक पूर्वाधारको पनि अभाव छ, शुक्लाफाँटा राष्ट्रिय निकुञ्जको सेरोफेरोमा पर्यापर्यटन विकास विषयक अन्तर्क्रियामा निकुञ्जको वरिष्ठ संरक्षण अधिकृत चन्द्रशेखर चौधरीले भने, वन्यजन्तु बढेका छन्, पर्यटकले सहजै देख्न सक्छन्, अब पर्यटकलाई तान्न सक्नुपर्छ । निकुञ्जभित्र सफारीका लागि बाटोको स्तरोन्नतिको काम पनि भइरहेको उनको भनाइ छ । फागुन ९ देखि सुदूरपश्चिम प्रदेश सरकारी निकुञ्ज सफारीका क्रममा गाडीमा लाग्ने राजस्वमा ५० प्रतिशत अनुदान दिएको थियो । निकुञ्ज सफारी गर्न गाडीको राजस्व २५ सय छ । ५० प्रतिशत अनुदान पाउँदा १२ सय ५० मात्रै पर्दछ । यसले पनि पर्यटकको संख्या बढेको देखिन्छ । कोरोना संक्रमण अघिसम्म पनि निकुञ्जमा घुम्ने पर्यटकको संख्या वार्षिक रूपमा दुईअढाई हजार मात्रै हुन्थ्यो । तर त्यो संख्या अहिले बढेर दोब्बर भएको छ । आर्थिक वर्ष ०७८७९ मा निकुञ्ज घुम्ने पर्यटकको संख्या २७ सय मात्रै थियो । निकुञ्जसँगै जोडिएको नयाँ कटानस्थित रानाथारू बस्तीमा सामुदायिक होमस्टे पनि सञ्चालनमा छ । निकुञ्ज घुम्न आउने पर्यटक रानाथारू होमस्टेमा बास बस्न सक्छन् । यहाँ रानाथारू संस्कृति संगै उनीहरूका परम्परागत परिकारहरू खान पाइन्छ । जसले पर्यटकलाई लोभ्याउँछ । यस वर्ष २५ सय हाराहारी पर्यटक होमस्टेमा बसेका छन् । उनीहरूमध्ये प्रायः निकुञ्ज घुमेर बास बसेको सामुदायिक होमस्टे व्यवस्थापन समितिका अध्यक्ष परशुराम रानाले जनाए । आठ घरमा सञ्चालन गरिएको होमस्टेबाट प्रतिपरिवारले वर्षमा कम्तीमा डेढ लाखसम्म आम्दानी गरिरहेको व्यवस्थापन समितिले जनाएको छ । कोरोना संक्रमणका बेला रोकिएको हात्ती सफारी अझै सुरु हुन सकेको छैन । निकुञ्जले यसबारे पनि तयारी गरिरहेको बताएको छ । कोरोना संक्रमणअघिसम्म पिपरैयास्थित हात्तीसार पोस्टबाट नियमित रूपमा हात्ती सफारी हुने गरेको थियो ।"
कुरिनटारमा थपियो दिगो ईस्टप,"काठमाडौं (कास) विद्युतीय सवारीको प्रयोग बढेसँगै दिगो ग्रुपले चितवनको कुरिनटारमा नयाँ दिगो ईस्टप सञ्चालन गरेको छ । नेपाल विद्युत् प्राधिकरणका कार्यकारी निर्देशक कुलमान घिसिङले उक्त चार्जिङ स्टेसन उद्घाटन गरे । यो नेपालका राजमार्गमा उपलब्धमध्ये सबैभन्दा ठूलो चार्जिङ स्टेसन रहेको दिगो ग्रुपको दाबी छ । यहाँ चार्जिङ स्टेसनसहित अन्य सेवासुविधा पनि छन् । परिवारमैत्री रेस्टुरेन्ट, द्रुत गतिको इन्टरनेट सेवा उपलब्ध हुने दिगो ग्रुपका अध्यक्ष राजन रायमाझीले जनाए । लामो दूरीको यातायातमा यात्रुहरूले सुविधाजनक खानपान, शौचालय आदि उपभोग गर्न नपाइरहेको पृष्ठभूमिमा दिगो ग्रुपले राजमार्गमा यस किसिमको सेवा विस्तार गरेको बताएको छ । सबै रुटमा चार्जिङ स्टेसन बढेका छन् । यसका लागि हामीले उद्योगकै रूपमा खपत बढाउँदै छौं, घिसिङले भने, ती ठाउँमा भरपर्दो र गुणस्तरीय सेवा दिन सक्यौं भने त्यो बढी प्रभावकारी हुन्छ । दिगो ईस्टपले लामो दूरीको सडक यात्रामा क्रान्ति ल्याउने प्रतिबद्धता गरेको छ । नेपालभरका राजमार्गमा यस किसिमको सुविधायुक्त चार्जिङ स्टेसन स्थापना गर्दै जाने योजना रहेको अध्यक्ष रायमाझीले जनाए । यात्रुहरूले ईभी प्रयोग गर्दा फरक अनुभव गर्न पाउने कम्पनीको दाबी छ ।"
अर्थ संक्षेप,"बजारमा बजाज पल्सर एन १५० काठमाडौं (कास) बजाज मोटरसाइकलको आधिकारिक बिक्रेता हंसराज हुलासचन्द एन्ड कम्पनीले पल्सर एन १५० मोटरसाइकल सार्वजनिक गरेको छ । नेपाली बजारमा यसको मूल्य ३ लाख ५९ हजार ९ सय रुपैयाँ तोकिएको कम्पनीले जनाएको छ । स्पोर्टी मोटरसाइकल दैनिक प्रयोग र पावर पर्फर्मेन्ससहित युवा पुस्तालाई आकर्षित गर्ने कम्पनीको दाबी छ । यसअघि बजाजले एन सिरिजमा एन २५० र १६० बजारमा लन्च गरिसकेको छ । पल्सर एन १५० मा रहेको आकर्षक फिचर भनको ब्लुटुथ कनेक्टिभिटीसहितको कल तथा एसएमएस अलर्ट हो । साथमा यूएसबी चार्जिङ पोर्ट पनि यो मोटरसाइकलमा छ । यसको फ्युल इन्जेक्सन सिस्टम र बीएस ६ ले यो मोटरसाइकललाई झनै इफिसियन्ट बनाउने कम्पनीले जनाएको छ । पल्सर एन १५० एरोडायनामिक थ्रीडी फ्रन्टसहितको स्लिक डिजाइनमा उपलब्ध हुनेछ । मस्कुलर डायनामिक ट्यांकी, पातलो वेस्ट भाग र सिंगल फ्याट सिटले यसको लुकलाई आकर्षक बनाएको छ । शक्तिशाली र स्मुथ १४९६८ सीसी इन्जिनले सुसज्जित पल्सर एन १५० ले १४५ पीएस पावर र १३५ एनएम टर्क उत्पन्न गर्छ भने यसले ४८ किमीको प्रभावशाली माइलेज पनि दिने कम्पनीले जनाएको छ । टेक्नो मोबाइल्सको गेमिङ फोन पोभा६ काठमाडौं (कास) टेक्नो र आइटेल मोबाइल फोनको आधिकारिक बिक्रेता महालक्ष्मी मोबाइल्सले गेमिङ फोन टेक्नो पोभा६ बजारमा ल्याएको छ । मुलुकमा उपलब्ध हालको सबैभन्दा शक्तिशाली गेमिङ फोनमध्ये एक रहेको कम्पनीको दाबी छ । पोभा६ २५६ जीबी रोम (आरओएम) का साथ २४ जीबी र्याम (आरएम) सुपर मेमोरी रहेको कम्पनीले जनाएको छ । वर्तमान प्रविधिले दिन सक्ने सर्वोत्कृष्ट गेमिङ प्रोसरर मिडियाटेकहेलिव जी९९ छ । पोभा६ मा ६००० मेगाहर्ज ब्याट्री र ७० वाट अल्ट्रा चार्ज रहेको कम्पनीले जनाएको छ । ६७८ इन्च एफएचडी र एमोल्ड डिस्प्ले छ । यसलाई आगामी पब्जी कार्यक्रममा प्रस्तुत गरिने कम्पनीले बताएको छ । ग्लोकल टिन हिरोको आवेदन खुल्योकाठमाडौं (कास) गोल्छा ग्रुपद्वारा प्रस्तुत ग्लोकल टिन हिरो नेपाल २०२४ को दसौं संस्करणका लागि आवेदन खुलेको छ । ग्लोकल टिन हिरोले विगत एक दशकदेखि शैक्षिक क्षेत्रबाहेक किशोरकिशोरीहरूमा रहेको प्रेरणा र उत्साहलाई उजागर गर्दै आएको बताएको छ । ग्लोकल टिन हिरो नेपालले १३ देखि १९ वर्षका किशोरकिशोरीको पहल, सिर्जनशीलता र उत्साहलाई गहिरो रूपमा मान्यता दिँदै उनीहरूलाई स्थानीय र वैश्विक क्षेत्रमा सकारात्मक परिवर्तन ल्याउन सशक्त बनाउँदै आएको छ । हालसम्म नेपालका ९ जना किशोर किशोरीलाई ग्लोकल टिन हिरो नेपालका रूपमा सम्मान गरिसकेको छ । दक्षिण एसियाका अन्य देशमा पहुँच विस्तार गर्ने दृष्टिकोणका साथ ग्लोकल टिन हिरो भारतमा २०१९ मा, श्रीलंकामा २०२० मा र बंगलादेशमा २०२२ मा सुरु गरिएको बताइएको छ । यस वर्ष पूर्वदेखि पश्चिमसम्म ५० भन्दा बढी सहर र एक हजारभन्दा बढी विद्यालयकलेजका एक लाखभन्दा बढी किशोर किशोरीसम्म पुग्ने लक्ष्य राखेको कम्पनीले जनाएको छ । प्यूठानमा विद्यालय निर्माण गर्दै भारतकाठमाडौं (कास) नेपालभारत विकास सहकार्य अन्तर्गत भारत सरकारले ३ करोड ३९ लाख रुपैयाँ आर्थिक सहयोगमा प्यूठानस्थित ऐरावती गाउँपालिका१ को दाङबाङ माध्यमिक विद्यालय भवन निर्माण गर्ने भएको छ । निर्माण गरिने विद्यालय एवम् छात्रावास भवनको आइतबार ऐरावती गाउँपालिकाका अध्यक्ष नविल विक्रम शाह र भारतीय राजदूतावास, काठमाडौंका द्वितीय सचिव प्रशान्तकुमार सोनाले संयुक्त रूपमा शिलान्यास गरे । भारत सरकारको अनुदानमा यस विद्यालयलाई आवश्यक अन्य सुविधासँगै विद्यालय एवम् छात्रावास भवनको निर्माणमा उपयोग गरिने जनाएको छ । भारत सरकार र नेपाल सरकारबीच भएको सम्झौताअन्तर्गत यस परियोजनालाई उच्च प्रभाव सामुदायिक विकास परियोजनाको रूपमा अघि बढाइएको हो । विद्यालय भवन निर्माणले अध्ययनरत विद्यार्थीहरूका लागि गुणस्तरीय शिक्षा र आवास सुविधा प्रदान गर्न विद्यालयको नयाँ विद्यालय एवम् छात्रावास भवन उपयोगी हुनुका साथै यसले सिकाइका लागि राम्रो वातावरण सिर्जना गर्नेछ ।किओचलाई सिद्धार्थ बैंकको एक करोड काठमाडौं (कास) सिद्धार्थ बैंकले हेपाली हाइटस्थित काठमाडौं इन्स्टिच्युट अफ चाइल्ड हेल्थ (किओच) लाई एक करोड रुपैयाँ सहयोग गरेको छ । उक्त सम्झौतापत्रमा सिद्धार्थ बैंकका प्रमुख कार्यकारी अधिकृत सुन्दरप्रसाद कँडेल र अस्पतालका अध्यक्ष तथा वरिष्ठ मुटु शल्यचिकित्सक प्राडा भगवान कोइरालाले हस्ताक्षर गरे । बालबालिका राष्ट्रका कर्णधार हुन् र राष्ट्रको उज्ज्वल भविष्य बालबालिकाहरूको स्वास्थ्यमा निर्भर हुने मान्यताका साथ बैंकले यस कल्याणकारी कार्यमा सहभागिता जनाएको हो । सहयोगले बाल स्वास्थ्य क्षेत्रमा उचित र गुणस्तरीय सेवा प्रदान गर्न अहम् भूमिका खेल्ने बैंकको भनाइ छ ।"
अनुभवको हार,"(वेस्ट इन्डिज)खेलको पहिलो बलमै सोमपाल कामीले विकेट लिएका थिए र सानो लक्ष्य पछ्याउँदा नेपाली इनिङ्सको पहिलो बलमा कुशल भुर्तेलले चौका प्रहार गरेका थिए । तर त्यसले मात्र नेपाल अनुकूलको नतिजा निकाल्न काफी थिएन । बाँकी समय भने नेपाल पछाडि नै पर्यो र बंगलादेशसँग २१ रनले पराजित भयो । फलतः नेपालले विश्व क्रिकेटको सबैभन्दा ठूलो मञ्चको यात्रा जितविहीन बन्दै टुंग्याएको छ ।सोमपालले सेन्ट भिन्सेन्टस्थित आर्नोस भेल मैदानमा पहिलो बलमै तान्जिद हसनलाई कट एन्ड बोल्ड गरेपछि झस्किएको बंगलादेश १९३ ओभरमा १ सय ६ रनमा अलआउट भएको थियो । सोमपाल, कप्तान रोहित पौडेल, दीपेन्द्रसिंह ऐरी र सन्दीप लामिछानेले २२ विकेट लिएपछि नेपालले टेस्ट राष्ट्र बंगलादेशविरुद्ध बलिङतर्फ असाधारण प्रदर्शन गरेको थियो । बंगलादेशको ब्याटिङ यतिसम्म दयनीय थियो कि टोलीका कुनै पनि खेलाडीले २० रनको स्कोर छुन सकेनन् । भेट्रान सकिब अल हसनले बनाएको १७ रन नै उच्च रह्यो । ब्याटरका लागि पिच कठिन थियो । नेपाली टोलीका प्रमुख ५ बलरमा नरहेका रोहित र कुशल भुर्तेलले आफ्नो कोटाको ४४ ओभर बलिङ गरे । उनीहरूले निकै किफायती बलिङ गर्दै क्रमशः २० र २२ रन मात्र दिए । बलिङमा दीपेन्द्र र सन्दीपको पनि दबदबा थियो । स्पिनर हाबी खेलमा मध्यम गतिका प्रमुख बलर अविनाश बोहराले १९ औं ओभरमा मात्र बलिङको अवसर पाएका थिए । ३ ओभर बलिङमा १० रन मात्र दिएर २ विकेट लिएका तीव्र बलर सोमपाललाई उनको बाँकी एक ओभर गराउन नेपाली टोलीले उचित ठानेन । पावर प्लेमा २६५ को स्थितिमा पुगेको नेपाल अन्ततः १९२ ओभरमा ८५ रनमै अलआउट भयो । यो सँगै बंगलादेशले ट्वान्टी२० विश्वकपमा सबैभन्दा कम स्कोर रक्षा गर्ने कीर्तिमान बनायो । यसै विश्वकपमा दक्षिण अफ्रिकाले १ सय १३ रन जोगाउँदै बंगलादेशलाई १०९७ मा रोकेको थियो । केही तथ्यांकले नेपाल र बंगलादेशबीचको खेल दुर्लभ बनाएको थियो । ट्वान्टी२० विश्वकपमा यो यस्तो खेल थियो, जहाँ दुवै टोली तेस्रो पटक अलआउट भए । सन् २०१० मा पाकिस्तान र अस्ट्रेलिया तथा २०१४ मा न्युजिल्यान्ड र श्रीलंकाबीचको प्रतिस्पर्धामा पनि दुवै टोली अलआउट भएका थिए । स्पिनमैत्री विकेटमा बंगलादेशका सिमरहरू चम्किएका थिए । तान्जिम हसन सकिब र मुस्ताफिजुर रहमानले सानदार बलिङ गरेपछि बंगलादेशले सानो स्कोरिङ खेलमा विजय हात पारेको हो । तान्जिमले ४ ओभरमा २ मेडन राख्दै ७ रन खर्चेर ४ तथा मुस्ताफिजुरले ४ ओभरमा १ मेडनसहित ७ रन खर्चेर १ विकेट लिए । अर्का तीव्र गतिका बलर तास्किन अहमदले १ विकेट लिएका थिए । सकिब अल हसनले २२ ओभरमा ९ रन खर्चेर अन्तिम २ विकेट लिए । तान्जिम र मुस्ताफिजुरले प्रतिओभर १७५ को इकोनोमीमा बलिङ गरे । नेपालले पावर प्लेको ३६ मध्ये २४ बल डट खेलेको थियो, जसमा तान्जिमले लगातार दुई मेडन ओभर फाले । उनले २४ बलमध्ये २१ बल डट फालेका थिए । ट्वान्टी२० विश्वकप इतिहासमा एउटा बलरले एकै खेलमा फालेको यो सबैभन्दा बढी डट बल संख्या हो । भुर्तेललाई ४ रनमा बोल्ड गरेका तान्जिमले अनिल शाहलाई शून्य र कप्तान पौडेललाई १ रनमा आउट गरी पावर प्लेमै बंगलादेशलाई हाबी बनाए । तीव्र बलर करण केसीको स्थानमा ल्याइएका सन्दीप जोरालाई तान्जिमले चौथो सिकार बनाए । जोरा ८ बल खेलेर १ रनमा आउट भए । हामीलाई यो स्कोर रक्षा गर्न सकिन्छ भन्ने विश्वास थियो, यो मेरो अहिलेसम्मकै उत्कृष्ट बलिङ स्पेल हो, यसमा म रमाइरहेको छु, प्लेयर अफ द म्याच तान्जिमले खेलपछि भने, नेपालका पहिलो बलर (सोमपाल) ले यो विकेटमा राम्रो गरे, त्यो हामीले नोटिस गरिरहेका थियौं । उनले एक्स्ट्रा बाउन्स हानिरहेका थिए, हामीले यसबारे छलफल गरिरहेका थियौं । हामीलाई विकेट कडा छ भन्ने लागेको थियो । दक्षिण अफ्रिका र बंगलादेश दुवै खेलमा भुर्तेल र रोहितले जिम्मेवारी लिएर खेल्न सकेनन् । रोहित त तान्जिमको माइन्ड गेम मा फसे । नेपाल प्रतियोगिताको सबैभन्दा युवा टोली हो । यसले टोलीमा अनुभवी खेलाडीको महत्त्व दर्साएको छ । दक्षिण अफ्रिका र बंगलादेश दुवैले अनुभवका आधारमा नेपालविरुद्धको खेल जिते । क्रिजमा आउनेबित्तिकै रोहितको तान्जिमसँग रस्साकस्सी पर्यो । तान्जिमले भने, त्यो क्षणिक आवेग थियो र त्यो खेलको एक हिस्सा थियो । उसले मलाई घुरेर आँखामा हेरेको थियो, त्यो मलाई मन पर्दैन । मैले के हेरेको आफ्नो खेल खेल्नभन्दा भनाभन भएको हो । आक्रामक स्वभाव आफैं आउने हो त्यसका लागि कुनै योजना बनेको हुँदैन ।आसिफ शेखले १४ बलमा ४ चौका प्रहार गरी १७ रन बनाए । बंगलादेशको इनिङ्समा नेपाली स्पिनर र नेपालको इनिङ्समा तीव्र बलरको वर्चस्व रहेकाले सुझबुझ ब्याटिङको कमीमा दुवै टोली सानो स्कोरको खेलमा फसेको देखिन्थे । यो चाल नेपाली ब्याटिङले पहिलो पावर प्लेपछि मात्र पाएको थियो । पाँच प्रमुख ब्याटरलाई गुमाएपछि मात्र नेपालले बाउन्ड्री बिर्सिए जसरी १२ रनमा केन्द्रित भयो । कुशलले खेलकै सर्वाधिक २७ रन बनाए । उनले आफ्नो ३५ औं बलमा पहिलो बाउन्ड्री प्रहार गरे । दीपेन्द्रले ३१ बल खेलेर २ चौका र १ छक्कासहित २५ रन बनाए । १७ औं ओभरमा कुशल मल्ल आउट भएसँगै नेपालको सम्भावना लगभग सकिएको थियो । मुस्ताफिजुरलाई स्ट्रेटमा ठूलो सट हान्न खोज्दा कुशल फसेका थिए र नाजमुल हुसैनले मिडअफमा रनिङ क्याच लिए । उनी आउट हुँदा नेपाललाई विजयका निम्ति २० बलमा २९ रन आवश्यक थियो । १८ औं ओभरको पहिलो बलमा दीपेन्द्रले तास्किनलाई प्वाइन्टको माथि छक्का प्रहार गर्दा नेपालको आशा पुनः ब्युँतिएको थियो । तर त्यसपछि नेपालका लागि सम्झन केही रहेन, जम्मा २ रनमात्र बनाउन सक्यो । नेपालले अन्तिम ४ विकेट केवल १ रनमा गुमाएको थियो । यस जितसँगै बंगलादेशले सुपर एट मा स्थान पक्का गरेको हो । पहिलो खेलमा दक्षिण अफ्रिकासँग पराजित बंगलादेशले त्यसपछि लगातार तीन खेल जितेको हो । नेपाल यसअघि अमेरिकाको डालासमा नेदरल्यान्ड्सँग ६ विकेटले र यही मैदानमा दक्षिण अफ्रिकासँग १ रनले पराजित भएको थियो । श्रीलंकासँगको फ्लोरिडामा भएको खेल वर्षाले रद्द भएको थियो । नेपालले दुई दिनअघि सेन्ट भिन्सेन्टमै दक्षिण अफ्रिकालाई १ सय १५ रनमा रोके पनि १ रनको हार बेहोरेको थियो । नेपालले यसअघि २०१४ मा ट्वान्टी २० विश्वकपमा पहिलो पटक सहभागिता जनाउँदा हङकङ र अफगानिस्तानलाई पराजित गरेको थियो भने बंगलादेशसँग हार बेहोरेको थियो । नेपाल यसपालि भने रित्तो हात घर फर्किन लागेको हो ।"
सुर्जमानलाई १० वर्ष कैद,"काठमाडौं (कास) मिटरब्याजी सुर्जमान मालीविरुद्ध मानव बेचविखन तथा ओसारपसार कसुरमा जिल्ला अदालत ललितपुरले १० वर्ष कैद र ५० हजार जरिवानाको सजाय तोकेको छ । ललितपुरकी एक महिलालाई ५ लाख ऋण दिएको आडमा लगातार बलात्कार र घरजग्गा कब्जा गर्ने मालीलाई दोषी ठहर गर्दै आइतबार ललितपुर जिल्ला अदालतकी न्यायाधीश रिताकुमारी बख्रेलको एकल इजलासले सो सजाय तोकेको हो । मालीले पीडित महिलालाई ५ लाख रुपैयाँ क्षतिपूर्ति भराउनुपर्ने आदेश गरेको छ । महिलालाई यौन शोषण गर्न सघाउने उमेश शाहीको हकमा एक महिना कैद, दुई हजार जरिवाना र पीडितलाई ५० हजार रुपैयाँ क्षतिपूर्ति भराउनुपर्ने आदेश गरेको छ । पीडित महिलाले मदिराको कुलतमा फसेका श्रीमान्को उपचार गर्न आफन्त पर्ने मालीबाट ०७५ सालमा ५ लाख रुपैयाँ ऋण लिएकी थिइन् । सो ऋणको मासिक ब्याज ५० हजार थियो । आयआर्जन नभएकी ऋणी महिलाले ऋणसापट गरेर मासिक रु ५० हजारका दरले दुई पटक ब्याज तिरिन् । यसपछि ऋणको ब्याज घटाइदिने भन्दै मालीले पटकपटक आफूले मात्रै बलात्कार गरेनन्, अरूलाई पनि यौन शोषण गर्न लगाए । ब्याज घटेन, बरु बलात्कारको विषय सार्वजानिक गरिदिने भन्दै ५५ लाख रुपैयाँको (मिटरब्याज) तमसुक गराएर घरजग्गा नै कब्जा गरेका थिए । यसबारे गतसाल साउनमा समाचारहरू प्रकाशन भएपछि पीडित महिलाले ०८० साउन १४ गते जिल्ला प्रहरी परिसर ललितपुरमा मानव बेचविखन तथा ओसारपसार (नियन्त्रण) ऐन २०६४ अन्तर्गत मानव बेचविखन तथा ओसारपसार सम्बन्धी कसुर मुद्दामा जाहेरी दर्ता गरिन् । सोही कसुरमा ललितपुर जिल्ला अदालतमा ०८० भदौ ५ गते मुद्दा दर्ता गरिएको थियो । न्यायाधीश बख्रेलको एकल इजलासले गत जेठ १३ गते मालीविरुद्ध मानव बेचविखन तथा ओसारपसार कसुरमा दोषी ठहर गरेको थियो । सोहीअनुरूप आइतबार सजाय निर्धारण गरिएको हो । कसुरका दोषी माली कारागार थुनामा छन् ।"
कर्णालीका २ अस्पतालमा मात्रै आईसीयूभेन्टिलेटर,"एकातिर धेरै स्वास्थ्य उपकरण विभिन्न अस्पतालमा थन्किएर रहेका छन् भने विकट कर्णालीका २ अस्पतालमा मात्र आईसीयूभेन्टिलेटर छ । रुकुम पश्चिमस्थित जिल्ला अस्पतालमा २ शय्याको भेन्टिलेटर र ६ शय्याको आईसीयू छ । अस्पतालमा दैनिक ३ देखि ७ जना बिरामी भेन्टिलेटरमा राखेर उपचार गर्ने खालका आउँछन् । सल्यान जिल्ला अस्पतालमा पनि २ करोड ५८ लाख रुपैयाँमा जडान गरिएको ६ शय्याको भेन्टिलेटर र २ शय्याको आईसीयू अलपत्र परेको झन्डै ३ वर्ष बित्यो । आईसीयू र भेन्टिलेटर सञ्चालनका लागि दुई जना मेडिकल अफिसर र दुई नर्सलाई एक साताको तालिम दिए पनि पर्याप्त भएन, अस्पतालका प्रमुख डा अर्जुन बुढाले भने, उपकरण पनि पर्याप्त छैनन् । उनका अनुसार कोरोना महामारीका बेला केही भेन्टिलेटर र आईसीयू सञ्चालनमा ल्याइएको थियो । सल्यानबाट पनि सातामा १० जनासम्म जटिल अवस्थाका बिरामी रेफर भइरहेका छन् ।कोरोना महामारीमा कर्णाली सरकारले जिल्लाहरूमा ६२ आईसीयू र २६ भेन्टिलेटर स्थापना गरेको थियो । तर प्रदेश अस्पताल सुर्खेत र कर्णाली स्वास्थ्य विज्ञान प्रतिष्ठान जुम्लाबाहेक कर्णालीका ८ जिल्लाका उच्चस्तरीय प्रविधि र उपकरण अहिले प्रयोगविहीन छन्, जसका कारण बिरामी रेफर गर्नुको विकल्प नभएको सल्यान अस्पताल प्रमुख डा बुढाले बताए । भेन्टिलेटर र आईसीयू सञ्चालनका लागि त्यसअनुसार औषधि पनि चाहिन्छ, उनले भने, भेन्टिलेटरमा स्वास्थ्यकर्मी र चिकित्सक चौबिसै घण्टा खटिनुपर्ने हुन्छ, तर जनशक्ति पर्याप्त छैन । भेन्टिलेर तथा आईसीयू सञ्चालन नहुँदा सरकारी बजेट दुरुपयोग भएको सल्यान खलंगाका कमल शर्माले बताए । जिल्लामै उपचार सेवा प्रभावकारी नहुँदा ऋण लिएरै भए पनि उपचारका लागि जिल्ला बाहिर जानुपर्ने बाध्यता छ, उनले भने । प्रदेश स्वास्थ्य निर्देशनालयका अनुसार जुम्लास्थित प्रतिष्ठानको शिक्षण अस्पताल र सुर्खेतस्थित प्रदेश अस्पतालमा विभिन्न जिल्ला अस्पतालबाट दैनिक ४० जनासम्म बिरामी रेफर भएर आउँछन् । त्यत्तिकै संख्यामा नेपालगन्ज र काठमाडौंमा पनि बिरामी रेफर भइरहेका छन्, जनशक्ति व्यवस्थापन हुन सके दुर्घटनाका गम्भीर घाइतेबाहेक अरूको उपचार जिल्लामै गर्न सकिन्छ, प्रदेश स्वास्थ्य निर्देशक डा रविन खड्काले भने, प्रदेशमा स्वास्थ्यतर्फका ५० प्रतिशत कर्मचारीको अभाव छ । निर्देशनालयका अनुसार स्वास्थ्य सेवातर्फ कर्णालीमा ९ सय ८ जनाको दरबन्दी भएकोमा ४ सय ६३ जना मात्र कार्यरत छन् । १ सय ८४ चिकित्सकको दरबन्दी रहे पनि (करारबाहेक) ३२ दरबन्दी मात्र पूर्ति भएको छ ।जाजरकोटमा पनि भेन्टिलेटर सञ्चालन नभएकाले जटिल अवस्थाका बिरामीलाई रेफर गर्नुको विकल्प नभएको जिल्ला स्वास्थ्य कार्यालयका सूचना अधिकारी कृष्ण खत्रीले बताए । कोरोना महामारीअघि आइसोलेसन, आईसीयू र भेन्टिलेटर सेवा प्रदेश अस्पताल सुर्खेत र कर्णाली स्वास्थ्य विज्ञान प्रतिष्ठान जुम्लाबाहेक अन्यत्र थिएन । अहिले प्रदेश अस्पतालमा २५ आईसीयू र १० भेन्टिलेटर छन् भने प्रतिष्ठानमा १० आईसीयू र ६ भेन्टिलेटर छन् । कर्णाली प्रदेश सामाजिक विकास मन्त्रालयका अनुसार कालीकोट, दैलेख, मुगु र हुम्लामा २२ भेन्टिलेटर छन् भने ३ देखि ६ शय्याको आईसीयू पनि स्थापना गरिएको छ । कतै चिकित्सक र स्वास्थ्यकर्मी अभाव छ त कतै उपकरणको, सामाजिक विकासमन्त्री वीरबहादुर शाहीले भने, यसबारे कार्ययोजना निर्माण गरिरहेका छौं ।"
२४ वर्षयता रोमानियाको पहिलो जित,"खुसी हुन नसकेको इंग्ल्यान्डको जितगेल्सेनक्रिचेन जुड वेलिङ्घमको एकमात्र गोल मद्दतमा इंग्ल्यान्डले सोमबार सर्बियालाई युरो च्याम्पियनसिपमा १० को विजयी सुरुआत लिएको छ । तर, यो खुसी हुन नसकेको जित रह्यो । इंग्ल्यान्डले उपाधि जित्छ भन्ने दाबीमा पनि दुविधा उत्पन्न भएको छ । वेलिङ्घमको प्रदर्शन भने आफैंमा उच्च रह्यो । रियल म्याड्रिड स्टारले १३ औं मिनेटमा हेडबाट गोल गरेका थिए । तर एउटा टिमका रूपमा इंग्ल्यान्डको प्रदर्शन उच्च रहेन । यसले त्यस्तो जित निकाल्न सकेन, जस्तो फ्रान्स र स्पेनले हात पारेका छन् । युरो जत्तिको ठूलो प्रतियोगितामा इंग्ल्यान्डसँग ठूलो आस रहे पनि इंग्ल्यान्डले पछिल्ला ५ खेलमा एकै जितमात्र निकालेको छ । टोलीले लय गुमाएको संकेत दिएको छ । रियललाई स्पेनी ला लिगा र युरोपेली च्याम्पियन्स लिग उपाधि दिलाउन महत्त्वपूर्ण योगदान दिएका वेलिङ्घमले भने पूरा खेलमा आफ्नो प्रभाव छाडे । उनले भने, यो खेलपछि मैले प्रत्येक प्रतिस्पर्धामा आफ्नो छाप छोड्न सक्छु र मेरो कारणले खेलको दिशा बदलिन्छ भन्ने आत्मविश्वास पलाएको छ । उनले थपे, मैले जानेको एउटै भनेको फुटबल खेल्नु हो र फुटबल खेलेर नै मलाई खुसी मिल्छ । त्यसैले मैदानमा प्रवेश गर्दा म कहिले पनि दबाब महसुस गर्दिनँ । अर्कोतर्फ इंग्लिस व्यवस्थापक गारेथ बेलले भने आफ्नो टिमले दोस्रो हाफमा राम्रो गर्न नसकेको स्वीकारे । उनले भने, हामी केही हदसम्म दबाबमा देखियौं । तर हामीले जुन प्रकारको बलियो रक्षापंक्तिको नमुना पेस गर्यौं, त्यसमा भने म खुसी छु । बेलले चोटका कारण नखेलेका केही प्रमुख खेलाडीको स्थानमा नयाँलाई अवसर दिएका थिए ।"
गोलका भोका रोनाल्डो र सिक आमनेसामने,"लाइप्जिग (रोयटर्स) पछिल्लो युरोमा सबैभन्दा बढी ५ गोल गर्ने खेलाडी थिए क्रिस्टियानो रोनाल्डोसँगै प्याट्रिक सेक । युरो २०२४ को समूह एफ को खेलमा मंगलबार फेरि यिनै दुई खेलाडीको भेट हुनेछ, जतिबेला पोर्चुगलले चेक गणतन्त्रको सामना गर्नेछ । कोभिड१९ ले प्रभावित गरेको त्यो युरोमा सबैभन्दा बढी गोल गरेका यी खेलाडीको काँधमा यसपल्ट यस्तै जिम्मेवारी हुनेछ, टिमका लागि गोल गर्ने । रोनाल्डो आफ्नो खेलजीवनको अन्तिम युरो खेलिरहेका छन् । तर, उनको अझै पनि गोलको भोक भने मेटिएको छैन । रोनाल्डो ३९ वर्षका भए । उनी आफ्नो खेल जीवनको छैटौं युरो खेलिरहेका छन् । उनी युरोपका ठूला लिग छाडेर साउदी अरेबियाको प्रोलिग पुगिसके । तर, अन्तर्राष्ट्रिय फुटबलमा उनको प्रभाव अझै उत्तिकै छ, लय कायमै छ । उनी युरो छनोटमा सर्वाधिक गोल गर्ने खेलाडी थिए । छनोटमा उनले १० गोल गरे । अलनासरका लागि गत सिजन उनले ३१ गोल गरेका थिए । प्रतियोगिताकै पूर्वसन्ध्यामा आयरल्यान्डविरुद्धको अन्तिम मैत्रीपूर्ण खेलमा पनि रोनाल्डोले दुई गोल गरे । सन् २०१६ मा उनले पोर्चुगलका लागि युरो जिते । उनी अझै यो उपाधि फेरि जित्न चाहन्छन् । आठ वर्षअगाडिको युरोको फाइनलमा रोनाल्डोले भने खेल्न पाएनन् । त्यसपछिका दुईदुई विश्वकप र युरोमा उनले पोर्चुगलका लागि थप जादुयी प्रदर्शन गर्न सकेनन् । सन् २०२० को युरोमा पोर्चुगल अन्तिम १६ बाट बाहिरिएको थियो । अहिलेको पोर्चुगाली टिम धेरै हदसम्म युवा खेलाडीले भरिएको छ । तर टिममा रोनाल्डो मात्र होइन, ४१ वर्षीय डिफेन्डर पेपे पनि छन् । एकसेएक प्रतिभाभाली खेलाडीले भरिएको टिम हुनाले जर्मन भूमिमा पोर्चुगल उपाधिका लागि उत्तिकै बलियो प्रत्याशी रहेको छ । यसको प्रमाण त छनोटमै देखिएको छ, किनभने त्यस छनोटमा पोर्चुगलले सबै दसै खेलमात्र जितेन, ३६ गोल पनि गरेको थियो । टोलीविरुद्ध दुई गोल मात्रै भयो । तर, प्रशिक्षक रोबर्टो मार्टिनेजलाई के राम्रोसँग थाहा छ भने खेलाडी असाध्यै प्रतिभाशाली हुँदा उपाधि जित्ने भने होइन । बेल्जियमका प्रशिक्षकका रूपमा उनले यस्तै अनुभव बटुलेका छन् । उनी भन्छन्, हामीसँग २३ खेलाडी छन्, सबै उत्तिकै महत्त्वका । रोनाल्डो भने विशेष रहनेछन्, किनभने उनी बाँकी खेलाडीलाई राम्रोसँग खेल्न प्रेरित गर्न सक्षम छन् । मार्टिनेज के पनि मान्छन् भने ड्रेसिङ रुमलाई उत्साहित र सकारात्मक राख्न रोनाल्डो जत्तिको माहिर खेलाडी कोही पनि छैनन्, त्यसैले उनको उपस्थिति नै पोर्चुगलका लागि ठूलो हो । अर्कोतर्फ सन् २०२० मा सर्वाधिक आकर्षक गोल गरेका सिक चेक आक्रमणको केन्द्रमा रहनेछन् । पछिल्लो संस्करणमा उनले मैदानको बीच भागबाट स्कटल्यान्डविरुद्ध गोल गरेका थिए । छनोटमा अल्बानियापछि चेक दोस्रो स्थानमा रहेको थियो । सिकले त्यस छनोटका अन्तिम केही खेल खेलेनन्, किनभने उनी चोटग्रस्त रहे । तर जर्मन बुन्डेसलिगाको गत सिजनमा उनको प्रदर्शन उच्च रह्यो । त्यसकै सहयोगमा बायर लेभरकुजनले क्लब इतिहासमै पहिलो पटक उपाधि जित्यो । जर्मन भूमिमा खेलेको अनुभव सिकका लागि मात्र होइन, चेक टिमकै लागि पनि फाइदाको विषय हुनेछ ।"
एरिक्सनको पुनरागमन,"क्रिस्टियन एरिक्सनले गरेको अद्वितीय पुनरागमनमा डेनमार्कले युरोमा सोमबार स्लोभानियालाई ११ को बराबरीमा रोकेको छ । म्यानचेस्टर युनाइटेडका एरिक्सनले खेलको १७ औं मिनेटमा गोलको खाता खोलेर डेनमार्कलाई अग्रता दिलाए । पछिल्लो युरोका क्रममा उनलाई मैदानमै हृदयघात भएको थियो र त्यसक्रममा मैदानमै ढलेका थिए । त्यसपछि उनको फुटबल खेलजीवन सकिएको अनुमान थियो । तर, उनले पुनरागमन रचे र अहिलेको युरो पनि खेलिरहेका छन् । स्लोभानियाका लागि एरिक जान्जाले दोस्रो हाफको अन्त्यतिर गोल गर्दै खेल बराबरीमा ल्याए । सन् २००० यता स्लोभानियाले युरोमा यो पहिलो खेल खेलेको हो । समूह सी मा अब डेनमार्कले मंगलबार फ्र्यांफर्टमा इंग्ल्यान्डको सामना गर्नेछ । म्युनिखमा हुने अर्को खेलमा स्लोभानियाले सर्बियाको चुनौती आत्मसात गर्नेछ । कोभिड१९ महामारीका बेला भएको युरोमा डेनमार्क सेमिफाइनल पुगेको थियो । त्यसमा टोली इंग्ल्यान्डकै हातबाट पराजित रहेको थियो ।"

शीर्षक,विवरण
भारतीय योगगुरु रामदेवको पतञ्जलीले हदबन्दी छुट पाएको ३५३ रोपनी अपचलन,"पतञ्जली भारतीय योगगुरु रामदेवको कम्पनी हो । नेपालमा पतञ्जली योगपीठ तथा आयुर्वेद कम्पनीका गैरनाफामूलक ट्रस्टका रूपमा दर्ता छ । काठमाडौं महानगरपालिका७ बौद्ध ठेगाना राखेर २० पुस २०६४ मा दर्ता भएको यो कम्पनीमा योगी रामदेव, बालकृष्ण आचार्य, शालिग्राम सिंह, राजेन्द्र सिंह र उमेश सर्राफ सञ्चालक रहेको देखिन्छ । कम्पनीको हर्ताकर्ताका रूपमा शालिग्राम सिंहले काम गर्दै आएका छन् भने २०६६ मा हदबन्दी छुटमा जग्गा किन्दा र बिक्री गर्दा उनीमार्फत नै कारोबार भएको देखिन्छ ।२०५८ मा संशोधित भूमिसम्बन्धी ऐन, २०२१ को पाँचौं संशोधनले तराई क्षेत्रमा ११ बिघा, काठमाडौंमा २५ रोपनी र पहाडी क्षेत्रमा ७५ रोपनी जग्गाको हदबन्दी तोकेको थियो । यद्यपि आठौं संशोधन (२०७६) अनुसार हाल व्यक्तिले तराई र भित्री मधेशमा १० बिघा, काठमाडौं उपत्यकामा २५ रोपनी र पहाडी क्षेत्रमा ७० रोपनीसम्म राख्न पाउने व्यवस्था छ । कुनै व्यक्ति वा निजको परिवारले घरबारीका निम्ति आवश्यक भएमा तराई र भित्री मधेशमा १ बिघा, काठमाडौं उपत्यकामा ५ रोपनी र उपत्यकाबाहेक पहाडी क्षेत्रमा ५ रोपनी जग्गा थप राख्न सक्छ । तर, उद्योगव्यवसायसंस्थालगायत सञ्चालन गर्न आवश्यकता पुष्टि गरेर सरकारबाट हदबन्दी छुटमा जग्गा किन्न पाइने व्यवस्था छ । २०६६ माघ १८ को मन्त्रिपरिषद् बैठकले उद्योग खोल्ने सर्तसहित ८ सय १५ रोपनी खरिद गर्न अनुमति दिएकामा पतञ्जलीले साविक नासिकास्थान (साँगा) र महेन्द्रज्योति गाविस तथा चलाल गणेश स्थान (हाल पनौती नगरपालिका) मा ५ सय ९३ रोपनी ५ आना १ दाम १ पैसा खरिद गरेको थियो । तर, अढाई महिनाभित्रै चैत ६ मा तीन सय ५३ रोपनी जग्गा बेच्न पनि मन्त्रिपरिषद्ले नै अनुमति दिएको थियो । मन्त्रिपरिषद्बाट यो निर्णय गराउन पतञ्जलीले राजनीतिक र प्रशासनिक शक्ति प्रयाग गरेको देखिन्छ । पतञ्जली नेपालका सञ्चालक सिंहले २०६६ फागुन १७ मा तत्कालीन भूमिसुधार मन्त्री श्रेष्ठलाई सम्बोधन गरेर हदबन्दी छुटमा किनेको जग्गा बिक्री गर्न पत्र लेख्छन् । जग्गा आसपास निजी बस्ती रहेको र मागे जति जग्गा किन्न बाधा पुगेको कारण देखाएर अन्यत्रै सर्नुपर्ने स्थिति आएको उनले पत्रमा लेखेका छन् । दुई महिनाअघि मात्र जग्गा किन्दा यी विषय किन विचार गरिएको थिएन भन्ने प्रश्न नगरी मन्त्रालयले फटाफट प्रक्रिया अघि बढाएको थियो । सिंहको पत्रमा मन्त्री श्रेष्ठले आवश्यक कारबाही गर्न गराउन तत्कालीन सचिव पन्तलाई तोक आदेश दिएका थिए । सचिव पन्तको निर्देशनअनुसार उपसचिव हुपेन्द्रमणि केसीले २०६६ चैत १ मा तयार पारेको मस्यौदा जग्गा प्रशासनसम्बन्धी महाशाखा हुँदै सचिव पन्तकहाँ आइपुगेको थियो । सचिव र मन्त्रीबाट सदर गराएर पठाइएको यही प्रस्तावका आधारमा २०६६ चैत ६ मा मन्त्रिपरिषद्ले जग्गा बेच्न स्वीकृति दिएको थियो । निर्णयमा भनिएको थियो, पतञ्जली योगपीठ तथा आयुर्वेद कम्पनी नेपाललाई हदबन्दीभन्दा बढी जग्गाको बेचबिखन गरी सट्टाभर्ना गर्न स्वीकृति दिने । मन्त्रिपरिषद् निर्णयका आधारमा पतञ्जलीले काष्ठमण्डप बिजनेस होम्सलाई प्रतिरोपनी १ लाख रुपैयाँका दरले ४ सय रोपनी जग्गा दिने सम्झौता गरेको थियो । त्योमध्ये ३ सय ५३ रोपनी खरिदबिक्री भएको पुष्टि भएको छ । मालपोतमा एक लाख रुपैयाँ रोपनीका दरले कर तिरे पनि आपसी कागजमा भने प्रतिरोपनी सरदर १० लाखका दरले खरिदबिक्री भएको लेखिएको छ । यो जग्गामा अहिले प्लटिङ गरिएको छ । हदबन्दी छुट पाएको जग्गा सर्त र सम्झौताअनुसार प्रयोग नभए सरकारको हुने कानुन छ गिरीबन्धु टीइस्टेटसम्बन्धी फैसलामा पनि सर्वोच्चले यो विषय प्रस्ट पारेको छ । हदबन्दीसम्बन्धी कानुनविपरीत जग्गाको दुरुपयोगभोगचलन गरेमा वा बाँझो राखेमा पनि जग्गा सरकारले आफ्ना नाममा ल्याउनुपर्ने सर्वोच्चको फैसला छ ।जुन प्रयोजनका लागि भनेर हदबन्दी छुट दिइएको हो, त्यसविपरीत जग्गा बिक्री गर्न नपाइने भन्दै भूमिसुधार तथा व्यवस्थापन विभागका तत्कालीन महानिर्देशक केशरबहादुर बानियाँले भने मन्त्रिपरिषद्को निर्णयमा कानुनी आधार नदेखिएको भन्दै प्रश्न उठाएका थिए । २०६६ चैत १७ मा भूमिसुधार मन्त्रालयलाई सम्बोधन गर्दै उनले मन्त्रिपरिषद्ले जग्गा बिक्री गर्न दिएको निर्णयको थप व्याख्या गरिदिन भनेका थिए ।  पतञ्जली योगपीठ तथा आयुर्वेद कम्पनीलाई कुन र के कार्यनीति अपनाई साविकको सट्टा अन्यत्र जग्गा खरिद गर्न दिइएको स्वीकृतिलाई कार्यान्वयन गर्नेगराउने हो ? सोको कानुनी आधार खुल्न आएन, पत्रमा भनिएको छ, त्यस्तै बिक्री हुने जग्गाबाट प्राप्त रकम बराबरको जग्गा भन्नाले कति रकम र कति जग्गा हुने हो ? साविकको जग्गा कति रकममा बिक्री हुन्छ ? कसरी यकिन गर्ने हो ? र, साथै २०६६ माघ १८ को विधेयक समितिको निर्णयको अधीनमा रही भन्ने व्यहोरा प्राप्त पत्रमा लेखिएकोमा सो निर्णयको व्यहोरा जानकारी भएमा तदनुसार काम अगाडि बढाउन उपयुक्त हुने भएकाले उल्लिखित सबै विषयमा निर्देशन पाउन अनुरोध गरिन्छ ।भूमिसुधार तथा व्यवस्थापन विभागले कानुनी आधार नदेखिएको भनेर मन्त्रालयलाई पत्र लेखेको भोलिपल्ट चैत १८ मा तत्कालीन प्रधानमन्त्री नेपालले धुलिखेलमा पतञ्जलीको शिलान्यास गरेका थिए । कार्यक्रममा भारतबाट योगी रामदेव र आचार्य बालकृष्ण पनि आएका थिए । हदबन्दी छुटमा पतञ्जलीलाई जग्गा किन्न र तुरुन्तै बिक्री गर्न मन्त्रिपरिषद्बाट किन अनुमति दिइएको थियो भन्ने जिज्ञासामा तत्कालीन प्रधानमन्त्री नेपालले पुरानो विषय भएकाले स्मरणमा नरहेको प्रतिक्रिया दिए । जुन कुरा तपाईंले गर्नुभयो, अहिले मलाई केही थाहा छैन । उद्योग खोल्न असल मनसायले निर्णय भएको थियो होला पनि, यसमा मलाई ठ्याक्कै यही नै भनेर याद छैन, नेपालले कान्तिपुरसँग भने, गैरकानुनी भएको रहेछ भने सरकारले रद्द गरे भइहाल्छ नि ।उता, जग्गा किनबेचमा प्रश्न उठाएका भूमि विभागका महानिर्देशक बानियाँलाई उल्टै कारबाही गरिएको थियो । मन्त्रिपरिषद्को निर्णयमाथि पदीय हैसियतविपरीत प्रश्न उठाएको भन्दै २०६६ चैत २६ को मन्त्रिपरिषद्ले महानिर्देशक बानियाँसँग स्पष्टीकरण सोध्ने निर्णय गरेको थियो । भोलिपल्टै सचिव पन्तले बाँनियालाई २४ घण्टे स्पष्टीकरण सोधेका थिए । मन्त्रिपरिषद्को विधेयक समिति र मन्त्रिपरिषद् बैठकबाट भएको निर्णयलाई कार्यान्वयन गर्नुगराउनुपर्ने दायित्व तपाईं (महानिर्देशक) मा रहेकामा सो निर्णय कार्यान्वयन गर्नतर्फ आवश्यक कारबाही नगरी उक्त विषयमा मन्त्रिपरिषद्बाट २०६६ चैत ६ मा भएको निर्णयलाई चुनौती दिने गरी कानुनी आधारसमेत माग गर्नु भएकाले संगठनात्मक पदसोपान तथा पदीय मर्यादाविपरीत गई महानिर्देशक जस्तो मर्यादित एवं जिम्मेवारपूर्ण पदमा रहेर मन्त्रालयमा पत्राचार गरी निजामती सेवा ऐन (२०४९ को दफा ४२२) विपरीत कार्य गर्नु भएको देखिएको हुँदा त्यस्तो संगठनात्मक पदसोपान तथा पदीय मर्यादाविपरीतको कार्य किन गर्नु भएको हो ? यसमा तपाईंलाई किन कारबाही नगर्ने ? यो पत्र प्राप्त भएको मितिले २४ घण्टाभित्र स्पष्टीकरण पेस गर्न मन्त्रिपरिषद्को २०६६ चैत २६ को निर्णायनुसार अनुरोध छ, पत्रमा भनिएको थियो । बानियाँलाई स्पष्टीकरण सोध्ने निर्णयका अतिरिक्त हदबन्दी छुट जग्गा बेच्न स्वीकृति दिने निर्णय कार्यान्वयन गराउन पुनः विभागलाई निर्देशन दिने निर्णय पनि मन्त्रिपरिषद्बाट भएको थियो । तर दोस्रो पत्रपछि पनि कानुनविपरीत निर्णय कार्यान्वयन नगर्ने भन्दै बानियाँले मन्त्रालयलाई जवाफ पठाएका थिए । जवाफ चित्तबुझ्दो नभएको कारण देखाएर उनलाई महानिर्देशकबाट हटाइएको थियो । तत्कालीन मुख्यसचिव माधव घिमिरे र भूमिसुधार सचिव पन्तको रोजाइमा सहसचिव जितबहादुर थापालाई विभागको महानिर्देशक बनाइएको थियो । थापा महानिर्देशक बनेको भोलिपल्ट चैत २७ मा पतञ्जलीलाई हदबन्दी छुट जग्गा बिक्रीका लागि बाटो खोल्न विभागले मालपोत कार्यालय काभ्रेलाई पत्राचार गरेको थियो । संयोग, गैरकानुनी रूपमा हदबन्दी छुट जग्गा पतञ्जलीलाई बिक्रीको अनुमति दिन दोस्रो पटक पत्र पठाएको मितिको तीन दिनपछि बालुवाटारस्थित ललिता निवास र त्यसले चर्चेको सरकारी जग्गा भूमाफियालाई सुम्पिने निर्णय मन्त्रिपरिषद्बाटै भएको थियो । ललिता निवासबारे २०६६ चैत २९ मा मन्त्रिपरिषद्ले गरेको सो निर्णय गैरकानुनी भन्दै विशेष अदालतले निर्णय प्रक्रियामा संलग्न कर्मचारीलाई गत फागुन ३ मा दोषी ठहर गरिसकेको छ । सर्त, सम्झौता र भूमिसम्बन्धी कानुनविपरीत हदबन्दी छुट जग्गा बिक्री गर्न कठिन हुने भन्दै मालपोत काभ्रेले पनि २०६७ जेठ १७ मा विभागलाई पत्र पठाएको थियो । काभ्रेका तत्कालीन प्रमुख मालपोत अधिकृत जनार्दन गुरागाईंले हदबन्दी छुट जग्गाबाट प्राप्त रकम बराबरको जग्गा किन्ने सुनिश्चितता नभएको र जग्गा बिक्रीबाट प्राप्त रकमको पनि यकिन परिमाण नभएको कारण देखाएर निर्णयमा थप स्पष्ट हुन आवश्यक रहेको व्यहोरा खुलाएर विभागलाई पत्र पठाएका थिए । काभ्रे मालपोतको व्यहोरामा थप स्पष्ट हुन भन्दै महानिर्देशक थापाले असार ३ मा भूमिसुधार मन्त्रालयलाई पत्राचार गरेका थिए । त्यसको ८ दिनपछि असार ११ मा सचिव पन्तले ५ वर्ष अवधिभित्र बिक्रीसट्टाभर्ना सक्ने गरी कम्पनीबाट कागज गराई लिखत पास गराउन सचिवस्तरीय निर्णयबाट तोक आदेश गरेका थिए । त्यही दिन यो व्यहोरासहितको पत्र विभागलाई पठाइयो । सचिव पन्तको यो निर्णयबाट हदबन्दी छुट जग्गा पतञ्जलीले बिक्री गरेको थियो । १५ वर्षअघिको उक्त प्रसंगबारे भूमिसुधार विभागका तत्कालीन महानिर्देशक बानियाँले आफूले गैरकानुनी निर्णय गर्न नमानेकै कारण स्पष्टीकरण सोधेर जिम्मेवारीबाट हटाइएको प्रतिक्रिया दिए । हदबन्दी छुट जग्गा जुन सर्त र सम्झौताअनुसार दिइएको हुन्छ, त्यसविपरीत प्रयोग गर्न वा बिक्री गर्न दिनै मिल्दैन, त्यसो भयो भने सरकारले हदबन्दी छुट दिइएको जग्गा सम्बन्धित कम्पनीबाट जफत गरेर सरकारकै नाममा ल्याउनुपर्ने हुन्छ, बानियाँले कान्तिपुरसँग भने, मलाई दबाबप्रभावमा पार्न खोज्नेहरूलाई यही विषय सम्झाएको थिएँ । तर, म विभागमा रहुञ्जेलसम्म यो योजना सफल हुने नदेखेर उनीहरूकै योजनामा मन्त्रिपरिषद्बाटै निर्णय गराएर स्पष्टीकरण सोधी हटाइयो । हदबन्दी छुटमा जग्गा खरिद गरी, सर्तविपरीत बिक्री गर्ने पतञ्जली नेपालका सञ्चालक सिंह पनि पुरानो विषय भन्दै पन्छिए । पुरानो विषय होला, मलाई थाहा छैन, हामीलाई चाहिने जति जग्गा आफैं किन्ने गरेका छौं । सरकारबाट (अनुमति) लिएका छैनौं, सिंहले कान्तिपुरसँग भने । सुरुमा साँगामा हदबन्दी छुटमा जग्गा किनेपछि त्यसलाई बेचेर धुलिखेल जानु भएको हो भन्ने प्रश्नमा सिंहले भने, म योगको काममा व्यस्त छु । मलाई थाहा छैन । धुलिखेलमा जग्गा किनेर संरचना बनाइसकेका छौं । उनले थप बोल्न चाहेनन् ।"
"धितोपत्र अध्यक्षको अन्तर्वार्तामा २ जना मात्रै, नियुक्तिमा अन्योल","व्यावसायिक कार्ययोजनाको प्रस्तुतीकरण एवं अन्तर्वार्ताका लागि उपस्थित उम्मेदवारहरूको शैक्षिक योग्यताबापतको प्राप्तांक, पेस भएको व्यावसायिक कार्ययोजनाबापतको प्राप्तांक, व्यावसायिक कार्ययोजनाको प्रस्तुतीकरणको औसत प्राप्तांक तथा अन्तर्वार्ताको औसत प्राप्तांकको योगफल निर्धारण गरी उच्चतम अंक प्राप्त गर्ने तीन जना उम्मेदवारहरूको नाम वर्णानुक्रमानुसार सिफारिस गरिनेछ, कार्यविधिमा भनिएको छ । यसरी ऐनमा स्पष्ट नभए पनि कार्यविधिमा कार्ययोजनाको प्रस्तुति र अन्तर्वार्तामा समावेश भएकामध्येबाट तीन जना सिफारिस गर्नुपर्ने स्पष्ट व्यवस्था रहेकाले अहिलेकै अवस्थामा प्रक्रिया अघि बढाउन समितिलाई अप्ठेरो परेको स्रोतले बताएको छ । अर्थतन्त्रको मुख्य सूचकका रूपमा मानिने पुँजी बजारको नियामक निकाय नेपाल धितोपत्र बोर्ड पछिल्लो ६ महिनादेखि नेतृत्वविहीन छ । गत पुस २० मा निवर्तमान अध्यक्ष रमेशकुमार हमालको कार्यकाल सकिएपछि रिक्त भएको उक्त पदमा अहिलेसम्म पनि सरकारले अध्यक्ष नियुक्त गर्न सकेको छैन । अध्यक्ष नभएकै कारण गत पुसयता प्राथमिक निष्कासन (आईपीओ), थप निष्कासन प्रक्रिया (एफपीओ), ऋणपत्र, हकप्रदलगायत धितोपत्रको अनुमति प्रक्रिया रोकिएको छ । प्रश्न यो छ कि सरकारले ६ महिनासम्म पनि किन बोर्ड अध्यक्ष नियुक्त गर्न सकेन ? योग्य, अनुभवी उम्मेदवार नपाएर हो वा अरू कुनै कारण ? यो प्रश्नको उत्तरका लागि निजी क्षेत्रको लगानीमा ल्याउन लागिएको स्टक एक्सचेन्जको लाइसेन्स प्रक्रियासम्म पुग्नै पर्छ । नयाँ स्टक एक्सचेन्जका लागि मुख्य व्यापारिक घरानाबीच ठूलौ शीतयुद्ध चलिरहेको छ । व्यापारिक घरानाकै प्रभावमा परेर धितोपत्र बोर्डका पूर्वअध्यक्ष हमालले नीति परिवर्तन गरेर प्राइभेट लिमिटेड कम्पनीले पनि स्टक एक्सचेन्जमा लगानी गर्न पाउने व्यवस्था गरेका थिए । यही कारण व्यापारिक घरानाहरू जसरी भए पनि एक्सचेन्जको लाइसेन्स आफ्नो पोल्टामा पार्ने रस्साकसीमा छन् । यो प्रक्रियामा सत्तापक्षीय मुख्य दलका नेताहरूको पनि मिलेमतो रहेको स्रोतको दाबी छ । नयाँ स्टक एक्सचेन्जको लाइसेन्स प्रक्रियामा ठूलो आर्थिक चलखेल भएको र त्यसको हिस्सा मुख्य दलका नेतृत्वसम्म पनि पुगेकाले आफ्नो मान्छे नियुक्त गर्ने वातावरण नहुँदासम्म बोर्ड अध्यक्ष नियुक्त हुन नदिने रणनीतिमा उनीहरू छन् । यही कारण ६ महिनासम्म पनि अध्यक्ष नियुक्त गर्न नसकेको हो । स्रोतका अनुसार निश्चित व्यक्तिलाई अध्यक्ष बनाउन ठूला दलका नेतृत्वबाटै अर्थ मन्त्रालयलाई दबाब आएपछि बाँकी तीन जना कार्ययोजना प्रस्तुति र अन्तर्वार्तामा अनुपस्थित रहेका हुन् । जसरी भए पनि आफ्नो मान्छे अध्यक्ष बनाउने त्यो नभए प्रक्रिया नै अघि बढ्न नदिने ध्याउन्नमा सत्ताधारी दलहरू रहेकाले अध्यक्ष नियुक्ति प्रक्रिया बन्धक बनेको छ, स्रोतले भन्यो, हामीले मूल्यांकन प्रक्रिया निष्पक्ष होस् भन्ने चाहन्छौं नकि अर्को व्यक्तिलाई अध्यक्ष बनाउने क्रममा कोरम पुर्याइदिनकै लागि अन्तर्वार्तामा जाने भन्ने हुँदैन । अध्यक्ष छनोटका लागि राष्ट्रिय योजना आयोगका उपाध्यक्षको संयोजकत्वमा अर्थ सचिव र एक जना स्वतन्त्र विज्ञसहितको तीन सदस्यीय सिफारिस समिति गठन गर्नुपर्ने व्यवस्था छ । सोही व्यवस्थाअनुसार सरकारले गत माघमै राष्ट्रिय योजना आयोगका उपाध्यक्ष मीनबहादुर श्रेष्ठको संयोजकत्वमा अध्यक्ष सिफारिस समिति गठन गरेको थियो । समितिले गत फागुनमै आवेदन आह्वान पनि गरेको थियो । जसमा १९ जनाले आवेदन दिएका थिए । आवेदन प्राप्त भएको एक महिनापछि गत चैतमा सिफारिस समितिले ५ जनालाई सर्टलिस्ट गरेको थियो । त्यतिबेलै उनीहरूलाई पनि कार्यपत्र प्रस्तुतिका लागि बोलाइएको थियो । तर, कार्यपत्र प्रस्तुतिकै दिन बिहान टेलिफोनमार्फत छनोट प्रक्रिया स्थगित भएको जानकारी दिइएको थियो । त्यसपछि करिब साढे दुई महिना अध्यक्ष छनोटको प्रक्रियाबारे कुरै चलेन । यसैबीच संसद्ले धितोपत्रसम्बन्धी ऐन संशोधन गर्यो । संशोधित ऐनमा बोर्डमा अध्यक्ष नभएको समयमा अर्थ मन्त्रालयबाट प्रतिनिधित्व गर्ने सहसचिवले अध्यक्षको भूमिका निर्वाह गर्ने उल्लेख छ । यही व्यवस्थाअनुसार हाल अर्थ मन्त्रालयका सहसचिव नरेन्द्र रानाले बोर्डमा अध्यक्षको भूमिका निर्वाह गरेका छन् । सूचनाका आधारमा चल्ने भएकाले पनि संवेदनशील र अर्थतन्त्रको अवस्था देखाउने पुँजी बजारको नियामक निकाय ६ महिनासम्म नेतृत्वविहीन हुँदा करिब ६० लाखभन्दा बढी लगानीकर्ताका मुद्दा ओझेलमा परेका छन् ।"
"७२ जिल्लामा डेंगी, मुलुकभर १२ सय संक्रमित","टेकुस्थित शुक्रराज ट्रफिकल तथा सरुवा रोग अस्पतालका सूचना अधिकारी पुरण गुरुङका अनुसार पछिल्ला दिनमा ज्वरोका बिरामी बढेको र अस्पताल आएका तीन जनामा डेंगी संक्रमण पुष्टि भएको बताए । तीमध्ये दुई जनाको वार्डमा उपचार भइरहेको र आईसीयूमा भर्ना भएका अर्का एक संक्रमित डिस्चार्ज भइसकेको उनले जानकारी दिए । महाशाखाका अनुसार यस वर्ष डेंगीका कारण बिरामीको ज्यान भने गएको छैन । ईडीसीडीका अनुसार सन् २०१९ मा महामारीको रूपमा फैलिएको डेंगीले १७ हजार ९ सय ९२ जना संक्रमित भएकामा ३ जनाको मृत्यु भएको थियो । त्यसैगरी, डेंगीकै कारण २०२२ मा ८८ जना र २०२३ मा २० जनाको ज्यान गएको थियो ।डेंगी संक्रमण देखिएका बिरामीमा उच्च ज्वरोसँगै बेस्सरी टाउको दुख्ने, आँखाको गेडी, हाडजोर्नी, मांसपेशी तथा ढाड दुख्ने, रिंगटा लाग्ने, वाकवाकीबान्ता हुने लक्षण देखिन्छ । त्यस्तै श्वासप्रश्वासमा समस्या आउने, नाक वा गिजाबाट रगत बग्ने, रक्तस्राव हुने, बेहोस हुने जस्ता लक्षण पनि देखा पर्न सक्ने इपिडिमियोलोजी तथा रोग नियन्त्रण महाशाखाले जनाएको छ । मनसुन सक्रिय भएसँगै डेंगी संक्रमणको जोखिम बढ्ने हुँदा नियन्त्रणका लागि सरोकारवाला निकायले सक्रियता देखाउनुपर्ने चिकित्सकहरू बताउँछन् । सरुवा रोग विशेषज्ञ डाशेरबहादुर पुनका अनुसार अहिलेको जस्तै मनसुन सक्रिय भएमा केही सातामा लामखुट्टे बढ्ने र डेंगी संक्रमण दोब्बर हुने सम्भावना रहेको बताए । समयमै एक्सनमा गएन भने धेरै जना संक्रमित हुने सम्भावना छ, उनले भने, लामखुट्टे नियन्त्रणमा सबभन्दा बढी स्थानीय सरकार सक्रिय हुनुपर्छ । प्रदेश र संघले सहयोग गर्नुपर्छ ।ईडीसीडीका निर्देशक डायदुचन्द्र घिमिरेले भने डेंगी नियन्त्रणका लागि प्रदेशको स्वास्थ्य मन्त्रालयसँग छलफल थालिसकेको बताए । प्रत्येक प्रदेशमा डेंगी नियन्त्रणको गाइडलाइन पनि पठाइसकेका छौं, उनले भने, संघ, प्रदेश र स्थानीय तहमा रहेको द्रुत कार्य समूह (र्यापिड रेस्पोन्स टिम) लाई चुस्तदुरुस्त राख्ने तयारी भइसकेको छ । उनका अनुसार प्रदेश र स्थानीय तहमा डेंगी नियन्त्रणका लागि बजेटको व्यवस्था छ । हामीले विश्व स्वास्थ्य संगठनसँग माग गरिसकेका छौं, उनले भने, रोग नियन्त्रण गर्न नागरिक पनि सचेत हुन जरुरी छ ।काठमाडौं महानगरपालिकाका सहायक प्रवक्ता दीपक अधिकारीले डेंगी नियन्त्रण गर्ने विषयमा बुधबार बैठक बसिसकेको बताए । अब एक्सनमा जान्छौं, उनले भने । सरुवा रोग विशेषज्ञ डापुनका अनुसार डेंगी भाइरसबाट संक्रमित एडिज जातको लामखुट्टेको टोकाइबाट मानिसमा सर्दछ । एडिज जातको लामखुट्टेले प्रायः दिनमा टोक्छ, अझ घाम उदाएको २ घण्टा पछि र घाम अस्ताउनु २ घण्टा अघि यो लामखुट्टे बढी सक्रिय हुने भएकाले उक्त समयमा थप सचेत हुनुपर्छ, उनले भने, यो लामखुट्टेले सफा जमेको थोरै पानीमा पनि फुल पार्छ । उनका अनुसार यस प्रकारको लामखुट्टले डब्बा, प्लास्टिकका खोल, टायर, सिसी, अन्डाको बोक्रा, ड्रम, गमला, पानी ट्यांकी जस्ता पानी जम्ने भाडामा फुल पार्छ । छाना, कौसी, बरन्डा, ढल, नाली आदिमा पनि फुल पार्ने भएकाले पानी जम्न नदिन र सरसफाइमा विशेष ध्यान दिनुपर्छ, उनले भने ।"
संघीय बजेटले भुलेको क्षेत्राधिकार,"संघ, प्रदेश र स्थानीय सरकारको एकल वा साझा अधिकारलाई संविधानले नै अनुसूचीमार्फत निर्धारण गरेको छ । त्यसलाई थप व्यवस्थित र प्रस्ट पार्न सरकारले आयोजना वर्गीकरणको आधार तथा मापदण्ड ०८० बनाएको छ । तर संवैधानिक र कानुनी प्रावधान बेवास्ता गर्दै संघ सरकारले आगामी आर्थिक वर्षको बजेट विनियोजन गरेको छ, जसबाट प्रदेश र स्थानीय सरकारको क्षेत्राधिकारमा हस्तक्षेप हुन पुगेको छ । प्रधानमन्त्री पुष्पकमल दाहाल आफैंले गर्दै आएको प्रतिबद्धताविपरीत संघ सरकारले विकास आयोजनामा कनिका छरेजसरी एकएक लाख रुपैयाँसम्म विनियोजन गरेको छ । यस्ता आयोजना दुईचारवटा होइन, दर्जनौं छन् । यसरी विनियोजित बजेटले कुनै परिणाम नदिने निश्चितप्रायः छ । दाहाल नेतृत्वकै मन्त्रिपरिषद्ले गत मंसिर ११ मा आयोजना वर्गीकरणको आधार तथा मापदण्ड स्वीकृत गरेको थियो, जति बेला अर्थमन्त्रीमा वर्षमान पुन नै थिए । उक्त मापदण्डले आयोजनाको लागत, समेटिने क्षेत्र लगायतलाई आधार बनाएर कुन सरकारले के गर्ने भन्ने निर्धारण गरेको छ । मापदण्डको दफा ५ (२) ले साझा अधिकार क्षेत्रतर्फ एक स्थानीय तह मात्र समेटिने आयोजना सम्बन्धित स्थानीय तहले, सम्बन्धित प्रदेशभित्रको एकभन्दा बढी स्थानीय तह र एक प्रदेश मात्र समेटिने आयोजना सम्बन्धित प्रदेशले र एकभन्दा बढी प्रदेश समेटिने आयोजना संघले सञ्चालन गर्ने भनेको छ । सिँचाइ, नदीपहिरो नियन्त्रण, खानेपानी, औद्योगिक क्षेत्र, विद्युत् तथा सडकसम्बन्धी आयोजनामा लागत, लाभान्वितप्रभावित क्षेत्र, क्षमता लगायतलाई आधार बनाएर सीमा निर्धारण गरिएको छ । मापदण्डको अनुसूचीमा गाउँपालिकाले अधिकतम तीन करोड, नगरपालिकाले पाँच करोड, उपमहानगरपालिकाले १० करोड र महानगरपालिकाले १५ करोड रुपैयाँसम्मका आयोजना सञ्चालन गर्ने उल्लेख छ । प्रदेशलाई पालिकाका लागि तोकिएभन्दा बढी ५० करोड रुपैयाँसम्मका र संघलाई त्यसभन्दा माथिका आयोजना तोकिएको छ । मापदण्डको दफा ६ ले एकल अधिकार क्षेत्रमा पनि मापदण्डले तोकेबाहेक संघमा तीन करोड, प्रदेशबाट एक करोड रुपैयाँभन्दा कम लागतका नयाँ पूर्वाधार आयोजना कार्यान्वयन नगरिने भनेको छ । तर आफैंले बनाएको मापदण्ड मिचेर सरकारले बजेट ल्याएको छ । आर्थिक वर्ष ०८१८२ का लागि संघीय सरकारले ल्याएको बजेटमा ससाना भवन, सडक, नाला, पार्क, स्मृति गेट, मन्दिर र गुम्बा निर्माण तथा स्तरोन्नति, परामर्श सेवा, पहुँचमार्ग अध्ययन, जग्गा प्राप्ति, सिँचाइ योजना, वातावरण परीक्षण, कानुनी सेवा शुल्क, गुरुयोजनाका लागि अध्ययनजस्ता शीर्षकमा एकएक लाखका दरले रकम विनियोजन गरिएको छ । एकएक लाख छुट्याइएका आयोजना सहरी विकास मन्त्रालयअन्तर्गत मात्रै ९९ वटा छन् । भौतिक पूर्वाधार तथा यातायात मन्त्रालयले पनि ससाना आयोजनामा बढी बजेट विनियोजन गरेको छ । यो मन्त्रालयअन्तर्गत पाँच लाखका दरले बजेट विनियोजन गरिएका योजना ६२६ वटा छन्, जसमा सबैभन्दा धेरै रणनीतिक सडक, पुल निर्माण तथा पुलपुलेसा संरक्षणका आयोजना छन् । एक लाख रुपैयाँ मात्र पनि छुट्याइएका सडक, पुल निर्माणका आयोजना छन् । परिणाम दिन नसक्ने गरी आयोजनामा बजेट छर्नु स्रोत र शक्तिको चरम दुरुपयोग हो ।स्रोत, आवश्यकता र औचित्यभन्दा पनि सांसदहरूलाई खुसी पार्ने नीति संघ सरकारले लिँदा धेरै आयोजनाहरूमा बजेट छरिएको देखिन्छ । मन्त्री र शीर्ष नेताहरूको निर्वाचन क्षेत्रमा अस्वाभाविक रूपमा बढी बजेट विनियोजन गरेको विषय छुट्टै छँदै छ । सांसदहरूको तजबिजी रहने निर्वाचन क्षेत्र पूर्वाधार विशेष कार्यक्रम सर्वोच्च अदालतको अन्तरिम आदेशले पछिल्लो समय बन्द छ । बजेट दुरुपयोग भएको गुनासो एवं आलोचना बढेपछि आर्थिक वर्ष ०७८७९ को बजेटमार्फत उक्त कार्यक्रम खारेज गरिएको थियो । सांसदहरूको चर्को लबिइङ पछि गत वर्ष बजेटमार्फत सरकारले कार्यक्रम ब्युँत्याएकामा सर्वोच्चले रोक लगाइदियो । त्यही कारण यस पटक बजेट निर्माणका क्रममा घुमाउरो तरिकाबाट सरकारले सांसदसँग आयोजनाको सूची मागेको थियो । बुझाइएका सूचीबाट आवश्यकता र सम्भाव्यताअनुरूप आयोजना छनोट गर्नुको साटो प्रायः नछुट्ने गरी बजेट बाँड्ने क्रममा एकएक लाख रुपैयाँसम्म परेको देखिन्छ । यस्ता टुक्रे बजेट वितरण गर्न संघले प्रदेश सरकार र स्थानीय तहलाई जाने अनुदान तथा राजस्व बाँडफाँटको रकमसमेत कटौती गरेको छ । प्रदेश र स्थानीय तहले सञ्चालन गर्नुपर्ने खालका आयोजनामा उनीहरूकै बजेट काटेर संघ सरकारले हात हाल्नु विडम्बनापूर्ण छ । विधायिकी भूमिकामा रहनुपर्ने सांसदहरू आयोजना छनोट जस्तो कार्यकारी भूमिकामा लाग्नु अर्को गलत कदम हो । सरकारले जसरी नीति तथा कार्यक्रम र बजेटमा संघीयता सबलीकरण लाई प्राथमिकतासाथ उल्लेख गर्दै आएको छ, व्यवहार पनि त्यस्तै हुनुपर्छ । हचुवाका भरमा आयोजना छनोट गर्ने र बजेट छुट्याउने गलत अभ्यासलाई सरकारले सच्याउनुपर्छ ।"
सामुदायिक विद्यालयमा किन घट्दै छन् विद्यार्थी ?,"पछिल्लो समय सामुदायिक विद्यालयमा विद्यार्थीको संख्या घट्दै गएको देखिन्छ । सामुदायिक विद्यालयमा जति विद्यार्थी छन्, तिनमा गरिब, दलित, जनजाति समुदायका विद्यार्थी बढी देखिन्छ । सामुदायिक विद्यालयमा विद्यार्थी कम देखिनुका कारण थुप्रै छन् । जस्तो प्रायः स्कुलमा प्रधानाध्यापकहरू विद्यालयको काम देखाउँदै आफ्नो निजी काममा लाग्छन् र विद्यालयमा अनुपस्थित हुन्छन् । प्रधानाध्यापक अनुपस्थित हुँदा विद्यार्थी खुसी बन्छन् । प्रायः शिक्षकहरू पेसाप्रति इमानदार छैनन् । शिक्षकहरू समयमा कक्षामा जाँदैनन् र विद्यार्थीलाई पढाउनेभन्दा गफ लगाउनेतिर बढी केन्द्रित हुन्छन् । उनीहरू विद्यार्थी कम आऊन्, छिटो छुट्टी होस् भन्ने चाहन्छन् । विद्यार्थीले पनि शिक्षकलाई टेर्न छोड्छन् । सोचे अनुसारको सुविधा नपाउँदा पनि शिक्षकमा जोस जाँगर हराएको देखिन्छ । जथाभावी सरुवाबढुवाको अर्को समस्या छ । अभिभावकहरू आफ्ना छोराछोरीलाई दोषी देख्दैनन् तर शिक्षकको एउटा कमजोरीलाई प्रचारप्रसार गर्छन् । आफ्ना छोराछोरी निजी स्कुलमा पढाउने तर सामुदायिक विद्यालयमा राजनीति गर्नेहरू पनि छन् । उनीहरू सामुदायिक स्कुलको वातावरण सुधारमा कहिल्यै गम्भीर हुँदैनन् । विशेष गरी व्यवस्थापन समितिका नाममा विद्यालयमा राजनीति हाबी भएको छ । निजी स्कुलमा पढ्ने छोराछोरीलाई अभिभावकले चाहिनेभन्दा बढी हेरचाह गर्छन् । सामुदायिक विद्यालयमा छोराछोरी पठाउने अभिभावकले त्यसरी चासो दिँदैनन्, शिक्षकप्रति गलत भावना राख्छन् र प्रअलाई विभिन्न आरोप लगाउँदै हिँड्छन् ।अहिलेका विद्यार्थी अलि कम मिहिनेत गर्छन् । प्रायः विद्यार्थी घरको कामसँग मतलब राख्दैनन्, पढाइमा पनि चासो दिँदैनन् । अभिभावकले पर्याप्त सुविधा दिन्छन् तर ती सुविधालाई उनीहरूले दुरुपयोग गर्छन् । पढाइको बहानामा गलत बाटो अपनाउनेहरू पनि छन् । बाबुआमालाई ढाँट्ने गर्छन् । कतिले त अभिभावकलाई पनि टेर्दैनन् । पहिलेका विद्यार्थी गुरुदेखि डराउँथे, अहिले विद्यार्थीसँग गुरु डराउनुपर्ने अवस्था छ । सरकारले सामुदायिक विद्यालयप्रति गम्भीर चासो लिएको छैन । आर्थिक अवस्था राम्रो भएकाहरूले छोराछोरीलाई निजी विद्यालयमा पठाइहाल्छन्, महँगो शिक्षाको मारमा गरिब निमुखा मात्र पर्छन् । सार्वजनिक शिक्षा खस्किनुमा सरकार बढी जिम्मेवार देखिन्छ । यसमा स्थानीय तह र सम्बन्धित समुदायले बेलैमा ध्यान दिनुपर्छ । मनोजकुमार शर्मा, अर्नमा५, सिरहा"
कर्णालीको पुकार,"ठेक्का कमिसनको विकास बनाउने बिगार्ने भएजति बजेट सबै धनीलाई नै पार्नेसच्चा नेपाल कर्णाली हो नबुझेको किन ?कहिला आउलान् हाम्रा पनि केही सुखका दिन ? इन्द्रकुमार श्रेष्ठ, ओखलढुंगा"
सवारी लाइसेन्समा नयाँ झन्झट,"सरकारले आगामी साउन १ देखि सवारी चालक अनुमति पत्र वितरण बन्द गर्ने र सवारी चालक अनुमति पत्रलाई राष्ट्रिय परिचय पत्रमा एकीकृत गर्ने अरे भन्ने समाचार सुनेर अचम्म लाग्यो । सरकारले बिना आधार, बिना अनुसन्धान हचुवाका भरमा जे पायो त्यही निर्णय गर्दा त्यसको प्रत्यक्ष असर आम नागरिकलाई हुने निश्चित छ । उदाहरणका लागि मैले मोटरसाइकल चालकको अनुमति पत्रका लागि ट्रायल उत्तीर्ण गरेको करिब डेढ वर्ष भइसक्यो । म रसिदकै भरमा सवारी चलाएर हिँडिरहेको छु । स्मार्ट लाइसेन्स छापेर दिन सरकारले अझै कति वर्ष लगाउँछ, टुंगो छैन ।राष्ट्रिय परिचय पत्रका लागि मैले बायोमेट्रिक दिएर बसेको त झन् करिब दुई वर्ष हुन लागिसक्यो, हात पर्ने दिनको कुनै अत्तोपत्तो छैन । सरकार भन्छ छापेका राष्ट्रिय परिचय पत्र लिन कोही आएनन् । अब सामाजिक सुरक्षा भत्ता लिन आउँदो साउनबाटै राष्ट्रिय परिचयपत्र नम्बर अनिवार्य गर्ने रे अनि लाइसेन्सलाई समेत राष्ट्रिय परिचय पत्रमा समावेश गर्ने गरे । सरकारको यस्तो निर्णयका कारण सामाजिक सुरक्षा भत्ता लिने वृद्धवृद्धा, अशक्त, अपांगता भएकाहरू सबैभन्दा बढी मर्कामा पर्छन् । राष्ट्रिय परिचय पत्र बनाउन बायोमेट्रिकका लागि अक्सिजन सिलिन्डर जोडेर जिल्ला प्रशासन कार्यालयमा लाइन बसेको कारुणिक दृश्य यत्रतत्र देखिन्छन् । म जस्ता लाखौं आम नागरिकले सबै प्रक्रिया पूरा गरी राष्ट्रिय परिचय पत्र र स्मार्ट लाइसेन्स लिन कुरेको वर्षौं भइसकेको छ । खोइ त हामीलाई वितरण गरेको ? अबको २ महिनाभित्रमा सबैको हातमा राष्ट्रिय परिचय पत्र चैं कसरी आइपुग्छ ? सरकार न समयमा राष्ट्रिय परिचय पत्र दिन सक्छ न सवारी चालक अनुमतिपत्र । पर्याप्त तयारीबिना यस्ता निर्णय लागू गर्न सरकारलाई किन हतार भएको होला ? पूर्णबहादुर थापा, मन्थली४, रामेछाप"
विकासका नाममा सांसदको द्रव्यमोह !,"संसदीय क्षेत्र पूर्वाधार विकास कार्यक्रममार्फत संघीय सांसदहरूलाई पाँच करोडका दरले रकम वितरण गर्ने सरकारको निर्णयविरुद्ध सर्वोच्च अदालतमा २०८० भदौ ६ मा मुद्दा परेको थियो । संवैधानिक इजलासले संसदीय क्षेत्र पूर्वाधार विकास कार्यक्रमका नाममा सांसदहरूलाई रकम दिने निर्णय तत्कालका लागि कार्यान्वयन नगर्न अन्तरिम आदेशले रोकेको थियो ।संविधानले संघीय सांसद वा प्रदेशसभा सदस्यलाई कार्यकारिणी प्रकृतिको कार्य गर्ने जिम्मेवारी प्रदान नगरेको यस स्थितिमा राष्ट्रिय योजना आयोग वा प्रदेश योजना आयोग वा सम्बन्धित मन्त्रालयको सिफारिसमा नपरेका विषयमा संसदीय क्षेत्र पूर्वाधार विकास कार्यक्रमका नाममा सांसद आफैंले आफ्नो संसदीय निर्वाचन क्षेत्रको पूर्वाधार विकासका नाममा रकम छुट्याउँदा स्वार्थ बाझिने अवस्था रहन्छ । सरकारी कोषको रकम खर्च गर्दा अपनाउनुपर्ने पारदर्शिता र जवाफदेहितासम्बन्धी विषय पनि विचारणीय बन्न जाने हुन्छ । संवैधानिक इजलासले शक्ति पृथकीकरणको सिद्धान्त, सांसदको भूमिका, योजना आयोग तथा मन्त्रालयको क्षेत्राधिकार र योजनाबद्ध विकासको अवधारणा, स्वार्थ बाझिने अवस्था, सुशासन र जवाफदेहिताको मान्यतामा ध्यानाकर्षण गराउँदै यो कार्यक्रममा रोक लगाएको हो । तर, मुद्दा नटुंगिँदै केही प्रदेशले चालु आर्थिक वर्षमै सांसदलाई बजेट बाँडे । चालु आर्थिक वर्षमा सबै प्रदेशमा गरी विवादित कोषमा १० अर्ब २ करोड २२ लाख बजेट विनियोजन भएको छ । कतिपय प्रदेशले भने आगामी आर्थिक वर्षका लागि २०८१ असार १ मा ल्याइएको बजेटमा निर्वाचन क्षेत्र विकास कोषमा सिधै रकम विनियोजन गरेनन् । अदालतको आदेश छल्न प्रदेशहरूले घुमाउरो बाटोबाटै सांसदहरूलाई साबिक जस्तै बजेट बाँडे । लुम्बिनी, वाग्मती, गण्डकी, सुदूरपश्चिम लगायत प्रदेशले हरेक सांसदबाट योजनाको सूची नै मागेर बजेटमा समावेश गरे । अन्य प्रदेशले सांसदको क्षेत्रमा योजना पारेरै छाडे । शब्द र योजनाको शीर्षक फरक पारेर सांसदलाई बजेट बाँड्ने कार्य सर्वोच्चको आदेशविपरीत हुनेतर्फ राजनीतिक दल र नेताहरूले कहिल्यै सोचेनन् । मधेश प्रदेशमा जनमत पार्टीको नयाँ सरकार गठन हुनेबित्तिकै सांसदहरूलाई बजेट बाँडियो । प्रत्यक्ष निर्वाचित सांसदलाई ५ करोड र समानुपातिकलाई डेढ करोड बजेट दिने निर्णय गरियो । आफूले थोरै पाउने भएकाले समानुपातिक सदस्यहरू विभेद भयो भन्नेमा छन् । निर्वाचन क्षेत्र विकास कार्यक्रम, सांसद विकास कोष हुँदै पूर्वाधार विकास कार्यक्रमका नाममा २०७५ सालमा सांसदहरूले ४ करोड रुपैयाँ तजबिजी रूपमा सञ्चालन गर्ने अवसर पाएका थिए । यो कार्यक्रम स्थानीय पूर्वाधार विकास साझेदारी कार्यक्रम (सञ्चालन कार्यविधि) नियमावली २०७५ अन्तर्गत सञ्चालनमा आएको थियो । बिनाकानुन सांसद विकास कोषका नाममा बजेट निकासा नगर्न सर्वोच्च अदालतले रोक लगाएपछि यो नियमावलीको कानुनी सिरान हालेर बजेट चलाइँदै आएको थियो । आर्थिक वर्ष २०७५७६ अगाडिसम्म निर्वाचन क्षेत्र विकास कार्यक्रमका नाममा प्रतिसभासद २० लाख (समानुपातिक र निर्वाचित दुवै) र निर्वाचन क्षेत्र पूर्वाधार विशेषअन्तर्गत प्रतिनिर्वाचन क्षेत्र ३ करोड रुपैयाँका दरले बजेट विनियोजन हुँदै आएको थियो । २०७५७६ बाट प्रतिनिर्वाचन क्षेत्र ४ करोड रुपैयाँका दरले ६ अर्ब ६० करोड रुपैयाँ बजेट विनियोजन भयो । यो रकम १ सय ६५ निर्वाचन क्षेत्रबाट निर्वाचित सांसदहरूको तजबिजी निर्णयका आधारमा आयोजनामा खर्च हुँदै आएको थियो । २०७६७७ को बजेटमा प्रतिनिर्वाचन क्षेत्र ४ करोड रुपैयाँबाट बढाएर १० करोड पुर्याइयो । विकास बजेट बढाउन त्यतिबेला सत्तापक्ष मात्र होइन विपक्षी दल र सांसदहरूसमेत एकमत भएका थिए । लिनेखाने कुरामा नेपालमा पक्षविपक्ष सबै एक हुने गरेको पाइन्छ ।विगतलाई हेर्ने हो भने तत्कालीन अख्तियार प्रमुख लोकमानसिंह कार्कीको दबदबासामु संविधानसभा नै झुक्न पुगेको र सांसदहरू त्रसित थिए । सांसद डराउनुपर्ने एउटै कारण संसदीय क्षेत्र विकास कोषको अधिकांश रकम, निर्वाचन क्षेत्रमा बाँडिएको र हिनामिना गरिएकाले हो । हिनामिना गरिएकामा भ्रष्टाचारमा मुद्दा लगाइदिने धम्की र अनुचित कार्यमा कारबाही गर्ने लोकमानको ध्वाँसले सबै तर्सिएका थिए । एउटै लोकमानले संसद् हल्लाइदिए । अनुचित कार्य र भ्रष्टाचारको कारबाहीको सन्त्रासले लोकमानलाई तह लगाउने निहुँमा २०७२ सालमा संविधान बनाइँदा अनुचित कार्य नै हटाइयो । अख्तियारलाई भुत्ते बनाएर सांसद र राजनीतिक नेताहरूले आर्थिक अपराधबाट बच्ने विजयको सास फेरे ।काठमाडौं विश्वविद्यालयको सन् २०१६ को पोस्ट ग्य्राजुएट प्रवेश परीक्षामा प्रश्नपत्र बाहिरियो भनी अख्तियारले हस्तक्षेप गरेर २०७३ जेठ १५ मा आफैंले परीक्षा सञ्चालन गरायो । संविधानविपरीत अख्तियारको हस्तक्षेपको विरुद्धमा सञ्चारमाध्यममा व्यापक भएपछि संसदीय सुशासन तथा अनुगमन समितिले छानबिन गरेको थियो । त्यतिबेला सांसद पद्मनारायण चौधरी संयोजक र सांसदहरू उदय नेपाली श्रेष्ठ, जनकराज जोशी, नरसिंह चौधरी, मिलनकुमारी राजवंशीसहित ५ सदस्यीय उपसमिति गठन गरेको थियो । उक्त उपसमितिले छानबिनका क्रममा बोलाउँदा प्रमुख आयुक्त लोकमान अटेर गरेर उपसमितिमा उपस्थित नै भएनन् । उनको हस्तक्षेपविरुद्ध उपसमितिको प्रतिवेदन उदासीनरह्यो । दुवै निकाय कानुनतः सक्षम भएकाले आआफ्नो दायरा, मर्यादा र सीमाभित्र रहनुपर्ने, अख्तियारले केयूको प्रवेश परीक्षा सम्बन्धमा विज्ञ टोलीसहित छानबिन गरेको तर अनुसन्धान गर्नु गराउनुपूर्व विश्वविद्यालयलाई जानकारी गराउनुपर्नेमा सो गरेको देखिएन । परीक्षा सञ्चालन दुवै निकायबीच आपसी समझदारीमा भएको कार्यले हस्तक्षेपको अवस्था रहेको भन्न मिल्ने देखिएन भन्नेसमेत सुझाव दिएर लोकमानको दबदबासमक्ष संसदीय उपसमिति नतमस्तक बनेको थियो । लोकमानको अगाडि संसदीय उपसमिति निरीह भएको यो एउटा उदाहरण हो । पहिले पनि एउटा समितिले बोलाएकामा उपस्थित भए, अर्को समितिमा आफूलाई नबोलाउनू भन्ने आदेश नै लोकमानले दिएका थिए । घाँटीको बिरामी भएको भनेर एउटा समितिमा उपस्थित हुन गएनन्, तर सोही दिन अन्य कार्यक्रममा बोलेको भिडियो भाइरल भएको थियो । संसदीय समितिलाई नटेर्नु र त्रसित बनाउनुमा लोकमानले अनुचित कार्य र भ्रष्टाचारविरुद्ध कारबाही गर्न सक्ने संवैधानिक अधिकार र सांसद विकास कोषलाई हतियार बनाएका थिए । लोकमानका पालामा ऊर्जामन्त्री राधा ज्ञवाली र खेलकुदमन्त्री पुरुषोत्तम पौडेलले अनुचित कार्य गरेकामा अख्तियारको सिफारिस बमोजिम २०७२ सालमा मन्त्री पदबाट हटाइएको थियो । ऊर्जाजस्तो फलदायी मन्त्रालयका मन्त्रीलाई अख्तियारले हटाएकामा तिनका दललाई चोट पर्ने नै भयो । मन्त्रीले गरेको कार्य कानुनसम्मत हो होइन भन्नेतिर कहिल्यै सोचिएन, सिर्फ अख्तियारको सन्त्रासले नेताहरूलाई सतायो । त्यही सन्त्रासले संविधानबाट अनुचित कार्य हटाउन सबै एक भए, नरहे बाँस नबजे बाँसुरी जसरी नै । संविधानमा अनुचित कार्य हटाइएपछि अहिलेको अवस्थामा सांसद विकास कोषको अनियमिततामा अख्तियारले हेर्दैन भनेर पनि विकास बजेट लिन दिन सांसदहरू ढुक्क छन् । सांसद अर्थात् विधायकको काम के हो भन्नेतिर हाम्रा दलहरूले कहिल्यै सोचेको देखिएन । सांसदको काम भनेको त विधायक भएर विधि अर्थात् कानुन बनाउने र कानुनमा पुनरावलोकन गर्ने काममा नै पूर्ण रूपमा सक्रिय हुनुपर्ने हो । संसद्, संसदीय समिति र उपसमितिहरूमा आफ्ना मतदाताको चाहनाको प्रतिनिधित्व, अभिमत र विकास गराउने हो । तर हाम्रा सांसद विधायिकी काममा भन्दा अन्यत्रतिर नै बढी व्यस्त रहने गरेको तथ्य संसद्मा हाजिरीपछि अनुपस्थितिले नै पुष्टि गरिरहेको छ ।कानुन निर्माता विधायक भएर बस्नुपर्ने सांसदले विकासको रकम खर्च गर्दा रीतपूर्वक खर्च नहुने सम्भावनाका कारण संसदीय समितिउपसमिति र स्वयम् सांसद नै कमजोर हुन गएका छन् । अतः विधायिकालाई निर्भीक, प्रभावकारी र शक्तिशाली बनाउनका लागि संसदीय विकास कोष वा कुनै न कुनै नाममा सांसदले नै कार्यक्रम छनोट गर्ने र खर्च गर्ने गरी बजेट विनियोजन गरिनु नहुने सुझाव यो लेखक अध्यक्ष रहेको चिकित्सा शिक्षा आयोग २०७४ ले (पृ १०४) सरकारलाई दिएको थियो । हाम्रा सांसदहरूलाई विधायनको कामभन्दा विकासे काममा बढी चाख भएको देखिन्छ । संघीय, प्रदेश र स्थानीय सरकारले गर्ने काम संविधानले नै प्रस्ट रूपमा तोकेको छ । विकासको काम स्थानीय सरकारले गर्छ । संघीय सरकारले राष्ट्रिय तहका योजना मात्र कार्यान्वयन गर्छ । संघीय सांसदहरूको प्रदेश र स्थानीय सरकारमा कुनै भूमिका संविधानले तोकेको छैन । ती सरकारले बनाउने योजना र नीतिनिर्माणमा पनि संघीय सांसदको कुनै भूमिका हुँदैन । अनि प्रदेश र स्थानीय क्षेत्रको विकासका नाममा बजेट रकममै प्रदेश र संघीय सांसदको उत्कट अभिरुचि किन होला ? सांसदहरूले आफ्नो निर्वाचन क्षेत्रको विकासका लागि पहल गर्नुपर्छ । तर आफैंले बजेट सञ्चालन गरेर होइन । आफ्नो निर्वाचन क्षेत्रमा केके काम गर्नुपर्छ ? केके योजना आवश्यक छ भन्ने कुरा पालिकाको पुल भएर काम गर्नुपर्छ । सांसद भएर बजेट र योजना सञ्चालन गर्न चाहने हो भने त्यस्तालाई तिनका माउ पार्टीले नगर र गाउँपालिकाको प्रमुखमा पठाइदिए हुन्छ । सांसदलाई नै बजेट दिनु भनेको गाउँपालिका र नगरपालिकाको क्षेत्राधिकारमा हस्तक्षेप हो । निर्वाचन क्षेत्र विकास कार्यक्रम सांसदको अधीनमा दिने होइन । विकास कार्य बढाउनु नै छ भने सम्भाव्यता अध्ययनको आधारमा प्रत्येक निर्वाचन क्षेत्रलाई बजेट बढाइदिए भइहाल्यो नि । आयोजनाको सञ्चालन सम्बन्धित नगरपालिका र गाउँपालिकाले गरिहाल्छन् । बरु योजना सञ्चालन ठीक रूपमा भयो भएन भनी सांसदहरूले निगरानी गर्ने भूमिकाबाट पछि हट्न भने भएन । सबै निर्वाचन क्षेत्रमा विकासको काम गराउन सरकारले के नीति लिने हो र कसरी गर्ने हो भन्ने निर्णय गर्ने काम संसद्को हो । त्यही नीतिलाई कार्यान्वयनमा सरकारले लैजानुपर्छ । संविधान भने संघीय प्रणालीको बनाउने अनि प्रतिगामी शासन व्यवस्थामा भन्दा पनि तल ओर्लेर सांसदका नाममा बजेट बाँड्ने गर्नु त संविधानकै उल्लंघन हो । अदालतको आदेश र कानुनको पालना सरकार, सांसद र नागरिक सबैले गर्नुपर्छ ।"
युरोपमा लाखे,"(लन्डन)बेलायतको राजधानी लन्डन उत्रिएपछि विनोद चिपालुले एउटा अठोट लिए, बेलायतमा पनि लाखे नाच जीवन्त राख्छु । लाखे नाचबाटै नेपाललाई चिनाउँछु । उनको अठोट न बेलायतको खुल्ला परिवेशमा डगमगायो, न व्यस्ततामा । नेपालमै आधुनिकताको प्रभावका कारण यो परम्परागत नाच संकटमा परेका बेला चिपालु भने बेलायतदेखि युरोपसम्म हरेक स्टेजमा लाखे नाचमै प्रस्तुत भइरहेका छन् । धिमे बाजापछि नेवार समुदायको अर्को पहिचान लाखे नाच काठमाडौंको मुख्य पर्व इन्द्रजात्राको प्रमुख आकर्षण मानिन्छ । लाखे नाच मनोरञ्जन मात्रै नभई यसले नेवार समुदायको आस्था र परम्परागत संस्कृतिलाई समेत प्रतिविम्बित गर्ने चिपालुको विश्वास छ । बेलायती नेपाली डायस्पोरामा लाखे नाच उच्चारण हुनेबित्तिकै स्मृतिमा एकमात्र नाम आउँछ विनोद चिपालु ।मेरो यति पारिश्रमिक भन्ने छैन । मेरो एकमात्र उद्देश्य देश चिनाउने हो, चिपालुले कान्तिपुरसँग भने, विशेष गरी नेपाललाई चिनाउने कार्यक्रममा मात्र गर्छु । जहाँ पायो त्यहीं र छाला जुत्ता लगाएर गर्दिनँ, पवित्र चोखो भएर नाच्छु । नेवार समुदायको विशेष जात्रा वा पर्वमात्र होइन, यहाँ नेपालीले गर्ने महोत्सव र कार्यक्रममा लाखे नाचमार्फत प्रस्तुत हुन्छन् चिपालु । बेलायतमा काम र व्यवसायको व्यस्तता त छ तर मनले चाहे सबै पुग्ने रहेछ, उनी भन्छन् । उनीसँग नेपालबाटै जमानामा ल्याएको मुखुन्डो, पोसाक र गरगहना छन् । उनी मनदेखि नै नाच्छन्, नाच्न थालेपछि सबै बिर्सने गरी । कुनै जमाना १० मिनेटसम्म निरन्तर नाचेका उनी अचेल बढीमा ४५ मिनेट मात्र नाच्न सक्ने बताउँछन् । स्टेज जानुअघि हल्का रिहर्सल गरे पुग्छ उनलाई । बेलायत आएपछि उनले युरोपकै पुरानो नेपाली संस्था यती नेपाली एसोसिएसन यूके, हिमालयन यती, पासा पुचः गुथि यूकेका गतिविधि र तमुधिं यूकेको नेपाली मेलामा लाखे नाच प्रदर्शन गर्दै आएका छन् । बेलायतमा लाखे नाच्न थालेको २५ वर्ष पूरा भएको उपलक्ष्यमा चिपालुले यो परम्परा अब दोस्रो पुस्तालाई हस्तान्तरण गर्दै छन् । बेलायतमै जन्मेहुर्केका पुस्तालाई आफ्नो मौलिक कला, संस्कृति र परम्पराबारे जानकारी दिन र यसलाई पछिसम्म जीवन्त राख्न मैले हस्तान्तरण गर्न लागेको हुँ, उनले प्रस्ट्याए । यही अगस्ट तेस्रो साता लन्डनमा दीप नाच आयोजना गर्ने उनको तयारी छ । सोही क्रममा लाखे महोत्सव गर्ने र नयाँ पुस्तालाई हस्तान्तरण गरिने उनले बताए । उक्त महोत्सवमा देवी देवताको १० अवतार गणेश, भैरव, मञ्जुश्री, कालीनाच, ताण्डप, कुमारी, भेलु आदि नाच हुने चिपालु बताउँछन् । महोत्सवका लागि पासा पुचः गुथि यूके र इनास यूकेको समेत सहयोग छ । यसका लागि स्कटल्यान्डबाट चरण प्रधान, अमेरिकाबाट यज्ञमान शाक्य र नेपालबाट योगेश्वर अमात्य आउँदै छन् । नेपालबाट अन्य कलाकार र बेलायतवासी विदेशीलाई बोलाएर कार्यक्रम भव्य गर्ने सोच चिपालुको छ । नेपाल छँदा नै लाखे नाच्न सिकेका हुन् उनले । चिपालुले ९ वटा स्कुलमा विद्यार्थीलाई यो नाच सिकाउने गर्थे । सन् २००० मा कलाकारका रूपमा कला देखाउन बेलायत आएका थिए चिपालु । उनको जन्मघर काठमाडौं छाउनी हो । १५ वर्षको उमेरदेखि कला क्षेत्रमा लागेका उनले नेपाल छँदा कैयौं फिल्म, नाटकमा अभिनय गरे । यहाँ आएपछि ढिकी याद आयो नामक एल्बमका गीतमा उनले संगीत पनि भरेका छन् । उनले छोरीको नामबाट प्लमस्टिडमा विगत १२ वर्षदेखि मिनी मार्ट मिल्सा स्टोर चलाइरहेका छन् । अढाइ लाख पाउन्ड लगानी गरेर यो व्यवसाय थप विस्तार गरेको उनले सुनाए । छिट्टै मिल्सा टपरी रेस्टुरेन्ट सुरु गर्ने गृहकार्यमा पनि छन् उनी । उनलाई व्यवसायमा श्रीमती सविना श्रेष्ठ चिपालुको उल्लेख्य साथ छ । एक छोरा, एक छोरी र श्रीमतीका साथ लन्डन बुलबिचमा बस्छन् चिपालु ।"
आर्ट काउन्सिलमा सिर्जना२०२४,"काठमाडौं (कास) सिर्जना कलेज अफ फाइन आट्सले बर्सेनि गर्दै आएको सिर्जना२०२४ मा प्रदर्शनीका लागि २९ कलाकारका दुई सय सिर्जना राखिएका छन् । काठमाडौंको बबरमहलस्थित नेपाल आर्ट काउन्सिलमा आयोजित प्रदर्शनीमा चित्रकला, मूर्तिकला, प्रतिस्थापन कला तथा फोटोग्राफी गरी २९ जना कलाकारका २ सय सिर्जना समावेश छन् । कलेजका अुनसार सिर्जना२०२४ मा खासगरी चारजना वरिष्ठ कलाकार शशीविक्रम शाह, वत्सगोपाल वैद्य, कृष्ण मानन्धर र मदन चित्रकारका कला यात्रा र सिर्जनाका विविध पक्षहरू प्रस्तुत गरिएको छ । त्यसका साथै, प्रदर्शनीमा नवीन्द्र राजभण्डारी, शारदामान श्रेष्ठ, शरद रञ्जित, सम्झना राजभण्डारी, कृष्णगोपाल श्रेष्ठलगायतका कलाकारका कलाकृति समेत प्रदर्शनीमा अटाएका छन् । प्रदर्शनी असार ७ गतेसम्म चल्नेछ ।"
भिक्टोरियाको गद्दी आरोहण,"सन् १८३७ मा आजकै दिन (जुन २०) मा एलेक्जेन्ड्रिया भिक्टोरिया बेलायती महारानी बनेकी थिइन् । १८१९ मे २४ मा जन्मिएकी भिक्टोरियाले १८ वर्षको उमेरमा गद्दी आरोहण गरेकी थिइन् । भिक्टोरियाले बेलायतमा ६३ वर्ष २ सय १६ दिन शासन गरिन् । उनको शासनकाललाई भिक्टोरिया युग भनिन्छ । भिक्टोरिया युगमा बेलायतमा औद्योगिक, राजनीतिक, वैज्ञानिक तथा सैन्य क्षेत्रमा व्यापक परिवर्तनहरू भएका थिए । त्यसका साथै, बेलायती साम्राज्य सबैभन्दा बढी विस्तार भएको थियो । भिक्टोरिया युगमा भारत, अस्ट्रेलिया, क्यानडा, न्युजिल्यान्ड, दक्षिण अफ्रिका गरी विश्वको करिब २० प्रतिशत भूभाग बेलायतअन्तर्गत थियो ।भिक्टोरियाले १९४० मा राजकुमार अल्बर्टसँग विवाह गरेकी थिइन् । १९६१ मा अल्बर्टको मृत्युपछि गहिरो शोकमा परेकी भिक्टोरिया केही समय सार्वजनिक कार्यक्रममा समेत देखिन छाडेकी थिइन् । तर पछि उनी राजकाजमा सक्रिय भएकी थिइन् । संवैधानिक राजसंस्थाकी प्रमुख भए पनि उनले मन्त्रिपरिषद्का नियुक्ति तथा महत्त्वपूर्ण सरकारी नीतिलाई प्रभावित पार्ने क्षमता राख्थिन् । भिक्टोरियाको १९०१ जनवरी २२ मा ८१ वर्षको उमेरमा निधन भएको हो । उनको मृत्युपछि बेलायतमा एडवार्ड सातौं राजा भएका थिए ।"
दूधको भुक्तानी माग्दै सडकमा आएका किसानमाथि प्रहरी धरपकड,"(काठमाडौं)आफूले बिक्री गरेको दूधको बक्यौता तत्काल पाउनुपर्ने माग गर्दै विरोध प्रदर्शनमा उत्रिएका दुग्ध किसानमाथि प्रहरीले धरपकड गरेको छ । पूर्वनिर्धारित कार्यक्रमअनुसार लैनचौरस्थित दुग्ध विकास संस्थान (डीडीसी) मा तालाबन्दी गर्न पुगेका किसानलाई प्रहरीले पक्राउ गरेको हो । केन्द्रीय दुग्ध सहकारी संघको अगुवाइमा डीडीसीको केन्द्रीय कार्यालय घेराउका क्रममा ४८ किसान पक्राउ परे । पूर्वनिर्धारित कार्यक्रमअनुसार किसानहरू बिहान ८ बजे नै पुगेका थिए । तर ८१५ बजेतिर प्रहरीले तितरवितर बनायो, संघका अध्यक्ष अम्मरबहादुर कुँवरले भने, किसानलाई पक्राउ गरी कालिमाटी पुर्याइयो । करिब १२ बजेमात्रै छाड्यो । बक्यौता रकम माग्दै किसान र किसानका प्रतिनिधिसहित करिब ५ सय जना डीडीसी पुगेका थिए । डीडीसी कार्यालय किसान पुग्दा त्यहाँ प्रहरी तैनाथ थिए । किसान डीडीसीको गेटमा बस्न खोज्दा प्रहरीसँग सामान्य झडप भएको संघले जनाएको छ । त्यसपश्चात् प्रहरीले किसानलाई लछाडपछाड गर्दै धरपकड गरेको संघका अध्यक्ष कुँवरले बताए । किसानले पाउनुपर्ने बक्यौता रकम बढेर ५ अर्बभन्दा बढी भइसक्यो । किसानको माग फागुन १९ को सम्झौता कार्यान्वयन हो । डीडीसी र निजी डेरीले भुक्तानी नगर्दा किसानले बैंकको ब्याज तिर्न सकेका छैनन् । घरजग्गा लिलाम हुने अवस्थामा पुगेको छ, उनले भने, तर, सरकारले झुलाउने काममात्रै गरेको छ । सम्झौता गरेर पन्छिने काम गर्यो । अन्त जाने बाटो नभएपछि बाध्य भएर सडकमा आएका छौं । दबाबस्वरूप डीडीसी घेराउ र तालाबन्दी गर्न खोजेको हो, प्रहरीको हस्तक्षेप भयो ।संघका अनुसार ६ लाख दुग्ध किसानले ७ महिनादेखिको भुक्तानी पाएका छैनन् । डीडीसी र निजी डेरी उद्योग गरी किसानले उठाउनुपर्ने रकम ५ अर्ब बढी भइसकेको छ । त्यसमध्ये डीडीसीको मात्र २ देखि साढे २ अर्ब रुपैयाँ पुगिसकेको संघका अध्यक्ष कुँवरले बताए । भुक्तानी दिलाउन सरकार र डेरी उद्योगीबीच गएको मंसिर २६ मा बक्यौता भुक्तान गर्ने सहमति भएको थियो, तर कार्यान्वयन नभएपछि फागुन १९ अर्को सम्झौता भयो । ०८० पुससम्मको बक्यौता चैत २१ सम्म दिइसक्नुपर्ने पछिल्लो सहमति पनि कार्यान्वयन नभएपछि किसानहरू आन्दोलनमा उत्रिएका हुन् ।संघका महासचिव रामप्रसाद आचार्यका अनुसार समयमै बक्यौता नपाएपछि किसानले भोग्नुपरेको कठिनाइबारे कृषि तथा पशुपन्छी विकासमन्त्री ज्वालाकुमारी साहलाई जेठ २२ मा जानकारी गराएका थिए । माग जेठ २४ सम्म सम्बोधन नभए विरोध गर्ने जनाएका थिए । किसानको माग सम्बोधन नभएपछि उनीहरूले जेठ २५ देखि असार ४ सम्म कालोपट्टी बाँधेर दूध बेचेका थिए । माग सम्बोधन नभए असार ५ मा डीडीसीको केन्द्रीय कार्यालय, लैनचौरमा तालाबन्दी गर्ने पनि बताएका थियौं, पूर्वनिर्धारित कार्यक्रमअनुसार प्रतिनिधिको रूपमा काभ्रे, मकवानपुर, चितवन, बारा, पर्सालगायत १० जिल्लाका किसान आएका थिए, महासचिव आचार्यले भने, शान्तिपूर्ण धर्ना कार्यक्रममा प्रहरी परिचालन गरेर हस्तक्षेप गरियो । दूधकोबेचेको पैसा माग्न आएका किसानलाई ४ घण्टा नियन्त्रणमा लियो । सरकारको गतिविधिले किसानहरू थप निरुत्साहित भएको उनको भनाइ छ । किसानसँग कुरा गर्दा आशाको कुरा गर्ने तर कार्यान्वयन नगर्ने प्रवृत्ति देखियो, किसानको मुद्दामा सरकारले कहिलै ध्यान दिएन, उनले भने, विगतमा यतिधेरै ज्यादती थिएन । पैसा माग्दा आउँदा प्रहरीले लखेट्ने पहिलो पटक हो । यसले गृहमन्त्री, सरकारलाई असफल मानेका छौं ।संघअन्तर्गत १ हजार ८ सय ७२ दुग्ध उत्पादक सहकारी संस्था आबद्ध छन् । यी संस्थाले करिब ६ लाख परिवारबाट औपचारिक रूपमा दैनिक करिब १२ लाख लिटर दूध संकलन र बिक्री गर्दै आएका छन् । ती किसानको बिचल्ली भएको महासचिव आचार्यको भनाइ छ । डीडीसी र निजी डेरीले भुक्तानी गर्न ढिलाइ गरेपछि नेपाल कम्युनिस्ट पार्टी (माओवादी केन्द्र) बाहेक सबै राजनीतिक दलका भ्रातृ संगठनले तत्काल भुक्तानी गर्न सरकारसँग माग गरेका थिए । १० किसान संगठनको संयुक्त संस्था राष्ट्रिय किसान सञ्जालका पदाधिकारीले जेठ २६ मा कृषि तथा पशुपन्छी विकासमन्त्री ज्वालाकुमारी साहलाई भेटेर तत्काल भुक्तानीको व्यवस्था मिलाउन आग्रह गरेका थिए । तर, सुनुवाइ नभएपछि किसानहरू आन्दोलित भएका हुन् । सरकारी स्वामित्वको डीडीसीले नै भुक्तानी दिएको छैन ।हाल करिब १२ सय दुग्ध उत्पादक सहकारीले डीडीसीलाई दूध दिन्छन् । दूध संकलन नियमित रहे पनि ७ महिनायता तिनको भुक्तानी रोकिएको छ । अहिले दैनिक माग १ लाख लिटर भए पनि डीडीसीले १ लाख २० हजार लिटर दूध संकलन गरेको छ । बढी दूध पाउडरमा कर्न्भसन भएको छ । ११ सय टन धूलो दूध र ९ सय टन बटर मौज्दात नै छ, यस्तो अवस्थामा भुक्तानी दिने नाममा संकलन बन्द गर्नु पनि भएको छैन, डीडीसीका निमित्त उपमहाप्रबन्धक राजेन्द्रप्रसाद अधिकारीले भने, मौज्दात धूलो दूध र बटर बिक्री गर्न २ पटक सूचना जारी गर्यो, तर आवेदन परेन । त्यही भएर पनि समस्या भएको छ । किसानले गर्दै आएको आन्दोलनको हकमा छलफल र वार्ताबाट निष्कर्षमा पुग्ने उनले बताए । तर, किसानले कहिलेसम्म भुक्तानी दिनेबारेमा डीडीसी मौन छ । मौज्दात दुग्ध पदार्थ बिक्री भए, किसानलाई तत्काल भुक्तानी गर्न सकिन्छ, त्यसमा हामीले पहल गरिराखेका छौं, उनले भने ।"
कृषिमन्त्री र किसानको वार्ता निष्कर्षविहीन,"बक्यौता माग्दै आन्दोलन गरिरहेका किसानर कृषि तथा पशुपन्छी विकासमन्त्री ज्वालाकुमारी साहबीच बुधबार वार्ता भएको छ । मन्त्रालयमा बेलुका ७ देखि ९ बजेसम्म चलेको वार्ता निष्कर्षविहीन बनेको संघका महासचिवआचार्यले बताए । मन्त्रीज्यूले वार्तामा बोलाउनुभएको थियो । हामीले छिटो निकास दिन आग्रह गरेका थियौं, निकास नभएसम्म आन्दोलन गर्ने बताएका छौं, आचार्यले भने, मन्त्रीज्यूले प्रहरीको गतिविधिमा दुःख व्यक्त गर्नुभयो । तर, किसानलाई भुक्तानी दिने विषयमा अझै टुंगो लागेन । छलफलमा मन्त्री साहले बिहीबार अर्थमन्त्री वर्षमान पुन र अर्थ सचिवसँग छलफल गरेर भुक्तानीका विषयमा टुंगो लगाउने बताउनुभयो ।कृषि मन्त्रालयका सहसचिव सूर्य पौडेलले किसानसँग वार्ताभन्दा प्रहरीले गरेको धरपकडबारे छलफल भएको बताए । किसानले उठाएको विषय संवेदनशील छ । किसानले भुक्तानी नपाउनु अपराध हो, यस विषयमा मन्त्रालय गम्भीर छ, सहसचिव पौडेलले भने, डीडीसीलाई कडाइका साथ पैसा जम्मा गरेर किसानलाई भुक्तानी गर्न निर्देशन दिएका छौं । यसका लागि कार्ययोजनासहित मन्त्रालयमा पेस गर्न निर्देशन दिएका छौं । डीडीसीले नसके सरकारले जोहो गर्छ, किसानसँग छिटै वार्ता हुन्छ ।"
पाँच वर्षमा एउटा औद्योगिक ग्राम सञ्चालनमा,"काभ्रेको पाँचखालमा निर्माणाधीन औद्योगिक ग्रामलाई महिला उद्यम ग्रामका रूपमा नामकरण गरी महिला उद्यमीलाई उद्योग सञ्चालन गर्न प्रोत्साहित गरिनेछ, बजेट वक्तव्यमा भनिएको छ, औद्योगिक ग्राम निर्माणका लागि ४१ करोड विनियोजन गरिएको छ । गत आर्थिक वर्षको बजेटमा समेत घोषित १०५ वटा औद्योगिक ग्रामको पूर्वाधार निर्माण तीन तहका सरकारको लागत साझेदारीमा सम्पन्न गरी सञ्चालनमा ल्याइने बताइएको थियो । बाँकी पालिकामा औद्योगिक ग्राम स्थापना गर्न आवश्यक तयारी गरिने बजेट वक्तव्यमा उल्लेख छ ।औद्योगिक ग्राम घोषणा तथा सञ्चालनसम्बन्धी कार्यविधि, ०७५ को पहिलो संशोधनअनुसार औद्योगिक ग्रामका लागि हिमाली र दुर्गम पहाडी क्षेत्रमा २५ रोपनी, पहाडी क्षेत्रमा ३५ रोपनी र तराई क्षेत्रमा ७ बिघा न्यूनतम क्षेत्रफल हुनुपर्छ । घनाबस्तीबाट ५ सय मिटर दूरीमा मात्र औद्योगिक ग्राम स्थापना गर्ने र २ सय मिटरको परिधिभित्र मानव बस्ती विकास गर्न नहुने मापदण्डमा उल्लेख छ । अन्तर्राष्ट्रिय सीमादेखि भने न्यूनतम २ किमि दूरीमा हुनुपर्नेछ ।औद्योगिक ग्रामभित्रका कुल जग्गाको ६० देखि ७० प्रतिशत उद्योग स्थापनाका लागि उपयोग गर्नुपर्नेसमेत मापदण्डमा छ । पालिकालाई केन्द्रले उपलब्ध गराउने अनुदानबाट स्थानीय सरकारहरूले पूर्वाधार विकासका कार्यक्रम सञ्चालन गर्नेछन् । त्यसअन्तर्गत सीमा पर्खाल, तारबार, पहुँचमार्ग, प्लट, ११ केभी विद्युत् प्रसारण, वैकल्पिक ऊर्जाको प्रयोग, गोदाम घर, पानीको आपूर्ति, फोहोर व्यवस्थापनजस्ता पूर्वाधार विकास गर्नुपर्ने मापदण्ड छ । जग्गाको उपलब्धता, उपलब्ध जग्गामा औद्योगिक ग्राम विकासको सम्भावना, पालिकाको प्राथमिकता र क्षमताको विश्लेषण नगरी सुरु भएको कार्यक्रम कार्यान्वयन पक्षमा सुधार गर्नुपर्ने महालेखा परीक्षकको ६० औं प्रतिवेदनले औंल्याइसकेको छ ।औद्योगिक ग्राम निर्माणको काम सुस्त गतिमा बढिरहेको उद्योग मन्त्रालयका प्रवक्ता घिमिरेले स्विकारे । जुन गतिमा काम हुनुपर्ने हो, त्यो गतिमा हुन सकेको छैन, यसपालि गुल्मीको मदाने गाउँपालिकाको मात्रै पूर्ण रूपमा सञ्चालनमा आइसकेको छ, उनले भने, अन्य स्थानीय तहका औद्योगिक ग्रामहरू पनि सञ्चालनमा आउने चरणमा छन् । चालु आर्थिक वर्ष पनि ५ वटा औद्योगिक ग्राम घोषणा गर्न मन्त्रिपरिषद्मा पठाइए पनि घोषणा भइनसकेको उनले बताए ।"
चक्रपथ विस्तारबारे १० सांसदले दर्ता गरे जरुरी सार्वजनिक महत्त्वको प्रस्ताव,"अतिक्रमित जग्गा एकीकृत गर्न प्रस्तावसांसद प्रदीप पौडेलले अतिक्रमित भएका सार्वजनिक जग्गाको एकीकृत व्यवस्थापन गर्न र विकास निर्माण गर्दा सरकारका विभिन्न निकाय बीचमा अनिवार्य सहकार्य गर्नुपर्ने सम्बन्धमा गरी दुई वटा छुट्टै सार्वजनिक महत्त्वको प्रस्ताव संसद्मा दर्ता गराएका छन् । यसमा सांसदद्वय प्रतिमा गौतम र सपनाराज भण्डारीको समर्थन छ । स्थानीय, प्रदेश र संघीय सरकारबीच समन्वय गरेर मात्रै विकास आयोजना अघि बढाउनसमेत सरकारको ध्यानाकर्षण गरिएको छ । सडक कालोपत्र गर्नुपूर्व त्यस ठाउँमा ढल, खानेपानीको पाइप, बिजुलीको तार भूमिगत गर्ने जस्ता विषय योजनामा भएनभएको वा आवश्यक रहेनरहेको यकिन गरेर मात्रै सडक कालोपत्र गर्नसमेत उनले ध्यानाकर्षण गराएका छन् । सरकारी निकायबीच आपसी समन्वय नहुँदा सडक कालोपत्र गर्नेबित्तिकै खानेपानी र ढल बिछ्याउन भन्दै सडक भत्काउने प्रवृत्ति रहेकाले त्यसलाई रोक्नुपर्ने पौडेलको माग छ ।पौडेलले प्रस्तावमा विश्वविद्यालय, मठमन्दिर तथा अन्य विभिन्न क्षेत्रका बहुमूल्य जग्गा राजनीतिक पहुँच र आग्रहपूर्वाग्रहका आधारमा स्वार्थ समूहरूसँग मिलेमतो गरी विभिन्न व्यक्ति, संघसंस्था तथा निजी कम्पनीलाई सस्तोमा भाडामा दिने काममा शक्ति र पहुँचको दुरुपयोग हुने गरेकाले यसलाई रोक्ने पर्ने उल्लेख गरेका छन् । विशेष गरी काठमाडौं उपत्यकालगायत मुख्य सहरी क्षेत्र तथा घनाबस्तीबीचमा रहेका सार्वजनिक जग्गा विभिन्न बहानामा व्यक्तिले अपचलन गरिरहेको हुँदा त्यस्तो जमिन तत्काल मुक्त गराई पार्क, खेल मैदान वा अन्य सामुदायिक उपयोगमा ल्याएर व्यवस्थित कार्ययोजना बनाउनुपर्छ, प्रस्तावमा उल्लेख छ ।"
मजदुरलाई परिचयपत्र,"(बागलुङ)बागलुङ नगरपालिकाले नगर क्षेत्रका मजदुरको पहिचान र सुरक्षाका लागि श्रमिक पहिचान कार्ड जारी गर्न थालेको छ । नगरक्षेत्रमा बसेर काम गर्ने सबै मजदुरको तथ्यांक राख्न यो व्यवस्था गरेको हो । चालु आर्थिक वर्षको नीति तथा कार्यक्रममा भएको व्यवस्थाअनुसार नै नगरपालिकाले मजदुरको पहिचान गरेर परिचयपत्र दिन थालेको हो । परिचयपत्र दिनु अघि ती मजदुरको विस्तृत विवरण राख्ने र उनीहरूको बिमासमेत गराइएको नगर प्रमुख वसन्तकुमार श्रेष्ठले बताए । नेपाल बिजुली, पेन्टर, प्लम्बर तथा निर्माण मजदुर युनियन क्युपेक नेपाल मा आबद्ध भएका मजदुरको लगत राखेर नगरपालिकाले पहिचान कार्ड जारी गरेको हो । पहिलो चरणमा ६ सय ३० जना मजदुरको लगत राखिएको क्युपेक बागलुङका अध्यक्ष मनबहादुर थापाले बताए । त्यसबाहेक नगरपालिकाले यातायात मजदुर, कृषि क्षेत्रका मजदुर र ठेकेदार मार्फत काम गरिरहेका मजदुरको पनि लगत राख्ने श्रेष्ठले बताए ।पहिलो चरणमा सबै मजदुरको लगत राखेर दुर्घटना बिमा गराउने र पहिचानका लागि परिचयपत्र दिने काम भइरहेको हो । नगरभित्रका, बाहिरका, विभिन्न जिल्ला र अर्को देशबाट आएका मजदुरको तथ्यांक राखेपछि भोली हुने जुनसुकै अप्ठ्यारोमा पनि नगरपालिकाले सहयोग गर्न सक्छ, श्रेष्ठले भने, उनीहरू दुर्घटना हुँदा ठेकेदारले अलपत्र छाड्ने गरेको समेत भेटियो । गतसाता मात्रै उच्च अदालत बागलुङको निर्माणाधीन भवनबाट खसेर एक मजदुरको मृत्यु भएको थियो । उनको उपचारका लागि चासो दिने कोही थिएन । लगत राखिएका मजदुर भएमा दुर्घटना बिमाले पनि राहत मिल्ने भएपछि नगरपालिका यो अभियानमा जोडिएको थापाले बताए ।मध्यपहाडी लोकमार्ग, कालीगण्डकी करिडोरलगायत ठूला आयोजनामा पनि सयौं मजदुर कार्यरत छन् । उनीहरू कुन ठाउँबाट आए भन्ने तथ्यांक छैन । उनीहरूको तथ्यांक नराख्दा भोलि हुने आपराधिक क्रियाकलापमा समात्ने आधारसमेत भेटिँदैन, श्रेष्ठले भने, यो सूचीकरणले सुरक्षा दिने मात्र नभई अपराध नियन्त्रणमा पनि सहयोग पुग्छ । ग्रामीण क्षेत्रमा सुन टल्काउने निहुँमा पुग्नेले चोरी गरेर भाग्दा दोषी पत्ता नलागेकोले यो सूचीकरणको सुरुवात गरिएको प्रमुख प्रशासकीय अधिकृत हरिदत्त कँडेलले बताए । मजदुर बीच अस्वस्थ्य प्रतिस्पर्धा रोक्नुका साथै काम अलपत्र पारेर छाड्ने र जिल्ला दररेटभन्दा फरक मूल्य लिएर काम गर्ने प्रवृत्ति पनि यो सूचीकरणले रोकिने कँडेलको भनाइ छ । नगरपालिकाको अनौपचारिक तथ्यांकअनुसार ५ हजारभन्दा बढी मजदुर यहाँ काम गरिरहेका छन् । मोटर ग्यारेज, कवाडी संकलन, निर्माण मजदुर, विद्युत् जडानलगायतमा काम गरे पनि उनीहरूको लागत र दुर्घटना बिमा छैन । नगरपालिकाले पेसाअनुसार ५० हजारदेखि १ लाख रुपैयाँसम्मको दुर्घटना बिमा पनि गराइदिने योजना रहेको नगर प्रमुख श्रेष्ठले बताए ।"
'डिजिटाइजेसनलाई प्रोत्साहन गरे धेरै रेमिट्यान्स भित्र्याउन सकिन्छ,"(काठमाडौं) रेमिट्यान्स आप्रवाहमा देखिएको सुधारलाई दिगो बनाउन र वैधानिक तवरले धेरै रेमिट्यान्स भित्र्याउन यसको प्रणालीलाई थप डिजिटाइजेसन गर्नुपर्ने सरोकारवालाहरूले औंल्याएका छन् । यो प्रक्रियामा सबै सरोकारवाला मिलेर अघि बढ्नुपर्नेमा उनीहरूको जोड थियो । नेपाल राष्ट्र बैंकको सहकार्यमा नेपाल मुद्रा विप्रेषक संघले आयोजना गरेको कार्यशालामा सरोकारवालाहरूले रेमिट्यान्सबाट अर्थतन्त्रमा परेको सकारात्मक प्रभावलाई ध्यानमा राखेर सेवा विस्तार तथा सुधारमा ध्यान केन्द्रित गर्नुपर्ने बताएका हुन् ।कार्यशालामा कार्यवाहक गभर्नर निलम ढुंगाना तिम्सिनाले रेमिट्यान्स आप्रवाह बढिरहेको र यसले अर्थतन्त्र सुधारमा महत्त्वपूर्ण भूमिका खेलेको बताइन् । वैधानिक तवरले रेमिट्यान्स भित्र्याउन र डिजिटाइजेसनमा लैजान सबैले पहल गर्नुपर्ने उनको भनाइ थियो । यो प्रक्रियामा राष्ट्र बैंक सरोकारवालाहरूसँग सहकार्य गर्न तयार रहेको पनि उनले बताइन् । रेमिट्यान्स क्षेत्रका प्रतिस्पर्धी संस्थाहरूले एकआपसमा स्वस्थ प्रतिस्पर्धा गर्नुपर्ने र अनुमतिपत्र समयमै नवीकरण गराएर कारोबार नियमिततापूर्वक गर्नुपर्छ, राष्ट्र बैंकको विदेशी विनिमय व्यवस्थापन विभागका कार्यकारी निर्देशक तुलसीप्रसाद घिमिरेले भने, रेमिट्यान्स क्षेत्रको विकास र सहजताका लागि राष्ट्र बैंक तयार छ । रेमिट्यान्स कम्पनीहरूले नियामक निकायले निर्दिष्ट गरेका नियम कानुन र परिपत्रको परिधिभित्र रहेर काम गर्नुपर्ने राष्ट्र बैंक, गैरबैंक वित्तीय संस्था सुपरिवेक्षण विभागका कार्यकारी निर्देशक रामबहादुर मानन्धरले बताए । कार्यशालामा नेपाल मुद्रा विप्रेषक संघका अध्यक्ष चन्द्र टण्डनले रेमिट्यान्स कम्पनी र रेमिट्यान्सको काम गर्ने बैंक तथा वित्तीय संस्थाहरूले स्वस्थ प्रतिस्पर्धा गरेमा रेमिट्यान्स आप्रवाह बढ्ने र त्यसले विदेशी मुद्रा सञ्चिति बलियो बनाउन टेवा पुग्ने बताए ।"
"विश्व बैंकका लागि माल्दिभ्स, नेपाल र श्रीलंकासम्बन्धी मामिला हेर्न सिस्लेन नियुक्त","काठमाडौं (कास) विश्व बैंकले नेपाल, माल्दिभ्स र श्रीलंकासम्बन्धी मामिला हेर्ने प्रमुखमा डेभिड सिस्लेनलाई नियुक्त गरेको छ । उनले जुलाई १ देखि पदभार सम्हाल्ने विश्व बैंकले बुधबार जारी गरेको विज्ञप्तिमा उल्लेख छ । यसअघि फारिस हदादजर्भोसले विश्व बैंकका लागि यो क्षेत्रको नेतृत्व सम्हाल्दै आएका थिए । अमेरिका र इटलीको दोहोरो नागरिक रहेको र सन् २००१ मा अर्बान क्लस्टर युनिटमा अर्थशास्त्रीका रूपमा सिस्लेन विश्व बैंक प्रवेश गरेको विज्ञप्तिमा उल्लेख छ । त्यसयता उनले प्रक्रियागत र व्यवस्थापकीय पदमा विभिन्न क्षेत्रमा काम गरेका थिए । पछिल्लो समय वासिङ्टनमा रहेर सिस्लेनले ल्याटिन अमेरिका एवं क्यारिबियन क्षेत्रमा सहरी, विपत् जोखिम व्यवस्थापनमा प्राक्टिस म्यानेजरका भूमिकामा कार्यभार निर्वाह गरेका थिए । म मेरो नयाँ भूमिकाप्रति उत्साहित छु र हाम्रा सम्पूर्ण सरोकारवाला एवं साझेदारहरूसँग चाँडै भेट्न आतुर छु, सिस्लेनले भनेका छन्, सरकारी निकाय, विकास साझेदार र विविध सरोकारवालाहरूसँग विश्व बैंकका प्राथमिकताअनुरूप रणनीतिक बहसमार्फत प्रक्रियागत कार्यहरूलाई अघि बढाउनु मेरो प्रमुख प्राथमिकता हुनेछ । विश्व बैंकअन्तर्गत करिब ४८ अर्ब डलरको पोर्टफोलियो रहेको माल्दिभ्स, नेपाल र श्रीलंका क्षेत्रका बैंकका गतिविधिहरूमा सिस्लेनले दिशानिर्देश गर्नेछन् ।"
अर्थ संक्षेप,"राठीकोलको ब्रान्ड एम्बेसडरमा हमालकाठमाडौं (कास) राठी ग्रुपको प्रमुख उत्पादन राठीकोल को ब्रान्ड एम्बेसडरमा अभिनेता राजेश हमाल नियुक्त भएका छन् । मंगलबार काठमाडौंमा आयोजित एक कार्यक्रममा राठी ग्रुपका अध्यक्ष अरुणकुमार राठी र अभिनेता हमालले सम्झौता पत्रमा हस्ताक्षर गरेका हुन् । हमालले अबको एक वर्षसम्म राठीकोल का विभिन्न विज्ञापनहरूमार्फत यसको प्रचार गर्नेछन् । राठी ब्रान्डले चलचित्रमा हमालको उत्कृष्ट विरासतलाई सदैव सम्मान गर्ने राठी ग्रुपका अध्यक्ष राठीले बताए । यो सहकार्यले नेपाली चलचित्र र समाजको लागि महानायकको प्रतिबद्धता र राठीकोल को उत्कृष्टताको प्रतिबद्धतासँग उत्तम रूपमा मेल खाने उनको विश्वास छ ।पञ्चकन्या स्टिललाई ग्रिन प्रो प्रमाणपत्र काठमाडौं (कास) पञ्चकन्या स्टिलको उत्पादन ५०० एक्सडी र ५५० एक्सडी रिबार (फलामे छड) ले ग्रिनप्रो प्रमाणपत्र पाएका छन् । कन्फेडेरेसन अफ इन्डियन इन्डस्ट्री सीआईआई र सोराभजी गोदरेज ग्रिन बिजनेस सेन्टरद्वारा प्रमाणपत्र दिइएको हो । ग्रिन प्रो प्रमाणपत्रले वातावरणीय प्रदूषणका लागि कडा मापदण्डहरू पूरा गर्ने उत्पादनहरूलाई मान्यता दिन्छ । वातावरणीय स्थिरता र निर्माण क्षेत्रको उत्कृष्टताप्रति प्रतिबद्ध रहेको कम्पनीको दाबी छ । पञ्चकन्या स्टिलको उच्च गुणस्तर र पर्यावरणमैत्री सामग्रीहरू उत्पादन गर्ने प्रतिबद्धतालाई अझ उजागर गर्ने कम्पनीले जनाएको छ । ग्रिन प्रो प्रमाणपत्र प्राप्त स्टिल रिबारहरूले हरित भवन प्रमाणपत्रहरू प्राप्त गर्न मान्यता र ख्याति प्राप्त हुने तथा स्रोतको खपत घटाएर उत्पादनमा सुधार गर्ने कम्पनीले उल्लेख गरेको छ । सामसङको ग्यालेक्सी एस२४ किन्दाग्यालेक्सी बड्स काठमाडौं (कास) सामसङको ग्यालेक्सी एस२४ सिरिजको स्मार्टफोन खरिद गर्दा ५ हजार थप थरी १५ हजार मूल्यको ग्यालेक्सी बड्स एफई पाइनेछ । ग्राहकहरूले आफ्नो टेक अपग्रेड गर्ने, सिमलेस कनेक्टिभिटी, टप टियर पर्फमेन्स र क्रिस्टल क्लियर साउन्ड पाउने मौका सबै यो आकर्षक छुट मूल्य अफर लागू रहुन्जेल हुनेछन् । यो अफर इनस्टा फाइनान्स सेवाबाट शून्य प्रतिशत ब्याजमा बिनाकुनै वित्तीय झन्झट लिन सकिनेछ । आफ्नो नागरिकताको साथ ग्राहकहरूले ग्यालेक्सी बड्स एफई प्राप्त गर्न ५ हजार रुपैयाँ थप गर्नुपर्नेछ । स्मार्ट फोनसँग शून्य प्रतिशत ब्याज रहेको इन्स्टा फाइनान्सको ईएमआईमा समग्र हुने गरी यो बन्डल खरिद गर्न सक्नेछन् । यो अफर असार ६ सम्म रहुनेछ ।सिद्धार्थ बैंकको ॅसिद्धार्थ रिवार्डस् योजनाकाठमाडौं (कास) सिद्धार्थ बैंकले डिजिटल भुक्तानी प्रवर्द्धन गर्ने उद्देश्यका साथ आफ्ना ग्राहकका लागि सिद्धार्थ रिवार्डस् योजना ल्याएको छ । बैंकले सञ्चालनमा ल्याएको सिद्धार्थ रिवार्डस् कार्यक्रमअन्तर्गत ग्राहकले बैंकको कार्ड प्रयोग गरी गरिने खरिद (पीओएस र इकमर्स) र मोबाइल बैंकिङबाट गरिने टपअपका आधारमा रिवार्डस् पोइन्टस पाउनेछन् । यसरी पाएको पोइन्टसलाई हवाई टिकट, होटल, पसल, उपहार कार्ड, बिमा तथा इन्टरनेट बिल पेमेन्ट आदिजस्ता विभिन्न सेवाहरू लिदाँभुक्तानीका लागि नगदको सट्टा प्रयोग गर्न सक्नेछन् । बैंकका प्रमुख कार्यकारी अधिकृत सुन्दरप्रसाद कँडेलले बैंकको यस सुरुवातले डिजिटल भुक्तानीमा एक रोमाञ्चक र नयाँ अध्यायको सुरुवात गरी ग्राहकहरूको बैंकिङ अनुभवलाई अझ गुणस्तरीय बनाउने बताए ।"
सूर्य नेपाल प्रिमियर गल्फमा भुवन र दिनेश अगाडि,"काठमाडौं (कास) प्रो भुवन नगरकोटी र दिनेश प्रजापतिले दोस्रो दिन बुधबार समग्रमा १० अन्डर १ सय ३४ सहित सूर्य नेपाल प्रिमियर गल्फ च्याम्पियनसिपको संयुक्त अग्रता बनाएका छन् । गोकर्ण गल्फ कोर्समा उनीहरूले नीरज तामाङ, सुवास तामाङ र एमेच्योर सद्भाव आचार्यलाई ३ स्ट्रोकले पछि पारेका छन् । भुवनले आज ६ अन्डर ६६ को उत्कृष्ट स्कोर कार्ड बनाए । पहिलो दिनका लिडर दिनेशले ३ अन्डर ६९ मा दिनको खेल सकेका थिए । समग्रमा ७ अन्डर १ सय ३७ को स्कोरमा नीरज, डिफेन्डिङ च्याम्पियन सुवास र एमेच्योर सद्भाव संयुक्त तेस्रो स्थानमा रहे । नीरजले ६ अन्डर ६६ को उत्कृष्ट स्कोर बनाउँदा सुवास र सद्भावले ३ अन्डर ६९ मा खेल टुंग्याएका थिए ।समग्रमा ५ अन्डर १ सय ३९ सहित तोरणविक्रम शाही र एमेच्योर विजय श्रेष्ठ संयुक्त छैटौं स्थानमा रहे । विजयले २ अन्डर ७० र तोरणले १ ओभर ७३ मा खेल सके । यो स्कोरमा तोरण दोस्रोबाट छैटौं स्थानमा तल झरे । समग्रमा ४ अन्डर १ सय ४० को स्कोरमा जयराम श्रेष्ठ, सञ्जय लामा र एमेच्योर सुमन परियार संयुक्त आठौं स्थानमा छन् । जयरामले ४ अन्डर ६८, सञ्जयले ३ अन्डर ६९ र सुमनले २ ओभर ७४ को स्कोर गरे । ३६ होलको समाप्तिमा २१ प्रोफेसनल र ६ एमेच्योर गरी २७ गल्फरले कट बनाएका छन् । प्रोतर्फ रमेश अधिकारी, धनबहादुर थापा, भुवनकुमार रोक्का, रवि खड्का, रामे मगर, बलभद्र राई, भूबहादुर गुरुङ, दलबहादुर लामा, टंकबहादुर कार्की, किशन कालीराज सुनार, वसन्तराज गुरुङ, शिवराम पौडेल, सूर्यप्रसाद शर्मा र युवराज भुजेलले कट बनाए । एमेच्योरतर्फ सद्भाव, विजय, सुमनसँगै तेन्जिङ पाल्देन, राहुल विश्वकर्मा र वाङ्चेन ढोन्डुपले अन्तिम दुई दिनमा स्थान बनाए ।पहिलो दिन संयुक्त तेस्रो स्थानमा रहेका भुवनले दिनेशसँग शीर्षस्थानमा रहने क्रममा फ्रन्ट र ब्याकनाइन दुवै ३ अन्डर ३३ मा सके । दोस्रो होलको बोगीबाट सुरु गरे पनि तेस्रो, चौथो, सातौं र आठौं होलमा बर्डी प्रहार गरे । यसपछि ब्याकनाइनमा पनि चार होलमा बर्डी प्रहार गरे । १०, १२, १४ र १७ औं होलमा एकएक सट बचाए भने १५ औं होलमा बोगी खेपे । उनले कुल ८ बर्डी प्रहार गरे ।पहिलो दिनका लिडर दिनेशले फ्रन्टनाइन २ अन्डर ३४ मा सकाए । तेस्रो, पाँचौं, छैटौं र नवौं होलमा बर्डी प्रहार गरे भने दोस्रो र चौथो होलमा एकएक सट खेर फाले । यसपछि १४ औं होलको बोगीविरुद्ध ११ र १२ औं होलमा बर्डी प्रहार गर्दै ब्याकनाइन १ अन्डर ३५ मा सके ।नीरजले फ्रन्टनाइन २ अन्डर ३४ मा सके । पहिलो, तेस्रो र पाँचौं होलमा बर्डी प्रहार गर्दा आठौं होलमा एक सट खेर फाले । ब्याक नाइनमा भने निरजले १० देखि १२ र १८ औं होलमा गरी चार बर्डी प्रहार गरे । ब्याकनाइन ४ अन्डर ३२ मा सकाए ।सुवासले फ्रन्टनाइन ३ अन्डर ३३ मा सक्ने क्रममा दोस्रो, तेस्रो, पाँचौं र नवौं होलमा बर्डी प्रहार गर्दा छैटौं होलमा एक सट खेर फाले । यसपछि ११ औं होलको बोगीविरुद्ध १२ औं होलको बर्डीले ब्याकनाइन इभन पार ३६ मा सके ।एमेच्योर सद्भावले फ्रन्टनाइन २ अन्डर ३४ मा पूरा गरे । दोस्रो र आठौं होलको बोगीविरुद्ध तेस्रो, पाँचौं, छैंटौं र सातौं होलमा एकएक सट बचाए । ब्याकनाइन १ अन्डर ३५ मा पूरा गरे । ११ औं होलमा बोगी प्रहार गरे भने १२ र १३ औं होलमा शट बचाए । पुरस्कार राशिको आधारमा सिजनकै ठूलो प्रतियोगितामा कुल १५ लाख ५० हजार नगद पुरस्कार राशि रहेको छ । विजेताले २ लाख ७५ हजार जित्नेछन् ।"
बराबरीले क्रोएसियालाई गाह्रो,"पोर्चुगिज प्रशिक्षक मार्टिनेज खुसीलाइप्जिग पोर्चुगाली प्रशिक्षक रोबर्टो मार्टिनेजले युरोको आफ्नो पहिलो खेलमा टिमको प्रदर्शनको प्रशंसा गरेका छन् । उनले आफ्नो टिमले अनुशासित खेल प्रदर्शन गरेको र एक गोलले पछाडि रहेको स्थितिमा नआत्तिएको दाबी गरे । फ्रान्सिस्को कोन्सेकाओले खेलको अन्त्यतिर गरेको निर्णायक गोल मदतमा पोर्चुगलले बुधबार चेक गणतन्त्रमाथि २१ को पुनरागमन जित रचेको हो । मार्टिनेजको पोर्चुगल उपाधिका लागि बलियो दाबेदार छ । तर, चेकविरुद्ध भने पोर्चुगलले जितका लागि अन्त्यसम्म प्रतीक्षा गर्नुपरेको थियो । हामीले जितका लागि अन्त्यसम्म मिहिनेत गर्नुपरेको थियो । खेल हाम्रै नियन्त्रणमा थियो । चेक गणतन्त्रले पहिलो गोल गरेता पनि यसपछि हामीले उनीहरू हाबी हुन दिएनौं, यो उत्तिकै महत्त्वपूर्ण तथ्य रह्यो, मार्टिनेजले थपे । दोस्रो हाफमा चेक टिमले अधिकांश समय रक्षात्मक खेलेको थियो । तर, इन्ज्युरी समयको दोस्रो मिनेटमा सब्स्टिच्युट कोसेसोलाई गोल गर्नबाट रोक्न सकेनन् । चेक टिमले ६२ औं मिनेटमा लुकास प्रोभोडको गोलले अग्रता लिएको थियो । यो खुसी लामो समय भने टिकेन र ६९ औं मिनेटमा रोबिन हार्नाकले आत्मघाती गोल गरे । पोर्चुगलले युरो अगाडिका दुई मैत्रीपूर्ण खेलमा एक गोलले पछाडि रहेको स्थितिमा हार बेहोरेको थियो । यो खेल स्लोभानिया र क्रोएसियाविरुद्ध थियो । तर चेक टिमविरुद्ध एक गोलले पछाडि रहेको स्थितिमा पनि हामी आत्तिएनौं । त्यसैले हाम्रो जित सम्भव भएको हो, प्रशिक्षक मार्टिनेजको विश्लेषण थियो । पोर्चुगलका लागि डिएगो जोटाले गरेको एक गोलले भने मान्यता पाएन र त्यसमा अफसाइडको निर्णय सुनाइएको थियो । यसै खेलबाट पोर्चुगाली कप्तान क्रिस्टियानो रोनाल्डोले कीर्तिमान छैटौं युरो खेलेका छन् । छनोट चरणमा उत्कृष्ट प्रदर्शन गरेको पोर्चुगल सन् २०१६ को च्याम्पियन पनि हो । हाम्रा सबै २३ खेलाडी उत्तिकै प्रभावशाली छन् । तिनीहरूको महत्त्व पनि उत्तिकै छ, मार्टिनेजले भने, यो जितका लागि हाम्रा समर्थकलाई पनि धन्यवाद छ ।"
प्रतिद्वन्द्विता नवीकरण,"डर्टमन्ड (रोयटर्स) इटाली र स्पेन युरो समूह बी को खेलमा भिड्दा त्यो युरोपका दुई ठूला फुटबल शक्तिबीचको भिडन्त हुनेछ । यस क्रममा युरोपमा यी दुई देशबीच चलिआएको लामो र कडा प्रतिद्वन्द्विताको नवीकरण हुनेछ । इटाली र स्पेनबीच युरोमा नियमित भेट भइरहेको छ । सन् १९६० यता उनीहरू आठौंपल्ट खेल्दैछन् । अझ लगातार पाँचौं संस्करणमा यी दुई हेभिवेट देशले एक आपसको सामना गर्न लागेका छन् । पूरा शृंखलाको निर्णायक मोड सन् २००८ मा सुरु हुन्छ, जतिबेला स्पेनले इटालीलाई क्वाटरफाइनलमा हराएको थियो । उक्त संस्करणमा स्पेन नै च्याम्पियन रह्यो । सन् २०१२ मा उनीहरूबीच दुई खेल भए । त्यसमा एक खेल फाइनल रह्यो । त्यसमा स्पेन टिम इटालीमाथि विजयी रह्यो । इटालीले चारपल्ट उपाधि जितेर विश्वकपमा आफ्नो प्रभुत्व साबित गरेको इतिहास छ । तर युरोपमा भने सर्वोच्चताका लागि स्पेनसँगै जर्मनी बढी भिडेका छन् । दुई टिमबीचको सबैभन्दा पछिल्लो भेट भने सन् २०२० को युरोमा भएको थियो, जतिबेला इटालीले सेमिफाइनलमा स्पेनलाई हराएको थियो । अन्ततः इटाली नै वेम्बलीमा च्याम्पियन भयो । सन् २०१६ मा इटालीले अन्तिम १६ को खेलमा स्पेनलाई हराएको थियो । यसमध्ये सबैभन्दा महत्त्वको खेल त सन् २०१२ को फाइनल नै रह्यो । किभमा भएको त्यो खेलमा भिन्सेन्ट डेल बक्सको स्पेनले इटालीमाथि ४० ले जित निकालेको थियो । यो नै दुई टिमबीचको खेलमा ठूलो अन्तरको जित रहेको छ । स्पेनले त्यही बेला लगातार दुईपल्ट युरोमात्र जितेन, यसबीच विश्वकप पनि जित्यो । यसपल्टको खेल फेरि यस्तो मोडमा भएको छ, जतिबेला दुवै टिमले आआफ्नो पहिलो खेलमा जित निकालेका छन् । स्पेनले क्रोएसियाली चुनौती ३० ले समाप्त पारेको थियो भने इटाली अल्बानियाविरुद्ध २१ ले अगाडि रह्यो । यसपल्ट एउटै समूहमा रहेको हुनाले सम्भवतः सबै स्थिति अनुकूल रहे, अर्को भेट फाइनलमै मात्र हुनेछ । डिफेन्डिङ च्याम्पियन इटालीका प्रशिक्षक हुन्, लुसियानो स्पालेट्टी । उनी स्पेनविरुद्धको खेललाई लिएर भन्छन्, धेरैको फुटबलमा के दाबी हुन्छ भने जित्नु नै सबथोक हो । यसमा म सहमत हुन सक्दिनँ । फुटबलमा राम्रो खेल्ने पनि ठूलो अर्थ छ । कुनै पनि टिमले सबैभन्दा पहिलो राम्रो फुटबल खेल्नुपर्छ । हाम्रो उद्देश्य राम्रो खेल्नु नै हो । स्पेनविरुद्धको खेल सबै अर्थमा फरक हुनेछ, यसमा कुनै त्यस्तो विशेषता हुने छैन, जस्तो अल्बानियाविरुद्धको खेलमा देखिएको थियो । अर्कोतर्फ उनका स्पेनी समकक्षी लुइस डी ला फुन्टे भन्छन्, क्रोएसियाविरुद्धको खेलमा हाम्रा सबै खेलाडीको प्रदर्शन उच्च रह्यो । त्यस खेलमा नयाँ र युवा खेलाडीसँगै अनुभवी र पाका खेलाडीले पनि उत्कृष्ट प्रदर्शन गरे । यी सबै खेलाडी अझै पनि अर्को एक सफलतालाई भोका छन् । हाम्रा खेलाडीमा अझ राम्रो खेल्ने उद्देश्य कायम छ र म त्यसलाई कायम रहेको हेर्न चाहन्छु । हामीले विश्व फुटबलमा धेरै जितेका छौं र अझै धेरै जित्न चाहन्छौं ।"
छवि कायम राख्न इंग्ल्यान्डलाई धौधौ,"स्लोभानियासर्बियाम्युनिख स्लोभानिया युरो २०२४ मा बिहीबार सर्बियाविरुद्धको खेल अगाडि आत्मविश्वासी रहनेछ । किनभने टोलीले आफ्नो पहिलो खेलमा एक अंक बटुलेको थियो । सर्बियाली टिममा भने यसको ठीक विपरीत खेलाडीको चोटको समस्या त छँदै छ, टोलीका कप्तान पनि खुसी हुन सकेका छैनन् । युरोमा डेब्यु गरेयता २४ वर्षमा दोस्रो संस्करणमात्रै खेलिरहेको स्लोभानियालाई राम्रोसँग के थाहा छ भने जितको अर्थ नकआउट चरणमा पुग्ने बाटो सहज हुनेछ । समूह सी मा इंग्ल्यान्ड र डेनमार्क छन् । प्रतियोगिताको दोस्रो खेल अलिकति भए पनि सजिलो हुने गर्छ, स्लोभाकियाका मिडफिल्डर टिमी इल्सनिकले भनेका छन्, सर्बियाविरुद्धको जितको के विशेष अर्थ हुनेछ, त्यो हामीलाई राम्रोसँग थाहा छ । डेनमार्कविरुद्धको खेलमा स्लोभाकियाले ११ बराबरी निकालेको थियो । व्यवस्थापक माटजाज केकले लगभग त्यही टिम उतार्ने छ, जसले डेनमार्कविरुद्ध खेलेको थियो । सर्बिया भने इंग्ल्यान्डसँगको खेलमा १० ले पराजित भयो । यही हारले ड्रागन स्टोजकोभिचको टिम समूहको पुछारमा छ । इंग्ल्यान्डसँगको हारमै पनि सम्माजनक प्रदर्शन गरेको सर्बियाली टिमका मिडफिल्डर फिलिप कोस्टिच चोटका कारण दोस्रो खेलमा देखिने छैनन् । कप्तान डुसान टाडिच आफ्ना प्रशिक्षकको टिम छनोटमा खुसी छैनन् । प्रशिक्षक स्टोजकोभिचले सर्बियाली मिडियामा के भनेका छन् भने टिम छनोट गर्ने जिम्मेवारी आफ्नै हो, टिममा यति बेला कुनै पनि विवाद अस्वीकार्य छ ।"

शीर्षक,विवरण
"अधिकतम तापक्रम ४३ डिग्री तर, गरिबलाई केको गर्मी !","शिव पुरी (रौतहट), रमेशकुमार पौडेल (चितवन),रूपा गहतराज (नेपालगन्ज) र घनश्याम गौतम (बुटवल)"
त्रिविको जग्गा खोज्न त्रितालको नेतृत्वमा समिति,"(काठमाडौं)त्रिविको अतिक्रमित जग्गाबारे छानबिन र खोजबिन गर्न पूर्वसचिव शारदाप्रसाद त्रितालको संयोजकत्वमा समिति गठन गरेको छ । समितिमा पूर्वसहसचिवद्वय महेन्द्रकुमार थापा र जानकीबल्लभ अधिकारी तथा त्रिविका विज्ञका रूपमा डा प्रेमसागर चापागाईं सदस्य छन् भने शिक्षा, विज्ञान तथा प्रविधि मन्त्रालयका उपसचिव सुशीला अधिकारी सदस्यसचिव रहेकी छन् । त्रिविको कीर्तिपुर र नैकापमा रहेको एक हजार बढी रोपनी जग्गा अतिक्रणमा परेको समाचार कान्तिपुरले प्रकाशित गर्दै आएको थियो । त्रिविको केन्द्रीय कार्यालय मातहत ३७ सय रोपनी जग्गा रहेको तथ्यांक छ । सञ्चार तथा सूचना प्रविधिमन्त्री रेखा शर्माका अनुसार त्रिविको जग्गाको अध्ययन, अनुसन्धान, छानबिन र अनुगमनलगायत अचल सम्पत्तिको लगत संकलन गरी समितिले प्रतिवेदन बुझाउनेछ । त्रिताल बालुवाटारस्थित ललिता निवासको जग्गा अपचलनसम्बन्धी छानबिन समिति२०७५ का संयोजकसमेत हुन् । समितिले ३ महिनाभित्र सरकारलाई प्रतिवेदन बुझाउने शिक्षा मन्त्रालयले जनाएको छ । छानबिनका क्रममा विश्वविद्यालयको सम्पत्ति हिनामिना भएको देखिन आएमा सत्यतथ्य प्रमाणसहित आवश्यक कारबाहीका लागि सिफारिस गर्न समितिलाई कार्यादेश तोकिएको छ । त्रिविको जग्गाजमिन, भवनको लगत उपयोग, संरक्षण र व्यवस्थापन सम्बन्धमा विद्यमान अवस्थाको पहिचान समितिले गर्ने शिक्षामन्त्री सुमना श्रेष्ठले बताइन् । जग्गाको संरक्षण, प्रयोग, व्यवस्थापन उपयोग र पूर्वाधार निर्माणका सम्बन्धमा गर्नुपर्ने तत्कालीन र दीर्घकालीन कार्यहरूबारे सुझाव दिन समितिलाई कार्यादेश दिइएको छ ।विश्वविद्यालयको जग्गा अतिक्रमणमा परेको, अतिक्रमित जग्गा फिर्ता गर्न अदालतले गरेको निर्णयसमेत कार्यान्वयन नभएको, भाडामा लगाएको जग्गाबाट नियमित आम्दानी उठ्न नसकेको अवस्था रहेकाले गहन र व्यापक रूपमा अध्ययन तथा खोजबिन गर्न समिति गठन गर्नुपरेको शिक्षा मन्त्रालयले जनाएको छ ।त्रिविको काठमाडौं उपत्यका बाहिर पनि आंगिक क्याम्पसका नाममा सयौं रोपनी सरकारी जग्गा छ । विशेष गरी त्रिवि केन्द्रीय कार्यालय परिसरको जग्गा अतिक्रमण र कब्जा गरी भोगचलन गर्ने प्रवृत्ति बढ्दो छ । विभिन्न सरकारी तथा गैरसरकारी, निजी संघसंस्था, व्यक्तिदेखि त्रिविकै प्राध्यापक कर्मचारीले समेत मनोमानी रूपमा त्रिविको जग्गा अतिक्रमण गरी भोगचलन गर्दै आएका छन् ।नैकापमा विश्वविद्यालयलाई दाताले दिएको करिब १ सय २५ रोपनी जग्गा बिक्रीवितरण गरेर घरसमेत निर्माण भएको त्रिवि सामान्य प्रशासन महाशाखाले जनाएको छ । सर्वोच्च अदालतले उक्त जग्गा त्रिविकै हुने फैसला गरे पनि विश्वविद्यालयले आफ्नो अधीनमा ल्याउन सकेको छैन । त्रिविका पूर्वपदाधिकारीको लापरबाहीका कारण बिचौलियाको मिलेमतोमा उक्त जग्गा बिक्रीवितरण हुन पुगेको फैसलामा उल्लेख छ । त्यस्तै कीर्तिपुरको करिब १ सय ८ रोपनी जग्गामा निजी लगानीमा रहेको ल्याबरोटरी स्कुल सञ्चालनमा छ । पूर्वशिक्षामन्त्री कृष्णगोपाल श्रेष्ठ समूहले सम्झौता सकिएपछि पनि जग्गा फिर्ता गरेको छैन । २०५७ सालमा शिक्षा मन्त्रालयले हस्तक्षेप गरेर उक्त जग्गामा निजी विद्यालय सञ्चालन गर्न दिने सम्झौता गरेको थियो ।त्रिविको जग्गामा सवारीसाधन पार्किङ स्थलदेखि फोहोरमैला संकलन, ढुंगा, गिट्टी, बालुवाको डिपो सञ्चालन भइरहेको छ । त्रिवि पदाधिकारीले आफूखुसी निर्णय गरी सरकारी, गैरसरकारी र धार्मिक संघसंस्थालाई पनि त्रिविको सयौं रोपनी भोगचलन गर्दै आएका छन् । महालेखापरीक्षकको ६१ औं प्रतिवेदनमा समेत विश्वविद्यालयको सम्पत्ति शैक्षिक प्रयोजनमा उपयोग गरी संरक्षण गर्नुपर्ने औंल्याइएको छ । विश्वविद्यालयको र अन्तर्गतका निकायको भौतिक सम्पत्तिको खोज, संकलन तथा जगेर्ना गर्न र समुचित तवरले अभिलेखीकरण गर्न त्रिविले २०७४ मा एक कार्यदल गठन गरेको थियो ।कार्यदलले दिएको सुझावसमेत त्रिविले कार्यान्वयन गरेको थिएन । वर्तमान पदाधिकारीले विश्वविद्यालयको जग्गा संरक्षण गर्न सरकारकै सहयोग चाहिने भन्दै कुलपति तथा प्रधानमन्त्री पुष्पकमल दाहाल र सहकुलपति तथा शिक्षामन्त्री सुमना श्रेष्ठलाई आग्रह गर्दै आएका थिए ।"
रुसी सेनामा भर्ती भएका नेपालीबारे सरकार बेखबर,"(काठमाडौं)रुसी सेनामा गैरकानुनी रूपमा भर्ती भएका नेपालीहरूका बारे सरकार अझै बेखबर छ । सरकारले रुसी पक्षबाट युक्रेनसँगको युद्धमा जेठ १ सम्म २३ जनाको मृत्यु भएको तथा ५ जना युक्रेनी सेनाको कब्जामा रहेको पत्ता लगाए पनि थप विषयमा कुनै पनि जानकारी पाएको छैन । रुसी सेनामा कति नेपाली भर्ती भएका छन् र मृत्यु हुनेको संख्या कति पुग्यो भन्नेबारेमा हालसम्म प्रस्ट तथ्यांक आएको छैन । हुन त नेपालले करोडौं रुपैयाँ खर्च गरेर मस्कोमा नेपाली दूतावास खोलेको छ । जहाँ रुसका लागि नेपाली राजदूतका रूपमा मिलन तुलाधर कार्यरत छन् । तर नेपालीको अवस्थाबारे न त मस्कोमा रहेको नेपाली दूतावासलाई थाहा छ, न त रुसी सरकारले काठमाडौंस्थित नेपाली दूतावासबाट कुनै ठोस सूचना दिएको छ । सन् २०२२ फेब्रुअरी २४ बाट सुरु भएको युद्धमा रुसले गैरकानुनी रूपमा सम्झौता गर्दै नेपालीलाई भर्ती गर्दै आएको छ । नेपालीहरू रुसी सेनामा भर्ती भएको युद्धपछि थाहा भए पनि त्यसपछि कहिले, कहाँ र कति संख्यामा नेपाली भर्ती भएका छन् भन्ने जानकारी परराष्ट्र मन्त्रालयसँग पनि छैन । मुलुकमा संकट र अप्ठ्यारो अवस्थामा कूटनीतिक पहलमार्फत गाँठो फुकाउनुपर्नेमा हालसम्म सुरुआतकै दिनमा जस्तो अवस्था रहेको देखिन्छ । मृत्यु हुनेको परिवारलाई क्षतिपूर्ति दिनेबाहेक रुसले हालसम्म नेपाली नागरिकका विषयमा नेपाल सरकारलाई कुनै पनि जानकारी दिन सकेको छैन । पूर्वराजदूत प्रा विजयकान्त कर्ण रुसी सेनामा भर्ती भएका नेपालीबारे हालसम्म पनि नेपाल सरकार बेखबर हुनुमा नेपाल सरकार र रुसी सरकार दुवै जिम्मेवार रहेको मान्छन् । उनका अनुसार रुसले नेपाललाई नगनेको प्रस्ट पारे । नेपालका सरकारी एजेन्सीहरूबीचमा समन्वय र एकीकृत रूपमा काम गर्ने शैली छैन । अहिले पनि विभिन्न सरकारी कार्यालयहरूबाट भ्रष्टाचार गरेर नेपाली नागरिकलाई रुस पठाइरहेका छन्, उनले भने, रुसका युवाहरू आफ्नो सेनामा भर्ती हुन तयार छैनन्, जुन कारणले गर्दा नेपालजस्ता मुलुकबाट युवाहरू लगिरहेका छन् । पूर्वराजदूत कर्ण नेपालले अब रुससँग राम्रो सम्बन्ध भएका मुलुकहरू भारत र चीनको साथ लिएर आफ्ना नागरिकबारे बुझ्नुपर्ने ठान्छन् । उनले थपे, नत्र नेपालले यूएनलगायत बहुपक्षीय फोरमहरूमा रुसविरुद्ध आवाज उठाउनुपर्ने हुन्छ । रुसी सेनामा आबद्ध नेपालीको जीवन रक्षार्थ अभियानले भने हालसम्म ३९ जना नेपालीको युद्धमा मृत्यु भइसकेको दाबी गरेको छ । उनीहरूले परिवारले काजकिरिया गरेका आधारमा उक्त संख्या निकालेको अभियानकी संयोजक कृतु भण्डारीले जानकारी दिइन् । रुसी सेनामा भएको नेपालीको अवस्थाबारे आफूहरू गम्भीर रहेको उपप्रधान तथा परराष्ट्रमन्त्री नारायणकाजी श्रेष्ठले उल्लेख गर्दै आइरहेका छन् । हामीले आफ्नो तर्फबाट सक्दो प्रयास गरिरहेका छौं । हामीले आफ्ना नागरिकको हितमा हुने गरी सबै पक्षबाट पहल गरिरहेका छौं, उनको भनाइ छ । श्रेष्ठका अनुसार नेपाली पक्षले रुसी पक्षसँग रुसी सेनामा भर्ती भएर युद्धमा मृत्यु भएका नेपालीको शव नेपाल पठाइदिन, युद्धमा मृत्यु हुने नेपालीका परिवारलाई क्षतिपूर्ति उपलब्ध गराइदिन, युद्धमा घाइते भएका र रुसी सेनामा भर्ना भएका सबैलाई फिर्ता पठाइदिन, नेपालीलाई रुसी सेनामा भर्ती नगराउन, रुसी सेनामा भर्ती भएका नेपालीको संख्या नेपाल सरकारलाई जानकारी दिन, रुसी सेनामा भर्ती भएर युक्रेनी सेनाको कब्जामा परेकाको जानकारी दिन तथा उच्च तहको भ्रमण मिलाउन आग्रह गरिसकेको प्रस्ट पारे । तर रुसी पक्षबाट भने शव नेपाल पठाइदिन्छौं र मृत्यु हुनेका परिवारलाई क्षतिपूर्ति दिन्छौं भन्नेबाहेक हालसम्म अन्य कुनै जवाफ आएको छैन । उपप्रधानमन्त्री श्रेष्ठले गत फागुन २४ मा रुसी विदेशमन्त्री सर्गेर्ई लाभ्रोभसँग टेलिफोन संवाद गरेका थिए । कुराकानीमा पनि रुसी पक्षसँग उनले यही कुरालाई जोड दिएका थिए । तर त्यतिबेला पनि रुसी विदेशमन्त्री लाभ्रोभले युद्धका क्रममा मारिएकाका परिवारलाई क्षतिपूर्ति दिन रुस तयार भए पनि अन्य विषयमा भने चर्चा गर्न चाहेका थिएनन् । श्रेष्ठले लाभ्रोभसँगको कुराकानीमा सम्भव भए रुसबाट नेपाल भ्रमण वा नेपालबाट रुस भ्रमण गर्न आग्रह गरेका थिए । कूटनीतिक स्रोतका अनुसार पछिल्लो पटक परराष्ट्र मन्त्रालयको लगातार पहलपछि रुसले नेपालीलाई भर्ती गर्न बन्द गरेको छ । नेपालले नेपालीहरूको करार सम्झौता रद्द गरेर फर्काउने र क्षतिपूर्ति दिने कुरा गरेको छ । जसमा रुस सकारात्मक देखिएको छ, स्रोतले भन्यो, हामी सबै स्रोत लगाएर उद्धारका निम्ति तयार छौं । क्षतिपूर्ति र फर्काउने विषयमा छलफल केन्द्रित छन् । युक्रेनसँग पनि छुट्टै कूटनीतिक संवाद भइरहेको छ । त्यसअघि तत्कालीन परराष्ट्रमन्त्री एनपी साउदले पनि नेपालीको अवस्था बुझ्नका लागि आफू मस्को भ्रमण गर्न तयार रहेको रुसी पक्षलाई बताएका थिए । तर मस्कोबाट कुनै पनि सकारात्मक सन्देश आएन । जुन अवस्था अहिले पनि उही छ । रुसी सेनामा नेपालीको प्रयोगका सम्बन्धमा पहिलो पटक गत साउन १६ मा परराष्ट्र मन्त्रालयमार्फत विज्ञप्ति जारी गर्दै परम्परागत रूपमा रहेको सम्झौताअन्तर्गत केही मित्रराष्ट्र (भारत र बेलायत) बाहेक अन्य विदेशी सेनामा भर्ना हुन अनुमति दिने कुनै नीति नरहेको उल्लेख गरेको थियो । त्यस बारेमा नेपालले रुसलाई समेत जानकारी गराएको थियो । फेरि गत मंसिर १८ मा परराष्ट्रले नेपाली नागरिकलाई रुसी सेनामा भर्ना नगर्न र गरिएको भए उनीहरूलाई तत्काल नेपाल फर्काउन भन्दै रुसलाई कूटनीतिक नोट पठाएको जानकारी दियो । रुसका लागि नेपाली राजदूतले पनि त्यहाँको परराष्ट्र मन्त्रालयमा गएर नेपाल सरकारको सन्देश सुनाएका थिए । राजदूतले रुसी सेनामा भर्ती भएका नेपालीको सम्झौतापत्र रद्द गरी नेपाल पठाइदिन अनुरोध गरेका थिए । राजदूत एलेक्सेई नोभिकोभलाई मंसिर तेस्रो साता बोलाएर नेपाल सरकारले ध्यानाकर्षण गराउनुका साथै कूटनीतिक नोट पनि हस्तान्तरण गरेको थियो । त्यसपछि फेरि पछिल्लो पटक गत पुस ४ मा तत्कालीन परराष्ट्रमन्त्री साउदले नेपालका लागि रुसी राजदूत नोभिकोभलाई बोलाएर नेपालीलाई पूरा तालिम नदिई रेड जोन मा नपठाउन तथा त्यहाँ भएका नेपालीलाई यथाशीघ्र फिर्ता गर्न आग्रह गरेका थिए । त्यसपछि यसअघि युगान्डाको राजधानी कम्पालामा माघ पहिलो साता भएको असंलग्न आन्दोलन अभियानको १९ औं शिखर सम्मेलनका क्रममा तत्कालीन परराष्ट्रमन्त्री एनपी साउदले रुसी उपविदेशमन्त्री वर्सिनिन सर्गेई वसिलिइविचसँगको भेटमा नेपालका तर्फबाट असन्तुष्टि जनाएका थिए । उपप्रधानमन्त्री श्रेष्ठले गत फागुन २४ मा रुसी राजदूत नोभिकोभलाई फेरि मन्त्रालयमा बोलाएर अहिलेको परिस्थितिमा नेपाल वा रुसबाट उच्च तहको भ्रमण आवश्यक रहेको बताएका थिए । रुसी पक्षबाट त्यो स्वीकार भएको छैन । तर गत चैत ७ मा अर्थमन्त्री वर्षमान पुनसँगको भेटवार्तामा रुसी राजदूत नोभिकोभले नेपालीलाई रुसले फिर्ता पठाउन चाहे पनि सबै नेपाली स्वदेश फर्कन इच्छुक नभएको आफूले खबर पाएको दाबी गरेका थिए । उनको उल्टै अवैध बाटोबाट रुसी सेनामा भर्ती हुन जाने युवालाई नेपालले रोक्नुपर्ने भनाइ थियो । नोभिकोभले युक्रेनी सेनाले बन्धक बनाएका नेपालीलाई युद्धबन्दी साटासाट गरेर भए पनि मुक्त गराउने तयारी भइरहेको जानकारी मन्त्री पुनलाई दिएका थिए । हाम्रो सेनाको नियन्त्रणमा रहेका युक्रेनी फौजका सदस्यहरूसँग साटेर भए पनि नेपालीलाई युक्रेनबाट मुक्त गर्ने तयारी छ, नोभिकोभले भनेका थिए । रुसका लागि नेपालका पूर्वराजदूत हिरण्यलाल श्रेष्ठ भने नेपालीलाई रुस सरकारले अपहरण गरी लगेर सेनामा भर्ती नगरेको बताउँछन् । उनका अनुसार नेपालीहरू पैसा खर्च गरेर आफ्नै इच्छाले रुसी सेनामा भर्ती हुन गएका हुन् । परराष्ट्र मन्त्रालयले नेपाली फर्काउँछौं भनेर रुससँग सम्पर्क गरेको छ । तर रुसले आफूहरूले क्षतिपूर्ति दिने तर अरू विषयमा जानकारी नदिने बताइसकेको छ, उनले भने, रुसले नेपालीहरू आफूहरूसँग सम्झौता गरेरै भर्ना भएको दाबी गरिरहेका छन् । श्रेष्ठ नेपालले भारत, बेलायत, फ्रान्स, अमेरिकालगायत अन्य देशमा सेना भर्ती गर्न मिल्छ भने रुसमा पनि मिल्नुपर्ने मान्छन् । असंलग्न परराष्ट्र नीति भएको नेपालले कि त कुनै पनि मुलुकमा नेपालीलाई भर्ती गर्न दिनु भएन, नत्र रुसको मात्र विरोध गरेर हुन्न । यसबीचमा पटकपटक आग्रह गर्दा पनि सरकारका तर्फबाट पीडित परिवारको आग्रहलाई नमानेपछि रुसी सेनामा आबद्ध नेपालीको जीवन रक्षार्थ रत्नपार्कमा अभियानकी संयोजक भण्डारीको नेतृत्वमा तेह्रबुँदे मागसहित लगातार १७ दिन आमरण अनशन बसेको थियो । त्यसबीच वैशाख २३ मा प्रधानमन्त्री पुष्पकमल दाहालका जनसम्पर्क हेर्ने पदाधिकारी बुद्धि जीसीले अनशन स्थल गएर प्रधानमन्त्रीले मागहरू सम्बोधन गर्ने आश्वासन दिएका थिए । रुसी सेनामा भर्ती भएका नेपालीका विषयमा सरकार गम्भीर नभएकाले बाध्य भएर आमरण अनशन बस्नुपरेको संयोजक भण्डारीको भनाइ छ । पुसदेखि नै हामीले करारपत्र सम्झौता भंग गरी स्वदेश ल्याउन भनिरहेका थियौं । रुसमा हरेक सेकेन्ड नेपाली जोखिममा छन् । तर, काठमाडौंमा सरकार सुतेर बसिरहेको भान भइरहेको छ, उनले भनिन्, जबसम्म सरकारले हाम्रो माग सम्बोधन गर्दैन, तबसम्म हामी खबरदारी गर्न छाड्दैनौं । अभियानले सरकारसामु बेपत्ताको अवस्था खोजी गर्न विधि र प्रक्रिया घोषणा गरी तत्काल कार्यान्वयन तहमा ल्याउनुपर्ने, रुसी सेनामा कार्यरत नेपालीको तथ्यांक सार्वजनिक गर्नुपर्ने, प्रलोभनमा परी रुस पठाउने बिचौलियाको पहिचान गरी तत्काल कारबाही, पीडित परिवारको उद्धार, राहत र पुनःस्थापनाका लागि मन्त्रीस्तरीय समन्वय समिति गठन गर्नुपर्ने, रुसी सेनाबाट फर्किएर आएका युवाको पुनःस्थापना तथा पीडित परिवारको उचित हेरचाहको व्यवस्था गर्नुपर्ने, कूटनीतिक सम्बन्ध भएका देशहरूमा नेपालले आफ्ना नागरिकलाई सैन्य सम्झौताबिना सैन्य सेवामा भर्ती नगर्न पहल गर्नुपर्नेलगायत माग अघि सारेको थियो । सत्ता गठबन्धन एमालेकी सचेतक एवं अन्तर्राष्ट्रिय सम्बन्ध तथा पर्यटक समितिकी सदस्य सुनिता बरालले नेपाली नागरिकहरूको उद्धारका लागि सरकारले सक्रिय पहल गर्नुपर्ने बताइन् । उनका अनुसार समितिले सरकारले रुसी सेनामा भर्ती भएका नेपालीहरूको अवस्थाबारे बुझ्न पहल गरे पनि ठोस जवाफ आइनसकेको बताइन् । उनले भनिन्, नेपालीहरूको अवस्था, फिर्ता ल्याउने प्रक्रिया र क्षतिपूर्तिलगायत विषयमा नेपालले बलियो कूटनीतिक संवाद र प्रक्रियाअनुसार काम गर्न आवश्यक हुन्छ ।"
"सगरमाथा आरोहणमा लापरबाही, गयो ज्यान","(पोखरा)सगरमाथाको चुचुरो चुम्न सफल भएको खुसियाली पोखराका युवा विनोदबाबु बस्ताकोटीले परिवारसँग साट्न पाएनन् । जेठ ९ मा शिखरबाट ओर्लंदै गर्दा क्याम्प फोर मा उनको ज्यान गयो । आरोहणमा लैजाने कम्पनीको गम्भीर लापरबाही कै कारण विनोदले ज्यान गुमाएको परिवारको आरोप छ । उनीहरू अहिले कानुनी उपचार खोज्ने तयारीमा छन् । पोखरा२६ खरानेफाँटका बस्ताकोटी १६ वर्षदेखि पर्यटन क्षेत्रमा सक्रिय थिए । आफ्ना दुई दाइ प्रकाश र रामबाबु ट्रेकिङ व्यवसायमा आबद्ध भएकाले उनले पनि त्यही क्षेत्र रोजे । हाल उनले आफ्नै ट्रेकिङ तथा ट्राभल कम्पनी माई एसिया होलिडेज चलाइरहेका थिए । सँगै माइला दाइ प्रकाशको एपेक्स एसिया ट्राभल्सको व्यवस्थापन हेर्थे । चिनियाँ भाषामा उनको विशेष दक्खल थियो । स्पेनिस र अंग्रेजीमा पनि उत्तिकै ज्ञान राख्ने उनी पर्यटकलाई डाँडाकाँडा, हिमाल देखाउन लैजान्थे ।प्रकृतिसँग नजिक हुन रुचाउने उनको स्वभावले उनले गत वर्ष अन्तर्राष्ट्रिय पर्वतीय पथप्रदर्शकको तालिम लिएर लाइसेन्स पनि लिएका थिए । उनका दाइ प्रकाश बस्ताकोटीका अनुसार पहिल्यैदेखि हिमाल चढ्ने हुटहुटी विनोदमा थियो । त्यही हुटहटीले उनलाई गत वर्ष लोबुचे हिमाल पुर्याएको थियो । उनले मंसिर १५ मा ६ हजार १ सय ४५ मिटर उचाइको लोबुचे आरोहण गरे । उनको हुटहुटी यत्तिकैमा रोकिएन । यसपल्ट सगरमाथा आरोहण गर्ने योजना बनाए । दाइहरूले जान दिँदैनन् भनेर होला पहिला केही पनि भनेन, प्रकाशले भने, क्याम्प टु पुगेपछि मात्रै आफू सगरमाथा चढ्दै गरेको जानकारी दियो । आँट गरेर त्यहाँ पुगिसकेकोलाई फर्केर आइज पनि भन्न सकिएन । उनले सगरमाथा आरोहण गर्न नर्विन मगर सञ्चालक रहेको हाई फाइभ एडभेन्चरसँग सम्झौता गरेका थिए । हाई फाइभले उनको आरोहण अनुमति भने अर्को कम्पनी यती माउन्टेन एडभेन्चरमार्फत लियो । साढे ८ लाख रुपैयाँ अग्रिम भुक्तानी गरे । तर उनी आधार शिविर पुगिसक्दा पनि नर्विनले न शेर्पा गाइड पठाए, न अन्य कामदार । बीचमा नर्विन हेलिकोप्टरबाट आधार शिविर पुगे तर बिरामी भएको भन्दै त्यसै दिन फर्किए । आरोहण दलमा विनोद अब एक्लै भए । शेर्पा गाइड लिएर आउँदै छौं भनेर झुक्याएर आधार शिविरमा राखिएको रहेछ, विनोदका दाइ प्रकाशले भने, अहिले बुझ्दा पो भाइमाथि ठगी भएको थाहा भयो । हिमाल चढ्ने मनस्थिति बनाएर गएका विनोदको खर्च पनि भइसकेको थियो । उनी आधार शिविरबाट फर्किन तयार भएनन् । अर्को कम्पनी पायोनियर एडभेन्चरसँग सहयोग मागे । पायोनियरलाई पैसा पनि बुझाए । पायोनियरले एक जना शेर्पा गाइड विनोदलाई उपलब्ध गरायो । तिनै शेर्पाको भरमा विनोद सगरमाथाको चुचुरोमा पुगे । एक जना आरोहीलाई शेर्पा गाइड र सहयोगीसहित ४ जना चाहिने रहेछ, प्रकाशले भने, भाइ एक जनाकै भरमा सगरमाथा चढ्न सफल भयो तर ओर्लंदा समस्या पर्यो । चुचुरोको केही तल रहेको क्याम्प फोर नजिकैको क्षेत्र डेथ जोन का रूपमा परिचित छ । उक्त क्षेत्रमा अक्सिजनको मात्रा निकै कम हुन्छ । ओर्लिने बेला ८ हजार २ सय ५० मिटरको उचाइमा आइपुग्दा उनी बिरामी परे । साथमा रहेको अक्सिजन सकियो । उनीसँगै रहेका शेर्पा गाइड उनलाई क्याम्प फोरमा छोडेर अक्सिजन सिलिन्डर लिन तल्लो क्याम्प ओर्लिए । अक्सिजन लिएर फर्किंदा साँझ ५ बजेतिर ३७ वर्षीय विनोदको निधन भइसकेको थियो । हाइ फाइभ भन्ने पहिलो कम्पनीले धोका दियो । अन्तिम अवस्थामा अर्को कम्पनीबाट आरोहण गर्दा जनशक्ति पनि पुगेन, प्रकाशले भने, मानवीय सहायता पाएको भए भाइले ज्यान गुमाउने थिएन । विनोदको निधनमा सुरुमा सम्झौता गरेको कम्पनी हाई फाइभ र त्यसका सञ्चालक नर्विन मगर जिम्मेवार हुनुपर्ने विनोदका दाइ रामबाबु बस्ताकोटी बताउँछन् । उनले नर्विन र उनको कम्पनीविरुद्ध कानुनी उपचारको खोजी गर्ने बताए । नर्विनको छाप सगरमाथा क्षेत्रमा राम्रो रहेनछ, जुन कुरा भाइलाई थाहा भएन, उनले भने, हाई फाइभको यो चरम लापरबाही हो । राम्रो कम्पनी भएको भए जनशक्ति र साधन स्रोत पर्याप्त हुन्थ्यो । हाम्रो भाइ सकुशल फर्किन्थ्यो । विनोदको मृत्युको खबर पनि अस्ट्रेलियामा भएकी बहिनीमार्फत भोलिपल्ट मात्रै थाहा दिइएको उनले सुनाए ।कास्कीको मादी गाउँपालिकाका ३० वर्षीय सागर सुनार पनि नर्विन मगरकै अर्को कम्पनी बुकिङ वान एडभेन्चरबाट सगरमाथा आरोहण गर्ने योजनासाथ आधार शिविर जाँदै थिए । ३ फिट ७ इन्च उचाइका उनी सगरमाथा चढ्ने विश्वकै होचो कदका व्यक्तिको कीर्तिमान राख्न चाहन्थे । उनले ११ लाख रुपैयाँ अग्रिम रूपमा नर्विन मगरको कम्पनीलाई बुझाएका थिए । तर उनी आधार शिविरतर्फ जाँदै गर्दा शेर्पा, सहयोगी कोही नपठाएपछि गोरक्षेपबाट फर्किए । उनी पनि नर्विनविरुद्ध कानुनी उपचार खोज्ने तयारीमा छन् ।नर्विन भने आफूले शेर्पा पठाइसकेको र दुई दिनभित्र आउने जानकारी गराउँदा गराउँदै पनि विनोदले पायोनियरबाट आरोहण सुरु गरेको बताउँछन् । अरू ठूला कम्पनीमा जस्तो मेरोमा साधन स्रोतको अभाव थियो होला, उनले भने, तर मैले केही दिन कुर्न भन्दाभन्दै सोध्दै नसोधी पायोनियरले मेरो आरोहीलाई लग्यो । त्यसरी नलगेको भए यो दुर्घटना नहुन पनि सक्थ्यो । उनले शेर्पाको व्यवस्था गर्दागर्दै केही ढिला भएको स्विकारे । आधार शिविरमा राखिएको पर्यटन विभागको अस्थायी फिल्ड कार्यालयका प्रमुख खिमलाल गौतम कम्पनी र केही मात्रामा विनोदको सगरमाथा चढ्ने हुटहुटीले पनि दुर्घटना निम्तिएको बताउँछन् । हिमाल भनेको जिस्किने ठाउँ होइन, उनले भने, व्यवस्थापन गर्ने कम्पनी र आरोही स्वयंले पनि यो कुरामा ध्यान दिनुपर्छ । पायोनियर एडभेन्चरकै पहलमा क्याम्प फोरबाट शव काठमाडौं हुँदै पोखरा ल्याएर परिवारले शुक्रबार विनोदको दाहसंस्कार गरेको छ । उनको पार्थिव शरीरलाई श्रद्धाञ्जलीका लागि पोखरा सभागृहमा राखिएको थियो । गण्डकी प्रदेशका मुख्यमन्त्री सुरेन्द्रराज पाण्डे, निवर्तमान मुख्यमन्त्री खगराज अधिकारी, पोखरा महानगर प्रमुख धनराज आचार्यले उनलाई राष्ट्रिय झन्डा ओढाएर श्रद्धाञ्जली व्यक्त गरेका थिए । तत्पश्चात् उनको शवलाई पोखरा परिक्रमा गराइएको थियो । पोखरा२६ ले उनलाई वडा रत्नबाट सम्मानको घोषणा गरेको छ ।"
रेकर्डभन्दा माथि कामीरिता,"(काठमाडौं)विश्वप्रख्यात आरोही कामीरिता शेर्पाले हिमाल आरोहणमा प्रतिस्पर्धा नै गर्ने हो भने जुनसुकै रेकर्ड राख्ने क्षमता आफूमा भएको बताएका छन् । यसपालिको वसन्तकालीन हिमाल आरोहणमा लगातार दुई पटक सगरमाथा चढेर उनले ३० औं पटक सगरमाथा आरोहणको रेकर्ड बनाएका हुन् । रेकर्ड राख्ने नै हो भने म महिनामा ५ पटकसम्म सगरमाथा आरोहण गर्न सक्छु, ५४ वर्षीय कामीरिताले कान्तिपुरसँगको कुराकानीमा भने । सोलुखुम्बुको थामेमा जन्मेहुर्केका कामीरिता संसारकै सर्वाधिक महँगा अल्पाइन गाइडमध्ये पर्छन् । उनी अहिले काठमाडौंमा रहेको सेभेन समिट ट्रेक्स कम्पनी र फोट्रोनी पिक एक्सपिडिसन कम्पनीका सिनियर एक्सपिडिसन गाइड हुन् । उनले एक पटक सगरमाथा आरोहण गराएको कम्तीमा २० हजार डलर (२६ लाख ६१ हजार) हाराहारी पारिश्रमिक पाउँछन् । कामीरितालाई हामीले एक पटकको आरोहण गर्दा २० हजार डलर र त्यही सिजनको अर्को पटक आरोहण भए थप १० हजार डलर दिने सम्झौता छ, सेभेन समिट ट्रेक्सका अध्यक्ष मिङ्मा शेर्पाले भने ।सेभेन समिट मिङ्माको कम्पनी हो भने फोट्रोनी पिक उनका भाइ टासी लाक्पाले सञ्चालन गरेको नयाँ कम्पनी हो । संखुवासभाका यी दुई शेर्पा दाजुभाइले सञ्चालन गरेका यी दुवै कम्पनीले संसारका सबै १४ वटा ८ हजार अग्ला र सातवटै महादेशका अग्ला हिमालमा आरोहण गराउँदै आएका छन् । जसमा कामीरिता सिनियर गाइडका रूपमा आरोहण दलका भीभीआईपी सदस्यलाई चुचुरोमा चढाउन मद्दत गर्छन् ।"
जनमतको नेतृत्वमा मधेश सरकार बनाउन गृहकार्य,"(काठमाडौं)मधेश प्रदेशमा जनता समाजवादी पार्टीको सरकार विस्थापित गरी जनमत पार्टीको नेतृत्वमा सरकार बनाउने कसरत सुरु भएको छ । जसपाका सरोजकुमार यादवको नेतृत्वको मधेश सरकारबाट एमाले र माओवादी बाहिरिएपछि एमाले, माओवादीको मूल नेतृत्व जनमतलाई मुख्यमन्त्री दिएर केन्द्रीय समीकरणअनुसार मधेश सरकार बनाउने गृहकार्यमा लागेको हो ।प्रधानमन्त्री पुष्पकमल दाहाल र एमाले अध्यक्ष केपी शर्मा ओली जनमतलाई संघीय सरकारमा सहभागी गराउने उद्देश्यसहित मधेशमा जनमतलाई मुख्यमन्त्री दिन तयार भएको नेताहरूको भनाइ छ । जसपा नेपाल (अध्यक्ष उपेन्द्र यादव) सरकारबाट बाहिरिएपछि विकल्पमा जनमतलाई अघि सार्ने तयारी एमाले र माओवादीले अघि सारेका छन् ।केन्द्रीय समीकरणमा रहे पनि नेकपा एकीकृत समाजवादी मधेशमा यादव नेतृत्वको सरकारमा सहभागी छ । दाहाल र ओलीसँग असन्तुष्ट समाजवादी अध्यक्ष माधवकुमार नेपालले जसपा नेपालको मधेश सरकारलाई विश्वासको मत दिने चर्चा चलेपछि ओली, दाहाल र नेपालबीच शुक्रबार छलफल भएको छ । तीन नेताबीच भएको छलफलमा जनमतको नेतृत्वमा सरकार बनाउने गृहकार्य सुरु भएको हो । तीन नेताबीच केन्द्रकै समीकरण बनाउने गरी जनमतको नेतृत्वमा सरकार बनाउन सकारात्मक छलफल भएको छ, ओलीनिकट स्रोतले भन्यो, समीकरण बाहिरबाट सरकार बन्दैन । त्यसपछि केन्द्रीय समीकरणमा जनमत सहभागी हुनेछ ।तीन नेताबीच एकीकृत समाजवादीका दीर्घ सोडारीको नेतृत्वको सरकारलाई पूर्णता दिने, कर्णाली र कोशीमा एकीकृतका मन्त्री सहभागी गराउने विषयमा सकारात्मक कुराकानी भएको नेताहरूको भनाइ छ । एकीकृतका अध्यक्ष नेपालले ओली र दाहालले आफ्नो दललाई बेवास्ता गरेको भन्दै असन्तुष्टि जनाएपछि शुक्रबार तीन नेताबीच छलफल भएको हो । सुदूरपश्चिम प्रदेश सरकारलाई पूर्णता र अन्य प्रदेश सरकारमा पनि सम्मानजनक सहभागी हुने कुरा भएपछि माधव नेपालको असन्तुष्टि मेटियो होला, दाहालनिकट स्रोतको भनाइ छ, अब केन्द्रीय समीकरणको विकल्पमा माधव नेपाल जानु हुन्न भन्ने विश्वास प्रधानमन्त्रीको छ ।जनमतका अध्यक्ष सीके राउतको नेतृत्वमा शुक्रबार एमाले अध्यक्ष ओलीसँग मधेश सरकारबारे छलफल भएको हो । ओलीले जनमतको नेतृत्वमा सरकार बनाउन सकारात्मक संकेत दिएको जनमतका महासचिव चन्दन सिंहले जानकारी दिए । उनले प्रधानमन्त्री दाहालसँग पनि विभिन्न माध्यमबाट भएको कुराकानीमा सकारात्मक जवाफ आएको दाबी गरे ।जनमतको नेतृत्वमा मधेश सरकार बनाउने विषयमा एमाले र माओवादीबाट सकारात्मक संकेत प्राप्त भएको छ, उनले कान्तिपुरसँग भने, हाल जसपा नेपालको सरकारमा रहेको एकीकृत समाजवादी पनि जनमत नेतृत्वको सरकारमा आउने विश्वास छ । केन्द्रीय समीकरणअनुसार सरकार बनाउने गृहकार्य भइरहेको उनको भनाइ छ । मधेशमा हाम्रो नेतृत्वमा सरकार हुनुपर्ने बटमलाइन हो, उनले भने, त्यसो भयो भने केन्द्रीय समीकरणमा जनमत रहन्छ ।माओवादीको शुक्रबार बिहान भएको संसदीय दलको बैठकमा दाहालले नेपालका कारण गठबन्धनमा कुनै समस्या नहुने बताएका थिए । सरकारगठबन्धन तत्काल केही हुन्न, उनले भने, माधव कमरेडहरूको तलमाथि हुन्न । मधेश सरकार पनि केन्द्रीय समीकरणअनुसार हुने उनले बताए । मधेश प्रदेशका मुख्यमन्त्री यादवले जेठ २३ मा विश्वासको मत लिने प्रदेशसभाको तालिका छ । त्यसअघि नै बहुमतसहित जनमतको सरकार बन्ने सिंहको भनाइ छ । उता यादवले आफ्नो पक्षमा बहुमत रहेको दाबी गर्दै आएका छन् ।बुधबार मधेश सरकारकै विषयमा कांग्रेस सभापति शेरबहादुर देउवा निवास बूढानीलकण्ठमा जसपा नेपालका अध्यक्ष उपेन्द्र यादव, एकीकृत समाजवादीका अध्यक्ष माधवकुमार नेपाल, लोसपाका अध्यक्ष महन्थ ठाकुरबीच छलफल भएको थियो । त्यसबेला नेपालले मधेशमा जसपा नेपालको नेतृत्वको सरकारलाई सघाउने संकेत दिएका थिए । शुक्रबार ओली र दाहालले मधेश सरकार निर्माणमा केन्द्रीय समीकरणविपरीत नजान आग्रह गरेपछि नेपालले पुनर्विचार गर्ने बताएका छन् । अरू प्रदेश सरकारमा सम्मानजनक सहकार्य भए आफ्नो दलले दायाँबायाँ नगर्ने सर्त उनले राखेका छन् ।बिहीबार मधेश प्रदेशमा जनमत पार्टीको नेतृत्वमा सरकार बनाउन तीन दलबीच सहमति भइसकेको छ । एमाले, माओवादी केन्द्र र जनमत पार्टीको बैठकले जनमत पार्टीको नेतृत्वमा सरकार बनाउने सहमति गरेको सार्वजनिक भएको थियो । सरकारमा यी तीन दलसँगै एकीकृत समाजवादी र लोकतान्त्रिक समाजवादी पार्टी पनि सहभागी हुने सहमतिपत्रमा उल्लेख छ । सहमतिमा तीनै पार्टीबाट संसदीय दलका नेताहरू एमालेका सरोजकुमार यादव, जनमतका महेशप्रसाद यादव र माओवादीका भरतप्रसाद साहको हस्ताक्षर छ । सहमतिमा लोकतान्त्रिक समाजवादी पार्टी र एकीकृत समाजवादीका प्रतिनिधिको हस्ताक्षर छैन । सरकारमा सहभागी भएका दलहरूका बीचमा आपसी सहमतिमा मन्त्रालय बाँडफाँट गर्ने तथा नयाँ संयुक्त सरकार गठन प्रक्रियामा सकारात्मक अन्य दलहरूसँग पनि संवाद अघि बढाउने निर्णय भएको छ, बैठकपछि जारी विज्ञप्तिमा भनिएको छ । जनमतको नेतृत्वमा सरकार बनाउने ५ दलबीच सहमति भएको भनिए पनि विज्ञप्तिमा ३ दलको मात्रै हस्ताक्षर रहेको छ । वैशाख ३० मा एमाले र माओवादी केन्द्रले मधेश सरकारबाट समर्थन फिर्ता लिएपछि जसपा नेपालका मुख्यमन्त्री सरोजकुमार यादव विश्वासको मत लिनुपर्ने अवस्थामा छन् । जेठ २१ देखि संसद्को अधिवेशन आह्वान गरिएको छ र जेठ २३ मा यादवले विश्वासको मत लिने तयारी छ ।१ सय ७ सदस्यीय प्रदेशसभामा यादवलाई सरकार जोगाउन ५४ सांसदको समर्थन आवश्यक पर्छ । मधेश प्रदेशसभामा एमालेका सभामुखबाहेक २४, जनमत पार्टीका १३, माओवादी केन्द्रका ९, लोकतान्त्रिक समाजवादी पार्टीका ८ र एकीकृत समाजवादीका ७ सांसद छन् । यता जसपा नेपालका १९ र कांग्रेसका २२ सांसद छन् । लोसपा ८ र एकीकृत समाजवादीका ७ सांसदले समर्थन गर्दा जसपा नेपालका यादवको ५६ मत पुग्छ ।"
कान्तिपुर अध्यक्ष सिरोहियाको रिहाइमा सीपीजेको स्वागत,"काठमाडौं (कास) कान्तिपुर मिडिया ग्रुपका अध्यक्ष कैलाश सिरोहिया रिहाइ भएकामा प्रेससम्बन्धी अन्तर्राष्ट्रिय संस्था द कमिटी टु प्रोटेक्ट जर्नालिस्ट्स (सीपीजे) ले स्वागत गरेको छ ।सहकारीको बचत अपचलनको समाचार प्रकाशितको प्रतिशोधमा जेठ ८ मा सिरोहियालाई सरकारले कार्यकक्षबाट नागरिकतासम्बन्धी अनुसन्धान गर्न भन्दै पक्राउ गरेको थियो । कथित नागरिकता अनियमितताको अनुसन्धानका लागि सिरोहियालाई अब प्रहरी हिरासतमा राखिरहनु आवश्यक नपर्ने अधिकारीहरूको दृढ संकल्पले नेपालका उपप्रधानमन्त्री तथा गृहमन्त्री रवि लामिछानेका विषयमा मिडिया ग्रुपले प्रकाशन गरेका आलोचनात्मक रिपोर्टिङको बदलास्वरूप अध्यक्षलाई निसाना बनाइएको स्पष्ट हुन्छ, सीपीजेले समाजिक सञ्जालमा आफ्नो भनाइ सार्वजनिक गर्दै लेखेको छ, हामी नेपाल सरकारलाई प्रेस स्वतन्त्रताको सम्मान गर्न र कान्तिपुर मिडिया ग्रुपले प्रतिशोधको डरबिना काम गर्न सक्ने वातावरण सुनिश्चित गर्न आह्वान गर्दछौं ।पक्राउ परेको ९ दिनपछि जेठ १६ मा सिरोहिया रिहा भएका हुन् । नागरिकतामा बिगो, कैद र जरिवाना हुने कुनै पनि कसुर पुष्टि हुने आधार नदेखिएको र नागरिकता जारी गर्ने क्रममा भएका त्रुटिलाई प्रशासनबाटै सम्बोधन गर्नुपर्ने भन्दै सरकारी वकिलको कार्यालयको सहमतिमा प्रहरीले थुनामुक्त गरेको हो । सीपीजेले सिरोहिया पक्राउको घटनाप्रति गम्भीर चासो प्रकट गर्दै रिहाइको माग गरेको थियो । समाचारको बदलास्वरूप देशको सबैभन्दा ठूलो मिडिया ग्रुपको नेतृत्व र कर्मचारीलाई हतोत्साही गर्ने र धम्क्याउने कार्य नगर्नसमेत भनेको थियो । कान्तिपुर मिडिया ग्रुपका अध्यक्ष कैलाश सिरोहियालाई उनकै कार्यकक्षबाट पक्राउ गर्नु नेपालकै ठूलो मिडिया ग्रुपले गर्दै आएको आलोचनात्मक रिपोर्टिङ बन्द गराउने कदम हो, सीपीजेका कार्यक्रम निर्देशक कार्लोस माटिर्नेज डे ला सेर्नाले गत साता भनेका थिए, हामी नेपालका सम्बन्धित अधिकारीलाई कान्तिपुर मिडिया ग्रुपलाई स्वतन्त्र र कुनै पनि प्रतिशोधको डरबिना काम गर्ने वातावरण सुनिश्चित गर्न पनि आग्रह गर्दछौं ।"
भारतमा अन्तिम मतदान आज,"नयाँदिल्ली (कास) भारतमा सातौं तथा अन्तिम चरणको लोकसभाको चुनाव आज (शनिबार) हुँदै छ । आजको मतदानसँगै लोकसभाका सबै ५ सय ४३ निर्वाचन क्षेत्रको मतदान पूरा हुनेछ । अप्रिल १९ मा पहिलो चरणको मतदान भएको थियो । त्यसयता चरणबद्ध मतदान भएर सातौं चरणको मतदान जुन १ मा हुन लागेको हो । भारतीय निर्वाचन आयोगका अनुसार अन्तिम चरणमा ८ राज्यका ५७ लोकसभा सिटका लागि चुनाव हुँदै छ । अन्तिम चरणमा पञ्जाब र हिमाचलका सबै लोकसभा क्षेत्रमा चुनाव हुन लागेको हो । त्यसबाहेक बिहारका ८, चण्डिगढका १, हिमाचलका ४, झारखण्डका ३ सिटमा चुनाव हुँदै छ । त्यस्तै, उडिसाका ६, पञ्जाबका १३, उत्तरप्रदेशका १३ र पश्चिम बंगालका ९ लोकसभा सिटमा चुनाव हुँदै छ । सबै क्षेत्रमा गरेर सातै चरणमा ९ सय ४ जना उम्मेदवार प्रतिस्पर्धामा छन् । यस चरणमा प्रधानमन्त्री नरेन्द्र मोदीको निर्वाचन क्षेत्रमा पनि चुनाव हुँदै छ । उनको लोकसभा क्षेत्र वाराणसीमा मतदान हुन लागेको हो । कांग्रेसले मोदीको प्रतिस्पर्धामा अजय राजयलाई उतारेको छ । मोदी वाराणसी क्षेत्रबाट तेस्रो पटक चुनाव लड्दै छन् । गोरखपुर सिटमा भाजपा उम्मेदवार अभिनेता रवि किसन, हिमाचलको मण्डी सिटबाट अभिनेत्री कंगना रनावतको चुनावी फैसलाबारे मतदाताले आफ्नो निर्णय सुनाउने छन् ।"
गौतम बुद्ध विमानस्थलमा उडान नथपिएपछि व्यवसायी निराश,"(भैरहवा)यहाँस्थित गौतम बुद्ध अन्तर्राष्ट्रिय विमानस्थल सञ्चालनमा आएको दुई वर्ष पूरा भइसक्दा पनि उडान संख्या भने वृद्धि नहुँदा स्थानीय तथा व्यवसायी निराश छन् । सञ्चालनको पहिलो वर्ष जजिरा एयर लायन्सले उडान भरेकाले यहाँबाट विदेशिनेको संख्या धेरै थियो । तर जजिराले हाल उक्त उडान रोकेको छ । मुलुकको प्रमुख पर्यटकीय गन्तव्य लुम्बिनी र आसपास क्षेत्र लक्षित गरेर सरकारले यहाँ ३५ अर्बभन्दा धेरै लगानीमा अन्तर्राष्ट्रियस्तरको विमानस्थल सञ्चालनमा ल्याएको हो । विमानस्थल निर्माणले पर्यटक आवागमनमा वृद्धि हुने आसमा निजी क्षेत्रले होटल व्यवसायमा लगानी गरेका थिए । २०७९ जेठ २ बाट विमानस्थल सञ्चालनमा आएको हो । त्यसपछि भैरहवाबाट नियमित उडानका लागि सरकारले चासो दिएको छैन । उडान संख्या वृद्धि नभएपछि पर्यटनबाट लाभ लिने आसमा लगानी गरेका व्यवसायी यतिबेला संकटमा छन् । गौतमबुद्ध विमानस्थल कार्यालयका अनुसार सञ्चालनमा आएको पहिलो वर्ष सन् २०२२ मा ३१ हजार ३ सय ५५ यात्रु यहाँबाट बाहिरिएकामा २०२३ मा घटेर ४ हजार ७ सय ५१ जनाले उडान भरेका थिए । २०२४ मेसम्म करिब १ हजार जना मात्रै यहाँबाट विभिन्न मुलुक गएको देखिएको छ । जजिरा एयर लायन्सले उडान गरेको वर्ष यहाँबाट धेरै यात्रु बाहिरिएका हुन् । जजिराले सातामा तीन दिन गरिरहेको उडान रोकेपछि नेपाल एयरलायन्सले मलेसियाको क्वालालम्पुरबाट भैरहवाका लागि सातामा एक दिन कनेक्टिङ उडान मात्र गरिरहेको छ । जसले गर्दा यहाँ यात्रुको संख्या वृद्धि हुन नसेको हो । विमानस्थलका महाप्रबन्धक प्रतापबाबु तिवारीले जजिराले उडान भरेको अवधिमा यहाँबाट उडान भर्नेको संख्या उल्लेखनीय देखिएको बताए । अहिले मुभमेन्ट घट्दो छ, उनले भने, त्यसका पछाडि धेरै कारण छन्, जुन बिस्तारै हल गर्दै लैजानुपर्ने हो । उनका अनुसार विमानस्थल सञ्चालनमा आएको दुई वर्षसम्म पनि यात्रुका लागि आवश्यक मेडिकल, भिसा, श्रम, ओरिन्टेसनलगायत आधारभूत आवश्यकताका विषय हल हुन नसकेको बताए । यहाँ श्रम कार्यालय रहेको र अनलाइनबाट समेत श्रमका आवेदन भर्न सकिने भएकाले सहज छ । त्यसबाहेक यात्रुका लागि आवश्यक सुविधा यहाँ छैन । खाडी मुलुकमा रोजगारका लागि जाने सर्वसाधारणले स्वास्थ्य परीक्षणका लागि काठमाडौं पुग्नुपर्ने बाध्यता छ । गल्फ एप्रुभ मेडिकल सेन्टर एसोसिएसन (गम्का) बाट तोकिएको स्वास्थ्य परीक्षण केन्द्र काठमाडौंमा मात्रै छ, महाप्रबन्धक तिवारीले भने, भैरहवाको सरकारी वा तोकिएको निजी अस्पतालमै त्यस्तो परीक्षणको व्यवस्था गर्न जरुरी छ । यहाँ म्यानपावर कम्पनीका कार्यालय नहुँदा सर्वसाधारण काठमाडौंकै म्यानपावर कम्पनी धाउन बाध्य भइरहेका छन् । उनका अनुसार यहाँबाट जाडो महिनामा उडान भर्न भिजिबिलिटीको समस्या छ । यहाँ उडान भर्न १८ सय मिटर भिजिबिलिटी अनिवार्य छ । जाडोयाममा उक्त भिजिबिलिटी नहुने भएकाले उडान रद्द गर्नुपर्ने बाध्यता छ । यस्तो बेला उडानका लागि जडान गरिएको इन्स्ट्रुमेन्ट ल्यान्डिङ सिस्टम (आईएलएस) विधि अझै उपयोगमा ल्याउन सकिएको छैन । आईएलएस सञ्चालनका लागि भारतको स्वीकृति जरुरी पर्ने भएकाले सञ्चालनमा ल्याउन नसकिएको हो । आईएलएस सञ्चालनका लागि कूटनीतिक पहल भइरहेको छ, तिवारीले भने, यसको विकल्पका रूपमा भूउपग्रहमा आधारित (आरएनपीएआर एप्रोच) विधि अपनाउन सकिन्छ, त्यसका लागि पहल गरिरहेको छु । भूउपग्रहमा आधारित विधि उपयोग गरेकामा एक हजार मिटर भिजिबिलिटीमै अवतरण गर्न सम्भव हुने उनको भनाइ छ । यो विधि जडानका लागि थप खर्च नलाग्ने भएकाले यसको उपयोगका लागि प्रधान कार्यालयमा अनुरोध गरिएको उनले बताए । यहाँबाट उडान भर्ने विमान कम्पनीको संख्या धेरै नभएकाले यात्रुका लागि रोजाइको विकल्प छैन । अर्कोतर्फ विदेश जानका लागि आवश्यक प्रक्रिया काठमाडौंमा पूरा गरेर भैरहवा आएर उडान भर्न सहज छैन । काठमाडौंबाट धेरै विमान कम्पनीले उडान भर्ने र हवाई कम्पनीपिच्छे भाडा दर फरक रहेकाले यात्रुले जहाज रोजेर उडान भर्न पाएका छन् । जबसम्म यात्रुलाई यहाँबाट उड्ने सहज वातावरण बन्दैन, तबसम्म गौतम बुद्ध विमानस्थलको बजार पनि बन्दैन, तिवारीले भने, त्यसका लागि विमान कम्पनीको माग पनि पूरा गर्नुपर्छ । उनका अनुसार यहाँ उडान भर्न चासो दिइरहेका विमान कम्पनीले सेवा शुल्क छुट, हवाई टिकटमा लागू गरिएको भ्याट हटाउनुपर्ने, यहाँ ल्यान्डिङपार्किङमा शुल्क छुट र ग्राउन्ड ह्यान्डलिङ शुल्क छुट माग गरिरहेका छन् । सरकारले यी विषयमा निश्चित अवधिका लागि छुट दिन सके हामी भाडा घटाउन सक्छौं, उनले भने, प्राविधिक रूपमा कम भिजिबिलिटीमा उडानअवतरणको वातावरण मिलाउनुपर्छ ।अहिले जजिरा र बिच एयरलाइन्सले उडानका लागि प्रस्ताव गरिरहेका छन् । यस्ता छुट सुविधा प्राप्त गरेमा कम हवाई भाडामा उडान भर्न ती कम्पनी तयार रहेको उनले बताए । यो विमानस्थललाई ट्रान्जिट कार्गोका रूपमा विकास गर्न सकिन्छ, त्यसका लागि एयर ट्राफिक फ्रिडम प्रदान गर्नुपर्छ । भैरहवालाई आधार बनाएर अन्तर्राष्ट्रिय उडान भर्न इच्छुक विमान कम्पनीका लागि कानुनी व्यवस्था सहज तुल्याइदिनुपर्ने उनले बताए । मुलुकका नेपाल र हिमालय एयरलाइन्सले यहाँ कनेक्टिभिटी बढाउन नसक्ने हो भने विदेशी कम्पनीका लागि एयर ट्राफिक फ्रिडम सुविधा दिनुपर्नेमा उनले जोड दिए । विदेशी विमान कम्पनी आकर्षित गर्न सस्तो र बिनाझन्झटिलो वातावरण तयार गर्न जरुरी छ, उनले भने, कार्यालयले त्यहीअनुसार व्यवस्था गर्न माग गरेको छ । उनका अनुसार कार्यालयले थप एक वर्षका लागि ल्यान्डिङ, पार्किङ, नेभिगेसन शुल्कमा छुट दिन उपल्लो निकायमा प्रस्ताव गरेको छ । यात्रु सुविधा शुल्कमा छुट दिन सकिन्छ कि भनेर पहल गरेका छौ, उनले भने, वाइड बडी जहाजका लागि ग्राउन्ड ह्यान्डलिङ व्यवस्थाका लागि माग गरेका छौं ।सिद्धार्थ उद्योग वाणिज्य संघका अध्यक्ष ठाकुरकुमार श्रेष्ठले विमानस्थलमा उडान संख्या वृद्धिका लागि दुई वर्षदेखि दबाबका कार्यक्रम सञ्चालन गरिरहेको बताए । उनका अनुसार संघले अहिलेसम्म प्रधानमन्त्री पुष्पकमल दाहाललाई दुई पटक तथा पूर्वप्रधानमन्त्रीहरू शेरबहादुर देउवा, झलनाथ खनाल र माधव नेपाललाई पनि विमान पूर्ण सञ्चालनको माग गर्दै ज्ञापनपत्र बुझाइसकेको छ । विमानस्थल सञ्चालनमा आएदेखि उडान संख्या थप्न र आधारभूत आवश्यकता पूरा गर्न दबाब दिइरहेका छौं, श्रेष्ठले भने, तर, अहिलेसम्म सकारात्मक कुरा आएन, झन् विमानस्थल ओरालो लाग्दै गयो । यसपालि बजेटमा समेत विमानस्थल सञ्चालनका लागि एक शब्द उल्लेख नगरेको पाएपछि झन् निराश बनेको उनले बताए । काठमाडौंबाट तीन वटा उडान भर्ने कम्पनीलाई एउटा उडान भैरहवाबाट गर्न बाध्य बनाउन सकिन्छ, उनले भने, त्यसका लागि सरकारले नीतिगत व्यवस्था गरिदिनुपर्यो । बजेटमा विमान कम्पनी आकर्षित गर्न हवाई इन्धन, ग्राउन्ड ह्यान्डलिङलगायतमा छुटको घोषणा हुने अपेक्षा गरे पनि नसमेटिएको उनले दुखेसो पोखे । सरकारले चासो नै दिएन, उनले भने, अरबौंको लगानी खेर जाँदासमेत सरकारले मतलब गरेन । उनका अनुसार विमानस्थल लक्षित गरेर रूपन्देही र आसपास ४० अर्ब रुपैयाँभन्दा बढी होटल व्यवसायमा लगानी भएको छ । निर्माणाधीन आधा दर्जन तारे होटलको काम रोकिएको छ ।"
"उद्योगीलाई साढे ६ अर्ब अनुदान, तर पनि बढेन निर्यात","(काठमाडौं)स्वदेशी उद्योगलाई निर्यातमुखी बनाउन सरकारले निर्यात अनुदान दिए पनि निर्यात भने बढ्न सकेको छैन । आयातनिर्यातको खाडल बढ्दै गएपछि सरकारले २०६८६९ को बजेटमार्फत निर्यातमा नगद नीति ल्याएको थियो । वैदेशिक व्यापार असन्तुलन कम गर्न निर्यातमा अनुदान दिएर उत्पादन र निर्यात बढाउने लक्ष्य राखिएको थियो । हालसम्म उद्योगीले ६ अर्ब ३४ करोड ९२ लाख नगद प्रोत्साहन अनुदान लिइसकेका छन् । तर, नेपालको वैदेशिक व्यापार हेर्दा सुधार भएको देखिँदैन । केही वर्ष निर्यात व्यापारमा सामान्य सुधार भए पनि पछिल्लो समय निर्यात घटेको छ । यसको पुष्टि भन्सार विभागको पहिलो ५ वर्षको वैदेशिक व्यापारको तथ्यांकले पनि पुष्टि गर्छ । तथ्यांकअनुसार २०७६७७ मा ९७ अर्ब ७० करोडको निर्यात भएकामा ०७७७८ मा बढेर १ खर्ब ४१ अर्ब १२ करोड पुग्यो । ०७८७९ मा २ खर्ब ३ करोडको निर्यात व्यापार भएकामा त्यसपछिका वर्ष भने घट्न थालेको देखिन्छ । ०७९८० मा आइपुग्दा निर्यात व्यापार घटेर १ खर्ब ५७ अर्ब १४ करोडमा सीमित भएको देखिन्छ । चालु आर्थिक वर्षको निर्यात व्यापार हेर्दा पनि सन्तोषजनक छैन । तथ्यांकअनुसार चालु आवको १० महिनामा १३ खर्ब ३ अर्ब ३५ करोडको वस्तु आयात हुँदा निर्यात भने १ खर्ब २६ अर्ब १७ करोडमा सीमित छ । यो रकम ०७९८० को १० महिनाको तुलनामा ३६१ प्रतिशतले कमी हो । गत आवको पहिलो १० महिनामा १ खर्ब ३० अर्ब ९० करोडको निर्यात भएको थियो ।निर्यात अनुदान निकासीकर्ताको स्वघोषणाको आधारमा रकम दिइन्छ । निर्यात कारोबार गर्ने बैंकमार्फत राष्ट्र बैंकमा अनुरोध भएअनुसार रकम दिइन्छ । उद्योग विभागले कार्यविधि बनाई निर्यातकर्तालाई अनुदान प्रदान गरिँदै आएको छ । तर, निर्यात भने उत्साहजनक छैन । निर्यात अनुदानको सन्दर्भमा महालेखा परीक्षकको कार्यालयले सार्वजनिक गरेको ६१ औं वार्षिक प्रतिवेदनले पनि प्रश्न उठाएको छ । प्रतिवेदनले अनुदानबाट निर्यातमा परेको प्रभाव सम्बन्धमा अध्ययन गरी नगद प्रोत्साहन वितरणसम्बन्धी नीतिमा आवश्यक पुनरावलोकन गर्न भनेको छ । गत वर्षसम्म ५ अर्ब ३४ करोड ९२ लाख र यो वर्ष २ सय १० उद्योगलाई १ अर्बसमेत गरी ६ अर्ब ३४ करोड ९२ लाख नगद प्रोत्साहन अनुदान दिएको छ । सुरुका वर्ष २४ करोड ८१ लाख अनुदान वितरण हुँदा निर्यात ७७ अर्ब ३५ करोड रहेको देखिन्छ । सोही आधारमा निर्यात १६५ प्रतिशतले वृद्धि हुँदा निर्यात प्रोत्साहन अनुदान ४७६ प्रतिशतले वृद्धि भएको देखिन्छ, ६१ औं वार्षिक प्रतिवेदनमा भनिएको छ, उत्पादित वस्तुमा खपत हुने सबै अवयवलाई आधार लिई यथार्थ लागतको आधारमा मूल्य अभिवृद्धि प्रतिशत गणना गर्ने, मूल्य अभिवृद्धि तयार गर्ने, अनुदानबाट निर्यातमा परेको प्रभाव सम्बन्धमा अध्ययन गरी नगद प्रोत्साहन वितरणसम्बन्धी नीतिमा आवश्यक पुनरावलोकन गर्नुपर्दछ । हाल ३४ वस्तुले निर्यातको आधारमा ८ प्रतिशतसम्म अनुदान पाउँछन् । उक्त व्यवस्था निर्यातमा अनुदान प्रदान गर्नेसम्बन्धी कार्यविधिले गरेको छ । पछिल्लो समय सरकारले निर्यातमा अनुदान प्रदान गर्नेसम्बन्धी (दोस्रो संशोधन) कार्यविधि २०७९ ल्याएको छ । यसअघि शतप्रतिशत स्वदेशी कच्चा पदार्थमा आधारित १५ वस्तुमा अनुदान दिइएको थियो । औद्योगिक उत्पादनको कुल निर्यात मूल्यको आधारमा पाँच प्रतिशत नगद अनुदान दिइएको थियो । शतप्रतिशत स्वदेशी कच्चा पदार्थमा आधारित ३ वस्तुमा अनुदान थपिएको छ । ती वस्तुहरू दुग्धजन्य पदार्थ (दूध, चिज, पनिर, छुर्पी र फ्याट), फलफूल, अम्रिसोमा छन् । यी वस्तुको हकमा परिवर्त्य विदेशी मुद्रामा तेस्रो मुलुक निर्यात गरेमा निर्यात अनुदान पाउँछन् । उत्पादनको कुल निर्यात मूल्यमा तीन प्रतिशत नगद अनुदान पाउने वस्तुको संख्या ११ वटा थियो । थप ५ वस्तु थपेर १६ वस्तु पुर्याइएको छ । थपिएका वस्तुहरूमा उच्च निर्यात सम्भावना भएका क्लिङ्कर, सिमेन्ट, स्टिल, रोजिन तथा तार्पेन, प्लाइउड छन् । यी सबै वस्तुमा करिब ८ प्रतिशतसम्म निर्यात अनुदान दिइने निर्यातमा अनुदान प्रदान गर्नेसम्बन्धी (दोस्रो संशोधन) कार्यविधि २०७९ असोज ३१ मा प्रकाशित राजपत्रमा उल्लेख छ । त्यस्तै, ६१ औं वार्षिक प्रतिवेदनले सहुलियतको विषयमा पनि प्रश्न उठाएको छ । औद्योगिक तथा वाणिज्य नीतिअनुसार तेस्रो मुलुकमा वस्तु निर्यात गर्ने गरी स्थापना भएका उद्योगलाई भन्सार, मूल्य अभिवृद्धि कर तथा आयकरमा विशेष सहुलियत प्रदान दिइन्छ । उत्पादनमा सहुलियत दिने र सोही उत्पादन निर्यात गरेमा पुनः नगद अनुदान दिनुले एकै उद्योगले दोहोरो सुविधा उपयोग गर्न पाउने अवस्था छ । उत्पादित वस्तु तेस्रो मुलुकमा निर्यात गर्ने उद्देश्यले स्थापना भएका उद्योगलाई दिइँदै आएको कर, शुल्क सुविधाका अतिरिक्त नगद अनुदान व्यवस्था र यसको अपेक्षित प्रभावमा विश्लेषण हुन जरुरी छ, प्रतिवेदनमा भनिएको छ, मुलुकको अर्थतन्त्रमा थप टेवा हुने गरी सेवा सहुलियत दिनुपर्ने देखिन्छ ।"
स्वदेशी उद्योगलाई पर्याप्त विद्युत् नदिई निर्यात गरिएकामा आपत्ति,"(काठमाडौं)नेपाल विद्युत् प्राधिकरणले दैनिक ४ सय मेगावाट विद्युत् निर्यात गरिरहे पनि स्वदेशी उद्योगहरूले पर्याप्त विद्युत् नपाएको गुनासो गरिरहेका छन् । नेपाल उद्योग परिसंघले नेपालका उद्योगमा लोडसेडिङ यथावत राख्दै प्राधिकरणले विद्युत् निर्यात गरेको विषयप्रति ध्यानाकर्षण भएको जनाएका हो । विद्युत् प्राधिकरणले सोमबारदेखि दैनिक ४ सय मेगावाट विद्युत् निर्यात गरेको समाचार आएका छन्, परिसंघको विज्ञप्तिमा भनिएको छ, सरकारले स्वदेशी उद्योगहरूको प्रवर्द्धन गर्ने, निजी क्षेत्रको मनोबल बढाउन प्रयासरत रहेको बताइरहँदा सरकारी निकाय नै रहेको विद्युत् प्राधिकरणले स्वदेशी उद्योगहरूलाई मारेर कसरी विद्युत् निर्यात गर्न सक्यो भन्नेमा हामी चिन्तित छौं । विद्युत् उत्पादन कम हुँदा आयात गरेरै भए पनि उद्योगहरूलाई विद्युत् उपलब्ध गराउन आग्रह गर्दै आएको परिसंघले जनाएको छ । प्राधिकरणले महँगो पर्ने तर्क गर्दै विद्युत् आयात नै नगरेको परिसंघको आरोप छ । प्राधिकरणले विद्युत् आयात नगर्दा विगत तीन महिनादेखि उद्योगहरू मारमा परेका छन्, विज्ञप्तिमा भनिएको छ । विद्युत् बचत हुँदा पनि उद्योगहरूलाई पर्याप्त उपलब्ध नगराई निर्यात गर्नु भनेको प्राधिकरणले आफूलाई खुद निर्यातकर्ता देखाउन खोजेको पुष्टि हुने परिसंघले जनाएको छ । प्राधिकरणको विद्युत् निर्यातलाई परिसंघले खेद प्रकट गरेको छ । प्राधिकरणले स्वदेशी उद्योगलाई मागअनुरूप विद्युत् नदिने तर निर्यात गरेर आम्दानी देखाउनेतर्फ अग्रसर रहेको भन्दै परिसंघले स्वदेशी उद्योगहरूको प्रवर्द्धनमा सहयोग गर्न आग्रह गरेको छ । उद्योगहरूलाई पर्याप्त विद्युत् उपलब्ध गराएर बचत रहेको विद्युत् मात्रै निर्यात गर्न परिसंघको माग छ ।"
महासंघको मागअनुरूप बजेटमा नयाँ चरणको सुधारमा प्रतिबद्धताको स्वागत,"(काठमाडौं)नयाँ चरणको सुधारका लागि नेपाल उद्योग वाणिज्य महासंघको मागअनुरूप आयोग गठन गर्ने सरकारको प्रतिबद्धतालाई महासंघले सकारात्मक रूपमा लिएको जनाएको छ । महासंघले गत असोज २५ मा बृहत् आर्थिक बहस आयोजना गरी विद्यमान आर्थिक सुधार एवं दीर्घकालीन विकासका लागि पहिलो पटक नयाँ चरणको आर्थिक सुधार कार्यक्रम लागू गर्न आयोगको माग गर्दै आएको थियो । सोही मागलाई अर्थमन्त्री वर्षमान पुनले आगामी आर्थिक वर्षको बजेटमार्फत सम्बोधन गरेका हुन् ।आयोगमा निजी क्षेत्रको समेत सहभागिता भई नीतिगत सुधार र स्थायित्वका लागि विशेष योजना बन्नेमा महासंघ विश्वस्त देखिएको छ । महासंघको प्रवर्द्धनमा साना व्यवसायी समेतको बचत संकलन गरी लगानी कम्पनी स्थापनाका लागि भइरहेको पहललाई बजेटले समर्थन गरेको देखिन्छ । लगानीको वातावरण नबनिरहेका बेला साना लगानीकर्तालाई प्रोत्साहित गर्दै ठूला परियोजना निर्माण र रुग्ण उद्योग समेतको पुनर्उत्थानमा सहयोग पुग्ने देखिएको महासंघले जनाएको छ । महासंघले लगानी दशकको माग गरिरहेको सन्दर्भमा सरकारले कृषिमा लगानी दशक घोषणा गरेको छ । पहाडमा फलफूल खेती, राजमार्गकेन्द्रित व्यवसाय लगायतका विषय समेटिएको छ । तर कृषिमा निजी क्षेत्रको लगानी आकर्षित गर्न बजेटका प्रावधान पर्याप्त नभएको हुँदा थप गृहकार्य आवश्यक रहेको पनि महासंघले औंल्याएको छ ।पर्यटन प्रवर्द्धनमा विवाहका लागि र सभा समारोहका लागि नेपाललाई विशेष हबका रूपमा विकास गर्नुपर्ने महासंघको माग बजेटमा सम्बोधन भएको छ । भारतीय सीमानजिक हिल स्टेसन निर्माणका लागि निजी क्षेत्रलाई सहयोग प्रदान गर्न गरिएको माग सम्बोधन भएको छ । यसमा शिक्षा र स्वास्थ्य लगायतका पर्यटनसमेत जोडेर सरकारले पहुँचमार्ग, बिजुली र पानीको व्यवस्था गर्नुपर्ने महासंघको सुझाव छ । स्टार्टअपका लागि कोषको रकम यस पटक बढाइएको छ । महासंघको पहलमा बनेको स्टार्टअप नीतिअनुसार काम अगाडि बढ्ने अनुमान गरिएको छ । महासंघले स्टार्टअपलाई जाने परियोजना धितो कर्जाका विषयमा थप गृहकार्य आवश्यक रहेको उल्लेख गरेको छ । त्यसैगरी, सूचना प्रविधि हब निर्माणको पहल सकारात्मक भए पनि सूचना प्रविधि र स्टार्टअप क्षेत्रमा भइरहने नीतिगत परिवर्तनले युवाहरूमा निराशा बढ्नेतर्फ बजेटले नबोलेको महासंघले जनाएको छ । उत्पादनमूलक उद्योगको कुल गार्हस्थ्य उत्पादनमा निरन्तर हिस्सा घटिरहेको सन्दर्भमा बजेटले थप कार्यक्रमसहित मनोबल बढाउने सम्भावनालाई सरकारले ध्यान दिन सकेन, महासंघको विज्ञप्तिमा भनिएको छ, अतिकम विकसित मुलुकबाट स्तरोन्नति हुँदा पर्न सक्ने प्रभाव न्यूनीकरणका लागि ठोस कार्यक्रम आउन सकेका छैनन् । बजेटमा आर्थिक सुधार र निजी क्षेत्रको प्रवर्द्धन रहनु स्वागतयोग्य कदम भन्दै महासंघले आर्थिक रूपान्तरणका लागि निजी क्षेत्र प्रवर्द्धन विशेष कार्यक्रम माग गरेको थियो । सोहीअनुसार पहिलो प्राथमिकता पाएको छ । तर उक्त प्राथमिकतालाई कार्यान्वयन गर्न बजेटमा थोरै विषयमात्रै समेटिएको हुँदा थप गृहकार्य आवश्यक देखिएको उल्लेख गरेको छ । बजेटसँग तादात्म्य हुने गरी मौद्रिक नीति ल्याइने भनिए पनि बजेटमा बैंक, वित्तीय संस्थामा रहेको अधिक तरलताको निजी क्षेत्रले उपभोग गर्न सक्ने ठोस कार्यक्रम अत्यन्त न्यून छन् । यस्तोमा मौद्रिक नीतिले निजी क्षेत्रको मनोबल बढाउने अपेक्षा गर्न सकिए पनि त्यसको ठोस आधार तयार पार्नु आवश्यक छ महासंघले भनेको छ । आर्थिक विधेयकमार्फत करका दरहरूमा गरिएको परिवर्तन र त्यसबाट उद्यम व्यवसायमा पर्ने असरबारे महासंघका सदस्य जिल्ला नगर उद्योग वाणिज्य संघहरू, वस्तुगत संघहरू, एसोसिएट सदस्यहरूबाट सुझाव आइरहेको भन्दै महासंघले कार्यान्वयन गर्दै जाँदा जटिलता आउने र त्यसले समग्र व्यावसायिक वातावरणमा समेत असर परेको विगतको स्मरण गराएको छ । कुनै एक वर्षको बजेटले भएको व्यवस्था तत्काल परिवर्तन हुने एवं भूतप्रभावी कानुन लागू हुने गरेको छ । पूर्वानुमानयोग्य नीतिहरू नहुँदा विद्यमान लगानी संकटमा पर्ने गरेको छ भने विदेशी लगानी आउन सकेको छैन, विज्ञप्तिमा भनिएको छ, नीतिगत परिवर्तनबाट पर्ने प्रभाव कम गर्न अर्थ मन्त्रालय एवं सम्बन्धित निकाय तत्पर रहने विश्वास छ । राजनीतिक र नीतिगत स्थायित्व हुन नसक्नु, बारम्बार राजस्वका दरहरू परिवर्तन हुनु, लगानीकर्ताप्रतिको सशंकित व्यवहार लगायतका कारण अर्थतन्त्रमा ८१ प्रतिशत हिस्सा राख्ने निजी क्षेत्र निरुत्साहित हुने गरेको औंल्याउँदै महासंघले लगानी बढ्न नकसेका कारण चालु आर्थिक वर्षमा धेरै रोजगारी दिने उत्पादनमूलक र निर्माण क्षेत्र ऋणात्मक रहेको र बजेटमा भएका निजी क्षेत्रमैत्री प्रावधानको कार्यान्वयन र मौद्रिक नीतिले लगानीकर्तालाई प्रोत्साहित गर्न सकेमात्रै बजेटमा लिइएको आर्थिक वृद्धिको लक्ष्य हासिल हुने उल्लेख गरेको छ । महासंघ बजेटको उद्देश्य र प्राथमिकतामा उल्लेखित निजी क्षेत्र प्रवर्द्धन कार्यक्रम कार्यान्वयनमा सरकार र निजी क्षेत्रबीच सहकार्य हुनेमा पनि विश्वस्त देखिएको छ ।"
"मूल्यवान कम्पनीमा माइक्रोसफ्ट, एप्पललाई पछ्याउादै एनभिडिया","(काठमाडौं)विश्वको सबैभन्दा मूल्यवान कम्पनीहरूको सूचीमा पर्दै आएका कम्पनीहरू हुन् माइक्रोसफ्ट, एप्पल, अल्फाबेट (गुगल), साउदी आराम्को, अमेजन, मेटा प्लाटफर्म (फेसबुक) जस्ता प्रख्यात ब्रान्ड । यी सबैलाई उछिनेर अब विश्वको मूल्यावान कम्पनी बन्ने सम्भावनाको नजिक पुगेको छ एनभिडिया । हाल त्यति नसुनिएको र एकदुई वर्षअघिसम्म व्यावसायिक रूपमा खासै दृश्यमा नदेखिको यो कम्पनी अहिले अधिक चर्चामा छ । कुल बजार आकार (पुँजीकरण) का हिसाबले यो साता विश्वको तेस्रो मूल्यवान कम्पनी बनेसँगै एनभिडिया लगातार चर्चामा छ ।गत वर्षको तुलनामा हाल एनभिडियाको सेयर ६ गुणाले वृद्धि भई २८ ट्रिलियन (२८ खर्ब १० अर्ब डलर) पुगेको छ । कम्पनीको प्रगति हेर्दा यसले निकट भविष्यमा नै एप्पल र माइक्रोसफ्टलाई उछिन्ने बजार विज्ञहरूको प्रक्षेपण छ । हाल एप्पलको कुल बजार मूल्य २९ ट्रिलियन र माइक्रोसफ्टको ३१ ट्रिलियन डलर छ । केही वर्षयता आर्टिफिसियल इन्टेलिजेन्स (एआई) मा आधारित प्रविधि र प्लाटफर्महरूको प्रयोग र निर्माण बढेसँगै एनभिडियाको बजार पनि मौलाएको हो । सेमिकन्डक्टर चिप निर्माताका रूपमा उदाएको एनभिडियाको कुल बजार मूल्य अमेजन, अल्फाबेट, मेटा, टेस्ला, वालमार्टको भन्दा ठूलो छ । एआईको उछालले धेरैलाई फाइदा पुर्याएको छ तर सबैभन्दा ठूलो फाइदा हासिल गर्नेचाहिँ एनभिडिया हो, टाइम म्यागाजिनले सन् २०२४ का सर्वाधिक प्रभावशाली कम्पनीमा सूचीकृत गर्दै एनभिडियासम्बन्धी विवरणमा भनेको छ, सन् २०२२ को अन्तिममा सुरु भएको एआई दौडपश्चात् कम्पनीको मूल्यमा ४५० प्रतिशतले वृद्धि भएको छ । कम्प्युटर चिप उत्पादन बजारमा विश्वको ८० प्रतिशत हिस्सा ओगट्दै आएको एनभिडियाले पछिल्लो समय शक्तिशाली एआई टुलहरूका लागि चिप विकास र आपूर्ति गर्दै आएको छ । कम्पनीका प्रमुख कार्यकारी अधिकृत जेन्सेन हुआङ एआई क्षेत्रका विशेष हस्ती कहलिन थालेका छन् । नयाँ प्रविधि निर्माण गर्न सरकार र निजी क्षेत्रका कम्पनीहरूले सेमिकन्डक्टर चिपमा मनग्गे लगानी गर्नैपर्ने हुआङको धारणा छ । यसो नगरे प्रविधिमा पछि परिने उनले बताउने गरेका छन् । आफ्ना सबै ग्राहकलाई निष्पक्ष ढंगले एनभिडियाका चिप उपलब्ध गराउँदै आएको र कसैले अतिरिक्त चिप खरिद गरेर थुपार्ने काम नगरेको विषयमा पनि आफूले सुनिश्चितता गरेको एनभिडिया प्रमुख हुआङको दाबी छ । प्रतिस्पर्धी बजारका बाबजुद एनभिडियाका उत्पादनहरूको उत्पादन मागभन्दा कम रहेको र माग घट्ने छाँटकाँट नरहेकाले आगामी दिन कम्पनीका लागि थप सुखद हुने टाइम म्यागाजिनको आकलन छ । गुगल पाल्म २, च्याट जीपीटी ४ लगायत लार्ज ल्याङग्वेज मोडलमा आधारित कम्पनीहरूसँगै अनेकौं एआई तस्बिर र भिडियो जेनेरेटिङ प्लाटफर्महरूले ठूलो आकारको डेटाबेस र ग्राफिक्सहरू व्यवस्थापन गर्न एनभिडियाको चिप प्रयोग गर्न थालेपछि एआईसँगै यो कम्पनीको पनि बजार फस्टाएको हो ।वित्तीय बजार विश्लेषण गर्ने ब्रान्ड फाइनान्सको वार्षिक टप ब्रान्ड्स को सूचीमा सन् २०२३ मा एनभिडियाका ११७ औं स्थानमा थियो । यसपालि एकैचोटि ३० औं स्थान माथि उक्लिएको छ । एआई प्रविधिले ल्याउने क्रान्तिसँगै स्मार्ट डिभाइस र डेटा सेन्टरलाई आपसमा जोड्न एनभिडियाका चिप अपरिहार्य बन्दै गएका छन् । मेटाजस्ता ठूला कम्पनीहरूको माग परिपूर्ति गरेसँगै गत वर्ष एनभिडियाको आम्दानी दोब्बर वृद्धि भई ६१ अर्ब डलर पुगेको थियो । कम्पनीले ३० अर्ब डलर खुद मुनाफा आर्जन गरेको बिजनेस इनसाइडरले उल्लेख गरेको छ । सो अवधिमा एप्पलको बजार ३८३ अर्ब डलर थियो भने मुनाफा ९७ अर्ब डलर थियो, समाचारमा भनिएको छ, तर एप्पलको वृद्धि असाध्यै सुस्त दरमा भइरहेको छ ।एनभिडियाका ग्राफिक कार्ड, ग्राफिक्स प्रोसेसिङ युनिट (जीपीयू) जस्ता चिप स्मार्टफोनदेखि गेमिङ कम्प्युटर, थ्रीडी मोडलिङ, आर्टिफिसियल इन्टेलिजेन्स, स्वचालित कार, डेटा सेन्टरलगायतमा प्रयोग हुँदै आएका छन् । यो कम्पनी भिडियो गेमलगायत जटिल डिजिटल ग्राफिक्समा विश्वव्यापी रूपमा प्रयोग हुने जीपीयूको प्रमुख निर्माता हो । लामो समय भिडियो गेमहरू र एनिमेसनलगायतमा आफूलाई केन्द्रित राखेको एनभिडियाको अहिलेको उछाल एआई प्रविधि र प्लाटफर्महरूप्रतिको विश्वव्यापी आकर्षणले ल्याएको हो ।"
बुर्तिवाङ बसपार्क साढे तीन वर्षदेखि अलपत्र,"(बागलुङ)बागलुङ सदरमुकामदेखि ९० किमि पश्चिममा रहेको बुर्तिवाङ बजार ढोरपाटन नगरपालिकाको मुकामसमेत हो । यहाँबाट काठमाडौं, पोखरा, बुटवल र सदरमुकामबाट दैनिक सयौं यात्रु आवतजावत गर्छन् । मध्यपहाडी लोकमार्ग भएर पनि बुर्तिवाङमा दर्जनौं सवारी आइपुग्छन् । तर यहाँ निर्माण गर्न लागिएको बसपार्क भने साढे तीन वर्षदेखि अलपत्र छ । भुजीखोलाले कटान गर्ने स्थानमा बसपार्क निर्माण थाले पनि वर्षौंदेखि काम लथालिंग अवस्थामा छ । ढोरपाटन नगरपालिका तथा तमानखोला, निसीखोला र बडिगाड गाउँपालिकाको समेत यो व्यापारिक केन्द्र हो । गुल्मी, प्यूठान, रोल्पा र रुकुमबाट पनि धेरै जना बुर्तिवाङमै किनमेल गर्न आउँछन् । सदरमुकामभन्दा बढी चहलपहल हुने यो बजारमा बसपार्क व्यवस्थित नहुँदा सडक दुर्घटनाको जोखिम उच्च छ । वडा १ को भुजीखोला किनारमा निर्माणाधीन बसपार्कमा जग्गा विवादको टुंगो अझै लागेको छैन । ७ करोडको डीपीआर बनाएर काम थालेको बसपार्कमा अहिलेसम्म २ करोड ४८ लाख खर्च भइसकेको छ । सडक साँघुरा हुँदा सवारीको जामले हैरानी खेप्नुपर्ने अवस्था छ । पुराना बजारमा एकतर्फी सवारी मात्रै गुड्छन् । सडकमै गाडी पार्किङ गर्नुपर्ने बाध्यताले सवारी आवागमनमा समस्या परिरहेको छ । सडक ढाकिने गरी सवारी राखिन्छन्, जति गरे पनि हटाउन सकिएको छैन, इलाका प्रहरी कार्यालयका प्रहरी निरीक्षक राजकुमार विकले भने, नयाँ बसपार्क सञ्चालनमा आयो भने केही कम गर्न सकिन्थ्यो । अहिले बजारको बीचमा रहेको उत्तरगंगा माविको साँघुरो खेल मैदानलाई कामचलाउ बसपार्क बनाइएको छ । जहाँ एक दर्जन गाडी पनि अटाउने क्षमता छैन । ६ रोपनी क्षेत्रफलमा बन्दै गरेको उक्त बसपार्कले लोकमार्गमा गुड्ने लामो दूरीका सवारीसहितको क्षमता थेग्न नसक्ने स्थानीय छविलाल पाण्डेले बताए । आयोजनाले भने जग्गा व्यवस्थापन गर्न नसक्दा केही खरिद गरिएको र केही सार्वजनिक जग्गा मिलाएर बसपार्क बनाइएको हो । बजेट पनि थोरै आउँछ, विवादै विवादका बीच काम गर्नु परिरहेको छ, आयोजनाका निमित्त प्रमुख रामकृष्ण गिरीले भने, न पर्याप्त जमिन पायौं, न समुदायको सहयोग र साथ पायौं । स्थानीय जितकुमारी माझीले आफ्नो जग्गामा बसपार्क परेको भन्दै पटकपटक अवरोध गर्ने र संरचना भत्काउनेसमेत गरेकाले हैरानी खेपेको गिरीले गुनासो गरे । सहरी आयोजना बनाउने भने पनि सोचेझैं काम गर्न नसकेको उनले बताए । बुर्तिवाङलाई सरकारले २०७१ सालमा नमुना सहरमा सूचीकृत गरेको थियो । पछिल्लो ८ वर्षदेखि बुर्तिवाङ नमुना सहरी विकास आयोजना गठन गरेर कार्यालयसमेत स्थापित छ । तर मुख्य सहरदेखि ५ किमि पश्चिम वडा २ को कुतथाप्ला डाँडामा कार्यालय भवन छ । वडा ३ को भवरेटा गाउँमा लगेर सिटीहल बनाइएको छ । कार्यालयदेखि सिटीहल पुग्न गाडीमा नै कम्तीमा २० मिनेट लाग्छ । वारिपारिको डाँडामा बनेका ती संरचना प्रयोगमा ल्याउन कठिन हुने स्थानीय मनकुमारी खत्रीले बताइन् । सरकारले मध्यपहाडी लोकमार्गमा पर्ने पाँचथरको फिदिम, तेह्रथुमको वसन्तपुर, सिन्धुलीको खुर्कोट, धादिङको बैरेनी, तनहुँको डुम्रे भन्सार र बागलुङको बुर्तिवाङलाई नमुना सहर बनाउन लागिएको हो । त्यस्तै रुकुमको चौरजहारी, दैलेखको राकम कर्णाली, अछामको साँफेबगर र बैतडीको पाटनलाई नमुना सहर बनाउने लक्ष्य राखेको छ । ती सहरमा न्यूनतम पनि आधुनिक बसपार्क, सभाहल, फोहोर व्यवस्थापन, एकीकृत सेवा प्रवाह, जग्गा व्यवस्थापन, बजार संरक्षण, खेल मैदान निर्माण र हरियाली पार्क बनाउने जस्ता सूचक समावेश छन् । लोकमार्ग आसपासका यी सहरमा कम्तीमा १ लाख जनसंख्या बस्न सक्ने गरी व्यवस्थापन गर्ने लक्ष्य छ, गिरीले भने, बुर्तिवाङमा भने भौगोलिक कठिनाइले काम अगाडि बढाउन नसकिएको हो । इलाका प्रशासन, मालपोत, नापीलगायतका सेवासमेत दिने गरी बनाइएको आयोजनाको चारतले भवनमा अहिलेसम्म कुनै पनि कार्यालय सरेको छैन । आर्थिक वर्ष ०७२७३ देखि आयोजनाका लागि नियमित बजेट विनियोजन हुँदै आए पनि पर्याप्त नभएको गिरी बताउँछन् । पहिलो वर्ष ४ करोड ४७ लाख बजेट आएकोमा कर्मचारी व्यवस्थापनसमेत नहुँदा २ करोड ८३ लाख मात्रै खर्च भएको थियो । ८ वर्षमा यहाँ ७२ करोड १० लाख बजेट विनियोजन भएकोमा ५८ करोड ३२ लाख मात्रै खर्च भएको छ ।"
भरतपुरमा पोल्ट्री एक्स्पो सुरु,"चितवन (कास) भरतपुरमा रहेको चितवन उद्योग संघको प्रदर्शनी केन्द्रमा शुक्रबारदेखि कुखुरापालन व्यवसायसम्बन्धी अन्तर्राष्ट्रिय पोल्ट्री एक्स्पो सुरु भएको छ । भरतपुर महानगरपालिकाकी प्रमुख रेनु दाहालले उद्घाटन गरेको प्रदर्शनी आइतबारसम्म चल्नेछ । प्रदर्शनीको आयोजना नेपाल पोल्ट्री महासंघ र इन्डिया पोल्ट्री इक्युप्मेन्ट एसोसिएसनले संयुक्त रूपमा गरेका हुन् । प्रदर्शनीमा १ सय ५० स्टल राखिएका छन् । कोरोनाकालपछि कुखुरापालन व्यवसाय नराम्ररी खस्केको नेपाल पोल्ट्री महासंघका अध्यक्ष गुणचन्द्र विष्टले बताए । समस्यामा परेको कुखुरापालन व्यवसायको विकासका लागि आधुनिक प्रविधि अपनाउन अत्यावश्यक भइसकेकामा उनको जोड थियो । पोल्ट्री क्षेत्रले विश्वमा के कस्ता मेसिन, औजार, उपकरण र प्रविधि अपनाएको छ, त्यसलाई देखाउन प्रदर्शनी आयोजना भएको हो, विष्टले भने ।स्टलहरूमा आधुनिक यन्त्र, अत्याधुनिक प्रविधि, गुणस्तरीय औषधि, फिड सप्लिमेन्टन्ट्स, डेरी, पोल्ट्री, दाना, ह्याचरी, मासु उद्योगलाई चाहिने सबै खाले नवीनतम् प्रविधि र औजार उपकरण राखिएका छन् । विकसित देशका प्रविधि चिनाउने र भित्र्याउने अवसरका रूपमा यो एक्स्पोलाई लिएका छौं, अध्यक्ष विष्टले भने । कुखुरापालन व्यवसायको विकासका लागि छलफल गर्न तीन दिन नै पोल्ट्री पाठशालासावधानी अपनाउन मौसमविद्को सुझाव चल्ने बताइएको छ । एक्स्पोमा स्वदेशीसँगै भारत, चीन र क्यानडाका विज्ञहरूले आफ्ना कुरा राख्ने आयोजकले जानकारी दिएका छन् । प्रदर्शनीमा नेपालसहित भारत, जर्मनी, बेल्जियम, नेदरल्यान्ड्स, चीन, अमेरिका, टर्की, मलेसिया, सिंगापुर, ताइवान, इटाली, इजरायल, बंगलादेशका पोल्ट्रीसँग प्रत्यक्ष र अप्रत्यक्ष संलग्न कम्पनीहरूले स्टल राखेको अध्यक्ष विष्टले बताए । प्रदर्शनीले नेपाली पोल्ट्री उद्योगलाई नयाँ प्रविधि अपनाउन सहयोग पुर्याउने उनले बताए ।"
सावधानी अपनाउन मौसमविद्को सुझाव,"(काठमाडौं)शुक्रबार देशका विभिन्न चार स्थानमा अधिकतम तापक्रम ४० डिग्री सेल्सियसमाथि मापन भएको छ । नेपालगन्जमा सबैभन्दा बढी ४३ डिग्री सेल्सियस पुगेको मौसम पूर्वानुमान महाशाखाले जनाएको छ । यो बिहीबारभन्दा १२ डिग्री सेल्सियसले कम हो । शुक्रबार नेपालगन्जसहित कैलालीको धनगढी, डोटीको दिपायल र सुर्खेतको वीरेन्द्रनगरमा अधिकतम तापक्रम ४० डिग्री सेल्सियस नाघेको छ । धनगढीमा ४२५, दिपायलमा ४१२ र वीरेन्द्रनगरमा ४०४ डिगी सेल्सियस मापन भएको महाशाखाको वेबसाइटमा उल्लेख छ । अघिल्लो दिन बिहीबार अधिकतम तापक्रम नेपालगन्जमा ४४२, धनगढीमा ४४१, वीरेन्द्रनगरमा ४१ र दाङको घोराहीमा ४०२ डिग्री सेल्सियस मापन भएको थियो । शुक्रबार नेपालगन्ज, धनगढी र वीरेन्द्रनगरमा केही मात्रामा घटे पनि दिपायलमा भने अघिल्लो दिनभन्दा २६ डिग्री सेल्सियसले बढ्यो । बिहीबार दिपायलको अधिकतम तापक्रम ३८६ डिग्री सेल्सियस अथवा खतराको तहमुनि थियो । महाशाखाका मौसमविद् सरोज पुडासैनीका अनुसार ४० डिग्री सेल्सियस वा सो भन्दा बढी दरको अधिकतम तापक्रमले खतराको संकेत गर्छ । एकै स्टेसनमा दुई दिनसम्मको अधिकतम तापक्रम ४० डिग्री सेल्सियस वा सोभन्दा बढीका दरले यथावत् रहेमा त्यस क्षेत्रमा तातो हावाको लहर अर्थात् लू चलेको मानिन्छ । केही दिनयता लुम्बिनी र सुदूरपश्चिमको तराईका जिल्लामा लू चलिरहेको अर्का मौसमविद् रोजन लामिछानेले बताए । अत्यधिक गर्मी घट्न बादल लाग्नुपर्छ कि त पानी पर्नुपर्छ । यस वर्षको मनसुन सुरु हुन झन्डै दुई साता बाँकी छँदा आइतबारसम्म बादल लाग्ने वा पानी पर्ने मौसमी प्रणाली नदेखिएको मौसमविद् लामिछानेले बताए । केही दिनयता तातो लहर चलिरहेको छ, गर्मी बढिरहेको छ, जनजीवन र स्वास्थ्यमा असर पार्ने हुँदा सावधानी अपनाउनु जरुरी छ, उनले सुझाव दिए । महाशाखाले शुक्रबार साँझ विशेष बुलेटिन सार्वजनिक गर्दै कञ्चनपुर, कैलाली, बर्दिया, बाँके, दाङ र कपिलवस्तुमा तातो हावा लहरको चेतावनी जारी गरेको छ । लू ले थकाइ लाग्ने, कमजोरी हुने, बढी तिर्खा लाग्ने, टाउको दुख्ने, खुट्टा बाउँडिने, चक्कर आउने, बेहोस हुने, मांसपेशी दुख्ने, बान्ता हुने गर्छ । यसबाट बच्न गर्मीको समयमा घरभित्र वा चिसो स्थानमा रहने, बाहिरी वातावरणमा बढी नजाने, हल्का लुगा लगाउने, सुतीका कपडा लगाउने, बाहिर निस्कँदा टाउको छोप्ने, टोपी लगाउने, नियमित (पटकपटक) पानी तथा झोल पदार्थ (जुस, सर्बत, आदि) प्रशस्त मात्रामा पिउने र स्वास्थ्यमा समस्या भएमा स्वास्थ्यकर्मीसँग नियमित सम्पर्कमा रही सल्लाह लिन सुझाइएको छ ।अहिलेसम्मकै सबैभन्दा बढी अधिकतम तापक्रम मापन भने तीन दशकअघि रेकर्ड भएको जल तथा मौसम विज्ञान विभागको अभिलेखमा उल्लेख छ । सन् १९९५ जुन ५ अर्थात् ०५२ जेठ २२ मा सबैभन्दा धेरै धनगढीमा ४६४ डिग्री सेल्सियस मापन भएको थियो । यो अधिकतम तापक्रम सन् १९७६ यताको सबैभन्दा उच्च रहेको लामिछानेले बताए ।"
विश्वकपले अमेरिकी क्रिकेट फेरिने विश्वास,"(डालास, अमेरिका)प्रमुख टेस्ट खेल्ने राष्ट्रहरू भारत, पाकिस्तान, श्रीलंका, अस्ट्रेलिया, न्युजिल्यान्ड, इंग्ल्यान्ड, वेस्ट इन्डिज, दक्षिण अफ्रिकाको तुलनामा विश्व क्रिकेटका लागि अमेरिका त्यति परिचित राष्ट्र होइन । अन्तर्राष्ट्रिय क्रिकेट परिषद् (आईसीसी) का अन्य पूर्ण चार राष्ट्र जिम्बावे, बंगलादेश, आयरल्यान्ड र अफगानिस्तान जस्तो क्रियाशील पनि अमेरिकाको क्रिकेट छैन ।प्रदर्शन र नतिजाका आधारमा हेर्ने हो भने नेपाल र अमेरिका लगभग एकै स्तरमा छन् । नेपालले सन् २०१८ मा जिम्बावेमा भएको विश्वकप छनोटबाट एकदिवसीय अन्तर्राष्ट्रिय मान्यता तय गरेको थियो । अमेरिकाले भने त्योभन्दा कठिन यात्रा तय गरेर त्यही वर्ष एकदिवसीय अन्तर्राष्ट्रिय मान्यताप्राप्त राष्ट्र बन्दै नेपालको जस्तै हैसियतमा पुगेको थियो ।तर अन्तर्राष्ट्रिय क्रिकेट खेल्ने पहिलो नभए दोस्रो राष्ट्र हो अमेरिका । विश्व क्रिकेटको पहिलो अन्तर्राष्ट्रिय खेल अमेरिका र क्यानडाले सन् १८४४ मा खेलेका थिए न्युयोर्कको सेन्ट जर्ज क्रिकेट क्लब मैदानमा । यसको ३३ वर्षपछि अर्थात सन् १८७७ मा अस्ट्रेलिया र इंग्ल्यान्डबीच मेलबर्नमा पहिलो टेस्ट क्रिकेट भएको थियो, जुन क्रिकेटलाई स्थापित गर्ने एउटा आधार बनेको थियो । अमेरिका र क्यानडाबीचको पहिलो अन्तर्राष्ट्रिय क्रिकेट तीन दिन चलेको थियो । यी दुई टोलीबीचको खेल ५ देखि २० हजारले मैदानबाटै प्रत्यक्ष नै हेरेको तथ्यांक छ । सम्भवतः यति धेरै दर्शक त्यसयता मैदानमा गएर अमेरिकामा बिरलै हेरेका छन् ।शनिबार सुरु हुने ट्वान्टी२० विश्वकपको नवौं संस्रकणले अमेरिकामा पुनः क्रिकेटको चहलपहल बढाउने निश्चित छ । अमेरिका र वेस्ट इन्डिजले यस विश्वकप आयोजना गरिरहेको छ । अमेरिकामा सुरुका केही खेल हुनेछ भने अधिकांश खेल वेस्ट इन्डिजमा खेलाइने तालिका छ । अमेरिकामा पहिलो पटक विश्वकप क्रिकेट आयोजना हुन लागेको हो ।संयोगले यस विश्वकपको पहिलो खेलमा अमेरिका र क्यानडाबीच प्रतिस्पर्धा हुँदै छ । यसले यी दुईबीचको १ सय ८० वर्षे लामो क्रिकेट सम्बन्धलाई नवीकरण गर्नेछ । दुवै टोली पहिलोपल्ट विश्वकप पुगेका हुन् । अमेरिकामा अन्य राज्यको तुलनामा क्रिकेट बढी चहलपहल टेक्सास राज्यमा हुने हुनाले डालासको ग्रान्ट प्रेरी क्रिकेट रंगशालामा अमेरिका र क्यानडाबीचको खेल हेर्न बाक्लो संख्यामा दर्शक उपस्थित हुने अनुमान छ । नेपालले यही मैदानमा जुन ४ मा नेदरल्यान्ड्ससँग खेलेर दोस्रोपल्ट ट्वान्टी२० विश्वकप यात्रा सुरु गर्दै छ । यस खेलको सबै १५ हजार टिकट बिक्री भइसकेको छ ।नेपालले जुन ११ मा फ्लोरिडामा श्रीलंकासँग खेल्ने छ । यो खेलको पनि धेरै टिकट बिक्री भइसकेको छ । भारत र पाकिस्तान जुन ९ मा न्युयोर्कमा खेल्ने छ । ४ महिनाअघि काम सुरु गरेर निर्माण गरिएको नसाउ काउन्टी इन्टरनेसनल क्रिक्रेट रंगशालामा यो खेल हुनेछ । ३४ हजार दर्शक क्षमताको यो रंगशालाको संरचना कामचलाउ हो । विश्वकपपछि यसको संरचना पुनः भत्काउन सकिनेछ ।शनिबार भारत र बंगलादेशबीचको वार्मअप (अभ्यास) खेलबाट यो रंगशालाको सुरुआत गरिँदै छ । यो वार्मअप म्याच सर्वसाधरणका लागि खुला गर्न पाएकामा हामी खुसी छौं र विशेष गरी स्थानीय बासिन्दालाई आफ्नो ब्याक यार्डमा के भइरहेको छ भनेर प्रत्यक्ष रूपमा हेर्ने अवसर प्रदान गर्न सक्षम भएका छौं, टी२० अमेरिकाका प्रमुख कार्यकारी अधिकृत ब्रेट जोन्सले भने ।जबकि डालासको ग्रान्ड प्रेरीमा खेलिएका सबै अभ्यास खेल क्लोज डोर खेलाइएको थियो र दर्शकलाई रंगशालाभित्र प्रवेश गर्न दिइएको थिएन । नेपालका धेरै दर्शक रंगशालाको गेटमा पुगेर फर्किएका थिए । रंगशालाभित्रका काम कार्य अन्तिम समयमा भइरहेकाले डालासमा खेलिएका खेलहरूको टेलिभिजन, स्ट्रिमिङ कतै पनि प्रत्यक्ष प्रसारण गरिएको थिएन भने सञ्चारमाध्यमलाई फोटो खिच्न पनि स्वीकृति दिइएको थिएन । यसले अमेरिकी क्रिकेटको चुस्त व्यवस्थापनमा ठूलो टड्कारो रहेको महसुस गर्न सकिन्छ ।जेहोस्, विश्वकप सुरु भएपछि अमेरिकाले विश्व क्रिकेटको ध्यान तान्ने छ । यसले अमेरिकमा क्रिकेट लोकप्रिय बनाउन राम्रै भूमिका खेल्ने अपेक्षा लिइएको छ । अमेरिकन फुटबल, बेसबल, बास्केटबल, टेनिस, आइस हक्की जस्ता खेल लोकप्रिय रहेको अमेरिकामा क्रिकेटले पनि बाक्लो उपस्थिति देखाउन खोजिरहेको छ । स्थानीयभन्दा आईसीसीका पूर्ण राष्ट्रसहित अन्य क्रिकेट खेल्ने देशबाट आएर यहाँ बसोबास गरिरहेकाले अमेरिकामा क्रिकेट स्थापित गर्न ठूलो भूमिका खेल्दै आएका छन् ।मेजर लिग क्रिकेट (एमएलसी) र माइनर लिग क्रिकेटका कारण धेरै क्रिकेटरको गन्तव्य पछिल्लो समय अमेरिका बन्दै आएको छ । एक समय न्युजिल्यान्डबाट एकदिवसीय अन्तर्राष्ट्रिय क्रिकेटमा सबैभन्दा छिटो अर्धशतक बनाएका कोरे एन्डरसन अहिले अमेरिकाको राष्ट्रिय क्रिकेट टोलीका उपकप्तान हुन् । भारतलाई आईसीसी यू१९ विश्वकपका उपाधि दिलाउँदाका कप्तान उन्मुक्त चन्द अमेरिकामै अहिले क्रिकेट भविष्य खोजिरहेका छन् । गत वर्षदेखि एमएलसीको सुरुआत भएको थियो । ट्वान्टी२० विश्वकप समाप्त भएको चार दिनपछि एमएलसीको दोस्रो संस्करण सुरु हुनेछ । एमएलसीमा खेलाडी ड्राफ्टको १० क्याटगोरी छ र शीर्ष क्याटगोरीमा रहेका खेलाडीले एमएलसीको एक सिजन खेलेवापत ७५ हजार डलर पारिश्रमिक पाउनेछन् ।सहभागी टोलीमा लस एन्जल्स नाइट राइडर्सले स्पेन्सर जोनसन, सुनिल नारिन, जेसन रोय, एन्ड्रयु रसेल, एडम जाम्पा, एमआई न्युयोर्कले ट्रेन्ट बोल्ट, टिम डेबिड, रशिद खान, निकोलस पुरन, किइरन पोलार्ड, कागिसो रबाडा, सान फ्रान्सिस्को युनिकर्नसले फिन एलेन र हरिस रौफ, सियाटल ओर्कासले हेनरिक क्लासेन, क्विन्टन डी कक, वायने पार्नेल, इमाद वासिम, टेक्सास सुपर किंग्सले फाफ डु प्लेसिस, मिचेल सान्टनर तथा वासिङ्टन फ्रिडमले एकेल हुसैन र मार्को जेन्सन जस्ता खेलाडीलाई आउँदो सिजनका लागि रिटेन गरिसकेको छ ।फ्रेन्चाइज क्रिकेटको यो सुरुआतले अमेरिकामा क्रिकेटलाई एउटा ब्रान्ड बनाउन सजिलो बनिरहेको छ । सन् २०२६ देखि एमएलसीमा ६ बाट दुई टोली बढाएर ८ टोली बनाउने तयारी गरिएको छ र यसले थप विदेशी खेलाडीलाई अमेरिकामा खेल्ने मौका दिनेछ ।एमएलसीमा मौका नपाएकाहरू माइनर क्रिकेट लिगमा खेल्ने गरेका छन् । सन् २०२१ यता माइनर क्रिकेट लिग हुँदै आएको छ । पहिलो सिजनमा ११ टोलीले प्रतिस्पर्धा गरेका थिए, जसमा न्यु जर्सी स्टेलियन्सले डालास मस्टयाङलाई फाइनलमा पराजित गरी उपाधि जितेको थियो । मस्टयाङ टोलीको इन्डोर क्रिकेट एकेडेमीमा नेपालले पछिल्ला दुई दिन अभ्यास गर्दै आएको छ । अमेरिकासँगको अभ्यास खेल कुनै पनि बल नफाली रद्द भएपछि नेपाली टोली सिधै मस्टयाङ क्रिकेट एकेडेमी गएर अभ्यास गरेको थियो ।माइनर लिगमा चार रिजनल डिभिजनका २६ फ्रेन्चाइज टोली प्रतिस्पर्धा गरिहेका छन् । एउटा टोलीले १४ देखि १६ खेल खेल्नेछ । अमेरिकामा रहँदै आएका नेपालका वसन्त रेग्मी, कनिष्क चौगाईं, पृथु बाँस्कोटाले माइनर लिग खेल्दै आएका थिए ।चार वर्षपछि अमेरिकामा क्रिकेटले अझै उचाइ लिन सक्छ । २०२८ मा हुने लस एन्जल्स ओलम्पिकमा क्रिकेट पनि समावेश गरिएको छ । सन् १९०० यता क्रिकेट पहिलो पटक ओलम्पिकमा समावेश गरिएको हो । १ सय २८ वर्षपछि ओलम्पिकमा फर्किन लागेको क्रिकेटले अमेरिकालाई तरंगित बनाउन सक्ने छ ।"
मिश्रा एमेच्योर च्याम्पियन,"काठमाडौं (कास) भारतका शात मिश्रा शुक्रबार नेपालका सद्भाव आचार्यलाई ४ स्ट्रोकले हराएर १० औं नेपाल एमेच्योर ओपन गल्फको उपाधि जित्न सफल भएका छन् ।गोकर्ण गल्फ क्लबमा तेस्रो तथा अन्तिम दिन शुक्रबार शातले ३ ओभर ७५ खेल्दै समग्रमा ८ अन्डर २ सय ८ को स्कोर खडा गरेका थिए । सद्भावले शुक्रबार ३ अन्डर ६९ खेलेर समग्रमा ४ अन्डर २ सय १२ को स्कोरसहित दोस्रो स्थान ओगटे ।डिफेन्डिङ च्याम्पियन भारतका सुमित कोटवालले ५ अन्डर ६७ सहित समग्रमा ३ अन्डर २ सय १३ बनाएर तेस्रो स्थान हासिल गरे । अन्तिम १८ होलको सुरुवात गर्दा शात नेपालका राहुल विश्वकर्माभन्दा ६ स्ट्रोकले अगाडि थिए । राहुलले चार होल समाप्तिमा अग्रता तीन स्ट्रोकमा झारिसकेका थिए । तर, यसपछि राहुलले सातौं र नवौं होलमा डबल बोगी सामना गर्दा आठौं होलमा पनि एक शट खेर फालेपछि उपाधि जित्ने सम्भावना समाप्त भएको थियो । शातले भने फ्रन्टनाइन १ ओभर ३७ मा सके । तेस्रो र सातौं होलमा एकएक शट बचाउँदा दोस्रो, चौथो र आठौं होलमा बोगी प्रहार गरे । ब्याकनाइन २ ओभर ३८ मा सके । १२ औं होलको बर्डीविरुद्ध १३, १४ र १७ औं होलमा बोगी खेपेका थिए ।सद्भावले फ्रन्टनाइन २ अन्डर ३४ मा सके । तेस्रो र पाँचौं होलमा बर्डी प्रहार गरे भने सातौं होलमा इगलको सफलता पाए । आठौं होलमा डबल बोगी सामना गरे । यसपछि ब्याकनाइनमा चार बर्डी प्रहार गरे । ११, १३, १४ र १८ औं होलमा एकएक शट बचाए । तर १२, १६ र १७ औं होलमा बोगी प्रहार गर्दा ब्याकनाइन १ अन्डर ३५ मा पूरा गरे ।सुमितले तेस्रो र पाँचौं होलमा बर्डी प्रहार गर्दै २ अन्डर ३४ मा फ्रन्टनाइन सकेका थिए । बोगी फ्री स्कोर निकालेका उनले ११, १४ र १६ औं होलमा शट बचाउँदै ब्याकनाइन ३ अन्डर ३९ मा पुरा गरे ।महिलातर्फ श्रीलंकाकी काया दलुवाटेले ४ अन्डर ६८ सहित समग्रमा ६ अन्डर २ सय १० को सानदार स्कोरमा उपाधि जितिन् । उनले भारतकी दिया क्रिस कुमारलाई ११ स्ट्रोकको फराकिलो अन्तर हराइन् । १ ओभर ७३ मा अन्तिम दिनको खेल पूरा गरी समग्रमा ५ ओभर २ सय २१ सहित दिया दोस्रो भइन् । ५ ओभर ७७ को स्कोर बनाएकी अनाथी विवेक समग्रमा १२ ओभर २ सय २८ सहित तेस्रो स्थानमा रहिन् ।कायाले पहिलो, तेस्रो र छेटौं होलमा बर्डी र चौथो होलको डबल बोगीले फ्रन्टनाइन १ अन्डर ३५ मा सकिन् । १० र १४ औं होलमा बर्डी र ११ औं होलको इगल सफलता पाइन् । १२ औं होलको बोगीले ब्याकनाइन ३ अन्डर ३३ मा पार गरिन् । अनाथीले दोस्रो होलको बर्डी र छैटौं होलको बोगीले फ्रन्टनाइन इभन पार ३६ मा पूरा गरिन् । १३ औं होलमा बोगी तथा १६ र १८ औं होलको डबल बोगीले ब्याकनाइन ५ ओभर ४१ मा पार गरिन् । प्रतियोगितामा नेपाल, भारत, श्रीलंका, बंगलादेश र भुटानका १३ महिलासहित ६५ गल्फर प्रतिस्पर्धी रहे । विजयी खेलाडीलाई युवा तथा खेलकुदमन्त्री विराजभक्त श्रेष्ठ र संघीय सांसद निशा डाँगीले पुरस्कृत गरे । मन्त्री श्रेष्ठले गल्फलाई नयाँ उचाइमा पुर्याउने काम भइरहेको बताए ।"
नेसनल चेस च्याम्पियनसिप आजदेखि,"काठमाडौं (कास) नेपाल बुद्धिचाल महासंघ र लुम्बिनी इभेन्ट म्यानेजमेन्टको संयुक्त आयोजनामा नेसनल चेस च्याम्पियनसिप आज शनिबारदेखि हुने भएको छ । यही जेठ २४ गतेसम्म लाजिम्पाटस्थित होटल ले हिमालयमा चल्ने च्याम्पियनसिपमा खुलातर्फ २४ औं संस्करण र महिलातर्फ नवौंमा प्रतिस्पर्धा हुनेछ । राउन्ड रोबिनका आधारमा हुने प्रतियोगिताको दुवै विधामा १२१२ खेलाडी प्रतिस्पर्धी हुनेछन् । त्यसमा २३ औं राष्ट्रिय प्रतियोगिताका पदक विजेता रुपेश जैसवाल, उपविजेता क्षितिज भण्डारी र सूरवीर लामा तथा सातौं राष्ट्रिय च्याम्पियनसिपअन्तर्गत महिला विजेता फिडे मास्टर सुजना लोहनी, उपविजेता सुशीला गुरुङ र शान्ति धिमालले प्रतिस्पर्धा गर्नेछन् । तथापि हाल सूरवीर थाइल्यान्ड र सुजना अस्ट्रेलियामा रहेक कारण उनीहरूको स्थानमा वैकल्पिक खेलाडीमा खुलातर्फ सुशील चौधरी र प्रसन्न किवनायोले खेल्ने आयोजकले जनाएको छ । साथै नेसनल बी च्याम्पियनसिपबाट छानिएका ९९ महिला र पुरुष खेलाडीको सहभागिता रहनेछ । पुरुषतर्फ पुरुषोत्तम सिलवाल, मिलन लामा, केशव श्रेष्ठ (क्यान्डिडेट मास्टर), ललितपुरका सुरोज महर्जन, झापाका प्रकाशचन्द्र नेपाल, काठमाडौंका प्रेमकृष्ण महर्जन, झापाका राजन सुवेदी, दोलखाका राजीव कार्की र काठमाडौंका सुश्रुत दाहाल छन् । महिलातर्फ झापाकी कृतिसारा अधिकारी, काठमाडौंकी सिन्दिरा जोशी, रिया श्रेष्ठ, कास्कीकी पूजा भण्डारी, काठमाडौंकी विनिता कपाली, भक्तपुरकी अंशुदिल प्रजापति, झापाकी पूनम प्रसाईं, भक्तपुरकी श्रेया दुवाल र सविना गुज छन् । प्रतियोगिता विजेताले आगामी फिडे जोन ३२ चेस च्याम्पियनसिप तथा कन्टिनेन्टलमा सहभागिता जनाउन पाउनेछन् । यसै प्रतियोगिताबाट हंगेरीको बुढापेस्टमा हुने ४५ औं चेस ओलम्पियाडका लागि पुरुषतर्फ तीन र महिलातर्फ ४ खेलाडीको पनि छनोट गरिने जनाइएको छ । नेपाल बुद्धिचाल महासंघका अनुसार चेस ओलम्पियाडमा नेपालबाट महिला र पुरुष दुवैतर्फ ५५ खेलाडीको सहभागिता हुनेछ । त्यसमा उच्च रेटेड खेलाडी खुलामा विवेक लामा र महिलामा सुजना लोहनी तथा फिडे मास्टर रुपेश जैशवाल २३ औं राष्ट्रिय प्रतियोगिता विजेताको हैसियतमा छनोट भइसकेका छन् । प्रत्येक वर्ष आयोजना हुने नेसनल च्याम्पियनसिपमा शीर्ष ३ मा रहने खेलाडीले आगामी वर्ष हुने २५ औं खुला तथा दसौं महिला राष्ट्रिय च्याम्पियनसिपमा सहभागिता सुनिश्चित गर्नेछन् ।"
हिंसासैतान उर्फ 'ब्ल्याकहोल,"हत्याबाहेकको हिंसामानिस धर्तीको स्वघोषित ठेकेदार हो । उसले जनावरका लागि चिडियाखाना नामको जेल निर्माण गरेको छ । त्यो जेलमा थरीथरी जनावरलाई थुनेर मनोरन्जन लिइरहेको छ । एक मानिसजनावरले अर्को जनावरमानिसको हत्या नै गर्ला, आफ्नो अस्तित्व रक्षाका लागि, त्यो प्राकृतिक विवशता हो । तर, उसलाई जंगलबाट छोपेर खोरमा हाल्नु अस्तित्वहत्या भन्दा गएगुज्रिएको अनैतिक कार्य हो । एउटा बाघको के गल्ती, जो चिडियाघर मा आफ्नो दैनिकी काट्न विवश छ ? जसले मानिसले दिएको एक चोक्टा मासु पर्खिनुपरेको छ । यदि मानिस साँच्चै धर्तीमा अन्य जीवको सहअधिकार स्वीकार गर्छ भने संसारभरबाट चिडियाघर हटाउनुपर्छ कि पर्दैन ? मानिसले अपराध गरेको खण्डमा आफ्ना लागि जेल निर्माण गरेका छन् । तर, जनावरहरू बिनागल्ती र दोषविहीन हुँदाहुँदै केवल मानिसका मनोरन्जनका लागि जेलमा कैद हुनुपर्छ । के हाम्रो मानवतावाद र प्राकृतिक सहअस्तित्वले त्यो छुट दिन्छ ? के धर्तीका सम्पूर्ण जीवजन्तु मानिसका खेलौना हुन् ?जेलखानामा थुनिएका ती दर्जनौं थरीका ॅह्यान्सल र ग्रेटल ले मानिसलाई कस्तो क्रूर ॅबोक्सी देख्दा हुन् ?मानिससँग क्याक्या अद्भुत अधिकार छन् ! उसले कागज र अक्षर निर्माण गरेको छ र त्यसकै भरमा कानुन लेखेको छ जसद्वारा जमिन, रूख र त्यहाँका जीवहरूलाई बाँधेको छ । हाँसोलाग्दो कुरा, मानिसले कुनकुन जनावरलाई काट्न पाउने ? ककसको मासु कानुनी हो ? कसको गैरकानुनी ? कागजमा छुट्ट्याएको छ । कुनकुन जंगलमा सिकार गर्न पाइने ? कुनमा घाँससमेत काट्न नपाइने ? उसले तय गरेको छ । कुनै जनावरको सिकारमा बन्देज लगाउने र त्यही जनावरको सिकार फेरि खोल्ने उसैको ठेक्का हो ।यसरी हामीले सम्पूर्ण जगत्लाई एक वैधानिक किसिमले संगठित पारेका छौं । हिंसालाई समेत राज्यगत र विश्वव्यापी रूपमै संगठित पार्दै लगेका रहेछौं ।अझ हामीले दिनानुदिन आफ्नै लागि हिंसाको मलजल गरिरहेका छौं । हिंसालाई भयंकर बनाउन मैदान र परिस्थिति निर्माण गरिरहेका छौं । अन्ततः त्यो ब्ल्याकहोलले हामीलाई नै निल्नेछ ।ऐंठन लेखिरहँदा मैले यो पनि महसुस गरें कि हामीले हिंसालाई सामाजिकीकरण र दैनिक व्यवहारसँग झन्झन् बलियो गर्दै बाँधिरहेका रहेछौं । हिंसालाई संस्कारको परिमार्जनसँगै परिमार्जित गरिरहेका रहेछौं । मानिसले शान्ति र विकासको वकालत गरिरहँदा पनि हिंसालाई ब्याकडोर बाट भित्र्याइरहेको रहेछ । जस्तो, हामीले खेल्ने कैयौं खेलले हिंसालाई प्रश्रय र मलजल गरेका रहेछन् । कुस्ती, बक्सिङ, तेक्वान्दो, कराँते आदिआदि दर्जनौं खेल छन्, जसमा टोल, जिल्ला, प्रदेश हुँदै राष्ट्रले तमाम खेलाडी उत्पादन गर्छ । ती खेलमा एक पक्षले अर्को पक्षलाई मुक्का, लात हान्छ, पछार्छ । यसरी खेलका नामबाट हिंसालाई सुरक्षित आश्रय मिलेको रहेछ । त्यस्ता खेलले हामीलाई कसरी हिंसाको गुरुत्त्वतर्फ खिचिरहेको छ, बहस हुनु जरुरी छ । कुनै समय साँढे जुधाएर रमाइलो लिएझैं, शासकले मानिस जुझाएर रमाइलो लिए । त्यही फरम्याट को सिको गर्दै नयाँनयाँ खेलहरू निर्माण भए । अझै नयाँनयाँ खेलहरू निर्माण भइरहेका छन् । आजको समाजमा मनोरन्जनका दर्जनौं प्रकारका हिंसारहित खेल छन् । मनोरन्जनका तमाम वैकल्पिक सामाग्री पनि छन् । अहिलेको परिवेशमा हिंसात्मक खेलहरू संसारमा नहुने हो भने पनि के नै फरक पर्छ ? ती खेल हट्दा हिंसाको मानसिकता लुलो बन्नेछ । त्यो मानिसले कल्पना गरेको सभ्य र परिस्कृत समाजका लागि उपलब्धिमूलक नै हुनेछ ।अझ राज्यले संरचनात्मक रूपमा हतियारधारी समूह निर्माण गरेका छन् । यिनलाई सेना, सैनिक, आर्मी नाना थरी नाम दिइएको होला । यसले जानिँदोनजानिँदो गरी राज्यको चरित्र हिंसामुखी निर्माण गरेको छ । यहाँ ह्यान्सल र ग्रेटल नामका लाखौं पात्र सहरमा बम खसालिँदा मारिएका छन् । सहरमा बम खसाल्ने बोक्सी को हृदय कल्पना गरौं, त्योभन्दा क्रूर हृदय कसको र कस्तो होला ? हामीले कल्पना गरेको सबैभन्दा क्रूर सैतानको हृदयभन्दा पक्कै त्यो मानिसको हृदय क्रूरकुरूप हुनेछ ।उसो त मानिस प्रेमिल हृदय बोकेर जन्मिएको हुन्छ । एक निबोध शिशुलाई हेर्नुहोस्, ऊ कति प्रेमपूर्वक पाठाहरूसँग खेल्छ, चराहरूसँग जिस्किन्छ ! तर, बिस्तारैबिस्तारै समाजले नै उसलाई क्रूर बनाउँदै लिन्छ । उसको घरको भाले खानका लागि रहेको सिलसिला स्विकार्दै जान्छ । उसको घरको बोकोलाई मिठो मासुका लागि खसी पारिएको कुरा घाम उदाउनुजस्तै सामान्य मान्दै जान्छ । कुनै समय मानिसका लागि मासु बाध्यकारी थियो होला, अस्तित्वरक्षाका लागि । तर, अब उसले यति थरीथरी परिकार बनाएको छ, उसलाई अरूको प्राण खानु बाध्यकारी छैन । अबको समय, मासु लुछ्दै जनावरको अधिकारको कुरा गर्ने कसैसँग नैतिक धरातल हुन्छ कि हुन्न ?हामी शान्ति जप्दै हिंसा सिरान हालेर सुत्छौं । करुणामय धर्तीका कुरा गर्छौं । हिंसाकै बैसाखी समातेर उभिन्छौं । मानिसलाई त समाजले यसरी हुर्काउँछ कि भूगोलका नाममा, विचारका नाममा र धर्मका नाममा ऊ मानिसविरुद्ध समेत बन्दुक चलाउन पछि पर्दैन । शान्तिको महत्त्व र दर्शन बुझेको मानिसले किन हतियारको व्यापार गरिरहेको छ ? वार्ता र सहमति नै अन्तिम विकल्प भनेर बुझेको मानिस किन हिंसा भड्काइरहेको छ ? यो सबैको कारण उसले पिठ्युँमा बोकेको हिंसा नामको ब्ल्याकहोल नै हो । मानिसलाई सुन्दर कुरा थाहा हुनु र ती पालना गर्नै नसक्नु उसको विरोधाभासको गर्भ हो । जुन दिन मानिसले पिठ्युँबाट जीवन निल्ने ब्ल्याकहोल बिसाउनेछ, त्यो दिन मात्रै मानिस उसले भनेजस्तै विशिष्ट हुनेछ । नत्र मानिस बेग्लै एवम् शक्तिसम्पन्न भएर पनि विशिष्ट हुनेछैन ।हामीले बोकेको बोक्सीबहादुर को प्रतिबिम्ब आणविक भट्टी र मिट प्रोसेसिङ प्लान्ट ले दर्शाइरहेका छन् । अनि जबसम्म हामी हिंसालाई परिमार्जित गर्दै काँध हालिरहनेछौं हामीभित्रको हिंस्रक बोक्सी मर्ने छैन । हाम्रा लागि यो पृथ्वी एक ह्यान्सल बराबर हुनेछ ।"
"हातमा सारंगी, जिन्दगी बेरंगी","काठमाडौं महानगरीको सडक किनारमा यतिखेर बहुलाएर फुलेका छन्, भँगेरी फूल । सिंगो उपत्यकालाई एक सिजन वैजनी रङले सिंगार्ने शिरीषपाते भँगेरी फूलले महानगरवासीको हृदयमा वासन्ती बहार ल्याइदिएको छ । जाकारान्डा माइमोसिफोलिया नामक ब्राजिली रैथाने फूललाई स्थानीय मालीहरूले त्यत्तिकै भँगेरी फूल भनेका होइनन् । झरेको फूल हातमा राखेर हेर्दा दुरुस्तै भँगेरी जस्तो लाग्ने भएकाले यसलाई चखुचा स्वाँ अर्थात् भँगेरी फूल भनेर अकिञ्चन चराको सम्मान गरेका छन् । यही वैजनी पुष्पोत्सवमा त्यस्तै खाले आवरणमा काठमाडौंका मेयर बालेनको छोटा कविताहरूको किताब आएको छ, अश्र । उनको जन्मदिन पारेर सुटुक्क ल्याइएको यो किताब स्वयं छोटो समयमै सेलेब्रिटीका रूपमा उभिन पुगेको छ । पछिल्लो समय बालेन काठमाडौंको मात्र नभएर सिंगो नेपाली समाजकै आशा, भरोसा र विश्वासको नवबिम्ब हुन् । उनी आम नागरिकले दशकौंदेखि साँचेको एउटा साझा सपना हुन् । उनको कविप्रतिभा पुस्तकाकार रूपमा आउँदा स्वागत, चासो र चर्चापरिचर्चा भइरहँदा सामाजिक सञ्जालमा हाम्रै कविदीर्घाले भने किनकिन सञ्चो मानिरहेको देखिँदैन । हल्ला गरिएजस्तो कोही रातारात कवि बन्दैन । दुईचार बसाइमा १९५ कविता लेख्नु सम्भव पनि छैन । कविता के कस्तो हो भन्ने पढेरै मात्र थाहा हुने हो । सुन्दर कविताले आफैंमा एउटा उत्सव मनाउँछ । कविताको किताब आउने, कसैलाई थाहा नहुने, विमोचनपछि सामसुम हुने ठाउँमा कविताले पाउने महत्त्वको अर्थ हुन्छ नै । थाहा छैन, यो नयाँ कविताप्रतिको अविश्वास हो कि बालेनप्रतिको द्रोह ? बालेनको कविता किताबलाई रुन्चे हाँसोको पात्र वा झिल्के कवि भनेर नजरअन्दाज गरिनु उचित हुन सक्दैन । पत्रपत्रिकामा कविता छाप्नु, कविगोष्ठीमा पाठ गर्नु, कविता महोत्सवहरूमा पुरस्कार थाप्नु वा वर्षौंपछि तिनलाई सँगालेर संग्रहका रूपमा ल्याउनु मात्र कविको हुनुको प्रमाण होइन । स्कुले जीवनदेखि नै संगीत गर्न थालेका बालेनको व्यक्तित्वमा जुन एक्स्ट्रा बोल्ड पर्सनालिटी छ, यी कवितामा पनि प्रतिबिम्बित छन् । लयदार, मुलायम र गेय गुण बोकेका यी कविता अनुप्रासको पासोमा परेका मात्र छैनन्, तिनले कवित्वलाई फैलाएका पनि छन् । नियमित कविताभन्दा फरक स्वाद छ । भाषिक लालित्यसँगै अभिव्यक्तिको तीक्ष्णता शक्ति छ । अवश्य पनि यी कविता अत्यन्त छोटा छन् । तर, कविताको मापन आधार लम्बाइ होइन, गहिराइ हो । कवितालाई हरिलोभरिलो देखाउने वा कविलाई चिनिने चउर दिने कुरा नवीनता वा मौलिकताले नै हो । हुन त हरेक नयाँ कवि पुराना कविहरूको विरासतमा उभिएको हुन्छ । नेपालमा लेखनाथ, देवकोटा, घिमिरे, रिमाल, भूपि, मोहन कोइराला आदि स्कुलको चर्चा हुन्छ । बालेनमा तिनको धेरथोर अंश नहोला भन्न सकिँदैन । गुलजारले भनेका छन्, नयाँ सायरलाई पुराना सायरले एउटा पंक्ति दिन्छन्, जसमा उसले बाँकी शेर बनाउँदै लानुपर्छ । यो एउटा उर्दू परम्परा हो । म पनि दिग्गज सायरको अगाडि सानो सायर हुँ ।नेपाली कवितामा बासु शशी, भूपि शेरचन, हरिभक्त कटुवाल, भीमदर्शन रोका आदिले छोटा कवितामा चमत्कार गरे । रुमी, वोर्डस्वर्थ, एमिली डिकिन्सन, हरिवंश राय वच्चन, गुलजार, जावेद अख्तर, रुपी कौर आदिका लघु आयामका कवितामा पाइने गुणवत्ता बालेनका कविता पनि भेटिन्छन् । अरूका कविताको सिको गर्नुभन्दा आफ्नोपन दिन उनी चुकेका छैनन् ।वास्तवमा अश्र बालेन र्यापर, इन्जिनियर, मेयर मात्र नभएर सायर पनि रहेछन् भन्ने जनाउ हो । यसका १९५ कविता उनले र्याप शैलीमा गुनगुनाएका छन् । यसमा आशुकवित्व त झल्कने नै भयो । र्याप ब्याटल त्योबिना सम्भव हुन्न पनि । पपकल्चरसँग जोडिएको र्यापमा स्टोरी टेलिङ हुन्छ । त्यो गुण बालेनका दुईदेखि २८ हरफे कवितामा पनि छ । अनुप्रासमयता अनि बोलीचालीको भाषामा गाइने र्यापको झझल्को यी कवितामा प्रशस्त छन् । जगजाहेर छ, र्यापको उद्गम पश्चिम अफ्रिका हो । त्यो रंगभेदविरोधी आन्दोलनको सारथि रह्यो । बालेनका कवितामा पनि राजनीतिक, सामाजिक, आर्थिक एवं सांस्कृतिक विकृति, विसंगति, असमानता आदिका बिम्बहरू आइरहन्छन् । र्यापमा जुन स्ल्याङ वर्ड छरपस्ट हुन्छन्, बालेनको कविता त्यो पटक्कै छैन । चार खण्डमा विभाजित अश्र मा कतै प्रेमी बालेन भेटिन्छन्, कतै वियोगी बालेन भेटिन्छन् त कतै बागी बालेन भेटिन्छन् । पहिलो खण्डमा प्रेम कविता छन्, दोस्रोमा वियोग, तेस्रोमा राजनीतिक र चौथोमा दार्शनिक कविता छन् । संख्यात्मक दृष्टिले दोस्रो र चौथो खण्ड बढी छन् । उनको काव्यिक शैली जटिल छैन । अतिरिक्त बौद्धिकता थोपर्न खोजिएको छैन । समाज, व्यवस्था र राजनीतिका विकृति, विसंगति, भेदभाव, असमानताप्रति उनका कविता तिखो सुनिएका छन् । बालेनका रुमानी प्रेम कवितामा करोडौं मुटु धड्किएको छ । संसारका प्रेमीहरूको धड्कन बजेको छ । राजनीतिक कवितामा उनी युगसचेत कविका रूपमा आएका छन् । पशुपतिको जलहरी काण्ड, पोखरा इन्टनेसनल एयरपोर्ट, निर्मला पन्त बलात्कार काण्ड, ६०१ छोटे राजाहरू, भ्रष्टाचार आदि समसामयिक विषयवस्तुलाई पनि उनले कवितामा छाडेका छैनन् । उनका चार हरफे कविता मुक्तक वा रुवाइका नजिक लाग्छन् । तर, तिनको विधागत व्याकरण पछ्याइएको छैन । यी कविता आयोजितभन्दा पनि स्वतःस्फूर्त रूपमा लेखिएका छन् । उनका कवितामा परिमार्जन वा परिष्कार खासै पाइँदैन । मनका ऊहापोह वा स्वच्छन्द भावलाई नै कविताको कथ्य बनाइएको छ । अश्र को भूमिकाका रूपमा बालेनले कविता नै पस्केका छन् । एउटा कवि जन्मेको स्वघोषणा गरेका छन्, स्वरमा भए पनि एउटा क्रान्ति घन्किन्छ, पाप र पीडाबीच एउटा अर्को कवि जन्मिन्छ । उनी कतै तिम्रो भगवान् पनि लुटेरा छन् भन्दै आक्रोश व्यक्त गर्छन्, कतै भगवान्को मरेको फुर्ती देखेर अघाएका छन् । कतै लामो आयु मेरो दुस्मनलाई देऊ भगवान् भन्न पछि पर्दैनन् । त्यसैले उनका असहमतिहरू कवितामा पोखिएका छन्जा तेरो भगवान्लाई भन्देमेरो मन कहिल्यै डरको दास हुँदैन ।कवि बालेन शोकको आँसुलाई नै मनको गाना बनाउँछन् । मायालाई मजाक मानेर उडाएको देख्छन् । उनले हातमा सारंगी, जिन्दगी बेरंगी भएको देखेका छन् । छानाबाट खस्ने मृत्युलाई भुइँमा कपासको आशा लाग्छ भन्छन् । उनलाई मन्दिरमा सराब बेच्न मन लाग्छ । जब देशमा सबै मरेका हुन्छन् तब एक जनाले सास फेरेर देखाउनुपर्छकि म बाँचेको छु ।पाठकीय अनुभवमा कविता तब राम्रो हुन्छ, जब कविको वैयक्तिक अनुभूतिले निर्वैयक्तिकता पाउँछ । कविको अन्तर्मनको इमानदार अभिव्यक्ति भयो भने त्यो साझा दरिन पाउँछ । तसर्थ अभिव्यक्तिमा इमानदारी कविताको पहिलो सर्त हो । नक्कल, कृत्रिमता वा चलाखीले कविता फितलो हुन्छ । कमसल कवितामा अभिधा अर्थमा मात्र हुन्छ, सफल कविता लक्षणा र व्यञ्जना तहको शब्दशक्ति हुन्छ । बालेनका कविता लाक्षणिक छन् । आधी संसार नर्कमा फाल्नुआधी स्वर्गमा तर म कतै पर्दिनँकवितामा बालेनको बाटो अलग छ । सबैभन्दा ठूलो कुरा बालेनसँग न्यायिक मन छ । राष्ट्रियताप्रति उत्पात मोह छ । कवि बालेनको हस्ताक्षर सामान्य पनि छैन । यसमा आएका चाखिला र चामत्कारिक भावपुञ्जलाई पल्लवित र पुष्पित र फलित हुन दिने हो भने तिनले काव्यिक गजुर नै उठाउन सक्छन् । साँच्चै भन्ने हो भने बालेनका राजनीतिक वा समसामयिकभन्दा दार्शनिक भावका कविता सफल छन् । जीवन, जगत्, आत्मा, मृत्यु, सपना, सत्य आदि विषयक उनका कविता उचाइउन्मुख छन् । तिनले उनको कवित्व चम्किने सम्भावना देखाएका छन् । बालेनका कविता सँगसँगै रेखाचित्र (लाइन आर्ट) पनि आउँछन् । अश्रलाई पनि सचिन योगल श्रेष्ठको र्यान्डम आर्टले ज्यान दिएको छ । पञ्जाबी मूलकी क्यानेडियन कवि रूपी कौरको कवितामा जस्तै अर्थपूर्ण रेखाचित्र यसमा पाइन्छन् । दायाँ र बायाँ कविताका भाव र चित्र मिल्छन् । यस अर्थमा यसलाई ग्राफिक पोएम भन्न पनि मिल्छ । कविताले जहिले पनि कविका तरल भावना नै प्रस्फुटन गर्छ । यसले हल्ला गर्दैन, हृदयलाई छुन्छ मात्र । बालेनको कवित्व सहज संवेद्य छ । तर, सबै पाठकलाई उस्तै गरी जाँच्छ भन्ने होइन । कविता बुझ्नलाई धेरथोर कविहृदय पनि चाहिन्छ । राम्रोनराम्रो सुन्दरझूर सापेक्षिक कुरा हो । त्यो आआफ्नो रुचि, स्वाद र रुझानमै निर्भर हुन्छ ।बालेनले जसरी किताबको मौलिक नाम राखेका छन्, त्यसलाई हेर्दा उनी कवितामा अरू केही नवीनता थप्न चाहन्छन् । उनले कवितालाई औसत पाठ्यसामग्री मात्र सोचेका थिए भने साधारण नेपाली बोलीचालीमा नसुनिने संस्कृत मूलको शब्द अश्र नाम राख्दैनथे । यसले कविताको मर्मसमेत बोलेको छ । अर्को कुरा, बालेनको कवितामा शीर्षक पाठकले नै राख्न पाउँछन् । यही नै शीर्षक हो भनेर कविले कुनै जिकिर गरेका छैनन् । तसर्थ पाठक आफ्नै शीर्षक सोच्न खुला छन् । त्यसो त कुनैकुनै कविता फेसबुके स्टाटसजस्ता पनि लाग्छन् । मलाई नेता मन पर्दैन टाइपका कविता भाइरल हुन सक्छन्, मानक हुन सक्दैनन् । तर, यसकै आधारमा उनलाई अर्जुन पराजुली मार्काको बिल्ला भिराउन सकिँदैन । हो, कतिपय कवितामा लोभलाग्दा पंक्तिहरू अलपत्र परेका छन् । केही कविता आधाअधुरै छाडेका जस्ता छन्, केही गीत बन्न बाँकी छन् । र, केही कविता अनुप्रासको पासोमा परेर पूर्ण बन्न सकेका छैनन्, चोइटिएका छन् ।अश्र मा बालेनका प्रारम्भकालीन कविता नै छन् । यी कविता ढलान नहोलान्, कालोपत्रे नहोलान्, तर पठनीय जरुर छन् । यी बालेनका बालकविता नै हुन् भन्न काव्यपारखीले सक्दैन । यो बालेनको पहिलो संग्रह हो । यो कविताको संकलन हो, चयन होइन । शब्दसिद्धि आजको आजै हुने कुरा पनि होइन । त्यसका निम्ति लामो साधना चाहिन्छ ।कवितामा सबै पंक्ति वा बिम्ब उत्तिकै प्रभावशाली हुन्छ भन्ने पनि छैन । तर, सबै पंक्ति उत्तिकै सबल हुन् भन्ने पाठकको चाहना स्वाभाविक हो । उपल्ला पंक्ति उज्याला अनि पछिल्ला पंक्ति फितला भयो भने पनि त्यति मजा आउँदैन । उनका कविताको बीज यस्तो छ कि त्यसमा फैलावट चाहिएको छ । जसरी लहरा थाँक्रो पायो भने हाँगाहाँगा फैलिएर झ्याङ तयार बन्छ, त्यसैगरी कविताको बीजलाई व्यापक रूपमा सजाउने चेष्टा गरेको भए अझै उत्कृष्ट हुन सक्थ्यो । फेरि पनि भँगेरी फूल आँखाका निम्ति निकै नशालु फूल हो । यसको सौन्दर्यको तुलना अन्यान्य फूलसँग हुन सक्दैन । आकाशै ढाक्ने गरी झपक्क परेर फुले पनि यिनले अहिले भुइँ सजाइरहेका छन् । झरेका फूलले रूखको फेदी नीलाम्मे छन् । बालेनको प्रशंसा गरिरहँदा यति त भन्नैपर्छ, कम्तीमा अश्र का कविताको जीवन भँगेरी फूलको जस्तो नहोस् । अम्लान अनि अजम्मरी होस् । युगभरि बहुलाएरै फुलिरहोस् । कविताको जीवन त्यति मामुली र मौसमी हुँदै नहोस् ।"
एब्स्ट्र्याक्ट प्रेम : माजुसाग,"अम्लारीफुङ अर्किड, प्रेमको प्रतीक ।माजु चाइनिज मिथक, समुद्र देवी, स्वर्गकी अप्सरा, मित्रताको प्रतीक, माझीहरुका अराध्यदेवी । चाइना, ताइवान, लाओस, म्यानमारजस्ता विशाल जलक्षेत्रमा बस्ने आफ्ना अनुयायीहरुको रक्षा गर्ने किंवदन्ती छ माजुको । किंवदन्तीअनुसार, अत्यन्तै सुन्दर, शालीन छिन् उनी । मार्सलआर्टमा पारंगत पनि । एक कथाअनुसार, माजुसाग विवाह गर्न दुई पुरूषबीच झगडा पर्छ । यो थाहा पाएर दुवैलाई बोलाएर उनी एक प्रस्ताव राख्छिन् । प्रस्तावअनुसार, ती दुई पुरूषले माजुसाग लड्नुपर्ने हुन्छ र माजुलाई जसले जित्छ उसैसाग विवाह गर्नेपर्छ । तर, मार्सल आर्ट (कुङ्फु) मा पारंगत माजुलाई ती दुई पुरूषले हराउन सक्दैनन् र सर्तअनुसार विवाह रद्द हुन्छ । अन्ततः उनले दुवैसाग दोस्तीको हात बढाउाछिन् ।"
कलम प्रतिबन्धको 'प्रिज्म,"(धन्यवाद ः डा राजेश गौतम, प्रो तिमिला यमि थापा, डिल्लीरमणकल्याणी रेग्मी स्मारक पुस्तकालय)"
समाज र शास्त्र नबुझेको 'पुजार सार्की,"पात्र र दलित दृष्टिफिल्मले विभेदविरोधी विचारलाई मुखरित गर्न नखोजेको होइन । यद्यपि दलितलाई यो हाम्रै समुदाय र मुद्दाको फिल्म हो भन्ने अपनत्वको अनुभूति दिलाउन भने चुकेको छ । मन्दिरमा दमाहा बजाउने चरित्र देखाइएको छ, तर त्यसको महत्त्व र संस्कृति उजागर गर्न सकेको छैन । सस्कारजन्य कुरा त्यति हल्का हुँदैनन् वा त्यति हल्का रूपले स्थापित भएका हुँदैनन् । मैतेको ठट्यौलीले दर्शक अड्याउने काम गरेको छ, तर मैतेको परिवारमा कुनै एट्याचमेन्ट देखिँदैन । छट्टु पात्र मैतेको जातरहस्य र हीनताबोधले अर्कै कुरा पो भन्न खोजेको हो कि भन्ने संशय पैदा हुन्छ । पुजारले जसरी आफ्नो थर बदल्छ, त्यो मनोगत ररेडपाण्डा हेर्न छिन्टापु सपाट छ । यहाँनेर जात व्यवस्थाको इतिहासबोधमा निर्माण पक्ष नराम्ररी चिप्लिएको मात्र छैन, दर्शकको मगजमा समेत गलत भाष्य छिराइएको छ । जात घटुवाको प्रक्रिया निकै निर्मम र हृदयविदारक छ । फिल्म फिक्सन हो, तर सामाजिक विषयमा बनाउँदा तथ्य तोडमोड नहुने गरी फिक्सनाइज गर्नु जरुरी हुन्छ । अझ वास्तविक घटनामा आधारित रहेर फिल्म बनाउँदा त्यसको इतिहास र अभ्यासबारे गम्भीर हुनैपर्छ । तथ्य बंग्याउने गरी फिल्म वा साहित्य निर्माण गर्नु सम्बन्धित समुदायको अपमान हो । पुजार सार्की ले दलित मुद्दामा फिल्म निर्माण गरे पनि अभिजात वर्गकै भाषा बोलेको छ । आख्यानकार नयनराज पाण्डेको उद्धरण उल्लेख गर्नु सान्दर्भिक होला, जसरी राजनीतिमा दलितका मुद्दा उठाउने मान्छेको कमी छ, त्यस्तै कमी हाम्रो बौद्धिक जगत्मा पनि छ, जसले विषयलाई बजारीकरण त गरे छिपछिपे ज्ञानको भरमा । तर, गहिराइमा पुगेर विभेदको जरो उखेल्न चुके ।"

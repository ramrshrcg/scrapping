शीर्षक,विवरण
सर्वोच्चको आदेशविरुद्ध सांसदलाई बजेट बाँड्न प्रदेशको हठ,"प्रदेशका एक समानुपातिक सांसदले आर्थिक मामिला तथा योजना मन्त्रालयमा ५० लाखभन्दा बढीको योजना पेस गरेको बताए । संसदीय क्षेत्र पूर्वाधार विकास कार्यक्रमका नाममा राखेको बजेट खर्च गर्न सर्वोच्चले रोक लगाएपछि यस पटक पुरानै शैलीमा सांसदहरूलाई योजना दिने प्रदेश सरकारको तयारी छ । चालु वर्षमा कोशी सरकारले प्रत्यक्ष निर्वाचित सांसदलाई १ करोड र समानुपातिक सांसदलाई ५० लाखका दरले कुल डेढ अर्ब बाँड्ने तयारी गरेको थियो ।कोशीको आर्थिक मामिला तथा योजना मन्त्रालयका प्रवक्ता खगेन्द्र खड्काका अनुसार यो वर्षको सांसद विकास कोषको बजेट प्रतिस्थापन बजेटमार्फत अन्य कार्यक्रममा खर्च गरिएको बताए । सर्वोच्चले रोक लगाएपछि त्यही रूपमा कार्यान्वयन भएन, उनले भने, अरू नै कार्यक्रममा बजेट खर्च भयो । सांसद विकास कोष कार्यान्वयन नहुने भएपछि सांसदहरूले विषयगत मन्त्रालयहरूमा छुट्टाछुट्टै रूपमा बजेट माग गरिरहेको खड्काले बताए । चैत अन्त्यतिरै मन्त्रालयहरूलाई बजेटको सिलिङ पठाइएको छ । योजना कार्यक्रमहरू राखेर बजेटमा छलफल गर्ने काम जारी छ, उनले भने, समानुपातिकलाई ५० लाख र प्रत्यक्षलाई करोडका दरले योजनाहरू माग भइरहेको छ । आगामी आर्थिक वर्षको बजेटमा प्रत्यक्ष निर्वाचित सांसदको सिफारिसमा ३ करोड तथा समानुपातिकको सिफारिसमा एक करोड रुपैयाँ बराबरको योजना बजेटमै समावेश गर्न मन्त्रालयहरूलाई वाग्मती प्रदेश सरकारको निर्देशन नै छ । सांसदहरूले पनि आफ्नो संसदीय दलको कार्यालयमार्फत योजनाहरू उपलब्ध गराइसकेको बताएका छन् । सांसदकै मागअनुसार समावेश गर्ने भनिएको छ, कांग्रेसका एक सांसदले भने । मुख्यमन्त्रीले विपक्षीका योजनालाई समेत समेट्न विभिन्न चरणमा मन्त्रालयगत र औपचारिक छलफल गरिरहेका छन् भने विपक्षीले आफूहरूको माग बेवास्ता गरेर बजेटको छलफल अगाडि बढ्न नदिने चेतावनी दिँदै आएका छन् ।चालु आर्थिक वर्षमा सरकारले प्रत्यक्ष निर्वाचितलाई तीन करोड र समानुपातिकलाई एक करोड रकम दिने गरी कोषमा बजेट विनियोजन गरेको थियो । सर्वोच्चको आदेशपछि उक्त बजेट घुमाउरो तवरबाट खर्च गर्न सदनमा विशेष समिति समेत गठन गरिएको थियो । समितिले चैतमै रकमान्तर गरी सांसदको तजबिजबाट खर्च गर्ने गरी करिब ७० करोड बराबरका योजना अर्थ तथा विविध शीर्षकबाट उपलब्ध गराउन सरकारलाई आग्रह गरेको थियो । तर, मुख्यमन्त्री शालिकराम जम्कट्टेलले आर्थिक मामिला तथा योजना मन्त्रालयका कर्मचारीको असहयोग र अख्तियार दुरुपयोग अनुसन्धान आयोगको पत्रलाई कारण देखाउँदै कार्यान्वयन गर्न मानेनन् ।हरेक वर्ष सांसदसँग योजनाको सूची नै मागेर बजेट दिँदै आएको लुम्बिनी सरकारले आगामी वर्ष पनि पौने २ अर्बका योजना बाँड्ने तयारी गरेको छ । लुम्बिनीमा चालु आर्थिक वर्षमा प्रत्यक्षतर्फ २ करोड २५ लाख र समानुपातिकलाई ७५ लाख रुपैयाँका दरले सांसदका योजनामा बजेट दिइएको थियो । आगामी वर्ष पनि सांसदका आफू खुसी योजनामा १ अर्ब ७८ करोड रुपैयाँ बजेट वितरण गर्न लागिएको छ । आर्थिक मामिला तथा योजना मन्त्रालय स्रोतका अनुसार आगामी वर्ष प्रत्यक्ष निर्वाचितलाई २ करोड ७५ लाख र समानुपातिक सांसदलाई १ करोड रुपैयाँका दरले बजेट वितरण गर्न लागिएको छ । लुम्बिनीमा प्रत्यक्ष ५२ र समानुपातिकतर्फ ३५ सांसद छन् । प्रत्यक्ष निर्वाचित सांसदले सरकारसँग कम्तीमा ३ करोड बराबरका योजना छनोट गर्न पाउनुपर्ने प्रस्ताव राखेका थिए । सांसदहरूले आर्थिक मामिला तथा योजना मन्त्रालयमा आफ्ना योजना पनि पेस गरिसकेका छन् ।निर्वाचन क्षेत्र विकास कोष विवादास्पद हुने देखिएपछि तत्कालीन मुख्यमन्त्री शंकर पोखरेलले योजना मागेर बजेट दिने नीति अघि सारेका थिए । उनीपछिका मुख्यमन्त्रीहरूले पनि यही शैलीलाई निरन्तरता दिँदै आएका छन् । लुम्बिनी प्रदेश योजना आयोगका उपाध्यक्ष दामोदर भुसाल प्रदेशले भूमिका देखाउन नसकिरहेको अवस्थामा व्यक्तिको तजबिजमा योजना छनोट गरेर करोडौं रकम वितरण गर्ने नीति अघि सार्नु गलत भएको बताउँछन् । राज्यको स्रोत व्यक्तिगत रूपमा वितरण गर्ने छाडा प्रवृत्ति बढेको भन्दै त्यसलाई राज्यले नियन्त्रण गर्नैपर्नेमा उल्टै प्रोत्साहन गरिरहेको उनको भनाइ छ । योजना छनोटको चरण, आवश्यकताको पहिचान, कार्यान्वयनको प्रविधिबिना करोडौं रकम वितरण गर्नु राज्यको निरीहता हो, उनले भने, त्यसरी व्यक्तिको तजबिजमा पारदर्शिता र जवाफदेहिता नै नहुने गरी वितरण भइरहेको आधा रकम दुरुपयोग हुने गरेको छ । कर्णाली प्रदेश सरकारले पनि सांसदका योजनालाई बजेटमै समावेश गर्ने तयारी गरेको छ । प्रदेशले चालु आर्थिक वर्षमा निर्वाचन क्षेत्र पूर्वाधार विकास कार्यक्रमका लागि १ अर्ब १२ करोड रुपैयाँ विनियोजन गरे पनि सर्वोच्चको आदेशले रोकिएपछि अब बजेटमा समावेश गर्न लागेको हो । चालु आर्थिक वर्षमा प्रत्यक्षतर्फ ४ करोड र समानुपातिकलाई १ करोडका दरले बजेट विनियोजन गरिएको थियो । आगामी बजेटमा चालु वर्ष विनियोजन भएकै हाराहारीमा सांसदहरूका योजना बजेटमा समेट्ने तयारी छ ।गत वर्षसम्म कार्यक्रमै तोकेर सांसदहरूका लागि विकास बजेट जाने गरेको थियो, प्रदेश सरकारका एक सचिवले भने, सर्वोच्चले रोकेपछि यसपालि मुख्यमन्त्री र मन्त्रीमार्फत आफ्ना योजना घुसाएका छन्, आगामी बजेटमा कुनै अर्कै शीर्षक राखेर कार्यक्रम आउन सक्छ । आर्थिक मामिला तथा योजना मन्त्रालयका सचिव रविलाल शर्माले आफू आउँदा बजेटको तयारी भइसकेकाले यसबारे केही थाहा नभएको बताए । उनी जेठ दोस्रो साता मन्त्रालयमा आएका हुन् । कर्णालीमा ०७५ देखि निर्वाचन क्षेत्र पूर्वाधार विकास कार्यक्रम र पूर्वाधार विशेष कार्यक्रमका नाममा अहिलेसम्म ६ अर्ब ५२ करोड बजेट विनियोजन गरिएकोमा ५ अर्ब ४० करोड रुपैयाँ खर्च भएको छ । सुरुका ३ वर्ष ४ करोडका दरले बर्सेनि १ अर्ब ६० करोड रुपैयाँ खर्च गरिएको थियो भने पूर्वमुख्यमन्त्री जीवनबहादुर शाहीको पालादेखि समानुपातिक सांसदका लागि १ करोड र प्रत्यक्षका लागि ४ करोड विनियोजन हुन थालेको हो । सुदूरपश्चिम प्रदेश सरकारले आगामी आर्थिक वर्षको बजेटमा घुमाउरो बाटोबाट प्रदेश सांसदलाई बजेट छुट्याउने तयारी गरेको छ । त्यसका लागि हरेक सांसदले निश्चित बजेट बराबरका योजना सरकारलाई सिफारिस गरिरहेका छन् । सरकारले सांसदका तीन करोड बराबरका योजनालाई रकम दिने गरी एकमुष्ट ९६ करोड रुपैयाँ मुख्यमन्त्री तथा मन्त्रिपरिषद्को कार्यालयमा विनियोजनको तयारी गरेको छ । प्रदेश नीति तथा योजना आयोग स्रोतका अनुसार सांसदहरूको रोजाइ तथा सिफारिसका योजना वार्षिक कार्यक्रम (रातो किताब) मै समावेश गर्ने सरकारको तयारी छ । चालु आर्थिक वर्षको बजेटमा सुदूरपश्चिम सरकारले प्रत्येक सांसदले चलाउन पाउने गरी निर्वाचन क्षेत्र विकास कोषको नाममा ३२ जना प्रत्यक्ष निर्वाचित सांसदलाई तीन करोडका दरले बजेट विनियोजन गरेको थियो । तर, सर्वोच्चले उक्त कार्यक्रम कार्यान्वयनमा रोक लगाएपछि अहिले घुमाउरो बाटोबाट सांसदका योजनाका लागि बजेट छुट्याउन लागिएको हो ।कानुनविद्हरूले प्रदेशले सांसदलाई बजेट विनियोजन गरे अदालतको अवहेलना हुने बताएका छन् । यो अदालतको अवहेलना हो र यसविरुद्ध जाने प्रदेशसभा र यसका पदाधिकारीलाई कारबाही हुने विषय हो, संसद् विकास कोषमार्फत सांसदलाई दिइने रकम असंवैधानिक भएको भन्दै त्यसविरुद्ध रिट दायर गरेका अधिवक्ता त्रिलोकबहादुर चन्द भन्छन्, प्रदेशसभा सदस्यहरूलाई रकम दिने निर्णय गर्ने सबै प्रदेश र यसका माननीयहरूविरुद्ध हामी फेरि अवेहलनाको मुद्दा लिएर सर्वोच्च जाँदै छौं ।अधिवक्ता चन्द र यज्ञप्रसाद अधिकारीले गत वर्ष साउन १० मा सांसद विकास कोषमार्फत संघीय सांसदहरूलाई पाँच करोडका दरले रकम वितरण गर्ने तत्कालीन अर्थमन्त्री प्रकाशशरण महतको निर्णयविरुद्ध सर्वोच्चमा मुद्दा दायर गरेका थिए । त्यसमाथि सुनुवाइ गर्दै सर्वोच्च अदालतको संवैधानिक इजलासले सरकारको उक्त निर्णयविरुद्ध अन्तरिम आदेश जारी गरेको थियो । प्रधानन्यायाधीश विश्वम्भरप्रसाद श्रेष्ठ, न्यायाधीशहरू ईश्वरप्रसाद खतिवडा, आनन्दमोहन भट्टराई, अनिलकुमार सिन्हा र प्रकाशमानसिंह राउतको संवैधानिक इजलासले संसदीय क्षेत्र पूर्वाधार विकास कार्यक्रमका नाममा सांसदहरूलाई रकम दिने निर्णय तत्कालका लागि कार्यान्वयन नगर्न भनेको थियो ।संविधानले संघीय सांसद् वा प्रदेशसभा सदस्यलाई कार्यकारिणी प्रकृतिको कार्य गर्ने जिम्मेवारी प्रदान नगरेको उल्लेख गर्दै आदेशमा भनिएको छ, यस स्थितिमा राष्ट्रिय योजना आयोग वा प्रदेश योजना आयोग वा सम्बन्धित मन्त्रालयको सिफारिसमा नपरेका विषयमा संसदीय क्षेत्र पूर्वाधार विकास कार्यक्रमका नाममा सांसद आफैंले आफ्नो संसदीय निर्वाचन क्षेत्रको पूर्वाधार विकासका नाममा रकम छुट्याउँदा स्वार्थ बाझिने अवस्था रहन्छ । सरकारी कोषको रकम खर्च गर्दा अपनाउनुपर्ने पारदर्शिता र जवाफदेहितासम्बन्धी विषय पनि विचारणीय बन्न जाने सर्वोच्चको भनाइ छ । अजित तिवारी (जनकपुर), पर्वत पोर्तेल (विराटनगर), सुवास विडारी (मकवानपुर), घनश्याम गौतम (बुटवल), कृष्णप्रसाद गौतम (सुर्खेत), अर्जुन शाह (धनगढी) र दीपक परियार (पोखरा)"
"गण्डकीमा पाण्डेलाई विश्वासको मत, देवकोटाको ॅफ्लोर क्रस","दाहालभट्टराईको दूरीले फेरिएको समीकरणनेसपाका अध्यक्ष डाबाबुराम भट्टराई आफ्नो पार्टी फुटाउन भूमिका खेलेको भन्दै प्रधानमन्त्री पुष्पकमल दाहालसँग रुष्ट छन् । यी दुई नेताको सम्बन्ध चिसिएको नेसपा गण्डकी प्रदेश अध्यक्ष हेमबहादुर थापाले पनि पुष्टि गरे । गोरखामा हाम्रा नेताकार्यकर्तालाई माओवादीका नेताको हेपाहा व्यवहार छ, थापाले भने, माओवादीले जितेको पालिकामा नेसपाका कार्यकर्तालाई सिफारिस पनि नदिने अवस्था छ । यस्तो अवस्थामा माओवादीलाई साथ दिइरहन सकिएन । मुख्यमन्त्री पाण्डेले अध्यक्ष भट्टराईलाई काठमाडौंमा भेटेरै समर्थन गरिदिन आग्रह गरेका थिए । सोमबार नै माओवादी अध्यक्ष तथा प्रधानमन्त्री दाहालले सांसद देवकोटालाई कारबाही गर्ने जानकारी दिए । स्वाभाविक रूपमा पार्टीले ह्विप जारी गरिसकेको भन्दै संविधान र कानुनको मर्मविपरीत फ्लोर क्रस गरेकाले उनलाई निलम्बन गर्ने दाहालले बताए । संविधान र कानुनको मर्मविपरीत फ्लोर क्रस गरेकालाई कारबाही हुन्छ । निलम्बन हुन्छ, भारत भ्रमणबाट स्वदेश फर्केपछि त्रिभुवन विमानस्थलमा उनले भने ।"
काठमाडौं महानगरका विद्यालयका सटर अब शैक्षिक काममा मात्र,"पहिलो चरणमा ठूला र धेरै सटर भाडामा लगाएका विद्यालयमा पुगेर ताला लगाएको दाहालले बताए । जुद्धोदय मावि ठमेल, कन्या मन्दिर क्षेत्रपाटी, पशुपति मित्र चाबहिल, जनकल्याण बौद्ध, महेन्द्र मावि बौद्ध, मंगलादेवी गौशला, रत्नराज्य बानेश्वर, पद्मोदय रामशाहपथ, सहिद शुक्र बागबजार, पद्मकन्या र विजय स्मारक मावि डिल्लीबजारले भाडामा लगाएको सटर बन्द गरिएको छ । सटरमा ताला लगाउन शिक्षा विभागका कर्मचारी र नगर प्रहरी खटिएका थिए । सटरमा ताला लगाएर ७ दिनभित्र खाली गराउन सम्बन्धित विद्यालयका प्रधानाध्यापकलाई साँचो दिएको दाहालले बताए । कतिपय विद्यालयले दैनिक प्रार्थना सभा गर्ने र खेलकुदका क्रियाकलाप गर्ने जग्गासमेत मासेर जग्गा भाडामा लगाउँदै आएका थिए । शैक्षिक क्रियाकलापका लागि उपयोग हुनुपर्ने ठाउँ भाडामा लगाएर आय गरेका सटरहरूमा बाध्य भएर ताला लगाउनुपरेको दाहालले जनाए । पटकपटक सूचना निकालेर सटर भाडामा नलगाउन महानगरले ताकेता गरेको थियो । प्रअहरू र विद्यालय व्यवस्थापन समितिका पदाधिकारीलाई डाकेर पनि भाडा सम्झौता नवीकरण नगर्न भनेका थियौं, उनले भने । विद्यालयहरूले अटेरी गरेपछि महानगरले हस्तक्षेप गरेको शिक्षा विभागले जनाएको छ । गत असोजमै महानगरले विद्यालयको जग्गाजमिन, भवन भाडामा नलगाउन र लगाएको भए सम्झौता नवीकरण नगर्न भनेको थियो । दाहालले भने, ताला लगाइएका सटरमा पुनः व्यवसाय चलाउन पाइँदैन । व्यवसायीलाई आफ्ना सामान लैजान ७ दिनको समय दिइएको छ । विद्यालयहरूले भने सरकारले दिने बजेट अपुग भएकाले सटर भाडामा लगाएर आम्दानी गर्दै खर्च जुटाउनुपर्ने बाध्यता रहेको बताउँदै आएका थिए । महानगरपालिकाले भने विद्यालयलाई आवश्यक पर्ने बजेट व्यवस्था गर्ने जनाउँदै आएको छ । महानगर प्रमुख बालेन्द्र शाहका सचिवालय सदस्य सस्मित पोखरेलले महानगरले सामुदायिक विद्यालयमा बजेट बढाउँदै लैजाने नीति लिएको बताए । विद्यालयलाई आवश्यक बजेट महानगरले दिन्छ । नीति तथा कार्यक्रम र बजेट पनि आउँदै छ । विद्यालयहरूले बजेट माग गर्न सक्छन्, उनले भने, विद्यालयले सटरटहरा भाडामा लगाएको ठाउँमा ल्याब, लाइबेरी, खेल्ने ठाउँ महानगरले नै बनाउने योजना छ । कतिपय विद्यालयले अपारदर्शी रूपमा सटर भाडामा लगाएको र अनियमितता भएको समेत अध्ययनको क्रममा भेटिएको पोखरेलले बताए । सार्वजनिक सम्पत्ति व्यवस्थापन समितिका पदाधिकारी र प्रअले मनोमानी रूपमा भाडामा लगाएको महानगरको ठहर छ । दोस्रो चरणमा विद्यालयको सार्वजनिक सम्पत्ति भाडामा लगाउँदा जुद्धोदयलगायत विद्यालयमा भएका अनियमिततामाथि पनि छानबिन गर्ने शिक्षा विभागका अधिकारीहरूको भनाइ छ । अधिकांश विद्यालयले मिलेमतोमा सटर होटल, रेस्टुँरा सञ्चालन गर्न भाडामा लगाएका थिए ।"
चार दशकअघिको नेतृत्व फेरि प्रतिस्पर्धामा,"(काठमाडौं)चार दशकयता पटकपटक पार्टी र सरकारको नेतृत्व तहमा रहेका माधवकुमार नेपाल र झलनाथ खनालले फेरि एकीकृत समाजवादीको अध्यक्ष बन्ने कसरत थालेका छन् । असार १६ देखि काठमाडौंमा हुने समाजवादीको महाधिवेशनमा उनीहरू नै अध्यक्षको आकांक्षी देखिएका हुन् ।समाजवादीको वर्तमान अध्यक्ष रहेका नेपाल पूर्ववर्ती पार्टी एमालेमा तीन पटक महासचिव (२०५० मदन भण्डारीको निधनपछि, २०५४, २०५९) र २०६५ मा वरिष्ठ नेता थिए । उनी २०६६ मा प्रधानमन्त्री भएका थिए । खनाल पञ्चायतकालमा २०३९ मा नेकपा मालेको महासचिव, एमालेको एक पटक अध्यक्ष (२०६५) भए । उनी एक पटक प्रधानमन्त्री (२०७६) बनिसकेका छन् । दुवै नेता निरन्तर पार्टी र राज्यशक्तिमा रहँदै आएका छन् । तथापि दुवै महाधिवेशनमा प्रमुख कार्यकारी पदको आकांक्षी देखिएका छन् । एमालेबाट २०७७ मा अलग भई एकीकृत समाजवादी गठन गरेपछि अध्यक्ष र सम्मानित नेता रहेका नेपाल र खनाल आगामी महाधिवेशनमा अध्यक्षको आकांक्षी देखिएपछि महासचिव घनश्याम भुसाललगायत दोस्रो पुस्ताका नेता हस्तक्षेप गर्ने तयारीमा छन् । एमालेबाट विद्रोह गरेपछि नेपाल र खनाल पार्टी निर्माणभन्दा शक्ति प्राप्तिको लडाइँमा लागेको भन्दै युवा पुस्ताले नेतृत्वमा हस्तक्षेप गर्ने तयारी थालेको हो । केन्द्रीय सदस्य दामोदर अर्यालले पार्टी निर्माणका लागि युवा पुस्ताले हरेक कमिटीमा हस्तक्षेप गर्नुपर्छ भन्ने मान्यताका साथ आगामी महाधिवेशनमा तयारी रहेको बताए । यो महाधिवेशनमा यो वा त्यो नेता होइन, युवा पुस्तामा नेतृत्व हस्तान्तरणका लागि हस्तक्षेपको तयारी छ, उनले भने ।महासचिव घनश्याम भुसालले आफू अध्यक्षका लागि प्रतिस्पर्धा गर्ने तयारीमा रहेको तल्ला कमिटीसम्म सन्देश पठाइसकेको उनी निकट नेताले बताए । एमालेबाट विद्रोह गरेपछि माधव र झलनाथमा पार्टी निर्माणका लागि नेतृत्वमा पुस्तान्तरण हुने अपेक्षा थियो, ती नेताले भने, दुई नेतामा पदप्रतिको आशक्ति मात्र होइन, कार्यशैलीमा जडता देखियो । जसका कारण पार्टीमा आशालाग्दो मार्गदर्शन पनि भएन । पार्टीको काममा आशा र गति पनि आएन ।एमाले अध्यक्ष केपी शर्मा ओलीसँग विद्रोह गरी एकीकृत समाजवादी निर्माण गरेको भन्दै नेपाल आफूलाई सर्वसम्मत अध्यक्ष बनाउनुपर्ने गृहकार्यमा छन् । नेपालको सर्वसम्मत हुने चाहनालाई खनालले नै चुनौती दिने तयारी गरेका छन् । एमालेबाट विद्रोह गरेकाले माधवजीलाई ससम्मान अध्यक्षबाट बिदा गर्नुपर्छ, खनालले निकट नेतासँग भन्ने गरेका छन्, माधवजीको विचारले पार्टीमा गति दिन सकेन । उहाँमा वामपन्थीपन ह्रास हुन थाल्यो । त्यसरी पार्टी बन्दैन । त्यसकारण मैले सशक्त विचारसहित अध्यक्षका लागि तयारी गरेको छु ।अध्यक्ष नेपालले अघि सारेको मार्गनिर्देशक सिद्धान्त बहुदलीय जनवाद (जबज) ले समाजवादी क्रान्तिको आधार तयार गर्न नसक्ने भन्दै त्यसको सट्टा समाजवादको बाटो आफूले लिएको खनालको दाबी छ । वामपन्थी एकतासहित समाजवाद को मार्गनिर्देशनले मात्र समाजवाद स्थापना गर्न सकिने खनालको तर्क छ । महासचिव भुसालले दुवै नेताले जबज र समाजवाद जे भने पनि पार्टी र राज्यको कार्यकारी पदका लागि भएको भन्दै कम्युनिस्ट आचरणसहित सामूहिक नेतृत्वको पद्धतिले मात्र पार्टी निर्माण हुने तर्क गरेका छन् । त्यसका लागि व्यक्ति पूजा होइन, सार्थक रूपान्तरणबाट सम्भव हुने गरी महाधिवेशनमा नेतृत्व रूपान्तरण हुनुपर्नेमा जोड दिएका छन् । नेतृत्वको दाबी गरिरहेका खनाल ७५ वर्ष र नेपाल ७२ वर्ष पुगेका छन् । यी दुई नेताले पार्टीलाई पुनर्निर्माण गर्न नसक्ने निष्कर्षमा पुगेको भुसालको दाबी छ । एमालेबाट विभाजन भइसकेपछि माधव र झलनाथजीले आफूबाट पार्टी बन्न नसक्ने महसुस गरिसक्नुभएको छैन, भुसालले निकट नेताहरूसँग भन्दै आएका छन्, जसका कारण एमालेबाट विद्रोह किन गरेको भनेर औचित्य पुष्टि गर्न गाह्रो हुने गरेको छ । एकीकृत समाजवादीको केन्द्रीय समितिले गत पुसमा ७० वर्षे उमेर हद हटाइसकेको छ । ७० वर्ष पुगिसकेको व्यक्ति कार्यकारी पदमा नरहने गरी विधानको व्यवस्थालाई नेपाल र खनालको जोडबलले हटाइएको थियो । खनालले विचार युवा हुनुपर्छ, उमेर होइन, विचारले पार्टी चलाउने हो, उमेरले होइन भन्दै आएका छन् । सचिव एवं प्रचार विभाग प्रमुख विरोध खतिवडाले महाधिवेशनबाट नेतृत्वमा पुग्न पाका र युवा पुस्ताका नेताले कार्यकर्तामाझ सन्देश पठाएको उल्लेख गर्दै औपचारिक रूपमा उम्मेदवारी घोषणा गर्ने बेला नभएको बताए । महाधिवशेनमा नेतृत्वमा पुग्न प्रतिस्पर्धा गर्नु स्वाभाविक हो, उनले भने, पहिलो र दोस्रो पुस्ता नेतृत्व लिन गृहकार्य गरिरहेको देखिन्छ । तर, अहिले नै औपचारिक रूपमा उम्मेदवारी घोषणा गर्ने बेला भने भएको छैन । एमाले विभाजन भइसकेपछि पार्टीले अपेक्षित गति लिन नसकेकाले महाधिवेशनले सक्षम नेतृत्व र सशक्त नीति लिुनपर्ने सचिव रामकुमारी झाँक्रीको बुझाइ छ । पार्टी निर्माण गतिशील भए मात्र समाजलाई सही गति दिन सकिने उनले बताइन् । महाधिवेशनले पार्टीलाई गति दिने गरी नेतृत्व चयन, नीति तथा कार्यक्रम तय हुनुपर्छ, उनले भनिन्, राजनीति भीडको पछि होइन, राजनीतिले भीडलाई सही दिशा दिनुपर्छ ।उनले पार्टीमा पुस्तान्तरण हुनुपर्ने विषय सैद्धान्तिक रूपमा सही भएको उल्लेख गर्दै विचारसहित नेतृत्व चयनमा महाधिवेशनले जोड दिने विश्वास गरिन् । पुस्तान्तरण मात्र मुख्य कुरा होइन । विचारसहित पुस्तान्तरण भयो भने मात्र पार्टी गतिशील बन्छ, उनले भनिन्, पार्टीको विधानमा उमेर हद नभएकाले नेतृत्वका लागि खुला बाटो छ ।"
सहकारी ठगीमा रूपन्देही अदालतमा परेको मुद्दाको मिसिल झिकाउन सर्वोच्चको आदेश,"(काठमाडौं)सर्वोच्च अदालतले बुटवलको सुप्रिम सहकारीको बचत ठगीविरुद्ध रूपन्देही जिल्ला अदालतमा दायर मुद्दाको मिसिल झिकाउन आदेश दिएको छ । सहकारीबाट गैरकानुनी रूपमा रकम लिएर लगानी गर्ने गोर्खा मिडिया नेटवर्कमा गितेन्द्रबाबु (जीबी) राई अध्यक्ष र रवि लामिछाने प्रबन्ध निर्देशक थिए ।प्रहरीको अनुसन्धान प्रतिवेदन र जिल्ला सरकारी वकिलको कार्यालयले दायर गरेको अभियोजनपत्रमा सहकारी बचत अपचलन शीर्षकमा नौ ठाउँमा नाम भए पनि अदालतमा मुद्दा दायर गर्दा भने गृहमन्त्री लामिछानेलाई प्रतिवादी नबनाइएकोमा प्रश्न गर्दै अधिवक्ताहरूले सर्वोच्चमा बहस गरेका थिए । पदमै रहँदा सहकारी बचत अपचलनको अनुसन्धान प्रक्रियामा अनुचित प्रभाव र प्रतिकूल असर पार्ने तथा प्राकृतिक न्यायको सिद्धान्तविपरीत हुने जिकिर गर्दै लामिछानेलाई निलम्बन गर्न माग गर्दर् ैअधिवक्ता अनुपम भट्टराईले सर्वोच्चमा रिट हालेका थिए । गृहमन्त्री लामिछाने स्वयम्ले गर्दै आएको दाबीलाई सदर गर्दै महान्यायाधिवक्ता कार्यालयले सहकारी ठगीमा उनीविरुद्ध कतै उजुरी परेको वा अनुसन्धान नभएको दाबी गर्दै पत्र लेखेको छ । तर पोखराको सूर्यदर्शन सहकारीबाट पनि लामिछाने र उनी प्रबन्ध निर्देशक रहेको कम्पनीमा रकम आएको र हिनामिना गरिएको भन्दै पीडितले दिएका थिए । पोखरा प्रहरीले उजुरीमाथि अनुसन्धान भइरहेको भनेर पीडितलाई आश्वासन दिँदै आएकोमा सरकारी वकिलहरूले भने त्यस्तो उजुरी वा जाहेरी नै नपरेको दाबी प्रस्तुत गरेका छन् । यसरी शक्तिका आडमा उजुरी दबाउन खोजिएको भन्दै अधिवक्ताहरूले निलम्बनको माग अझ जरुरी भएको दलिल गरेका छन् । न्यायाधीशद्वय मनोजकुमार शर्मा र तिलप्रसाद श्रेष्ठको इजलासले जीबी राईसहितलाई विपक्षी बनाई परेको सहकारी बचत अपचलनसम्बन्धी मुद्दाको मिसिल झिकाइसकेपछि असार ४ मा अग्राधिकारसहित सुनुवाइका लागि पेसी तोक्न पनि आदेश गरेको छ । कृष्णप्रसाद खरेलसमेतको जाहेरीले वादी नेपाल सरकार प्रतिवादी गितेन्द्रबाबु राई (जीबी राई) समेत भएको सहकारी ठगीको मुद्दा नं ०८०८१०९८७ नं को मुद्दाको मिसिल रूपन्देही जिल्ला अदालतबाट झिकाई पूर्वआदेशानुसार अग्राधिकार दिई २०८१ असार ४ को पेसी तोकी नियमानुसार पेस गर्नुहोला, सर्वोच्चको आदेशमा भनिएको छ ।पोखरा र बुटवलका सर्वसाधारणको बचत अपचलन गर्ने कम्पनीका तत्कालीन प्रबन्ध निर्देशक लामिछानेसमेत माथि अनुसन्धान गरी कारबाही गर्नुको सट्टा कुनै उजुरी नपरेको भन्ने पत्र बनाएर अपराधलाई ढाकछोप गरिएको भन्दै अधिवक्ता भट्टराईले सर्वोच्चमा रिट दायर गरेका थिए । त्यसमाथि जेठ २० मा पहिलो सुनुवाइ गर्दै न्यायाधीश श्रेष्ठको एकल इजलासले महान्यायाधिवक्ता कार्यालय र गृहमन्त्रीबाट लिखित जवाफ पेस गर्न आदेश गरेको थियो । तर, दुवै प्रतिवादीबाट लिखित जवाफ पेस भइसकेको छैन । सुप्रिम सहकारीको रकम हिनामिनासम्वन्धमा अनुसन्धान गरेको बुटवल प्रहरीले तयार पारेको प्रतिवेदनमा लामिछानेले व्यक्तिगत रूपमा मात्र होइन, उनी र जीबी सञ्चालक रहेको कम्पनीले बिनाधितो बिनाप्रक्रिया ऋण लिएको स्पष्ट उल्लेख छ । तर उनी अझै पदमा रहिरहेमा अनुसन्धान प्रभावित भई प्राकृतिक न्यायको सिद्धान्त नै मिचिने जिकिर गरेका निवेदकको छ । त्यस्तै, पोखराको सूर्यदर्शन सहकारीपीडितले लामिछानेलगायत १८ विरुद्ध पूरक जाहेरी दिएको अवस्थामा उनी गृहमन्त्री रहिरहँदा अनुसन्धानमा बाधा पर्ने हुनाले उनको पद निलम्बन हुनुपर्ने रिट निवेदकको माग छ । यसका साथै, लामिछानेविरुद्ध कुनै मुद्दा परेको छैन भन्ने महान्यायाधिवक्ता कार्यालयको पत्र खारेज हुनुपर्ने पनि रिटको जिकिर छ ।"
'भारतमा नेपालप्रति विश्वास बढेको पाएँ,"(नयाँदिल्ली)प्रधानमन्त्री पुष्पकमल दाहालले नेपालप्रति भारतको विश्वास बढेको आफूले महसुस गरेको बताएका छन् । नेपालको आन्तरिक राजनीतिक समीकरणमा फेरबदल भए पनि भारत आफूसँगको सम्बन्धमा फरक नआउने विश्वासमा देखिन थालेको दाहालको भनाइ छ । भारतीय प्रधानमन्त्री नरेन्द्र मोदीको शपथग्रहण समारोहमा सहभागी हुन आएका उनले सोमबार बिहान नयाँदिल्लीमा नेपाली पत्रकारसँग कुरा गर्दै उक्त धारणा राखेका हुन् । दाहाल गत फागुनमा कांग्रेससँगको गठबन्धन छोडेर एमालेसँग नयाँ सत्ता गठबन्धन गर्न पुगेका थिए । भ्रमण क्रममा नयाँ गठबन्धनले पनि भारतसँग उस्तै सम्बन्ध राख्न चाहेको सन्देश दिएको दाहालले बताए । वामपन्थी गठबन्धनसँग सहज महसुस नगरेको भारतको आशंका चिर्ने प्रयत्नका रूपमा दाहालको भ्रमणलाई हेरिएको छ । उनले आन्तरिक राजनीतिमा के कुरा हुन्छ, त्यसले नेपालभारत सम्बन्धमा केही फरक पार्दैन र पार्नु पनि नहुने मान्यता राख्दै आएको बताए । अहिले हामी जुन समीकरणमा छौं, त्यो बन्ने बेलामै मैले भारतीय नेताहरूलाई प्रस्टसँग भनेको थिएँ, आन्तरिक राजनीतिका कारणले समीकरणमा हेरफेर हुन्छन् । तर, त्यसले परराष्ट्र नीतिमा वा भारतसँगको सम्बन्धमा कुनै फरक पर्दैन, उनले भने, द्विपक्षीय सम्बन्धलाई अझ सुदृढ गरेर लानुपर्छ । आर्थिक विषयमा मिलेर जाुनपर्छ । आपसी सहकार्य बढाएर लैजानुपर्छ भनेको थिएँ । उनले भारतमा एकथरी नेता तथा एजेन्सीहरू नेपालमा राजनीतिक समीकरण परिवर्तनसँगै नेपालभारत सम्बन्ध पनि तलमाथि हुन्छ भन्ने धारणा बनाउँछन्, त्यो गलत भएको बताए । मलाई लाग्छ उहाँहरूले नेपाल कन्सिस्टेन्ट पोलिसीमा रहेको देख्नु भएको छ, दाहालले भने, समीकरण जे भए पनि, छिमेकसँगको नीतिमा वा भारतसँगको नीतिमा नेपालमा फरक आउँदो रहनेछ भन्नेमा अहिले अलिक विश्वास भएको जस्तो महसुस गरेको छु । प्रधानमन्त्री दाहालले आइतबार तेस्रो कार्यकालका लागि नवनियुक्त प्रधानमन्त्री मोदीसँग द्विपक्षीय भेटवार्ता गरेका थिए । नेपाललाई सहयोग गर्नुपर्छ, सम्बन्धलाई सुदृढ गर्नुपर्छ, नेपालको व्यापार घाटा कसरी कम गर्न सकिन्छ भन्ने विषयमा भारतीय नेताहरू सकारात्मक बन्दै गएको महसुस गरेको छुृ, प्रधानमन्त्री दाहालले भने, सकारात्मक वातावरण बनेको पाएको छु । आपसी सहयोग बढाउने विषयमा नेपालको तर्फबाट कुनै समस्या छैन । भेटघाटमा नेपालभारतबीचका कतिपय जल्दाबल्दा मुद्दाका बारेमा मोदीसँगको भेटवार्तामा कुरा गर्ने मौका मिलेको दाहालले बताए । मुख्यतः गतवर्ष आफू भारत भ्रमणमा आएका बेला भएका सहमति र समझदारीको कार्यान्वयनमा तीव्रता दिने विषयमा आफ्नो जोड रहेको उनले सुनाए । त्यसमा मोदी पनि सकारात्मक रहेको उनको भनाइ थियो । नेपालभारतबीचमा रहेका द्विपक्षीय संयन्त्रहरूलाई सक्रिय पार्ने विषयमा पनि आफूले कुरा राखेको दाहालले बताए । बोर्डर, ट्रेड, ट्रान्जिटका सबै संयन्त्रलाई सक्रिय पारेर वार्ता र संवादलाई तीव्रता दिनुपर्ने भन्ने आग्रह गरें, दाहालले भने, यसमा मोदीजी पनि उत्साहित हुँदै गर्ने हो भन्ने कुरा गर्नुभयो । त्यस्तै भेटमा तेस्रो पञ्चेश्वर परियोजना र अरुणसँग सम्बन्धित कुराकानी भएको उनले बताए । पञ्चेश्वरलाई तीव्रता दिएर परियोजना टुंग्याउन पाए दुवै देशलाई फाइदा हुने दृष्टिकोणबाट कुराकानी भएको दाहालले बताए । नेपालमा कृषि उत्पादन बढाउन भारतसँग कसरी सिक्ने र नेपालको उत्पादनलाई भारतमा कसरी पठाउने भन्ने विषयमा पनि दाहालले मोदीसँग चर्चा गरेको उल्लेख गरे । त्यस्तै, विदेशमन्त्री हुनु केही घण्टाअघि एस जयशंकर दाहाललाई भेट्न सोमबार अपराह्न उनी बसेको होटल ताज प्यालेसमा पुगेका थिए । जयशंकरले नयाँ सरकारले नेपालसँगको सम्बन्धलाई अझ विशेष महत्त्व दिने र थाती रहेका विषयहरू अगाडि बढ्ने प्रतिबद्धता व्यक्त गरेको दिल्लीस्थित नेपाली दूतावासका नियोग उपप्रमुख डासुरेन्द्र थापाले बताए । द्विपक्षीय संयन्त्रलाई सक्रिय पारेर संवाद बढाएर विवादित विषयमा समाधान खोज्ने साथै पञ्चेश्वर परियोजनालाई गति दिनुपर्ने, नेपालले एयर रूट पाउनुपर्ने लगायतका विषयहरू प्रधानमन्त्रीले उठाएका थिए । स्रोतका अनुसार सार्कलाई सक्रिय पार्नु पर्ने विषयमा पनि दाहाल र जयंशकरबीच छलफल भएको थियो । त्यसअघि सोमबार बिहान दाहालले भारतीय राष्ट्रपति द्रौपदी मुर्मूसँग पनि शिष्टाचार भेट गरेका थिए ।"
सुदूरपश्चिममा थपिए ७ मन्त्री,"(धनगढी)सरकारमा सामेल नहुने भन्दै अड्को थापिरहेको एमाले सरकारमा सहभागी हुन सहमत भएपछि सुदूरपश्चिमका मुख्यमन्त्री दीर्घबहादुर सोडारीले सोमबार मन्त्रिपरिषद् विस्तार गरेका छन् । मुख्यमन्त्री नियुक्त भएको ५२ दिनपछि सोडारीले पाँच बिनाविभागीयसहित सात जनालाई मन्त्री नियुक्त गर्दै मन्त्रिपरिषद् विस्तार गरेका हुन् । भागबन्डा मिलाउन तीन मन्त्रालय फुटाउने तयारीसहित बिनाविभागीय मन्त्री थपिएको हो । सोमबार एमाले र माओवादीबाट तीनतीन र एकीकृत समाजवादीबाट एक जना गरी सात मन्त्री नियुक्त गरेका हुन् । सोडारीले एमालेका सुरेन्द्रबहादुर पाललाई आर्थिक मामिला र माओवादीका ओमविक्रम भाटलाई सामाजिक विकास मन्त्रीमा नियुक्त गरेका छन् । त्यसबाहेक बिनाविभागीय मन्त्रीमा एमालेका वीरबहादुर थापा र हिरा सार्की, माओवादीका अक्कलबहादुर रावल र लक्ष्मी विक तथा एसकी माया पन्तलाई नियुक्त गरिएको हो । यसअघिका नागरिक उन्मुक्ति पार्टीका कैलाश चौधरी भौतिक पूर्वाधार विकास र टीका थापा भूमि व्यवस्था कृषि तथा सहकारी मन्त्रीसहित सुदूरपश्चिम प्रदेश मन्त्रिपरिषद् १० सदस्यीय भएको छ । नवनियुक्त मन्त्रीलाई सोमबार नै प्रदेश प्रमुख नजिर मियाँले पद तथा गोपनीयताको शपथ गराएका छन् । मुख्यमन्त्री तथा मन्त्रिपरिषद्को कार्यालयबाहेक ६ मन्त्रालय रहेको सुदूरपश्चिममा बिनाविभागीयसहित ९ जना मन्त्री नियुक्त भएका छन् । पाँच जना बिनाविभागीय मन्त्री नियुक्त गरिए पनि आन्तरिक मामिला मन्त्रालय मात्रै खाली छ । अन्य पाँचै मन्त्रालयमा मन्त्री नियुक्त भइसकेका छन् । प्रदेशमा भागबन्डा मिलाउन सामाजिक विकास, उद्योग पर्यटन वन तथा वातावरण, भौतिक पूर्वाधार विकास र भूमि व्यवस्था कृषि तथा सहकारी मन्त्रालय विभाजनको तयारी रहेको बताइन्छ । उद्योग पर्यटन वन तथा वातावरण मन्त्री नियुक्त स्वतन्त्र सांसद तारा जोशीले मन्त्री पद अस्वीकार गरेका छन् । मुख्यमन्त्री सोडारीद्वारा सोमबार मन्त्री नियुक्त जोशीले पद अस्वीकार गर्दै शपथ ग्रहण कार्यक्रममा अनुपस्थित भएका हुन् । मन्त्रालय फुटाएर मन्त्री हुन जोशीले अस्वीकार गरेका हुन् । जोशीले भने, मन्त्रालय फुटाउने गरी मन्त्री हुन मन छैन । जबकि सोडारीले सोमबार दिउँसो पाँच जना बिनाविभागीयसहित आठ मन्त्री नियुक्त गरेर शपथ ग्रहणका लागि प्रदेश प्रमुखको कार्यालयमा पत्र पठाइसकेका थिए । जोशीलाई विभागसहित मन्त्री तोकिएको थियो । उनले मन्त्री हुन अस्वीकार गरेपछि उक्त मन्त्रालय मुख्यमन्त्री सोडारी आफैंले राखेका छन् । ६ मन्त्रालय रहेको सुदूरपश्चिममा १० जना मन्त्री बनाउँदा चार वटा मन्त्रालय विभाजनको तयारीमा सरकारको थियो । उद्योग पर्यटन वन तथा वातावरण मन्त्रालय पनि फुटाउने तयारी रहेकाले आफू मन्त्री हुन अस्वीकार गरेको सांसद जोशीले बताए ।"
वैदेशिक रोजगारीमा सुरक्षा र राहतकै चिन्ता,"परिवारको आर्थिक स्तर उकास्ने र छोराछोरीलाई राम्ररी पढाउनेहुर्काउने सपना बोकेर नेपाली युवा वैदेशिक रोजगारीमा लम्किरहेका छन् । तर अत्यन्त थोरैले मात्र कल्पना गरेजस्तै काम र तलब सुविधा पाउन सक्छन् । दलालको झुक्यानमा परेर कोही गन्तव्य मुलुक पुग्नासाथ अलपत्र पर्छन् । कोहीले कठिन श्रम गर्नुपर्ने काम पाउँछन् तर त्यहीअनुसार पारिश्रमिक पाउँदैनन् । कतिले त नियमित तलब पाउँदैनन् । कोही अङ्गभङ्गभएर फर्कन्छन् । कतिपयको कुनै दुर्घटनामा परेर वा अन्य कारणले उतै मृत्यु हुन्छ । ज्यान गइहाले आश्रित परिवारले राहतका लागि अनेक प्रक्रियागत झमेला सामना गर्नुपर्छ, तैपनि अधिकांशको हात खाली रहन्छ । नेपाली युवा जहिलेदेखि वैदेशिक रोजगारीमा जान थाले, त्यही बेलादेखिकै हुन् यी समस्या । नेपाली युवाका लागि मुख्य श्रम गन्तव्य खाडी मुलुक र मलेसिया हुन् । नेपाली श्रमिकले भोग्ने समस्या पनि तिनै मुलुकमा बढी छ । वैदेशिक रोजगारीलाई सुरक्षित र व्यवस्थित बनाउन सरकारबाट पहल हुँदै नभएको होइन, केही सुधार छ तर पर्याप्त छैन । सुधारको टड्कारो खाँचो श्रमिकको जीवनरक्षा र मृत्यु भइहाले आश्रित परिवारले पाउनुपर्ने राहतका सम्बन्धमा छ । पछिल्ला १५ वर्षमा मात्र कम्तीमा ११ हजार ७ सय ६० नेपालीले खाडी र मलेसियामा ज्यान गुमाएको तथ्यांक छ । तर तीमध्ये सडक र कार्यस्थलमा भएको दुर्घटनामा परेका २ हजार २ सय ६९ श्रमिक अर्थात् १९ प्रतिशतको परिवारले मात्र राहत पाउन सके । उनीहरूले पनि मुद्दा मामिलाका अनेक प्रक्रिया पूरा गर्नुपर्यो, महिनौं कुर्नुपर्यो । बिमाको साँघुरो दायराका कारण अरू ८१ प्रतिशत श्रमिकका परिवारको हात खाली भयो । परदेश पुगेर काममा भर्ती भएदेखि नै श्रमिकहरू सम्बन्धित कम्पनीमै समर्पित भएका हुन्छन् । उनीहरू कम्पनीकै क्याम्पमा बस्छन् । कम्पनीले उनीहरूलाई चौबिसै घण्टा निगरानी गरिरहेको हुन्छ । तर काम गर्ने समयावधि आठ घण्टाका लागि मात्र बिमा गरिएको हुन्छ । त्यही कारण सडक र कार्यस्थलको दुर्घटनाबाहेकको मृत्युमा आश्रित परिवारले राहत पाइरहेका छैनन् । वैदेशिक रोजगार बोर्डको १५ वर्षको तथ्यांकअनुसार खाडी र मलेसियामा ज्यान गुमाएकामध्ये करिब २० प्रतिशतमा हृदयाघात र मुटुजन्य रोग मुख्य कारण थियो । आत्महत्या गरेकाहरू ११ प्रतिशत थिए । करिब २० प्रतिशतमा प्राकृतिक मृत्यु देखाइएको छ । कोरोना महामारीमा मृत्यु भएका २१३ जनाको परिवारलाई पनि राहत उपलब्ध गराइएन । कामदारको मृत्यु भए पर्याप्त अनुसन्धान नगरी कारण लेखिदिने प्रवृत्ति पनि छ । श्रमिकको मृत्युपछि राहत दाबी गर्न नेपाली दूतावासले सम्बन्धित देशका स्थानीय वकिलमार्फत अदालतमा मुद्दा दायर गर्नुपर्छ । मुद्दा जितेपछि मात्रै आश्रित परिवारले गन्तव्य देशको कानुनअनुसार राहत पाउँछन् । त्यसमा पनि निश्चित प्रतिशत वकिललाई बुझाउनुपर्ने हुन्छ । यस्तो लम्बेतान प्रक्रिया पूरा गर्नुपर्ने र राहत पनि सुनिश्चित नहुने भएकाले कतिपय श्रमिकका परिवारले दाबी नै पेस गर्दैनन् । मुलुकभित्रै भरपर्दो रोजगारीस्वरोजगारी नपाएर वा पहिल्याउन नसकेर नेपाली युवा श्रम गर्न विदेश पुगेका हुन् । काम खोज्दै खाडी वा मलेसिया पुग्नु धेरैका लागि महत्त्वाकांक्षाभन्दा बढी बाध्यता हो । सरकारले स्वदेशमै रोजगारी सिर्जना गरिदिनु र स्वरोजगार बन्ने भरपर्दो वातावरण तयार गरिदिनु सबैभन्दा महत्त्वपूर्ण हो । तर यी दुवै अवस्था सरकारबाट तत्काल सम्भव देखिँदैन । त्यसैले सरकारले कमसेकम श्रम गन्तव्य मुलुकमा नेपाली श्रमिकको सुरक्षा व्यवस्थापनमा विशेष ध्यान दिन जरुरी छ । यो लाखौं नेपाली जोडिएको सरोकार हो । खाडी र मलेसियामा मात्र करिब १७ लाख नेपाली कार्यरत छन् । उनीहरूले पठाउने रेमिट्यान्सले मुलुकको अर्थतन्त्रलाई भरथेग गरिरहेको छ । श्रम गर्न परदेश पुगेका नेपालीका लागि जीवनरक्षा, सम्झौताअनुरूप जिम्मेवारी एवं सुविधा, नियमित रूपमा पारिश्रमिक भुक्तानी र चौबिसै घण्टाको बिमा हुने सुनिश्चितता गराइनुपर्छ । सरकार स्तरमा सम्झौता गरेर श्रमिक भित्र्याइसकेपछि सम्पूर्ण जिम्मेवारी त्यहाँको सरकार र कार्यरत कम्पनीको हुन्छ, हुनुपर्छ । कुनै श्रमिकको मृत्यु भइहाले राहत दिने प्रक्रिया सरल र सर्तरहित हुनुपर्छ । त्यसका लागि नेपाल सरकारका तर्फबाट बलियो कूटनीतिक पहल चाहिएको छ । श्रमिक अवैधानिक रूपमा रहेको भए क्षतिपूर्ति वा राहत दाबी गर्न समस्या हुन्छ । त्यसैले श्रमिकलाई श्रम स्वीकृति लिएर वैध प्रक्रियाबाट मात्र गन्तव्य मुलुकमा जान तथा श्रम स्वीकृति र भिसा नियमित नवीकरणका लागि प्रेरित गर्नुपर्छ ।"
समृद्धिमाथि नेतृत्वले थपेको प्रहार,"अमेरिकाका १६ औं राष्ट्रपति अब्राहम लिंकनले भनेका थिए, हजार जनता मूर्ख भए पनि देशलाई खास असर पर्दैन, तर एक नेता मूर्ख भए देश डुबाउँछ । यो भनाइमा नेताको बौद्धिक उचाइ, जिम्मेवारीपन, उत्तरदायित्व, अनुशासन, नैतिकताको अपरिहार्यता झल्किएको पाउन सकिन्छ । यथार्थमा यतिबेला मुलुकका गाउँसहर जिम्मेवार नेतृत्वले भरिएको अवस्थामा निजहरूलाई विकासको स्तम्भ, रूपान्तरणको मसिहा मान्नुपर्छ । विगत केलाउँदा प्रदेश सरकार राजनीतिक किचलो, सुखसुविधाबाट बाहिर निस्कन नसके पनि कतिपय स्थानीय तहले उल्लेख्य काम गर्दै आएका छन् । सानो रकमबाट राम्रो काम हुन थालेपछि सर्वसाधारण स्थानीय सरकारबाट बेखुसी देखिँदैनन् । पर्दा पछाडिको कर्मकाण्ड, रकममाथिको अनियमितता, भ्रष्टाचारको अकल्पनीय सन्दर्भ सार्वजनिक भएपछि भने विकासप्रेमी, नियमनकारी निकाय स्तब्ध बनेका छन् । आर्थिक वर्ष ०७९८० मा मुलुकभर देखिएको भ्रष्टाचार, अनियमितताविरुद्ध २८ हजार उजुरी परेको थियो भने चालु आर्थिक वर्षको वैशाख मसान्तसम्म ३१ हजारभन्दा बढी उजुरी परिसकेको भयावह स्थितिमाझ असारे विकासले अनियमितता अरू कति बढाउने हो स्वतः अनुमान गर्न सकिन्छ । परेका उजुरीमध्ये ५० प्रतिशत हाराहारीमा स्थानीय तहविरुद्ध रहेको खबरले स्थानीय पदाधिकारीको प्रवृत्ति प्रस्ट हुन्छ । यसै क्रममा मधेश र कर्णाली प्रदेशबाट आयोजनाको संख्याको तुलनामा बढी उजुरी परेको देखिन्छ, जसलाई विकासको रकमले आफ्नो भुँडी भरेर समृद्धिमा सबैभन्दा पछि परेका निरीह जनतालाई सत्ताधारीले निरन्तर चुसिरहेको भन्न सकिँदैन र ? अधिकांश स्थानीय तहमा नेतृत्वको दबाबमा नियमविपरीत जबर्जस्ती विकास निर्माणका काम गर्नुपर्ने बाध्यताले पनि बेरुजु रकम बढेको र भ्रष्टाचार उचाइमा पुगेको देखिन्छ । देशभर अख्तियार दुरुपयोग अनुसन्धान आयोगको सञ्जाल फैलिए पनि सीमित काण्डमा सो संस्थाले हात हाल्न सकेको र भ्रष्टाचारजन्य फाइलहरू गनेरै साध्य नभएको स्थितिमा भ्रष्ट नेतृत्वमा अरू हौसला बढेको छ । केन्द्र सरकारले कठोर बन्दै अनुसन्धानको दायरा फराकिलो बनाएर भ्रष्टलाई ठाउँको ठाउँ कारबाही गर्ने अभियान नथालेसम्म नेतृत्वले आफ्नो गरिमा र उत्तरदायित्व भुलिरहनेछ, जनताको दुःखपीडा अरू बल्झिरहनेछ । भुवनेश्वर शर्मा, चन्द्रागिरि२, काठमाडौं"
बजेटमा अस्वाभाविक परिदृश्य,"अर्थमन्त्री वर्षमान पुनले जेठ १५ को संसद्को संयुक्त बैठकमा आर्थिक वर्ष २०८१०८२ को बजेट प्रस्तुत गरे । आफ्नै पार्टी सामेल गठबन्धन सरकारले ल्याएको बजेटका सम्बन्धमा टिप्पणी गर्दै एमाले अध्यक्ष केपी शर्मा ओलीले पार्टीको संसदीय दल बैठकमा त्यो बजेट सरकारको नभएर माओवादी केन्द्रको र अर्थमन्त्री पुनको भएको बताए र संसद्मा त्यसको खण्डन गर्न सांसदहरूलाई निर्देशन दिए । मुख्यतः बजेट ल्याउनुपूर्व आफूसँग छलफल नगरेको भन्ने आरोप एमालेले लगाए पनि त्यो एउटा आरोपमात्र हो भन्ने देखिन्छ । माओवादी अध्यक्षसमेत रहेका प्रधानमन्त्री पुष्पकमल दाहाल प्रचण्डले आफ्नी पत्नी सीता दाहालका नाममा अस्पताल निर्माण गर्न बजेट विनियोजन गरेकामा एमाले अध्यक्ष ओलीले आपत्ति जनाएका हुन् भन्नेमा शंका गरिरहनु नपर्ला । प्रधानमन्त्री पत्नीले राष्ट्रका लागि कुनै योगदान गरेकी छैनन् न त उनी राज्यको कुनै प्रमुख पदमा पुगेकी महिला नै हुन् । उनको योगदान थियो भने त्यो केवल माओवादी पार्टीका लागि थियो, राष्ट्रका लागि थिएन । यसर्थ पनि उनका नाममा राज्यकोषको ढुकुटी खर्चेर कुनै भौतिक संरचना बनाउनु उचित होइन । एमालेले समग्र बजेटलाई नै दोष नदेखाएर यही एउटा कुरामा विरोध जनाएको भए सायद उसको पक्षमा अन्य दल र जनताको पनि आवाज मिल्न सक्ने थियो । तर एमालेले आफ्नै दल सहभागी भएको सरकारले ल्याएको सम्पूर्ण बजेटलाई नै अर्थमन्त्री र उनको दलको बजेट भनेर त्यसको अपनत्व नस्वीकार्दा आफैं तल पर्ने काम गरिरहेको पो हो कि भन्ने देखिन्छ । एमालेका मन्त्रीहरूले पठाएको मन्त्रालयको बजेट कार्यक्रम कटौती गरेको आरोपसमेत एमालेले लगाइरहेको छ । सत्ताको मुख्य घटक एमालेले यसरी आफ्नै सरकारले ल्याएको बजेटमा असन्तुष्टि जनाइरहँदा प्रमुख प्रतिपक्षी दल नेपाली कांग्रेसले भने नरम शैली अपनाएर बजेटको खासै प्रतिवाद गरेको देखिँदैन । बरु कांग्रेसले भविष्यमा आइपर्ने परिस्थितिलाई ध्यान दिएर केही समयपछि यो बजेटको स्वामित्व आफैंले लिनुपर्नेतर्फ संकेत गरेको छ । सम्भवतः संसद्मा यस्तो परिदृश्य पहिलो पटक देखिँदै छ । बजेटप्रति एमालेको विरोध र कांग्रेसको नरम शैलीले कतै यो गठबन्धनको आयु सकिन लागेको त होइन भन्ने प्रश्न उब्जाएको छ । सुजन देवकोटा, पालुङ्टार४, गोरखा"
बजेटमा प्रदेश र पालिकालाई अन्याय,"नीति तथा कार्यक्रममा प्राथमिकताको सुरुकै अनुच्छेदमा संविधानको कार्यान्वयन र संघीयताको सबलीकरण समावेश छ । तर यससँग जोडिएको प्रहरी समायोजनको विषय नीति तथा कार्यक्रममा छैन । अघिल्लो वर्षको नीति तथा कार्यक्रममा पनि यो थिएन । बजेट वक्तव्यको बुँदा नं ३९६ मा प्रदेशमा प्रहरी समायोजन गरिनेछ भन्ने थियो । तर, बजेटमा स्थान पाए तापनि व्यवहारमा अगाडि बढेन । उपप्रधान तथा परराष्ट्रमन्त्री नारायणकाजी श्रेष्ठ गृहमन्त्री हुँदा तपाईंको मलाई केही सुझाव छ भनेर सोध्दा प्रदेशमा प्रहरी समायोजनबाहेक अरू केही सुझाव छैन भनेको थिएँ । उहाँभन्दा अघिल्लो गृहमन्त्री बालकृष्ण खाँणलाई पनि मेरो यही सुझाव थियो । अघिल्लो बजेट (२०८०८१) मा प्रहरी समायोजनको विषय उल्लेख भए पनि अहिलेसम्म कार्यान्वयन भएन । मन्त्रालयगत बजेट विनियोजनमा मन्त्रालयको योजना तथा कार्यक्रम समावेश हुन्छ र मन्त्रालय कुन दिशामा जाँदै छन् भन्ने अनुमान गर्न सकिन्छ । मन्त्रालयगत विनियोजनमा प्रहरी समायोजन नदेखेपछि मैले तत्कालीन गृहमन्त्री श्रेष्ठको ध्यानकर्षण गराएको पनि थिएँ । यसपालि नीति तथा कार्यक्रम, बजेट वक्तव्य र मन्त्रालयगत विनियोजन कतै पनि यो विषयले प्रवेश पाएको छैन । अर्थ मन्त्रालयको विविध वा अन्य कुनै शीर्षकमा राखेको भए अलग्गै विषय हो । प्रत्येक वर्ष नेपाल सरकारको नीति तथा कार्यक्रमको प्रस्तुतिपश्चात् होस वा बजेट वक्तव्यमा । सञ्चारमाध्यममा प्रदेशका मुख्यमन्त्रीको धारणा आउँथ्यो । नीति तथा कार्यक्रम र बजेट संघीयताको अनुकूल छ कि छैन ? प्रदेशका सवाल सम्बोधन गरिएको छ कि छैन ? प्रदेशका अधिकार मिच्ने गरी नीति तथा कार्यक्रम र बजेट वक्तव्य आयो कि ? उनीहरूको जवाफ कडा नै हुन्थ्यो । यस सवालमा त मैले तत्कालीन मुख्यमन्त्री पृथ्वीसुब्बा गुरुङलाई सधैं सम्झन्छु । प्रदेशले ७ वर्षदेखि हारगुहार गरेको प्रहरी समायोजनको विषय नीति तथा कार्यक्रम र बजेटमा नआउँदा प्रदेशहरू गुमनाम भएको देख्दा मचाहिँ अचम्मित छु । अचम्मित हुने अर्को विषय पनि छ । त्यो हो प्रदेशहरूको अनुदानमा कटौती र प्रदेशको मौनता । बजेट भाषणमा उल्लेख भएको, योजना तथा कार्यक्रम कार्यान्वयन भइरहेको र भुक्तानी गर्ने समयमा वित्तीय समानीकरण अनुदान २६ प्रतिशतले कटौती हुँदा पनि प्रदेशहरू खासै बोलेनन् । यो आर्थिक वर्ष २०८०८१ को बजेटसँग जोडिएको विषय हो । २०८१८२ मा प्रदेशको अनुदानको भारी मात्राले कटौतीको विषय त छँदै छ । बजेट भाषणलगत्तै देशभरबाट आएका स्थानीय सरकारका प्रतिनिधि स्थानीय तहले प्राप्त गर्ने समानीकरण लगायतका अनुदान किन कटौती गरेको भन्ने विषयमा अर्थ मन्त्रालयमा धर्ना दिन पुगे । २०८०८१ मा स्थानीय तहले ८७ अर्ब ३५ करोड वित्तीय समानीकरण अनुदान प्राप्त गरेका थिए । तर, सरकारको २०८० माघ १० को निर्णयअनुसार यस रकममा २५८९ प्रतिशतले हुन आउने २२ अर्ब ६१ करोड कटौती गरेर मात्र निकासा दिने निर्णय गरेको थियो । यो निर्णय सच्याउन पालिकाका प्रमुखउप्रमुखले सरकारको ध्यानाकर्षण गराए । समानीकरण अनुदान कटौती स्थानीयको मात्र हैन प्रदेशको पनि गरिएको थियो । प्रदेशसहित ३८ अर्बले कटौती गरिएको छ । यो समानीकरण अनुदान कटौतीको अंक मात्र हो । अन्य अनुदान र राजस्व बाँडफाँटसहितको विवरण निकाल्दा ग्राफ धेरै माथि जान्छ । २०७९८० को ग्राफ महालेखा परीक्षकको कार्यालयले निकालेको छ । २०८०८१ को विस्तृत विवरण महालेखाले निकाल्ला नै । केही साता अगाडि सार्वजनिक महालेखा परीक्षकको ६१ औं वार्षिक प्रतिवेदनले २०७९८० मा प्रदेश र स्थानीय तहको कुल वित्तीय हस्तान्तरण रकममा ७४ अर्बले कटौती गरिएको उल्लेख गरेको छ । संविधानतः प्रदेश र स्थानीय तहको प्रमुख वित्तीय स्रोत नै वित्तीय हस्तान्तरण हो । यसलाई संविधानले प्रदेश र स्थानीय तहको नैसर्गिक अधिकारका रूपमा लिएको छ । अझ समानीकरण अनुदान त निःसर्त अनुदान हो । यसमा तलमाथि गर्न हुँदैन भन्ने सर्वस्वीकार्य सिद्धान्तसमेत छ । तर, संघीय सरकारको सबभन्दा बढी प्रहार नै यही अनुदानमा छ । संघीय मन्त्रालयहरूलाई जथाभाबी बजेट विनियोजन गरिएको छ । जब यस अनुदानको चर्चा हुन्छ, राजस्व उठेन भनेर तर्साउने काम गरिन्छ ।सरकार परिवर्तन भइरहँदा प्रदेशहरू आफैं निरीह बनेका छन् । निर्वाचन सम्पन्न भएको डेढ वर्षमा ७ प्रदेशमा २१ पटक मुख्यमन्त्री परिवर्तन भएका र २३ पटक विश्वासको मत लिनुपरेको समाचार यसै दैनिकमा छापिएको थियो । यसले प्रदेशलाई थप कमजोर बनाएको छ । प्रदेशका आफ्ना मूलभूत समस्यालाई दबाउन विवश पारेको छ । प्रदेशको विवशताको फाइदा संघीय सरकारले लिएको छ । प्रदेश सरकारमा नै स्थायित्व नहुँदा संघीय सरकारका विरुद्ध बोल्न सकेका छैनन् । बरु उल्टै आफ्नो सत्ता कसरी जोगाउने भन्नेमै चिन्तित छन् । वित्तीय हस्तान्तरणको चर्चा गर्दा प्रदेश र स्थानीय तहले नेपाल सरकारबाट चारवटा अनुदान (समानीकरण, ससर्त, विशेष र समपूरक) प्राप्त गर्छन् । राजस्व बाँडफाँट (मूल्य अभिवृद्धि कर र अन्तःशुल्क) बाट पनि प्रदेश र स्थानीय तहले वित्तीय स्रोत प्राप्त गर्छन् । २०८०८१ मा ७ प्रदेशको कुल बजेट २ खर्ब ७९ अर्ब छ । यसमा अनुदानको भार ३९ प्रतिशत छ । राजस्व बाँडफाँटको भार २६ प्रतिशत छ । राजस्व बाँडफाँटसहित प्रदेशको कुल बजेटमा वित्तीय हस्तान्तरणको भार ६५ प्रतिशत छ । स्थानीय तहमा यो भन्दा बढी रहेको महालेखा परीक्षकको कार्यालयको प्रतिवेदनमा छ । समग्रतामा प्रदेश र स्थानीय तहको वित्तीय स्रोतमा वित्तीय हस्तान्तरणको भार दुई तिहाइभन्दा बढी छ । संवैधानिक व्यवस्थाका कारण नै यस्तो भएको हो । संविधानतः कार्यजिम्मेवारी प्रदेश र स्थानीय तहमा धेरै छ । तर राजस्व अधिकार संघमा धेरै छ । कार्यजिम्मेवारी र राजस्वबीचको खाडल पूरा गर्न संविधानले नै अन्तरसरकारी वित्तीय हस्तान्तरणलाई सुनिश्चित गरेको छ । वित्तीय हस्तान्तरण प्रदेश र स्थानीय तहको संवैधानिक अधिकार हो ।२०७५७६ मा प्रदेश र स्थानीय तहले प्राप्त गरेको वित्तीय हस्तान्तरण नेपाल सरकारको बजेटसँग तुलना गर्दा ३३६२ प्रतिशत थियो । २०८०८१ मा ३२७८ प्रतिशत रह्यो । २०८१८२ मा ३०४८ प्रतिशत छ । यसैगरी वित्तीय समानीकरण अनुदानको चर्चा गर्दा यी आर्थिक वर्षहरूमा क्रमशः १०२७ प्रतिशत, ८३४ प्रतिशत र ७९६ प्रतिशत छ । बजेटसँगसँगै समानीकरण अनुदानलगायत समग्र वित्तीय हस्तान्तरणको पनि वृद्धि हुनुपर्छ भन्ने सामान्य सिद्धान्त छ । तर यसको पालना भएको छैन । जस्तो २०८१८२ को बजेटमा प्रदेशका लागि प्रस्तावित वित्तीय हस्तान्तरण लाजमर्दो छ । संघीयता कार्यान्वयनको पहिलो वर्ष २०७५७६ मा सरकारको बजेट १३ खर्ब १५ अर्ब हुँदा प्रदेशका लागि १ खर्ब २३ अर्ब अनुदान थियो । यो अनुदान कुल बजेटको ९३९ प्रतिशत थियो । २०८१८२ को कुल बजेटको आकार १८ खर्ब ६० अर्ब छ । यस अवधिमा बजेट ५ खर्ब ४५ अर्बले बढेको छ । विडम्बना बजेटको आकार यति धेरैले बढ्दा प्रदेशको अनुदान २०७५७६ को भन्दा पनि कम जम्मा ९६ अर्ब मात्र छ । जुन कुल बजेटको ५१८ प्रतिशत मात्र हो । प्रदेशका लागि यो भन्दा पनि बढी हेपाइ अरू के नै हुन सक्छ ?स्थानीय तहको स्थिति पनि यस्तै छ । स्थानीय तहको कुल अनुदानमा ससर्त अनुदान २०७५७६ मा ५४ प्रतिशत थियो । प्रत्येक वर्ष बढ्दै गएर २०८०८१ मा ६५ प्रतिशत पुग्यो भने २०८१८२ को बजेटमा ६७ प्रतिशत छ । बजेटसँगको तुलनामा समीकरण अनुदानको प्रतिशत २०७५७६ मा ६४ प्रतिशत रहेकामा २०८१८२ मा ४७ प्रतिशत छ । २०७५७६ मा स्थानीय तहको समानीकरण अनुदान ८५ अर्ब थियो । २०८१८२ मा ८८ अर्ब छ । २०७५७६ मा ससर्त अनुदान १ खर्ब १० अर्ब थियो । २०८१८२ मा २ खर्ब ८ अर्ब छ । बजेटको अनुपातमा समानीकरण अनुदान बढ्नुपर्नेमा ससर्त अनुदानको भारी मात्र बोकाउने काम भएको छ । वास्तवमा, वित्तीय हस्तान्तरणका सवालमा प्रदेश र स्थानीय तहलाई न्याय गरिएको छैन । मन्त्रालयहरूको योजना तथा कार्यक्रम र बजेटको प्रकृति हेर्दा संघीय सरकारले प्रदेश र स्थानीय तहको अधिकार क्षेत्र मिचेको छ । प्रदेशको कार्यक्षेत्रको त कुरै नगरौं पालिकाको वडासम्म पनि संघीय सरकार झरेको छ । बजेटको कैयौं स्थानमा प्रदेश र स्थानीय तहसँग समन्वय गरेर भन्ने शब्दावली छ । तर, योजना तथा कार्यक्रम प्रस्तुत गर्दा स्थानीय तहसँग सल्लाह त छाडिदिऊँ प्रदेशसँग समेत समन्वय गरिएको छैन । बजेटको बुँदा नं ८१ मा कोशीलाई उद्योग, मधेशलाई कृषि, वाग्मतीलाई सूचना प्रविधि, गण्डकीलाई पर्यटन, लुम्बिनीलाई साना तथा मझौला, कर्णालीलाई जडीबुटी र सुदूरपश्चिमलाई धार्मिक पर्यटन आर्थिक हबका रूपमा विकास गरिने भनिएको छ । तर, यसमा प्रदेशसँग कुनै समन्वय छैन । प्रदेशसँग रायसल्लाहबिना आफ्नै तरिकाले घोषणा गरिएको छ । यसैगरी गण्डकी आर्थिक त्रिभुज परियोजनाको चर्चा छ । तर सम्बन्धित प्रदेशसँग समन्वय छैन । नीति तथा कार्यक्रम र सम्भावित योजनाका सम्बन्धमा प्रदेशसँग सल्लाह गर्नुपर्छ कि पर्दैन ? स्थानीय संघमहासंघहरूसँग छलफल गर्दा के बिग्रिन्थ्यो ? स्वीट्जरल्यान्डको संविधानमा नै संघीय सरकारले कुनै नयाँ विधेयक र योजना तथा कार्यक्रम ल्याउनुभन्दा अगाडि प्रदेश लगायतका सरोकारवालासँग छलफल गर्नुपर्छ भन्ने छ । तब न स्वीट्जरल्यान्ड स्वीट्जरल्यान्ड बनेको छ । हामीकहाँ प्रदेश र स्थानीय तह पनि सरकार हुन् र भन्ने केन्द्रीकृत मानसिकताले काम गरेको छ । सत्ताधारीले यो पनि बुझुन्, गिरीबन्धु टी इस्टेटको फैसलामा सर्वोच्च अदालतले प्रदेशको कार्यक्षेत्रभित्रको विषयमा कुनै विधेयक ल्याउँदा प्रदेशसँग पनि अनिवार्य छलफल गर्नुपर्छ भनेर लेखेको छ । कुनै दिन सर्वोच्चले योजना तथा कार्यक्रम र वित्तीय हस्तान्तरणका सम्बन्धमा पनि फैसला गरेछ भने अन्यथा मान्नु पर्दैन । संविधानतः अर्थ, रक्षा, परराष्ट्र र प्रधानमन्त्री कार्यालयको जिम्मेवारी केन्द्रीय प्रकृतिका छन् । यी बाहेकका मन्त्रालयको जिम्मेवारी कुनै न कुनै रूपमा प्रदेश र स्थानीय तहमा छ । केही मन्त्रालयको बजेटको विनियोजन (ससर्त अनुदानका रूपमा) पूरै केन्द्रीकृत छन् । श्रम र शिक्षा मन्त्रालयको बजेटको अधिकांश हिस्सा स्थानीय तहमा छ । आलोच्य भए पनि प्रधानमन्त्री रोजगार कार्यक्रम पालिका केन्द्रित छ । यसैगरी विद्यालयका शिक्षकहरूको तलबभत्ता लगायतका सुविधा शिक्षा मन्त्रालयको च्यानलबाट जाने हुँदा शिक्षा मन्त्रालय विकेन्द्रीकृत देखिएको हो । तर, अन्य पाटोबाट हेर्दा यो मन्त्रालय पनि केन्द्रीकृत दिशामा उन्मुख छ । स्वास्थ्य मन्त्रालयको लगभग ५० प्रतिशत बजेट स्थानीय र प्रदेशका लागि छ । यी बाहेकका मन्त्रालयको बजेट वितरण प्रक्रिया केन्द्रीकृत छ । कानुन, सञ्चार, भूमि, भौतिक पूर्वाधार र युवा तथा खेलकुद मन्त्रालयले एक रुपैयाँ बजेट पनि प्रदेश र स्थानीय तहका लागि विनियोजन गरेका छैनन् । गृह मन्त्रालयले जम्मा ३७ करोड (कुल मन्त्रालयको बजेटको ०२ प्रतिशत) स्थानीय तहका लागि छुट्याएको छ । ऊर्जा, जलस्रोत तथा सिँचाइ मन्त्रालयले ५८ करोड (कुल मन्त्रालयको बजेटको ०७ प्रतिशत) मात्र प्रदेशका लागि विनियोजन गरेको छ । संविधानतः दुई तिहाइभन्दा बढी कार्यक्षेत्र स्थानीय र प्रदेशका लागि भए पनि कृषि मन्त्रालयले कुल बजेटको करिब ८ प्रतिशत मात्र प्रदेश र स्थानीय तहका लागि विनियोजन गरेको छ । यस्तै स्थिति खानेपानी मन्त्रालयको पनि छ । संघीयता कार्यान्वयनको पहिलो बजेट (२०७५७६) देखि २०८१८२ सम्मको मन्त्रालयगत बजेट विनियोजनको गहन विश्लेषण मात्र गर्ने हो भने पनि ८ देखि १० वटा मन्त्रालयबाहेक बाँकी सबै मन्त्रालयले प्रदेश र स्थानीय तहको कार्यक्षेत्र मिचेको निष्कर्ष निकाल्न सकिन्छ । जब काम प्रदेश र स्थानीय तहमा छ भने सिंहदरबारमा धेरै मन्त्रालयमन्त्रीहरू किन चाहियो ? स्वीट्जरल्यान्डमा राष्ट्रपतिसहित संघमा जम्मा ७ जना मन्त्री छन् । आर्थिक सर्वेक्षण ०८०८१ अनुसार तीन तहका सरकारको कुल खर्चमा संघीय सरकारको खर्चको भार ६८३४ प्रतिशत छ । स्थानीय तहको २१८२ प्रतिशत छ । प्रदेशको जम्मा ९८४ प्रतिशत छ । यसले के पनि चित्रित गर्छ भने संघीय सरकार अझै केन्द्रीकृत छ । संविधानप्रदत प्रदेश र स्थानीयका अधिकारहरू विकेन्द्रीकृत गर्नमा संघीय सरकार इच्छुक छैन । संघीय मन्त्रालयले परियोजना लगायतका विभिन्न बहानामा प्रदेश र स्थानीय तहका अधिकार मिचेका छन् । संविधानतः ६० प्रतिशतभन्दा बढी कार्यजिम्मेवारी प्रदेश र स्थानीय तहमा छ भनिए पनि खर्चको प्रकृति हेर्दा उल्टो छ । बजेटले प्रदेश र स्थानीय तहलाई न्याय गरेको छैन । अहिलेसम्मका कुनै पनि बजेट संघीयताको पक्षमा छैनन् । प्रदेश र स्थानीय तहको अधिकारलाई सुनिश्चित गर्न सकेका छैनन् ।"
बाटो बिराएको सामुदायिक वन अभियान,"नेपालको सामुदायिक वनले वनस्रोत संरक्षण र समुदायको जीविकोपार्जनमा पुर्याएको योगदानको विषय कुनै बेला संसारकै लागि उदाहरणीय थियो । वनस्रोत व्यवस्थापनमा जनसहभागिताको कुरा गर्ने जोकोहीले यसको नाम नलिई धरै छैन । यस्तो गौरवगाथा भएको सामुदायिक वनले वातावरणीय सेवा तथा समुदायको जीविकोपार्जनमा योगदान गर्न नसकेका कारण अहिले गुमनाम हुने अवस्थामा छ । किन यस्तो भयो त ?राणाकालमा भाइभारदारलाई जागिर दिन र श्रमिक किसानलाई खेतीकर्ममा कज्याएर कर उठाउने ध्येयका साथ तराईका वन क्षेत्रमा खेती विस्तार गरियो । समयक्रममा जनसंख्याको चापसँगै विस्तार भएको खेतीपातीले वन क्षेत्र र अन्य जैविक स्रोत तीव्र गतिमा ह्रास हुने क्रम बढ्यो । यसरी विनाश हुँदै गरेको वन क्षेत्र संरक्षण गर्न २०१३ सालमा वनको राष्ट्रियकरण गरियो । योसँगै, हिमालय क्षेत्रको नजिकबाट अध्ययन गरिरहेका विदेशी अध्येताहरूले नेपालको पहाडको जनसंख्या वृद्धि र परम्परागत कृषि वन प्रणालीलाई वनस्रोत ह्रासको मूल समस्याका रूपमा प्रस्तुत गरे । यस्तो ह्रासले हिमालय क्षेत्रको यस भूभागमा व्यापक भूक्षय हुने तर्क अघि सारे र समयमै रोक्न नसके स्थिति सम्हाल्न नसकिने ठोकुवा गरे । यसले सरकारले गरेको वनको राष्ट्रियकरणलाई मात्र वैधता दिएन, विकासे भनिने उपनिवेशी ज्ञानसत्तालाई यो स्थिति सम्हाल्ने अवसर दियो । परम्परागत शासक र रैतीको प्रगाढ शक्ति सम्बन्धका कारण स्थानीय जमिनदारको वर्चस्वमा रहेको वनको नियन्त्रण वैज्ञानिक वन व्यवस्थापन भनिने उपनिवेशी ज्ञानसत्ताको हातमा थमाउने सजिलो बाटो खोल्यो । यो यसभन्दा अघिको भौतिक उपनिवेशी सत्तालाई विकासका नाममा निरन्तरता दिने मौका थियो । परिमाणतः यसले वन व्यवस्थापनमा उपनिवेशी विकासको रजगज बढायो । यस्तो उपनिवेशी विकासको सोच नेपालको कृषि वन प्रणालीलाई उन्नत बनाउने भन्दा वन र कृषि प्रणालीको छुट्टाछुट्टै व्यवस्थापन गर्ने विघटनवादी औद्योगिक विज्ञानमा आधारित थियो । त्यसैले कृषि र वन व्यवस्था गर्न छुट्टाछुट्टै संरचना, संयन्त्र र योजना अघि सारियो । एकातिर, भर्खरै स्वावलम्बी किसानीमा आएका बहुसंख्यक साना किसान बाह्य स्रोतमा आधारित एकलकाँटे खेतीपाती गर्न तयार थिएनन् । तसर्थ अरू कसैले थोपरेको यस्तो निर्णयको भरमा मात्र किसानले वनमाथिको निर्भरता घटाएर आफ्नै जीवन जोखिममा पार्ने कुरा थिएन । अर्कोतिर, तत्कालीन वन प्रशासन, वन प्राविधिक र परम्परागत स्थानीय शासकले समेत यस्तो योजनाले उनीहरूको निहित स्वार्थ पूरा हुने देखेनन् । तसर्थ, कानुनी रूपमा आफ्नो हैकम गुमाएका तत्कालीन मुखिया, जमिनदार र बिर्तावालले यिनैसँग मिलेर वन क्षेत्र फँडानी गरी कृषि जमिन विस्तार गर्न रोकेनन् । किनकि यो कामले उनीहरूलाई वनस्रोत बेचेर आउने अवैध रकम र कृषि जमिनबाट आउने उत्पादनको दोहोरो फाइदा भइरहेको थियो । यस्तो कार्यमा सहयोग गरेबापत भाडा उठाउने वन कर्मचारी छँदै थिए । यस अर्थमा यी सबैको फाइदा थियो । त्यसैले धेरै पछिसम्म यी सबैले वन व्यवस्थापनको विकासे ढाँचाको प्रतिरोध गरिरहे । यस्तो प्रतिरोधको स्वरूप समय क्रमसँगै फेरिँदै गए पनि परिमाणतः धेरै पछिसम्म स्थानीय स्तरमा वन फँडानी भइरह्यो । कतिपय अर्थमा आजपर्यन्त जारी छ ।वनस्रोतमा धेरै भर पर्न नपर्ने टाठाबाठाका लागि र विदेशी तथा स्वदेशी परामर्शदाताका लागि भने यो पेसागत वृद्धि विकासको अवसर थियो । खासगरी, टाठाबाठाका लागि यो बाह्य दुनियाँमा प्रवेश गर्दै गरेको नेपाली समाजमा विकसित भनिएका उपनिवेशी देशजस्तै विकास भित्र्याएर आधुनिक बन्ने लालसा पूरा गर्ने अवसर थियो । यसलाई नेपाली समाजको कमजोरीका रूपमा लिएका उपनिवेशी ज्ञानदाताले योजनाबद्ध हस्तक्षेपको प्रस्ताव गरे । किनकि यो विकासे परामर्शदाताका लागि विकासका नाममा संसारभरि फैलिँदै गरेको उपनिवेशी ज्ञानसत्तामार्फत आफ्नो वर्चस्व कायम गर्ने मौका थियो । यसले नेपालको समग्र वन व्यवस्थापन योजना प्रक्रियालाई बाह्य ज्ञानमा आधारित बनाउँदै यसको सामाजिक अभियन्त्रण गर्यो । यसले नेपाली समाज, प्रकृति र यसबीचको अन्तरसम्बन्धलाई हेर्ने विघटनवादी बाह्य ज्ञानको वर्चस्व ह्वात्तै बढायो । तर विश्वभर भइरहेका वातावरणीय आन्दोलनको प्रभावले सामुदायिक वनको विकास भने अन्य क्षेत्रको तुलनामा अलि भिन्न ढंगले विकसित भयो । खासगरी, यसको प्रभावले स्थानीय ज्ञान र जनसहभागितामा वनस्रोत व्यवस्थापन गर्नुपर्ने विचार बलियो बन्दै आयो । जसका कारण यसले सहभागितात्मक विकास र दिगो वातावरणको बीचको बाटो समात्यो । यो बाटो वातावरणीय समस्या र वनमा आश्रित समुदायको जीविकोपार्जनमा एकैसाथ योगदान पुर्याउन सके मात्र वनको हैसियत सुधार हुँदै यसको उत्पादन क्षमता बढ्छ भन्ने काल्पनिकमा आधारित थियो । यही बुझाइका आधारमा नेपालको वन व्यवस्थापनको गुरुयोजनामा सामुदायिक वनको स्थान बन्यो । सँगै, सामुदायिक वन व्यवस्थापनको दृष्टिकोण, ढाँचा, मार्गदर्शक सिद्धान्त बनाइयो । यसैको जगमा टेकेर सामुदायिक वनको स्थानीय ढाँचा बनाउन प्रक्रियागत परीक्षण, क्षमता अभिवृद्धि र अभियान सञ्चालन गरिए । यी सबैको परिणामले सामुदायिक वन ऐन, नियमावलीका साथै वार्षिक कार्ययोजना, कार्यविधि र कार्यक्रमका पात्रोहरू बने र आवधिक हुँदै आएका छन् । अहिलेको सामुदायिक वन कार्यक्रम यसैको जगमा बनेको हो । औपचारिक रूपमा सन् ९० को दशकमा सुरु भएको सामुदायिक वनको संस्थागत विकाससँगै वन समूहका थुप्रै सफलताका उदाहरण सतहमा आए । यो कुराले हौसिएका दाता र परामर्शदाताले यो कार्यक्रम सफल बनाउन भन्दै सम्भव सबै आर्थिक तथा प्राविधिक सहयोग भित्र्याए । यस्तो सहयोगले नेपालको सबै भूगोल ढाक्यो । सन् २००२ मा वन मन्त्रालयले बनाएको रंगीन वार्षिक पात्रोमा नेपालका ७५ जिल्लामध्ये ७१ जिल्लामा विभिन्न दातृ निकायका परियोजनाहरूको वर्चस्व झल्किन्छ । नेपालको वन विकासमा तीन दशकसम्म आर्थिक तथा प्राविधिक सहयोगको अनवरत यात्रा चलिरह्यो । करोडौं डलरको खोलो वनैभरि बग्यो । वन व्यवस्थापनमा सघाउन दाता र परामर्शदाताको लावालस्कर लाग्यो । सयौं राष्ट्रिय, अन्तर्राष्ट्रिय भेला, मेला, सभा, सेमिनार भए । वन व्यवस्थापन सफलताका सयौं कथा लेखिए । यस्तो सहयोगले सामुदायिक वनको वातावरणीय हैसियतमा बाहिरबाट देखिने सुधार आएको र स्थानीय स्रोत व्यवस्थापनमा नेतृत्वसमेत विकसित भएको कुरा थुप्रै अध्ययन र अनुसन्धानले देखाएका छन् । तर यसले वनमा आश्रित समुदायको वनस्रोतमाथिको अग्राधिकार, जीविकोपार्जन, किसानको खेती प्रणाली र वनको जैविक विविधतामा उल्लेख्य योगदान पुर्याउन सकेन । यी सबै कार्य दाताका दानका भरमा भएकाले यसका कमीकमजोरीमा प्रश्न उठाएर राजा नांगै छ भन्ने हैसियत कसैको भएन । सबै कमजोरी गुन्द्रीमुनि लुकाइए र सफलताका कथा मात्र वाचन गरिए । यस्तो क्रम अझै जारी छ ।परिमाणतः धेरैजसो सामुदायिक वन, वनमा आश्रित स्थानीय समुदायको पहुँचबाट बाहिर टाठाबाठाको नियन्त्रणमा छ । यो वनमा भित्रिएको सबैभन्दा ठूलो रोग हो । अहिले पनि अपवादबाहेकका सामुदायिक वन समूहभन्दा कार्य समिति र केही टाठाबाठाको नियन्त्रणमा छ । रूख र जडीबुटी बेचेर नाफा आउने सामुदायिक वनमा बाहेक कार्ययोजना नवीकरणसमेत भएका छैनन् । बनेका योजनाको कार्यान्वयनसमेत हुँदैन । त्यस्तै, वन क्षेत्रको जैविक विविधता निरन्तर मासिएको छ । वनको हैसियत थप बिग्रेको छ । वनमा मिचाहा प्रजातिको बाहुल्य छ । वनको हैसियत बिग्रेसँगै खानेकुराको अभावमा गाउँघरका किसानका खेतीपातीमा वन्यजन्तुको आतंक बढेको छ । बाढीपहिरो थामिनुभन्दा थपिँदै गएको छ । चुरे लगायतका वन क्षेत्रमै पानीका मुहान र सतहको पानी घट्दै गएको छ । समग्रमा, वनमा आश्रित स्थानीय समुदायको खाद्य सुरक्षा र जीविकोपार्जनमा वनको योगदान निरन्तर घटिरहेको छ । यी सवालहरू बिलकुलै नयाँ भने होइनन् । दशकौंदेखि सामुदायिकका दोस्रो, तेस्रो पुस्ताका सवाल भन्दै बहसमा आएका विषय हुन् । अहिलेसम्म पनि यिनमा तात्त्विक सुधार भएको तथ्यांकबाट कतै पुष्टि हुँदैन । विगतका सबै प्रयत्नले यदि सामुदायिक वन उन्नत भएको भए यी र यस्तै जटिल समस्या यही रूपमै भोग्नुपर्ने थियो कि थिएन ? यो प्रश्नमा गम्भीर भएर फर्केर हेर्न र सच्याउन पहल ढिला हुँदै गइरहेको छ । तर यसतर्फ यसका जिम्मेवार सरोकारवालाको कुनै चासो छैन । किनकि यो आफैंमाथि प्रश्न उठाउने धृष्टता हो । यसो गर्न कोही तयार देखिँदैन ।लामो समयसम्म ठूलो धनराशि र ऊर्जा खर्चेर पनि आफैंले उद्घोष गरेको सामुदायिक वनको सफलता हात नपारेका यसका धेरै सरोकारवाला यी सबै सवालमा आँखा चिम्लिँदै सामुदायिक वन अभियानबाट पलायन भइरहेका छन् । एकातिर, दुई दशकअघि नेपालको सम्पूर्ण वन क्षेत्र ओगटेका दातृ परियोजनाको प्राथमिकता फेरिएको छ भने अर्कातिर अहिलेको जलवायु संकट र वातावरणीय जटिलता सामना गर्न सामुदायिक वनको पुनरोत्थान गर्नुपर्ने वास्तविकताबाट समेत यी सबै टाढा भागेका छन् । अहिले सामुदायिक वनका सबै लगानीकर्ता, ज्ञानसत्ताका हर्ताकर्ता र परम्परागत राज्यसत्ताका सबै अगुवा यो बारेमा मौनता साधेर बसेका छन् । अर्को अर्थमा तैं चुप मै चुप छन् । यो कुरासँग सबै सरोकारवाला उत्तिकै सहमत नहोलान् पनि । तर अहिले वन क्षेत्र खासगरी, सामुदायिक वनमा देखिएका समस्या र चुनौतीले भने यसैतर्फ इंगित गर्छ । साथै, तत्कालीन परिवेशमा वनस्रोत विनाश रोक्न र यसको दिगो विकासका लागि गरिएको वैज्ञानिक वन व्यवस्थापनको हस्तक्षेपलाई कतिपय अर्थमा जायज ठहर्याउन सकिएला तर आजका समस्या समाधान गर्न नसकेको कुरामा दुई मत हुन सक्दैन । यदि यस्तो हो भने तीन दशकको यो अभ्यासमा भित्रिएको अपजसको भारी कसले बोक्छ ? सरकार, दाता र परामर्शदाता या यी सबैले ? यो कुराको सार्थक बहस गर्दै आजका जल्दाबल्दा समस्याको समाधानका उपायको खोजी अहिलेको आवश्यकता हो । के यी सबै कुराको समीक्षा गर्ने र सच्याउने बेला भएन र ?"
टेनिसमा राज गर्दै अल्कारज,"(काठमाडौं) विम्बल्डन मात्र होइन, फ्रेन्च ओपन पनि जितेको हुनुपर्छ, त्यो टेनिस खेलाडी आफैंमा बबाल हुन्छ । अझ यूएस ओपन हात पारेको छ भने कुरै बेग्लै । स्पेनका कार्लोस अल्कारज यी तीनै उपाधि जित्ने खेलाडीमध्ये एक भएका छन् । भर्खर २१ वर्षका भए उनी । यससँगै उनी ती तीन ग्रान्ड स्लाम जित्ने सबैभन्दा कान्छो खेलाडी पनि भएका छन् । सबैलाई थाहा छ, विम्बल्डन र फ्रेन्च ओपन त एक आपसमा ठ्याक्कै फरक छ, एक आपसमा केही पनि मिल्दैन । विम्बल्डन खेलिन्छ, घाँसे कोर्टमा । अनि फ्रेन्च ओपन रातो माटोको कोर्टमा । प्रायः विम्बल्डनमा राम्रो गर्नेले फ्रेन्च ओपनमा राम्रो गर्न सक्दैन । अनि फ्रेन्च ओपनमा राम्रो खेल्नेले विम्बल्डनमा राम्रो खेल्न सक्दैन । यूएस ओपन भने हार्ड कोर्टमा खेलिन्छ, यी दुवै प्रतियोगिताभन्दा यो झन् फरक छ । अल्कारजले सबैभन्दा पहिले यूएस ओपन जिते । साल थियो, २०२१ । गत वर्ष उनले विम्बल्डन पनि जिते । सोमबार मात्रै फ्रेन्च ओपन फाइनलमा उनले जर्मनीका एलेक्जान्डर जेभरेभलाई पराजित गरे ।फाइनल पाँच सेट चलेको थियो र त्यसमा अल्कारेज ६३, २६, ५७, ६१ र ६२ ले विजयी रहे । सुरुआती सेट टुंगिँदा जेभरेभ नै अगाडि थिए । तर अन्तिम दुई सेटमा अल्कारज अर्कै खेलाडी सावित भए । यी दुवै सेट जितेर उनले आफूलाई सबैभन्दा प्रिय ग्रान्ड स्लाम टेनिसको उपाधि जिते । खासमा जति बेला उनले व्यावसायिक रूपमा टेनिस खेल्न सुरु गरे, सबैले गरेको अनुमान हो, यी खेलाडीले चाँडै फ्रेन्च ओपन जित्नेछन् ।फ्रेन्च ओपन भनेपछि त्यसै पनि अगाडि आउने नाम हो, राफायल नाडाल । फ्रेन्च ओपनको इतिहासमा उनी जत्तिको सफल खेलाडी अरू कोही छैनन् । विश्वास नहुन सक्छ, नाडालले १४ पल्ट रातो माटोमा खेलिने ग्रान्ड स्लाम जितेका छन् । त्यसैले उनलाई क्ले कोर्टमा राजा मानिन्छ । नाडाल पनि परे, स्पेनी नै । अल्कारजका लागि उनी सबथोक हुन् । उनको एउटै इच्छा भनेको नाडालले जस्तै खेल्ने र जित्ने हो । त्यसकै पहिलो खुड्किलो उनले पार गरेका छन् ।फाइनल जित्नु अगाडि उनको एउटा तस्बिर फेरि चारैतर्फ आउन थालेको थियो । त्यो तस्बिर आफैंमा कथा हो । त्यसमा १२ वर्षका अल्कारज आइफल टावर अगाडि ठूलो स्क्रिनमा घत मानेर फ्रेन्च ओपनको कुनै खेल हेरिरहेका छन् । त्यो तस्बिर हेरे पनि लाग्छ, यी भर्खरका ठिटोभित्र फ्रेन्च ओपन खेल्ने ठूलो चाहना छ । त्यसको ९ वर्षपछि उनी आफैं च्याम्पियन भए । अब उनले आफ्नो नयाँ सोख पूरा गर्ने भएका छन् । उनले खुट्टामा आइफल टावर नै खोप्ने भएका छन्, ट्याटुका रूपमा ।म यो काम गर्छु गर्छु, उनले मिडियासँगको कुराकानीमा भनेका छन् । सानो छँदा अल्कारज क्ले कोर्टमै खेल्न बढी रुचाउँथे । रोलान्ड ग्यारोसमा चलिरहेको खेल हेर्नका लागि स्कुलबाट घर जाँदा दौडेर पुग्थे । उनी भन्छन्, ग्रान्ड स्लाम जित्नु आफैंमा ठूलो हो । तर हामी स्पेनी खेलाडीका लागि फ्रेन्च ओपन जित्नुको महत्त्व नै बेग्लै छ । मैले ६ वर्षदेखि टेनिस खेल्न थालेको हुँ र त्यही बेला देखेको एउटा सपना हो, फ्रेन्च ओपन जित्ने । अहिले यो पूरा भएको छ ।रमाइलो त के पनि छ भने अल्कारजले तीनपल्ट ग्रान्ड स्लाम फाइनल खेलेका छन् र तीनैपल्ट च्याम्पियन पनि भएका छन् । यहाँनिर छुटाउनै नहुने एउटा तथ्य के भने फ्रेन्च ओपन भन्नेबित्तिकै नाडाल मात्र होइन, एक हुल च्याम्पियन स्पेनी खेलाडीहरू आउने गर्छन् । फ्रेन्च ओपनमा स्पेनी खेलाडीको वर्चस्व आफैंमा अद्वितीय छ । तर यसमा कुनै रहस्य भने लुकेको छैन । भनिन्छ, टेनिस खेलिने स्पेनका कुनै पनि गाउँमा एक थोक पक्कै हुन्छ, क्ले कोर्ट ।स्पेनमा जति पनि टेनिस कोर्ट छन्, त्यसमा ६० भन्दा बढी क्ले कोर्ट नै छन् । अनि यस्तै कोर्टमा खेलेर सबैले नाडाल हुने सपना बुन्छन् । नाडालले सन् २००५ मा पहिलो पटक फ्रेन्च ओपन जिते । उनले अन्तिम पटक जितेको भने २०२२ मा हो । सन् १९९३ देखिको च्याम्पियनको सूची बनाउने हो भने पुरुषतर्फ ३२ बिजेतामध्ये २० त स्पेनी खेलाडी छन् । अब सूची नै बनाउने हो भने त्यसमा सर्गे ब्रुगुएरा, कार्लोस मोया, अल्बर्टो कोस्टा र जुवान कार्लोस फरेराको नाम आउँछ ।भन्न कर लाग्छ, उनीहरूले तय गरेको बाटो समाउँदै यसपल्टको च्याम्पियन भएका हुन्, अल्कारज । र, एउटा अर्को तथ्य पनि छ । यसपल्ट नाडालले पनि फ्रेन्च ओपन खेलेका थिए । तर पहिलो चरणमै पराजित भए । अब त उनी ३८ वर्षका भइसके । यो सिजन उनी पूर्णतः चोटग्रस्त जस्तै छन् । त्यसैले राम्रो खेल्न सकिरहेका छैनन् । उनलाई जेभरेजले नै हराएका थिए । अनि नोभाक जोकोभिच पनि यसपल्ट तेस्रो चरणमै रोकिए । कारण थियो, चोट नै । जोकोभिचले रोलेन्जो मुसेटीलाई पाँच सेट चलेको खेलमा हराउन त हराए, तर चौथो चरणको खेल अगाडि नै प्रतियोगिता परित्याग गरे । यसको अर्थ के भने विश्व टेनिसमा एउटा युग सकिँदै छ । त्यो भनेको नाडाल र जोकोभिचसँगै रोजर फेडेररको युग । एकै समय यी महान् तीन खेलाडीले विश्व टेनिस आफ्नो पकडमा राखे । फेडेररले त संन्यास लिइसके । नाडालले कहिले संन्यास लिने भन्ने मात्रै हो । अब त जोकोभिच पनि त्यस्ता खेलाडी रहेनन्, जस्तो केही अगाडिसम्म थिए । यो पुस्तापछि विश्व टेनिस हाँक्ने को त ? यसको पहिलो र सजिलो उत्तर हो, अल्कारज ।"
"विदेशी मुद्रा सञ्चिति साढे १९ खर्ब पुग्यो, भर रेमिट्यान्सकै","(काठमाडौं) मुलुकको विदेशी मुद्रा (विनिमय) सञ्चितिले गत वैशाखमा पनि कीर्तिमानी बनायो । पछिल्ला हरेक महिना नयाँ उचाइमा पुग्दै आएको विदेशी मुद्रा सञ्चिति गत वैशाखसम्म १९ खर्ब ४२ अर्ब ४० करोड रुपैयाँ पुगेपछि फेरि नयाँ कीर्तिमान बनेको हो । नेपाल राष्ट्र बैंकले सोमबार सार्वजनिक गरेको गत वैशाखको आर्थिक तथा वित्तीय स्थिति प्रतिवेदनले विदेशी विनिमयमा हरेक महिना नयाँ कीर्तिमान बन्नुको मुख्य कारण रेमिट्यान्स आप्रवाहमा हुँदै आएको निरन्तर वृद्धि नै रहेको देखाएको छ । नेपालबाहेक अरु देशका मुद्रा नेपालका लागि विदेशी मुद्रा हुन् । यसलाई विदेशी विनिमय पनि भनिन्छ । निर्यात, पर्यटन, रेमिट्यान्स, वैदेशिक सहायता र अनुदान, वैदेशिक ऋण विदेशी प्राप्त गर्ने मुख्य स्रोत हुन् । पछिल्ला महिनामा पर्यटनमा सामान्य सुधारको संकेत देखिए पनि निर्यात र विदेशी सहयोग तथा अनुदानको अवस्था निकै नाजुक छ । तर पछिल्लो डेढ वर्षयता हरेक महिना एक अर्बभन्दा बढीले रेमिट्यान्स नेपाल भित्रिँदै आएको छ । मासिक रूपमा हेर्दा चालु आर्थिक वर्षका १० महिनामध्ये गत असोजमा सबैभन्दा धेरै १ खर्ब ३७ अर्ब रुपैयाँ र गत माघमा सबैभन्दा कम १ खर्ब ५ अर्ब रुपैयाँ रेमिट्यान्स नेपाल भित्रिएको छ । सोहीअनुसार गत वैशाखमा १ खर्ब १६ अर्ब रुपैयाँ रेमिट्यान्स भित्रिएको छ । अघिल्लो महिना (गत चैत) को तुलनामा वैशाखमा रेमिट्यान्समा कमी आए पनि गत वर्षको १० महिनाको तुलनामा यस वर्ष रेमिट्यान्स २३४ प्रतिशतले बढेको हो । यसरी रेमिट्यान्स आप्रवाह निरन्तर बढिरहेको र पर्यटनलगायत क्षेत्रमा आएको सुधारले त्यसमा केही भरथेग गरेकाले विदेशी मुद्रा सञ्चितिले हरेक महिना नयाँ कीर्तिमान बनाउँदै आएको जानकार बताउँछन् । राष्ट्र बैंकका अनुसार चालु आर्थिक वर्षको १० महिनामा ११ खर्ब ९८ अर्ब ६० करोड रुपैयाँ रेमिट्यान्स भित्रिएको छ । गत वर्षको तुलनामा यो १९२ प्रतिशतको वृद्धि हो । अमेरिकी डलरमा रेमिट्यान्स १७१ प्रतिशतले बढेर ९ अर्ब २ करोड पुगेको छ । मुलुकमा विदेशी मुद्रा सञ्चिति धेरै भएको अवस्थालाई अर्थतन्त्र बलियो भएको रुपमा हेरिन्छ । हामीले अन्य देशबाट वस्तु तथा सेवा आयात गर्दा विदेशी मुद्रामा भुक्तानी गर्नुपर्छ । विदेशी लगानी फिर्ता मात्र नभएर लगानीबापत्को लाभांश फिर्ता लैजान पनि विदेशी मुद्रा चाहिन्छ । यसले पनि मुलुकमा लागि विदेशी मुद्रा सञ्चितिको महत्त्व पुष्टि हुन्छ । तर यहाँको विदेशी मुद्रा सञ्चिति नेपालकै नीतिगत कारणले भन्दा पनि बाह्य कारणले थुप्रिँदै गएकाले त्यसलाई नै देखाएर खुसी मान्नुपर्ने अवस्था नभएको पूर्वअर्थमन्त्री सुरेन्द्र पाण्डेले बताए । विदेशी मुद्रा सञ्चिति हालसम्मकै उच्च अवस्थामा छ । यही सञ्चिति देखाएर सरकार मक्ख परेर बसेको छ । किन थुप्रियो त सञ्चिति भनेर हेर्दा आयात घटेकाले हो । हाम्रो राजस्व आयातमा आधारित छ । यसकारण आयात घट्दा राजस्व पनि घट्यो, कान्तिपुरसँगको कुराकानीमा पाण्डेले भने, सरकारले विदेशी मुद्रा सञ्चितिबाटै धेरै कुरा समाधान हुन्छ भनेर बसेको छ । तर राम्रो अर्थतन्त्रका लागि सञ्चिति एउटा सूचक मात्र हो । अर्थतन्त्र राम्रो हुन अरु धेरै सूचकको अवस्था राम्रो हुनुपर्छ, त्यसमा सरकारको ध्यान जान सकेन । वैदेशिक ऋण र सहायता तथा अनुदान लक्ष्यभन्दा पनि निकै कम आइरहेको छ । अब आर्थिक वर्ष सकिन एक महिना मात्र बाँकी छ । आर्थिक वर्षको अन्त्यसम्म विदेशी ऋण र वैदेशिक सहायता लक्ष्यको ५० प्रतिशतसम्म पनि पुग्दैनन् । बाह्य स्रोत उठाउन नसकेपछि सरकारको ध्यान आन्तरिक ऋणमा गयो । यसकारण अहिले पनि सरकारको कोष ऋणात्मक बन्न पुगेको उनले बताए । राष्ट्र बैंकका अनुसार गत वैशाखसम्म अमेरिकी डलरमा विदेशी मुद्रा सञ्चिति १४ अर्ब ५४ करोड पुगेको छ । गत असारको तुलनामा यो २४२ प्रतिशतले बढेको हो । ०८० असार मसान्तमा यस्तो सञ्चिति ११ अर्ब ७१ करोड डलर थियो । चालु आर्थिक वर्षको १० महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति १५१ महिनाको वस्तु आयात र १२६ महिनाको वस्तु तथा सेवा आयात धान्न पर्याप्त रहने राष्ट्र बैंकले जनाएको छ । ०८१ वैशाख मसान्तमा मुलुकमा रहेको विदेशी विनिमय सञ्चिति कुल गार्हस्थ्य उत्पादन (जीडीपी) को अनुपातमा ३४ प्रतिशत हो । चालु आर्थिक वर्षमा राष्ट्र बैंकले कम्तीमा ७ महिनाको आयात धान्न पुग्ने विदेशी मुद्रा सञ्चिति कायम गर्ने लक्ष्य तय गरेको थियो ।प्रतिवेदनका अनुसार रेमिट्यान्स निरन्तर बढिरहँदा शोधनान्तर स्थिति र चालु खाता निरन्तर बचतमा छन्, ब्याजदर घटिरहेको छ । तर सरकारी वित्ततिर हेर्दा अपेक्षित रूपमा पुँजीगत खर्च बढ्न सकेको छैन, राजस्व संकलनको अवस्था नाजुक छ । राजस्व संकलनले बल्लतल्ल चालु खर्च मात्र धान्न सकेको छ । अर्थतन्त्रको बाह्य क्षेत्र सबल बन्दै गएकाले सरकारलाई पूर्वाधार विकासमा खर्च गर्न पर्याप्त अवसर दिए पनि खर्च हुन नसक्दा आन्तरिक अर्थतन्त्रमा सुधार हुन नसकेको जानकार बताउँछन् ।शिथिल अर्थतन्त्रका कारण निजी क्षेत्रको आत्मविश्वास खस्किएको छ । यही कारण बैंकहरूमा पर्याप्त तरलता र ब्याजदर निरन्तर घटिरहँदा पनि निजी क्षेत्रले लगानी विस्तारको हिम्मत गर्न सकेको छैन । यस्तो अवस्थामा सरकारले पूर्वाधार विकास तथा उत्पादनमूलक क्षेत्रमा पर्याप्त लगानी बढाएर थप लगानी विस्तारका लागि निजी क्षेत्रलाई प्रोत्साहन गर्नुपर्ने नेपाल राष्ट्र बैंक अनुसन्धान विभाग प्रमुख प्रकाशकुमार श्रेष्ठले जनाए ।सबल बाह्य क्षेत्रले सरकारलाई विकास खर्च गर्न पर्याप्त अवसर दिएको छ, उनी भन्छन्, तीन तहका सरकारले खर्च गर्न नसक्दा आर्थिक गतिविधि चलायमान बन्न सकेको छैन । राजस्व संकलनलगायत समग्र सरकारी वित्तको अवस्था कमजोर हुँदा बजारमा कर्जा माग बढ्न सकेको छैन । कर्जा माग नबढ्दा वित्तीय प्रणालीमा लगानीयोग्य रकम थुप्रिएर बसेको छ । यस्तो अवस्थामा अर्थतन्त्रलाई चलायमान बनाउन तीनवटै तहका सरकारले तीव्र रूपमा विकास खर्च बढाउनुपर्ने उनको सुझाव छ ।गत वैशाखसम्म मुलुकको चालु खाता १ खर्ब ९३ अर्ब २५ करोडले बचतमा छ । गत वर्षको सोही अवधिमा चालु खाता ६३ अर्ब ७४ करोडले घाटामा थियो । अमेरिकी डलरमा अघिल्लो वर्षको सोही अवधिमा ४९ करोड ३६ लाखले घाटामा रहेको चालु खाता समीक्षा अवधिमा १ अर्ब ४५ करोडले बचतमा रहेको प्रतिवेदनले देखाएको छ । विदेशी मुद्रा सञ्चिति दबाबमा रहेको भन्दै गत वर्ष सरकारले १० वटा वस्तुको आयातमा प्रतिबन्ध लगाएको थियो । राष्ट्र बैंकले पनि प्रतीतपत्रमा नगद मार्जिन राख्नुपर्ने व्यवस्था गरेको थियो । यसकारण गत वर्ष निर्यात घटेको थियो । हाल ती सबै व्यवस्था हटेका छन् । तर पनि आयात र निर्यातमा गत वर्षको भन्दा कमी आइरहेको छ । यसरी आयात र निर्यात निरन्तर घटिरहेकाले विदेशी विनिमय सञ्चिति थुप्रिनुलाई बाह्य क्षेत्र सुधार भयो भनेर भन्न नमिल्ने अर्थविद् बताउँछन् । मूल्यवृद्धि घट्दो दरमा रहेको, ब्याजदर घटिरहँदा पनि कर्जा प्रवाह बढ्न नसक्नु अर्थतन्त्र मन्दीमा रहेको संकेत भएको उनीहरूको भनाइ छ ।गत वैशाखसम्म शोधनान्तर स्थिति ३ खर्ब ९२ अर्ब ६४ करोडले बचतमा छ । गत वर्षको सोही अवधिमा शोधनान्तर स्थिति २ खर्ब ९ अर्ब ४९ करोडले बचतमा थियो । अमेरिकी डलरमा गत वर्षको वैशाखमा १ अर्ब ५९ करोडले बचतमा रहेको शोधनान्तर स्थिति यस वर्षको सोही अवधिमा २ अर्ब ९५ करोडले बचतमा छ, प्रतिवेदनमा भनिएको छ ।गत वैशाखमा वार्षिक बिन्दुगत उपभोक्ता मूल्यवृद्धिदर (मुद्रास्फीति) ४४० प्रतिशत कायम छ । गत वर्षको वैशाख महिनामा यस्तो मूल्य वृद्धिदर ७४१ प्रतिशत थियो । गत पुस यता हरेक महिना औसत मूल्य वृद्धिदर घटिरहेको छ । गत वैशाखमा खाद्य तथा पेय पदार्थ समूहको मूल्य वृद्धिदर ६२७ प्रतिशत र गैरखाद्य तथा सेवा समूहको मूल्य वृद्धिदर २९६ प्रतिशत छ । समीक्षा महिनामा खाद्य तथा पेय पदार्थ समूहअन्तर्गत तरकारी उपसमूहको वार्षिक बिन्दुगत मूल्य सूचकांक २३११, दाल तथा गेडागुडीको १०८५, मरमसलाको ८९८, खाद्य तथा खाद्यजन्य पदार्थको ७४२ र चिनी तथा चिनीजन्य वस्तुहरूको ७२५ ले बढेको छ । तर घिउ तथा तेल उपसमूहको वार्षिक बिन्दुगत मूल्य सूचकांक ७१३ प्रतिशतले घटेको राष्ट्र बैंकले जनाएको छ ।समीक्षा महिनामा गैरखाद्य तथा सेवा समूहअन्तर्गत विविध वस्तु तथा सेवाहरू उपसमूहको वार्षिक बिन्दुगत मूल्य सूचकांक १२२६, शिक्षाको ५६४ र कपडाजन्य तथा जुत्ता चप्पलको ३४६ प्रतिशतले बढेको छ । सोही अवधिमा सञ्चार उपसमूहको वार्षिक बिन्दुगत मूल्य सूचकांक ०४८ प्रतिशतले घटेको जनाइएको छ ।"
नेपालको श्रम बजारलाई पूर्ण औपचारिक बनाइने,"श्रम ऐन ०७४ ले भने कसरी काम लगाएको छ भन्दा पनि कस्तो प्रकारको रोजगारीमा श्रमिक संलग्न छ, त्यसका आधारमा रोजगार सम्बन्ध निर्धारण हुने व्यवस्था गरेको छ, बडालले भने, निरन्तर आवश्यक पर्ने काम भए नियमित रोजगारी, काम तोकेर लगाउने कार्यगत रोजगारी, अवधि तोकेर लगाउने समयगत रोजगारी, एक महिनाको अवधिमा सात दिनभन्दा कम भए आकस्मिक रोजगारी र सातामा ३५ घण्टाभन्दा कम काम गर्नुपर्ने भए आंशिक रोजगारी मानिन्छ । यही प्रावधानमा टेकेर सरकारले मासिक, दैनिक र घण्टासम्मको न्यूनतम पारिश्रमिक निर्धारण गरेको छ । श्रम मन्त्रालयले औपचारिक, अनौपचारिक, वैदेशिक रोजगारी र स्वरोजगारमा रहेकाले पनि योगदानमा आधारित सामाजिक सुरक्षाको कार्यक्रम ल्याएको छ । तर यसको कार्यान्वयन निकै कमजोर छ । एकदमै कम श्रमिक मात्रै कोषमा सहभागी भएका छन् । श्रम मन्त्रालयको पञ्चवर्षीय रणनीतिक योजनाअनुसार कृषि, निर्माण र यातायात क्षेत्रका साथै महिला केन्द्रित हुने गरी क्षेत्रगत औपचारिकीकरणको निदान गर्ने, घरेलु श्रमिकको प्राथमिकता, क्षमता र आवश्यकताको पहिचान गर्नेदेखि अनौपचारिक रोजगारीस्वरोजगारमा रहेका श्रमिकलाई सामाजिक सुरक्षाका कार्यक्रममा पूर्ण सहभागी गराउन उनीहरूका प्राथमिकता, आवश्यकता र क्षमताबारे राष्ट्रिय सर्वेक्षण गर्नेलगायत कार्ययोजना बनाइएको छ । आईएलओले २०१५ मा अनौपचारिक अर्थव्यवस्थालाई औपचारिकमा परिर्वतन गर्ने सिफारिस अनुमोदन गरेको थियो । यसलाई दिगो विकास लक्ष्य प्राप्ति गर्ने शक्तिशाली उपकरणका रूपमा लिइएको छ । नेपालका लागि सबैभन्दा ठूलो चुनौती भनेकै मुख्य रूपमा रहेको अनौपचारिक श्रम बजारलाई श्रमिकहरूको अधिकारको रक्षा भएको औपचारिक रूपमा रूपान्तरण गर्नु रहेको आईएलओ नेपालका प्रमुख नुमन ओचकनले जनाए । नेपालले अनौपचारिक क्षेत्रलाई औपचारिक बनाउन आफ्नो कार्ययोजना बनाएर काम गरिरहेको छ । यो विश्व अर्थतन्त्र र श्रम बजारको परिस्थितिमा आएको परिवर्तनले ल्याएको चुनौतीलाई सम्बोधन गर्ने नेपालको प्रयास हो, हालै काठमाडौंमा आयोजित एक कार्यक्रममा उनले भनेका थिए, नेपालको शिक्षा र व्यावसायिक तालिम प्रणाली सुधार गर्न प्रयास गरेको छ तर अझै पनि सीपको खाडल छ ।स्वरोजगार र घरेलु श्रमिकलाई औपचारिक क्षेत्रमा ल्याउन निकै कठिन रहेको श्रमप्रशासनविद् एवं पूर्वसचिव पूर्णचन्द्र भट्टराई बताउँछन् । ठूलो संख्यामा रहेको स्वरोजगारको व्यावसायिक प्रतिष्ठान दर्तामा छैन । उनीहरूलाई दर्ता प्रक्रियामा ल्याउनुपर्छ । स्थानीय तहमार्फत अनौपचारिक क्षेत्रमा रहेका श्रमिकलाई सामाजिक सुरक्षामा आबद्ध गर्ने कार्य आफैंमा निकै चुनौतीपूर्ण छ, उनले भने ।"
प्राधिकरणले फिर्ता पायो यूटीएललाई दिएको ४० करोड,"दुई वर्षभित्र कार्य सम्पन्न गर्ने गरी यूटीएल र प्राधिकरणबीच ०७४ वैशाखमा सम्झौता भएको थियो । त्यसअनुरूप कार्य प्रगति शून्य रहेको भन्दै प्राधिकरणले ०७६ वैशाखमा सम्झौताको म्याद थप नगर्ने निर्णय गर्यो । उक्त निर्णय बदर गर्न यूटीएलले सर्वोच्च अदालतमा रिट निवेदन दायर गर्यो । ०७६ वैशाख २९ मा तत्कालीन न्यायाधीश पुरुषोत्तम भण्डारीले यूटीएलको पक्षमा अन्तरिम आदेश जारी गर्दै काम अघि नबढाउन स्टे अर्डर दिएका थिए । त्यसयता गण्डकी र लुम्बिनीका जिल्लाहरूलाई सदरमुकाममा जोड्ने सूचना महामार्ग परियोजना अलपत्र परेको थियो । गएको माघमा सर्वोच्च अदालतले यूटीएलका रिट खारेज गरिदिएपछि मात्रै सूचना महामार्गको काम अघि बढाउने बाटो खुलेको थियो । प्राधिकरणले ग्रामीण दूरसञ्चार कोष (आरटीडीएफ) परिचालन गरी ९ अर्ब ८९ करोड १७ लाख रुपैयाँ लागतमा सूचना महामार्ग परियोजना सञ्चालन गरिरहेको छ । यस परियोजनालाई तीन प्याकेजमा बाँडफाँट गरी मध्यपहाडी लोकमार्ग तथा जिल्ला सदरमुकाम जोड्ने सूचना महामार्गका रूपमा अघि बढाइएको छ ।प्राधिकरणले सार्वजनिक गरेको पछिल्लो प्रगति विवरणअनुसार प्याकेज १ अन्तर्गत कोशी, मधेश र वाग्मतीमा नेपाल दूरसञ्चार कम्पनी लिमिटेड (नेपाल टेलिकम) सँग २ वर्षभित्र कार्य सम्पन्न गर्ने गरी सम्झौता भएकोमा हालसम्म १ हजार ३ सय ९९ किलोमिटर अप्टिकल फाइबर बिछ्याइएको छ । प्याकेज ३ अन्तर्गत कर्णाली र सुदूरपश्चिममा पनि २ वर्षभित्र कार्य सम्पन्न गर्ने गरी ०७६ साउनमा नेपाल टेलिकमलाई परियोजना सुम्पिइएको थियो । यसमा हालसम्म ३०८ किमि एडीएसएस (अलडाइलेक्ट्रिक सेल्फसपोर्टिङ) फाइबर अप्टिक केबल जडान भएको छ । उच्च क्षमताको डेन्स वेभलेन्थडिभिजन मल्टिप्लेक्सिङ (डीडब्लूडीएम) उपकरणअन्तर्गत २८ मध्ये २३ वटा जडान भइसकेको प्राधिकरणले जनाएको छ । ०७३ साल साउनमा स्मार्ट टेलिकमले पाएको प्याकेज ३ अन्तर्गत सुदूरपश्चिम र कर्णालीमा अप्टिकल फाइबर बिछ्याउने ठेक्का प्राधिकरणले त्यसको तीन वर्षपछि खारेज गरिदिएको थियो । ०७६ कात्तिकको मन्त्रिपरिषद् बैठकले उक्त परियोजना नेपाल टेलिकमबाट अगाडि बढाउन प्राधिकरणलाई निर्देशन दिएको थियो । सूचना महामार्ग परियोजनाको वित्तीय प्रगति विवरणअनुसार गत फागुनसम्म २ अर्ब ९ करोड ३८ लाख रुपैयाँ मात्रै खर्च भएको छ । यससँगै यूटीएलले नेपाल सरकारलाई दूरसञ्चार सेवा सञ्चालन गरेबापत अनुमतिपत्रको नवीकरण दस्तुरबापतको ग्रामीण दूरसञ्चार विकास कोष, किस्ता रकम, फ्रिक्वेन्सी र रोयल्टीको बक्यौता अझै भुक्तानी गर्न बाँकी छ । प्राधिकरणले शुक्रबार जारी गरेको एक सार्वजनिक सूचनामा यूटीएललाई ०८१ जेठ मसान्तसम्म कायम हुन आउने ७ अर्ब ४२ करोड ९३ लाख रुपैयाँ बक्यौता सूचना प्रकाशन भएको मितिले १५ दिनभित्र बुझाउन निर्देशन दिइएको छ । उक्त समयभित्र उक्त बक्यौता भुक्तानी नगरे दूरसञ्चार ऐन०५३ को दफा २८ बमोजिम अनुमतिपत्र खारेजीको प्रक्रिया अघि बढाउने प्राधिकरणको चेतावनी छ ।"
युरोप पुग्छ पाल्पाको अदुवा,"अदुवा खन्ने सिजनमा भाउ नपाउने र भण्डारण गरेर राख्ने स्थान नहुँदा सस्तोमै बिक्री गर्नुपर्ने बाध्यता रहेको निस्दी गाउँपालिका५ गल्धाकी किसान यमुना सारूले बताइन् । प्रधानमन्त्री कृषि आधुनिकीकरण परियोजना परियोजना कार्यान्वयन एकाइ पाल्पाले सहकारी, समूहमार्फत ८५ प्रतिशत अनुदानमा साना अदुवा भण्डारण केन्द्र स्थापना गरे पनि यसको प्रयोगमा आउन सकेको छैन । जिल्लाका सहलकोट, मित्याल, सिलुवालगायतका स्थानमा निर्माण भएका भण्डारण केन्द्रमा ३० टनभन्दा बढी अदुवा राख्न सकिने भण्डार बनेको एकाइले जनाएको छ । पाँच लाखको लागतमा कम्तीमा १० टन अदुवा भण्डारण गर्न सकिने केन्द्र निर्माण भएको हो । राष्ट्रिय तथा अन्तर्राष्ट्रिय संस्थाले अदुवा खेतीका लागि पहल गरे पनि व्यावसायिक बन्न सकेका छैनन् । स्थानीय तह, प्रदेश सरकार र संघीय सरकारले पनि अदुवा उत्पादन, बजार र यसको प्रवर्द्धनमा पछिल्लो समयमा ध्यान नदिएकाले उत्पादनमा ह्वात्तै घटेको छ । पछिल्लो समयमा २ सय ८० हेक्टरमा अदुवा खेती भए पनि कृषि ज्ञान केन्द्रको तथ्यांकमा भने १ हजार २ सय ६० हेक्टर क्षेत्रफलमा वार्षिक १३ हजार टन बढी अदुवा उत्पादन हुने उल्लेख छ ।"
ढल्केबरइनरुवा ४०० केभी प्रसारण लाइन निर्माण पूरा,"(काठमाडौं)देशभित्रको विद्युत् प्रसारण प्रणाली सुदृढीकरण तथा विश्वसनीय बनाउन र नेपालभारतबीचको विद्युत् व्यापार विस्तारका लागि निर्माणाधीन हेटौंडाढल्केबरइनरुवा ४०० केभी प्रसारण लाइनको ढल्केबरइनरुवा खण्ड निर्माण सकिएको छ । धनुषाको ढल्केबरबाट सुनसरीको भोक्राहा नरसिंह गाउँपालिका४ स्थित इनरुवा सबस्टेसम्मको १५४ किलोमिटर ४०० केभी डबल सर्किट प्रसारण लाइन निर्माण सकिएको हो । करिब ४ हजार मेगावाट विद्युत् प्रवाह गर्न सक्ने क्षमता प्रसारण लाइनको छ ।मकवानपुरको हेटौंडा उपमहानगरा११ स्थित थानाभर्याङस्थित हेटौंडा सबस्टेसनबाट इनरुवा सबस्टेसनसम्म २ सय ८८ किमि प्रसारण लाइनलाई दुई खण्डमा विभाजन गरी निर्माण सुरु गरिएको थियो । प्रसारण लाइनलाई हेटौंडाढल्केबर १३४ किलोमिटर र ढल्केबरइनरुवा १५४ किलोमिटरलाई दुई खण्डमा विभाजन गरिएको छ । यसमध्ये ढल्केबरइनरुवा खण्ड निर्माण सकिएको हो भने हेटौंडाढल्केबर खण्ड निर्माणाधीन छ । ढल्केबरइनरुवा खण्ड निर्माण सम्पन्न हुनु मुलुकको समग्र प्रसारण प्रणालीलाई गुणस्तर तथा विश्वसनीय बनाउन र नेपालभारतबीचको विद्युत् व्यापारको परिमाण बढाउन महत्त्वपूर्ण उपलब्धि भएको नेपाल विद्युत् प्राधिकरणका कार्यकारी निर्देशक कुलमान घिसिङले बताए ।हाम्रोतर्फको प्रसारण पूर्वाधार तयार नभएकाले हाल सञ्चालनमा रहेको ढल्केबरमुजफ्फरपुर अन्तरदेशीय प्रसारण लाइनबाट हुने विद्युत् आयातनिर्यातको परिमाण ८०० मेगावाट मात्र छ, अब ढल्केबरइनरुवा खण्ड निर्माण सकिएपछि विद्युत् व्यापारको परिमाण बढाउन सकिन्छ, उनले भने, कोशी करिडोर हुँदै इनरुवा सबस्टेसनमा आएको विद्युत्लाई त्यस क्षेत्रमा खपत गरी अतिरिक्त भए ढल्केबरइनरुवा प्रसारण लाइनमार्फत ढल्केबर ल्याएर भारतर्फ निर्यात गर्न पनि सकिन्छ ।हाल रहेको १३२ केभी प्रसारण लाइनको क्षमताले विद्युत् भार नधान्दा हिउँदयाममा ढल्केबरबाट इनरुवातर्फ विद्युत् पठाउन समस्या थियो । अब ४०० केभी प्रसारण लाइनबाट पर्याप्त विद्युत् पठाउन सकिने हुँदा भोल्टेज सुधार भई मुख्य रूपमा मोरङसुनसरी औद्योगिक करिडोरको विद्युत् आपूर्ति सुधार हुने घिसिङले जनाए । इनरुवा ४०० केभी सबस्टेसन निर्माण सम्पन्न भई सञ्चालनमा आइसकेको छ । सुनसरीमोरङ औद्योगिक करिडोरसहित त्यस क्षेत्रको समग्र विद्युत् आपूर्ति सुधारका लागि हाल सञ्चालनमा रहेको इनरुवादुहवी १३२ केभी प्रसारण लाइनको पुरानो कन्डक्टरलाई बदलेर उच्च क्षमता (एचटीएलएस) को राख्ने प्रक्रिया सुरु भइसकेको छ । यसबाट हालको करिब २०० मेगावाट विद्युत् प्रवाह गर्न सक्ने उक्त प्रसारण लाइनको क्षमता वृद्धि भई झन्डै दोब्बर हुनेछ । इनरुवाबाट बर्जुसम्म १३२ केभी प्रसारण लाइन र बर्जुमा १३२ केभी सबस्टेसन निर्माणाधीन छ । इनरुवा सबस्टेसनबाट भारतसँगको विद्युत् व्यापारका लागि इनरुवापूर्णिया र नेपाल, भारत तथा बंगलादेशबीचको व्यापारका लागि इनरुवाअनारमनी ४०० केभी प्रसारण लाइन प्रस्ताव गरिएको छ । इनरुवाअनारमनी प्रसारण लाइनमा कोरियाली निर्यात आयात (एक्जिम) बैंकले सहुलियतपूर्ण ऋण दिनेछ ।"
अर्थ संक्षेप,"वाइवाइको 'क्रिकेट स्पेसल एडिसन प्याकेट काठमाडौं (कास) सीजी फुड्स नेपाल लिमिटेडले नेपाली क्रिकेट टिमलाई प्रोत्साहन र समर्थन गर्न वाइवाइ क्रिकेट स्पेसल एडिसन प्याकेट बजारमा ल्याएको छ । सीजी फुड्स नेपालले क्यानसँगको सहकार्यमा क्रिकेट स्पेसल एडिसन प्याकेटको अवधारणा कार्यान्वयनमा ल्याएको बताएको छ । टी२० विश्वकपमा नेपाली राष्ट्रिय टिमका साथ रमाइरहेका नेपाली दर्शकका लागि वाइवाइको यो प्याकेट विशेष हुने कम्पनीको दाबी छ । वाइवाइले महिला अन्डर१९ क्रिकेट टिमलाई समेत प्रायोजनबापत ३० लाख रुपैयाँ तथा अन्य क्रिकेट गतिविधि सञ्चालनका लागि ३० लाख रुपैयाँ गरी ६० लाख रुपैयाँ नेपाल क्रिकेट संघलाई सहयोग गर्नेछ । नेपालमा वाइवाइ र क्रिकेटको विकास सँगसँगै भएको उल्लेख गर्दै चौधरी ग्रुपका प्रबन्ध निर्देशक निर्वाण चौधरीले क्रिकेटको विकासका लागि वाइवाइ सधैं समर्पित रहने बताए । क्यानका सचिव एवं पूर्वकप्तान पारस खड्काले आफूले वाइवाइको जर्सी लगाएर यू१९ विश्वकपमा खेलेको स्मरण गरे । सरकारको नियमभित्र रहेर तेल उत्पादन गरेका छौं : श्री केश काठमाडौं (कास) सप्तऋषि ओयल एन्ड कस्मेटिक इन्डस्ट्रीले सरकारको नीति नियममा रहेर सम्बन्धित निकायबाट उत्पादन अनुमति लिई गुणस्तरयुक्त वस्तु उत्पादन गरिरहेको बताएको छ । कम्पनीले सप्तऋषिद्वारा उत्पादित श्री केश ले ट्रेडमार्कसमेत पाइसकेको कम्पनीको दाबी छ । तेलमा प्रयोग गरिएका कच्चा पदार्थ तेल र जडीबुटी कपालको सुरक्षा पोषण उपचारमा सहयोगी, गुणस्तरीय र उपयोगी रहेको कम्पनीले जनाएको छ । केही सञ्चारमाध्यममा भ्रामक, कपोलकल्पित, तथ्यहीन सामग्री प्रकाशितप्रसारित भए पनि सप्तऋषिले नेपालको कानुनमा तोकिएको मापदण्डमा लामो समयदेखि तेल उत्पादन गर्दै आएको कम्पनीको दाबी छ । पाटाको उपाध्यक्षमा पाण्डेकाठमाडौं (कास) पर्यटकीय गतिविधि बढाउने उद्देश्यले एसिया तथा प्रशान्त क्षेत्रका राष्ट्रहरूको साझा संस्था प्यासिफिक एसिया ट्राभल एसोसिएसन (पाटा) को उपाध्यक्षमा नेपालका पर्यटन व्यवयासी सुमनविक्रम पाण्डे उपाध्यक्ष पदमा निर्वाचित भएका छन् । पाटाको अन्तर्राष्ट्रिय मुख्यालयका लागि गत मार्चमा निर्वाचन प्रक्रिया सुरु भएको थियो । उक्त निर्वाचनमा प्रतिस्पर्धी अमेरिकन गुवाम का जेराल्ड पेरेजले आफ्नो मनोनयन फिर्ता लिएपछि पाण्डे निर्विरोध उपाध्यक्षमा निर्वाचित भएको बताइएको छ । पाटाले शुक्रबार साधारणसभामार्फत आफ्नो नयाँ कार्यसमितिबारे साधारणसभा गरी अनुमोदन गरेको थियो । इन्डोनेसियाका पिटर सिमोनको नेतृत्वमा निर्वाचित नौ सदस्यीय कार्यसमितिको कार्यकाल सन् २०२६ सम्म छ । सन् १९५१ मा अमेरिकाको क्यालिफोर्नियामा स्थापित पाटाले सन् १९९८ देखि बैंककमा मुख्यालय रही एसिया क्षेत्रका लागि आपसी पर्यटकीय आदानप्रदान तथा व्यापार विस्तारमा सदस्य राष्ट्रहरूसँग सहकार्य गर्दै आएको छ । स्न १९७५ देखि नेपाल यसको सदस्य रहँदै आएको छ । ३५ वर्षदेखि नेपालको पदयात्रा, ट्राभल, हेलिकोप्टर, वायुसेवा, होटल, रेस्टुराँलगायत पर्यटकीय विधामा उपाध्यक्ष पाण्डे क्रियाशील छन् ।"
नेतृत्व चयन गर्दै जसपा नेपाल,"(जनकपुर)जनता समाजवादी पार्टी नेपालको प्रथम महाधिवेशन सोमबार जनकपुरमा सुरु भएको छ । बुधबारसम्म चल्ने महाधिवेशनले पार्टीको नयाँ नेतृत्व चयन गर्नेछ । पार्टी अध्यक्षमा उपेन्द्र यादव निर्विकल्प देखिएका छन् । अरू पदमा भने प्रतिस्पर्धा हुने देखिएको छ । जसपा नेपालको केन्द्रीय समितिको निर्वाचन भने बुधबारका लागि तोकिएको छ ।महाधिवेशन उद्घाटन गर्दै पार्टी अध्यक्ष उपेन्द्र यादवले विभेद र असमानता अन्त्य नभए कुनै पनि सुधार र विकास हुन नसक्ने बताए । १० प्रतिशत मुट्ठीभर परिवारका कारण देश दरिद्रको दरिद्र नै छ । दुई तिहाइभन्दा बढी जनता पिछडिएका छन्, देशमा विकास कसरी हुन्छ ? यादवले भने, पर्यटन, पानी, प्राकृतिक सम्पदा, उर्वर भूमिसहितका अनेकन विकासका आधार हुँदा पनि विश्वमै दरिद्र देशको सूचीमा नेपाल पर्नु त्यसैको एक प्रस्ट प्रमाण हो । राज्य र नेतृत्व सुध्रिए नेपालबाट कोही पनि बाहिर जानु नपर्ने, किसान र मजदुरहरूसँग भइरहेको ज्यादती र अन्याय अन्त्य भए देश र जनता पुनः आत्मनिर्भर बन्न सक्ने उनको तर्क थियो ।उद्घाटन समारोहमा सहभागी एकीकृत समाजवादीका अध्यक्ष माधवकुमार नेपालले जसपा नेपाल चुनौतीबीच अगाडि बढिरहेको बताए । जसपाका लागि अहिले परीक्षाको समय हो । उपेन्द्रजीले खुट्टा कमाउनुभएको छैन, उनले भने, उपेन्द्रजी पार्टीभित्र र बाहिरका सबै चुनौतीको सामना गर्न भिड्नु भएको छ । संघ र प्रदेश सरकारमा हामी सँगै थियौं । समाजवादी मोर्चामा सँगै छौं । अध्यक्ष नेपालले जसपा नेपालसँग विचार र मन मिलेकाले एकैसाथ अगाडि बढ्न निम्तोसमेत दिए । कांग्रेस उपसभापति धनराज गुरुङले संघीय लोकतान्त्रिक गणतन्त्रलाई कतैबाट कालो धब्बा लगाउने कोसिस भए सह्य नहुने बताए । उनले दलहरूबीच नमिठो प्रतिस्पर्धा भइरहेकाले गणतन्त्रलाई बलियो बनाउन दलहरूबीच स्वच्छ प्रतिस्पर्धा हुनुपर्ने धारणा राखे । गणतन्त्रलाई सबलीकरण गर्नैपर्छ । दलहरू बीच सहअस्तित्व हुनुपर्छ, गुरुङले भने, तर, पदका लागि एउटा पार्टीले अर्को पार्टी फुटाइदिन्छ । स्थापित पार्टीलाई फुटाएर आफ्नो घर अग्लो बनाउने प्रवृत्ति देखिएको छ । राप्रपाका नेता बुद्धिमान तामाङले पार्टी टुटफुटबाट पाठ सिक्दै अगाडि बढ्नुपर्ने बताए । टुटफुटको सबैभन्दा बढी पीडा राप्रपाबाहेक कसलाई थाहा होला, उनले भने, त्यसैले टुटफुटलाई शक्तिमा बदलेर अगाडि बढ्नुपर्छ । उपेन्द्रजीको राष्ट्रिय राजनीतिमा प्रभाव छ । उहाँ दह्रो गरी खुट्टा टेक्नुभएको छ ।महाधिवेशनमा रास्वपाका उपसभापति स्वर्णिम वाग्लेले आफ्नो दल राजनीति परिवर्तनका सबै एजेन्डामा सहमत रहेको बताए । उनले संविधानमा देखिएका समस्या संविधानकै प्रावधान टेकेर सच्याउनुपर्ने बताए । राजनीतिक नारामा मात्र रुमलियौं । जनतालाई डेलिभरी दिएनौं भने समस्या हुन्छ, उनले भने, व्यक्ति र दललाई खुइल्याएर होइन, सिस्टमको खोटलाई पहिचान गर्दै सच्याउनुपर्छ । एमाले पोलिटब्युरो सदस्य लीला श्रेष्ठले महाधिवेशनको सफलताको शुभकामना दिए । लोसपाका वरिष्ठ उपाध्यक्ष जितेन्द्र सोनलले संघीयतालाई बलियो र अधिकारसम्पन्न बनाउन मधेशी जनता फेरि आन्दोलनमा होमिनुपर्ने बताए । मधेश प्रदेशका पूर्वमुख्यमन्त्री सरोजकुमार यादवले जसपाकै आन्दोलनको जगमा देशमा संघीयता र समावेशीकरण आएको बताउँदै संघीयतालाई समाप्त पार्ने खेल भइरहेकाले सबै दल सजग हुनुपर्ने बताए । महाधिवेशनबाट अध्यक्षसहित २० पदाधिकारीको निर्वाचन हुनेछ । महाधिवेशनले एक अध्यक्ष, एक सहअध्यक्ष, पाँच उपाध्यक्ष, दुई महासचिव, तीन उपमहासचिव, सात सचिव र एक कोषाध्यक्ष र २ सय १ जना केन्द्रीय सदस्य तथा कार्यकारिणी सदस्य निर्वाचित गर्नेछ । सात सचिवमध्ये प्रादेशिक क्लस्टरका आधारमा व्यवस्था गरिएकाले सातै प्रदेशबाट एकएक जना रहनेछन् । महाधिवेशनमा करिब दुई हजार प्रतिनिधिको सहभागिता छ ।"
दुई मित्रशक्तिबीच प्रतीक्षित भिडन्त,"(फ्लोरिडा)नेपालले दोस्रो पटक ट्वान्टी२० विश्वकप खेल्दै गर्दा सम्भवतः सबैभन्दा खुसी हुने राष्ट्रमा पर्छ श्रीलंका । त्यही श्रीलंकाविरुद्ध नेपालले मंगलबार ट्वान्टी२० विश्वकपको दोस्रो खेलमा प्रतिस्पर्धा गर्दै छ । पहिलो दुई खेल हारिसकेको श्रीलंकाको भने यो तेस्रो खेल हो । सन् २००१ रोय डायस प्रशिक्षक भएर काठमाडौं आउँदा नेपाली क्रिकेट कसरी अगाडि बढ्ने केही निश्चित थिएन । नेपालले हरेक दुई वर्षमा हुने एउटा अन्तर्राष्ट्रिय प्रतियोगितामा मात्र सहभागिता जनाउँदै आएको थियो । प्रमुख प्रतियोगिता खेल्न जानुअघि नेपाल सोझै खेल्न जाने गरेको थियो । डायस आएपछि नेपालको श्रीलंका क्रिकेटसँगको सम्बन्ध जोडिएको थियो । श्रीलंकाका पूर्व महान ब्याटर डायसले नेपाल र श्रीलंका क्रिकेट बोर्डसँग सम्बन्ध जोड्न सेतुको भूमिका खेलेका थिए । डायस नेपालको प्रशिक्षक र विश्वकप विजेता श्रीलंकाका कप्तान अर्जुना रणतुंगा श्रीलंका क्रिकेट बोर्डको अध्यक्ष हुनु एउटा संयोगमात्र थिएन । श्रीलंका क्रिकेटले यो अवधिमा नेपाली क्रिकेटलाई धेरै सहयोग गरेको थियो । नेपाल सन् २००२ मा एसीसी ट्रफी क्रिकेटमा सहभागिता जनाउनुअघि कोलम्बोमा १० दिन अभ्यास गरेर सिंगापुर पुगेको थियो । श्रीलंकामा स्थानीय टोलीसँग अभ्यास खेल खेलेर खारिएर नेपाली टोली सिंगापुर पुगेको हो । श्रीलंकामा स्थानीय टोलीसँग खेल्न नेपाली ब्याटरलाई निकै हम्मे परेको थियो, तर त्यसले नेपाली खेलाडीलाई राम्रो अनुभव गराएको तत्कालीन कप्तान राजु खड्का बताउँथे । श्रीलंकाको प्रशिक्षणबाट जोसिएको नेपाल एसीसी ट्रफीको फाइनल पुग्दै एसिया कपका लागि छनोट भएको थियो । नेपाल पहिलो पटक एसीसी ट्रफीको फाइनल पुगेको हो । तर भारत र पाकिस्तानबीचको तनावपूर्ण सम्बन्धका कारण एसिया कप समयमै हुन नसक्दा नेपालले त्यो एतिहासिक अवसर गुमाउन पुगेको थियो । जेहोस् नेपाली राष्ट्रिय टोलीको आत्मविश्वास सिंगापुरको एसीसी ट्रफीबाट देखिएको थियो, त्यो सफलताको एउटै स्रोत त्यही श्रीलंकामा गरेको अभ्यास थियो । झन्डै १० वर्ष नेपालको प्रशिक्षक रहेका डायस नेपाली क्रिकेटमा फादर फिगर को रूपमा रहे । यो अवधिमा नेपाली क्रिकेटले श्रीलंका क्रिकेटसँग अझ सामीप्य हुने अवसर पायो । डायसको स्थानमा अर्का श्रीलंकन पुबुदु दासानायके आए । श्रीलंकाबाट क्यानडा लागेका पुबुदुले नेपाललाई विश्वकपमा खेल्ने बाटो देखाए । पुबुदुकै प्रशिक्षणमा नेपालले १० वर्षअघि पहिलो ट्वान्टी२० विश्वकप खेलेको थियो । पुबुदु आएपछि घरेलु मैदानबाहिर नेपालको पहिलो अन्तर्राष्ट्रिय प्रतियोगिता थियो विश्व क्रिकेट लिग डिभिजन४ । मलेयिसयामा भएको यो प्रतियोगिताअघि नेपालले विगतमा जस्तै तयारी श्रीलंकामै गरेको थियो । नतिजाको हिसाबमा नेपाली क्रिकेटले त्यसपछि लामो यात्रा तय गरेको थियो । नेपालले डिभिजन४, डिभिजन३ जितेर एकदिवसीय विश्वकप छनोट खेलेको थियो भने ट्वान्टी२० विश्वकप खेलेको थियो । पुबुदुको प्रशिक्षणमा क्यानडाले अहिले अमेरिका र वेस्ट इन्डिजमा भइरहेको विश्वकपमा प्रतिस्पर्धा गर्दै छ । नेपाल र श्रीलंकाबीचको क्रिकेट सम्बन्धमा अर्को छुटाउनै नाम हुन् बन्दुला वार्नापुरा, रुमेश रत्नायके र डेव ह्वाटमोर । एसियाली क्रिकेट परिषद् (एसीसी) मा लामो समय डेभलपमेन्ट म्यानेजर रहेका श्रीलंकाका पहिलो टेस्ट कप्तान वार्नापुरा र पूर्व तीव्र गतिका बलर रत्नायके लामो समय नेपाली क्रिकेटसँग जोडिए । नेपाल क्रिकेट संघको व्यवस्थापन तथा त्रिवि क्रिकेट मैदान कीर्तिपुरको मैदान र विकेट सुधार्न वार्नापुराले लामै समय खर्चिए । रत्नायकेले खेलाडीको क्षमता अभिवृद्धि गर्न डायस र पुबुदुसँग जोडिएर काम गरेका थिए । नेपाली राष्ट्रिय पुरुष क्रिकेट टालीका पछिल्लो श्रीलंकन प्रशिक्षक हुन्, ह्वाटमोर । सन् २०२१ मा उनी ९ महिना नेपालको प्रशिक्षक बनेका थिए । कुशल झुर्तेल आसिफ शेख, गुलशन झालगायतका खेलाडीले ह्वाटमोर प्रशिक्षक हुँदा नै नेपालबाट डेब्यु गरेका थिए । विशेष गरी ह्वाटमोरको प्रशिक्षणमा नेपालले आक्रामक ब्याटिङमा जोड दिएको थियो र नेदरल्यान्ड्सलगायत माथिल्लो राष्ट्रसँग नेपालले खुलेर खेलेको थियो । नेपालसँग लडरहिलस्थित ब्रवर्ड क्रिकेट रंगशालामा खेल्दा श्रीलंकाले यसपालि भने कुनै मायादया राख्ने छैन । मैदानभित्रको खेलमा विगतको सम्बन्ध, मायाभन्दा पनि प्रतिस्पर्धा हुन्छ । श्रीलंका पहिलो दुई खेल हारेर आफैं प्रतियोगिताबाट बाहिरिने स्थितिमा पुगेको छ । नेपालसँग सामान्य विजय हात पारे पनि सुपर एट मा पुग्न नसक्ने स्थितिमा छ श्रीलंका । त्यसैले नेपालविरुद्ध ठूलो विजय हात पार्ने उद्देश्यसहित श्रीलंका मैदान उत्रने निश्चित छ । नेपाल र श्रीलंका पहिलो पटक अन्तर्राष्ट्रिय क्रिकेटमा आमनेसामने गर्न लागेका हुन् । श्रीलंका अहिले आफैं विदेशी प्रशिक्षकको नेतृत्वमा छ । इंग्ल्यान्डका तीव्र गतिका बलर क्रिस सिल्भरउडको दुईवर्षे कार्यकाल सकिनेक्रममा छ । विश्वकपमा देखाएको प्रदर्शनले उनको श्रीलंकासँगको करार नवीकरण नहुने स्थितिमा पुगेको छ । विशेष गरी डालासमा बंगलादेशविरुद्धको खेलमा श्रीलंका १४ औं ओभरमा १००३ को स्थितिमा रहेको थियो, तर पूरा खेल्दा टोली १२४९ को स्थितिमा रोकिएको थियो । बंगलादेशसँग पाएको दुई विकेटको पराजयले श्रीलंकालाई समूह डी मा निकै अप्ठ्यारोमा स्थितिमा पुर्याइदिएको छ । पहिलो खेलमा नेदरल्यान्ड्ससँग ६ विकेटले पराजित नेपालले अबको ६ दिनमा तीन टेस्ट राष्ट्रसँग खेल्नेछ, त्यसको सुरुआत श्रीलंकाबाट गर्न लागेको हो । नेपालले जुन १४ मा दक्षिण अफ्रिका र जुन १६ मा बंगलादेशसँग सेन्ट भिन्सेन्टमा समूह चरणको अन्तिम दुई खेल खेल्ने छ । श्रीलंकाले सेन्ट लुसियामा नेदरल्यान्ड्ससँग जुन १६ मा समूह चरणको अन्तिम खेल खेल्नेछ ।नेपाललाई सुपर एट मा पुग्न बाँकी खेल जित्नुपर्ने दबाब छ । समूहका शीर्ष दुई टोली अर्को चरणमा पुग्ने प्रावधान छ ।"
वेस्ट इन्डिज पुगे सन्दीप,"फ्लोरिडा (कास) भिसा प्रक्रियामा अल्झिएका क्रिकेटर सन्दीप लामिछाने ट्वान्टी२० विश्वकपका लागि वेस्ट इन्डिज पुगेका छन् । उनी वेस्ट इन्डिज पुगेको नेपाल क्रिकेट संघ (क्यान) ले सोमबार विज्ञप्तिमार्फत जनाएको छ । तर, काठमाडौंस्थित अमेरिकी राजदूतावासले उनको भिसा आवेदनलाई दुई पटकसम्म अस्वीकार गरेपछि सन्दीप अमेरिका आउन पाएका थिएनन् । उनीसँग यसअघि नै रहेको बेलायती भिसाबाट सन्दीप क्यारेबियन क्षेत्रको सेन्ट भिन्सेन्ट पुगेको बताइएको छ । क्यारेबियन क्षेत्र प्रवेशका लागि अमेरिका र बेलायतको कम्तीमा ट्रान्जिट भिसा हुनुपर्ने प्रावधान छ । नेपालले जुन १४ मा दक्षिण अफ्रिका र जुन १६ मा बंगलादेशसँग वेस्ट इन्डिजको टापु सेन्ट भिन्सेन्टमा खेल्दै छ ।सन्दीपलाई नेपाली टोलीमा समावेश गरेपछि प्रतिश जिसी १५ सदस्यीय नेपाली टोलीबाट बाहिर हुने क्यानले जनाएको छ । सन्दीप यसअघि नै १५ सदस्यीय विश्वप टोलीमा रहे पनि अमेरिकाको भिसा नभएका कारण नेपाली टोलीमा नरहेको र अब प्रतिश ट्राभलिङ रिजर्भ को रूपमा रहने क्यानले जनाएको छ ।"
तिरहुटलाई सप्तरी प्रिमियर लिग,"राजविराज (कास) तिरहुट टाइगर्सले छैटौं संस्करणको राजविराज मेयर कप सप्तरी प्रिमियर लिगको उपाधि जितेको छ । राजविराजस्थित पब्लिक विन्देश्वरी मैदानमा सोमबार फाइनलमा तिरहुटले छिन्नमस्ता लायन्सलाई ३१ रनले हरायो । तिरहुटले दिएको ९२ रनको लक्ष्य पछ्याएको छिन्नमस्ता १४ ओभरमा ६० रनमै समेटियो । छिन्नमस्ताका विशाल पटेलले १४, मायन यादवले १३ र फिर्दोष अन्सारीले अविजित १२ रन बनाए । राष्ट्रिय क्रिकेटर भीम सार्कीसहित चार ब्याटरले खाता खोल्न सकेनन् ।तिरहुटका देव्रे हाते स्पिनर दिपेश कँडेलले सर्वाधिक ४ विकेट लिए । उनले ४ ओभरमा २५ रन खर्चिए । प्लेयर अफ द म्याच कप्तान अनिल यादवले ३ विकेट लिए । उनले ३ ओभरमा १५ रन खर्चिए । बसिर अहमदले २ र अभिषेक कार्कीले १ विकेट लिए ।यसअघि टस जितेको तिरहुटले निर्धारित १८४ ओभरमा सबै विकेट गुमाई ९१ रन बनाएको हो । भोला साहले सर्वाधिक २९, बसिर अहमदले १८ र रुपेश सिंहले १० रन बनाए । छिन्नमस्ताका विशाल पटेल, फिर्दोष अन्सारी, गुनानन्द रोय र सुमित नेवारले समान २ विकेट लिए । तिरहुटले ३ लाख र छिन्नमस्ताले १ लाख ५० हजार रुपैयाँ पुरस्कार पाए । उत्कृष्ट खेलाडी तिरहुटका बसिर अहमद भए । उनले ६ खेलमा १९८ रन बनाउनुका साथै १० विकेट लिएका थिए । उत्कृष्ट बलर छिन्नमस्ताका विशाल पटेल चुनिए । उनले ७ खेलमा १५ विकेट लिएका थिए । उत्कृष्ट ब्याटर कञ्चनरुप राइनोजका शुभ कंशाकार घोषित भए । उनले ७ खेलमा २९७ रन बनाए ।उदीयमान खेलाडी छिन्नमस्ताका मोहम्मद सोहेल खान भए । उनले ७ खेलमा १२ विकेट लिए । प्लेयर अफ द म्याच तिरहुटका कप्तान अनिलकुमार यादव चुनिए । उत्कृष्ट खेलाडीले २५ हजार, उत्कृष्ट बलर र ब्याटरले जनही १५ हजार तथा उदीयमान खेलाडीले क्रिकेट किट पाए । विजेता खेलाडीलाई नेपाल क्रिकेट संघका उपाध्यक्ष रोशनकुमार सिंह, राजविराज नगरपलिकाका प्रवक्ता जयनारायण मण्डललगायतले पुरस्कृत गरे । सप्तरी जिल्ला क्रिकेट संघको आयोजनामा भएको प्रतियोगितामा सप्तरीका ६ स्थानीय तहका टिम प्रतिस्पर्धी थिए ।"
प्रज्ज्वल र आदित्यको ह्याट्रिक,"काठमाडौं (कास) एनआईसी र पशुपति बी ले दोस्रो वडा अध्यक्ष कप अन्तरविद्यालय फुटबल प्रतियोगितामा विजयी भएका छन् । काठमाडौं महानगरपालिका वडा ७ को आयोजनामा भइरहेको प्रतियोगितामा एनआईसीले मनास्लुलाई ३१ गोलले हरायो । एनआईसीका गौरव खड्का, अनिश जोशी र प्रदेश पाण्डेले ११ गोल गरे । मनास्लुका पवन राईले एक गोल गरे । पशुपति बी ले क्लिन्टनलाई ४१ ले हरायो । विजेताका प्रज्ज्वल तामाङले ह्याट्रिक गरे भने ब्राजिल राउतले १ गोल थपे । क्लिन्टनका प्रज्ज्वल भट्टराईले १ गोल फर्काए ।चन्द्रविनायक पार्क चावहिलमा एसईई ग्रुप र विनायक ए पनि विजयी भए । एसईईले बोर्न स्काइलार्कलाई ३० ले पराजित गर्दा आदित्य शाहले ह्याट्रिक गरे । विनायकले हिलारीलाई २० ले हरायो । विजेताका कृष्ण थापा मगर र सुशील बसेलले ११ गोलले गरे ।"

शीर्षक,विवरण
सरकार बनाउन व्यस्त सरकार,"सरकार बनाउन व्यस्तसभामुख गौतमको राजीनामापछि साउन १६ मा पुनः दोस्रो पटक मुख्यमन्त्री बने पनि भदौ २१ मा सर्वोच्चले थापाको नियुक्ति पुनः बदर गरिदियो । सर्वोच्चले संविधानको धारा १६८ को उपधारा ३ अनुसार सबैभन्दा ठूलो दलको हैसियतमा एमालेका कार्कीलाई मुख्यमन्त्री नियुक्त गर्न परमादेश गरेपछि भदौ २२ मा कार्की दोस्रो पटक मुख्यमन्त्री बन्न पुगे । विश्वासको मत पाउने सम्भावना नदेखेपछि असोज २० मा उनले राजीनामा दिए । असोज २७ मा कांग्रेस नेता केदार कार्की मुख्यमन्त्री नियुक्त भए । २०७९ पुसमा पहिलो पटक मुख्यमन्त्री बन्दा एमालेका हिक्मतकुमार ६ महिना ६ दिन मात्रै टिकेका थिए । दोस्रो पटक उनले २९ दिनमै कुर्सी छाड्नुपरेको थियो । वैशाख २७ मा प्रदेश प्रमुख परशुराम खापुङले संविधानको धारा १६८ (५) अनुसार एमालेका कार्कीलाई मुख्यमन्त्री नियुक्त गरे । खापुङ भने सरकार गठन अवैधानिक भएको भन्दै सर्वोच्च गएका छन् । सर्वोच्चले कोशी सरकारसम्बन्धी मुद्दा जेठ २७ मा पूर्ण इजलासका लागि पठाएको छ । यता वाग्मती प्रदेशका मुख्यमन्त्री शालिकराम जम्कट्टेलले सत्ता साझेदार फेरिँदै गएका कारण तेस्रो पटक विश्वासको मत लिइसकेका छन् । केन्द्रीय गठबन्धन फेरिएसँगै उनले पछिल्लो पटक चैत १९ मा विश्वासको मत लिएका थिए भने त्यसअघि २०७९ माघ ३ र २०८० चैत १० मा विश्वासको मत लिएका थिए । गण्डकी प्रदेशमा सर्वोच्च अदालतको परमादेशले कांग्रेस नेता सुरेन्द्रराज पाण्डे दोस्रो पटक जेठ १४ मा चौथो मुख्यमन्त्रीका रूपमा नियुक्त भएका छन् । सर्वोच्चले एमालेका खगराज अधिकारीको मुख्यमन्त्रीमा गरिएको बहालीलाई अवैधानिक ठहर गर्दै त्यसअघिकै मुख्यमन्त्री पाण्डेलाई २४ घण्टाभित्र नियुक्त गर्न परमादेश जारी गरेको थियो । पाण्डे मुख्यमन्त्री नियुक्त भए पनि सत्ता संकट भने टरेको छैन । उनले ३० दिनभित्र विश्वासको मत लिनुपर्छ । एमाले नेता अधिकारीले वैशाख २३ मा लिएको विश्वासको मतमा ६० सदस्यीय प्रदेशसभामा सांसदको बहुमत ३० हुने भन्दै सभामुखको कदमविरुद्ध कांग्रेस नेता पाण्डे पुनः सर्वोच्च गएका थिए । २०७९ पुस २५ मा गण्डकीको मुख्यमन्त्री चयन भएका अधिकारीले केन्द्रमा समीकरण फेरिएपछि २०८० वैशाख ९ मा दोस्रो पटक विश्वासको मत पाउन सकेनन् । २०८० वैशाख १४ मा कांग्रेस संसदीय दलका नेता पाण्डे मुख्यमन्त्री चुनिए । केन्द्रको समीकरण फेरिएपछि २०८० चैत २१ मा पाण्डेले मुख्यमन्त्री पदबाट राजीनामा दिए । त्यसपछि एमालेका अधिकारी मुख्यमन्त्री भएका थिए । लुम्बिनी प्रदेशमा पनि संघीय सत्ता गठबन्धन फेरबदलपिच्छे प्रदेश सरकार गठनको क्रम जारी छ । प्रदेशसभाको दोस्रो निर्वाचनपछि लुम्बिनीमा तीन मुख्यमन्त्री बने । एमालेका लीला गिरीले १ सय ३ दिन, कांग्रेसका डिल्लीबहादुर चौधरीले ३ सय ३७ दिन सरकारको नेतृत्व गरिसकेका छन् भने हाल माओवादीका जोखबहादुर महरा मुख्यमन्त्री छन् । २०७९ पुस २८ मा एमाले संसदीय दलका नेता गिरी मुख्यमन्त्री भएका थिए । केन्द्रमा गठबन्धन फेरिएपछि गिरी २०८० वैशाख ११ मा बिदा भए, वैशाख १५ मा कांग्रेस नेता चौधरी मुख्यमन्त्रीमा नियुक्त भए । माओवादीले समर्थन फिर्ता लिएपछि चौधरीले पनि २०८० चैत २२ मा राजीनामा दिएका थिए । उनको राजीनामापछि माओवादी नेता महरा मुख्यमन्त्री छन् । गठबन्धन फेरिएसँगै प्रदेशसभाको दोस्रो कार्यकालमा कर्णाली प्रदेशमा पहिलो मुख्यमन्त्री बनेका माओवादी संसदीय दलका नेता राजकुमार शर्माले राजीनामा दिएपछि एमाले नेता यामलाल कँडेल मुख्यमन्त्री छन् । चैत २७ मा मुख्यमन्त्री भएका कँडेलले २२ दिनपछि पहिलो पटक मन्त्रिपरिषद् विस्तार गर्दै एमालेबाट २ मन्त्री र एक राज्यमन्त्री तथा माओवादीका ४ मन्त्री नियुक्त गरेका थिए । गठबन्धन दलबीच लामो रस्साकसीपछि सुदूरपश्चिममा एसका संसदीय दलका नेता दीर्घबहादुर सोडारी मुख्यमन्त्री नियुक्त भए पनि सरकारले पूर्णता पाउन सकेको छैन । सोडारी मुख्यमन्त्री भए पनि एमाले र माओवादी सरकारमा सामेल भइसकेका छैनन् भने नागरिक उन्मुक्ति (रञ्जिता श्रेष्ठ पक्षधर) का सांसद कैलाश चौधरी भौतिक पूर्वाधार विकास र टीका थापा भूमि व्यवस्था, कृषि तथा सहकारी मन्त्री छन् । २०७९ पुस २७ मा एमाले संसदीय दलका नेता राजेन्द्रसिंह रावल माओवादी, नागरिक उन्मुक्ति र राप्रपाको समर्थनमा मुख्यमन्त्री नियुक्त भएका थिए । विश्वासको मत लिने अन्तिम दिन २०७९ माघ २६ मा नागरिक उन्मुक्तिका सांसद प्रदेशसभा बैठकमा अनुपस्थित भएपछि रावलले विश्वासको मत पाउन नसक्दा ३० दिनमै पदमुक्त भए । त्यसपछि कांग्रेस संसदीय दलका नेता कमलबहादुर शाह मुख्यमन्त्री भए । सत्ता साझेदार माओवादी र एसको समर्थन फिर्तापछि अल्पमतमा परेका शाहले २०८० चैत २२ मा राजीनामा दिएका थिए । शाहको राजीनामापछि सुदूरपश्चिममा सरकार गठनको अर्को अस्थिर चक्र चल्यो । प्रदेश प्रमुखले दाबी पेस गर्न दिएको म्यादको अन्तिम दिन गत वैशाख २ मा नागरिक उन्मुक्तिकै दुई सांसद लक्ष्मणकिशोर चौधरी र कैलाश चौधरीले मुख्यमन्त्रीमा छुट्टाछुट्टै दाबी पेस गरे । दुवैको दाबीलाई प्रदेश प्रमुख नजिर मियाँले अस्वीकृत गर्दै पुनः दाबी पेस गर्न आह्वान गरे । पुनः भएको आह्वानमा एसका संसदीय दलका नेता सोडारीले दाबी पेस गरे । उनलाई एमाले, माओवादी, नागरिक उन्मुक्ति (रञ्जिता श्रेष्ठ समूह) र स्वतन्त्र सांसदले समर्थन गरेपछि वैशाख ६ मा मुख्यमन्त्रीमा नियुक्त भए । जेठ ३ मा विश्वासको मत लिए । केन्द्रीय गठबन्धनमा केही अविश्वासको अवस्था रहेकाले त्यसैको असर प्रदेशमा पनि परेर सरकार विस्तारमा परेको हो, माओवादी संसदीय दलका उपनेता अक्कलबहादुर रावलले भने, क्रमशः विश्वासको वातावरण वृद्धि भइरहेको छ, चाँडै सरकारले पूर्णता पाउँछ । मुख्यमन्त्री सोडारीलाई प्रमुख अड्को एमालेको छ । बुधबारसम्म पनि एमालेले सरकारमा जाने निर्णय गरिसकेको छैन । एमाले संसदीय दलका उपनेता सन्तोषकुमारी शर्मा थापाले केन्द्रबाट जे निर्देशन आउँछ सोही अनुसार प्रदेश संसदीय दल अघि बढ्ने बताइन् । राजनीतिक दलको सत्तामोहका कारण प्रदेश सरकार अस्थिर बन्दै गएको राजनीतिशास्त्रीको भनाइ छ । प्रमुख राजनीतिक दलका मुख्य नेताको केन्द्रीकृत मानसिकताका कारण प्रदेश सरकार झन् कमजोर हुन पुगेको राजनीतिकशास्त्रका प्राध्यापक थानबहादुर क्षेत्रीले बताए । नेताहरूको केन्द्रीकृत मानसिकता, प्रदेश कानुन र संरचनाको अभावका कारण प्रदेश सरकार झन् संकटमा परेको देखिन्छ, उनले भने, दलहरूको केन्द्रीय सिन्डिकेट नहुने हो भने प्रदेश सरकारमा संवैधानिक जटिलता हुने थिएन ।"
पोखराका सहकारीपीडितमाथि प्रहरी दमन,"प्रहरीले खोलेकै छैन सूर्यदर्शनको प्रतिवेदनयता कास्की प्रहरीले सूर्यदर्शनको सन्दर्भमा दोस्रो प्रतिवेदन बुझेको एक महिना बित्नै लाग्दासमेत कुनै कारबाही अगाडि बढाएको छैन । पोखरा महानगर प्रमुख धनराज आचार्यले सूर्यदर्शनको वित्तीय स्थितिका विषयमा प्रस्तुत थप विश्लेषणात्मक प्रतिवेदन कास्कीका प्रहरी नायब उपरीक्षक बसन्तकुमार शर्मालाई वैशाख २७ मा बुझाएका थिए । ३ हजार ४ सय १९ पृष्ठको प्रतिवेदन ९ खण्डमा छ । १८ हजार ७ सय बचतकर्ताको बचत अपचन भएको र ४ सय ३३ ऋणी रहेको प्रतिवेदनमा उल्लेख छ ।प्रहरी नायब उपरीक्षक शर्माले उक्त प्रतिवेदनको अध्ययन नै सुरु नभएको बताए । अहिले प्राइम सहकारीको केस हेर्दै छौं, उनले भने, त्यो नसकी कुनै हालतमा सूर्यदर्शनको प्रतिवेदन हेर्न भ्याइँदैन । सूर्यदर्शन सहकारी ठगीको मुद्दा अदालतमा विचाराधीन छ । मुख्य आरोपी जीबी राई हालसम्म फरार छन् । गोर्खा मिडिया नेटवर्कका तत्कालीन एमडी एवं वर्तमान गृहमन्त्री रवि लामिछानेसमेत ठगीमा मुछिएको उक्त सहकारी ठगीसम्बन्धी सूर्यदर्शनको प्रतिवेदनको एक पाना पनि नपल्टिनुले सहकारीपीडित सशंकित छन् । संघर्ष समितिका अध्यक्ष श्रेष्ठले एक महिनासम्म पनि प्रहरीले प्रतिवेदनमाथि कुनै कामकारबाही अघि नबढाउनुले प्रहरी नै गृहमन्त्रीबाट प्रभावित भएको हुन सक्ने आशंका गरे । प्रतिवेदन अध्ययन गरेपछि प्रहरीले ठगीमा संलग्न थप व्यक्तिमाथि अभियोजन तयार गर्नुपर्छ । सरकारी वकिलको कार्यालयले प्रहरीको अभियोजन कुरिरहेको छ, उनले भने, पीडितले पनि छिटो होस् भन्ने चाहन्छन् । तर प्रहरीले प्रतिवेदनको काम कत्ति पनि सुरु नगर्दा शंका गर्ने ठाउँ छ । प्रहरीको अघिल्लो प्रतिवेदनले १९ जनालाई प्रतिवादी बनाएकामा हालसम्म ५ जना मात्रै पक्राउ परेका छन् ।"
मनसुनजन्य विपद्बाट १८ लाख १ हजार जनसंख्या प्रभावित हुने,"(काठमाडौं)यस वर्ष मनसुनजन्य विपद्बाट देशभर १८ लाख १ हजार जनसंख्या र ४ लाख १२ हजार घरधुरी प्रभावित हुन सक्ने आकलन गरिएको छ । राष्ट्रिय विपद् जोखिम न्यूनीकरण तथा व्यवस्थापन प्राधिकरणको मनसुन पूर्वतयारी तथा प्रतिकार्य राष्ट्रिय कार्ययोजना २०८१ अनुसार ८३ हजार घरपरिवार प्रत्यक्ष प्रभावित हुन सक्ने र तीमध्ये १८ हजार घरपरिवारलाई उद्धार तथा राहत दिनुपर्ने अनुमान गरिएको छ । गत सोमबार उपप्रधान एवं गृहमन्त्री रवि लामिछानेको अध्यक्षतामा बसेको विपद् जोखिम न्यूनीकरण तथा व्यवस्थापन कार्यकारी समितिको २३ औं बैठकले पारित गरेको मनसुन पूर्वतयारी तथा प्रतिकार्य कार्ययोजनाबारे बुधबार पत्रकार भेटघाट कार्यक्रम गर्दै प्राधिकरणले सो जानकारी गराएको हो । यस वर्ष देशका अधिकांश स्थानमा सरदर भन्दा बढी ३५ प्रतिशतदेखि ५५ प्रतिशतसम्म वर्षा हुने जल तथा मौसम विज्ञान विभागले पूर्वानुमान गरेको छ । सोही आधारमा प्राधिकरणले मनसुनजन्य विपद्बाट प्रभावित हुने जनसंख्या, राहत, उद्धार तथा प्रतिकार्य योजना बनाएको छ ।आगामी मनसुनजन्य विपद्मा राहत र उद्धारका लागि सरकारसँग ६ अर्ब ७८ करोड ३६ लाख रुपैयाँ बराबरको विपद् कोष मौज्दात रहेको छ । प्रधानमन्त्री दैवी प्रकोप सहायता कोषमा १ अर्ब रुपैयाँ, विपद् व्यवस्थापन कोषमा १ अर्ब ६७ करोड रुपैयाँ, सातै प्रदेशको विपद् व्यवस्थापन कोषमा ८४ करोड ७७ लाख रुपैयाँ, जिल्ला विपद् व्यवस्थापन कोषमा १ अर्ब २५ करोड ५९ लाख र स्थानीय विपद् व्यवस्थापन समितिमा २ अर्ब १ करोड रुपैयाँ मौज्दात रहेको प्राधिकरणले जनाएको छ । विपद्को सघनता र विद्यमान कानुनअनुसार कोषबाट खर्च गरिने प्राधिकरणका उपसचिव एवं प्रवक्ता डिजन भट्टराईले बताए ।खाद्य व्यवस्था तथा व्यापार कम्पनी लिमिटेडसँग दुर्गम जिल्लाका डिपोहरूमा २ हजार २ सय ३४ मेट्रिक टन र उपत्यका तथा तराईका डिपोहरूमा ५ हजार १ सय ३३ मेट्रिक टन चामल मौज्दात छ । प्रतिव्यक्ति प्रतिदिन ४ सय ग्राम चामलको आवश्यकता पर्ने आधारमा ४ जना सदस्यको प्रतिघरपरिवारलाई १५ दिनका लागि प्रत्यक्ष प्रभावित हुने भनी आकलन गरिएको ८३ हजार घररिवारलाई १ हजार ९ सय ९२ मेट्रिक टन चामलको आवश्यक पर्ने प्राधिकरणले अनुमान गरेको छ । मनसुनजन्य विपद्मा १० हजार ८ सय ४७ नेपाली सेना, १० हजार ५ सय ८५ नेपाल प्रहरी र ९ हजार ९२४ सशस्त्र प्रहरी साथै प्राधिकरणको स्वयंसेवक व्यवस्थापन प्रणालीमा आबद्ध भएका १ लाख बढी स्वयंसेवक, सरोकारवाला संघसंस्था र निकायलाई उद्धार तथा राहतमा खटाइने योजना बनाइएको छ । मनसुनजन्य विपद्को क्षति न्यूनीकरण गर्न प्राधिकरणले पूर्वसूचना प्रणालीलाई जोड दिएको छ । सप्तरी, रौतहट, बाँके, बर्दिया, कैलाली र कञ्चनपुर जिल्लाका अति जोखिमयुक्त १३ स्थानीय तहका ३४ स्थानमा साइरन प्रणाली जडान भइसकेको छ । चितवन, सिन्धुपाल्चोक, महोत्तरी, झापा, सुर्खेत, बर्दिया, सर्लाही ७ जिल्लाका १५ स्थानमा जडान गर्ने तयारी छ । तीन दिनअगावै मौसमको पूर्वानुमान दैनिक रूपमा अपडेट गर्ने गर्ने भएको छ । नागरिकले राष्ट्रिय आपतकालीन कार्यसञ्चालन केन्द्रमा २४ सै घण्टा हटलाइन तथा टोल फ्री सेवाको टेलिफोन ११४९ नम्बरमा सम्पर्क गरेर विपद्बारे जानकारी लिन सक्छन् । जल तथा मौसम विज्ञान विभागले बाढी पूर्वसूचना प्रदान गर्ने उद्देश्यले मनसुन भर ११५५ नम्बरको टोल फ्री सेवालाई प्रभावकारी सञ्चालन गर्ने भएको छ ।गृह मन्त्रालय, प्राधिकरण र सम्बन्धित सरोकारवालाको सहभागितामा उच्च जोखिममा रहेका स्थलहरूका लागि फ्लाइङ स्क्वाड तयारी अवस्थामा राखेको छ । ढुवानी र यातायात व्यवसायीसँग छलफल गरी ढुवानीका साधनहरू तयारी अवस्थामा राख्नका लागि अनुरोध गरेको छ । सरोकारवाला निकायसँग नियमित संवादका लागि मोबाइल एप्समा समूह बनाई समन्वयलाई प्रभावकारी बनाउने कार्य गरिएको छ । सुदूरपश्चिम र कर्णालीमा भूकम्प जाँदा ३०० स्थानमा फाटेका धाँजाहरूलाई पहिचान गरी माटोले पुरेर, प्लास्टिक वा त्रिपालले ढाकेर पहिरोको जोखिम कम गर्न सम्बन्धित स्थानीय तहलाई भर्चुअल बैठकमार्फत अनुरोध गरेको छ ।"
बढी प्रभावित कोशीमा,"यस वर्षको मनसुनजन्य विपद्बाट सबैभन्दा बढी कोशी प्रदेशमा १ लाख १३ हजार ३ सय ५३ घरधुरी प्रभावित हुने आकलन गरिएको छ । कोशीको सुनसरी, झापा, मोरङ र उदयपुरमा बाढी (डुबान) को जोखिम उच्च छ । पूर्वी पहाडका संखुवासभा, भोजपुर, ओखलढुंगा, तेह्रथुम, खोटाङलगायत जिल्लामा पहिरोको जोखिम छ । कोशी प्रदेशमा मनसुनजन्य विपद्बाट २२ हजार घरपरिवार प्रत्यक्ष प्रभावित हुन सक्ने आकलन गरिएको छ । मधेश प्रदेशमा ९८ हजार २ सय ६२, वाग्मतीमा ३३ हजार ३ सय ७१, गण्डकीमा २५ हजार २ सय ९८, लुम्बिनीमा ७७ हजार १६, कर्णालीमा ११ हजार ५ सय ४८ र सुदूरपश्चिम प्रदेशमा ५३ हजार ३ सय ६२ घरधुरी प्रभावित हुने आकलन गरिएको छ ।प्राधिकरणले बाढीपहिरोलाई मनसुनजन्य विपद्को सूचक मानेको छ । कर्णाली र सुदूरपश्चिममा भूकम्प गएको, सुख्खायाममा अत्यधिक आगलागी भएकाले बढी पानी पर्ने सम्भावनाका आधारमा बाढी पहिरोको जोखिम उच्च रहेको आकलन गरिएको प्राधिकरणका कार्यकारी प्रमुख अनिल पोखरेलले बताए । पहिरोको चरित्र हेर्दा कमजोर भूबनोट भएको ठाउँमा पहिरो जान्छ, उनले भने, कमजोर भूबनोटलाई खलबल्याउने काम गरेर पनि र यसपालि पूर्वी पहाडमा पानी बढी पर्ने हुँदा पहिरो जाने जोखिम रहेको आकलन गरिएको हो ।"
दृष्टिविहीन शिक्षक धर्नामा,"(काठमाडौं)पहुँचयोग्य विद्यालयमा सरुवाको माग राख्दै दृष्टिविहीन शिक्षक संगीता पराजुली चार दिनदेखि काठमाडौंको माइतीघर मण्डलमा धर्नामा बसेकी छन् । शिक्षक सेवा आयोग पास गरेर निम्न माध्यमिक तहको नेपाली शिक्षक भएकी पराजुलीका लागि यतिबेला जागिर निल्नु न ओकल्नु भएको छ । सरकारले अपांगता भएकाका लागि उपयुक्त र पहुँचयुक्त विद्यालयमा पदस्थापनाको व्यवस्था नगर्दा समस्यामा परेको उनले सुनाइन् । पराजुली हाल रामेछापको खाँडादेवी गाउँपालिका६ स्थित विष्णुज्योति माविमा कार्यरत छिन् । विद्यालय भौगोलिक रूपमा विकटमा छ, उकालोओरालो हिँड्नुपर्छ, उनले भनिन्, एउटा कक्षाबाट अर्को कक्षामा जाँदा लडेर हातै पनि भाँचियो, धेरै पटक लडेर चोटपटक लाग्यो तर पनि भौगोलिक सहजता भएको विद्यालयमा सरुवा मिलाइदेऊ भन्दा सम्बन्धित निकायले सुन्दै सुनेन । अपांगमैत्री स्थल नभएको ठाउँमा जागिरलाई निरन्तरता दिन नसक्ने अवस्थामा पुगेपछि धर्नामा बसेको उनले सुनाइन् ।जानकी मावि मेघौली चितवनमा साढे १४ वर्ष राहत दरबन्दीमा अध्यापन गरेपछि पराजुली २०७९ पुसमा शिक्षक सेवा उत्तीर्ण गरेर स्थायी शिक्षकमा छनोट भएकी थिइन् । वाग्मती प्रदेशबाट उनी परीक्षामा सफल भएकी हुन् । चितवनकी उनलाई पदस्थापनाका लागि प्रदेशले रामेछाप पठाइदियो । रामेछाप शिक्षा विकास तथा समन्वय इकाइले खाँडादेवी गाउँपालिका९ को मानेडाँडा माविमा खटायो । तर भौगोलिक असहजता र दृष्टिविहीन भएको कारण देखाउँदै उक्त विद्यालयले हाजिर गराएन । त्यसपछि पालिकाले उनलाई विष्णुज्योति माविमा काज सरुवा गरिदियो । मानेडाँडाभन्दा विष्णुज्योति अलि सहज त छ तर म जस्ता दृष्टिविहीनका लागि उपयुक्त भने छैन, उनले भनिन् । २०८० असार ११ मा विद्यालय प्रांगणमै लडेर उनको हात भाँचियो । शिक्षा मन्त्रालयले देशभरका शिक्षकको काज फिर्ताको निर्णय गरेपछि उनी फेरि मानेडाँडा मावि नै फर्कनुपर्ने भएको छ ।पराजुलीका श्रीमान् गणेश महतो पनि दृष्टिविहीन छन् । उनी चितवनको भरतपुर मेघौलीस्थित युवा माविमा शिक्षक छन् । अपांगता भएका व्यक्तिलाई पहुँचयुक्त नभएको विद्यालयमा उनी एक्लै बस्दा धेरैपटक बाटोमा लडेर, ठक्कर खाएर चोटपटक लागेको छ, स्कुलभन्दा बस्ती टाढा छ । विद्यालय आउजाउ गर्नै सकस हुन्छ, सँगै धर्नामा बसेका श्रीमान् गणेशले भने । स्थानीय तह, जिल्ला इकाइ, शिक्षा मन्त्रालयमा समेत आफ्नो समस्या राख्दा पनि सुनुवाइ नभएको संगीताले बताइन् । शिक्षामन्त्री सुमना श्रेष्ठलाई भेटेर पनि आफ्ना समस्या सुनाएँ, शिक्षक सरुवा कार्यविधि आउँछ, त्यसपछि तपाईंको समस्या मिल्छ भनेर आश्वासन दिनुभएको थियो, उनले भनिन्, कार्यविधि आयो । तर, अपांगता भएका शिक्षकलाई पनि अन्यसरह नै सरुवा हुने व्यवस्था गरिएको छ । त्यसपछि धर्नामा बस्न बाध्य भएको उनले दोहोर्याइन् । सकभर घरपायक सरुवा नभए पनि विद्यालय सहज ठाउँमा रहेको स्थानमा सरुवा हुनुपर्ने उनको माग छ । सेतो छडीको सहाराले विद्यालय जानआउन सक्ने र दैनिक गुजारा चलाउन सक्ने ठाउँमा सरुवा मागेकी हुँ, उनले भनिन् ।शिक्षा अधिकृत मीनबहादुर थापाले दृष्टिविहीनलगायत अपांगता भएका शिक्षकका लागि खाँडादेवी गाउँपालिका भूबनोटको दृष्टिकोणले असहज रहेको बताए । समन्वय इकाइले यहाँ पठायो, हाजिर गराउन नमान्दा पनि बल गरेर पदस्थापना गरियो, उहाँको दुर्घटना भएर हात नै भाँचियो, उनले भने, पालिकाको शिक्षा शाखाले प्रयास गरेको छ तर सकिएको छैन । सकभर उहाँलाई चितवन नै सरुवा गर्न सके उपर्युक्त हुन्छ । स्थानीय तह र पालिकाहरूले अपांगता भएका शिक्षकलाई सकभर पठनपाठनमा लगाउन अविश्वास गर्ने गरेको शिक्षा अधिकारीहरू बताउँछन् । खाँडादेवीमा पनि संगीतालाई स्थानीय जनप्रतिनिधि र विद्यालय नै असहयोग गरेको त्यहाँका कर्मचारीको भनाइ छ । शिक्षा तथा मानव स्रोत विकास केन्द्रका महानिर्देशक दीपक शर्माले शिक्षक पराजुलीजस्ता विद्यालय छनोट गर्नबाट वञ्चित भएका शिक्षकहरूले शिक्षक सरुवासम्बन्धी कार्यविधिबाट अवसर लिन सक्ने बताए । मन्त्रालयले दुई साताअघि उक्त कार्यविधि जारी गरेको छ । म्याचिङका आधारमा शिक्षकहरूको पदस्थापना हुन्छ, अपांगता भएकाहरूलाई छुट्टै तरिकाले विद्यालय छान्ने अवसर नियम, कानुनमा नै छैन, उनले भने, शिक्षक सरुवा कार्यविधिमा दरबन्दी खाली भएको विवरण सार्वजनिक गर्नुपर्ने व्यवस्था गरिएको छ, खाली भएको र आफूलाई उपर्युक्त हुने ठाउँमा सरुवा भएर जान सकिन्छ ।"
मधेश सरकारमा पनि अस्थिरता,"अघिल्लो पटक पाँचवर्षे कार्यकाल पूरा गर्ने एक्लो मुख्यमन्त्री थिए, मधेश प्रदेशका लालबाबु राउत । केन्द्रमा गठबन्धन फेरबदल, पार्टी विभाजन भइरहँदा सहयात्री दलहरू बदलिए तर उनी मुख्यमन्त्रीमा यथावत् रहे । गत वर्षको निर्वाचनपछि पनि उनकै दल जनता समाजवादी पार्टीले सरकारको नेतृत्व गरेको थियो । तर यस पटक मुख्यमन्त्री सरोजकुमार यादव १७ महिनामै पदमुक्त भएका छन् । मधेशमा पहिलो पटक जसपाबाहेक दलको नेतृत्वमा सरकार बन्न लागेको छ । अब बन्ने सरकार पनि बाँकी कार्यकाल पूरै चल्ने बलिया आधारहरू देखिएका छैनन् । आफ्नै दल जसपा विभाजनका साथै सहयात्री दलहरूको सत्ताबाट बहिर्गमन र समर्थन फिर्ताका कारण मुख्यमन्त्री यादव यसपालि संकटमा परे । यी सबै परिस्थिति मधेश प्रदेशमै सिर्जित भएका होइन, केन्द्रमा भएको गठबन्धन हेरफेरले पैदा गरेको हो । मुख्यमन्त्री यादव आबद्ध जसपा एक महिनाअघि विभाजित भएको थियो । त्यसपछि उपेन्द्र यादव नेतृत्वको जसपा एमाले, माओवादीलगायत दलसँग सहकार्य टुंग्याउँदै संघ सरकारबाट बाहिरियो । एमाले र माओवादी वैशाख ३० मा तथा एकीकृत समाजवादी मंगलबार मधेश सरकारबाट बाहिरिए । मुख्यमन्त्रीले प्रतिनिधित्व गर्ने दल विभाजन भए ३० दिनभित्र विश्वासको मत लिनुपर्ने संवैधानिक व्यवस्था छ । जसपा विभाजन भएको तीसौं दिन बुधबार हो । दल विभाजनसम्बन्धी मुद्दा सर्वोच्च अदालतमा विचाराधीन रहेको तर्क गर्दै मुख्यमन्त्री यादवले एमालेमाओवादीले समर्थन फिर्ता लिएको दिन हिसाब गरेर जेठ २८ मा विश्वासको मत लिन खोजेका थिए । त्यहीअनुसार उनले प्रदेशसभा सचिवालयलाई पत्र लेखे तर स्वीकृत भएन । त्यसपछि प्रदेशसभामा बुधबार प्रस्ताव राख्दा विश्वासको मत नपाएपछि यादव स्वतः पदमुक्त भए । अब संविधानको धारा १६८ (२) बमोजिम दुई वा दुईभन्दा बढी दलको समर्थनमा अर्को सरकार बनाउने प्रक्रिया अघि बढेको छ । मधेश प्रदेशमा चौथो ठूलो दल जनमत पार्टीको नेतृत्वमा नयाँ सरकार बनाउने एमाले, माओवादीलगायत सम्मिलित गठबन्धनको समझदारी छ । १०७ सदस्यीय मधेश प्रदेशसभामा एमालेका २४ (सभामुखबाहेक), जनमतका १३, माओवादीका ९ र एकीकृत समाजवादीका ७ सांसद छन् । एकएक सांसद रहेका संघीय समाजवादी पार्टी र नागरिक उन्मुक्ति पार्टीले पनि यही गठबन्धनलाई साथ दिने जनाएका छन् । मुख्यमन्त्री यादवलाई कांग्रेस (२२), जसपा नेपाल (१९), लोसपा (८) र राप्रपा (१) ले मात्र विश्वासको मत दिए । अब आधा दर्जन दल मिलाएर नयाँ सरकार गठन बनाइए पनि जुनसुकै बेला संकटमा पर्ने सम्भावना देखिन्छ । मुख्यमन्त्री यादवले नै पनि आफ्नो सरकार टिकाउन पटकपटक मन्त्री थपघट गर्नुपरेको थियो । अहिले प्रदेशसभा आगामी आर्थिक वर्षको नीति तथा कार्यक्रममाथि छलफलमा र सरकार बजेटको तयारीमा केन्द्रित हुनुपर्ने बेला हो । सरकारले आगामी आर्थिक वर्षको नीति तथा कार्यक्रम प्रदेशसभामा पेस गरेकै छैन । बजेट असार १ मा ल्याउनैपर्ने कानुनी बाध्यता छ । राजनीतिक दलहरू सत्ता दाउपेचमा लाग्दा नीति तथा कार्यक्रम र बजेट निर्माण प्रभावित भइरहेको छ । यसै पनि मधेश प्रदेश बजेट खर्चमा एकदमै कमजोर छ । चालु आर्थिक वर्षको १० महिनामा मधेश सरकारले कुल बजेट १८८ प्रतिशत मात्र खर्च गर्न सकेको छ, त्यसमा पनि पुँजीगत (विकास) खर्च १४४ प्रतिशत मात्र भएको छ । महालेखा परीक्षकको पछिल्लो प्रतिवेदनअनुसार प्रदेशतर्फ सबैभन्दा बढी बेरुजु मधेशमै (आठ अर्ब ३१ करोड) छ । अर्कातिर प्रदेशसभाले दोस्रो कार्यकालमा बजेटसम्बन्धी बाहेक एउटै विधयेक पारित गरेको छैन । सुशासन कायम गर्दै प्रदेशको विकास निर्माणलाई गति दिनतर्फ लाग्नुपर्नेमा राजनीतिक दलहरू सत्ता संघर्षमा मात्र अलमलिरहनु लज्जाजनक छ । कुनै एउटा दलको स्पष्ट बहुमत नहुँदा र गठबन्धन पनि बदलिइरहँदा सबै प्रदेश सरकार अस्थिर बनेका छन् । छिटोछिटो सरकार फेरबदल नहोस् भन्ने मनसायले संविधानमा मुख्यमन्त्री नियुक्त भएको दुई वर्षसम्म र एक पटक राखेको अविश्वासको प्रस्ताव असफल भएको एक वर्षभित्र अविश्वासको प्रस्ताव पेस गर्न सकिने छैन भनिएको छ । तर दल विभाजन भए वा कुनै दलले समर्थन फिर्ता लिए ३० दिनभित्र विश्वासको मत लिनुपर्ने संवैधानिक प्रावधान छ । यही प्रावधान उपयोग गरेर सरकार गठनविघटनमा राजनीतिक दलहरू लाग्दा मुख्यमन्त्रीमा दुई वर्ष टिक्नु पनि दुर्लभजस्तै बन्दै गएको छ । पछिल्लो डेढ वर्षमै ६ पटकसम्म मुख्यमन्त्री फेरिएको उदाहरण छ । सरकारको कार्यसम्पादन प्रभावित पार्ने यस्तो अस्थिर राजनीतिको चक्रबाट प्रदेश गुज्रनुपर्ने अवस्था अन्त्य गर्नुपर्छ । राजनीतिक दलहरूले केन्द्रमा हुने सत्ता समीकरण हेरफेरको प्रभावबाट प्रदेशलाई अलग्गै राख्नुपर्छ ।"
अमेरिकामा नेपालीको क्रिकेट क्रेज,"देशको सम्बन्ध जत्तिकै खेलकुदको सम्बन्ध पनि विश्वव्यापी हुन्छ । नेपालीले फुटबल र क्रिकेटप्रति देखाएको प्रेम र मोह साह्रै अनुकरणीय छ । अमेरिकामा नेपाली समयअनुसार मंगलबार राति भएको विश्वकप टी२० पुरुष क्रिकेट प्रतियोगितामा नेपाली टोलीलाई हौसला दिन राष्ट्रिय झन्डा बोकी खेल मैदानमा पुगेका हजारौं नेपालीले देखाएको देशप्रेमको भावना हामी सबैलाई खुसी पार्ने खालको थियो । विदेशी भूमिमा पुगेर नेपाली खेलाडीले उच्च मनोबलका साथ खेल्दा खेल्दै बलियो टिम नेदरल्यान्ड्ससँग पराजित भयो तर सन् २०१४ पछि विश्वकपमा अवसर प्राप्त गरेको नेपाली टोलीको अठोट र प्रयत्नलाई हामी सबैले मुक्तकण्ठले प्रशंसा गर्नैपर्छ । नेपाली टिमले खेलको नियमानुसार हारेर पनि नेपाली जनता र विश्व समुदायको मन जितेको छ । यसकारण पनि सरकारले पनि खेलाडी र खेलसँग सम्बन्धित सबैलाई बधाई एवम् शुभकामनाका साथ हौसला दिनैपर्छ । नेपालमा सीमित स्रोत र साधनमा प्रशिक्षण र अभ्यास गर्नुपर्ने यथार्थ र बाध्यताका बीच नेपाली खेलाडीले अमेरिकी खेल मैदानमा उत्रिएर नेपाली क्रिकेट खेललाई विश्वसामु प्रदर्शन गर्न पाए । यो नेपाली खेलाडीका लागि अभूतपूर्व अवसर हो । यो खेलको माध्यमबाट विश्वभर छरिएर रहेका नेपालीको भावनालाई राष्ट्रिय गान, राष्ट्रिय झन्डा र खेलमार्फत देशप्रेमसँग जोड्न सफल भए । यसैगरी नेपालको पहिचान विश्वभर फैलाएर गौरव गर्न लायक जिम्मेवारी खेलाडीहरूले पूरा गरेका छन् । विश्वसामु देशको पहिचान र गौरवपूर्ण इतिहासका लागि यो विश्वकप क्रिकेट खेल प्रतियोगिता ऐतिहासिक र महत्त्वपूर्ण कोसेढुंगा सावित हुन पुगेको छ । स्थानीय सरकारहरूले खेललाई सानो तथा ठूलो पर्दामा प्रत्यक्ष प्रसारणको व्यवस्था मिलाएर स्वदेशमै पनि क्रिकेटप्रेमी नेपालीलाई ऐक्यबद्धताका लागि वातावरण बनाइदिएका थिए । केही सांसदले संसद् भवन परिसरमै नेपाली जर्सी लगाएर खेलाडीको मनोबल बढाउन उत्प्रेरित गरिरहेका थिए । यसले पनि खेलकुदको माध्यमबाट हामी नेपालीमा आस्था, विचार, दलतन्त्र र विभिन्न दलीय वादभन्दा माथि उठेर अभूतपूर्व रूपले भावनात्मक एकता हुन सम्भव छ भन्ने देखाएको छ । त्यसैले सरकारले राजनीतिभन्दा माथि उठेर नेपाली क्रिकेट खेलको विकासका लागि पर्याप्त भौतिक पूर्वाधार व्यवस्था गर्दै खेलाडीको मनोबल उच्च राख्नुपर्छ । खेलकुद क्षेत्रलाई दलीय राजनीतिक हस्तक्षेपबाट टाढा राख्नुपर्छ । नोदनाथ त्रिताल, पनौती२, काभ्रे"
भुइँ मान्छेका समस्या नछुने बजेट,"गाउँदेखि केन्द्रका सिंहदरबारसम्मका कार्यक्रम र बजेट बने । गाउँका सिंहदरबारमा कसरी योजना बन्यो, हामीलाई पत्तो भएन । केन्द्रको बजेट भाषण गरेको दुई दिनपछि पत्रिका पढ्न पाएँ । मैले कार्यक्रम तथा बजेटमा भूमिहीन र किसानका कुरा खोजें तर पाइनँ । हरेक वर्ष नीति तथा कार्यक्रम र बजेट बन्छ । तर किसानका लागि बनेन । जसले आफू र अरूलाई पाल्छ, उसलाई सरकारले देखेन । आर्थिक वर्ष २०८१८२ का लागि सिंहदरबारले १८ खर्ब ६० अर्बको बजेट ल्यायो । त्यो बजेट कस्का लागि ? कस्तो खाले विकासका लागि ? कसले फाइदा लिन्छ ? त्यो बजेट आफ्नो पार्टी, कार्यकर्ता र आसेपासेलाई पोस्नका लागि हो कि जस्तो लाग्यो । नत्र देश विकासको बजेट भएको भए, भूमिहीन, किसान र सीमान्तकृतका समस्या पनि समेटिन्थे । कृषिलाई कर्म ठान्ने हामीलाई कुनै पनि वर्षको नीति, कार्यक्रम तथा बजेटले छोएन । देश विकास गर्ने हो भने पहिलो आधार भूमि र कृषि हो । त्यसका लागि ठोस कार्यक्रम र बजेट चाहिन्छ । विकास भुइँ तहबाट सुरु गर्नुपर्छ । तर भुइँ बिर्सिए । भुइँ तहका नागरिक बिर्सिए । हाम्रो देश कृषि प्रधान देश हो । यहाँको विकासको सम्भावना कृषि, जल र पर्यटन हो । तर गाउँदेखि केन्द्रका सिंहदरबारले यस्ता सम्भावना कम देख्छ । अहिलेको बजेट क्षणिक विकास बजेट हो । दिगो विकास होइन । गाउँदेखि सिंहदरबारले डोजरे विकास मात्र देख्छ, जसबाट कार्यकर्ता, आफन्त र आफूलाई फाइदा पुग्छ । वीरबहादुर विक, बर्दिबास१०, महोत्तरी"
आवागमनमा सहजता तुल्याइयोस्,"केही समयअघि पशुपति क्षेत्रमा आवतजावत गर्ने सवारीसाधनलाई सर्वोच्च अदालतको आदेशले रोक लगाउने निर्णय गरेका कारण हाल त्यस क्षेत्रमा मन्दिर दर्शनलगायत अन्य कार्यमा आउने सबैलाई आवागमनमा सहजता पुग्न गएको छ । तर, पशुपतिनाथ मन्दिरको दर्शनपश्चात् पैदलै गुह्येश्वरी मन्दिर दर्शन गर्न जाने भक्तजनलाई गौरीघाटदेखि गुह्येश्वरी मन्दिर हुँदै चल्ने दुईपांग्रे सवारी साधनले अवरोध पैदा गरेको छ । त्यसैले गौरीघाटदेखि गुह्येश्वरी मन्दिरसम्मको बाटोमा यातायात बन्द गरी पैदल यात्रुलाई आवागमनमा सुविधा पुर्याउन सम्बन्धित निकायको ध्यान जाओस् । कमल ज्ञवाली, गुह्येश्वरी, काठमाडौं"
अचेत समूहसँग हातेमालो,"कान्तिपुरमा यही जेठ ११ मा प्रकाशति अचेत समूहको सचेत कर्म पढेपछि केही विषय लेख्न मन लाग्यो । यस अभियानको मूल विषय विराटनगर महानगरपालिकाअन्तर्गत पर्ने सिँचाइ विभागको नहर क्षेत्र हो । पूर्वतर्फ नहर डिलको केही भागमा कालोपत्रे भइसकेको छ । यो नहर नगरवासीको हो । नहरको पूर्वपश्चिम दुवै क्षेत्रमा जग्गा, घर, पसल, घडेरी, गोदाम, उद्योग छन् । नहर क्षेत्रमा सफाइ गर्ने, सौन्दर्यकरण गर्ने, फोहोरमैला फ्याँक्ने कामलाई निरुत्साही गर्ने, नहरमा निर्मल पानी बगाउने व्यवस्था गर्नु निकै चुनौतीपूर्ण कार्य हो । यी क्षेत्र सबै निकायको भए पनि अचेत संस्थामा संलग्न युवाले आफ्नो व्यक्तिगत पहलमा हिम्मतिलो काम गरेका छन् । यसको जति प्रशंसा गरे पनि कम हुन्छ । नोबेल अस्पतालले हानिकारक फोहोर फ्याँकिरहेको छ । महानगरपालिकाले यसमा अस्पताललाई क्षमा माग्न लगाई, आइन्दा फोहोर गर्ने काम रोक्न चेतावनी दिनुपर्नेछ र अस्पताललाई सफाइमा सहयोग पुर्याउन आह्वान गर्नुपर्नेछ । यी कामलाई सफल बनाउन र विराटनगरको शोभा बढाउन महानगरपालिकाले अग्रसरता लिई सिँचाइ आयोजना, फोहोर व्यवस्थापन निकाय, सडक विभाग सबैलाई एकै ठाउँमा ल्याई विचार विमर्श र सरसल्लाह गर्नुपर्छ । संयुक्त उत्तरदायित्व का आधारमा नहरमा निर्मल पानी बगाउने, सफाइ गर्ने, बाटो बनाउने, नाला बनाउने, फोहोर फ्याँक्ने व्यवस्था गर्ने काम गरेर, यो नहर क्षेत्रलाई एउटा नमुनाका रूपमा प्रस्तुत गर्न सकिए ठूलो काम हुने थियो । नहरलाई कमाइ खाने भाँडो बनाउने, अतिक्रमण गरी व्यापार व्यवसाय चलाए आम्दानी गर्ने काममा संलग्नलाई समयमै रोकथाम गर्न जनप्रतिनिधिहरूले आर्थिक प्रलोभनमा नफसी काम गर्नुपर्छ । नहरको प्रत्येक हजार मिटरमा सार्वजनिक शौचालय बनाउने, (आधुनिक) विश्राम कुर्सीहरू राख्ने, बत्ती व्यवस्थापन गर्ने जस्ता काम महानगरपालिकाले गर्नुपर्छ । नहर क्षेत्रलाई सौन्दर्यकरण गर्न पनि महानगरपालिकालाई अनुरोध छ । अचेत संस्थामा हिम्मतका साथ काम गर्न लागि परेका युवाको कामलाई आवश्यक पर्ने औजार, डोजर, सके जनशक्ति उपलब्ध गराइदिन पनि आग्रह छ । नारायणप्रसाद श्रेष्ठ, भानुभक्त मार्ग, विराटनगर"
सहकारी छानबिनको कडी,"संकटग्रस्त सहकारीहरूको समस्या समाधानका लागि सहकारी संस्था बचत रकम दुरुपयोग सम्बन्धमा संसदीय छानबिन विशेष समिति गठन भएको छ । समितिको गठनले समस्या समाधान हुनेमा सहकारीपीडितहरू आशावादी बनेका छन् । सहकारी समस्या के हो भन्ने पत्ता लगाएर संसदीय समितिले समाधान देला भन्ने प्रश्न सहकारीपीडित बचतकर्ताहरूमा उठिरहेको पाइन्छ । सहकारीमा समस्या सुरु भएको एक जुग नै भइसक्यो । सहकारी क्षेत्रलाई व्यवस्थित तथा नियमन गराउनका लागि २०४७ सालदेखि अहिलेसम्म ७ वटा कार्यदल र एउटा जाँचबुझ आयोग गरी ८ वटा अध्ययन टोली गठन भई प्रतिवेदन दिइसकेका छन् । कतिपय प्रतिवेदन थन्क्याइयो । यो नवौं छानबिन समिति हो । जाँचबुझ आयोगको सिफारिसमा २०७४ मा सहकारी ऐन बनाइयो । तर नियमनकारी प्रावधान साह्रै कमजोर पारियो । देशैभर बैंकसरह सहकारी संस्थाका शाखा खोलेर खर्बौं बचत संकलन गर्न लाइसेन्स दिइयो । क्षेत्राधिकार खुला गरियो । तर उठेको बचत के गरियो ? कहाँ चलाइयो ? कसरी हिनामिना र दुरुपयोग गरियो भन्नेतिर तीनै तहका सरकारले हेरेनन् । संघीय प्रणालीले गाउँगाउँमा सिंहदरबार मात्र पुर्याएन । जनता लुट्ने भाँडोका रूपमा सहकारी संस्था पनि पुर्याइयो । तीन खम्बे अर्थतन्त्रको एक खम्बा ढल्दा पनि संविधान निर्माताले ध्यान दिएनन् । सहकारीरूपी विषालु फल झाँगिएर लटरम्म फलिरहेको छ । लाखौं बचतकर्ता बेहाल छन् । बिरामी पर्दा उपचार गर्न सकिरहेका छैनन् । पीडितको आन्दोलन अहिले पनि जारी नै छ ।हाल ३१ हजार सहकारी संस्था रहेका छन्, तीमध्ये १३ हजार बचत र ऋण सहकारी संस्था छन् । सहकारीमा ७३ लाख सदस्य रहेका छन् भने बचत संकलन ४ खर्ब ७८ अर्ब र ऋण लगानी ४ खर्ब २६ अर्ब रुपैयाँ रहेको छ । सहकारीको समस्या भनेको बचत र ऋण सहकारीको हो । चर्को ब्याज दिने बहानामा आम नागरिकसँग अर्बौं बचत संकलन गरियो । ब्याजको लोभमा सर्वसाधारण पनि फस्न पुगे । जनताको खर्बौं रकम डुबाइयो । बचत रकम हिनामिना गरेर सञ्चालकहरू बेपत्ता भए । सहकारीको पीडा घरघरमा पुगेको छ । पीडितहरू भोकभोकै आन्दोलित छन् । सहकारी डुबाउनेहरू विदेशमा सयलमा छन् । यता, तीनै तहका सरकार तमासे भएर बसेका छन् । नियमनकारी काम गर्न गराउन सहकारी ऐनका विभिन्न दफामा प्रावधान भए पनि सहकारी विभागलगायत कसैले हेरेनन्, गरेनन् । पोखराको मित्रमिलन सहकारी संस्थाको स्याङ्जामा शाखा विस्तार गर्दा १ करोड १५ लाख घूस खाएकोमा मुद्दा चलिरहेको छ । लागूऔषध र सुन तस्करीभन्दा पनि सजिलो कमाउने क्षेत्र सहकारी भएछ ।संसदीय छानबिन विशेष समितिले सहकारी विचलन र विकृतिको विस्तृत छानबिन गर्दा सहकारी विभाग र सरोकारवाला निकाय र पदाधिकारीबाट सहकारी ऐनबमोजिम अनुगमन नगरेर छाडा छाडेर यो विकृति भित्र्याएकोतर्फ पनि छानबिन हुनुपर्छ । जीबी राई लगायतले सहकारीको अर्बौं रुपैयाँ अपचलन गरी वित्तीय विकृति हुँदा राष्ट्र बैंक सुस्ताएको तर्फ पनि छानबिन हुनुपर्छ । बाह्र वर्षदेखि बचतकर्ताको रकम हिनामिनामा खिल पल्टिरहेको छ । तर खिल झिकिदिनेतिर त के कुरा कोट्याएर मल्हम लगाउनेतिर पनि राज्यले हेरेन भनी पीडित बचतकर्ता अहिले आन्दोलनमा छन् ।एकमात्र नियमनकारी निकाय सहकारी विभागका रजिस्ट्रार नमराज घिमिरेले मुलुकभर करिब ७ सय सहकारी संस्थामा समस्या रहेको भनाइ बाहिर आएको छ । संसदीय समितिलाई भने २९ वटा सहकारीको मात्र छानबिन गर्ने कार्यादेश दिइएको छ । यिनमा पनि २० वटा त पहिलेदेखि नै समस्याग्रस्त घोषित हुन् । तीन महिनाको अवधिमा यी सहकारीकै छानबिन गर्नु पनि नवगठित संसदीय समितिलाई फलामको चिउरा चपाउनु जस्तो हुनेछ । पत्रपत्रिकामा आएका सयौं सहकारीको सम्बन्धमा अहिलेको संसदीय समितिलाई छानबिन गर्न तोकिएको पाइँदैन । यी २९ सहकारी संस्थाबाहेक अन्य सयौं सहकारीका बचतकर्ताको सम्बन्धमा के हुने भन्ने अन्योल देखिन्छ । यतातिर पनि सरकारले जवाफ दिनुपर्ने हुन्छ । यो विकराल समस्याको समाधान संसदीय छानबिन समितिको प्रतिवेदनपछि हुने भनिन्छ । समस्याग्रस्त अन्य सयौं सहकारीको छानबिनतिर सरकार लागेको देखिन आएन । जीबी राई, ग्यालेक्सी टेलिभिजन र उपप्रधान एवं गृहमन्त्री रवि लामिछानेतिर मात्र संसदीय छानबिनलाई केन्द्रित गरिँदा समस्याग्रस्त अन्य सहकारीका लाखौं बचतकर्ताले कसरी बचत फिर्ता पाउँछन् भन्ने जवाफ पीडितले पाउनुपर्छ । २९ सहकारीको छानबिन गरेर समस्याग्रस्त सयौं सहकारीपीडितले राहत पाउँछन् भन्ने भरपर्दो आधार देखिएन ।संसद्का विभिन्न समितिहरू बेलाबेलामा सक्रिय हुने गरेका छन् । कहिले एउटै विवादमा पनि राजनीतिक र दलीय स्वार्थका कारण फरकफरक समिति संलग्न हुने र फरकफरक निर्णय आउने गरेको छ । अहिले भने ती समितिबाट नभई संसद्ले नै छुट्टै सहकारी छानबिन विशेष समिति गठन गरी कार्यादेश दिइसकेको छ ।सहकारी ऐन २०७४ को दफा १०४ अनुसार सहकारी मन्त्रालयले समस्याग्रस्त सहकारी संस्थालाई संकटग्रस्त घोषणा गर्न सक्छ । सुधीर बस्नेतको ओरियन्टललगायत निजसँग संलग्न १२ सहकारी ५ वर्षपहिले नै संकटग्रस्त घोषणा भएका हुन् । पछि ८ वटा थपिएर २० वटा संकटग्रस्त घोषणा गरिए । तिनको सम्बन्धमा सहकारी ऐनको दफा १०५ अनुसार गठन भएको व्यवस्थापन समितिले हेर्दै आएको थियो । ग्यालेक्सी टीभी र गोर्खा मिडिया नेटवर्कका अध्यक्ष जीबी राई संलग्न ६ वटा सहकारी संस्था वीरगन्जको सानो पाइला, भैरहवाको सुप्रिम, काठमाडौंको स्वर्णलक्ष्मी, नेपालगन्जको समानता, चितवनको सहारा, पोखराको सूर्यदर्शन सहकारीसहित संकटग्रस्त २९ सहकारी संस्थाको अनुसन्धानमा संसदीय विशेष छानबिन समितिले कार्यादेश पाएको छ । ती सहकारीको विस्तृत छानबिन गरेपछि मात्र यथार्थ सत्यतथ्य खुल्न आउँछ । यी २९ सहकारीमा मात्र बचतकर्ताको करिब ६० अर्ब फसेको छ भनिन्छ । छानबिन गर्न समितिलाई ३ महिनाको कार्यावधि दिइएको छ । यी सहकारी संस्थाको विस्तृत लेखापरीक्षण गर्नुपर्ने हुन्छ । कुनै पनि आर्थिक कारोबार गर्ने संस्थाको छानबिन गर्ने भनेको त्यो संस्थाको सम्पूर्ण आर्थिक कारोबारको जाँचपडताल गर्नु हो । जाँच गरिने संस्थाको सबै विषयमा विस्तृत लेखापरीक्षण डीडीए गर्ने गराउने काम भनेको जटिल हो । विस्तृत लेखापरीक्षणबाट त्यो आर्थिक संस्थाको कारोबारको सबै तथ्य प्रस्टसँग देखिन आउँछन् । अहिले गठन भएको ७ सदस्यीय विशेष संसदीय समितिले कार्यादेशमा पाएका सबै सहकारी संस्थाको काम कारोबारको विस्तृत जाँच गर्नुपर्ने हुन्छ । समितिका संयोजक र सदस्यहरूले आफूले पनि छानबिन गर्न सक्छन् । कुनै पनि जाँचबुझ आयोग, कार्यदल वा छानबिन समितिका पदाधिकारी आफैंले मात्र छानबिन गर्नु सम्भव र साध्य हुँदैन । त्यस्ता समितिले विज्ञहरूबाट काम गराउनुपर्ने हुन्छ । अहिले संसदीय समितिले पनि कार्यालय स्थापना गरेर कर्मचारी ल्याएर उपसमितिसमेत गठन गरेर काम गराउन लागेको अवस्था छ । अहिलेको संसदीय समितिले पाएको कठिन र जटिल कार्यभार पूरा गर्नका लागि राष्ट्र बैंकले वाणिज्य बैंकहरूको जाँच गरेजसरी नै कार्यादेशमा पाएका सहकारी संस्थाको जाँच गर्नुपर्ने हुन्छ । यो काम सामान्य कर्मचारीबाट मात्र सम्भव हुँदैन । विषयज्ञाता नै हुनुपर्छ । महालेखा परीक्षकबाट कार्यालयको लेखा जाँच गरिन्छ । आम्दानी र खर्च नियमित छछैन जाँचिन्छ । सहकारी संस्थाको जाँच गर्नुपर्दा त्यो संस्था स्थापनादेखि अहिलेसम्मको आर्थिक कारोबारको विस्तृत जाँच गरिनुपर्ने हुन्छ । संस्था कहिले खुल्यो ? सञ्चालक र पदाधिकारी को को थिए ? शाखा र बचत संकलन केन्द्र कहाँकहाँ राखिए ? कतिलाई सदस्य बनाइयो ? को कसबाट कति बचत संकलन गरियो ? संकलन गरेको बचत कहाँकहाँ लगानी गरियो ? ब्याज र बचत कति फिर्ता गरियो ? लगानी ककसलाई गरियो ? व्यक्तिगत र संस्थागत सबै विवरण लिनुपर्ने हुन्छ । लगानी गर्दा सहकारीको सदस्य र सदस्यबाहेकलाई गरियो गरिएन ? कर्जा दिँदा धितो लिइयोलिइएन ? धितो लिइएकामा मूल्यांकन ठीक रूपमा गरियोगरिएन ? धितो नलिइकन कर्जा प्रवाह भएको थियोथिएन ? ऋण दिइएकामा ऋण असुलीतिर संस्था अग्रसर भएको थियोथिएन ? कति ऋण असुल गरियो ? असुल गरेको ऋण संस्थाको खातामा जम्मा गरेको थियोथिएन ? सहकारी सिद्धान्तअनुसार संस्था चलेको थियोथिएन ? नचलेको भए के कारणले नचलेको हो ? संस्था एकै व्यक्तिले चलाएका थिए कि सञ्चालक समितिले चलाएको थियो ? यी सबै विवरण प्राप्त हुने गरी संसदीय विशेष छानबिन समितिले विस्तृत लेखापरीक्षण डीडीए गराएमा मात्र यी २९ सहकारी संस्थाको यथार्थ सत्यतथ्य निकाल्न सकिन्छ । विशेषाधिकार सम्पन्न यो संसदीय समितिले विस्तृत लेखापरीक्षण गराउने हो भने जीबी राईका ६ वटा सहकारी संस्थाबाट गोर्खा मिडिया, ग्यालेक्सी टीभी, रवि लामिछाने लगायत ककसले कुन मितिमा कति ऋण लगे ? कुनकुन संस्थामा कहिले कहिले कति रकम गयो भन्ने सबै खुल्न आउँछ । यसरी सत्यतथ्य खुलेमा प्रमाणबाट देखिन आएका व्यक्ति र संस्थामाथि कानुनी प्रक्रिया अगाडि बढ्न सहज हुन्छ । विस्तृत छानबिनले औंल्याएका दोषी देखिने व्यक्तिलाई मुद्दा चलाउँदा पनि ठहर हुने प्रमाण संकलन गरिनुपर्छ । त्यसो भयो भने कुनै पनि अपचलनकर्ता उम्कन पाउने स्थिति हुनेछैन । कोरा इन्कारीको भरमा छुटकारा र मुक्ति मिल्न सक्दैन । राजनीतिक पूर्वाग्रहको भरमा कसैउपर क्षणिक दोष लगाएर अभीष्ट पूरा गराउनेतिर लाग्न हुँदैन ।तसर्थ, अहिलेको संसदीय विशेष छानबिन समितिले विस्तृत लेखापरीक्षण गराउन पछि पर्नु हुँदैन । यो काम गराउनका लागि सहकारी र लेखा विज्ञ, चार्टर्ड अकाउन्टेन्ट समेतबाट विस्तृत अध्ययन गराउनुपर्ने हुन्छ । राष्ट्र बैंकबाट अर्थ र लेखा विज्ञको सहयोग लिनु उचित हुन्छ । यो छानबिन कार्य कठिन र जटिल भएकाले उच्चस्तरीय विशेष संसदीय समितिले संकटग्रस्त सहकारीको सम्बन्धमा विचार पुर्याएर जाँच गराउनुपर्छ । अनि मात्र सत्यतथ्य खुल्छ र विश्वसनीय नतिजा आउँछ । सहकारी छानबिनको काम भनेको नितान्त प्राविधिक काम हो । प्राविधिक ज्ञान भएका विज्ञबाट नै काम गराउनुपर्छ । सहकारीको बचत अपचलनमा राजनीतिक नेतालगायत देखिन आउने जोसुकैको पनि निष्पक्ष र स्वतन्त्र रूपमा छानबिन हुनुपर्छ । बाघको सिकार गर्न स्यालको सर्दाम लिएर जान नहुनेतर्फ संसदीय छानबिन समितिले विचार पुर्याउन बिर्सन हुँदैन । यो छानबिन समिति राजनीतिक स्वार्थले प्रेरित नभई पीडितको उद्धारतर्फ केन्द्रित हुन सके पीडितको हित हुने र राष्ट्रिय समस्या समाधानको बाटो खुल्ने थियो । छानबिन गराउन लामो समय लाग्न सक्छ । विज्ञबाट छानबिन गराउने हो भने सत्यतथ्य बाहिर आइहाल्छ । संसदीय समिति कुनै कानुनबाट गठित अधिकार प्राप्त समिति नभएकाले यस्ता समस्याग्रस्त सहकारीका सञ्चालक र हिनामिनामा संलग्नहरूको सम्पत्ति कानुनी रीत पुर्याएर रोक्का गराउन र कारबाही गराउन सक्दैन । सिर्फ सरकारलाई राय, सुझाव र निर्देशनसम्म दिन सक्छ । समितिले काम गरुन्जेल सहकारीको बाँकी भएको रहलपहल सम्पत्ति पनि हक हस्तान्तरण भइसक्न बेर छैन । त्यतातिर पनि सरकारले अहिलेकै सहकारी ऐन लगाएर संकटग्रस्त सहकारी र तिनका सञ्चालक र सम्बद्धहरूको सम्पत्ति रोक्का राख्नुपर्छ । लाखौं पीडित बचतकर्ताले अब कसरी बचत रकम फिर्ता पाउने हुन् त ? संसदीय समितिको सुझाव र सरकारबाट लामो समयसम्म हुने कार्यान्वयनमै पीडितहरूको जीवन आसैआसमै बित्ने त होइन ? अर्बौं सम्पत्ति भएका सिभिल सहकारीका इच्छाराज तामाङको सहकारीबाट समेत बचत फिर्ता हुन सकेको छैन । सम्पत्ति लुकाएबाट फिर्ता पाउन सजिलो छैन । यी प्रश्नतिर संसद्, राजनीतिक दल र सरकारको ध्यान जानुपर्छ । पीडितलाई थोत्रा आश्वासनले मात्र राहत हुन सक्दैन । मिटरब्याजी आन्दोलनकारीलाई जस्तै यो छानबिन समिति पनि आन्दोलन दबाउने र गृहमन्त्री हटाउनेमा सीमित नहोस् । निष्पक्ष छानबिन गराएर इतिहास रच्ने मौकाबाट संसदीय समिति नचुकोस् । सहकारी बचत पीडितले साँच्चिकै राहत पाउन सकून् । कार्की सहकारी जाँचबुझ आयोग २०७० का अध्यक्ष हुन् ।"
निराशा : एक भाइरल भाष्य,"खारेज गरौं निराशाको भाष्यहामी जुन पटाङ्गिनीमा जीवनका अर्थहरू खोजिरहेका छौं, निराशाको भाष्यले त्यसैलाई पनि छोपिदिएको छ । बलियो तथ्यलाई निम्छरो हल्लाले छोपिदिएको छ । एकै तथ्य काफी छ बालेन र रास्वपालाई निराशाले जन्माएको होइन, नयाँ संविधानले जन्माएको हो । संविधानले स्थानीय तहलाई शक्ति र स्रोतसाधनसम्पन्न नबनाइदिएको भए बालेनको फुर्ती युट्युबको र्याप भिडियोबाट पैदा हुन्थ्यो ? जनताको शिर उठाउने गणतन्त्र र समानुपातिक निर्वाचन प्रणाली नभएको भए रवि लामिछाने गृह मन्त्रालयमा अहंकार झारिरहेका हुन्थे कि हिरासतमा ?यो पटाङ्गिनी चानचुने बलिदानले बनेको होइन । सयौं लडाकु दिदीबहिनीहरू जसले महिला हुनुको अस्तित्वबोधलाई उचाइ दिए, उनीहरू अहिले पनि छातीमा छर्रा बोकेर संघर्ष गरिरहेकै छन् । त्यही संघर्षको बलमा अहिले हजारौं छोरीहरू सरकारी कार्यालय, सेना, प्रहरी सबैतिर उपस्थित छन् । दलित, मधेशी, जनजाति, थारूलगायत सीमान्तकृत समुदायका अनुहारहरू ठाउँठाउँमा स्वाभिमानसहित खडा भएका छन् । जो अझै गरिबी, हिंसा र तिरस्कारसँग जुधिरहेका छन्, उनीहरूका निम्ति पनि विद्रोहका नयाँनयाँ ढोका उघारिएका छन् । जनताको पटाङ्गिनी बनेको छ त बलिदान र संघर्षले बनेको छ, अझै फराकिलो र न्यायपूर्ण बनाउन सकिन्छ भने उत्साह र संघर्षको कलाकारिताबाट बनाउन सकिन्छ ।निराशाको भाष्यमा चोबलेर हरेक प्रश्नको जवाफ बनाउन थाल्ने हो भने भएको आँगनमा पनि खाल्टा पर्न थाल्छन् । प्रधानमन्त्री प्रचण्डले पनि नबुझेको एउटा प्रसंग छ लाखलाख तलब खानेहरू पनि जागिर छोडेर विदेश किन गइरहेका छन् ? कुरा सिधै छ, जुन देशमा सपनाको अन्त्य भएको घोषणा चोकचौराहमा भइरहेको छ, त्यहाँ मान्छे टिक्दैन । त्यसैले सबैभन्दा पहिला खारेज गर्नुपर्ने जिनिस नै निराशाको भाष्य हो ।मनमनबाट, मुखमुखबाट फुकालेर निराशाको भाष्यलाई मिल्काउनु प्रत्येक सचेत मान्छेको आजको पहिलो कर्तव्य हुन आएको छ । चुनौतीहरू छन् र त सिर्जनशीलताको सम्भावना छ, असन्तोषहरू छन् र त खोजको मैदान छ, संघर्ष छ र त जीवनको रौनक छ, अन्यायअसमानता छन् र त क्रान्तिउत्स्रवणका चिन्तनहरू छन्, आक्रोश छ र त परिवर्तनको आगो जीवित छ । कहाँ छ निराशाको रागमहल ? छ भने रागमहलको एक भ्रमजाल छ । चेतनाले खारेज गर्नासाथ यो गर्ल्यामगुर्लुम ढल्छ ।चमत्कारी एआईले सुसज्जित गरे पनि, चकाचौध महलमा सजाए पनि, अस्पताल त अस्पताल नै हुन्छ । अस्पताललाई घर बनाउन कसैले पनि चाहँदैन । अस्पताल जस्तो कुनै देश पनि हुँदैन । स्लिपिङ ट्याब्लेटको भरमा जिउने कुनै समाज पनि हुँदैन । त्यसैले एउटा जिउँदोजाग्दो, खोजमा लाग्दो समाज बनाउन निराशाको भाष्य सर्वथा त्याग्नैपर्छ । भोलिको बिहानी त्यसपछि मात्रै नयाँ बन्नेछ ।"
सूचना प्रविधिका समस्या,"नेपालमा झन्डै ३० वर्षअगाडि ल्यान्डलाइन सेवा सञ्चालन गर्न बनाइएको थियो, दूरसञ्चार ऐन २०५३ । यही ऐनलाई कार्यान्वयन गर्ने नियम बनाउन दूरसञ्चार नियमावली २०५४ ल्याइयो । त्यसबेला विश्वका केही विकसित राष्ट्रले मोबाइल सेवा सञ्चालन गरिरहेका थिए । प्रायः सबै दूरसञ्चार प्रविधिहरू प्रत्येक ४५ वर्षमा परिवर्तन भइरहेका छन् तर ऐन, नीति, नियमावली भने झन्डै ३० वर्षसम्म पनि परिमार्जन हुन सकिरहेका छैनन् । सरकारले समयानुकूल कानुन निर्माण नगर्दा इन्टरनेट व्यवसाय चुनौतीतर्फ गइरहेको इन्टरनेट सेवा प्रदायकको गुनासो छ । दूरसञ्चार सेवा प्रदायक र इन्टरनेट सेवा प्रदायकले सेवा सञ्चालन दूरसञ्चार ऐन २०५३ मार्फत गरिरहेका छन् । दूरसञ्चार क्षेत्रको पछिल्लो पुस्ता फाइभजी पनि यसै ऐनबाटै सञ्चालन गर्नुपर्ने अवस्था छ । विगतमा नयाँ दूरसञ्चार सेवा प्रदायकलाई अनुमतिपत्र प्रदान गर्न फ्रिक्वेन्सी नीति २०६९ मा समावेश गरी घुमाउरो बाटो बनाइएको थियो, जसमार्फत स्मार्ट टेलिकम लगायतलाई देशैभर मोबाइल सेवा सञ्चालन गर्न अनुमतिपत्र प्रदान गरियो । आज दुई सेवा प्रदायक नेपाल टेलिकम र एनसेलबाहेक अरू कुनै पनि सेवा प्रदायकले दूरसञ्चार सेवा सञ्चालन गरेका छैनन् । बन्द भएका ४ वटा दूरसञ्चार सेवा प्रदायकले राज्यलाई आर्थिक भार बोकाइदिएका छन् । नेपालमा फाइभजी सेवाको परीक्षण एक वर्ष अगाडि मात्रै भएको थियो । फाइभजी लगायतका प्रविधिहरूमा यसअघिको टुजी, थ्रीजीमा जस्तो गरी सजिलै मोबाइल सेट तथा उपकरण उपलब्ध हुँदैनन् । जसरी प्रविधि विकसित हुँदै जान्छ उत्पादनकर्ताले पनि विभिन्न सर्त थप्दै जान्छन् । नेपालले फाइभजी जुन फ्रिक्वेन्सीमा सञ्चालन गर्ने अनुमति सेवा प्रदायकलाई दिन्छ, सोही फ्रिक्वेन्सी सपोर्ट गर्ने उपकरण तथा मोबाइल सेट भित्र्याउने व्यवस्था गर्ने जिम्मा पनि प्राधिकरणकै हो । यसअघि नेपाल टेलिकमलाई उपलब्ध गराइएको फ्रिक्वेन्सी परीक्षणका लागि मात्र भएकाले उक्त फ्रिक्वेन्सी सपोर्ट गर्न उपकरण पाउन कठिनाइ भएको थियो । मोबाइल सेट तथा उपकरण उत्पादकले परीक्षणका लागि उपलब्ध गराएको फ्रिक्वेन्सीका लागि उत्पादन गर्न नसक्ने भनी सार्वजनिक रूपमै भनेका थिए । त्यसैले सेवा प्रदायकलाई सेवा सञ्चालन गर्न मात्र होइन त्यसका लागि वातावरणसमेत तयार गर्नुपर्ने अवस्था छ । भारतमा फाइभजी सेवा सञ्चालनमा आइसकेको छ, तर त्यहाँको नियामक निकायले सेवा प्रदायकले फाइभजी सेवा सञ्चालन गर्न प्रतिग्राहक प्रतिमहिना न्यूनतम २५० रुपैयाँ आम्दानी गर्नुपर्ने नत्र दिगो रूपमा सेवा सञ्चालन गर्न नसक्ने भनी सचेत गराएको थियो । नेपालमा दूरसञ्चार सेवा प्रदायकहरूले हाल प्रतिग्राहक प्रतिमहिना आम्दानी करिब १६० रुपैयाँ रहेको देखिन्छ । फाइभजीको एउटा महत्त्वपूर्ण प्रयोग नेपाल विद्युत् प्राधिकरणको स्मार्ट मिटर हो । तर, प्राधिकरणलाई ३०० मेगाहर्ज ब्यान्डमा फ्रिक्वेन्सी उपलब्ध गराएपछि नेपालका दूरसञ्चार सेवा प्रदायकहरू फाइभजी सञ्चालन गर्न सशंकित भएका छन् । नेपालमा एक सयभन्दा बढी इन्टरनेट सेवा प्रदायक छन् । यति धेरै इन्टरनेट सेवा प्रदायक हुनुमा अनुमतिपत्र प्राप्त गर्ने प्रक्रिया सजिलो, अनुमतिपत्र दस्तुर ३ लाख र नवीकरण दस्तुर अनुमतिपत्र दस्तुरको ९० प्रतिशत मात्र रहनु कारक हो । तर दूरसञ्चार सेवा प्रदायकको अनुमतिपत्र दस्तुर २१ करोड, पहिलो पटक ५ वर्षको नवीकरणको २० अर्ब (दोस्रो पटकदेखि नवीकरणका लागि कानुनी आधार उल्लेख नभएको) छ । यसरी अनुमतिपत्र प्राप्त गर्ने प्रक्रिया झन्झटिलो देखिन्छ । हाल केही इन्टरनेट सेवा प्रदायकले देशैभर फुल मोबिलिटीसहित वाइफाई सेवा प्रदान गरिरहेका छन्, जुन अनुमतिपत्रको सर्तविपरीत हो । इन्टरनेट सेवा प्रदायकले दिने सेवा र दूरसञ्चार सेवा प्रदायकले दिने सेवामा खासै फरक नहुने तर अनुमतिपत्र दस्तुर र नवीकरण दस्तुर धेरै अन्तर भएको भनी सरोकारवालाले भन्दै आएका छन् । सरकारले सूचना तथा प्रविधि नीति २०७२ मार्फत उल्लेख भएका उद्देश्यमा सन् २०२० सम्ममा डिजिटल साक्षरता ७५ प्रतिशत पुर्याउने, आईसीटी क्षेत्रको जीडीपीमा योगदान २५ प्रतिशत पुर्याउने र ५५ प्रतिशत सरकारी सेवालाई अनलाइन बनाउने भनी उल्लेख छन् । यथार्थमा सन् २०२३ सम्ममा उक्ता आँकडा डिजिटल साक्षरता ४५ प्रतिशत पुगेको, जीडीपीमा १९४ प्रतिशत योगदान रहेको र ५३ प्रतिशत सरकारी सेवालाई अनलाइन भएका देखिएको छ । पाँच वर्षका लागि राखिएको लक्ष्य झन्डै १० वर्ष पुग्न लाग्दासमेत पूरा हुने लक्षण छैन । सरकारले सबै क्षेत्रलाई सूचना प्रविधिमार्फत जोड्न सन् २०१९ मा डिजिटल नेपाल फ्रेमवर्क जारी गरेको थियो । जसमा रहेको ८ कार्यक्षेत्र तथा ८० कार्यक्रमले सुरुमा आशा जगाए पनि हाल यसको कार्यान्वयन दृष्टिकोणबाट हेर्दा सफलता पाउन निकै कठिन देखिन्छ । ज्ञान भएका व्यक्तिलाई उपयुक्त पदमा पुर्याउने र सो व्यक्तिले पदको गरिमा राख्नुपर्नेमा जसरी पनि आफ्ना मानिसलाई नियुक्ति दिने प्रवृत्तिको समस्या यो क्षेत्रमा पनि देखिएको छ ।सूचना प्रविधिमा राखिएको लक्ष्य पूरा गर्न डिजिटल पूर्वाधार बनाउनुपर्छ । जसको नेतृत्व सरकारले लिनुपर्छ र सो पूर्वाधारमार्फत सेवा प्रदायकलाई सेवा सञ्चालन गर्न दिने मोडेल नै सबैभन्दा उत्तम मोडेल हो । देशको भौगोलिक विकटताले गर्दा डिजिटल पूर्वाधार निकै महँगो हुने भएकाले सेवा प्रदायक उत्साहित नहुनु स्वाभाविक हो । ग्रामीण दूरसञ्चार कोषमा रहेको ३० अर्बभन्दा बढी रकम पूर्वाधारमा लगानी गरी दोहोरो लगानीलाई निरुत्साहित गर्न जरुरी छ । अन्तर्राष्ट्रिय दूरसञ्चार संघ (आईटीयू) ले राखेको मान्यताअनुसार हालका विश्वका सबैभन्दा चुनौतीपूर्ण समस्या जलवायु परिवर्तनदेखि भोकमरी र गरिबीसम्मका छन् । यी समस्या हटाउन नवीन प्रविधिले मद्दत गर्न सक्ने भएकाले दूरसञ्चार, सूचना प्रविधि क्षेत्र लगायतमा प्रत्येक देशले समयानुकूल कानुनी व्यवस्था गर्न लगानीमैत्री वातावरण बनाउन आवश्यक देखिन्छ । विश्वको डिजिटल परिदृश्यमा नेपाल धेरै पछाडि रहेकाले नवीन सोच र डिजिटल नवप्रवर्तनलाई प्रवर्द्धन, अन्वेषण गर्ने अवसर पनि हामीसँग छ । र, यसलाई सम्भव बनाउन सकिन्छ ।"
लेबनानमा इजरायली आक्रमण,सन् १९८२ मा आजकै दिन (जुन ६) मा लेबनानमाथि इजरायलले आक्रमण सुरु गरेको थियो । बेलायतका लागि इजरायली राजदूत सोलोमो आर्गोभको हत्या प्रयासपछि दुई देशबीच युद्धको अवस्था उत्पन्न भएको थियो ।आर्गोभमाथि प्यालेस्टाइन लिबरल अर्गनाइजेसन (पीएलओ) समर्थित अबु निदाल समूहका एक बन्दुकधारीले १९८२ जुन ३ मा लन्डनमा आक्रमण गरेका थिए । आक्रमणलगत्तै उनलाई उपचारका लागि अस्पताल पुर्याइएको थियो । त्यसपछि कोमामा राखिएका उनको २००३ फेब्रुअरी २३ मा मृत्यु भएको थियो । इजरायली प्रधानमन्त्री मेनाचेम बेगिनले आक्रमणका लागि पीएलओ जिम्मेवार रहेको बताएपछि इजरायली फौजले लेबनानमा आक्रमण सुरु गरेको थियो । त्यसक्रममा इजरायली सेनाले लेबनानको राजधानी बेरुत घेराउसमेत गरेको थियो । दुई देशबीच करिब तीन वर्ष चलेको युद्धमा १५ देखि २० हजार सर्वसाधारण मारिएका लेबनानले दाबी गरेको थियो । तर अमेरिकी सैन्य विश्लेषक रिचार्ड ग्याब्रियलले भने युद्धमा पाँच हजारदेखि आठ हजार सर्वसाधारणको ज्यान गएको बताएको थियो ।
भारतीय विद्यार्थर्कीो नेपाल साइनो,"(भैरहवा)भारतको गुजरातस्थित द महाराजा सायाजीराव विश्वविद्यालय (एमएसयू) मा विद्यावारिधिकी शोधकर्ता २६ वर्षीया स्वाती बर्मा नेपालको हावापानी, स्थानीय बासिन्दा र यहाँका परिकार मिस गरिरहेकी छन् । वनारस हिन्दु विश्वविद्यालयबाट स्नातक र स्नातकोत्तर पूरा गरेकी उनी गुजरातको बरोडास्थित विश्वविद्यालयमा राजस्थानको पुरापाषणकालीन पुरातात्त्विक अवस्थाबारे शोध गरिरहेकी छन् । बर्मा गत हिउँदमा कपिलवस्तुको तिलौराकोटमा सञ्चालित एकमहिने उत्खननमा सहभागी भएकी थिइन् । सरल स्वभावकी उनी नेपालको धनगढीनजिकै उत्तरप्रदेशकी बासिन्दा भएकाले नेपाली रहनसहनसित परिचित छन् ।यतिबेला भारत र नेपालमा उधुम गर्मी छ । स्वाती भने तिलौराकोटमा बिताएको विन्टर सिजन मिस गरिरहेको सुनाउँछिन् । नेपालका मानिस नै स्पेसल लाग्यो, कान्तिपुरसित उनले भनिन्, त्यहाँका गाउँले र साथीभाइको व्यवहारले फरक मुलुकको अनुभूति नै भएन । कम बोल्ने र मुस्काइरहने उनले नेपालका लुम्बिनी बौद्ध र त्रिभुवन विश्वविद्यालयमा पुरातत्त्व विषयमा स्नातकोत्तर तह अध्ययन गरिरहेका छात्रछात्रालाई साथी बनाएको बताइन् । धेरै जनासँग सामाजिक सञ्जालमार्फत कुराकानी हुन्छ, उनले भनिन्, एक महिनामै घुलमिल भइयो, सम्झना आउँछ । स्वातीले तिलौराकोट र तौलिहवामा पाइने लोकल फुडले लोभ्याएको बताइन् । पानीपुरी, चाट, चटपट भारतमा पनि उपलब्ध हुन्छन् । उनले धेरै मिस गरिरहेको चाहिँ झोल मःमः हो । झोल मःमः को स्वाद जिब्रोबाट नहटेको उनले सुनाइन् । तिलौराकोटमा उत्खननका क्रममा आफ्नो व्यावहारिक ज्ञानको पाटो उकासिएको उनको भनाइ छ । दक्षिण एसियाकै व्यवस्थित र संरक्षित पुरातात्त्विक स्थलमा काम गरेर ज्ञानको दायरा बढाउन पाएकोमा खुसी व्यक्त गरिन् । त्यो चिसो मौसम र न्यानो साथ सम्झिरहेकी छु, उनले भनिन्, फेरि कतिखेर नेपाल जान पाउँछु भनेर सोचिरहेकी छु, साथीसँगै झोल मःमः सम्झिरहेकी छु ।विहारको दलहट्टा, मुंगेरका २८ वर्षीय आकाश पाण्डेय महाराजा सायाजीराव विश्वविद्यालयमा विद्यावारिधि अध्ययनरत छन् । दुई वर्षदेखि भारतको प्राचीन इतिहासमा शोध गरिरहेका छन् । गत माघमा उनी विश्वविद्यालयका अन्य साथीसँगै तिलौराकोटमा फिल्ड स्कुलका लागि आएका थिए । उनको घरबाट जनकपुर करिब २० किलोमिटरको दूरीमा छ । उनका बुवा साइकलमा जनकपुर आउजाउ गरिरहन्थे । बुवासँगै नेपाल आउजाउ गर्ने गरेकाले उनलाई यहाँको संस्कृतिबारे जानकारी छ । जसले उनलाई नेपाल र नेपालीसँग आत्मीय तुल्याउने गरेको छ । उनलाई नेपालको मूर्तिकलाबारे खुबै चासो छ । नेपाल आउँदा घरकै जस्तो वातावरण हुन्छ, उनले भने, सबैको एकनासको व्यवहारले खुसी तुल्याउँछ । यहाँ उत्खननमा सहभागी उनले रूपन्देही र कपिलवस्तुस्थित ग्रेटर लुम्बिनी अन्तर्गतका बुद्धस्थल भ्रमण गरे । तिलौराकोट प्राकृतिक अवस्थामै छ, उनले भने, यो गाउँजस्तै छ, खोज्नुपर्ने कुरा धेरै छन् । त्यसबाहेक लुम्बिनीस्थित जर्मन र नेपाल विहारले उनलाई लोभ्यायो । यहाँ प्रदूषण छैन । २४ दिन यहाँ बसेर फर्किएका उनले लुम्बिनीमा धेरै समय बस्न मन रहेको बताए । अध्ययन सिलसिलामा फेरि आएर समय बिताउने उनको भनाइ छ । नेपालमा स्नातकोत्तर तहमा मात्र पुरातत्त्व अध्ययन भइरहेको छ, उनले भने, यसलाई स्नातक तहबाटै पढाउनुपर्छ । यहाँका पुरातात्त्विक स्थल हेर्दा विद्यालय तहबाटै पुरातत्त्व र यसको महत्त्वबारे कोर्समा समेटनुपर्ने उनको सुझाव छ । यसले यहाँको ज्ञातअज्ञात संस्कृति बचाउन सहयोग पुग्छ, उनले भने, स्थानीय बासिन्दालाई पनि पुरातत्त्व र संस्कृतिबारे जानकारी दिन जरुरी छ । उनलाई काठमाडौं र पोखरा घुम्न मन छ । अस्ति त हतारमा फर्किनुपर्यो, उनले भने, फेरि घुम्न आउँछु । आकाशले पुरापाषणकालमा मानवले प्रयोगमा ल्याएको ढुंगे प्रविधिको अध्ययन गरिरहेका छन् । उनले अहिले दक्षिण विहारको खण्डकपुर क्षेत्रमा आधारित भएर अध्ययनको काम गरिरहेका छन् । आफ्नो संस्कृति बुझ्न जरुरी छ, उनले भने, यो संस्कृति बचाएर भावी पुस्तालाई उपहार दिने विषय हो । आकाशले सबैभन्दा बढी मिस गरिरहेको स्थानीय खाना हुन् । सेवा र झोल मःमः को स्वाद याद आइरहेको उनले बताए । भारतबाट एक दर्जन विद्यार्थी, पुरातत्त्व कर्मचारी र प्रोफेसर आएका थिए । उनीहरू विभिन्न विश्वविद्यालय र कार्यालयबाट आएका थिए । उनीहरू एकआपसमा परिचित थिएनन् । यहाँ आएपछि घनिष्ठ बने । यिनैमध्येका २८ वर्षीय श्रीसमर्थ इमानदार चुलबुले स्वभावका थिए । एमएसयूमा विद्यावारिधि अन्तिम वर्षका शोधकर्ता उनी कर्नाटकको बेलागाभी जिल्लामा जन्मिए पनि गुजरातको बरोडामै हुर्किए । २४ वर्षदेखि बरोडामै बसोबास भएका उनले पुरातत्त्वमै स्नातक र स्नातकोत्तर पूरा गरेका थिए । डेढ वर्ष गुजरातस्थित पुरातात्त्विक संग्रहालयमा निर्देशक पदमा कार्यरत थिए । सरकारी जागिर छाडेर भारतको उत्तरपश्चिम राज्यमा पाइने प्राचीन माटाका भाडा (सेरामिक) मा विद्यावारिधि अध्ययन गर्न थाले । यसक्रममा जम्मु कश्मीर, पन्जाब, हरियाना, पश्चिम उत्तरप्रदेश, राजस्थान, गुजरात र पाकिस्तानको सिन्ध प्रान्तका विभिन्न ठाउँमा पुगेर सेरामिकबारे अध्ययन गरिसकेका छन् । गत विन्टरमा पहिलो पटक नेपाल पुगेको हुँ, उनले भने, यस पटक विश्वविद्यालयबाट छनोट भएर आएको थिए । दक्षिण भारतमा जन्मिएका उनको यहाँ आउँदा दिमाग खाली थियो । यहाँका मानिस आत्मीय रहेछन्, उनले भने, सांस्कृतिक रूपमा भारतकै जस्तो रहेछ । तिलौराकोट उत्खननमा सहभागी भएका उनलाई यहाँका पुरातात्त्विक स्थलले लोभ्याए । उनलाई लुम्बिनीस्थित मायादेवी मन्दिरले धेरै प्रभावित तुल्यायो । जता गयो, उतै सम्पदास्थल, उनले भने, स्थानीय बासिन्दाको सहकार्य पनि राम्रो लाग्यो । यस्ता क्षेत्रमा स्वदेशविदेशबाट विज्ञ आउँछन्जान्छन् । तर, सम्पदालाई चिरकालसम्म स्थानीयले संरक्षण गर्ने भएकाले उनीहरूको भूमिकाको सराहना गर्नुपर्ने बताए । उनले पनि स्थानीय खाना भने बिर्सन सकेका छैनन् । झोल मःमः, समोसा, पकौडा, चाट खुब सम्झिराछु, उनले भने, अनि त्यहाँका मानिसको आत्मीयता पनि सम्झिरहेको छु । एमएसयूमै विद्यावारिधि अन्तिम वर्षकी छात्रा ३४ वर्षीया निलीमा वासुदेवन फरासिलो स्वभावकी छन् । उनलाई धेरैले दिदी भनेर सम्बोधन गर्थे । दक्षिण भारतको केरलकी बासिन्दा उनले स्नातक त्यहींबाट पूरा गरेकी थिइन् । मद्रास विश्वविद्यालयबाट स्नातकोत्तर गरिन् । दुई वर्ष भारतीय पुरातत्त्व समाजमा काम गरेकी उनी नर्थहिल विश्वविद्यालय मेघालयमा अतिथि लेक्चरको काम गरिन् । त्यसपछि विद्यावारिधि अध्ययन गर्न बरोडा पुगिन् । हाल उनले मेघालयको नवपाषणकालीन संस्कृतिबारे अध्ययन गरिरहेकी छन् । यस अवधिमा स्टोर जार अफ मेघालय प्रोजेक्ट पूरा गरिसकेकी छन् । गत हिउँदमा विश्वविद्यालयका सहपाठीसँगै नेपाल आएकी उनले नेपालका बासिन्दा र विद्यार्थी आत्मीय र सहयोगी रहेको बताइन् । चिसो भगाउन चियाको लत परेकी उनलाई तिलौराकोट नजिकै रामघाटको झुप्रोमा पाइने समोसा र पकौडाको स्वादले पछ्याइरहेको छ । सदरमुकाम तौलिहवास्थित एक होटलमा २४ दिन बिताउने क्रममा खोजीखोजी झोल मःमः खाएको याद आइरहेको उनी बताउँछिन् । ग्रेटर लुम्बिनी क्षेत्रको भ्रमणका क्रममा उनले लुम्बिनीमा अल्लोका कपडा र ऊनका टोपी खरिद गरेकी थिइन् । मलाई छुर्पीको याद आइरहेको छ, उनले भनिन्, नेपालबाट मगाउने सोचेकी छु । भारत र नेपालको संस्कृतिमा अन्तर नरहेको जनाउँदै उनले कपिलवस्तुका बासिन्दाको न्यायो स्वागतले छिटो नेपाल आउन आतुर बनाएको बताइन् । हामी पुरातत्त्वका विद्यार्थीका लागि कपिलवस्तु र लुम्बिनीमा सम्पदाको खानी छ, उनले भनिन्, एक पटक परिवारसहित आउँछु ।"
वित्तीय अपराध अनुसन्धान र अभियोजनमा प्रहरीको क्षेत्राधिकार थप वृद्धि,"(काठमाडौं) ठूला वित्तीय अपराधको अनुसन्धान तथा अभियोजनलाई मुख्य प्राथमिकतामा राखेर सरकारले सम्पत्ति शुद्धीकरणसम्बन्धी तेस्रो पञ्चवर्षीय रणनीतिको मस्यौदा तयार गरेको छ । अघिल्ला दुई रणनीतिका कमीकमजोरी सुधार र समय सान्दर्भिक नयाँ व्यवस्था थप गर्दै नयाँ रणनीति बनाइएको हो । रणनीतिमा वित्तीय अपराध तथा अराजक गतिविधिहरूको प्रभावकारी नियमन तथा सुपरिवेक्षण, ठूला वित्तीय अपराधहरूको अनुसन्धान, दोषीलाई कारबाहीलगायत विविध पक्ष समेटिएको स्रोतले बताएको छ । अहिलेसम्म हामी नीति नियम बनाउने चरणमै थियौं, अब नीति निर्माणसँगै प्रभावकारी कार्यान्वयनमा जोड दिएका छौं, स्रोतले भन्यो । सम्पत्ति शुद्धीकरण तथा आतंककारी क्रियाकलापमा वित्तीय लगानी निवारणसम्बन्धी राष्ट्रिय रणनीति तथा कार्ययोजना नाम दिइएको उक्त रणनीतिको मस्यौदा बुधबार सम्पत्ति शुद्धीकरण निर्देशक समितिले पारित गरेको छ । अर्थमन्त्री वर्षमान पुनको अध्यक्षतामा बसेको समितिको बैठकले रणनीतिको मस्यौदा परिमार्जनसहित पारित गर्ने निर्णय गरेको हो । रणनीति स्वीकृतिका लागि छिट्टै मन्त्रिपरिषद्मा पेस गर्ने निर्णय पनि समितिले गरेको छ । बिहीबार बस्ने मन्त्रिपरिषद्को बैठकमा रणनीति पेस गर्न नभ्याइने अवस्था छ । सम्भवत आउँदो सोमबार पेस हुनेछ, स्रोतले भन्यो । संशोधित सम्पत्ति शुद्धीकरण (मनी लउन्डरिङ) निवारण ऐनले अर्थमन्त्रीको अध्यक्षतामा निर्देशक समितिको व्यवस्था गरेको छ । सम्पत्ति शुद्धीकरण, आतंककारी कार्य वा आमविनासका हातहतियार निर्माण तथा विस्तारमा वित्तीय लगानी निवारणसम्बन्धी कामकारबाहीको प्रभावकारिताको अनुगमन तथा समीक्षा गर्न ऐनले निर्देशक समितिको व्यवस्था गरेको हो । सोही व्यवस्थाअनुसार बुधबार समितिको पहिलो बैठक बसेको छ । समितिका सदस्यहरूमा सरकारको कानुन मन्त्री, महान्यायाधिवक्ता, मुख्य सचिव, राष्ट्र बैंकका गभर्नर, समन्वय समितिका संयोजक, कानुन, न्याय तथा संसदीय मामिला मन्त्रालयका सचिव रहने व्यवस्था छ । समितिको सदस्य सचिवमा अर्थ सचिव रहने व्यवस्था ऐनमा उल्लेख छ । रणनीतिमा मुलुकको वित्तीय प्रणाली र समग्र अर्थतन्त्रलाई वित्तीय अपराधको जोखिमबाट संरक्षण गरी स्थायित्व प्रदान गर्ने विषयलाई जोड दिएको निर्देशक समितिको बैठकमा सहभागी अर्थ मन्त्रालयका सहसचिव एवं आर्थिक नीति विश्लेषण महाशाखा प्रमुख महेश आचार्यले जानकारी दिए । रणनीति कार्यान्वयनमा आएपछि भ्रष्टाचार, राजस्व छली, हुन्डी र क्रिप्टो करेन्सीको कारोबारजस्ता वित्तीय अपराध न्यूनीकरणमा धेरै काम हुनेछ, उनले भने, लागूऔषध ओसारपसार, संगठित अपराध, आपराधिक लाभ, आन्तरिक आतंकवाद, ठगी, चोरी, नक्कली मुद्राको कारोबार, कालोबजारी तथा तस्करी, किर्तेलगायतका अपराध नियन्त्रणका लागि प्रभावकारी अनुसन्धान र अभियोजनलाई रणनीतिमा प्राथमिकता दिएको छ । रणनीति आर्थिक वर्ष ०८१८२ मै कार्यान्वयनमा ल्याउने सरकारको तयारी छ । सम्पत्ति शुद्धीकरण र वित्तीय अपराध नियन्त्रणका लागि सम्पत्ति शुद्धीकरण मामिलामा निगरानी राख्ने अन्तर्राष्ट्रिय संस्था फाइनान्सियल एक्सन टास्क फोर्स (एफएटीएफ) र त्यसको सहकार्यमा काम गरिरहेको एसिया प्रशान्त समूह (एपीजी) ले नेपालको सम्पत्ति शुद्धीकरणको अवस्थाबारे गत वर्ष पारस्परिक मूल्यांकन गरेको थियो । अत्यावश्यक कानुन निर्माण नहुनु र अनुसन्धान तथा कारबाहीमा शून्यप्रायः उपलब्धि हुँदा अहिले नेपाल नकारात्मक सूची (ग्रे लिस्ट) मा पर्ने जोखिम उच्च जोखिममा छ । एफएटीएफले तोकेका मापदण्डमध्ये नेपालले आधाभन्दा कम (करिब ४५) प्रतिशत मात्र पूरा गरेको एपीजीको पारस्परिक मूल्यांकनसम्बन्धी प्रतिवेदनले यस्तो देखाएको हो ।प्रतिवेदनअनुसार नेपाललगायत राष्ट्रले पालना गर्नुपर्ने मापदण्डलाई कानुन कार्यान्वयन तथा अनुसन्धान पक्ष (इफेक्टिभ रेटिङ) र कानुन निर्माण तथा संस्थागत पक्ष (टेक्निकल कम्प्लायन्स रेटिङ) गरी दुई भागमा विभाजन गरिएको छ । यसअनुसार टेक्निकल कम्प्लायन्स रेटिङ का ४० वटा मापदण्ड छन् । यस समूहमा रहेका मापदण्ड पालनाको अवस्थालाई कम्प्लायन्स (पूर्ण पालना), हाइली कम्प्लायन्स (पालना), पार्सियल्ली कम्प्लायन्स (आंशिक पालना) र नन कम्प्लायन्स (पालना नभएको) गरी चार प्रकारले मूल्यांकन गरिन्छ । ती मापदण्डमध्ये नेपालको अवस्था ५ वटामा कम्प्लायन्स, १६ वटामा हाइली कम्प्लायन्स, १६ वटामा पार्सियल्ली कम्प्लायन्स र ३ वटामा नन कम्प्लायन्स छ । कुनै पनि राष्ट्र ग्रे लिस्टबाट जोगिन यो समूहमा रहेको ४० मध्ये कम्तीमा २१ वटा मापदण्डमा कम्प्लायन्स वा हाइली कम्प्लायन्स पूरा गर्नुपर्छ, जुन नेपालले पूरा गरेको छ । गत महिना संसद्बाट केही संशोधन गर्न बनेको विधेयक पारित भइसकेको छ । त्यसपछि यो समूहअन्तर्गतकै कम्तीमा ३० भन्दा बढी मापदण्ड पूरा हुने अधिकारीहरू बताउँछन् । ऐन पारित भएसँगै मापदण्ड पालनाको अवस्था कति हुने भनेर मूल्यांकन (रेटिङ)का लागि सरकारले गत साता नै पत्र पठाइसकेको छ, स्रोतले भन्यो, जुन १, २०२४ मा पुग्ने गरी पत्र पठाइएको हो । ऐन पारित भइसकेकाले टेक्निकल कम्प्लायन्स हाम्रो रेटिङ बढ्छ । तर यही कारणले ग्रे लिस्ट पर्नबाट नेपाल जोगिने सम्भावना नरहेको स्रोतको दाबी छ । एपीजीले ०७९ असोजमा गरेको पारस्परिक मूल्यांकनपछि सम्पत्ति शुद्धीकरणका क्षेत्रमा नेपालले गर्नुपर्ने प्राविधिक पक्ष (कानुनी, नीतिगत र संरचनागत) सुधार तथा प्रभावकारिताको मूल्यांकन गरी सुझाव दिएको थियो । एपीजीको प्रतिनिधिमण्डल अर्को चरणको अध्ययनका लागि आगामी असोजमा फेरि नेपाल आउँदै छ । एफटीएफले विद्यमान अवस्थामा सुधार नभए सम्पत्ति शुद्धीकरण सम्बन्धमा नेपाल जोखिम (ग्रे लिस्ट) मा पर्न सक्ने चेतावनी दिँदै आएको छ भने अहिले सूक्ष्म निगरानीमा राखेको छ । सम्पत्ति शुद्धीकरणको ग्रे लिस्टमा परेको अवस्थामा अन्तर्राष्ट्रिय स्तरमा मुलुकको साख गिर्नुका साथै वैदेशिक सहायता, ऋण र लगानीमा कमी आउने तथा अन्तर्राष्ट्रिय बैंकिङ कारोबार चुनौतीपूर्ण हुने जानकारहरू बताउँछन् । रेमिट्यान्स आप्रवाह घटेर हुन्डी कारोबारमा वृद्धि हुने र समग्र अर्थतन्त्रमै संकट आइपर्ने खतरा आइपर्ने उनीहरूको भनाइ छ । प्रतिनिधिसभाले संसद्को अघिल्लो अधिवेशन (२४ माघ २०८०) मा सम्पत्ति शुद्धीकरण निवारण तथा व्यावसायिक वातावरण प्रवर्द्धनसम्बन्धी केही ऐनलाई संशोधन गर्न बनेको विधेयक २०८० पारित गरेको थियो । जसमार्फत सम्पत्ति शुद्धीकरणसँग सम्बन्धित विभिन्न १९ वटा ऐनको संशोधन गरी समयानुकूल बनाइएको छ । संशोधित ऐनले सम्पत्ति शुद्धीकरण सम्बन्धमा सूचना संकलन र अभियोजनलगायत विषयमा प्रहरीको अधिकार क्षेत्र वृद्धि, क्यासिनोको नियमन, हुन्डी कारोबारलाई फौजदारी कसुरमा समावेश गर्नेजस्ता व्यवस्था गरेको छ । ऐनले विद्युतीय र डिजिटल माध्यमबाट हुने कारोबारलाई पनि सम्पत्ति शुद्धीकरणको दायरामा समावेश गरेको छ । ऐनले निर्देशक समितिलाई सम्पत्ति शुद्धीकरणसम्बन्धी नीति र कार्यक्रमको मस्यौदा तयार पार्ने, सम्पत्ति शुद्धीकरणका लागि गर्नुपर्ने काम, त्यसका लागि आवश्यक संयन्त्र निर्माणका साथै संघ, प्रदेश र स्थानीय सरकारका सबै निकायबीच संयोजन र अनुगमनको अधिकार दिएको छ । सम्पत्ति शुद्धीकरण निवारण ऐन कार्यान्वयनका लागि समितिले निर्देशन दिनुका साथै कारबाहीसमेत गर्न सक्छ । निर्देशक समितिले समन्वय समितिले पठाएको सम्पत्ति शुद्धीकरणसम्बन्धी राष्ट्रिय जोखिम मूल्यांकन प्रतिवेदन स्वीकृत गर्नुका साथै सम्पत्ति शुद्धीकरण सम्बन्धमा वार्षिक प्रतिवेदन तयार पारी मन्त्रिपरिषद्मा पेस गर्ने कार्यादेश पनि ऐनले दिएको छ ।"
बजेट परम्परागत र महत्त्वाकांक्षी,"(काठमाडौं)सांसदहरूले आगामी आर्थिक वर्ष २०८१८२ को बजेट परम्परागत र महत्त्वाकांक्षी भएको बताएका छन् । बुधबारको प्रतिनिधिसभा बैठकमा बजेटमाथिको छलफलमा सत्तापक्ष तथा प्रतिपक्ष सांसदहरूले बजेट निर्माणको परम्परागत प्रवृत्ति यसपटक पनि दोहोरिएको बताएका हुन् । सत्ता साझेदार एमालेका सांसद ठाकुरप्रसाद गैरेले बजेट र सत्तारूढ दलहरूसँग भएको साझा न्यूनतम कार्यक्रम समझदारी, नीति सिद्धान्त कार्यक्रमबीच तालमेल खड्किएको बताए । बजेटमा कार्यक्रम घोषणा गर्ने तर कार्यान्वयन नगर्ने प्रवृत्तिको अन्त्य गर्न आवश्यक छ, उनले भने । प्रतिपक्षले बजेटलाई निहुँ बनाएर सरकार ढाल्न सकिन्छ कि भनेर विरोधका लागि विरोध गर्ने, सत्तापक्षमा रहेका कारण अतिरञ्जनापूर्ण समर्थन गर्ने दुवै प्रवृत्ति गलत रहेको उनको भनाइ थियो । आलोचनात्मक ढंगले प्रस्तुत हुँदा, सही सुझावहरू दिँदा र सुझाव स्वीकार गर्दा अर्थमन्त्री र सरकार कमजोर हुने होइन अझ बलियो र जनप्रिय बन्छ भनेर जान जरुरी छ, उनले भने ।सत्तारूढ रास्वपाका सांसद शिशिर खनालले १६ लाख पर्यटक भित्र्याउने लक्ष्य महत्त्वांकाक्षी रहेको बताए । नेपालको पर्यटन उद्योगको वृद्धिदर औसत १० प्रतिशत मात्रै छ, तर सरकारको लक्ष्य पूरा गर्न पर्यटन उद्योगको वृद्धिदर ६० प्रतिशत हुनपर्छ त्यसैले महत्त्वांकाक्षी छ, उनले भने, निजगढदेखि रोल्पासम्म एयरपोर्ट बनाउने भनेका छौं । तर एयर कनेक्टिभिटी कसरी बलियो बनाउने र नेपाल एयरलायन्सलाई कसरी बलियो बनाउने भन्ने समेटिएको छैन । एयरलाइन्स नहुँदा पर्यटक कताबाट आउने ? उनको प्रश्न छ । खनालले जलवायु परिवर्तनले ल्याएको चुनौती र त्यसका सम्भावनाहरूलाई बजेटले स्पष्ट रूपमा समेट्न नसकेको बताए ।कांग्रेसका महामन्त्री तथा सांसद गगन थापाले सरकार भ्याट छुटको सूची घटाउँदै जानुपर्ने ठाउँमा उल्टो बाटो हिँडेको आरोप लगाए । अग्रिम आयकरको बाटोबाट करका दरको समस्या समाधान नहुने उनको भनाइ छ । विद्युतीय सवारी साधनमा इन्ट्रीदेखि माथि लक्जरी सवारी साधनमा समेत एउटै दरको कर बनाउनु राम्रो नभएको भन्दै यसको अध्ययन गरेर परिवर्तन गरिएको अध्ययन संसद्लाई जानकारी गराउन माग गरे । करका नीतिहरू स्थिर बनाउने कुरा महत्त्वपूर्ण छ । विद्युतीय सवारी, आलु प्याज, स्पन्ज आइरनलगायतमा करका दरहरू अर्थ मन्त्रालयका एकदुई जना कोठामा बसेर चलाउने कुरा होइन । यस्तो हुँदैन, उनले भने ।महामन्त्री थापाले सरकारले बजेटमा लिएको ६ प्रतिशतको आर्थिक वृद्धिको लक्ष्यको आधार नभएको बताए । राजस्वको अनुमान १४ खर्ब १९ अर्ब राखिएको र लिएको लक्ष्य सबैभन्दा उच्च वृद्धि हुनुपर्ने उनको भनाइ छ । करिब ३४ प्रतिशत वृद्धि भए मात्रै सरकारले राजस्वमा लिएको लक्ष्य भेटिने उनले जिकिर गरे । ३ अर्बभन्दा बढी विदेशी अनुदान आउन सक्ने अवस्था नभएको बेला ५६ अर्ब अनुदान ल्याउने अनुमान हावादारी छ, उनले भने, सत्तापक्षले ताली ठोकेर पास हुन्छ भनेर हावादारी बजेट ल्याउने पद्धतिको संसद्मा अभ्यास भइरहेको छ । सांसद अमरेशकुमार सिंहले बजेट कर्मकाण्डी र परम्परागत बनेको बताए । आर्थिक वर्ष ०७१०७२ मा जुन प्यार्टनमा बजेट बन्थ्यो । आगामी आर्थिक वर्षको बजेट पनि त्यस्तै छ, उनले भने । मुलुक आर्थिक मन्दीमा रहेको भन्दै आगामी आर्थिक वर्षको कर्मकाण्डी बजेटले केही गर्न नसक्ने उनको आरोप छ । चालु खर्च १५ खर्ब ३९ अर्ब ९३ करोड रुपैयाँ पुगेको छ । आन्तरिक राजस्व १२ खर्ब छ, उनले भने, चालु खर्च पनि धान्न नसक्ने आन्तरिक स्रोतमा देशको विकास कसरी हुन्छ ? जीडीपीको ३ प्रतिशतभन्दा बढी ऋण लिन नहुने मान्यता रहे पनि सरकारले ९७१ प्रतिशत आन्तरिक ऋण तथा वैदेशिक सहायता लिने भनेको उनले बताए । आन्तरिक ऋण बढी लिने देशमा बैंक डुब्ने र सरकारले ऋण लिएर तलबभत्तामा बाँड्ने उनको भनाइ छ ।जनमत सांसद सोनु मुर्मुले सीमा व्यवस्थापनका लागि बजेट नछुट्याएको भन्दै गुनासो गरिन् । गुणस्तरहीन मालवस्तु भित्रिरहँदा त्यसलाई परीक्षण गर्न जाँच गर्न मेसिन र जनशक्तिको अभाव हुँदा उपभोक्ताले गुणस्तरहीन वस्तु तथा सेवा प्रयोग गर्न बाध्य रहेको उनको भनाइ थियो । बजेटमार्फत अत्यावश्यक वस्तु औषधिमा भ्याट लगाउने तर फलाममा छुट दिने प्रक्रिया ठीक नभएको उनले बताइन् ।कांग्रेस सांसद रामहरि खतिवडाले घाटामा प्रस्तुत गर्ने बजेटले देशको विकास र समृद्धि हुन नसक्ने आरोप लगाए । राजस्व संकलन, वैदेशिक सहायतालगायत लक्ष्यअनुरूप संकलन नहुँदा हरेक वर्ष घाटामा बजेट ल्याउनुपर्ने अवस्था रहेको उनको भनाइ थियो । मुलुक ऋण लिएर ऋण तिर्नुपर्ने अवस्थामा रहेको उनले बताए । भोलिको दिनमा लगानी नहुने, उत्पादन नबढ्ने र राजस्व नबढ्ने अवस्था भयो भने बजेटमा जति राम्रो कुरा गरे पनि कार्यान्वयन हुन सक्दैन, उनले भने ।यही जेठ २० देखि प्रतिनिधिसभाको बैठकमा बजेटमाथिको छलफलमा उठेका प्रश्नहरूको अर्थमन्त्री वर्षमान पुनले बुधबार जवाफ दिएका छन् । बैठकमा पूर्वअर्थमन्त्रीहरू प्रकाशशरण महत, विष्णु पौडेलसहित ७८ सांसदहरूले प्रश्न गरेका थिए । संसद्मा जवाफ दिँदै अर्थमन्त्री पुनले विभिन्न पाँच उद्देश्य, पाँच प्राथमिकता, पाँच रणनीति र पाँच रूपान्तरणकारी क्षेत्र पहिचान गरी सोको कार्यान्वयनबाट बजेटले लिएको लक्ष्य हासिल हुने विश्वास लिएको बताए । सरकारले ल्याएको बजेटको आकार ठूलो र महत्त्वाकांक्षी भयो भन्ने सांसदहरूको भनाइमा कुनै आधार र तर्क नभएको अर्थमन्त्री पुनको दाबी छ । आर्थिक वृद्धिको लक्ष्यका विषयमा सांसदहरूले पूर्वग्राही भएर हचुवाको टिप्पणी गरेको उनले बताए । अर्थतन्त्रको कार्यदिशा निजी क्षेत्रसँगको समन्वयमा निजी क्षेत्रको मनोवल बढाउने भएकाले बजेट वितरणमुखी नभई उत्पादनमुखी ल्याएको उनको भनाइ छ ।उनका अनुसार आर्थिक वृद्धिका संवाहक क्षेत्र पहिचान गरी उच्चदरको आर्थिक वृद्धि हासिल गर्न र एकीकृत आर्थिक करिडोर विकास गरी डिजिटल अर्थतन्त्रको विस्तार र हरित अर्थतन्त्रका आधार निर्माण गर्न नयाँ चरणको आर्थिक सुधारका लागि उच्चस्तरीय आर्थिक सुधार आयोग गठन गर्ने व्यवस्था गरिएको छ । आगामी आर्थिक वर्षमा पुँजीगत खर्च बढाउन र क्षमता वृद्धि गरी बजेट कार्यान्वयनलाई प्रभावकारी बनाउन आयोजना अवधिभर आयोजना प्रमुखलाई सरुवा नगर्ने घोषणा गरिएको उनले बताए ।"
नीतिगत स्थायित्व आर्थिक सुधारको पूर्वसर्त,"(काठमाडौं)नेपाल उद्योग वाणिज्य महासंघका अध्यक्ष चन्द्रप्रसाद ढकालले नीतिगत स्थायित्व आर्थिक सुधारको पूर्वसर्त भएको बताएका छन् । महासंघमा मंगलबार आयोजित राजस्वसम्बद्ध चार महानिर्देशकहरूसँगको छलफलमा अध्यक्ष ढकालले हरेक वर्ष परिवर्तन हुने नीतिका कारण लगानी निरुत्साहित हुँदै गएको बताए । भूतप्रभावी कानुन, करका दरहरूमा हुने परिवर्तन र निजी क्षेत्रप्रतिको धारणाका कारण सरकारको राजस्व पनि अपेक्षित रूपमा उठ्न नसकेको उनको भनाइ थियो ।आन्तरिक राजस्व विभाग, भन्सार विभाग, राजस्व अनुसन्धान विभाग र सम्पत्ति शुद्धीकरण अनुसन्धान विभागका महानिर्देशकहरूको उपस्थितिमा महासंघमा भएको छलफलमा अध्यक्ष ढकालले कृषिजन्य वस्तुको आयातमा लागेका अग्रिम आयकर, फलामे छडको अन्तःशुल्कका विषय आउन थालेको विवाद, नयाँ करका दरहरूलगायत विषयमा सरकार संवेदनशील हुनपर्ने बताए ।नेपालमा सयौं वर्षदेखि निरन्तर व्यवसाय चलिरहेको र आधुनिक करसम्बन्धी कानुनहरू पछिमात्रै आएको हुँदा सम्पत्ति अभिलेखीकरणको अवसर सबैलाई प्रदान गरिनुपर्नेमा जोड दिए । कार्यक्रममा नेपाल राष्ट्र बैंकका निर्देशक एवं सम्पत्ति शुद्धीकरण अनुसन्धान विज्ञ हरि नेपालले सम्पत्ति अभिलेखीकरणको मोडालिटीबारे थप छलफल आवश्यक रहेको बताए । सम्पत्ति शुद्धीकरण अनुसन्धान विभागका महानिर्देशक कमल भट्टराईले यो विषय अन्तर्राष्ट्रियस्तरमा पनि रहेको हुँदा लगानी निरुत्साहित नहुने गरी सुधार गर्दै जानुपर्ने धारणा राखे । राजस्व अनुसन्धान विभागका महानिर्देशक चक्र बुढाले राजस्व अनुन्धानले निजी क्षेत्रसँगको सहकार्यमा काम गर्न चाहेको बताए । भन्सार विभागका महानिर्देशक ढुण्डीराज निरौलाले भन्सार सहजीकरणका लागि थप छलफल गरि सहजीकरण गरिने बताए । आन्तरिक राजस्व विभागका महानिर्देशक शिवलाल तिवारीले निजी क्षेत्र मैत्री कर प्रशासन बनाउन सरकार प्रयासरत रहेको धारणा राखे । बजेटमा भएको व्यवस्था कार्यान्वयनमा जाने बताउँदै उनले कतै समस्या भए सुधार गरिने जनाए । महासंघका उपाध्यक्ष हेमराज ढकालले वस्तुगत संघहरूले दिएका सुझाव कार्यान्वयनका लागि सरकारसँग आग्रह गरे ।"
काठमाडौं उपत्यकामा तीन सातादेखि नयाँ लाइसेन्सको आवेदन ठप्प,"(काठमाडौं) प्रयोगात्मक परीक्षा लिने चारवटा ट्रायल सेन्टर बन्द भएपछि काठमाडौं उपत्यकामा तीन सातादेखि सवारी चालक अनुमतिपत्र (लाइसेन्स) को आवेदन ठप्प भएको छ । वाग्मती प्रदेश श्रम, रोजगार तथा यातायात मन्त्रालयले मापदण्ड नपुगेको भन्दै ट्रायल सेन्टर बन्द गरेपछि सेवाग्राहीले नयाँ आवेदन दिन नपाएका हुन् ।सेवाग्राहीले तीन सातादेखि सवारी चालक अनुमतिपत्र (लाइसेन्स) का लागि नयाँ आवेदन दिन पाएका छैनन् । प्रयोगात्मक परीक्षा लिने चारवटा ट्रायल सेन्टर बन्द गरिएसँगै आवेदन लिन पनि बन्द गरिएको हो । उपत्यकाको चार स्थानमा रहेका यातायात व्यवस्था कार्यालयअन्तर्गत प्रयोगात्मक परीक्षा दिने ट्रायल सेन्टर बन्द भएपछि आवेदन लिन बन्द गरिएको हो । यातायात व्यवस्था कार्यालय चाबहिल, ठुलोभर्याङ, एकान्तकुना, ललितपुर र राधेराधे भक्तपुरले प्रयोग गर्ने निजी क्षेत्रले सञ्चालन गरेका ट्रायल सेन्टर गत जेठ ३ देखि बन्द छन् । सवारी चालक प्रशिक्षण केन्द्र सञ्चालन निर्देशिका, २०७४ बमोजिम उक्त ट्रायल सेन्टरहरू सञ्चालन नभएको भन्दै राष्ट्रिय सर्तकता केन्द्रले बन्द गर्न निर्देशन दिएको थियो । निर्देशनअनुसार केही समयका लागि बन्द गरिएको प्रदेश यातायात मन्त्रालयका प्रदेश सचिव बलराम निरौलाले बताए । मापदण्ड पुगेनपुगेको बारे प्राविधिक टोलीले हेरिसकेको छ, मापदण्ड नपुर्याएका सञ्चालकले पुर्याइसकेका छन्, उनले भने, अब कसरी समन्वय गरेर ट्रायल सेन्टर खोल्ने भन्नेबारे छलफल भइरहेको छ । छिट्टै नै ट्रायल सेन्टर खोलेर रोकिएका ट्रायललाई नियमित गरिने उनको भनाइ छ । अहिलेसम्म सरकारबाट सञ्चालित आफ्नै ट्रायल सेन्टर भने छैन । निजी क्षेत्रकै भरपर्नुपर्ने बाध्यता रहेको मन्त्रालयले जनाएको छ । जसका कारण सवारी साधन चलाउन सिक्दा चर्को रकम असुल्ने गरेको गुनासो सेवाग्राहीबाट आउने गरेको छ । अहिले दैनिक नयाँ लाइसेन्सको माग दुई हजार बढी रहेको यातायात व्यवस्था विभागले जनाएको छ ।"
ट्रायलमा हुने सेटिङ रोक्न एडीटीटी प्रविधि,"ट्रायलमा हुने गरेको सेटिङ रोक्न एडीटीटी (अटोमेटेड ड्राइभिङ टेस्ट ट्र्याक) प्रविधि आवश्यक रहेको यातायात व्यवस्था विभागले जनाएको छ । यो प्रविधि लागू गर्न विभागले वाग्मती प्रदेशको यातायात मन्त्रालयलाई जेठ ८ मा पत्र लेखेर पठाइसकेको छ । यो प्रविधि लागू गर्न सकिए ट्रायलमा हुने विकृति रोक्न सकिने दाबी विभागका सूचना प्रविधि शाखाका निर्देशक मुकेश रेग्मीले बताए । अहिले ट्रायल दिँदा पास फेल भएको कुरा ट्राफिक प्रहरीले सिठी फुकेर भन्ने गर्छन्, यस्तो अवस्थामा पास भएको मान्छे पनि फेल हुने, फेल भएको मान्छे पनि पास हुने भइरहेको छ, उनले भने, यसले धेरै विकृति ल्याएको छ, जस्तै २ सय जनाले ट्रायल दिँदा २० जना मात्र वास्तविक रूपमा पास हुने, तर १ सय ८० जना फेला भएकाहरूसँग पैसा लिएर पास गर्ने गरेको गुनासा धेरै सुन्ने गरिएको छ । यस्ता खालका विकृति हटाउन एडीटीटी प्रविधि लागू गर्नुको विकल्प नभएको उनको भनाइ छ । यसमा क्यामेराले सबै ट्र्याक मोनिटर गरेको हुन्छ, यदि त्यो ट्र्याकमा सवारी साधनले छोयो भने सफ्टवेयरले नै तगारो लगाइदिन्छ, त्यहींबाट ट्र्याल दिने मान्छे फेल भए बाहिरिन्छ, उनले भने, पास भए पा भएको कुरा सफ्टवेयरमा आउँछ । बाह्य मुलुकमा यस्तो प्रविधिमा लागू भए पनि यहाँ ह्युमन जजमेन का आधारमा पासफेल छुट्याउनुपरेको उनले सुनाए । अहिले जति ट्र्याल सेन्टर बन्द गरिएका छन्, त्यसमा एडीटीटी प्रविधि लागू गरेर सुरु गर्न प्रदेश यातायात मन्त्रालयलाई सुझाव दिएका छौं, उनले भने, यो प्रविधि लागू गर्न सकिए ट्रायलमा हुने सेटिङ पूरै शून्य हुनेछ । विभागका महानिर्देशक उद्धव रिजालका अनुसार यो प्रविधि लागू गर्न मन्त्रालय सकारात्मक देखिएको छ । अहिले सेवाग्राही लाइसेन्सका लागि परीक्षा दिएर पछि पास पनि हुन्छन्, फेल पनि हुन्छन्, उनले भने, अब वास्तविक समयमा पास, फेल भन्ने गर्नुपर्छ । यो प्रविधि लाइसेन्स दिने सबै कार्यालयमा लागू गर्न सकिने उनको भनाइ छ । लाइसेन्स वितरणमा भइरहेको विकृति रोक्न र सेवाग्राहीलाई छिटो सेवा दिनका लागि यस्तो सुझाव दिएका हौं, उनले भने, यसको कार्यान्वयन प्रदेशले नै गर्ने हो ।एडीटीटीबारे चालु आर्थिक वर्षकै बजेटमा राखिए पनि त्यसका लागि जग्गा प्राप्ति हुन नसकेको वाग्मती प्रदेशको यातायात मन्त्रालयका प्रदेश सचिव निरौलाले बताए । अर्को आर्थिक वर्षका लागि पनि कार्यक्रम राखेर सम्भाव्यता अध्ययन गरी जग्गा प्राप्ति गरेर सरकारी ट्रायल सेन्टरका रूपमा चलाउने सोचमा छौं, उनले भने, त्यहीअनुसार अध्ययन गर्ने गरी आगामी बजेटमा यो कार्यक्रम प्रस्ताव गरेका छौं ।"
प्रदेशका नीति तथा कार्यक्रम र बजेट अन्योलमा,"खगेन्द्र अवस्थी (काठमाडौं), अजित तिवारी (जनकपुर), पर्वत पोर्तेल (विराटनगर), दीपक परियार (पोखरा), अर्जुन शाह (धनगढी), सुवास विडारी (मकवानपुर), घनश्याम गौतम (बुटवल) र कृष्णप्रसाद गौतम (सुर्खेत)"
सोमपालका दुई विश्वकप,"(डालास, अमेरिका)नेपालले १० वर्षअघि ट्वान्टी२० विश्वकप छनोट चरणको खेल खेल्न जाँदा सोमपाल कामी अञ्जान थिए । नेपाली क्रिकेटसँग सोमपालको नाता खासै जोडिएको थिएन । उनलाई नेपाली क्रिकेटले चिन्दैनथ्यो । सोमपालले पनि नेपाली क्रिकेटलाई चिन्न भ्याइसकेका थिएन । डालासस्थित ग्रान्ड प्रेरी क्रिकेट रंगशालामा मंगलबार नेदरल्यान्ड्सविरुद्ध ट्वान्टी२० विश्वकपको खेल खेल्दा सोमपाल नेपाली टोलीका सबैभन्दा अनुभवी खेलाडी थिए । यसका साथै उनी नेपालले खेलेका दुवै ट्वान्टी२० विश्वकप खेल्ने एकमात्र भाग्यमानी बनेका छन् । १० वर्षको फरकमा खेलेको ट्वान्टी२० मा धेरै नै फरक आएको छ । सन् २०१४ मा ट्वान्टी२० क्रिकेट त्यस्तो तीव्र थिएन, तर अहिले यो खेल साँच्चिकै ट्वान्टी२० जस्तो भएको छ । एकदमै फास्ट खेलिन्छ । दुई पटक खेल्दा मलाई राम्रो अनुभव भएको छ, नेदरल्यान्ड्ससँग मंगलबार नेपाल ६ विकेटले हारेपछि सोमपालले मिडिया जोनमा आएर भनेका थिए । १० वर्षअघिको विश्वकपमा नेपालले पहिलो खेलमा हङकङमाथि ८० रनको जित हात पार्दा सोमपालले १३ रन खर्चेर २ विकेट लिएका थिए । दशकपछि नेदरल्यान्ड्सविरुद्ध खेल्दा पनि उनको जोस उस्तै थियो । उनले आफ्नो पहिलो ओभरमा माइकल लेभिटलाई आउट गराएर झिनो लक्ष्यमा नेपाललाई थोरै आस देखाएका थिए । नेदरल्यान्ड्सका विक्रमजित सिंहको क्याच छाडे पनि उनी मैदानभित्र निकै जोसिला देखिए । खेलको १४ औं ओभरमा सोमपालको जोसले नेपाललाई तेस्रो विकेट दिलायो । म्याक्स ओडडले ड्राइभ गरेको बल सोमपालले फ्लो थ्र्रुमा रोक्न खोजेका थिए । तर, उनको हातमा लागेर नन स्ट्राइक एन्डको स्टम्प ढलेपछि साइब्रान्ड इंगलब्रेट १४ रनमा रनआउट भए । ग्रान्ड प्रेरी रंगशालामा नेपाली दर्शक ओइरिएका थिए । झन्डै ७ हजारमध्ये अधिकांश आफ्नो देशको दर्शकमाझ नेपाललाई जिताउन नसकेकामा सोमपाल दुखी थिए । हामी सबै आभारी छौं दर्शकप्रति, यो समर्थनका लागि सबैलाई धन्यबाद दिन चाहन्छौं, सोमपालले भने, गत वर्ष म घरमा बसेर विश्वकप हेरिरहेको थिएँ, अहिले यहाँ आएर विश्वकप खेलिरहेको छु । भोलि के हुन्छ कसलाई के थाहा ?नेपालले पुनरागमन गर्नेमा उनी निकै आशावादी छन् । उनले भने, नेदरल्यान्ड्ससँग पराजित भए पनि बाँकी ३ खेलमा बलियो पुनरागमन गर्नेमा हामी आशावादी छौं । नेदरल्यान्ड्ससँगको यो नतिजाले कुनै दबाब हुँदैन । जति दबाब थियो हामीलाई विश्वकपको छनोट चरणमा थियो । यहाँ हामी सुपर एट लाई योग्य छौं भनेर प्रमाणित गर्न आएका हौं । सोमपालले ट्वान्टी२० अन्तर्राष्ट्रियको ६५ खेलमा ५९ विकेट लिइसकेका छन् । त्यसक्रममा उनले ३ सय १५ रन पनि बनाइसके । करण केसी लामो समयदेखिको उनको ओपनिङ बलिङ जोडी हुन् ।करणले ६९ खेलमा ९० विकेट लिइसकेका छन् । सोमपाल नेपालका सबैभन्दा तीव्र बलर पनि हुन् । सन् २०१४ को ट्वान्टी२० विश्वकपमा उनले अफगानिस्तानविरुद्धको खेलमा प्रतिघन्टा १ सय ४१ को गतिमा बलिङ गरेका थिए, जुन नेपाली खेलाडीको अहिलेसम्मकै तेज बलिङ हो । विश्वकपको केही समयपछि सन् २०१४ को नोभेम्बरमा सोमपालले हङकङविरुद्ध श्रीलंकामा दसौं नम्बरमा ब्याटिङ गर्दै ४० रन बनाएर कीर्तिमान राखेका थिए । १० वर्षअघि नेपालले विश्वकप खेल्दाका कप्तान पारस खड्का नेपाल क्रिकेट संघको सचिव बनिसके, ज्ञानेन्द्र मल्ल नेपाल ए को प्रशिक्षक । पछिल्लो विश्वकप खेलेका उनका समकालीन सुवास खकुरेल, सागर पुन, नरेश बुढाऐर, प्रदीप ऐरी, वसन्त रेग्मी, अमृत भट्टराई, जितेन्द्र मुखिया, अविनाश कर्ण, राहुल बिक विदेशतिर लागिसके । गुल्मीमा जन्मिएर तीन वर्षको उमेरदेखि भारतको पन्जाबस्थित पटियालामा बुवाको जागिरसँगै हुर्किएका सोमपाल किशोरावस्थामा क्रिकेटबाट आफ्नो भविष्य खोज्न पुनः नेपाल फर्किएका थिए । जतिखेर नेपाल आए, उनी सोमपाल थापा थिए । नेपाल क्रिकेट फ्यान क्लबबाट काठमाडौं जिल्ला छनोट प्रतियोगिता खेल्दै थिए । अनि नागरिकता आवश्यक भएपछि उनी पुनः गुल्मी लागे । फर्किएर आउँदा उनी सोमपाल कामी बने । थापा आमाको थर थियो अनि कामी बुवाको । नागरिकतासँगै उनले आफ्नो परिचयसहित काठमाडौं जिल्ला छनोटमा सेमिफाइनल र फाइनल खेल खेले । फ्यान क्लब, काठमाडौं जिल्ला हुँदै उनी यू१९ को राष्ट्रिय प्रतियोगिताबाट नेपाल यू१९ टोलीको २४ सदस्यीय प्रारम्भिक टोलीमा परिसकेका थिए । सोमपाल भारतबाट फर्किएको दुई महिना जस्तो भएको थियो, नेपाली राष्ट्रिय टोली यूएईमा ट्वान्टी२० विश्वकप छनोट खेलिरहेको थियो । नेपाल छनोट भएको भोलिपल्टै उनलाई राष्ट्रिय टोलीबाट खेल्न तयार भएर बस्नु भन्ने म्यासेज आयो ।विश्वकप छनोट भएर नेपाल फर्किएको भोलिपल्ट नेपालले घरेलु मैदानमा जर्नी टु विश्वकप प्रतियोगिता खेलिरहेको थियो । उनले त्यो प्रतियोगिता खेलेनन् मात्र प्रशिक्षक पुबुदु दासानायकेलाई पनि प्रभावित पारे । त्यसयता उनी नेपाली टोलीका एक्सप्रेस बलर हुन् । उनलाई समर्थकहरू गुल्मी एक्सप्रेस पनिभन्छन् । १० वर्षको नेपालको क्रिकेट यात्रामा उनी अहिले सोमु भइसकेका छन् । नेपालले पहिलो पटक ट्वान्टी२० विश्वकप खेल्दा सोमपालले छनोट चरणको खेल खेलेनन् । सोझै विश्वकप खेल्न पाउने भाग्यमानीमा परेका थिए । अहिले उनी दुई विश्वकप खेलेको अनुभव बटुलिरहेका छन् ।"
किरणको कोसेढुंगा बन्दै साउदी भ्रमण,दुई खेल दुई हारनेपालले अहिलेसम्म अन्तर्राष्ट्रिय फुटबलमा दुईपल्ट यूएईको सामना गरेको छ । नेपालले यूएईविरुद्ध पछिल्लो पटक खेलेको भनेको यसै विश्वकप छनोटको दोस्रो चरणमा हो । नेपाल त्यसमा ४० ले पराजितरह्यो । त्यसअघि नेपालले एकैपल्ट यूएईविरुद्ध खेलेको सन् १९८४ मा हो । जतिबेला नेपालले एसिया कप छनोट खेल्न संयोगले साउदी अरेबिया नै पुगेको थियो । रियादमा भएको उक्त खेल नेपालका लागि सर्वथा बिर्सनलायक रह्यो । त्यो खेल नेपालले ११० ले गुमाएको थियो । अन्तर्राष्ट्रिय फुटबलमा नेपालले बेहोरेको सबैभन्दा खराब हारमा यो पनि पर्दछ । गोलअन्तरका आधारमा नेपालको यो तेस्रो ठूलो हार हो । नेपालले दुई अवसरमा दक्षिण कोरियासँग १६० र ११० को हार बेहोरेको छ । यस्तै एक खेलमा नेपाल चीनको हातबाट १२० ले पराजित भएको छ । यी त भए पीडादायी इतिहास । यस्ता सबै सम्भावना निस्तेज पार्ने काम फेरि गोलरक्षक तथा कप्तान दुवै भूमिकामा रहेका किरणकै हो ।
सिन्दिरा चेस ओलम्पियाड छनोट,"(काठमाडौं) नवौं महिला राष्ट्रिय बुद्धिचाल प्रतियोगितामा बुधबार पूर्व नेपाल च्याम्पियन सिन्दिरा जोशीले ८ अंक बनाउँदै एकल अग्रता कायम गरेकी छन् । यो सफलताले सेप्टेम्बर ९ देखि २३ सम्म हंगेरीको बुढापेस्टमा हुने ४५ औं चेस ओलम्पियाडमा सिन्दिराले आफ्नो स्थान पक्का गरेकी छन् । नेपाल बुद्धिचाल महासंघले ४५ औं चेस ओलम्पियाड टिम खेलका लागि नेपालका शीर्ष रेटेड खेलाडी एक, निवर्तमान नेपाल च्याम्पियन एक र राष्ट्रिय प्रतियोगितामा शीर्ष तीन स्थान प्राप्त गर्ने तीन खेलाडीसहित ५ खेलाडी पठाउने निर्णय गरेको थियो । त्यसमा निवर्तमान महिला नेपाल च्याम्पियन र शीर्ष रेटेड खेलाडी सुजना लोहनी एकै ब्यक्ति भएको कारण नवौं राष्ट्रिय प्रतिस्पर्धाबाट चार महिला खेलाडी छनोट हुने छन् । सिन्दिरासँगै ओलम्पियाडको होडमा शान्ति धिमाल ७ अंक जोडेर दोस्रो स्थानमा छन् । छनोट दाबेदारमा पूजा भण्डारी र कृतिसरा अधिकारी समान ६५ अंक बोकेर तेस्रो स्थानमा छन् । बिहीबार अन्तिम चरणबाट ओलम्पियाडको आसमा काठमाडौंका रिया श्रेष्ठ र विनिता कपालीले समान साढे ५ अंक बनाएका छन् । राजनको एकल अग्रतापुरुषतर्फ २४ औं राष्ट्रिय बुद्धिचाल प्रतियोगितामा १९५९ रेटेड झापाका राजन सुवेदीले ६ खेलमा जित र एकमा बराबरी खेल्दै नेपाल च्याम्पियन हुने बाटोमा एकल अग्रता बनाएका छन् । नेपाल च्याम्पियनको प्रतिस्पर्धामा १९६१ रेटेड एआईएम सुश्रुत दहाल, २११२ रेटेड युवा पुरुषोत्तम सिलवाल र २०८५ रेटेड एफएम क्षितिज भण्डारीले ६६ अंक जोडेर संयुक्त दोस्रो स्थान ओगटे ।बुद्धिचाल महासंघले चेस ओलम्पियाडका लागि उत्कृष्ट फिडे रेटेड विवेक थिङ र निवर्तमान नेपाल च्याम्पियन रुपेश जैसवालको नाम पक्का गरिसकेको छ । बाँकी ३ जनामा राष्ट्रिय च्याम्पियन, उपविजेता र तेस्रो हुनेले स्थान पक्का गर्नेछन् । १९५१ रेटेड झापाका प्रकाशचन्द्र नेपाल ५५ अंक, २०५५ रेटेड रुपेश ५ अंक, १८९५ रेटेड सुशील चौधरीले ४ अंक जोडेका छन् ।"
करातेका रायडेन र याङजुनलाई पदक,काठमाडौ (कास) बोस्टन ओपन कराते च्याम्पियनसिपमा रायडेन थापा मगरले स्वर्ण जितेका छन् । उनले ५ वर्षमुनिको बिगिनर्समा स्वर्ण जितेको टोलीका व्यवस्थापक सिद्धार्थ लामाले जनाएका छन् । अमेरिकाको बोस्टनमा भएको प्रतियोगितामा याङजुन लामाले कांस्य जिते । उनले १५१६ वर्ष उमेर समूहको एडभान्स कुमितेमा सफलता पाए । प्रतियोगितामा पदक विजेता रायडेन र याङजुनसहित न्युयोर्कस्थित च्याम्पियन मार्सल आर्ट्सबाट ४ खेलाडीले सहभागिता जनाएका थिए । १०११ वर्षको एडभान्स कुमितेमा याङतेन र बिगिनर्स कुमितेमा डेछेन शेर्पाले भाग लिएका थिए । टोली प्रशिक्षकमा पूर्व सागका स्वर्ण विजेता सुनिल लामा र पुष्प थापा मगर थिए ।
धनकुटा र कन्काई फाइनलमा,"धनकुटा (कास) सहिद रामकृष्ण श्रेष्ठ चौथो कोशी प्रदेशस्तरीय अन्तरपालिका महिला फुटबल प्रतियोगितामा बुधबार धनकुटा नगरपालिका र झापाको कन्काई नगरपालिका फाइनल पुगेका छन् । पहिलो सेमिफाइनलमा धनकुटाको छथर जोरपाटी गाउँपालिकालाई ३० ले पराजित गर्दै धनकुटा नगर फाइनल पुग्यो । कन्काईले मोरङको मिक्लाजुङ गाउँपालिकालाई ५० ले हराएको थियो ।धनकुटाको तल्लो टुँडिखेलमा जारी प्रतियोगिताको पहिलो सेमिफाइनलमा धनकुटाबाट सञ्जु तामाङले खेलको १८ औं मिनेटमा र दोस्रो हाफ तेस्रो मिनेटमा गोल गरिन् । २० मिनेटमा विपना राईले एक गोल थपिन् । उनी नै प्लेयर अफ द म्याच भइन् । कन्काइबाट छैटौं मिनेटमा प्रतीक्षा चौधरी र ११ औं मिनेटमा जेनिफर रानामगरले गोल गरेका थिए । दोस्रो हाफको छैटौं मिनेटमा एलेक्स चौधरी, १३ औं मिनेटमा जेनिफर र २१ औं मिनेटमा मनिता ताम्राकारले गोल थप्दै टोलीलाई फराकिलो जित दिलाइन् । प्लेयर अफ द म्याच कन्काइकी प्रतीक्षा चौधरी भइन् ।फाइनल बिहीबार हुनेछ । विजेताले १ लाख र उपविजेताले ५० हजार नगद प्राप्त गर्नेछन् ।"

शीर्षक,विवरण
"४३ पालिकाले ल्याउन सकेनन् बजेट, महानगरको विनियोजन १५ प्रतिशतसम्म वृद्धि","सीमा तामाङ (काठमाडौं), दीपक परियार (पोखरा), रमेशकुमार पौडेल (भरतपुर), पर्वत पोर्तेल (विराटनगर) र शंकर आचार्य (वीरगन्ज)"
पतञ्जलीको हदबन्दी छुटको जग्गामा लेखा समितिले थाल्यो छानबिन,"लेखा समितिले भूमि व्यवस्था मन्त्रालयलाई दिएको निर्देशनमा भनिएको छ, प्रस्तुत विषयमा भारतीय योगगुरु रामदेवको पतञ्जली योगपीठले हदबन्दी छुट पाएको ३ सय ५३ रोपनी अपचलन भन्ने विषयमा केकसो भएको हो ? पतञ्जली योगपीठको कुल जग्गा कति हो ? जग्गा खरिद र बिक्रीको प्रयोजन के हो ? उक्त जग्गाको हालको अवस्था साथै उक्त जग्गा खरिद र बिक्रीसम्बन्धमा मन्त्रालयबाट तत्कालीन समयमा भएका निर्णयहरूलगायत सम्पूर्ण विवरण तथा कागजातहरू समितिको अध्ययन प्रयोजनका लागि ७ दिनभित्र समिति सचिवालयमा उपलब्ध गराइदिनु हुन सभापतिको निर्देशानुसार अनुरोध छ । समिति सभापति पोखरेलले देशभर हदबन्दी छुट दिइएका जग्गाको विवरणको पनि खोजबिन गरिने र कानुनविपरीत कसैले जग्गा अपचलन गरेको भेटिए कारबाहीको दायरामा ल्याउन समितिले सोहीअनुसार छानबिन गर्ने स्पष्ट पारे । हदबन्दी छुट दिनुको निश्चित कारण, सर्त र बन्देजहरू हुन्छन्, तर त्यसकै उल्लंघन गरेर जग्गा मास्ने, बेच्ने र दुरुपयोग गर्ने काम कसैबाट हुन्छ भने उनीहरूमाथि कारबाही हुनुपर्छ भन्नेमा हामी स्पष्ट छौं, पोखरेलले भने, पतञ्जलीले जग्गा अपचलन गर्दा र जग्गा गैरकानुनी रूपमा बेचविखन गर्न स्वीकृति दिने पक्ष जोसुकै भए पनि उनीहरू छानबिन र अनुसन्धानको दायरामा आउनै पर्छ । पतञ्जलीले हदबन्दी छुट जग्गा दुरुपयोग गरेको भन्दै सरकारबाटै गठित छानबिन समितिले पनि कारबाही सिफारिस गरेको छ । तर, उक्त प्रतिवेदन सरकारले गुपचुप राखेको छ ।हदबन्दी छुट जग्गा गैरकानुनी रूपमा किनबेच गरेको डेढ दशकपछि २०८० कात्तिकमा भूमि व्यवस्थापन तथा अभिलेख विभागले यससम्बन्धी छानबिन गर्न भक्तपुरका प्रमुख मालपोत अधिकृत लोकबहादुर भण्डारी, मालपोत अधिकृत वेदप्रसाद खतिवडा र नासु यदुनाथ आचार्य रहेको तीन सदस्यीय समिति गठन गरेको थियो । समितिले पतञ्जलीले हदबन्दी छुट जग्गा अपचलन गरेको भन्दै यसमा अनुसन्धान गरी संलग्नलाई कारबाहीको दायरामा ल्याउन सुझाव दिएको थियो । तर, प्रतिवेदन अझै सार्वजनिक गरिएको छैन । न त गैरकानुनी काममा संलग्नमाथि नै कारबाही अघि बढाइएको छ । २०६६ माघमा तत्कालीन सरकारले स्वीकृत दिएलगत्तै पतञ्जलीले काभ्रेको (हाल बनेपा नगरपालिका) साँगा, नासिकास्थान र महेन्द्रज्योति गाविस (चलाल गणेशस्थान) मा ५ सय ९३ रोपनीभन्दा बढी खरिद गरेको थियो । त्यसको अढाइ महिना नबित्दै चैत ६ र २६ मा भूमिसम्बन्धी कानुनविपरीत मन्त्रिपरिषद्बाट निर्णय गराएर जग्गा बेच्न अनुमति दिइएको थियो । त्यसमध्ये हदबन्दी छुट ३ सय ५३ रोपनी १५ आना जग्गा काष्ठमण्डप बिजनेस होम्स प्रालिलाई बेचेको र पतञ्जलीका लागि धुलिखेलमा ८८ रोपनी मात्रै जग्गा किनेको भेटिएको छ । कम्पनीउद्योगव्यापारव्यवसाय, शैक्षिक संस्था, प्रतिष्ठानलगायत सञ्चालन गर्न हदबन्दी छुटमा किनेको जग्गा सर्तविपरीत भोगचलन गर्न पाइँदैनहदबन्दी छुट जग्गा सट्टाभर्ना गरेर अन्यत्र स्थानान्तरण गर्नुपरेमा सट्टापट्टा हुने जग्गाको बराबरी परिमाण, जग्गाको मूल्यलगायत सर्त र बन्देज पालना गर्नुपर्ने भूमिसम्बन्धी ऐन २०२१ दफा १२ ले स्पष्ट व्याख्या गरेको छ । तर, पतञ्जलीले भूमिसम्बन्धी कानुनविपरीत बनेपाको जग्गा बिक्री गरेर धुलिखेलमा निकै कम परिमाण (८८ रोपनी) मात्रै किनेको भेटिएपछि यो कारोबार नै शंकास्पद बनेको हो । सरकारी अभिलेखमा बनेपाको जग्गा किनबेच गर्दा प्रतिरोपनी सरदर १ लाख रुपैयाँका दरले देखाइएको छ । तर, पतञ्जलीले वास्तविक खरिदबिक्री भने १० लाख प्रतिरोपनी कायम गरेको देखिन्छ । यो सरासर राजस्व छली पनि भएको एक सहसचिव बताउँछन् । पतञ्जली भारतीय योगगुरु रामदेवको कम्पनी हो । नेपालमा पतञ्जली योगपीठ तथा आयुर्वेद कम्पनी गैरनाफामूलक ट्रस्टका रूपमा दर्ता गरिएको छ । कम्पनी रजिस्ट्रार कार्यालयको अभिलेखअनुसार काठमाडौं महानगरपालिका७ बौद्ध ठेगाना राखेर २० पुस २०६४ मा दर्ता भई हाल यसमा योगी रामदेव, बालकृष्ण आचार्य, शालिग्राम सिंह, राजेन्द्र सिंह र उमेश सर्राफ सञ्चालक देखिन्छन् । नेपालमा पतञ्जलीको सबै कारोबारमा पतञ्जली नेपालका तर्फबाट शालिग्राम सिंहले काम गरेको देखिन्छ । २०६६ मा हदबन्दी छुटमा जग्गा किन्दा र बिक्री गर्दा पनि उनीमार्फत नै कारोबार भएको देखिन्छ ।"
नुनका लागि सास्ती,"त्यही नुन सदरमुकाम मार्तडी बजारमा ३० रुपैयाँसम्म पर्छ । बडिमालिका नगरपालिका२ मैमातोलाकी २७ वर्षीया मनमती बिष्ट नुनका लागि आइतबार डेढ घण्टा हिँडेर मार्तडीस्थित साल्ट ट्रेडिङ कर्पोरेसनको डिपोमा आइपुगिन्, दिउँसो १ बजेदेखि साँझ ५ बजेसम्म लाइनमा बसिन् । तर, नुन किन्ने पालो नआएपछि रित्तै हात घरतिरै फर्किइन् । बाजुरावासीले विगत ६ महिनादेखि सहज रूपमा आयोडिनयुक्त नुन पाएका छैनन् । अनुदानको नियमित कोटा सकिएपछि वितरण केन्द्रले पटके अनुरोधका भरमा नुन ल्याएर वितरण गर्न थाले पनि माग धान्न सकेको छैन । प्रतिव्यक्ति १० किलो नुन किन्न पाउने व्यवस्था भए पनि अभावका कारण माघदेखि परिमाणमा आधा कटौती गरिएको छ र आइतबार मात्रै बिक्री वितरण गरिँदै आएको छ । साताको एक दिन कार्यालय समयमा मात्रै नुन वितरण गरिने भएकाले घण्टौं हिँडेर गाउँदेखि आउनेको भीड थामिनसक्नु हुन थालेको छ । मार्तडी डिपोका प्रमुख टेकबहादुर बोहोराले आइतबार मात्रै १२ सय जनालाई ६० क्विन्टल नुन बिक्री गरेको बताए । भने, कार्यालय समयमा सबैका लागि बेच्न नसक्दा कतिपय रित्तै फर्किनुपर्यो । आइतबार नै मौरे डिपोबाट पनि ४२ क्विन्टल नुन बिक्री भएको बोहोराले बताए । साल्ट ट्रेडिङले बाजुराका लागि चालु आर्थिक वर्षमा ५ हजार ७ सय ५२ क्विन्टल नुनको कोटा विनियोजन गरेको छ । जसअन्तर्गत मार्तडीमा ८ सय ८५ क्विन्टल, मौरेमा १ हजार ५६ क्विन्टल, कोल्टीमा १ हजार १ सय ५० क्विन्टल, कवाडीमा ८ सय ८५ क्विन्टल छुट्याएको छ । त्यस्तै नुन बिक्रीका लागि प्रत्येक अस्थायी केन्द्रमा ४ सय ४२ क्विन्टल व्यवस्था गरिएको छ । बोहोराले अहिले कवाडीबाहेक बाँकी डिपो र अस्थायी केन्द्रमा नुनको अभाव रहेको बताए ।निर्धारित कोटाको नुन अपुग भएपछि मार्तडीमा दुई पटक गरी १ हजार ६ क्विन्टल थप मागिएको थियो । तर केन्द्रबाट दुई पटक गरी ७ सय क्विन्टल मात्र नुन आयो । कोल्टी र मौरेमा पनि १ हजार ६ क्विन्टल थप माग गरिएकामा ८८ सय क्विन्टल कोटा मात्र स्वीकृत भएपछि नुन अभाव बढेको हो । छेडेदह अस्थायी बिक्री केन्द्रहरूमा पनि नुन अभावको समस्या उस्तै छ । छेडेदह बिक्री केन्द्रमा ५ सय क्विन्टल थप माग भएकामा २ सय क्विन्टल नुन मात्र स्वीकृति भएर आयो । सोमबारसम्म कोल्टीमा ३ सय ८७ क्विन्टल, मार्तडीमा १ सय ४८ र मौरेमा ३३ क्विन्टल मात्रै नुन मौज्दात छ । मार्तडी, कोल्टी र मौरेमा दुईतीन दिन बिक्री गर्न पुग्ने परिमाणमा मात्र मौज्दात भएकाले खटाईखटाई बिक्री गर्नुपर्ने अवस्था छ, बोहोराले भने, सरकारले ढुवानी अनुदान दिने भएकाले केही सस्तो हुनाले यहाँका बासिन्दा लिमिटेडकै आयोडिनयुक्त नुनमा निर्भर छन् ।"
छोरासँगै संन्यासी भएकी सुमित्रादेवी,"नेपालमा ओशोका प्रकाशन बेच्दा, प्रचार गर्दा जेल परेका छन् आनन्द अरुण । पटना, पुना र अनेक आश्रमको प्रवासमा उनले बेहद दुःख पाएका छन् । जस्तो भोकै बसेका छन्, भाँडा माझेका छन्, घडी हराएका छन् । तर, आजकल उनलाई ती दिनको माया लागेर आउँछ । भन्छन्, त्यो समय नभोगेको भए अहिले यहाँसम्म कसरी आइपुग्थें ! आमालाई हृदयाघात हुँदा आनन्द अरुण ओशोसँग संन्यास लिन माउन्ट अबुको ओशो शिविर जाँदै थिए । संन्यास लिने छोराको निर्णयले उनका बुबा खुब निराश भए । क्रोधित बुबाले सोधे, तिमी किन यति क्रूर छौ ? आमालाई हृदयाघात भएको छ । यस्तो स्थितिमा संन्यासको धम्कीले मलाई किन दुःख दिन खोजेको ? तर, ओशोको पत्र पछ्याएर उनी संन्यास लिन चाहन्थे । पत्रमा लेखिएको थियो असंख्य सम्भावनाहरूले तिमीलाई प्रतीक्षा गरिरहेका छन् । एकातिर ओशोप्रति मोह, अर्कोतिर आमाबा गुमाउने डर !अस्पतालको बेडमा अचेत लडिरहेकी आमा छोडेर जान पनि सकस भएको थियो । तनावैबीच संन्यास लिन हिँडेका उनीमाथि अनेक परिस्थिति निर्माण भए र माउन्ट अबु पुग्न सकेनन् । अस्पताल फिर्दा उनकी आमा होसमा आइसकेकी थिइन् । त्यसबेलाको सुमित्रादेवीको दिव्य मुहारको याद आउँछ आनन्द अरुणलाई । भन्छन्, संसारमा आमाको मुहारको खुसीले प्रदान गर्ने अर्को दिव्य खुसी र सन्तुष्टि छैन ।"
बालयौन शोषणमा बम्जन दोषी ठहर,"(सर्लाही)सर्लाही जिल्ला अदालतले रामबहादुर बम्जनलाई बालयौन शोषण कसुरमा दोषी ठहर गरेको छ । जिल्ला न्यायाधीश जीवनकुमार भण्डारीको इजलासले सोमबार उनलाई दोषी ठहर गरेको हो । बम्जनलाई सजाय निर्धारणका लागि असार १७ मा पेसी तोकिएको अदालतका स्रेस्तेदार सदन अधिकारीले बताए । सर्लाही अदालतका न्यायाधीश विष्णुप्रसाद रेग्मीको इजलासले गत पुस २६ मा पुर्पक्षका लागि कारागार चलानको आदेश दिएपछि बम्जन हाल महोत्तरी कारागार जलेश्वरमा छन् । सोही मुद्दाका आरोपित जितबहादुर तामाङ र ज्ञानबहादुर बम्जनले भने सफाइ पाएका छन् । पीडितले २०७३ सालमा आश्रममा रहेको बेला बम्जनले आफूलाई बलात्कार गरेको भन्दै प्रहरीमा जाहेरी दिएकी थिइन् । २०७६ माघ २३ मा जिल्ला प्रहरी कार्यालय मलंगवामा बम्जनविरुद्ध पीडित बालिकाको परिवारले किटानी जाहेरी दिएको थियो । अभियुक्त बम्जनविरुद्ध जिल्ला सरकारी वकिल कार्यालयले १२ देखि १४ वर्षसम्म कैद सजाय एवं पीडित परिवारलाई क्षतिपूर्तिको समेत मागदाबी गरेको छ ।बम्जनविरुद्ध सर्लाही अदालतले २०७७ असार २१ मा पक्राउ पुर्जी जारी गरेको थियो । लामो समयसम्म फरार रहेका उनलाई प्रहरीको केन्द्रीय अनुसन्धान ब्युरो (सीआईबी) ले गत पुस २४ मा बूढानीलकण्ठबाट पक्राउ गरेको थियो । आफूलाई लिटिल बुद्ध बताउने बम्जनमाथि आश्रममा बस्ने अनुयायीको हत्या गरेको, बेपत्ता पारेको तथा यौनहिंसा गरेको आरोप छ । बम्जनविरुद्ध पाँच परिवारको उजुरी छ । आश्रममा बस्दै आएका तीन युवती र दुई युवालाई बेपत्ता पारेको आरोपमा उनीविरुद्ध विभिन्न प्रहरी कार्यालयमा उजुरी दर्ता भएको छ ।बम्जन लामो समय बाराको हलखोरियास्थित जंगलमा बसेका थिए । उनले त्यहाँ आफू तपस्यारत रहेको बताउँदै आएका थिए । पछिल्लो समय भने बम्जन सिन्धुलीको कमलामाई नगरपालिका८, पैरेनीस्थित २० रोपनीभन्दा बढी जंगल अतिक्रमण गरेर आश्रम बनाई बस्दै आएका थिए । ब्युरोको टोलीले उनलाई पक्राउ गर्न २०७७ असार ४ मा छापा मारेको थियो । तर त्यतिबेला उनी प्रहरीको टोली पुग्नुअघि नै भागिसकेका थिए ।प्रहरीले २०७६ पुसमा सिन्धुपाल्चोकस्थित इन्द्रावती६, बाँडेगाउँस्थित तोड्के जंगलमा रहेको उनको आश्रममा छापा हानेको थियो । प्रहरीले त्यहाँ बेपत्तामध्येका एक हेटौंडाका सञ्चलाल रुम्बाको हत्या भएको हुन सक्ने आशंका गरेको थियो । प्रहरीले करिब ८० रोपनी क्षेत्रमा फैलिएको आश्रमको एक स्थानमा कमलो माटो भेटेर उत्खनन गर्दा ९ वटा नुनको प्याकेट भेटेको थियो । शव गलाउन नुनको प्रयोग गरिएको हुन सक्ने आशंका गरे पनि थप प्रमाण फेला परेनन् ।बम्जनको आश्रममा पुगेकाहरू धमाधम हराउन थालेपछि उनी अनुसन्धानको दायरामा तानिएका थिए । २०७५ पुस ९ मा पीडितहरूले काठमाडौंमा पत्रकार सम्मेलन गरेर बम्जनबाट बेपत्ता पारिएकाको खोजीमा सरकारले तत्परता देखाउनुपर्ने माग राखेका थिए । पत्रकार सम्मेलनमा नुवाकोट म्यागङ गाउँपालिका३ देउरालीकी गंगामाया तामाङले २०६८ सालमा बम्जनको आश्रममा गएकी आफ्नी साइँली बहिनी हराइरहेको बताएकी थिइन् ।हेटौंडाका महेन्द्र वाइबाले २०७२ चैत १४ मा बम्जनको सिन्धुलीस्थित आश्रममा पुगेका आफ्ना बाबु सञ्चलाल त्यसपछि हराएको बताएका थिए । हेटौंडाकै वीरबहादुर रुम्बाकी छोरी फूलमाया २०६८ मा बम्जनबाट प्रभावित भएपछि उनकै पछि लागेकी थिइन् । तर, उनी पनि सम्पर्कमा नरहेको पीडित परिवारको भनाइ छ ।"
गण्डकीका सांसद देवकोटालाई कारबाही असंवैधानिक : सर्वोच्च,"काठमाडौं (कास) गण्डकी प्रदेशसभा सदस्य फणीन्द्र देवकोटालाई सांसदकै हैसियतमा काम गर्न दिन सर्वोच्च अदालतले अन्तरिम आदेश दिएको छ । सर्वोच्चका न्यायाधीश प्रकाशमानसिंह राउतको इजलासले सोमबार अन्तरिम आदेश जारी गर्दै देवकोटामाथिको कारबाही कार्यान्वयन नगर्न आदेश दिएको हो । गत जेठ २८ मा कांग्रेस नेता तथा मुख्यमन्त्री सुरेन्द्रराज पाण्डेलाई विश्वासको मत दिने क्रममा पार्टी ह्वीप उल्लंघन गरेको भनी माओवादीले देवकोटालाई गरेको कारबाही असंवैधानिक भएको सर्वोच्चले उल्लेख गरेको छ । सर्वोच्चले देवकोटा गण्डकी प्रदेशसभा सदस्य रहेको र नेपाल समाजवादी पार्टीसँग आबद्ध भएको जनाएको छ । निवेदक नेपाल समाजवादी पार्टीसँग आबद्ध रहेको र सो पार्टी निवेदकले त्याग गरेको नदेखिनुका साथै सो पार्टीले निवेदकलाई कारबाही गरी निष्कासन गरेको समेत देखिँदैन । निवेदक आबद्ध नभएको राजनीतिक दल नेकपा (माओवादी केन्द्र) बाट निवेदकलाई दल त्याग गरेको भनी गण्डकी प्रदेशसभा सदस्यबाट निष्कासन गर्न पाउने अधिकार उल्लिखित संवैधानिक र कानुनी व्यवस्थाको रोहमा प्रत्याभूत गरेको नदेखिएको सर्वोच्चको आदेशमा उल्लेख छ । सर्वोच्चको आदेशसँगै गण्डकीमा मुख्यमन्त्री सुरेन्द्रराज पाण्डेको सरकार जोगिएको छ । सरकारलाई विश्वासको मत दिएकामा माओवादीले देवकोटालाई कारबाही गरेपछि उनी प्रदेशसभा सदस्यबाट तथा मन्त्रीबाट पदमुक्त भएका थिए । देवकोटाले गत बिहीबार माओवादी संसदीय दलको कारबाही गैरकानुनी भएको भन्दै आफूलाई पदमुक्त गरेको प्रदेशसभाको जेठ ३२ को सूचना कार्यान्वयन नगर्न नगराउन अन्तरिम आदेशको माग गर्दै सर्वोच्चमा रिट दायर गरेका थिए । नेसपाका पोलिटब्युरो सदस्य देवकोटाले जेठ २८ मा मुख्यमन्त्री पाण्डेलाई विश्वासको मत दिएका थिए । भोलिपल्ट नै उनलाई मुख्यमन्त्री पाण्डेले ऊर्जा, जलस्रोत तथा खानेपानी मन्त्रीमा नियुक्त गरेका थिए । पाण्डेले विश्वासको मत लिँदा कांग्रेसका २७, राप्रपाका २, स्वतन्त्र सांसद राजीव गुरुङ (दीपक मनाङे) र देवकोटासहित ३१ सांसद पुगेका थिए ।"
मुख्यसचिवविरुद्ध भ्रष्टाचार मुद्दाको मूल्य,"एक वर्षअघि नाटकीय रूपमा मुख्यसचिव बनाइएका वैकुण्ठ अर्याल भ्रष्टाचार मुद्दा दायर भएसँगै निलम्बित भएका छन् । भ्रष्टाचार अभियोगमा बहालवाला प्रमुख प्रशासकीय अधिकारीविरुद्ध नै यसरी मुद्दा दायर भएको मुलुकमा सम्भवतः यो पहिलो घटना हो । देशकै मुख्य प्रशासक भ्रष्टाचार मुद्दाका कारण निलम्बनमा पर्दा समग्र निजामती कर्मचारीको मनोबलमा स्वभावैले असर परेको छ । अस्वाभाविक प्रक्रियाबाट नियुक्त मुख्यसचिव अर्याललाई अनेक अनियमितताको अनुसन्धानमा तानिए पनि निरन्तर संरक्षण गर्दै आएको राजनीतिक नेतृत्वमाथि पनि जवाफदेहिताको प्रश्न उठेको छ । निजामती प्रशासनको सर्वोच्च पदाधिकारी भ्रष्टाचार मुद्दासँगै निलम्बित हुनुपर्ने अवस्था सरकारले नै निम्त्याएको हो । सचिव पदबाट अवकाशमा जानु तीन दिनअघि २०८० जेठ ३२ मा अर्याललाई पुष्पकमल दाहाल नेतृत्वको सरकारले मुख्यसचिवमा नियुक्त गरेको थियो । अर्याललाई निजामती प्रशासनको नेतृत्वमा ल्याउन तत्कालीन मुख्यसचिव शंकर बैरागीलाई राजीनामा गराइएको थियो । नियुक्ति पाएको दुई महिनामै अर्यालविरुद्ध अख्तियार दुरुपयोग अनुसन्धान आयोगमा अन्तःशुल्क स्टिकर छपाइसम्बन्धी अनियमिततामा अर्याललगायत विरुद्ध उजुरी परेको थियो । तयारी स्टिकर ल्याउँदाको लागतभन्दा पाँच गुणासम्म बढी लाग्ने गरी स्टिकर छपाउन ठेक्का लगाइएको त्यही उजुरीमाथि अनुसन्धान गर्दा अर्यालसहित ११ जनाको संलग्नता देखिएपछि आइतबार विशेष अदालतमा मुद्दा दायर गरिएको हो । उनीहरूविरुद्ध ३८ करोड ६७ लाख रुपैयाँ बिगो कायम गरी बिगोबमोजिम जरिवाना र कैद सजाय मागदाबी गरिएको छ । टेरामक्स प्रणाली खरिद, नेपाल टेलिकमको बिलिङ प्रणाली, निश्चित व्यक्तिलाई लक्ष्य गरेर नेपाल टेलिकमको प्रबन्ध निर्देशक तथा सुरक्षण मुद्रण केन्द्रको कार्यकारी निर्देशकको मापदण्ड संशोधनजस्ता अनियमिततामा पनि अर्याल मुछिएका छन् । उनी सञ्चार मन्त्रालयको सचिव रहेका बेला यी अनियमितता भएका हुन् । अर्याल २०७८ साउन २५ देखि २०७९ चैत १४ सम्म सञ्चार सचिव थिए । विभिन्न अनियमिततामा संलग्नता पुष्टि हुने प्रमाण सार्वजनिक भए पनि न अर्याल आफैंले राजीनामा दिने वा बिदामा बस्ने नैतिकता देखाए, न सरकारले उनलाई जिम्मेवारीबाट अलग गर्यो । बहालवाला मुख्यसचिव अख्तियारमा बयान दिन गएको र तिनै व्यक्तिले प्रशासन संयन्त्रमा निरन्तर नेतृत्व गरिरहेको अस्वाभाविक दृश्य देखिन पुग्यो । अर्यालमाथि गरिएको यति धेरै विश्वास एवं भरोसाले राजनीतिक नेतृत्वमाथिसमेत संशय गर्नुपर्ने अवस्था आएको छ । विडम्बनापूर्णचाहिँ के छ भने अर्याल सबै राजनीतिक दलहरूका लागि स्वीकार्य देखिए । उनी मुख्यसचिवमा नियुक्त हुँदा माओवादी, कांग्रेसलगायतको गठबन्धन सरकार थियो । गत फागुनमा माओवादी, एमाले, राष्ट्रिय स्वतन्त्र पार्टी सम्मिलित नयाँ गठबन्धनको सरकार बनेपछि पनि कुनै दलले मुख्यसचिवमा अर्यालको निरन्तरतामाथि प्रश्न उठाएनन् । सुशासनको चर्को वकालत गर्दै आएको रास्वपाका मन्त्रीहरूले समेत अनियमितताका प्रमाण छताछुल्ल भइसकेका अर्यालको उपस्थितिमा मन्त्रिपरिषद् बैठक बस्न असहज मानेनन् । अनियमिततामा मुछिएका व्यक्तिमाथि नयाँपुराना सबै राजनीतिक दलहरूको छत्रछाया रहनु चिन्ताको विषय हो । राजनीतिक र प्रशासनिक नेतृत्वको मिलेमतोमा अनियमितताका ठूल्ठूला प्रकरण सार्वजनिक भइरहँदा सच्चिनसच्याउन राजनीतिक दलहरू अझै तयार नरहेको यसबाट बुझ्न सकिन्छ । उच्च पदस्थ राजनीतिक नेतृत्वको छत्रछाया वा बलमिच्याइँकै कारण अनियमितताको आरोपमा अनुसन्धान अघि बढेपछि पनि जिम्मेवारीमा बसिरहनेबसाइरहने प्रवृत्ति स्थापित हुँदै गएको छ । १३ वर्षअघि सुडान घोटाला प्रकरणमा तानिएका तत्कालीन प्रहरी महानिरीक्षक रमेश चन्द ठकुरीलाई पदबाट हटाएर सरकारले प्रधानमन्त्री कार्यालयमा सरुवा गरेको थियो । आफूले घूस लिएको प्रमाण सार्वजनिक भएपछि अख्तियारका तत्कालीन आयुक्त राजनारायण पाठकले २०७५ फागुन ३ मा राजीनामा दिएका थिए । गम्भीर कसुरमा मुछिएको घटना बाहिरिएलगत्तै राज्यका उच्च पदस्थ अधिकारी बर्खास्तमा परेका वा राजीनामा दिएर जिम्मेवारीबाट हटेका उदाहरण अरू पनि छन् । तर पछिल्लो समय उपल्लो तहका राजनीतिक तथा प्रशासनिक व्यक्तिहरूमा त्यस्तो नैतिकता देखिन छाडेको छ । अर्याल नै जोडिएको टेरामक्स प्रकरणमा मुछिएका तत्कालीन मन्त्री मोहन बस्नेतले केही महिनाअघि पदमा रहेरै अख्तियारमा बयान दिएका थिए । यस्तो प्रवृत्तिले राज्यका निकायबाट हुने अनुसन्धानमाथि नै अविश्वास बढाउँछ । मुख्यसचिव अर्यालविरुद्ध भ्रष्टाचार मुद्दाबाट सरकारमा रहने राजनीतिक दलहरूले पाठ सिक्न सक्नुपर्छ । राज्यका निकायहरूमा राजनीतिक नेतृत्व र प्रशासनिक नेतृत्वबीच समन्वय विधि मिच्न र एकअर्काको संरक्षण गर्न होइन, सुशासनका लागि हुनुपर्छ । विवादास्पद व्यक्तिलाई संरक्षण गर्दा दक्ष एवं इमानदार कर्मचारीहरूको मनोबल कमजोर बनाउँछ । स्थायी सरकार भनेर चिनिने निजामती कर्मचारीलाई कमजोर बनाएर राज्य बलियो हुन सक्दैन । राजनीतिक नेतृत्वले प्रशासनिक नेतृत्वको छनोटमा पर्याप्त ध्यान दिनुपर्छ र छनोट प्रक्रिया विधिसम्मत एवं पारदर्शी हुनुपर्छ । नत्र गलत प्रशासनिक नेतृत्व छनोटको अपजसको भारी राजनीतिक नेतृत्वले नै बोक्नुपर्ने हुन सक्छ ।"
प्रिस्कुलका बालबालिकाको स्वास्थ्यमा ध्यान कहिले ?,"१ सामुदायिक विद्यालयहरूमा बाल विकास कक्षा सञ्चालन गरिएजस्तै संस्थागत विद्यालयहरूमा प्रिस्कुल (मन्टेश्वरी स्कुल) चलाउने प्रचलन छ । काठमाडौंलगायत ठूला सहरहरूमा टोलटोलमा र ग्रामीण भेगमा पनि देशैभरजसो मझौला बजार र वडामा प्रिस्कुल खुलेका छन् । प्रिस्कुलमा आफ्ना कलिला बाबुनानीलाई पठाउनु सहरी कामकाजी अभिभावकका लागि रहरमात्र नभई बाध्यता पनि हो । प्रिस्कुलले बालबालिकाको बौद्धिक विकासमा राम्रो योगदान पुर्याएका पनि छन् । सेवा क्षेत्रमा कार्यरत महिलाका लागि बच्चा लिएर अफिस जाने र त्यता दिनभर भुलाउन सक्ने संस्थागत स्थिति नबनिसकेको अवस्थामा महिलालाई आफ्नो पेसा वा ब्यवसायलाई निरन्तरता दिन पनि प्रिस्कुलको ठूलो भूमिका छ । प्रिस्कुल खेलौनाले भरिपूर्ण छन् । कक्षाकोठाबाहेक बाहिर खेल्ने चौर पनि लोभलाग्दा छन् । समग्र परिसर हेर्दा सफा र चिटिक्क पनि छन् । बच्चालाई कसरी रमाउन दिने भन्नेमा केन्द्रित पनि छन् । तर निजी क्षेत्रका प्रिस्कुलहरू सरकारी नियमनभित्र कति छन् ? २ प्रिस्कुलमा अभिभावकको मुख्य चासो बालबालिकाको सुरक्षा, सरसफाइ, मानसिक विकास, सामाजिकीकरण र खानपिनसँग जोडिएको छ । स्कुल जान थालेसँगै दिनदिनै बाबुनानी बिरामी पर्ने गुनासो यत्रतत्र सुनिन्छ, देखिन्छ । यस्तो किन भइरहेको छ ? अधिकांशलाई यो एकदम स्वाभाविक पनि लाग्न सक्छ । बिरामी भए निको भइहाल्छन्, किन आत्तिनुपर्यो, बिस्तारै आफैं ठीक भैहाल्छ भन्ने धेरैलाई लागिरहेको हुन्छ । तर स्कुल जानासाथ बालबालिका बिरामी पर्नुको कारण मसिनोसँग केलाउने हो भने त्यहाँ स्वास्थ्य, पोषण वा सरसफाइ विज्ञको अभावमा जान, अञ्जानमा धेरै कुराको गल्ती भइरहेको भेटिन्छ । ३ पकाउने खाने भाँडाकुँडाको सरसफाइ मात्र हैन, स्कुलमा प्रयोग हुने खेलौनाको नियमित सरसफाइ र उपयुक्त छनोट, बालबालिका सुताउने ठाउँको नियमित सरसफाइ, स्कुलमा बालबालिका बिरामी भइहाले कसरी प्राथमिक उपचार दिने, सामान्य बिरामी बालबालिका विद्यालयमा आए कसरी अलग राख्ने र अरूलाई रोग सर्न नदिने, अभिभावकलाई नियमित अभिमुखीकरण, स्कुलमा दिइने पोषणको सन्तुलन, तारन्तार बिरामी परिहने बालबालिकाको विशेष निगरानी र अभिभावकसँग छलफल, अपांगता भएका बालबालिकाका लागि दिइनुपर्ने विशेष सेवा र अभिभावकलाई परामर्श आदि कुराको व्यवस्थापनका लागि प्रिस्कुलमा दक्ष स्वास्थ्यकर्मी (स्टाफ नर्स, अनमी, एचए वा सम्बन्धित स्वास्थ्यकर्मी) को व्यवस्थापन गर्न अत्यन्त जरुरी छ । ४ सामुदायिक र संस्थागत विद्यालयहरूको नियमन स्थानीय तहहरूबाट हुने गरे पनि प्रिस्कुलहरू कतिपय ठाउँमा अनौपचारिक ढंगले पनि चलेका छन् । प्रिस्कुलहरूको नियमन, व्यवस्थापनमा स्थानीय तहले खासै चासो दिएको पाइँदैन । आफैं स्वअनुशासनमा चलिरहेझैं लाग्ने प्रिस्कुलहरूको वैज्ञानिक व्यवस्थापन (भवन, खुला क्षेत्र, पाठ्यक्रम, स्वास्थ्य, पोषण, बालबालिकाको बौद्धिक र सामाजिक विकास, शिक्षकहरूलाई प्रोत्साहन, तालिम) का लागि सरकारले वस्तुपरक नीति बनाई त्यसको प्रभावकारी कार्यान्वयनमा ध्यानाकर्षण जरुरी छ । यसबाहेक बालबालिकालाई डिजिटल प्लेटफर्ममा अत्यधिक जोड्ने, अनावश्यक प्रतिस्पर्धाको महसुस गराउने, हरेक चाडबाडमा रंगीविरंगी लुगामा जोड दिई आर्थिक रूपले असहज बनाउने चलनले अभिभावकको मानसिक स्वास्थ्यमा समेत असर गरेको छ । यसलाई पनि विशेष ख्याल दिई प्रिस्कुलहरू सरल, सुलभ र स्वस्थकर बनाउन विशेष जोड दिइयोस् । रञ्जिता शर्मा बच्काईंभानु८, तनहुँ, हाल ः काठमाडौं"
भ्रष्टाचारसम्बन्धी मुद्दाको चाङ,"कान्तिपुरको मुखपृष्ठमा सोमबार छापिएको भ्रष्टाचारका फाइलले थिचिएका मुख्यसचिव अख्तियारको मुद्दापछि निलम्बित शीर्षकको समाचार पढेपछि केही टिप्पणी लेख्न मन लाग्यो । मुलुकको स्थायी सरकारका रूपमा रहेको सार्वजनिक प्रशासनमा कर्मचारीतन्त्रको नेतृत्वकर्ता बहालवाला मुख्यसचिवमाथि अख्तियार दुरुपयोग अनुसन्धान आयोगले मुद्दा दायर गर्नुपर्ने अवस्थाले देशमा भ्रष्टाचारले कसरी माथिदेखि तलसम्म जरा गाडेको रहेछ भनेर सहजै अनुमान गर्न सकिन्छ । अन्तर्राष्ट्रियस्तरमा देशको छवि नै धुमिल हुने गरी माथिल्लो ओहदामा पुगेर नीतिगत तथा आर्थिक भ्रष्टाचार गर्नेलाई सर्वसाधारणलाई भन्दा बढी कठोर सजायको व्यवस्था कानुनमा गर्नैपर्ने देखिन्छ ।स्थानीय सरकारदेखि संघीय सरकारसम्म नै उच्च पदस्थहरूविरुद्ध भ्रष्टाचारका मुद्दा छन् । सत्ता र सरकारको आडमा भ्रष्टहरू संरक्षित रहेका आरोपहरू लागिरहेको सन्दर्भमा पछिल्लो अख्तियारको सक्रियताले भ्रष्टहरूलाई कानुनी दायरामा ल्याउन मद्दत मिल्छ भने दण्डहीनताको अन्त्य हुने आशा पनि नागरिकमा पलाएर जान सक्छ । महालेखा परीक्षकको वार्षिक प्रतिवेदनले बर्सेनि प्रस्तुत गर्ने बेरुजु र आर्थिक बेथितिको आँकडा, राजनीतिक शक्तिको आडमा हुने नीतिगत भ्रष्टाचार र राजनीतिक नियुक्तिका लागि हुने चलखेलमा हुने आर्थिक लेनदेनका ब्रिफकेस काण्डहरू, भुटानी शरणार्थी काण्ड, सुन तस्करी काण्ड आदि नेपाली समाजमा देख्न सकिने भ्रष्टाचारका ऐनाहरू हुन् ।भड्किलो सामाजिक व्यवहार गर्ने उच्च पदस्थ सरकारी कर्मचारी होस् वा बिनापेसा, व्यवसाय भड्किलो जीवनयापन गर्ने राजनीतिक दलको नेतृत्व तहमा रहेका नेताकार्यकर्ता हुन्, उनीहरू भ्रष्टाचारको योजना बुन्दै जीवन गुजारा चलाइरहेको हुनुपर्छ । अनि पर्दा पछाडिका पहुँचवाला बिचौलिया, कर छलीका लागि राजनीतिमा प्रवेश गरेका स्वार्थ समूहका उद्योगी, व्यापारी, वित्तीय संस्थाका अधिकारी, ठेक्कापट्टामा रुचि राख्ने व्यापारी, विद्यार्थी संघसंगठनका नेताकार्यकर्ता, ट्रेड युनियनका नाममा दलगत राजनीति गर्ने कर्मचारी नेताकार्यकर्ता, आर्थिक अनुशासन नभएका जोसुकै व्यक्ति वा समूह देशभित्रै भ्रष्टाचारको जालोमा चुर्लुम्म डुबिसकेको देखिन्छ । सरकार परिवर्तन हुँदा मन्त्रीले क्वाटर रित्तो बनाएर छोड्ने, कुनै पनि कर्मचारी सरुवा भएर अर्को कार्यालयमा जाँदा त्यो कार्यालयका सामग्री र उपकरण आफ्नै जस्तो गरेर साथै बोकी लैजाने प्रवृत्ति पनि भ्रष्टाचारको एउटा नमुना नै हो । स्वार्थ समूहको रुचिअनुसार राजनीतिक नियुक्ति गर्ने गराउनेले पनि यसको जिम्मेवारी लिनु पर्दैन ? राष्ट्रिय सतर्कता केन्द्रले हरेक वर्ष खामबन्दी रूपमा सम्पत्ति विवरण संकलन गरेर मात्र के अर्थ ? सार्वजनिक पद धारण गर्नेहरूको सम्पत्ति तथा जायजेथा सबै आम जनतामाझ सार्वजनिक नभएसम्म भ्रष्टाचारविरुद्ध नागरिक चेतना बढेन, खबरदारी पुगेन मात्र भनेर के अर्थ ? भ्रष्टाचार सामाजिक रोग रहेको र यसले विकासमा बाधा पुर्याउने र समाजलाई दिन प्रतिदिन खोक्रो पार्दै गएको राजनीतिक दलहरूले खोइ पत्तो पाएको ? भ्रष्टाचारीको कुनै जात, धर्म र आस्था विचार हुँदैन, बरु मिलेर र मिलाएर बाँडिचुँडी खाने स्वार्थ मात्र केन्द्रित हुन्छ भन्ने साँचो सावित हुँदै छ । जनताले गाँस काटेर तिरेको करबाट बनेको राज्यको सिंगो ढिकुटीबाट सत्ताधारी दलका शीर्षस्थ नेता, प्रधानमन्त्री, अर्थमन्त्री, भौतिक योजनामन्त्री र मन्त्रीपत्नी लगायतले संसद्मा सबै सांसदलाई खुलेआम देखाएर, साक्षी बस्न लगाएर आफ्नै निर्वाचन क्षेत्रमा मात्र बजेट र योजना लगेको विषय अब भ्रष्टाचारको विषय बन्ने कि नबन्ने ? राजदूत नियुक्तिमा भागबन्डा, न्यायाधीश नियुक्तिमा भागबन्डा, अनि सबै क्षेत्रमा भागबन्डाको नियुक्ति प्रणाली बनाउनेलाई नीतिगत भ्रष्टाचार मान्ने कि देश पद्धतिमा चलेको ठान्ने ? लोकतन्त्रमा विधिको शासनले राज्य प्रणाली चल्नुपर्नेमा भ्रष्टाचारको कारण देशले राज्य प्रणाली विकास गर्न सकेन । जबसम्म विधिको शासन जनताले अनुभुत गर्न सक्दैनन्, तबसम्म जनतामाथि भ्रष्टहरूको शासन र शोषणको अन्त्य हुन सक्दैन, चाहे त्यो जुनसुकै वादको सत्ता र सरकार होस् । नोदनाथ त्रिताल, पनौती२, काभ्रे"
उल्टोसुल्टो राजनीति,"सुल्टो राजनीतिचुनाव जित्नु र सत्तामा जानु मात्र राजनीतिको अभीष्ट हो भन्ने मन्त्रलाई मान्ने हो भने नयाँपुराना सबै राजनीतिक शक्ति एउटै ड्याङका मूला हुन् । कुनै मूला अलि तिख्खर होला, कुनै अलि खल्लो, राजनीति त दुवैथरीको उल्टै हो । त्यसैले समाजका अरू तमाम तहतप्काका जनता, पार्टीमा भए पनि नभए पनि राजनीतिलाई सुल्टो बनाउन कम्मर कसेर लाग्नैपर्छ ।देश भनेको जनताको समग्रता हो, परिवार हो । ऋण लिएर सुरुङ, टावर र एयरपोर्ट बनाइन्छ भने त्यो ऋणको साँवाब्याज जनताको खल्तीबाट तिरिन्छ । पोखरा र भैरहवा एयरपोर्टले मनग्गे ऋण बोकाइसकेपछि पनि निजगढमा अर्को एयरपोर्ट र अरू दर्जनौं सुरुङ आदि इत्यादि बनाउन खुट्टा उचालिन्छ भने बुझ्नुपर्छ सरकार उल्टो विकासको वायुपङ्खी घोडामा हुइँकिइरहेको छ । अर्थात्, देश नामको परिवार उसका निम्ति धरौटी मात्रै हो । हो, उल्टो विकासको चिन्तनले देश र जनतालाई धरौटीभन्दा पर केही देख्दैन ।राजनीतिलाई सुल्ट्याउन चाहनेले शक्तिको छिनाझप्टीको उत्तेजनाबाट पर, एउटा सुन्दर क्षितिजको परिकल्पना गर्नैपर्छ । उल्टो विकासको अवधारणालाई ३६० डिग्रीमा घुमाउने, यथार्थको खोजमा डटेर लागिरहने, न्याय र समानताको मुद्दालाई सुल्टो राजनीतिको जग बनाउन नयाँनयाँ खोज गर्ने, सतही हल्लाखोरीबाट उखेलेर राजनीतिलाई जीवनको सततः उत्खननको प्रक्रिया बनाउने काममा हातेमालो गर्नु जरुरी छ । अन्यथा, राजनीतिले जितबाजीको अखडामा जनतालाई दर्शक बनाइदिन्छ र राजनीतिको सामूहिक जनमुखी शक्तिलाई नाश गरिदिन्छ ।सुल्टो राजनीतिको जग अहिलेको राजनीतिमा छैन । चुनावी खेलभन्दा बाहिर जनताको आँगनमा मात्र यसको जग हाल्न सकिन्छ । नेपाली समाजका संकटहरूसँग साक्षात्कार गर्ने र संकटको टाउकामा टेकेर अघि बढ्ने विचार एवम् सामूहिक प्रयास निर्माण गर्ने सुल्टो राजनीति नै आजको आवश्यकता हो । निराशाको भाष्यलाई खारेज गर्दै सुल्टो राजनीति निर्माण गर्ने काम जनताको हो । त्यहाँ चुनाव वा अरू कुनै जितबाजीको खेल मुख्य हुँदैन । तर सुल्टोको शक्तिसँग बलवान् सत्ता भत्काउने तागत निहित हुन्छ ।"
मौद्रिक नीतिका उपलब्धि र आगामी बाटो,"आगामी मौद्रिक नीतिको सम्बन्धमा नेपाल सरकारले आर्थिक वर्ष २०८१८२ का लागि सार्वजनिक गरेको बजेटले आगामी वर्ष ६ प्रतिशत आर्थिक वृद्धि हासिल हुने अनुमान गरेको छ । मुद्रास्फीतिलाई ५५ प्रतिशतको सीमाभित्र कायम गर्ने लक्ष्य राखेको छ । बजेटमा उल्लिखित नीति तथा कार्यक्रम कार्यान्वयन गर्न, आर्थिक वृद्धि हासिल गर्न र मुद्रास्फीतिलाई पनि लक्षित सीमाभित्र कायम गर्न सघाउ पुग्ने गरी राष्ट्र बैंकबाट मौद्रिक नीति तर्जुमा हुने अनुमान गर्न सकिन्छ । यसबाहेक राष्ट्रिय तथा अन्तर्राष्ट्रिय आर्थिक तथा वित्तीय स्थिति तथा परिदृश्यको गहिरो अध्ययन र विश्लेषणका आधारमा अर्थतन्त्रको आवश्यकता र औचित्य हेरी मौद्रिक नीतिका उपयुक्त कार्यदिशा, संरचना, लक्ष्य र उपकरणहरू तय गरिने अपेक्षा गर्न सकिन्छ । आर्थिक वर्ष २०८१८२ का लागि तर्जुमा गरिने मौद्रिक नीतिको सन्दर्भमा नेपाल राष्ट्र बैंकले विभिन्न सरोकारवाला वर्ग तथा सर्वसाधारणसँग सुझाव संकलनको कामसमेत सुरु गरिसकेको छ । सर्वप्रथम, यस प्रक्रियामा प्राप्त सुझावको सूक्ष्म अध्ययन र विश्लेषण गरी अर्थतन्त्रको आवश्यकता र औचित्यका आधारमा उपयुक्त सुझावहरूको यथोचित सम्बोधन गरिने अनुमान छ । राष्ट्रिय अर्थतन्त्रको विद्यमान प्रमुख समस्या आन्तरिक मागमा कमी आउनु रहेको देखिएको छ । यसको प्रत्यक्ष प्रभाव निर्माण, उत्पादनमूलक उद्योग र थोक तथा खुद्रा व्यापार क्षेत्रमा परेको छ । आन्तरिक मागमा वृद्धि गरी अर्थतन्त्रलाई चलायमान बनाउनका लागि आर्थिक क्रियाकलाप तथा गतिविधि बढाउन र निजीक्षेत्रको मनोबल उकास्ने काम गर्न वर्तमान समयको आवश्यकता देखिन्छ । यसैतर्फ आगामी वर्षको मौद्रिक नीतिको प्राथमिकता रहने अनुमान छ । यससँगै, अर्थतन्त्रमा खुकुलो मौद्रिक नीतिको नकारात्मक प्रभाव पर्न नदिन कर्जाको उत्पादनशील उपयोग बढाउने, साना तथा मझौला कर्जामा जोड दिने, कर्जाको अधिकेन्द्रीकरण घटाउने, कर्जाको गुणस्तर खस्कन नदिने जस्ता विषयलाई प्राथमिकता दिने अनुमान छ । समग्र वित्तीय क्षेत्रको स्थायित्वका लागि आगामी मौद्रिक नीतिले सुझबुझपूर्ण बाटो तय गर्ने अपेक्षा गर्न सकिन्छ । तिम्सिना नेपाल राष्ट्र बैंककी वरिष्ठ डेपुटी गभर्नर हुन् ।"
देउडाका शब्द बुन्ने राजेन्द्र,"धनगढी) साठीको दशकमा मुर्झाएको देउडा संगीत ७० को दशकदेखि पुनर्जीवित भयो । त्यसयता विस्तारै चर्चामा आएको देउडा पछिल्ला वर्षहरूमा त सुदूरपश्चिम र कर्णालीको साहित्यिक तथा सांगीतिक धमनी नै भएको छ । यस क्षेत्रका हरेक जनजनको हृदयमा घन्किरहेका देउडाले माया, प्रेम, सद्भाव र भाइचारासँगै लोभलाग्दो संस्कृति नै जगेर्ना गरिरहेको छ । यिनै देउडाको साधनामा समर्पित सर्जकको नाम हो राजेन्द्र शाह (बीपी) । अढाई दशकदेखि अविराम देउडा गीत सिर्जना गरिरहेका राजेन्द्रले हालसम्म हजारभन्दा बढी चलनचल्तीमा रहेका देउडा गीतका शब्द कोरिसकेका छन् । स्वरका धनी गायकका लागि ठाडीभाका र लोकदोहोरी गीतको सिर्जनामा पनि राजेन्द्रका शब्द रचनाहरू उत्तिकै निख्खर लाग्छन् । बाजुराको बुढीगंगास्थित ओलीसैनमा जन्मिएका ४३ वर्षीय राजेन्द्रले कञ्चनपुरको महेन्द्रनगरलाई आफ्नो सिर्जनाको कर्मथलो बनाएका छन् । सुखदुःख, मायापिरती, दर्द र पीडा मिसिएका शब्द सिर्जना गर्नमा माहिर राजेन्द्रका सिर्जनाले जिन्दगीका गोरेटोहरू पहेल्दै प्रफुल्लित हुने अवसर दिन्छ । उनका सिर्जनामा सुदूरपश्चिमको मौलिकता र संस्कृति झल्किएको मात्र हुन्न, जीवन र जगत्का अनेक आयामहरू भेटिन्छन् ।राजेन्द्रले गीत लेख्न सुरु गरेयताको यात्रामा देउडा संगीतले पनि अनेक आरोहअवरोह पार गरेको छ । मेलापात र चाडपर्वमा पस्किने चलन त पहिलेदेखि चलिआएकै हो । प्रविधिको विकासक्रमसँगै क्यासेट र टेपरेकर्डरको जमानादेखि भीसीडी हुँदै अहिले चलनचल्तीमा रहेको म्युजिक भिडियोका देउडा गीतका सर्जकको पहिलो पंक्तिमा पर्छन् उनी । बाल्यावस्थादेखि नै लेखन र साहित्यमा अभिरुचि राख्ने राजेन्द्रले ०५५ मा ऐठित व्यथा नामक कवितासंग्रह प्रकाशन गरे । त्यतिले धीत नमरेपछि उनी ०५६ मा काठमाडौं पुगेर लोकगीतको पहिलो क्यासेट निकाले । हर्क खडायत, रमानन्द जोशी, लक्ष्मी न्यौपाने र दुर्गा गुरुङको स्वर रहेको आँसु एल्बमका गीतहरू उनै राजेन्द्रले सिर्जना गरेका थिए । ०५७ सालमा अत्तरियाको रिमा रेकर्डिङबाट सार्वजनिक भएको देउडा गीतको क्यासेट एल्बम सिरुमा रहेका गीतहरूको रचनाकार पनि उनै राजेन्द्र थिए । त्यसपछि ०५८ मा तत्कालीन अवस्थाको संकटकाल, माओवादीले गरिरहेको हिंसात्मक द्वन्द्व र साँफेमंगलसेन लगायत देशभर भइरहेका विनाशकारी घटनाक्रमलाई समेटेर उनले देउडा गीतको क्यासेट एल्बम कालीरात रचे । गायकहरू राजाराम भाट, हरिश्चन्द्र कडायत, हरिना साउद, बसन्ती भट्टराई र हर्क खडायतको स्वर रहेको कालीरातले श्रोताहरूको मन जितेर निकै लोकप्रिय बन्यो । कालीरात एल्बमले राजेन्द्रलाई देउडा गीतको सिर्जनामा आम श्रोतामाझ स्थापित गरायो । त्यस रचनाले नाम मात्र होइन, दाम पनि दियो, राजेन्द्रले भने, मलाई त्यसबाट बिछट्टै हैसला प्राप्त भयो । त्यसपछि त मैले आफ्नो सम्पूर्ण जीवन देउडा गीतसंगीतकै सिर्जनामा समर्पित गरें । ०६३ सालदेखि सुदूरपश्चिमका देउडा गायकहरू संगीता शाही, प्रकाश थापा, विनोद बाजुराली, लालबहादुर धामी, भीम थापालगायतसँग उनको सहकार्य हुन थाल्यो । त्यसपछि त मेरो सिर्जनाको यात्राले नयाँ मोड लियो, उनले भने । त्यसपछि बाणुल्या खुट्को, जञ्जाल्या पिरती, हिउँचुलिका डाँफ्या, जुग जान्याँ पिरती, हेपिएका चेली, दुई स्वास्नीको घर, रैबार छेक्न्याँ डाँडो, हिमाल राम्रो हिउँले, चिठी पत्र लेखी, दिपाइलको गढी, पातल पलाया रैनाँ, धान काटी कुनियाँ, टाढाको बस्यारो, लोकतन्त्र र शान्ति, सुमधुर सम्झना लगायतका दर्जनौं चर्चित देउडा गीतमा उनले शब्द भरे । ०६५०६६ पछि गीतका म्युजिक भिडियो बनाएर सीडीमा बिक्री गर्ने चलन सुरु भयो । देउडा गीतका भीसीडीले व्यावसायिक स्वरूप नलिएको त्यो समयमा उनले देउडा संस्कृति नामक देउडा गीतको म्युजिक भिडियो बजारमा ल्याए । त्यतिबेला लाखौं खर्चेर काठमाडौंबाट क्यामरालगायत प्रविधि र जनशक्ति बाजुरा लगेर देउडा गीतहरू सुटिङ गरेका झल्झल्ती सम्झन्छु, राजेन्द्रले भने, पछि क्रमशः देउडा संस्कृति भाग २, ३ लगायत दर्जनौं गीतमा मैले नै शब्द सिर्जना गरेको थिएँ । क्यासेटको बजार सकिएको र भर्चुअल बजार नचलिसकेको समयमा उनले बासनपुरी धान, डाँफ्या हिमालैमा, बास बसन्ती न्याउला, सेती महाकाली, ढल्क्यो जोवन, हिरालाल जोखौंकी, मेरी न्युँती ढुंगी, परेलीमै आँसु सुक्न देऊ, मान्छेको परानी, अनन्तेका मेला, चर्न बखरी गै, देशको दशा जस्ता दर्जनौं चर्चित गीतहरू सिर्जना गरे । ०७० तिरबाट भीसीडी युग अन्त्य भएसँगै कतिपय अग्रजदेखि नयाँ कलाकार यस क्षेत्रबाट पलायन भए । यही रिक्ततामा देउडा गीतको बजारलाई फेरि पुनर्जीवित गर्ने र पुरानो माहोल फर्काउन तल्लीन राजेन्द्रले ०७३ मा यो अछामी बड्डो बोलका गीतक रचना गरे । पछिल्लो समय चल्तीका देउडा गायक लालबहादुर धामी र टीका पुनको स्वरको रचनाले देउडा गीतको बजारलाई ह्वात्तै माथि उठायो । देउडा परिवर्तनशील संगीत हो । आयामहरू परिवर्तन भए । तर राजेन्द्र शाह बीपीले देउडा गीत सिर्जनाको धरातल छाडेनन् र आफूलाई रूपान्तरित गर्दै लिए, देउडा गायक लालबहादुर धामी (अछामी बड्डो) भन्छन्, अहिले त जुनसुकै उमेर समूहका दर्शक श्रोताहरूको पनि रुचिको क्षेत्र हो देउडा हो । देउडाको यो स्थान बनाउनमा उनको महत्त्वपूर्ण योगदान छ । यसै अवधिमा उनको रचनामा ध्वज महराले गैजा डोटी गैजा र डोटी गौंडा, टेक बोगटीले रानीले नुवाइँगै र ता छुटेर रानी, प्रकाश थापाले रेलगाडी लेट भयो गाए । त्यस्तै विनोद बाजुरालीको स्वरको बाटो लामु रारा र बास बसन्ती न्याउला श्रोतामाझ लोकप्रिय रहे । ती देउडा गीतहरू सुदूरपश्चिम र कर्णाली क्षेत्रमा सदाबहादर गुन्जिरहेका छन् । राजेन्द्रले तमाम ठाडी भाका पनि सिर्जना गरेका छन् । देउडा र ठाडी भाकामा फरक छ । देउडा रिदमसहित एकल, युगल वा सामूहिक गाउने विधा हो । ठाडी विशिष्ट खालको मौलिक गीति विधा हो । ठाडी भाकामा वनजंगल वा निर्जन ठाउँमा दुःख वेदनाका गीतहरू लामो भाका हालेर एक्लै गाउने गरिन्छ ।एक सयभन्दा बढी चर्चित ठाडी भाकाहरूमा शब्द सिर्जना गरेका राजेन्द्रले बाजुरा वैकुण्ठ रैछ, सेती महाकाली, समृद्ध संस्कृति लगायतका संस्कृति, इतिहास र पर्यटन प्रवर्द्धन गर्ने गीत रचेका छन् । यस्तै मान्छेको परानी, खाउँ भन्या मोइ छैन, दिपाइलको गडी, क्वै नेता चीन लाग्या, कै पुल्ती मार्र्या हौँ, कन लायो आग लगायत सिर्जना सुदूरपश्चिमका वनपाखा र मेलापातमा सदाबहार गुन्जिरहने ठाडी भाका हुन् । लोकदोहोरी लेखनमा पनि उनले आफूलाई छुटाएका छैनन् । पुरुषोत्तम न्यौपाने र विष्णु माझीको स्वरमा रहेको सुमधुर सम्झना, खुमन अधिकारी र विष्णु माझीको स्वरमा परेलीमै आँसु सुक्न देऊ, प्रकाश थापा र संगीता शाहको स्वरको सुनमा सुगन्ध लगायतका लोकदोहोरी उनले लेखेका हुन् । देउडा गायक प्रकाश थापा भन्छन्, राजेन्द्र शाह बिपी देउडा सर्जक समयसापेक्ष कलम चलाउन सक्छन् । गाउँघरका कला संस्कृति टपक्क टिप्न सक्छन् । अनेक कोणबाट दूरदृष्टि राखेर सिर्जना गर्न सक्ने खुबी भएका लेखक हुन् राजेन्द्र ।"
कोरियाली युद्ध सुरु,सन् १९५० मा आजकै दिन (जुन २५) मा कोरियाली युद्ध सुरु भएको थियो । १९४५ अगस्ट १५ मा अमेरिकी नेतृत्वको फौजसँग जापान पराजित भएसँगै कोरिया स्वतन्त्र भएको थियो । उत्तरमा सोभियत संघ र दक्षिणमा अमेरिकाको प्रभाव थियो । १९४५ डिसेम्बरमा मस्कोमा भएको बैठकमा कोरियाको भविष्य निर्धारण गर्न आयोग गठन गर्ने र कोरियामा एकल सरकार बनाउने सहमति भएको थियो । तर पटकपटक भएका आयोगका बैठकले कोरियामा सरकार गठनबारे निर्णय लिन नसकेपछि अमेरिकाले दक्षिण कोरियामा चुनाव गराएको थियो । त्यसपछि किम इल सुङको प्रभाव रहेको उत्तर कोरियामा कम्युनिस्ट सरकार बन्यो । उत्तर र दक्षिण दुवै कोरियालाई संयुक्त राष्ट्रसंघले स्वतन्त्र राष्ट्रका रूपमा मान्यता पनि दियो ।तर दुई कोरियालाई एकीकरण गर्ने भन्दै उत्तर कोरियाली नेता किमले १९५० जुन २५ मा दक्षिण कोरियामाथि आक्रमण सुरु गरे । त्यसपछि युद्धमा होमिएका दुई कोरियाबीच १९५३ जुलाई २७ सम्म लडाइँ भयो । युद्धका क्रममा करिब २५ लाख कोरियालीको ज्यान गएको थियो । युद्धयता दुई कोरियाबीच विभिन्न चरणमा वार्ताहरू भए पनि तनाव हट्न सकेको छैन । दक्षिण कोरियाली राष्ट्रपति किम दाएजंगको पहलमा युद्धपछि पहिलो पटक २००० जुन १३ ऐतिहासिक शिखर वार्तासमेत भएको थियो ।
प्राकृतिक विपद्सँग जुध्न सरकारसँग छैन खाद्यान्न,"(काठमाडौं)असार लागेसँगै केही स्थानमा मनसुन सक्रिय हुन थालेको छ । वर्षाका कारण केही जिल्लामा बाढीपहिरो पनि आएको छ । यति बेला सडकबाटो बन्द हुने जोखिम उत्तिकै छ । अब केही दिनभित्र मुलुकभर मनसुन सक्रिय हुने मौसमविद् बताउँछन् । यसले सडक बाटोबाट हुने ढुवानीमा थप जटिलता ल्याउन सक्छ । बर्खाका बेला सुगमवासीले जसोतसो खाद्यान्नको जोहो गर्छन् । तर दुर्गमका बासिन्दालाई धेरै समस्या हुँदै आएको छ । सर्वसाधारणले समयमै खाद्यान्न पाउन सकेका छैनन् । पदबहालीको १०० दिन पुगेको अवसरमा उद्योग वाणिज्य तथा आपूर्तिमन्त्री दामोदर भण्डारीले गत जेठ ३० मा पत्रकार सम्मेलन आफ्नो कार्यप्रगति प्रस्तुत गर्दै स्वीकृत वार्षिक कार्यक्रमबमोजिम चामल व्यवस्थित गरिएको बताएका थिए । दुर्गम जिल्लाका तोकिएका विभिन्न स्थानमा उपभोक्तालाई दैनिक उपभोग्य खाद्य वस्तु सहज रूपमा उपलब्ध गराउन स्वीकृत वार्षिक कार्यक्रमबमोजिम चामल तथा आयोडिनयुक्त नुनको आपूर्ति व्यवस्थित गरिसकिएको उनको दाबी थियो । तर मन्त्री भण्डारीले दाबी गरेअनुसार दुगर्ममा मौज्दात नरहेको सरोकारवाला बताउँछन् । दुर्गम क्षेत्रमा खाद्यान्न ढुवानीको जिम्मेवारी खाद्य वस्तु तथा व्यापार कम्पनीले पाएको छ । कम्पनीको तथ्यांकले भने खाद्यान्न मौज्दात पर्याप्त नभएको पुष्टि गर्छ । विपद्का बेला आवश्यक खाद्यान्न मौज्दात अत्यन्त न्यून छ । बाढी, पहिरो, भूकम्प, खडेरी जस्ता प्राकृतिक विपद्का लागि सार्क फुड बैंक र राष्ट्रिय खाद्य सुरक्षा भण्डारमा कम्तीमा ३३ हजार टन खाद्यान्न (गहुँ, मकै, चामल) मौज्दात राख्नुपर्छ । यसमा मौज्दात गर्ने जिम्मा पनि खाद्य कम्पनीकै हो । तर कम्पनीको डिपोमा ८ हजार ८४ टन मात्रै मौज्दात छ । विपद्लाई दृष्टिगत गरी ३३ हजार टन मौज्दात कहिल्यै घटाउनु हुँदैन । तर यतिका मौज्दात कहिल्यै हुने गरेको छैन । अहिलेकै अवस्था हेर्दा खाद्यसँग ८ हजार ८४ टन मौज्दात (सुगममा ५१३० टन र दुगर्मममा २९५० टन) छ, मन्त्रालयका एक अधिकारीले भने, खाद्यान्नको मौज्दात बढाउन पटकपटक निर्देशन दिए पनि कार्यान्वयन भएको छैन । यसमा मन्त्रालय पनि लाचार छ, निर्देशनबाहेक केही गर्दैन । सार्क फुड बैंक, राष्ट्रिय खाद्य सुरक्षा भण्डारबाहेक खाद्यले कारोबार गर्ने खाद्यान्न अलग्गै हुनुपर्छ । तर त्यही मौज्दातबाट खाद्यले दैनिक कारोबार गर्दै आएको छ । फलस्वरूप खाद्यान्न भण्डार घट्दै गएको छ । फुड बैंककै लागि सरकारले अनुदानसमेत दिने गरेको खाद्यका पूर्वनिमित्त महाप्रबन्धक श्रीमणिराज खनाल बताउँछन् । मन्त्रालयले अनुदान र सञ्चालन खर्चका नाममा वार्षिक करिब ५ करोड ब्याज अनुदान दिन्छ । तर पनि खाद्यले मौज्दात बढाउन सकेको छैन । गोदाम रित्तै जस्तो बनाएको छ । भूकम्पका बेला करिब २८ हजार टन मौज्दात राखेका थियौं, त्यस बेला करिब ५ हजार टन मात्रै वितरण भयो । त्यसपछि धान किन्नमा चासो दिइएको छैन । कमिसनका लागि चामल किन्न भने चलखेल हुने गरेको छ, खनालले भने, धान किन्न र मौज्दात बढाउन सरकारले पटकपटक निर्देशन दिए पनि पालना हुँदैन । राम्रो काम गर्नेलाई प्रोत्साहन र गलत गर्नेलाई कारबाही नहुँदा पनि समस्या भएको छ ।सरकारले यसपटक समयमै धानको समर्थन मूल्य तोके पनि धान किन्न सकेन । खाद्यले गत आर्थिक बर्षमा ५० हजार २ सय टन धान किन्ने लक्ष्य राखेको थियो । तर उत्पादनको जम्मा ००८ प्रतिशत मात्रै खरिद गर्यो । खाद्यले किसानको भावनाअनुसार काम गर्न सकेन, जसले गर्दा लक्ष्यअनुसार जम्मा ४६ हजार ७१ टन मात्रै खरिद गर्न सक्यो, खाद्यका एक कर्मचारीले भने, खाद्यका कर्मचारी राष्ट्र सेवक हुन सकेनन्, लक्ष्यअनुसार धान किन्न सकेनन् । लक्ष्यअनुसार धान किन्न नसकेको खाद्यले चामल पनि किन्न सकेन । चामल खरिदका लागि पटकपटक सूचना प्रकाशन गरे पनि कमिसनको खेलमा चामल किन्न नसकेको कर्मचारी बताउँछन् । व्यवस्थापन र नेतृत्व सक्षम नहुँदा खाद्यले धान र चामल किन्न सकेको छैन । दुर्गमका जनताले समयमै चामल किन्न पाएका छैनन्, ती कर्मचारीले भने, कर्मचारीहरू जिम्मेवार भएनन् । खाद्य संस्थान कम्पनीमा परिवर्तन भए पनि पराम्परागत रूपमा चल्दा समस्या भयो । दुर्गममा मौज्दात नगर्ने र विपद्को पूर्वतयारी नगर्ने खाद्य कम्पनीको औचित्य पनि सकिँदै गएको जानकार बताउँछन् । पूर्वविभागीय प्रमुख लालमोहन ठाकुरले पनि मौज्दात राख्नु संस्थानको एक मात्र उद्देश्य हुनुपर्ने जनाए । ढुवानी र मौज्दात नगरे कम्पनीको उद्देश्य पूर्ति नहुने उनको भनाइ छ । सार्क फुड बैंक र राष्ट्रिय खाद्य सुरक्षा भण्डार हाम्रो अनिवार्य सर्त हो । तर सरकारले ब्याज अनुदान दिएको अवस्थामा पनि भण्डारण नराख्नु गलत हो, उनले भने, वर्षा सुरु भएपछि ढुवानी हुँदैन । अहिले दसैंतिहारसम्मकै लागि ढुवानी र मौज्दात गर्नुपर्ने थियो । विडम्बना, अहिलेसम्म त्यसमा लागिएन ।खाद्यान्न मौज्दातको परिमाण करिब १५ हजार टन पुग्ने खाद्यका निमित्त प्रमुख कार्यकारी अधिकृत डिल्लीराज लम्सालले बताए । चामल १५ हजार क्विन्टल मौज्दात राख्ने सम्झौता भएको छ, दैनिक मौज्दात बढेको छ, उनले भने, दुर्गमको हकमा बजेटले थप कोटा थपेको छ । समस्या भएको ठाउँमा तत्काल पठाउँछौं ।"
इन्टरनेट पहुँचमा व्यापक असमानता,"प्रदेशमा इन्टरनेट पहुँचजीवनस्तर सर्वेक्षणअनुसार देशका सातवटा प्रदेशमध्ये वागमतीमा इन्टरनेटको पहुँच सबैभन्दा धेरै ५९८ प्रतिशत छ । यो देशकै औसत इन्टरनेट पहुँचभन्दा बढी हो । कर्णाली प्रदेशमा सबैभन्दा कम १४ प्रतिशत घरपरिवारमा मात्रै इन्टरनेटको पहुँच पुगेको छ । सुदूरपश्चिमका गरिब घरपरिवारमध्ये ४३ प्रतिशतमा मात्रै इन्टरनेट उपलब्ध छ । इन्टरनेट पहुँचका हिसाबमा यो सबैभन्दा कमजोर क्षेत्र देखिएको छ । समग्र सुदूरपश्चिममा १९७ प्रतिशत घरपरिवार इन्टरनेटको पहुँचमा छन् ।देशभर केबल टेलिभजनमा २८ प्रतिशतको पहुँच छ भने २ प्रतिशत घरिपरिवारसँग टेलिफोन छ । गरिब घरिपरिवारमध्ये ८७ प्रतिशतसँग केबल टीभीको पहुँच रहेकोमा गैरगरिबमध्ये ३१९ प्रतिशत घरपरिवार केबल टीभीको पहुँचमा छन् । टेलिफोनको पहुँच गरिब घरपरिवारमा शून्य प्रतिशत छ । गैरगरिबमध्ये पनि २३ प्रतिशत मात्रै टेलिफोनको पहुँचमा छन् । सरकारले आगामी आर्थिक वर्षमा देशभरका सबै वडा केन्द्र, सामुदायिक विद्यालय र स्वास्थ्य संस्थामा ब्रोडब्यान्ड इन्टरनेट सेवा पुर्याउने बजेटमार्फत लक्ष्य लिएको छ ।"
अर्को वर्ष विद्युत् उत्पादन ४५ सय मेगावाट पुर्याउने लक्ष्य,"काठमाडौं (कास) आगामी आर्थिक वर्षमा कुल विद्युत उत्पादन ४५ सय मेगावाट पुर्याउने लक्ष्य राखिएको ऊर्जा, जलस्रोत तथा सिँचाइमन्त्री शक्तिबहादुर बस्नेतले बताएका छन् । प्रतिनिधिसभामा सांसदहरूले मन्त्रालयका आगामी आर्थिक वर्षको लागि विनियोजन गरेको बजेटमाथि उठाएका प्रश्नको जवाफ दिँदै सोमबार मन्त्री बस्नेतले आगामी १२ वर्षमा विद्युत् उत्पादन क्षमता २८ हजार ५ सय मेगावाट पुर्याउने लक्ष्य राखिएको पनि जनाए । सरकारले आगामी आर्थिक वर्षमा कुल विद्युत् उत्पादन ४५ सय मेगावाट पुर्याउने लक्ष्य राखेको छ, उनले भने । निजी क्षेत्रलाई विद्युत् व्यापारमा संलग्न गराउन सरकारले कानुनी व्यवस्था गरेको पनि उनले जनाए । आगामी १२ वर्षमा कुल विद्युत् उत्पादन क्षमता २८ हजार ५०० मेगावाट पुर्याउने र त्यसअनुसारको प्रसारण र वितरण प्रणालीको क्षमता अभिवृद्धि गर्ने लक्ष्यसहितको ऊर्जा विकास मार्गचित्र तथा कार्ययोजना २०८० कार्यान्वयनमा लगिएको छ, उनले भने । उत्पादन, प्रसारण, निर्माण, वितरण प्रणालीमा सुधार र विस्तार, आन्तरिक खपत वृद्धि, बचत विद्युत् निर्यात व्यापारको एकीकृत रोडम्याप र कार्ययोजना नै हाम्रो ऊर्जा विकासको मार्गचित्र र कार्ययोजना रहेको मन्त्री बस्नेतले बताए । त्यसका लागि आवश्यक थप संस्थागत र अन्य नीतिगत तथा कानूनी सुधारबारे पनि कार्ययोजना समावेश गरिएको छ, उनले भने, त्यसअनुसार १० मेगावाटसम्मका आयोजनाले पीपीए गर्दा प्रक्रियामा रहनु नपर्ने र सीधै पीपीए गर्न सक्नेलगायत विषय छन् ।ऊर्जा क्षेत्रमा सार्वजनिकनिजी क्षेत्र साझेदारीमा राज्यको नीतिको व्यवस्थित कार्यान्वयन भइरहेको मन्त्री बस्नेतको भनाइ छ । निजी क्षेत्रको सहभागितालाई अझ बढाउनमा पनि थप ध्यान दिइएको छ । सोलारलगायत वायु ऊर्जामा पनि सरकारले काम गरिरहेको मन्त्री बस्नेतले बताए । उनले ८ सय मेगावाट सोलार उत्पादनका लागि पीपीएको काम गर्न लागिएको पनि उनले जनाए ।"
'सबैलाई पुर्याउन बजेटमा टुक्रे योजना,"भौतिकमा ८ हजार योजनाको माग आगामी आर्थिक वर्षका लागि ८ हजारभन्दा बढी योजना बजेटमा राख्न माग भई आएको उपप्रधान एवं भौतिक पूर्वाधार तथा यातायातमन्त्री रघुवीर महासेठले बताएका छन् । माग भई आएका सडक र पुल योजनालाई एकएक करोड विनियोजन गर्दा ८० अर्ब बजेट छुट्याउनुपर्ने स्थिति थियो, उनले सांसदले उठाएको प्रश्नको जवाफ दिँदै भने, माग, आवश्यकता र औचित्यका आधारमा यस्ता आयोजनालाई बजेट विनियोजन गरिएको हो । निर्माणका क्रममा रहेका पुराना आयोजनाको दायित्व २ खर्ब रहेकाले नयाँ आयोजनामा केही बजेट कम भएको उनले प्रस्ट्याए । गौरवका केही आयोजनामा विगतको भन्दा बढी बजेट विनियोजन गरिएको महासेठको भनाइ छ । केही जिल्लालाई लक्ष्य गर्दै सांसदहरूले प्रश्न गरे पनि योजना कार्यालयको एउटा जिल्लामा कार्यक्षेत्र भए पनि त्यो बजेट सबै जिल्लामा बाँडेर कार्यान्वयन हुन्छ, उनले भने, धनुषामा ८ अर्ब ७७ करोड, झापामा ७ अर्ब, गोरखामा ५ अर्बका योजना राखियो भन्ने प्रश्न उठ्यो, केका आधारमा प्रश्न उठाइयो, सोच्नुपर्छ । चक्रपथ दोस्रो खण्डअन्तर्गत कलंकीवसुन्धरा खण्डको काम अगाडि बढाउने गरी चीन सरकारसँग अन्तिम सम्झौता गर्ने तयारीमा रहेको दाबी महासेठको भनाइ छ । कोटेश्वरकलंकीसम्मको सडक बनिसकेको छ, उनले भने, दोस्रो खण्ड निर्माणका लागि चीनसँग अन्तिम सम्झौता हुने तयारीमा छ । आगामी वर्षको बजेटमा सहरी विकास मन्त्रालयअन्तर्गत मात्रै १ लाखका योजना ९९ वटा राखिएको छ । ससाना आयोजनामा बढी बजेट विनियोजन गर्नेमा भौतिक मन्त्रालय पनि अघि छ । यो मन्त्रालयअन्तर्गत ५ लाखका दरले बजेट विनियोजन गरिएका योजना मात्र ६ सय २६ वटा छन्, जसमा सबैभन्दा धेरै रणनीतिक सडक पुल निर्माण तथा पुलपुलेसा संरक्षणका आयोजनामा छन् ।"
चीनमा 'भिजिट नेपाल२०२५,"सचिवस्तरीय बैठक आज नेपाल र चीनका सचिवस्तरीय कूटनीतिक परामर्श संयन्त्रको बैठक मंगलबार काठमाडौंमा बस्दै छ । हरेक वर्ष हुने संयन्त्रको १५औं बैठक गत वर्ष बेइजिङमा भएको थियो ।काठमाडौंमा हुन लागेको संयन्त्रको १६औं बैठकमा नेपालका तर्फबाट परराष्ट्र सचिव सेवा लम्सालले नेतृत्व गर्दै छिन् । चिनियाँ पक्षबाट भने उपविदेशमन्त्री सुन वेइतोङको नेतृत्व रहने बताइएको छ । परराष्ट्र मन्त्रालयका अनुसार सुन भ्रमणका अवसरमा हुने द्विपक्षीय संयन्त्रको बैठकमा दुई देशका सम्पूर्ण विषय र सहकार्यबारेमा छलफल हुनेछ ।परराष्ट्र स्रोतका अनुसार नेपाली पक्षले बैठकका एजेन्डा तयार पारिसकेको छ । चीनबाट भइरहेको आर्थिक सहयोग, व्यापार, लगानी र पर्यटन प्रवर्द्धन, कनेक्टिभिटी विस्तार गर्ने तथा कृषि, शिक्षा, संस्कृति र जनस्तरको सम्बन्धलगायत क्षेत्रमा सहयोग सुदृढ गर्ने विषयमा छलफल गर्ने गरी एजेन्डा तय गरिएको परराष्ट्र स्रोतको भनाइ छ । त्यसभित्र पनि व्यापारमा नेपालबाट राँगाको मासु र हेलेज ग्रास निर्यात गर्ने, व्यापार तथा भुक्तानीमा विज्ञ समूहको बैठक बस्ने, सीमापार २२० केभी प्रसारण लाइन, नेपालमा चिनियाँ लगानीमा भएका परियोजनाहरूलाई छिटो सम्पन्न गर्ने, सीमापार रेलमार्ग, पारवहन र यातायात सन्धिलाई कार्यान्वयनमा लैजाने, सीमा व्यवस्थापन तथा अन्य विविध विषयमा छलफल हुने परराष्ट्र मन्त्रालयका एक अधिकारीले जानकारी दिए ।"
अर्थ संक्षेप,"एनसेल एपमा माछापुच्छ्रे बैंकको प्लेटफर्ममार्फत भुक्तानी काठमाडौं (कास) माछापुच्छ्रे बैंक र एनसेलबीच डिजिटल प्लेटफर्ममार्फत सेवा प्रदान गर्न सम्झौतापत्रमा हस्ताक्षर भएको छ । एनसेलका प्रमुख कार्यकारी अधिकृत जाब्बोर कायुमोभ र माछापुच्छ्रे बैंकका तर्फबाट प्रमुख कार्यकारी अधिकृत सन्तोष कोइरालाले यससम्बन्धी सम्झौतापत्रमा हस्ताक्षर गरे । मोबाइलमा डेटा सकिएपछि ब्यालेन्स नकाटिने र अन्य सुविधा रहेको एनसेलको सधैं अन योजनाअन्तर्गत गरिएको सम्झौताअनुसार माछापुच्छ्रे बैंकमा खाता भएका एनसेलका ग्राहकले बैंकको मोबाइल बैंकिङ एप एमबीएल एमस्मार्टको चेक आउट सर्भिस प्रयोग गरी एनसेलको मोबाइल एप, रिटेलर्स एप, वेबसाइटमार्फत सजिलै ब्यालेन्स रिचार्ज र सेवासुविधा खरिदका लागि भुक्तानी गर्न सक्ने बताइएको छ । एनसेलका वितरक तथा खुद्रा बिक्रेताले पनि रिटेलर्स एपमार्फत सिधै माछापुच्छ्रे बैंकको खातामा रहेको रकमबाट आफ्नो भर्चुअल फन्ड लोड गर्न सक्ने जनाइएको छ । सम्झौताले ग्राहकको डिजिटल यात्रालाई अहज बनाउँदै सधैं अन रहन सहयोग गर्ने विश्वास एनसेल र माछापुच्छ्रे बैंकको छ । काठमाडौं, दिल्ली र दुबईमा पनि श्रीयोगको सेवाकाठमाडौं (कास) सन् २०१९ मा काठमाडौंबाट देशभित्रका प्राविधिकलाई डिजिटल ब्रान्डिङ गर्न सुरु गरिएको श्रीयोगले आफ्नो सेवा दिल्ली र दुबईमा पनि विस्तार गर्ने भएको छ । गुगल प्ले स्टोरमा १ लाखभन्दा बढी डाउनलोड भएको यो एप अहिले आएर झन् उत्कृष्ट सेवा प्रदान गर्न सक्ने नयाँ भर्सनमा अपडेट भइसकेको छ । स्थानीय स्तरमा निर्माण गरिएको यो एपले अब चाँडै काठमाडौं, दिल्ली र दुबईमा पनि आफ्नो सेवा विस्तार गर्ने एपका संस्थापक प्रकाश उप्रेतीले जनाए । सेवा प्रदायकहरूबाहेक दैनिक आवश्यकता र सेवा खोज्नेहरूका लागि पनि यो एप बहुउपयोगी रहेको उनको भनाइ छ । एपमा अहिले शतप्रतिशत भेरिफाई गरिएका युजर मात्र रखिएकामा पेन्टर, फल्स सिलिङ, आल्मिनियम फेब्रिकेटर, ग्रिलसटरसम्बन्धी काम गर्ने, इन्टेरियर डेकोरेटर, घर निर्माण गर्ने ठेकेदार, कर्मकाण्ड गर्ने पण्डित, इलेक्ट्रिसियन, प्लम्बर, व्यापार परामर्शदाता, इभेन्ट प्लानर, क्याटरिङ, निर्माण व्यवसायी, कार्पेन्टर जस्ता समूहमा दक्ष जनशक्तिलाई मेम्बरसिप मोडेलमा आबद्ध गरिएको पनि उप्रेतीले बताए । केएमसीको ललितपुर फनमेनिया काठमाडौं (कास) केएमसी विद्यार्थी उत्प्रेरक कमिटीद्वारा आयोजित वार्षिक कार्यक्रम केएमसी ललितपुर फनमेनिया २०८१ सम्पन्न भएको छ । केएमसी ललितपुर, एओसी र एसीसीद्वारा प्रायोजित प्रस्तुत कार्यक्रम सिग्नेचर कार्यक्रमका रूपमा स्थापना गरिएको हो । कार्यक्रममा एसईई दिएर बसेका देशभरका करिब ३ हजार श्रोता तथा दर्शकको उपस्थिति रहेको आयोजकले जनाएको छ । कार्यक्रममा मौलिक परम्परा झल्किने सांस्कृतिक झाँकीसमेत प्रस्तुत गरिएको थियो । नृत्य, गायन, बाँसुरी वादन आदिको आकर्षक प्रस्तुतिले श्रोता, दर्शकको मन जित्न सफल भएको दाबी गरिएको छ । यस वर्षको कार्यक्रममा समीर श्रेष्ठ (फिट गुड बोइज), प्रजिना फिट रेगन, सुशान्त घिमिरे (रारागा), अचल शाही ठकुरीलगायत कलाकारले प्रस्तुति दिएका थिए ।"
जनप्रतिनिधिको विवादले झन्डै चार दर्जन पालिकामा आएन बजेट,"शिव पुरी (रौतहट), पर्वत पोर्तेल (विराटनगर), सुवास विडारी (मकवानपुर), घनश्याम गौतम (बुटवल), कृष्णप्रसाद गौतम (सुर्खेत) र दीपक परियार (पोखरा)"
स्विस त्रासबाट जोगियो जर्मनी,"फ्र्यांकफर्ट (एएफपी) जर्मनी युरोमा स्विस त्रासबाट आइतबार बल्लतल्ल जोगिएको छ । निकलस फुलक्रगले स्टपेज टाइमा गरेको गोल मदतमा जर्मनीले स्विट्जरल्यान्डलाई ११ को बराबरीमा रोकिएको हो । हंगेरीले भने स्कटल्यान्डलाई १० ले हरायो । त्यसमा हंगेरीका बर्नाबास भार्गाले पीडादायी चोट बेहोरे भने हारले स्कटल्यान्ड प्रतियोगिताबाटै बाहिरिएको छ । डान एन्डोयले पहिलो हाफमा गरेको गोलमा स्विट्जरल्यान्ड जिततर्फ अग्रसर रहेको थियो । त्यस स्थितिमा समूह ए को शीर्षस्थान स्विस टिमकै हुने थियो । तर फुलक्रगले खेलको अन्त्यतिर गरेको गोलमा जुलियन नागल्समनको टिम समूह विजेताको रूपमा अर्को चरण पुग्यो । अन्त्यमा यो एक अंक हकलाग्दो रह्यो, नागल्समनले भने, हामीले पुनरागमनका लागि सक्दो प्रयास गर्यौं । हामी यसका लागि योग्य थियौं । प्रशिक्षकले फुलक्रग जर्मनी टिमका लागि निकै महत्त्वपूर्ण खेलाडी रहेको र टिमकै निर्णायक अंश रहेको बताए । उनको तर्क थियो, जो खेलाडी सब्स्टिच्युट खेलाडीका रूपमा मैदान प्रवेश गर्छ र निर्णायक गोल गर्छ भने उसको महत्त्व त्यसै थाहा हुन्छ । स्टुटगार्टमा हंगेरीका भर्गालाई लागेको चोटका कारण मैदानमै आठ मिनेट खेल रोकिएको थियो । दोस्रा हाफमा विपक्षी गोलरक्षकसँग ठोक्किएर उनलाई चोट लागेको थियो । उनको स्थिति ठीक रहेको बताइएको छ । यी २९ वर्षीय खेलाडीको उपचारका लागि मैदानमा खेलाडीले घेरा बनाएर अरूलाई देख्नबाट रोकेका थिए । त्यो दृश्यले फेरि एकपल्ट युरो २०२० लाई सम्झाएको थियो, जतिबेला डेनमार्कका क्रिस्टियन एरिक्सन हृदयघातका कारण मैदानमै ढलेका थिए । त्यो फिनल्यान्डविरुद्धको खेल थियो । भार्गालाई पछि स्ट्रेचरमा राखेर मैदानबाहिर ल्याइएको थियो । त्यसबेला उनलाई होश आइसकेको थियो । तर उनको गालाको हड्डी टुटेको मानिएको छ । हंगेरीका विङ्गर रालान्ड सलाईले पूरा घटनाक्रम निकै त्रासदीपूर्ण रहेको बताए र यसलाई बिर्सन गाह्रो हुने माने । यता जर्मनीले सम्भवतः नकआउट चरणमा समूह सी को उपविजेताको सामना गर्नेछ र अहिले तत्कालका लागि त्यस स्थितिमा डेनमार्क छ । समूहको शीर्षमा रहेको इंग्ल्यान्डभन्दा डेनमार्क २ अंकले पछाडि छ । लिग चरणको अन्तिम खेलमा सर्बियाको सामना गर्नेछ । सम्भवतः जर्मनीले त्यहाँबाट अगाडि बढ्ने हो भने क्वाटरफाइनलमा स्पेनको सामना गर्नुपर्नेछ । स्पेनलाई यसपल्ट युरोको सबैभन्दा उत्कृष्ट टिममध्ये एक मानिएको छ । स्विट्जरल्यान्डले भने लगातार छैटौंपल्ट ठूलो प्रतियोगिताको नकआउट चरणको यात्रा तय गरेको छ । समूह ए उपविजेताका रूपमा स्विट्जरल्यान्डले अन्तिम १६ मा समूह बी मा दोस्रो स्थानमा रहनेको सामना गर्नेछ । हामीले अन्त्यसम्म संघर्ष त गर्यौं, तर जर्मनी जत्तिको प्रतिद्वन्द्वीलाई रोक्न गाह्रै हुन्छ । हामीले खेलमा असाध्यै राम्रो गरेको मान्न सकिन्छ । यो खेलले तेर्स्याएको चुनौती अपार थियो, स्विस प्रशक्षिक मुराट याकिनले भने । आफ्ना सुरुआती दुई खेलमा स्कटल्यान्ड र हंगेरीलाई हराएको जर्मनी १८ औं मिनेटमा पछाडि परेको थियो, जतिबेला रेमो फ्रयुलरको क्रसलाई एन्डोयले गोलमा परिणत गरे । उनको यो पहिलो अन्तर्राष्ट्रिय गोल हो । जर्मनी टिमलाई अझ समस्यामा पार्ने गथरेर जोनाथन ताहलाई पहेँलो कार्ड देखाइयो र अब यी सेन्टर ब्याकले नकआउट चरणको पहिलो खेल गुमाउने छन् । जर्मनीले सिर्जना गरेको लगातारको दबाबका कारण फ्युल्करगको बराबरी गोल सम्भव भएको थियो । स्कटल्यान्डले भने जितसँगै नकआउट चरणको ढोका खोल्न सक्थ्यो । यससँगै स्कटल्यान्ड पहिलो पटक कुनै ठूलो प्रतियोगिताको दोस्रो चरण पुग्यो । तर, त्यस्तो कथा लेखिएकै थिएन । यसअघिका ११ ठूला प्रतियोगितामा स्कटल्यान्ड पहिलो चरणबाटै बाहिरिएको छ र त्यसमा आठ विश्वकप र तीन युरो छ । यसपल्ट पनि स्कटल्यान्डले तीन खेलमा एकै अंकमात्र हात पार्न सक्यो । जर्मनीसँग हारेयता स्विट्जरल्यान्डलाई बराबरीमा रोकेको स्टिभ क्लार्कको टिमविरुद्ध इन्ज्युरी समयको दसौं मिनेटमा केभिन चोबेले गोल गरे । स्टुआर्ट आम्सट्रङमाथि गरिएको फाउलमा स्कटल्यान्डको जोडदार पेनाल्टीका लागि अपिल थियो । त्यो पूरा नभएकोमा क्लार्क आक्रोसित रहे । उनले भने, भारले त्यसलाई कसरी देखेन र पेनाल्टीको निर्णय भएन, त्यो मैले बुझ्न सकेको छैन । अहिले तत्काल हामीले साह्रै खराब महसुस गरिरहेका छौं, किनभने हामी प्रतियोगिताबाट बाहिरिएका छौं । सम्भवतः तीन अंकमै सीमित हंगेरीले नकआउट चरणमा स्थान बनाउन सक्ने छैन, तर अन्त्यसम्म उसले आस भने लगाएर बस्नेछ ।"
आत्मविश्वासी डेनमार्कको उद्देश्य,"म्युनिख (रोयटर्स) डेनमार्कले यस युरोको लिग चरणको आफ्नो अन्तिम खेलमा मंगलबार सर्बियाको सामना गर्नेछ । यो टिम आफैंमा आत्मविश्वासी रहनेछ । कारण हो, जितले टोलीलाई समूह सी बाट नकआउट चरण पुर्याउने छ । सर्बिया आफैं पनि उत्साही छ, किनभने टोलीले स्लोभेनियाविरुद्ध जसरी अन्तिम क्षणमा बराबरी निकालेको छ, त्यो कमाल छ । डेनमार्कले युरोमा सेमिफाइनल तय गरेको थियो । यसपल्ट पनि टोलीले इंग्ल्यान्डविरुद्ध ११ बराबरीमै राम्रो प्रदर्शन गरेको छ । कास्पर हिजलमन्डको नेतृत्वमा डेनमार्कले शृंखलाबद्ध राम्रो खेलिरहेको छ । इंग्ल्यान्डविरुद्धको त्यसै खेललाई लिएर उनी भन्छन्, यो बराबरीको नतिजा केही हदसम्म निराशाजनक छ । तर हामीले त्यसैले नै यो खेल खेल्यौं, जसरी डेनमार्कले खेल्ने गर्छ । हामीले खेल्ने नै यसरी हो । हाम्रो खेलमा एकातर्फ संयमित पाइन्छ भने अर्कोतर्फ तीव्र आक्रमण । यो नतिजापछि यो समूहमा २ अंकसहित डेनमार्क दोस्रो स्थानमा छ । यो शीर्षमा रहेको इंग्ल्यान्डसँग २ अंकको दूरी हो । स्लोभेनिया तेस्रो स्थानमा छ । टोलीको पनि २ अंक नै छ । डेनमार्कले सर्बियालाई हराउने हो टोलीलाई नकआउट चरण पुग्न पर्याप्त हुनेछ । तर डेनमार्कले यो खेल गुमाउँछ र अर्को खेलमा स्लोभेनिया पराजित हुँदैन भने त्यसको अर्थ प्रतियोगिताबाट बाहिर नै हो । डेनमार्क र स्लोभेनिया दुवैले बराबरी खेल्छ भने तेस्रो स्थानका लागि उनीहरूबीच गोलअन्तर र अन्य तथ्य आउने छ । सर्बियालाई भने यो खेलमा राम्रो गर्ने हो भने टोलीले इंग्ल्यान्डविरुद्धको खेलमा जस्तै प्रदर्शन दोहोर्याउनुपर्नेछ । विशेषतः इंग्ल्यान्डविरुद्ध दोस्रो हाफमा सर्बिया उत्कृष्ट नै रह्यो । सर्बियासामु पनि छनोट अवसर छ र यसका लागि टोलीले डेनमार्कलाई हराउनुपर्नेछ र अन्य खेलमा स्लोभेनियाले इंग्ल्यान्डलाई पराजित नगरोस् । सर्बियाली प्रशिक्षक ड्रागनर स्टोकोभिच भन्छन्, हाम्रो उद्देश्य जित नै हुनेछ । यसका लागि हामी आक्रामक र आकर्षक फुटबल खेल्नेछौं ।"
इंग्ल्यान्डलाई भाग्य बदल्ने अवसर,"कोलोन (रोयटर्स) त्यसो त इंग्ल्यान्डको एउटा खुट्टा युरोको नकआउट चरणमा छ । इंग्ल्यान्ड समूह सी मा तेस्रो स्थानबाट तल झर्ने त सम्भावना पनि छैन । तर इंग्ल्यान्ड प्रतियोगितामा आफ्नो बलियो उपस्थिति देखाउन चाहन्छ । उपाधि दाबेदार मानिएको इंग्ल्यान्ड चाहन्छ, आफ्नो भाग्य बदलियोस् र यो नै अवसर हो । इंग्ल्यान्डले यसैक्रममा मंगलबार सामना गर्नेछ स्लोभेनियाको । इंग्ल्यान्डले यो खेलमा हार टारे पुग्छ समूह जित्न । अर्को खेलमा डेनमार्कले सर्बियालाई हराउन सकेन भने इंग्ल्यान्डलाई आफ्नो खेलको नतिजा पनि बेवास्ता गरे हुन्छ । स्लोभेनियालाई अर्को चरण पुग्ने हो भने इंग्ल्यान्डलाई हराउनैपर्छ । फुटबल पण्डितहरूले अहिलेसम्मको प्रदर्शनमा गारेथ साउथगेटको इंग्ल्यान्डको खुलेर आलोचना गरेका छन् । इंग्ल्यान्डले सर्बियालाई १० ले हराएयता डेनमार्कसँग ११ को बराबरी खेलेको थियो । दोस्रो खेलमा इंग्ल्यान्ड तनावबाट गुज्रिन बाध्य रह्यो । साउथगेट आफैं भन्छन्, हाम्रो खेल मिलिरहेको छैन । हामीले बलमाथि बढी नियन्त्रण राखेर खेल्ने हो भने हाम्रो आत्मविश्वास पनि बढ्नेछ । साउथगेटले सुरुआती दुई खेलमा समान ११ खेलाडी सूची प्रयोग गरेका छन् । के यी प्रशिक्षकले त्यसलाई नकआउट चरणसम्म कायम राख्ने छन् त ? स्लोभेनियाविरुद्ध भने यसलाई पहिले नै परिवर्तन गर्ने अवसर छ । साउथगेटका प्रमुख खेलाडीले आफ्नो भूमिकामा अपेक्षाअनुसार खेल्न सकेका छैनन् । सर्बियासँग स्लोभेनिया आफ्नो पहिलो ऐतिहासिक जित नजिक पुगेको थियो । तर, अन्त्यमा बराबरीमै चित्त बुझायो । स्लोभेनियाका प्रशिक्षक म्याटजाज केक भन्छन्, अहिलेसम्मको प्रदर्शनमा सिद्ध गरेका छौं कि हामी युरोको हकदार छौं । यो टिमले सबैलाई सन्तुष्ट पार्ने फुटबल खेल्छ ।"
एमबाप्पे फर्कने फ्रान्सेली आशा,"डर्टमन्ड (एएफपी) फ्रान्स लगभग युरोको अन्तिम १६ मा पुगिसकेको छ । तर, फ्रान्सको आस हो, टिममा आफ्नो जादुयी खेलाडी केलियन एमबाप्पे फर्कोस र गोलको क्रम फेरि बढोस् । फ्रान्सले मंगलबार आफ्नो समूहको अन्तिम खेलमा पोल्यान्डको सामना गर्न लागेको छ । फ्रान्स स्वाभाविक रूपमा उपाधिको बलियो दाबेदार टिम हो । समूह डी मा २ खेलबाट ४ अंक छ । फ्रान्सले अहिलेसम्म एकै गोल मात्र गरेको छ । यो पनि म्याक्समिलिन वेबरको नाममा आत्मघाती रह्यो । त्यसकै मदतमा फ्रान्सले अस्ट्रियालाई १० ले हराएको थियो । त्यसयता नेदरल्यान्ड्सविरुद्धको खेल भने गोलरहित बराबरीमा टुंगिएको थियो र त्यसमा एमबाप्पे अनुपस्थित रहे । अस्ट्रियाविरुद्धको खेलमा नाकमा चोट बोकेका एमबाप्पे डचविरुद्धको खेलमा बेञ्चमै रहे । आइतबार अभ्यास गर्दा पनि उनले प्रोटेक्टिभ मास्क लगाएका छन् । उनका साथीहरूको इच्छा हो, पोल्यान्डविरुद्ध एमबाप्पेले पुनरागमन गरोस् । उनी अर्को खेल खेल्न असाध्यै इच्छुक छन् र यो कसैका लागि पनि आश्चर्य होइन, मिडफिल्डर आरहेनियन चुहामेनी भन्छन् । उनी थप्छन्, मलाई लाग्छ, एमबाप्पे मास्क लगाएर खेल्न अभ्यस्त भइसकेका छन् । उनलाई लगाउने इच्छा नहुन सक्छ, तर चिकित्सकले जे भन्छ, त्यो मान्नुपर्छ । यसले उनको खेलमा केही पनि फरक ल्याउने छैन । सबैलाई के थाहा छ भने जतिबेला उनी मैदानमा हुने गर्छन्, उनले धेरथोक ल्याउने गर्छन् । वेबरको एकमात्र आत्मघाती गोल पनि एमबाप्पेकै क्रसमा भएको थियो । प्रशिक्षक डिडियर डेसच्याप्सका लागि पनि उनी जत्तिको आक्रामक खेलाडी अरू कोही हुन सक्दैनन् । गोल नभए पनि फ्रान्सको रक्षापंक्ति भने मजबुत देखिएको छ । त्यसैले गोल नगरे पनि गोल नखानुले पनि फ्रान्सलाई लामो बाटो तय गर्न मदत गर्नेछ । फ्रान्सका लागि एक बराबरी नै पर्याप्त छ । उसको सामु त्यो प्रतिद्वन्द्वी छ, जसको प्रतियोगितामा चुनौती समाप्त भइसकेको छ । पोल्यान्ड सुरुआती दुवै खेलमा पराजित छ । अस्ट्रियाले अर्को खेलमा डच टिमलाई हराउन सकेन भने त्यसले फ्रान्सलाई अगाडि बढाउने छ, किनभने पोल्यान्डविरुद्धको खेलमा तलमाथि भए नि । सन् २०२२ को विश्वकप उपविजेतालाई यस समूहमा नेदरल्यान्ड्सभन्दा अगाडि रहने हो भने अलिकति ठूलो अन्तरको जित आवश्यक हुनेछ । तर, अन्तिम १६ को सम्भावित प्रतिद्वन्द्वीलाई लिएर भने खासै फरक पर्ने छैन, तर त्यसपछिका खेलमा कडा विपक्षी टिमले बाटो छेक्ने सम्भावना हुन्छ । पोल्यान्डको एउटै अन्तिम इच्छा हुनेछ, आफ्नो भेट्रान स्ट्राइकर रोबर्ट लेवान्डोस्की कम्तीमा यस खेलमा सुरुदेखि खेलोस् । उनीविना यो टिम फिक्का हुन्छ ।"

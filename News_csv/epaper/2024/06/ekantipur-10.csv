शीर्षक,विवरण
"१५ वर्षमा १२ हजारको मृत्यु, साढे नौ हजार परिवारले पाएनन् क्षतिपूर्ति","परिवारले दाबी गर्दा नेपाली दूतावासले सम्बन्धित देशका स्थानीय वकिलमार्फत अदालतमा मुद्दा दायर गर्छन् । मुद्दा जितेपछि मात्रै आश्रित परिवारले गन्तव्य देशको स्थानीय कानुनअनुसार क्षतिपूर्ति पाउने गरेका छन् । श्रम गन्तव्य मुलुकमा मृत्यु हुने नेपालीको संख्या बर्सेनि १ हजार हाराहारीमा छ । तर, परराष्ट्र मन्त्रालयको कन्सुलर विभागको अभिलेखअनुसार पछिल्ला तीन वर्षमा गन्तव्य देशसँग क्षतिपूर्ति रकम दाबी गर्दै १ हजार ३ सय १४ परिवारले दूतावासमा निवेदन दिएका छन् । श्रमिकका आश्रित परिवारले क्षतिपूर्ति रकम दाबी गरे पनि सहजै पाउने अवस्था छैन । क्षतिपूर्ति नपाइने मनोविज्ञान भएकाले परिवार पहिले हच्किने अवस्था छ । खाडी क्षेत्र र मलेसियामा क्षतिपूर्ति दिइने रकम दर पनि फरकफरक छ । खाडी क्षेत्रमा एक जना श्रमिकको मृत्यु भएमा ब्लडमनी बापत सामान्यतया स्थानीय २ लाख (करिब ७० लाख रुपैयाँ) दिनुपर्ने नियम छ । साउदी अरबमा मृतक श्रमिकका परिवारले तीन प्रकारका क्षतिपूर्ति रकम पाउँछन् । काम गरेको वर्षका आधारमा रोजगारदाता कम्पनीले उपदान दिन्छ । त्यस्तै, कार्यस्थल कसैले हत्या गरेमा वा सडक दुर्घटनामा मृत्यु भएमा ब्लडमनी दिनुपर्ने नियम छ । यस्तो रकम घटनाको प्रकृति हेरेर तोकिन्छ । अर्थात् दोषका आधारमा २५, ५०, ७५ र शतप्रतिशत रहने गरी रकम तोकिन्छ, जेद्दास्थित कार्यवाहक नेपाली महावाणिज्यदूत शत्रुधनप्रसाद पोखरेल भन्छन् । तेस्रो, २४ घण्टा नै कभर हुने गरी जीवन बिमा हुन्छ तर यस्तो बिमा गर्नेर् ेश्रमिकको संख्या भने यहाँ न्यून छ ।साउदीमा श्रमिकहरूलाई क्षतिपूर्ति दिने निकाय गोसीले सडक दुर्घटना र कार्यस्थलमा मृत्यु भएकालाई मात्रै क्षतिपूर्ति रकम दिने गर्छ । गोसीले पीडित परिवारलाई सिधै रकम पठाइदिने गरेको छ । रियादस्थित नेपाली दूतावास र जेद्दास्थित नेपाली महावाणिज्यदूतको कार्यालयले ६ सय जना श्रमिकको क्षतिपूर्तिका लागि मुद्दा लडिरहेका छन् । २०२२ सम्म पीडित परिवारका तर्फबाट अदालतमा बहस गर्न नेपाली दूतावासका प्रतिनिधि आफैं जाने गरेका थिए । तर, साउदी सरकारले अदालतमा अनिवार्य स्थानीय लाइसेन्स वाहक वकिलले मात्रै बहस गर्ने बाध्यकारी नियम ल्याएपछि दूतावासले स्थानीय वकिलसँग सम्झौता गरेको छ । कतार, यूएई, कुवेत, ओमान र बहराइनले पनि यस्तै व्यवस्था गरेका छन् । सरकारले वकिल नियुक्त गर्ने बजेट व्यवस्था नगरेपछि दूतावासले क्षतिपूर्तिबाट आउने रकमको निश्चित प्रतिशत वकिलले पाउने गरी अदालतमा बहस गर्ने व्यवस्था मिलाएको हो ।दूतावासहरूले मुद्दा जितेमा कुल क्षतिपूर्तिको ८ देखि २५ प्रतिशतसम्म वकिलले पाउने गरी सम्झौता गरेका छन् । न्यायिक सेवा दिन दूतावास आफैंसँग स्रोत र जनशक्ति नभएको भन्दै क्षतिपूर्तिकै रकमबाट कट्टा हुने गरी सम्झौता गरिएको हो । मलेसियाका लागि नेपाली राजदूत डिल्लीप्रसाद पौडेल हृदयाघात र रोग लागेर मृत्यु भएका नेपालीले क्षतिपूर्ति नै नपाइरहेको अवस्था दुःखलाग्दो भएको बताउँछन् । यहाँ जो गैरकानुनी हैसियतमा बस्दैन । त्यो मान्छे मलेसियाको सामाजिक सुरक्षा कार्यक्रम (सोस्को) मा आबद्ध भएको हुन्छ । सोस्को नियम मलेसियन नागरिक र आप्रवासीमा विभेद छैन, भन्छन्, तर सोस्कोले कार्यस्थल दुर्घटना र सडक दुर्घटनाको मात्रै समेट्छ । जबकि, मलेसियामा कार्यस्थल दुर्घटनामा ज्यान गुमाउनेको संख्या निकै कम छ । सबैभन्दा बढी प्राकृतिक र रोगसँग सम्बन्धित कारणले मृत्यु भइरहेको छ । सोस्कोको मापदण्डभित्र परेका मृतक श्रमिकका आश्रित परिवारले निश्चित रकम पेन्सन पाइरहेका छन् । त्यस्तो संख्या ७१ जना मात्रै छ ।प्रवासी नेपाली समन्वय समितिका कार्यकारी निर्देशक सोमप्रसाद लामिछाने २४ घण्टाको बिमा सुविधा दिई सोस्कोभित्र जोड्न सके मृतकका सबै परिवारले राहत पाउने अवस्था रहेको बताउँछन् । मलेसियाको अभ्यास अरूका लागि नमुना हो । तर, यसले पनि कार्यस्थल र सडक दुर्घटना मात्रै समेट्छ, उनी भन्छन्, हामी वैदेशिक रोजगारीमा गएका सबै श्रमिकको २४ घण्टा नै सुरक्षाको जिम्मेवारी लिन सम्बन्धित देशसँग बलियो कूटनीतिक पहल गर्न चुकिरहेका छौं ।"
दाहालले दिए बधाई,"कानुन, न्याय तथा संसदीय व्यवस्थामन्त्री पदम गिरी, भारतका लागि नेपाली राजदूत शंकर शर्मालगायत नेपाली अधिकारीहरू शपथग्रहण समारोह र रात्रिभोजमा सहभागी भए । प्रधानमन्त्री दाहालको सोमबार राष्ट्रपति मुर्मूसँग भेटघाटको कार्यक्रम छ । त्यसबाहेक विदेशमन्त्रीको जिम्मेवारी पाउने नयाँ मन्त्रीले दाहाललाई उनी बसेको होटल ताज प्यालेसमा भेट्ने तय भएको छ । यसअघिकै विदेशमन्त्री एस जयशंकरले मन्त्रीको शपथ लिएका छन् । उनले नै विदेशमन्त्रीको जिम्मेवारी पाउने सम्भावना छ । दाहाल सोमबार स्वदेश फर्किनेछन् ।"
पुलमा फस्दा २ खच्चड मरे,"दाहालका अनुसार एक खच्चड पुलमै मरेको थियो भने अर्कोको नदीमा खसाल्ने क्रममा मरेको हो ।दैलेख र अछाम जोड्न उक्त पुल २०५९ सालमा बनाइएको थियो । २२ वर्ष पुरानो पुल जीर्ण भइसक्दा पनि त्यसैबाट आउजाउ गर्नुको विकल्प थिएन, डीएसपी दाहालले भने, खिया लागेको लट्ठा बढी भारका कारण चुँडिएपछि दुर्घटना हुन पुगेको हो । विनायक नगरपालिका९ भाटगाउँका राजेन्द्र बोहरा, जीवन रोकामगर र नैनसिंह रोकायका १४ वटा खच्चड पुलमा फसेका थिए । उनीहरूले स्थानीय नवीन नेपालीलाई खच्चड हेरालुका रूपमा दैलेख पठाएका थिए । विनायक नगरपालिका९ तामकोटमा सडक नपुगेकाले खच्चडको सहायताले खाद्यान्न ढुवानी हुने गरेको नेपालीले बताए । खच्चडहरू बीच भागमा पुगेपछि पुल कोल्टे फर्कियो, सबै खच्चडको खुट्टा जालीको बीच भागमा अड्किएका थिए, लामो समयसम्म जालीभित्र अड्किँदा रगतसमेत बगेको थियो, नेपालीले भने, त्यसपछि न म अघि बढ्न सकें, न खच्चडलाई नै फिर्ता गर्न । पुलबाटै गुहार मागेपछि स्थानीयहरू आएर केहीलाई उद्धार गर्न सकियो । खच्चडको उद्धार गर्न झन्डै ५ घण्टा लागेको थियो । खच्चड उद्धारपछि पुल पूर्ण रूपमा बन्द गरिएको डीएसपी दाहालले जानकारी दिए ।"
गाविस सचिवदेखि सहसचिवसम्म,"(पाँचथर) स्नातक तह तेस्रो वर्षमा अध्ययन गर्दासम्म मेखबहादुर मंग्रातीले निजामती सेवामा प्रवेश गर्छु भन्ने सोचेकै थिएनन् । सिन्धुलीको कमलामाई नगरपालिका४ मा जन्मेका उनलाई शिक्षण पेसा औधी मन पर्थ्यो । बाआमाको इच्छा पनि छोरो शिक्षक बनोस् भन्ने थियो । औपचारिक अध्ययन सकेपछि गाउँकै स्कुलमा पढाउँछु भन्ने सोचमा थिए उनी । फेरि मास्टर बन्दा पाइने सम्मान र इज्जत सम्झिएरै पनि उनी मख्ख थिए । त्यसैले घरनजिकैको जनज्योति माविबाट एसएलसी सकेर सिन्धुली बहुमुखी क्याम्पसमा भर्ना भए, सोही क्याम्पसबाट शिक्षा शास्त्र संकायमा स्नातक (बीएड) गरे । २०६५ मा बीएड तेस्रो वर्षको परीक्षा नजिकिँदै थियो । त्यही बेला लोक सेवा आयोगले वाग्मती अञ्चलका लागि दरखास्त आह्वान गर्यो । विज्ञापनमा दलित समुदायबाट खरिदार पदका लागि एउटा कोटा तोकिएको रहेछ । त्यो बेला लोक सेवाका फारम जिल्ला हुलाक कार्यालयबाट भर्ने चलन थियो, मंग्रातीले हुलाकबाटै फारम भरे । खरिदारको परीक्षा र बीएड तेस्रो वर्षको अभ्यास शिक्षणको समय जुध्यो । लोक सेवा छोडौं कि अभ्यास शिक्षण ? दुविधा चिर्दै लोक सेवा दिने निर्णय लिए । खोटाङ पुगेर परीक्षा दिएका उनको पछि खुला र समावेशी दुवैतर्फ नाम निस्कियो । २०६६ असारमा सोलुखुम्बुको बाकु गाविस सचिवका रूपमा पोस्टिङ भयो । करिब १५ वर्षअघि सोलुखुम्बुमा गाविस सचिवका रूपमा निजामती सेवा प्रवेश गरेका ३७ वर्षीय उनै मेखबहादुर मंग्राती हाल नेपाल सरकारको सहसचिव छन् । हालै पाँचथरबाट सप्तरीको प्रमुख जिल्ला अधिकारीमा सरुवा भएका उनले सेवा प्रवेश गरेको ८ औं महिनामा नायब सुब्बा र १६ औं महिनामा अधिकृतमा नाम निकाले, त्यो पनि खुला र समावेशी दुवै समूहबाट । २०६६ मा खरिदार पदबाट सुरु भएको मंग्रातीको निजामती सेवा यात्रामा कहिल्यै ब्रेक लागेन । करिब १० वर्ष अधिकृतका रूपमा काम गरेपछि सहसचिवको परीक्षा उत्तीर्ण गरेका उनले हालसम्म जुन पदमा जागिर खाए त्यसका लागि कहिल्यै दोहोर्याएर परीक्षा लेख्न परेन । २०७४ मा उपसचिव पदका लागि दिएको परीक्षामा भने वैकल्पिक उम्मेदवारका रूपमा मात्रै छनोट भएको थिएँ, अर्को वर्ष सोझै सहसचिवमा नाम निस्केकाले उपसचिवको परीक्षा पनि दोहोर्याउन परेन, उनी सम्झिन्छन् ।२०६६ असारमा खरिदार भएर गाविस सचिवको भूमिकामा गएपछि सोही माघमा नायब सुब्बा पदमा नाम निस्क्यो, अब उनको पोस्टिङ पुरातत्त्व विभागमा भयो । २०६७ कात्तिकमा शाखा अधिकृत पास भए । स्टाफ कलेजमा तीन महिनाको तालिमपछि गृह मन्त्रालयमा पोस्टिङ भयो । मन्त्रालयले उनलाई महोत्तरीस्थित इलाका प्रहरी कार्यालय गौशाला पठायो । मधेश आन्दोलनका कारण इलाका प्रशासन कार्यालयबाट काम गर्ने अवस्था थिएन । जिल्ला प्रशासन कार्यालय महोत्तरीमै रहेर कार्यसम्पादन गरे । २०६८ देखि २०७१ सालसम्म झन्डै तीन वर्ष जिल्ला प्रशासन कार्यालय भोजपुरमा सहायक प्रमुख जिल्ला अधिकारीका रूपमा कार्यसम्पादन गरे । त्यसपछि मोरङ जिल्ला प्रशासनमा सरुवा भयो । त्यहाँ प्रशासकीय अधिकृतका रूपमा २०७३ असोजसम्म काम गरे । महोत्तरी, भोजपुर र मोरङका प्रशासन कार्यालयमा भिन्न जिम्मेवारीमा रहेर काम गर्दा प्रशासन के हो ? र, सेवा प्रवाह कसरी गर्ने भन्ने विषयमा धेरै सिक्ने र बुझ्ने अवसर मिल्यो तिनै अनुभवले सीडीओका रूपमा कार्यसम्पादन गर्न सजिलो भएको छ, मंग्राती भन्छन् ।मंग्रातीसँग स्थानीय तहको प्रमुख प्रशासकीय अधिकृत भएर पनि काम गरेको अनुभव पनि छ । उनले २०७३ असोजदेखि फागुनसम्म डडेलधुराको अमरगढी नगरपालिकामा प्रमुख प्रशासकीय अधिकृतका रूपमा काम गरे । त्यसपछि करिब एक वर्ष ललितपुरको महालक्ष्मी नगरपालिकामा प्रशासन शाखा प्रमुखको जिम्मेवारी निर्वाह गरे । उनले २०७४ मा संसद् सेवातर्फ उपसचिव पदका लागि लिखितमा नाम निकाले पनि काम विशेषले अन्तर्वार्तामा सहभागी हुन भ्याएनन् । २०७६ मा दलित आयोगमा सरुवा भयो । त्यहीँ रहँदा सहसचिवको परीक्षा तयारी थाले । सहसचिवमा दलित कोटाबाट नाम निस्क्यो । स्टाफ कलेजमा पाँच दिनको तालिम लिएर मधेश प्रदेशको मुख्यमन्त्री तथा मन्त्रिपरिषद्को कार्यालय सरुवा भयो । त्यहाँ १५ महिना काम गरेपछि पुनः गृह मन्त्रालय फर्के । डेढ महिनापछि २०७९ चैत १९ गते उनी प्रमुख जिल्ला अधिकारीको जिम्मेवारी लिएर पाँचथर आइपुगे । झन्डै १४ महिनाको पाँचथर बसाइपछि जेठ १७ गते उनी सप्तरीको प्रमुख जिल्ला अधिकारीमा सरुवा भएका छन् । प्रजिअको जिम्मेवारी लिएर उनी पाँचथर आएको तीन महिना पुग्दै थियो । २०८० असार २ गते हेवा खोलामा ठूलो बाढी आयो । बाढीले ठूलो धनजनको क्षति भयो ।याङवरक, फालेलुङ र हिलिहाङका विभिन्न ठाउँमा लगाएका पुल बगे, मानिसहरू पहिरोका कारण खोचमा फसे । त्यो बेला च्याङथापु र फलैंचा जस्ता विकट ठाउँमा राहत पुर्याउन र फसेकालाई हेलिकोप्टरबाट उद्धार गर्न सक्रिय रूपमा खटे । सायद गृह मन्त्रालयअन्तर्गत विभिन्न जिल्लामा भिन्न भूमिकामा कार्यसम्पादन गर्दै अनुभव नबटुलेको भए त्यो महाविपद्सँग सामना गर्न निक्कै कठिन हुन्थ्यो । मातहतका प्रहरीसँगै नागरिक समाज, सञ्चारकर्मी र आमनागरिकसँगको हातेमालोबाट पीडितको उद्धार र राहत सम्भव भयो, मंग्राती भन्छन्, हेवा खोलामा बगेको पुल २९ दिनमा बन्यो, यिनलाई मैले उपलब्धिका रूपमा सँगालेको छु ।मंग्रातीका पिता साक्षर थिए, आमा भने निरक्षर । बाआमाको इच्छा छोरो शिक्षक बनोस् नै भन्ने थियो, मलाई पनि शिक्षण पेसा मन पर्थ्यो, उनले भने, त्यही भएर शिक्षाशास्त्रमै बीएडसम्मको औपचारिक अध्ययन पूरा गरेको हुँ । खरिदारदेखि सहसचिवसम्मका सबै परीक्षामा हात लागेको सफलताले जीवन यात्रा निजामती सेवामै रहने पक्का भयो । कम बोल्ने र सोचेर निर्णय गर्ने स्वभावका मंग्रातीले निजामती सेवा प्रवेशपश्चात् जनप्रशासन र राजनीतिशास्त्रमा स्नातकोत्तर अध्ययन पूरा गरेका छन् । योसँगै उनले कानुनमा स्नातक गरेका छन् । अब एमफिल गर्ने सोच छ तर प्रक्रिया चाहिँ सुरु गरेको छैन, उनले भने । निजामती सेवामा ५८ वर्ष पुगेपछि अनिवार्य अवकाश हुन्छ । यद्यपि उनी आफैं उमेर हदसम्म जागिर खाने सम्भावना कम देख्छन् । अबको ५७ वर्षमा सचिवमा बढुवा हुन्छु, त्यसपछि सचिवमा ५ वर्ष र मुख्यसचिव भइयो भने ३ वर्षभन्दा धेरै जागिर खान पाइन्न, लक्ष्य मुख्यसचिवसम्म पुग्ने नै हो, मंग्राती भन्छन्, अबको १५ वर्षपछि अनिवार्य अवकाश लिनुपर्ने बाध्यता आइलाग्न सक्छ । ५२५३ वर्ष पुग्दासम्म मात्रै जागिर खाने सम्भावना देखेको छु ।मंग्रातीले जिल्ला प्रशासन पाँचथरमा सीडीओको भूमिका निर्वाह गर्ने क्रममा सेवाग्राहीका गुनासा आफैंले सुन्ने अभियान चलाए । उनको पहलमा नागरिकता र राहदानी फारममा लिइने मनपरी शुल्क नियमन भएको छ । प्रत्येक कार्यालयमा सूचना अधिकारी तोकिए । योबाहेक उनले जिल्लाका सबै स्थानीय तहमा पुगेर गुनासा सुन्न थाले । सप्तरीको जनप्रशासन सुधार्न पनि आफूले हरदम प्रयत्न गर्ने उनको प्रतिबद्धता छ । जिल्ला प्रशासनमा रहँदा दैनिकजसो पासपोर्ट बनाएर अवसर खोज्दै बिदेसिने युवाहरूको ताँती देख्दा भने मन चसक्क दुख्ने गरेको बताउँछन् मंग्राती । सम्भावना नेपालमै छन्, लोक सेवाले खुलाएका कतिपय पदमा मान्छे नै पुग्दैनन्, केही समावेशीतर्फ प्रतिपर्स्धा कमै हुन्छ, परीक्षामा सामेल भएर उत्तीर्ण अंक प्राप्त गर्नेहरूको नाम स्वतः निस्कने सम्भावना रहन्छ, राम्रो मिहिनेत गर्ने विद्यार्थीले खुला र समावेशी सबै समूहमा नाम निकाल्छन्, तर लोक सेवा भिड्ने र प्रतिस्पर्धामा उत्रिनुपर्ने जनशक्ति दिनदिनै बिदेसिइरहेको छ, उनी भन्छन्, पुस्तक, पत्रपत्रिका पढ्ने, विचार र विवेचना हेर्ने बानी बसालौं, पत्रपत्रिकाका सम्पादकीय र लेख अनिवार्य पढौं, लोक सेवाको विधि पद्धति बुझौं, यसो भयो भने नेपालमै ठूलो जनशक्ति व्यवस्थापन हुने ठाउँ छ, देशलाई श्राप दिँदै बिदेसिनु गलत हो, यसले एकदिन आफैंलाई आत्मग्लानि हुन सक्छ । मंग्राती फुर्सदका समयमा कुनै न कुनै पुस्तक पढ्छन् । निरन्तरको अध्ययन र लगावले नै उनले यत्तिका सफलता हात पारेका हुन् ।सरकारले २०६५ मा पहिलो पटक लोक सेवा आयोगमा निजामती प्रशासनलाई समावेशी बनाउने नीति लियो । त्यसपछि नेपालको निजामती प्रशासनमा समावेशी सिद्धान्तले मिहिनेत गर्नेहरूका लागि सम्भावनाका नयाँ ढोका खोलेको उनको अनुभव छ । निजामती प्रशासनमा दिन प्रतिदिन आकर्षण घटिरहेको छ । अनन्तकालमा यसले देशको भलो गर्दैन, कक्षा १२ उत्तीर्ण गरिसक्दा युवाशक्ति विभिन्न बहानामा बिदेसिन पुग्छन्, यो देशका लागि घाटा हो । राम्ररी मिहिनेत गर्ने हो भने लोक सेवा र शिक्षक सेवा पास गर्न गाह्रो छैन, मंग्राती भन्छन्, एक वर्ष राम्ररी पढ्नुभयो भने लोक सेवा पास गर्नुहुन्छ, मैले सानैदेखि सरकारी स्कुल पढें, ट्युसन र कोचिङ अहिलेसम्म गएको छैन, घरछेउको क्याम्पस पढें, मिहिनेत गरेअनुसार नतिजा पनि राम्रै आयो । मंग्राती दलित समुदायका सदस्य हुन् । तर उनले लोक सेवा आयोगका परीक्षामा दलित र खुला कोटाबाट नाम निकाले । प्रतिस्पर्धा गर्न सक्नेको दुवै समूहमा नाम निस्कन्छ अलि कम मिहिनेत गर्नेले कोटामा मात्रै भए पनि नाम निकाल्छन्, त्यसैले निजामती प्रशासन समावेशी बनेको हो, उनले भने, लोक सेवा तयारी गरिरहेका जोकोहीले निराशाभन्दा आशा धेरै राख्नुपर्छ । अध्ययनको दायरा फराकिलो बनाउनुपर्छ । तोकिएको पाठ्यक्रममा मात्रै सीमित बन्नु हुँदैन । सामाजिक सञ्जालको उपयोग गर्नुपर्छ, लतमा फस्नु हुँदैन । अहिले निजामती प्रशासनमा दलित समुदायका दुई जना मात्रै सहसचिव छन् । एक जना मंग्राती नै हुन् भने अर्का प्रदीप परियार । परियार हाल काठमाडौं महानगरपालिकाको प्रमुख प्रशासकीय अधिकृत छन् । उनको अनुभवमा अझै पनि सार्वजनिक प्रशासनमा धेरै बेथिति छन् । सेवा जनमुखी हुन सकेको छैन । अधिकांश कर्मचारीले आफ्नो कर्तव्य बुझ्न सकेका छैनन् । भूगोल र पेसाको प्रकृतिअनुसार सेवासुविधा पर्याप्त छैन, निजामती सेवामा प्रवेश गर्नुलाई धेरैजसोले जागिर खानु मात्रै सम्झन्छन् । यस्ता परम्परागत सोच त्यागेर आफ्नो कर्तव्यलाई सेवामुखी बनाउनुपर्ने उनको बुझाइ छ । बेलाबखत सार्वजनिक प्रशासनमा हुने राजनीतिक हस्तक्षेप र दबाबले राम्रो गर्छौं भन्ने कर्मचारीको भावनामा ठेस लाग्ने गरेको मंग्रातीको बुझाइ छ । सरुवा र बढुवामा पूर्वाग्रही नभई कामको मूल्यांकन गर्दै राम्रोलाई प्रोत्साहन र कार्यसम्पादनमा कमजोर देखिएकालाई राम्रो बनाउन कार्यालय प्रमुखको भूमिका अपरिहार्य हुने उनी बताउँछन् । नागरिकले तिरेको करबाट संकलित राज्यकोषबाट तलब सुविधा लिएर सेवालाई जनमैत्री बनाउन नसक्नु समग्र कर्मचारी प्रशासनको कमजोरी हो, मंग्रातीले भने, त्यस्ता कार्यले सेवाग्राहीको भावनामा ठेस लागिरहेको हुन्छ, यसलाई सुधार्नु नै आजको प्रमुख चुनौती हो ।"
"अस्थिर सरकार, अस्थिर राजदूत","मुलुककै प्रतिनिधित्व गर्ने गरी राजदूतमा नियुक्ति दिएर विभिन्न मुलुकमा पठाउँदा कार्यकाल चार वर्ष तोकिएको हुन्छ । तर राजनीतिक भागबन्डाबाट नियुक्ति गरेर पठाइएका राजदूतले चारवर्षे कार्यकाल विरलै पूरा गर्छन् । कारण सरल छ नयाँ सरकार बन्नासाथ पहिलेका राजदूत फिर्ता बोलाइन्छ र पुनः दलीय भागबन्डा गरेर अर्को व्यक्ति पठाइन्छ । त्यसमाथि हामीकहाँ सरकार छिटोछिटो परिवर्तन भइरहेको हुन्छ । गएको बिहीबार पनि सरकारले ११ मुलुकका राजदूतलाई फिर्ता बोलाएको छ, जसमा २०७८ माघदेखि गत माघसम्ममा नियुक्ति पाएकाहरू परेका छन् । यसरी छिटोछिटो राजदूत परिवर्तन गरिरहँदा कूटनीतिक सम्बन्धमा पर्न सक्ने असरहरूलाई कहिल्यै गम्भीर रूपमा लिएको पाइँदैन ।नेपालले ३० देशमा रहेका दूतावास र संयुक्त राष्ट्रसंघका तीन स्थायी नियोगमा राजदूत पठाउँछ । राजदूत नियुक्तिसम्बन्धी निर्देशिकाअनुसार ५० प्रतिशतमा नघट्ने गरी परराष्ट्र सेवाका राजपत्रांकित विशिष्ट वा प्रथम श्रेणीका अधिकृतबाट राजदूत नियुक्ति गर्नुपर्छ । बाँकी ५० प्रतिशतमा सरकारले राजनीतिक व्यक्तिहरूलाई राजदूत बनाएर पठाउने अभ्यास छ । कार्यकाल पूरा नगरी फर्कनेहरू यिनै राजदूतहरू पर्छन् । परराष्ट्रका कर्मचारीभन्दा राजनीतिक व्यक्तिलाई राजदूत बनाएर पठाइनुलाई सम्बन्धित मुलुकलाई बढी महत्त्व दिएको अर्थका रूपमा लिने गरिन्छ । त्यसैले चीन, भारत, अमेरिका, बेलायतजस्ता शक्ति राष्ट्रहरूमा राजनीतिक नियुक्तिमार्फत राजदूत पठाउने गरिएको छ । तर तिनै मुलुकका राजदूत छिटोछिटो फेरेर सरकारले कच्चा कूटनीतिक व्यवहार देखाइरहेको छ । यसपालि कतिसम्म अपरिपक्वता देखियो भने प्रधानमन्त्री पुष्पकमल दाहालको भारत भ्रमणको तीन दिनअघि त्यहाँ रहेका नेपाली राजदूत शंकर शर्मालाई बोलाइयो । यता राजदूत फिर्तीको निर्णय हुँदा प्रधानमन्त्री दाहाललाई भारतबाट समकक्षीको शपथग्रहण समारोहमा उपस्थितिका लागि निमन्त्रणा आइसकेको थियो । तेस्रो कार्यकालका लागि प्रधानमन्त्रीमा नियुक्त नरेन्द्र मोदीको शपथग्रहण समारोहमा आइतबार पुष्पकमल दाहाल फिर्ता बोलाइएका तिनै राजदूतसहित उपस्थित भए । सरकारले केही दिन धैर्य देखाउन नसक्दा यस्तो बिझाउने परिदृश्य सिर्जना हुन पुगेको हो । गत फागुन २१ मा बनेको नयाँ गठबन्धनका दलहरूबीच राजदूतमा भागबन्डा गर्न सरकारले पुराना राजदूतहरूलाई फिर्ता बोलाएको सहजै बुझ्न सकिन्छ । सरकारले अहिले प्रतिपक्षमा पुगेका कांग्रेस, जसपा नेपाल, नेपाल समाजवादी पार्टीको कोटामा नियुक्ति पाएका राजदूतहरूलाई फिर्ता बोलाएको हो । त्यसमा सत्तारूढ एकीकृत समाजवादीको कोटामा परेका दुईमध्ये एक जना पनि परेका छन् । फिर्ता बोलाइएकामध्ये सबैभन्दा पुराना राजदूतमा ज्ञानचन्द्र आचार्य (बेलायत), श्रीधर खत्री (अमेरिका) र शंकर शर्मा (भारत) छन् । केपी शर्मा ओली नेतृत्वको सरकार ढलेर कांग्रेस, माओवादी, एकीकृत समाजवादीलगायत दलको गठबन्धन सरकार बनेपछि उनीहरू तीनै जनाको एकैपटक सिफारिस र संसदीय सुनुवाइ भएको थियो । नियुक्ति भने आचार्यले २०७८ माघ १४, खत्रीले फागुन १५ र शर्माले चैत ६ मा पाएका थिए । अब २०७९ जेठ २६ नियुक्त नरेशविक्रम ढकाल (कतार), असार २४ मा नियुक्त नवराज सुवेदी (साउदी अरब), साउन ३ मा नियुक्त शर्मिला पराजुली ढकाल (स्पेन) र रामस्वार्थ राय (डेनमार्क), साउन १८ मा नियुक्त ज्योति प्याकुरेल भण्डारी (दक्षिण कोरिया), भदौ २४ मा नियुक्त डिल्लीराज पौडेल (मलेसिया) र पुस ३ मा नियुक्त कान्ता रिजाल (इजरायल) पनि फर्कनुपर्ने भएको छ । गत माघ २६ मा पोर्चुगलका लागि राजदूतमा नियुक्ति पाएका सनिल नेपाललाई भने उता नपुग्दै सरकारले फर्काएको छ । राजदूत नियुक्तिलाई यसरी दलीय भागबन्डामा सीमित गरेर हेरिनु हुँदैन । राजदूतको भूमिका दुईदेशीय सम्बन्ध सुदृढीकरण र त्यहाँ रहेका नेपाली नागरिकका लागि सहजीकरण गर्नेमा मात्र सीमित छैन । सहायता एवं लगानी भित्र्याउने, व्यापारव्यवसाय बढाउनेजस्ता मुलुकको बृहत्तर स्वार्थमा समेत काम गर्नुपर्ने हुन सक्छ । राम्रो कार्यसम्पादन गरिरहेको राजदूतलाई हठात् बोलाउने प्रवृत्ति गलत छ । यस्तो प्रवृत्तिले निरन्तरता पाउने अवस्थामा नयाँ नियुक्ति पाएर जाने राजदूतले पनि उच्च मनोबलसाथ काम गर्न सक्दैन । राजदूत नियुक्तिसम्बन्धी निर्देशिकाले राजदूत पद रिक्त हुनुभन्दा सामान्यतया तीन महिनाअगाडि नियुक्तिसम्बन्धी आवश्यक प्रक्रिया सुरु गर्नुपर्नेछ भनेको छ । तर मन्त्रिपरिषद् निर्णयबाट हठात् फिर्ताको निर्णय गरिने हुनाले निर्देशिकाको उक्त मापदण्ड पालना हुने गरेको पाइँदैन । सम्बन्धित मुलुकबाट राजदूत फर्किसकेपछि पनि लामो समयसम्म राजदूत पद खाली रहने समस्या छ । यसपालि राजदूत फिर्ताको निर्णय भए पनि नयाँ नियुक्तिका लागि मन्त्रिपरिषद्ले सिफारिस गरेको छैन । सिफारिसपछि पनि संसदीय सुनुवाइ, एग्रिमोजस्ता प्रक्रिया पूरा गर्नुपर्ने भएकाले नियुक्तिमा समय लाग्छ । राजदूतलाई फिर्ता बोलाइसकेपछि अब सरकारले सम्बन्धित मुलुकमा नयाँ राजदूत पठाउने प्रक्रिया तत्काल अघि बढाउन जरुरी छ । राजदूतमा कूटनीति बुझेको क्षमतावान् व्यक्ति छनोट गर्नुपर्छ र छनोट प्रक्रिया पनि विधिसम्मत हुनुपर्छ । निर्देशिकाले नियुक्ति प्रक्रियाको प्रारम्भ परराष्ट्र मन्त्रालयबाट हुने भने पनि मन्त्रालयलाई जानकारी नदिई दलीय भागबन्डा गरेर मन्त्रिपरिषद्मा प्रधानमन्त्रीले सोझै प्रस्ताव पेस गर्ने पद्धति देखिने गरेको छ, त्यसलाई रोक्नुपर्छ ।"
भूमिहीनमाथि राजनीति कहिलेसम्म ?,"सरकारले राष्ट्रिय भूमि आयोग खारेज गर्यो । अदालतले सरकारको उक्त निर्णयमा अंकुश लगायो । त्यसको असर खेतीमा काम गर्ने तर आफ्नो जमिन नहुने भूमिहीन परिवारमा पर्यो । तर राज्यका बागडोर सम्हालेकाहरूले भूमिहीन सुकुम्बासीको न्यायका लागि खासै चासो नदिएकै हो भन्दा फरक नपर्ला किनकि सरकार मौन छ । भूमिहीनको पक्षमा न अदालत नै छ । के भूमिहीन मान्छे होइनन् ? यिनको समस्या समाधान गर्ने सबैको दायित्व होइन र ? अझ सरकारमा बस्नेले यो समस्या समाधान गर्नुपर्छ भनेर दृढताका साथ लाग्नुपर्नेमा किन पुरानो खेल खेलेको हो ? नयाँ नेपालमा भत्काउने र बनाउने पुरानै खेल छ । एक पटक गहिरोसँग सोचौं । के यो न्यायसंगत छ त ?सुकुम्बासीहरूले कहिल्यै भनेनन्, जग्गाधनीको जमिन खोसेर हामीलाई दिनुपर्छ । न उनीहरूले सहरको मुख्य चोकमा भएको महँगो घडेरी देऊ भनेर सरकारसँग माग गरेका छन् । मात्र उनीहरूको माग भनेको जहाँ बसेको छ, जुन जमिन जोतिआएको छ, त्यही जमिनको लालपुर्जा दिनुपर्छ, सुरक्षित बास दिनुपर्छ भन्ने हो । संविधानको मौलिक हकमा भएको अधिकार उनीहरूले मागेका छन् । तर यसरी जमिन पाउने आसमा बसेका भूमिहीनमाथि कुठाराघात भएको छ । नेपालमा गणतन्त्र स्थापनापछि बनेको संविधानपश्चात् दुइटा आयोग बने । तर ती आयोगलाई सरकार परिवतर्नसँगै ढालियो । के आयोग कार्यकर्ता भर्ती केन्द्र हो र ? भूमिको समस्या समाधान गर्न आयोग बनेको भए पहिला बनेका आयोगहरूलाई निरन्तरता दिइन्थ्यो । आजसम्मको घटनाक्रमलाई हेर्दा राजनीतिक दल र सरकारले भूमिको समस्या समाधान गर्न नचाहेको प्रस्ट देखिन्छ । अब अति भयो । भूमिहीनलाई कति झुक्याउने ? भूमिहीनमाथि राजनीति कहिलेसम्म ? भवानी घिमिरे, हरिपुर नगरपालिका, सर्लाही"
ओलीको बोली,"एमाले अध्यक्ष केपी शर्मा ओलीको बोली बचनको निकै चर्चापरिचर्चा हुने गरेको छ । उनका कतिपय अभिव्यक्ति आपत्तिजनक खालका हुन्छन् । कहिले काठमाडौंका मेयर बालेन शाहबारे बोल्छन्, त कहिले आफ्नै पार्टी संलग्न रहेको मन्त्रिपरिषद्की सदस्य सुमना श्रेष्ठलाई लक्ष्य गर्दै विदेशबाट आएकी महिला भनेर गिज्याउँछन् । कहिले रवि लामिछाने, कहिले माधव नेपाललाई उडाउने शैलीमा बोल्छन् । ओलीले यस्तो छुद्र बोली र संस्कृति कुन पाठशालाबाट सिके ? यसले हाम्रो भावीपुस्तालाई कस्तो शिक्षा दिन्छ ? न्युरोडको फुटपाथ विस्तारमा सडक विभागले अवरोध गरेपछि काठमाडौंका मेयर बालेनले ओलीलाई लक्ष्य गरी सामाजिक सञ्जालमा कडा स्टाटस लेखेका थिए । उनले ओली सरकारका पालामा टी इस्टेटको जग्गा हिनामिनाका लागि १० हजार करोडको खेल भएको भन्दै ओलीलाई कारबाही हुनुपर्ने आशय उल्लेख गरेका थिए । उनले त्यसअघि गिरीबन्धु टी इस्टेटको जग्गाका विषयमा सर्वोच्च अदालतले गरेको फैसलाको पूर्णपाठ आएपछि पनि ओलीलक्षित स्टाटस लेखेका थिए । बदलामा ओलीले बालेनलाई झिँगासँग तुलना गरे । उनले गिरीबन्धु जग्गामा फैसला गर्ने न्यायमूर्तिहरूका विषयमा पनि टिप्पणी गरे । आफू मात्र जान्ने हुँ भन्ने अहम् ओलीमा देखिन्छ । बालेनले सुकुम्बासी हटाउन खोजेको विषयमा पनि ओलीले टिप्पणी गरे । ओलीको यस्तो अभिव्यक्तिले उनी र उनको पार्टी एमालेकै छविमा समेत असर पुर्याउँछ । यही रूपमा ओलीले बोलिरहने हो भने गठबन्धन सरकार कुनै पनि दिन ढल्न सक्छ । त्यसको जिम्मा ओली र एमाले दुवैले लिनुपर्छ । गोपाल देवकोटा, गोकर्णेश्वर, काठमाडौं"
स्वच्छ वातावरणको परिकल्पना,"संयुक्त राष्ट्रसंघको आह्वानअनुसार सबै मुलुकले हरेक वर्ष जुन ५ मा विश्व वातावरण दिवस मनाउँछन् । विश्व वातावरण दिवसले पृथ्वीलाई फोहोर नगरी कुनै पनि प्रकारले दूषित बनाउनु हुन्न, हाम्रो भूमि अथवा हामी जिउने पृथ्वीलाई स्वच्छ राख्न सकियो भने मात्र हामी सबैको भविष्य स्वच्छ र सुरक्षित रहन सक्छ भन्ने सन्देश प्रवाह गर्छ । स्वच्छ वातावरणका लागि अन्तर्राष्ट्रिय मञ्चमा गरिएको प्रतिबद्धता पूरा गर्नु आजको आवश्यकता हो । विश्वमा जनसंख्या बढ्दो छ । मानिसको लापरबाहीका कारण हामीले प्रति ५ सेकेन्डमा दुई पटक फेर्ने श्वास नै प्रदूषित बन्दै छ । जलवायु परिवर्तन र संसारभरि बढ्दो प्रदूषित वातावरणले जैविक विविधताको विनाश भइरहेको छ । हावा, पानी, खोलानाला, वन, हिमालमा असर परेको छ । प्रदूषण नियन्त्रण गर्दै स्वच्छ वातावरण निर्माणमा हामी हरेक व्यक्ति सचेत हुन जरुरी छ । तिलप्रसाद न्यौपाने, माछापोखरी चोक, काठमाडौं"
'एमालेलाई समाप्त हुन नदिन संसद् विघटन गर्नुपर्यो : ओली समाचारमा  बाट लिइएका केही टिप्पणी :,बेमौसममा किन संसद् विघटनको कुरा निकाल्नुपर्यो होला ? प्रकाश भुसाल
संघीयतामाथि संकटका कारकहरू,"शासकीय संघीयतासंघीय निजामती सेवा ऐन संघीय संसद्बाट पारित भएपछि र प्रहरी समायोजनका दुई काम सकिएपछि संघीय प्रशासनिक स्वरूपले पूर्णता पाउँछ भन्ने सन्देश राजनीतिक नेतृत्वले दिन खोजेको देखिन्छ । ती निश्चय नै महत्त्वपूर्ण कोसेढुंगा हुन् । र, यी दुवै काम यति ढिलोगरी किन गरिँदै छ र तिनको गुणवत्ता कस्तो छ भन्ने प्रश्न अलग्गै छन् ।मूल समस्या संघीय शासन व्यवस्थाको भावना र आवश्यकता अनुरूपको प्रशासनिक संरचनाको परिकल्पनामा नै देखिन्छ । प्रदेश लोक सेवा आयोगले स्थानीय तहसम्मका लागि आवश्यक जनशक्ति पूर्ति हुनेगरी कर्मचारी छनोट गर्ने परिकल्पना नै गलत छ । अहिले समग्र बजेटको करिब २८ प्रतिशतजति स्थानीय तहबाट, १० प्रतिशत प्रदेश तहबाट र ६२ प्रतिशत संघीय सरकारले खर्च गरिरहेको देखिन्छ । संविधानको अनुसूची ८ ले दिएका जिम्मेवारीअनुरूप सेवा प्रवाह गर्न चाहिने सबै जनशक्ति प्रदेश लोक सेवाले भर्ना गर्ने र प्रदेश सरकारले उनीहरूलाई कार्यस्थलमा नै खटाउने जुन प्रबन्ध छ, त्यसको प्रभावकारिता अहिले नै अनुमान लगाउन सकिन्छ । संघले कर्मचारी छानेर स्थानीय तहमा पठाउने चुनौतीभन्दा यो धेरै फरक हुने छैन ।खासगरी डाक्टर, इन्जिनियर, कृषि र पशु प्राविधिक, योजना प्रबन्धक, विपत् व्यवस्थापक आदि उच्च सीपयुक्त जनशक्ति दिगो रूपमा कार्यस्थलमा उपलब्ध नहुने जुन समस्या छ, त्यो यो शैलीको प्रशासकीय योजनाबाट सम्बोधन हुँदैन । आफ्नो आवश्यकताका सम्पूर्ण कर्मचारी पालिका तहहरूले नै आफ्नो स्रोतको सम्भाव्यता र आवश्यकताअनुसार भर्ना गर्न पाउने व्यवस्था गर्दा मात्र ती कर्मचारी स्थानीय कार्यपालिकाप्रति उत्तरदायी हुन्छन् । प्रमुख कार्यकारी र लेखा प्रमुखजस्ता केही पदमा मात्र प्रदेशको तजबिजले खटाउने व्यवस्था हुनुपर्छ । खासगरी स्थानीय तहमा खटिएर जाने कर्मचारीहरूको क्षमता विकास, विद्वत्वृद्धि र कार्यप्रदर्शनी अनुगमनको व्यवस्था झन् चुनौतीपूर्ण छ । पालिकाहरूको सेवाको मागको अवस्थाअनुरूप जनशक्ति व्यवस्थापन गर्न आवश्यक पर्ने संगठन एवम् व्यवस्थापन सर्वेक्षण (ओएन्डएम सर्भे) पनि केही नगरपालिकाहरूले मात्र गरेका छन् । दूरदराजका गाउँपालिकालाई समेत यस कार्यमा सघाउने तत्परता संघ र प्रदेश सरकारका कार्ययोजना र बजेटमा देखिँदैनन् । दामासाहीमा कर्मचारी बाँड्ने सूत्रले प्रदेश सरकारहरूले सिफारिस गर्ने र प्रदेश लोक सेवा आयोगहरूले कर्मचारी छनोट गर्ने जोखिम टड्कारो छ । यो प्रक्रियाले पूर्ति हुने जनशक्तिबाट संघीय शासनको घरघरमा सिंहदरबार को परिकल्पना सोम शर्माको सातुको भुड्को मात्र हुनेछ । सारमा, समग्र राजनीतिक विचार र आदर्शमा आधारित नभई, मुख्य राजनीतिक पात्रहरूको अस्वाभाविक पदलोलुप चरित्र नबदलिई र अंकगणितभन्दा माथि उठेर लोकतन्त्रका मर्यादा र मूल्यहरूको निःसर्त अवलम्बन गर्ने संस्कार नबसालीकन संविधान र निर्वाचन प्रणाली जतिपटक फेरे पनि संघीयता सुदृढ हुने बाटोमा अघि बढ्दैन । जो संघीयता उल्ट्याएपछि सबै समस्याको समाधान आउने तर्क गरिरहेका छन्, उनीहरूका हकमा पनि त्यही कुरा लागू हुन्छ । मर्यादाहीन राजनीति र नैतिकहीन राजनीतिकर्मीले चलाउने कुनै पनि नाम वा स्वरूपको सत्ता जनहितकारी हुन सम्भव छैन । राज्य प्रणाली साधन मात्र हो । साध्य होइन । त्यो साधन चलाउने पात्र सक्षम र असल भएमात्र चाहनाअनुरूपको परिणाम निस्कन्छ ।"
नयाँ चरणको आर्थिक सुधार,"आयोगले कसरी काम गर्नुपर्छ ?आयोग निश्चित अवधिका लागि बनाउन सकिन्छ । जसले तीन महिनाभित्र तत्कालको समस्यालाई सम्बोधन गर्ने उपाय सुझाउनेछ भने बाँकी अवधिका लागि सुधारको खाका तयार पार्नेछ । यसमा अर्थ मन्त्रालय, अन्य मन्त्रालयहरू, योजना आयोग, राष्ट्र बैंक र निजी क्षेत्रका छाता संस्थाका अध्यक्ष एवं प्रतिनिधि सदस्य रहनुपर्छ । नयाँ आयोग बनाउँदा खर्च बढ्ने हुँदा खर्च कटौतीलाई पनि सुरुदेखि नै ध्यान दिनु जरुरी हुनेछ । यसको सुझावका रूपमा धेरैजसो प्रतिनिधि सरकारी निकायकै रहने हुँदा आयोगमा सदस्यहरूलाई सवारीसाधन सुविधा र बैठक भत्ता उपलब्ध नगराउन पनि सकिन्छ । सकेसम्म होटल, रिसोर्ट आदिमा बैठक वा अन्य छलफल आयोजना नगरी सरकारी निकाय वा महासंघ लगायतका निजी क्षेत्रका कार्यालयमा आयोजना गर्न सकिन्छ । धेरै यस्ता सुधारमा विदेशी विकास साझेदारहरूको निकै चासो रहने गरेको छ । उनीहरूले उपलब्ध गराउने सहयोग र हाम्रो आवश्यकताबीच तालमेल हुनेनहुने विषयमा चनाखो हुनुपर्छ । यस्ता आयोग गठन भएपछि सुधार हेर्ने बहानामा विदेश जाने प्रचलन पनि हुन्छ । सकेसम्म त्यसलाई निरुत्साहित गरिनुपर्छ । आयोगमा विज्ञ सदस्य आवश्यक भएमा राष्ट्रियअन्तर्राष्ट्रिय क्षेत्रमा योगदान दिएका व्यक्तिहरू स्वैच्छिक रूपमा नियुक्त हुन चाहेमा प्राथमिकता दिइनुपर्छ । राजनीतिक भागबन्डाको थलो बनाइनु हुँदैन । मितव्ययी रूपमा छरितो सचिवालय स्थापना गरी काम गर्न सकिन्छ । आयोगले मूलतः हालसम्मको उपलब्धि र आगामी दिनमा अर्थतन्त्रको दिशा निर्धारण गर्न एक प्रभावकारी र कार्यान्वयन गर्न सकिने सुझाव तयार पारी सरकारलाई बुझाउने र आवश्यक परेमा केही समय कार्यान्वयन गर्ने हो । आर्थिक सुधारको चर्चा गर्दा कानुनी परिमार्जनको विषय मात्रै धेरैले चर्चा गर्ने गरेका छन् । तर यस पटकको सुधारले कानुनमा परिमार्जन वा नयाँ बनाउने काम मात्रै गर्नु हुँदैन । आयोगको एउटा संयन्त्रले कानुन सुधारका लागि प्रयास गर्ने, सुझाव लिने, विदेशी अवस्था हेर्ने काम गर्न सक्छ तर त्यो भन्दा अन्य विषयमा पनि त्यत्तिकै चनाखो हुनुपर्नेछ । नेपालको संविधानको निर्देशक सिद्धान्तको तीन नम्बर बुँदामा रहेको समाजवादउन्मुख अर्थ व्यवस्था अंगीकार गरिने भनिएको छ । यसको अर्थबारे बहस सुरु हुन थालेको छ । के यसको अर्थ कुनै समयमा उद्यम राष्ट्रियकरण हुन्छ भन्न खोजिएको हो कि ? भनेर प्रश्न गर्ने लगानीकर्ता धेरै छन् । यसले एउटा सुषुप्त रूपमा अन्योल सिर्जना गरिएको छ । यसबारे हामीले प्रस्ट पार्न जरुरी छ । निजी क्षेत्रबारेको आमधारणा के हो ? डेढ दर्जनभन्दा बढी नियामक निकायले अनुगमन गर्ने निजी क्षेत्रबाट के अपेक्षा गरिएको हो ? महासंघ र अन्तर्राष्ट्रिय वित्त निगमको एक अध्ययनले अर्थतन्त्रमा निजी क्षेत्रको योगदान ८१ प्रतिशत छ । ८६ प्रतिशत रोजगारी छ । अर्थतन्त्रलाई निजी क्षेत्रले डोर्याउने हो कि सरकारले नै नेतृत्व लिने हो ? यसबारे पनि प्रस्ट हुनु जरुरी छ । सामाजिक न्यायसहितको खुला अर्थ व्यवस्थामा निजी क्षेत्र फस्टाउने रोडम्याप आयोगले बनाउनुपर्ने हुन्छ । विदेशी लगानी, निर्यात र पर्यटन एकअर्कासँग जोडिएका विषय हुन् । आर्थिक वर्ष २०७९ मा वैदेशिक लगानी ६५ प्रतिशतले घट्यो । त्यही घटेकामा यस वर्ष वृद्धि देखिएको छ र त्यसलाई सुधार भएको दाबी सरकारी निकायको छ । तर कुल गार्हस्थ्य उत्पादनसँग भने वैदेशिक लगानीको हिस्सा ०२ प्रतिशतमात्रै छ । कम्बोडिया, रुवान्डा, इथियोपिया जस्ता मुलकमा ३ प्रतिशतभन्दा माथि छ । मुख्यतया प्रशासनिक झमेलाकै कारण विदेशी लगानी आइरहेको छैन । कर्मचारीतन्त्रलाई कसरी व्यवसायमैत्री बनाउन सकिन्छ ? राजनीतिक रूपमा आआफ्नो सिद्धान्त भए पनि आर्थिक सुधारको विषयमा राजनीतिक दलहरूको ऐक्यबद्धता आवश्यक हुन्छ । यो विषयमा पनि काम गर्नुपर्ने हुन्छ । यी विषयको खाका पनि आयोगको कार्यक्षेत्रमा हुनुपर्छ । विदेशी लगानीसँगै निर्यात पनि जोडिएको छ । चार पटक निर्यात रणनीति विभिन्न नाममा बने पछिल्लो समय एटीआईएस बनेको छ । तर यसले नतिजा दिन सक्ने देखिएको छैन । त्यसमा कुनै न कुनै हस्तक्षेप आवश्यक हुनेछ ।नेपाल अतिकम विकसित मुलुकबाट स्तरोन्नति हुँदै छ । सबैलाई थाहा छ, यो एक प्रकारको कृत्रिम स्तरोन्नति हुँदै छ । हामी आम्दानी नबढी धनी हुँदै छौं अर्थात् प्रतिव्यक्ति आय नबढी हाम्रो स्तरोन्नति हुँदै छ । यसका लागि रणनीति त बनेको छ तर यो मुख्यतया सबै मन्त्रालयले बनाएको नीतिको जोडजाड जस्तो मात्रै छ । ती मन्त्रालयहरूमा पनि काम हुन नसकेर कागजमा सीमित नीतिलाई जोडेर बनेको रणनीतिले नतिजा दिँदैन । यसको नकारात्मक प्रभाव परेपछि मात्रै चेत खुल्नेछ । किनभने विगतमा पनि सन् २००५ मा मल्टी फाइबर सम्झौता खारेज भएर तयारी पोसाक उद्योग धमाधम बन्द हुन थालेपछि मात्रै हामीले असर थाहा पाएका थियौं । तर बंगलादेश त्यसपछि तीव्र विस्तार भयो । यस पटक पनि हामी जोखिममा छौं र यसको निराकरणका लागि विशेष पहल यो आयोगले गर्नुपर्छ । शिक्षा, स्वास्थ्य लगायतका सामाजिक क्षेत्र र पूर्वाधारमा निजी क्षेत्रको लगानी र त्यसको सुरक्षा अब महत्त्वपूर्ण छ । बारम्बार हुने नीतिगत परिवर्तन र राजनीतिक दलहरूको निहित व्याख्याले यी क्षेत्रमा के कस्तो सुधार आवश्यक छ भन्ने विषयमा हामी प्रस्ट हुनुपर्छ । विद्यालय शिक्षाको गुणस्तरमा समस्या भएको धेरै वर्ष बितिसक्यो । बिस्तारै विश्वविद्यालय शिक्षामा पनि गुणस्तरको समस्या देखिएको छ । शिक्षाको गुणस्तर पनि युवाहरू पलायनको एउटा कारण हो । युवाहरू विदेसिनबाट रोक्ने विषय सोचेजस्तो सजिलो छैन । यो मुलुकको सामाजिक, आर्थिक र राजनीतिक समस्यासँग जोडिएको छ । यसलाई रोक्ने एउटै उपाय पर्याप्त रोजगारी र उच्च ज्याला पाउने गरी अर्थतन्त्र विस्तार हुनु हो । उदाहरणका लागि अहिले भारतमा कतिपय क्षेत्रमा मध्यपूर्वभन्दा बढी ज्याला पुगेको छ र बिस्तारै मानिसहरू खाडी मुलुकको विकल्पमा आफ्नै देशका ठूला सहर रोज्न थालेका छन् । यी विषयमा आयोगले काम गर्नुपर्नेछ । विगतमा भएका गल्ती सच्याउने र हामीजस्तै मुलुकले गरेको प्रगतिलाई आधार बनाएर माटो सुहाउँदो आर्थिक सुधारको खाका आयोगले तयार पार्नुपर्छ । छलफल हुँदै जाँदा नयाँ विषयहरू आउनेछन् । अब प्रविधिको निकै विकास भएको छ । कृत्रिम बौद्धिकताले अवसरको विस्तार वा संकुचन के हुन्छ त्यसको आकलन गर्नुपर्ने हुन्छ । नेपालको विकासको एउटा प्रस्ट खाका तयार पार्ने जिम्मेवारी आयोगको हुनेछ । तर यसको मुख्य दुईवटा जोखिम छन् । पहिलो यो सरकारले सुरु गरेको कामलाई अर्को सरकारले निरन्तरता दिन्छ कि दिँदैन । त्यो नेपालको रोग हो । यो भन्दा पनि हाम्रो मुलुकको पहिलो रोग यस आयोगलाई राजनीतिक नेतृत्वको भर्ती केन्द्र बनाउने, दाताहरूको प्रशस्त पैसा ल्याएर जथाभाबी बाँड्ने र एउटा प्रतिवेदन बनाएर दराजमा थन्क्याउने देखिन्छ । यतिमा मात्रै सीमित भयो भने यसले थप निराश मात्रै बनाउनेछ । होइन इच्छाशक्ति राखेर विकास गर्ने हो भने अहिले सुधारको उपयुक्त समय हो । बजेटमा आइसकेको हुँदा निजी क्षेत्रसँगको सहकार्यमा तत्काल कार्यान्वयनमा लानुपर्छ ।"
चित्रमा बुद्ध र कमल,"(चितवन) बीचबाट बग्ने नारायणीले नारायणगढ र गैंडाकोटलाई भौगोलिक रूपमा विभाजन गरेको छ । तर यस क्षेत्रका चित्रकारको सहकार्यलाई भने यसले रोक्न सकेको छैन । त्यसैले बुद्ध जयन्तीको अवसर पारेर गैंडाकोट प्रज्ञा प्रतिष्ठानले आयोजना गरेको चित्रकला प्रदर्शनीमा दुवैतर्फका कलाकारका सिर्जना अटाएका छन् । प्रदर्शनीमा १३ चित्र राखिएका छन् । तीमध्ये ९ वटा चितवनका कलाकारका सिर्जना हुन् । हरेक चित्रमा बुद्ध छन् र सँगै कमल पनि । मैले यी चित्र हेरें । सबै बुद्धका चित्र छन् र हरेक चित्रमा बुद्धसँगै कमल पनि छ । यसो किन भएको होला ? बुद्ध र कमललाई किन एकै ठाउँ राखेको होला, चित्र हेर्दै चितवनका उदय अधिकारीले भने । उदय अधिकारी समीक्षक पनि हुन् । उनले चितवन र गैंडाकोट क्षेत्रमा चित्रकलाको अवस्था र सम्भावनाबारे पनि आयोजकहरूसँग सोधखोज गरे । कलालाई प्रोत्साहन र प्रचार गर्न भएका गतिविधिबारे जान्न खोजे । प्रदर्शनीसँगै कला विमर्श पनि राखेका कारण आयोजक गैंडाकोट नगर प्रज्ञा प्रतिष्ठानका सदस्य सचिव भीमप्रसाद शर्माले उठेका प्रश्नहरूको उत्तर दिन सुरु गरे । कमल हिलोमा फुल्छ तर कोमल र सुन्दर छ । पवित्र पनि छ । यसैगरी बुद्धले पनि दरबार छाडे । दरबार छाड्नु भनेको जमिनसँग जोडिनु हो । रूखको तल बसेर लामो तपस्या गरे, ज्ञान प्राप्त गरे । त्यसैले बुद्ध र कमल समान छन् झैं लाग्छ, शर्माले भने । त्यसैले प्रदर्शनीका चित्रहरूमा बुद्धसँगै कमललाई राख्न भनिएको उनले बताए । चितवन र गैंडाकोट मिलेर बेलामौकामा कला प्रदर्शनी भइरहेका छन् । तर यहाँ व्यवस्थित ग्यालरी छैन । चित्र बनाएपछि कलाको उचित मूल्य र सम्मान पाइयो भन्ने पनि खासै छैन । र, बनेका चित्रहरू कस्ता भए ? राम्रा, नराम्रा छन् ? यत्ति भन्दिने समीक्षक पनि पाउन गाह्रो छ, शर्माले सुनाए ।प्रदर्शनीमा गोविन्दराज विनोदी, भीमप्रसाद शर्मा, रामहरि श्रेष्ठ, प्रकाश थापासहित डी बराल, बरुणबाबु घिमिरे, सुशील गुरुङ, आकृति घिमिरे, प्रमेश कँडेल, गोपाल तामाङ, नारायण सापकोटा, सन्तोष श्रेष्ठ र शुलभ पौडेलका एकएकवटा चित्र छन् । चितवनका पुराना चित्रकार प्रकाश थापा ग्यालरी भए कलाकार, कलाप्रेमी र कला समीक्षकको एकै ठाउँ जमघट हुने अवसर जुर्ने बताउँछन् । यसो भयो भने कलाकारले आफूलाई निखार्न पाउँछ । कलाप्रेमीले खोजेका सिर्जना पाउँछन् । कला समीक्षा बढे सिर्जना परिस्कृत हुँदै जान्छ । त्यसैले हामीले कला ग्राम र ग्यालरी आवश्यक छ भनेर भन्दै आएको हो । सुनुवाइ भएको छैन, थापाले भने । साहित्यकार गायत्री श्रेष्ठ आफू नारायणगढको बासिन्दा भएको तर चितवन नारायणगढ क्षेत्रमा चित्रकलाबारे खासै धेरै गतिविधि नभएको बताइन् । अर्का साहित्यकार सरिता तिवारीले कला विकासका लागि पालिकादेखि निजी क्षेत्रसमेतले सहयोग गर्नुपर्ने धारणा राखिन् । सरकारी निकाय र स्थानीय तहलाई पनि यो काममा सहयोग गर्न आह्वान गर्नुपर्छ । साथै, उद्योग वाणिज्य संघ जस्ता निजी क्षेत्रका निकायले पनि यसमा ध्यान दिनुपर्छ, तिवारीले भनिन् । चितवन र गैंडाकोट क्षेत्रका साहित्यदेखि कलासम्मका सर्जकहरू सहकार्यमै छन्, प्रतिष्ठानका उपकुलपति साहित्यकार गोविन्दराज विनोदीले भने, गुणस्तरीय सिर्जनाको विकास र विस्तारका लागि मिलेरै काम गर्नुको विकल्प छैन । बुद्ध जयन्तीको दिन पारेर गैंडाकोट प्रज्ञा प्रतिष्ठानको कार्यालयसँगैको ग्यालरीमा सुरु प्रदर्शनी जेठ २९ गतेसम्म चल्नेछ ।"
कोसोभो युद्ध अन्त्य,सन् १९९९ मा आजकै दिन (जुन १०) मा कोसोभो युद्ध अन्य भएको थियो । उत्तर एट्लान्टिक सन्धि संगठन (नेटो) को हस्तक्षेपपछि करिब १६ महिना लामो युद्ध अन्त्य भएको थियो । तत्कालीन युगोस्लाभियाअन्तर्गत पर्ने कोसोभो कुनै समय सर्बियाको स्वशासित प्रान्त थियो । तर १९८९ मा सर्बियाका राष्ट्रपति स्लोभोदान मिलोसेभिचले सर्बियाको उक्त हैसियत खारेज गरिदिए । उक्त निर्णयपछि आदिवासी अल्बानियालीहरू सर्बियालाई पूर्ण स्वतन्त्र बनाउन आन्दोलनमा उत्रिए । जसका कारण कोसोभो लिबरेसन आर्मी र सर्बियन फौजबीच १९९८ फेब्रुअरी २८ देखि युद्ध भएको हो । १९९० मा गठन भएको कोसोभो लिबरेसन आर्मी कोसोभोमा रहेका आदिवासी अल्बानियानीहरूको सैन्य समूह हो । दुई पक्षबीच युद्ध चर्केसँगै शान्ति स्थापनाका लागि एक सम्झौता तयार पारियो । कोसोभो पक्षले सम्झौतामा हस्ताक्षर गरे पनि सर्बियन पक्षले अस्वीकार गर्यो ।त्यसलगत्तै नेटोले दुई महिनाभन्दा लामो समयसम्म भयानक आक्रमण गरेपछि सर्बियाका राष्ट्रपति मिलोसेभिचले आफ्नो देशको सेना फिर्ता गरेका थिए ।
नागढुंगा सुरुङ आयोजनामा फ्लाइओभरको काम तीव्र,"(काठमाडौं) नागढुंगासिस्नेखोला सुरुङ जाने फ्लाइओभर निर्माणको काम ५० प्रतिशत सकिएको छ । गत वैशाख ३ मा मुख्य सुरुङको ब्रेक थ्रु भएसँगै बाह्य संरचना निर्माणलाई तीव्र पारिएको छ । अहिले सुरुङभित्र फिनिसिङको काम भइरहेको छ । सुरुङमा लाइनिङ, अक्सिजन, लाइट आदि व्यवस्थापनको काम हुँदै छ ।काठमाडौंतर्फ बलम्बुमा निर्माणाधीन फ्लाइओभरमाथि गाडी हिँड्ने सुपरस्ट्रक्चर को काम भइरहेको छ । कुनै समस्या आइनपरे एक वर्षभित्र सवारी चलाउने गरी फ्लाइओभर र सुरुङमा काम भइरहेको नागढुंगासिस्ने खोला सुरुङ निर्माण आयोजनाका उपआयोजना निर्देशक गोविन्द दुमरुले जनाए । फ्लाइओभर निर्माणको काम धमाधम भइरहेको छ, सुरुङ फिनिसिङ गर्ने काम पनि जारी छ । सुरुङभित्र सडक ढलानको काम पनि हुँदै छ, उनले भने, निर्माणका क्रममा कुनै समस्या आइनपरे एक वर्षमा सुरुङबाट गाडी गुडाउन मिल्छ । आर्थिक वर्ष ०८१८२ सालको बजेट वक्तव्यमा उक्त सुरुङ निर्माणको सबै काम सकेर यातायात सञ्चालनमा ल्याइने उल्लेख छ । बलम्बुदेखि सुरुङमार्ग प्रवेश गर्ने मुख टुटीपाखासम्म २३०७ किमि दुई लेन सडक कालोपत्रको काम अन्तिम चरणमा पुगेको छ । यसमध्ये १९९५ किलोमिटर कालोपत्र भइसकेको छ । धादिङको सिस्नेखोलातर्फ ७ सय २५ मिटरमध्ये ४ सय ५० मिटर पहुँच सडक निर्माण भइसकेको छ । पहिला यस खण्डमा ५ सय ६५ मिटर सडक मात्र बनाउने भनिएको थियो । पछि १ सय ६० मिटर थप गरेर काम गरिएको आयोजनाले जनाएको छ । अन्य संरचनामा तीन वटा पुल र ६ वटा कल्भर्ट निर्माणको काम सकिसकेको छ । मुख्य सुरुङबाट आपत्कालीन सुरुङमा जाने सात वटा द्वार निर्माण गरिएको छ । सुरुङमार्ग निर्माणको मुख्य उद्देश्य नागढुंगा उकालोमा हुने ट्राफिक जामको व्यवस्थापन नै रहेको आयोजनाले जनाएको छ । मुख्य सुरुङमा दुई लेनको सडक हुनेछ एउटा जाने र एउटा आउने हुनेछ । अहिले नागढुंगाबाट सानाठूला गरेर दैनिक करिब १० हजार सवारी ओहोरदोहोर गर्छन् । सुरुङ सञ्चालनमा आएपछि इन्धनको बचत र सवारीसाधन बिग्रने खतरा कम हुने आयोजनाको भनाइ छ ।सुरुङमार्गमा यातायातका सवारी चलाएबापत टोल शुल्क लिने कुरा आएपछि यसबारे भौतिक पूर्वाधार तथा यातायात मन्त्रालयले केही निर्णय गरी सकेको छैन । पेट्रोलियम पदार्थ बोक्ने सवारीसाधन, मोटरसाइकल र ओभर लोड सवारीले सुरुङमार्ग प्रयोग गर्न पाउने छैनन् । सुरुङमार्गको निगरानी सीसी क्यामराबाट गरिनेछ । सुरुङमार्ग सञ्चालन गर्ने छुट्टै टोली बन्नेछ । अहिले काठमाडौं र धादिङ दुवैतर्फ निर्माणको काम भइरहेको सडक विभागअन्तर्गत विकास सहायता कार्यान्वयन महाशाखा प्रमुख विजय जैशीले बताए । धादिङतर्फ रोड साइड सर्भिस स्टेसन बनाउनुपर्नेछ, जुन खण्ड सुरुङ नजिकै पर्छ, उनले भने, त्यस ठाउँमा ५ वटा घर पर्छन्, त्यसलाई व्यवस्थापन गर्ने काम भइरहेको छ । काठमाडौंतर्फका स्थानीयसँग पनि निरन्तर संवादमा रहेर समस्या समाधानको प्रयास भइरहेको आयोजनाले जनायो । सुरुङमार्ग निर्माणको काम जापानी कम्पनी हाज्मा एन्डो कर्पोरेसनले गरिरहेको छ । २२ अर्ब रुपैयाँमा ठेक्का लागेको यो आयोजनामा जापानको साढे १६ अर्ब रुपैयाँ ऋण सहयोग छ । यसमा नेपाल सरकारको ६ अर्ब रुपैयाँ लगानी छ । यो आयोजना निर्माण सुरु भएको ५४ महिना भइसकेको छ । आपत्कालीन सुरुङको ब्रेक थ्रु भने गत साउन २२ मा भएको थियो । यसको दूरी २५५७ मिटर छ । सुरु सम्झौताअनुसार आयोजनाको समयावधि ०८० वैशाखसम्म थियो । उक्त समयभित्र काम नसकिएपछि ०८१ वैशाख १३ सम्म म्याद थपिएको थियो । तर उक्त समयमा पनि काम नसकिँदा फेरि डेढ वर्ष म्याद थपिएको छ । उक्त समयभित्र सुरुङको सबै काम सकिसक्ने आयोजनाको दाबी छ । तत्कालीन प्रधानमन्त्री केपी शर्मा ओलीले उक्त सुरुङमार्गको ४२ महिनाभित्र काम सक्ने गरी काठमाडौंतर्फको टुटीपाखामा ०७६ कात्तिक ४ मा शिलान्यास गरेका थिए । तर कोभिड महामारी र पटकपटकका स्थानीयको अवरोधले गर्दा झन्डै एक वर्ष ढिला सुरुङ छिचोलिएको हो ।"
एक साताभित्र दुग्ध किसानको भुक्तानी देऊ,"(काठमाडौं)माओवादी केन्द्रबाहेक सबै राजनीतिक दलका भ्रातृ संगठनले दूधको बक्यौता तत्काल भुक्तानी गर्न सरकारसँग माग गरेका छन् । १० किसान संगठनको संयुक्त संस्था राष्ट्रिय किसान सञ्जालका पदाधिकारीले कृषि तथा पशुपन्छी विकासमन्त्री ज्वालाकुमारी साहलाई भेटेर तत्काल भुक्तानीको व्यवस्था मिलाउन आग्रह गरेका हुन् । नेपाल किसान महासंघ, अखिल नेपाल किसान महासंघ, राष्ट्रिय प्रजातान्त्रिक किसान संगठन, जनता समाजवादी किसान महासंघ, राष्ट्रिय कृषक समूह महासंघ, पिछडावर्ग किसान संघ, राष्ट्रिय सिँचाइ जलउपभोक्ता महासंघ नेपाल, राष्ट्रिय भूमि अधिकार मञ्च, सामुदायिक वन उपभोक्ता महासंघ नेपाल र फियान नेपालको संगठन सञ्जालले यस्तो माग गरेका हुन् । उपभोक्तालाई दूध नगदै बिक्री गरे पनि किसानलाई तिर्नुपर्ने रकम करिब ४ अर्ब बाँकी रहेको जनाउँदै उनीहरूले एक साताभित्र भुक्तानी पाउने व्यवस्था गर्न आग्रह गरेका हुन् । शनिबार मन्त्री साहसँगको भेटमा सञ्जालले १० बुँदे मागसमेत राखेर यस्तो आग्रह गरेको हो । लम्पी स्किन रोगको मारमा परेका किसान अहिले दूधको बक्यौता रकम नपाउँदा ठूलो अन्याय भएको छ । निजी डेरीसँगै सरकारी दुग्ध विकास संस्थानले पनि किसानलाई पैसा दिएको छैन । किसानले पाउनुपर्ने करिब ४ अर्ब रोक्नु ज्यादती नै हो, सञ्जालका अध्यक्ष गणेशचन्द्र तिमिल्सिनाले भने, किसानले पाउनुपर्ने रकम नपाउँदा बैंकको ब्याज तिर्न सकेका छैनन् । पशु आहार खरिद गर्ने रकमको अभावमा उत्पादनशील पशु स्वास्थ्यमा समेत नकारात्मक असर परेको छ । दैनिक घर खर्च गर्न नगदको अभावमा व्यवसायबाट विस्थापित हुने अवस्थामा पुगेका छन् । किसानलाई प्रोत्साहन गर्न बक्यौता रकम तत्काल भुक्तानी हुनुपर्छ । सञ्जालले बुझाएको ज्ञापनपत्रमा बक्यौता तत्काल भुक्तानी गर्नुपर्ने भनिएको छ । दूध खरिद गरेको एक साताभित्र किसानले भुक्तानी पाउने व्यवस्थाको सुनिश्चित गर्नु सञ्जालको माग छ । नेपाली किसानद्वारा उत्पादित सम्पूर्ण दूध खरिद गरी मिल्क होलिडे सधैंका लागि अन्त्य गर्नुपर्नेमा पनि जोड दिइएको छ । उत्पादनका आधारमा दूधमा दिइँदै आएको अनुदान पुनः सञ्चालन गरी संघीय सरकारबाटै व्यवस्थापन गर्न पनि आग्रह गरिएको छ । सञ्जालले नेपाललाई खोरेत रोगमुक्त घोषणा गरी दूध तथा दुग्ध उत्पादन अन्तर्राष्ट्रिय बजारमा निर्यात गर्ने व्यवस्था गर्न पनि माग गरेका छन् । डेरी उद्योगमा धूलो दूध र बटर मौज्दात बढेपछि सरकारले पनि निर्यात गर्ने बताउँदै आएको छ । तर कार्यान्वयन भने हुन सकेको छैन । डेरी उद्योगमा मौज्दात धूलो दूध र बटर निर्यात गर्न सके किसानको बक्यौता रकम तिर्न सहज हुने सञ्जालको भनाइ छ । सर्वसाधारणले दूध उधारोमा किन्दैनन् । तर किसानले पाउनुपर्ने अर्बौं रुपैयाँ बक्यौता छ । दुग्ध पदार्थ मौज्दात रहेको बहानामा किसानलाई दूधको पैसा नदिनु अन्याय हो, अखिल नेपाल किसान महासंघका उपमहासचिव सरिता भुसालले भनिन्, डेरी उद्योगीले नगदै बिक्री गरेपछि किसानले पनि तत्काल पाउनुपर्छ । डेरी उद्योगमा मौज्दात रहेको अवस्थामा सरकारले विदेशमा बजार खोजेर भए पनि किसानलाई भुक्तानी दिनुपर्छ ।सञ्जालले भारतबाट दूध आयात भइरहेको विषयमा पनि अनुगमन प्रभावकारी बनाउन र आयात बन्द गर्नुपर्ने माग गरेको छ । बजारमा मौज्दात बढेपछि कृषि तथा पशुपन्छी विकास मन्त्रालयले गत फागुन ३ मा खाद्य प्रविधि तथा गुण नियन्त्रण विभागमा पत्र पठाउँदै दूध तथा दुग्ध पदार्थ आयात स्थगन गर्न भनेको थियो । मन्त्रालयले अर्को निर्णय नभएसम्म आयात परमिट जारी गर्न आदेश दिएको थियो । पत्रअनुसार चिल्लो हटाइएको दूध, चिनी वा अन्य गुलियो पदार्थ नहालिएको र नौनी (बटर) घिउको पैठारीमा पूर्ण रोक लगाउने निर्णय भएको थियो । तर खुला सीमाका कारण अवैध रूपमा आयात भइरहेकै छ । पाउडर दूध उत्पादन गर्ने मिल पूर्ण क्षमतामा सञ्चालन गरी उत्पादित कच्चा दूध सबै खपत गर्नुपर्ने, सबै किसिमका दुग्ध पदार्थको आन्तरिक खपत आन्तरिक उत्पादनबाटै गर्ने अनिवार्य व्यवस्था गर्नुपर्ने पनि माग गरेको छ । सरकारले भुक्तानी गर्नुपर्ने कृषि बिमाको अनुदान रकम यथाशीघ्र उपलब्ध गराउने, सहुलियत कृषि ऋण र पशु बिमाको प्रिमियममा दिइने अनुदानको परिणाममुखी कार्यान्वयन गर्नुपर्ने पनि उल्लेख छ । सञ्जालका अधिकारीसँगको भेटमा मन्त्री साहले किसानलाई भुक्तानी गर्ने सन्दर्भमा प्रधानमन्त्री पुष्पकमल दाहालसँग छलफल गरेको जनाइन् । दीर्घकालीन रूपमै समस्या समाधान गर्ने गरी प्रयास भइराखेको छ । डीडीसीसँग भएको मौज्दात धूलो दूध र बटर टेन्डर गरेर बिक्री गर्ने, आन्तरिक खपत बढाउन सरकारी कार्यालयमा अनिवार्य प्रयोग गर्ने प्रयास भएको बताउनुभयो, सञ्जालका अधिकारीहरूसँग मन्त्री साहले भनाइ उद्धृत गर्दर् उपमहासचिव भुसालले भनिन्, तर किसानले कहिलेसम्म भुक्तानी पाउने हुन्, त्यो प्रस्ट भएन । नेपाल किसान महासंघले बुधबारदेखि सात वटै प्रदेशमा धर्ना गर्ने कार्यक्रम सार्वजनिक गरेको छ । धर्नासँगै ७७ जिल्लाका प्रमुख जिल्ला अधिकारीलाई ज्ञापनपत्र बुझाउने कार्यक्रम रहेको महासंघका समेत अध्यक्ष रहेका गणेशचन्द्र तिमिल्सिनाले बताए । दूध बेचेको ७ महिनायताकै बक्यौता बाँकी रहेको जनाउँदै केन्द्रीय दुग्ध सहकारी संघ लिमिटेडमा आबद्ध किसान शुक्रबार (जेठ २५) देखि कालोपट्टी बाँधेर विरोधमा उत्रिएको छ । असार ४ सम्म कालोपट्टी बाँधेर दूध बेच्ने कार्यक्रम छ । यस अवधिमा माग सम्बोधन नभए असार ५ मा डीडीसीको केन्द्रीय कार्यालय, लैनचौरमा तालाबन्दी गरिने जनाइएको छ ।"
वीरगन्ज सडक विस्तारको २४ औं पेसी पनि सर्यो,"(पर्सा) सर्वोच्च अदालतमा विचाराधीन वीरगन्जको मुख्य सडक विस्तार मुद्दाको २४औं पेसी पनि सरेको छ । त्रिभुवन राजपथअन्तर्गत वीरगन्ज महानगरपालिकाको गण्डक चोकदेखि पावरहाउस चोक, घण्टाघर, आदर्शनगर, रजत जयन्ती चोक, शंकराचार्यद्वार हुँदै मितेरी पुलसम्म मुख्य सडक विस्तारको मुद्दाको २४ औं पेसी आइतबार थियो । सर्वोच्चले उक्त पेसीलाई आइतबार फेरि हेर्न नभ्याइनेमा राखेको हो । यो मुद्दाको पेसी आइतबार सर्वोच्चका न्यायाधीशद्वय डा मनोजकुमार शर्मा र शारंगा सुवेदीको संयुक्त इजलासमा परेको थियो । न्यायाधीशद्वयको इजलासमा यसअघि शुक्रबारकै मुद्दा सुनुवाइको निरन्तरता रहेकाले वीरगन्ज सडक विस्तारको मुद्दा १ नम्बरमै परे पनि हेर्न नभ्याइनेमा पुगेको सर्वोच्चका प्रवक्ता वेदप्रकाश उप्रेतीलाई उद्धृत गर्दै वीरगन्ज महानगरका जनसम्पर्क अधिकृत नवराज फुँयालले बताए । निवेदक लक्ष्मण साह रौनियार, राजकुमारी देवी तुलस्यान, भरतप्रसाद रौनियार र वीरेन्द्रकुमार संघाईले दायर गरेको रिट आइतबारको पेसीमा पहिलो नम्बरमै परेको थियो । यसअघि गत फागुन २१ मा परेको २३औं पेसीमा केही फाइल झिकाउने आदेश गरिएको वीरगन्ज महानगरपालिका कानुन शाखाका अधिकृत ईश्वर बरालले जनाए । त्यसअघिका धेरैजसो पेसी हेर्न नभ्याइएको भन्दै अर्को सर्दै आएका थिए । यो मुद्दाको पेसी प्रायः ३ महिनाको अन्तरमा तोक्ने गरिएको छ ।वीरगन्जका लक्ष्मण साह रौनियारलागायतले त्रिभुवन राजपथ विस्तारको काम रोक्न ०७६ असोज ७ मा प्रधानमन्त्री तथा मन्त्रिपरिषद्को कार्यालय, सडक डिभिजन हेटौंडा, व्यापारिक मार्ग विस्तार योजना वीरगन्ज पथलैया, जिल्ला प्रशासन पर्सा, जिल्ला प्रहरी पर्सा, मालपोत कार्यालय पर्साविरुद्ध सर्वोच्चमा उत्प्रेषणको रिट दिएका थिए । त्यसमै ०७६ पुस २१ मा राजकुमारी देवी तुल्स्यान, ०७७ माघ २७ मा भरतप्रसाद रौनियारसमेत, ०७६ कात्तिक १७ मा वीरेन्द्रकुमार संघई, ०७५ मंसिर ११ मा विक्रम गुरुङले दर्ता गरेको उत्प्रेषण मुद्दासमेत छ । कारण देखाऊ आदेश जारी गरिएको यो मुद्दाको पहिलो पेसी ०७६ असोज ८ मा थियो । त्रिभुवन राजपथअन्तर्गत पथलैयादेखि सिमरा हुँदै जितपुर र परवानीपुर सहरसम्ममा राजपथको दायाँबायाँ २५२५ मिटर सडक विस्तार भई ६ लेन सडक निर्माणसँगै ती सहरले पनि नयाँ स्वरुप पाइसकेका छन् । तर वीरगन्ज महानगरको मुख्य सडक विस्तारको काम भने अघि बढ्न सकेको छैन । पाँच वर्षयता वीरगन्जमा साबिकको बाइपास सडक, इनर बाइपास सडक स्तरोन्नति भइसकेको छ । परवानीपुरदेखि सुक्खा बन्दरगाह चोकसम्म करिब ८ किमि लामो ६ लेन सडकसमेत निर्माण भइसकेको छ ।"
अर्थ संक्षेप,"बजारमा सामसङको ग्यालेक्सी एम३५ काठमाडौं (कास) सामसुङ नेपालले ग्यालेक्सी एम३५ फाइभजी सार्वजनिक गरेको छ । ग्यालेक्सी एम३५ फाइभजीमा विभिन्न विशेष सुविधा र धेरै टिक्ने ब्याट्री राखिएको कम्पनीले जनाएको छ । प्रभावशाली ६००० एमएमएच ब्याट्री रहेको स्मार्टफोनले २५ वाट फास्ट चार्जिङ सपोर्ट गर्ने कम्पनीको भनाइ छ । ग्यालेक्सी एम३५ फाइभजीलाई ८ जीबी र्याम र २५६ जीबी इन्टरनल स्टोरेज माइक्रोएसडी स्लटमार्फत विस्तार गर्न सकिने बताइएको छ । ग्यालेक्सी एम३५ फाइभजी गाढा नीलो, खैरो र हल्का नीलो रङमा उपलब्ध हुने कम्पनीको भनाइ छ । ग्यालेक्सी एम३५ फाइभजी ८प्लस२५६ जीबी भेरियन्टको मूल्य ४४ हजार ९९९ रुपैयाँ तोकिएको छ । ग्लोबल आईएमई बैंकको ॅडिजिटल युनिभर्स काठमाडौं (कास) ग्लोबल आईएमई बैंकले विभिन्न स्वचालित डिजिटल बैंकिङ सेवा प्रदान गर्ने गरी छुट्टै लाउन्ज डिजिटल युनिभर्स सञ्चालनमा ल्याएको छ । आइतबार बैंकमा आयोजित एक कार्यक्रमबीच नेपाल उद्योग वाणिज्य महासंघका अध्यक्ष तथा बैंकका अध्यक्ष चन्द्रप्रसाद ढकालले डिजिटल युनिभर्सको उद्घाटन गरे । डिजिटल युनिभर्समा चेक जम्मा गर्ने, नगद जम्मा गर्ने र एटीएम मेसिन जस्ता अत्याधुनिक मेसिन छन् । डिजिटल युनिभर्सको सञ्चालनले डिजिटल बैंकिङलाई प्रवर्द्धन गर्दै आम जनतालाई डिजिटल कारोबार गर्न प्रोत्साहन गर्नुका साथै ग्राहकलाई सरल र सहज बैंकिङ सेवा प्रदान गर्न सहयोग पुग्ने ढकालले बताए । दिपल एस०७ ईभीको मूल्य ७५ लाख काठमाडौं (कास) चांगान र दिपल विद्युतीय सवारीसाधन (ईझी) को आधिकारिक वित्रेता एमएडब्लु वृद्धि अटोकर्पले प्रिमियम इलेक्ट्रिक एसयूभी दिपल एस०७ को मूल्य ७४ लाख ९९ हजार रुपैयाँ तोकेको छ । विद्युतीय सवारी साधनमा सरकारले करको दर परिमार्जन गरेपछि अटोकर्पले दिपल एस०७ को नयाँ मूल्य निर्धारण गरेको हो । इटालीको टुरिनमा डिजाइन भएको दिपल एस०७ मा वेलकमिङ सिट, एआई पावर्ड सनफ्लावर टचस्क्रिन, जेस्चर कन्ट्रोल, अग्मेन्टेड रियालिटी हेडअप डिस्प्ले, १२५ लिटरको फ्रङ, चार ड्राइभिङ मोड (इको, कम्फोर्ट, स्पोर्ट र कस्टमाइज), हेडरेस्ट र आउटडोर स्पिकरसहित १४ वटा सोनी स्पिकरलगायत १५ भन्दा बढी फर्स्ट टाइम इन नेपाल फिचर छन् । दिपल एस०७ मा ६६८ किलोवाट आवरको ब्याट्री प्याक छ भने एक पटकको चार्जमा ४१० किलोमिटर (डब्लूएलटीपी) रेन्ज दिने कम्पनीले जनाएको छ । दमौलीमा नयाँ एनसेल सेन्टर काठमाडौं (कास) एनसेल आजियाटा लिमिटेडले दमौलीमा नयाँ एनसेल सेन्टर सुरु गरेको छ । आफ्ना ग्राहकलाई एकै स्थानबाट विभिन्न सेवा प्रदान गर्ने उद्देश्यका साथ व्यास नगरपालिका३ दमौलीमा नयाँ सेन्टर सञ्चालनमा ल्याइएको हो । नयाँ सेन्टरबाट ग्राहकले सबै किसिमका ग्राहक सेवा लिन सक्ने एनसेलले जनाएको छ । ग्राहक सेवाका लागि स्थानीयस्तरमै उपस्थिति जनाई ग्राहकलाई सधैं अन रहन सक्षम बनाउँदै कनेक्टिभिटीले ल्याउने अवसरहरूबाट फाइदा पुर्याउँदै डिजिटल बन्न प्रेरित गर्नु उद्देश्य रहेको कम्पनीले बताएको छ । राष्ट्रिय वाणिज्य बैंक र एनएसीएचएलबीच भुक्तानी सम्झौताकाठमाडौं (कास) राष्ट्रिय वाणिज्य बैंक र नेपाल क्लियरिङ हाउस (एनसीएचएलबी) अन्तरदेशीय भुक्तानीका लागि सम्झौता भएको छ । सम्झौतामा बैंकका प्रमुख कार्यकारी अधिकृत देवेन्द्ररमण खनाल र एनसीएचएलका प्रमुख कार्यकारी अधिकृत नीलेशमान सिंह प्रधानले हस्ताक्षर गरे । राष्ट्रिय वाणिज्य बैंकका ग्राहक तथा भारतीय ग्राहकले एक देशबाट अर्को देशमा मोबाईल बैंकिङ तथा क्यूआर कोडका माध्यमबाट भुक्तानी गर्न सक्ने गरी व्यवस्था मिलाउन सम्झौता भएको छ । सम्झौताबाट नेपालभित्र भारतबाट रकम प्राप्त गर्न सहज हुनेछ । नेपाल राष्ट्र बैंकले तोकेको सीमा र परिधिभित्र रहेर कारोबार गर्न सकिनेछ । सिटिजन्सका ग्राहकलाई किरण आई हस्पिटलमा छुटकाठमाडौं (कास) सिटिजन्स बैंक इन्टरनेसनल लिमिटेड र पर्सास्थित किरण आई हस्पिटलबीच बैंकका ग्राहकलाई विशेष छुट दिने समझदारी भएको छ । समझदारीअनुसार बैंकका कार्डबाहक र मोबाइल बैंकिङ ग्राहकले अस्पतालका सेवामा ४० प्रतिशतसम्म छुट पाउनेछन् । बैंकले डिजिटल बैंकिङ माध्यमको प्रयोगलाई बढाउन र ग्राहकलाई डिजिटल माध्यमबाट भुक्तानी गर्न प्रोत्साहन गर्न समयसमयमा ग्राहकमैत्री सुविधा ल्याएका हो । डिजिटल कारोबार गर्दा पाइने छुटसम्बन्धी विस्तृत विवरण सिटिजन्स बैंकको वेबसाइटमा प्राप्त गर्न सकिनेछ ।सवा अर्ब लगानीमा ग्रान्ड सेन्ट्रल होटल काठमाडौं (कास) सुनसरीमा निर्मित फाइभ स्टार होटल ग्रान्ड सेन्ट्रल होटल प्रालि ले आइआरएन बीबी (डबल बी माइनस) र आईआरएन ए४ रेटिङ प्राप्त गरेको छ । इन्फोमेरिक्स क्रेडिट रेटिङ नेपालबाट कम्पनीले उक्त रेटिङ प्राप्त गरेको हो । नेपाल उद्योग वाणिज्य महासंघका पर्यटन तथा हवाई यातायात समिति सभापति देशबन्धु बस्नेतको एकल लगानीमा सञ्चालनमा आउन लागेको उक्त होटलले सो रेटिङ पाएसँगै डबल बी माइनसबाट दीर्घकालीनका लागि ८० करोड ३० लाख रुपैयाँ बैंक कर्जा सुविधा र दोस्रो रेटिङमार्फ छोटो अवधिका लागि ३ करोड रुपैयाँ बराबरको कर्जा सुविधा लिन सक्ने भएको छ । विन्धाम होटल एसिया प्यासिफिक प्रालिबाट मान्यता प्राप्त उक्त होटललाई होटलको स्थान र निर्माण सक्रियता, विदेशी होटलबाट मान्यता प्राप्त र लगानीकर्ताको सफलताका आधारमा उक्त रेटिङ दिइएको रेटिङ प्रदायक कम्पनी इन्फोमेरिक्सले जानकारी दिएको छ । १ अर्ब ७ करोड २० लाख लगानीमा होटल निर्माण भइरहेको बताइएको छ । यसलाई सन् २०२५ को मध्यतिर सफ्ट लञ्च गरिसक्ने लक्ष्य छ । छात्रवृत्ति अक्षयकोष स्थापनामा नेपाल बैंकको सहयोगकाठमाडौं (कास) नेपाल बैंकले नेपाल प्रहरीका ९ वटा प्रहरी स्कुलमा अध्ययनरत विद्यार्थीलाई छात्रवृत्ति प्रदान गर्न अक्षयकोष स्थापना गर्न ३० लाख रुपैयाँ आर्थिक सहयोग गरेको छ । नेपाल प्रहरी प्रधान कार्यालयमा आयोजित एक कार्यक्रममा नेपाल बैंक लिमिटेड शैक्षिक छात्रवृत्ति कार्यक्रम सञ्चालन तथा व्यवस्थापनका लागि उक्त सहयोगसम्बन्धी सम्झौता भएको हो । कार्यक्रममा नेपाल बैंकका सहायक प्रमुख कार्यकारी अधिकृत प्रकाशकुमार अधिकारीले प्रहरी वरिष्ठ उपरिक्षक रेवती ढकाललाई ३० लाख रुपैयाँ रकमको चेक हस्तान्तरण गरे । युनाइटेड र प्रभु बैंकबीच छुट सम्झौताकाठमाडौं (कास) प्रभु बैंक र पोखरास्थित युनाइटेड रेफरेन्स ल्याबोरेटरी (यूआरएल) बीच बैंकका ग्राहक एवं कर्मचारीलाई छुट दिने सम्झौता भएको छ । सम्झौतापत्रमा यूआरएलका अध्यक्ष ठाकुरप्रसाद पन्थ र बैंकका तर्फबाट म्यानेजर गणेश सुवेदीले हस्ताक्षर गरे । सम्झौताअनुसार ल्याब परीक्षणको सेवा शुल्कमा बैंकका ग्राहकलाई २० प्रतिशत र बैंक कर्मचारीलाई २५ प्रतिशत विशेष छुट दिइनेछ । नबिल बैंकलाई अवार्डकाठमाडौं (कास) नबिल बैंकले प्लेटिनम इन्फोसिस फिनाकल इनोभेसन अवार्ड पाएको छ । इन्फोसिस फिनाकल इनोभेसन अवार्ड २०२४ मा प्रोसेस इनोभेसनका लागि नबिलले उक्त अवार्ड पाएको हो । बैंकलाई अनबोर्डिङ, कर्जा प्रशोधन र ट्रेड फाइनान्सको सेवा सुधारमा गरेको योगदानस्वरूप अवार्ड दिइएको बताइएको छ । यो अवार्डअन्तर्गत १० विधामा २ सयभन्दा बढी मनोनयनमा परेका थिए । अवार्डले नबिलले लिएको डिजिटल रणनीतिलाई अन्तर्राष्ट्रियस्तरमा मान्यता पाएको बैंकका प्रमुख कार्यकारी अधिकृत ज्ञानेन्द्रप्रसाद ढुंगानाले बताए ।भारतद्वारा नवलपरासीमा विद्यालय भवन निर्माणकाठमाडौं (कास) भारत सरकारले नेपालभारत विकास सहकार्य अन्तर्गत २ करोड ७५ लाख रुपैयाँमा नवलपरासी (पूर्व) स्थित त्रिभुवन माध्यमिक विद्यालयको भवन निर्माण गरिदिएको छ । भारतले त्रिभुवन माध्यमिक विद्यालयलाई आवश्यक अन्य सुविधासँगै कक्षाकोठा, परीक्षा, प्रधानाध्यापक, कर्मचारी र प्रशासनका लागि कोठा, जीवविज्ञान, वनस्पति विज्ञान, भौतिक विज्ञान र रसायन विज्ञानका लागि आवश्यक प्रयोगशाला, पुस्तकालय, कम्प्युटर, छात्र र छात्राका लागि छुट्टै शौचालयसहितको विद्यालय भवन निर्माण गरेको हो । ह्यात प्लेसलाई ग्रिन हस्पिटालिटी अवार्डकाठमाडौं (कास) ह्यात प्लेस काठमाडौंले ग्रिन हस्पिटालिटी अवार्ड पाएको छ । विश्व वातावरण दिवसका अवसरमा काठमाडौंमा आयोजित फोहोर व्यवस्थापन तथा जलवायु सम्मेलन २०२४ मा ह्यात प्लेसले उक्त अवार्ड पाएको हो । काठमाडौंको दिगोपनप्रतिको अटल प्रतिबद्धतालाई सम्मान गर्दै अवार्ड दिइएको बताइएको छ । होटलले ऊर्जा संरक्षण, फोहोर घटाउने, दिगो सोर्सिङलगायतका हरित अभ्यास लागू गरिरहेको छ ।"
किरणको सय खेलमा ठूलै आस,"यमनविरुद्ध छैटौं खेलअन्तर्राष्ट्रिय फुटबलमा नेपालले यमनको सामना गर्न लागेको यो छैटौं खेल हुनेछ । यसअघि नेपालले खेलेका ५ खेलमध्ये कुनैमा पनि जित निकाल्न सकेको छैन । यद्यपि यमनविरुद्ध नेपालको अहिलेसम्मको प्रदर्शन असाध्यै खराब पनि छैन । ती ५ खेलमध्ये चार हार र एक बराबरी रहेको छ । अहिलेकै एसियाली विश्वकप छनोट दोस्रो चरणमा नेपाल यमनसँग काठमाडौंमा २० ले पराजित भएको थियो । नेपालको यमनसँगको पहिलो भेट सन् २००० मा भएको थियो । त्यो एसिया कप छनोटको खेल थियो । नेपाल ३० ले पराजित रह्यो । सन् २०१४ मा भएको मैत्रीपूर्ण खेलमा पनि नेपाल ३० ले पराजित रह्यो । सन् २०१७ मा नेपालले फेरि एसिया कप छनोट खेलमा यमनको सामना गरेको थियो । हल्चोकस्थित एपीएफ मैदानमा भएको त्यो खेल गोलरहित बराबरीमा टुंगिएको थियो । त्यसको एक वर्षपछि कतार सिटीमा भएको एसिया कप छनोटकै खेलमा नेपाल २१ ले पराजित रह्यो । त्यस खेलमा नेपालका लागि गोल गर्ने खेलाडी थिए, नवयुग श्रेष्ठ । हामी यस एसियाली विश्वकप छनोटको दोस्रो चरण सुखद रूपमा टुंग्याउन चाहन्छौं, कप्तान किरण भन्छन्, मंगलबारको खेलमा हामी सक्दो राम्रो प्रदर्शनका लागि तत्पर छौं । अहिलेसम्मको प्रदर्शनले हामी सबै खुसी हुन सकेका छैनौं । न त समर्थन नै खुसी हुन सकेका छन् । यमनविरुद्ध राम्रो नतिजा निकाल्ने हो भने हामीले एसिया कप छनोटमा राम्रो सुरुआत लिन चाहन्छौं । यसै कारण हामी सबै खेलाडी सकारात्मक छौं ।"
नेपालको अभ्यासमा वर्षा बाधक,"(फ्लोरिडा)श्रीलंकासँगको ट्वान्टी२० विश्वकप खेलको तयारीमा नेपाली टोलीलाई वर्षा बाधक बनिरहेको छ । खेल श्रीलंकासँग बुधबार बिहान हुनेछ । तयारी क्रममा भएको वर्षाका कारण नेपालले दुई दिनदेखि मैदान गएर अभ्यास गर्न पाएको छैन । डालासमा गत मंगलबार नेदरल्यान्ड्ससँग विश्वकपमा आफ्नो पहिलो खेल खेलेर नेपाली टोली बुधबार नै फ्लोरिडा आइपुगेको थियो । बिहीबार नेपालले लडरहिलस्थित ब्रवर्ड क्रिकेट रंगशालाको नेट्समा दुई घण्टा अभ्यास गरेको थियो । तर, वर्षाका कारण शुक्रबार र शनिबार नेपाली टोलीले अभ्यास गर्न पाएन ।अभ्यासका लागि शनिबार ब्रवर्ड रंगशाला पुगेको नेपाली टोली मेघगर्जनसहित वर्षा भएपछि अभ्यास नगरी होटल फर्किएको थियो । श्रीलंकासँग खेल्नुअघि नेपालसँग अभ्यासका लागि आइतबार र सोमबार दुई दिनमात्र प्रशिक्षण गर्ने अवसर छ । नेपाल र श्रीलंकाको खेल यहाँको स्थानीय समयअनुसार राति ७३० बजे हुनेछ । त्यो दिन पनि वर्षाको पूर्वानुमान छ । तर, नेपाल र श्रीलंकाको खेल राति रहेकाले खेल प्रभावित नहुने सम्भावना छ । नेपाल र श्रीलंकाबीचको खेलमा पनि ठूलो संख्यामा दर्शक आउने अनुमान गरिएको छ । १५ हजारभन्दा बढी दर्शक क्षमता रहेको रंगशाला भरिभराउ हुने आँकलन गरिएको छ । बाल्टिमोरबाट खेल हेर्न आइरहेका रमेश भट्टले नेदरल्यान्ड्सविरुद्ध डालासमा खेलेको पहिलो खेलमा भन्दा फ्लोरिडामा नेपाली दर्शक उपस्थिति बढी हुने बताउँछन् । डालासमा रंगशालाभित्र उपस्थित ७ हजारमध्ये अधिकांश दर्शक नेपाली थिए । राष्ट्रिय फुटबल टोलीका पूर्वस्ट्राइकर राजन रायमाझीले नेपालले अमेरिकामा आएर ट्वान्टी२० विश्वकप क्रिकेट खेल्नु आफूहरूका लागि गर्वको विषय भएको बताए । एउटा खेलाडी भएको हिसाबमा भन्नुपर्दा नेपालले विश्वकप खेल्नु हाम्रा लागि ठूलो सफलता हो, १८ वर्षदेखि फ्लोरिडामा रहेका रायमाझीले भने, अमेरिकामा जन्मिएर हुर्किएका हामीपछिको पुस्तालाई आफ्नो देशको परिचय गराउन ट्वान्टी२० विश्वकप खेलिरहेको नेपाली क्रिकेट टोली राम्रो माध्यम बनेको छ । नेपालले सन् १९९९ मा घरेलु मैदानमा भएको १३ औं दक्षिण एसियाली खेलकुदको फुटबल प्रतिस्पर्धामा रजत पदक जित्दाका सदस्य रायमाझी पनि श्रीलंकासँगको खेलमा ठूलो संख्यामा नेपाली दर्शक उपस्थित हुने सम्भावना रहेको देख्छन् । नेपाली टोली पहिलो खेलमा नेदरल्यान्ड्ससँग ६ विकेटले पराजित भएको थियो । श्रीलंका पहिलो दुवै खेलमा दक्षिण अफ्रिकासँग ६ विकेट र बंगलादेशसँग २ विकेटले पराजित भइसकेको छ । सन् २०१४ को ट्वान्टी२० विश्वकप समूह चरणबाटै बाहिरिने स्थितिमा पुगिसकेको छ भने नेपाललाई पनि सुपर एट मा पुग्ने आस कायमै राख्न श्रीलंकाविरुद्धको खेल जित्नै अवस्थामा छ । ट्वान्टी२० विश्वकपका लागि नेपाली टोली एक महिना अगाडि नै फ्लोरिडा आएको थियो । यहाँ एक साता बिताएपछि नेपाली टोली थप प्रशिक्षणका लागि वेस्ट इन्डिजको सेन्ट भिन्सेन्ट लागेको थियो । त्यहाँबाट नेपाली टोली अमेरिकाका ह्युस्टन पुगेर एक साता प्रशिक्षण गरी ट्वान्टी२० विश्वकप क्रिकेटको पहिलो खेल खेल्न डालास पुगेको थियो । फ्लोरिडामा आएर एक साता बसेर गएकाले नेपाललाई कन्डिसन बुझ्न डालासजस्तो कठिन नहुनसक्छ । श्रीलंकासँग खेलेपछि नेपाली टोली समूह चरणको बाँकी दुई खेल खेल्न वेस्ट इन्डिजको सेन्ट भिन्सेन्ट पुग्नेछ । नेपालले जुन १४ मा दक्षिण अफ्रिका र जुन १६ मा बंगलादेशसँग सेन्ट भिन्सेन्टमा समूह चरणको अन्तिम खेल खेल्नेछ । श्रीलंकाको समूह चरणको अन्तिम खेल सेन्ट लुसियामा नेदरल्यान्ड्ससँग जुन १६ मा हुनेछ ।"
वेस्ट इन्डिजको एकपक्षीय जित,इंग्ल्यान्डअस्ट्रेलियाब्रिजटाउन डिफेन्डिङ च्याम्पियन इंग्ल्यान्ड ट्वान्टी२० विश्वकप को शनिबार ३६ रनले पराजित भएको छ । हारले इंग्ल्यान्ड दबाबमा आएको छ । टोलीको सुपरएटको बाटो कठिन भएको छ । समूह बी मा अस्ट्रेलियाको यो लगातार दोस्रो जित हो । इंग्ल्यान्ड जितविहीन छ । अस्ट्रेलियाले पहिले ब्याटिङ गर्दै ७ विकेटमा २ सय १ रन बनायो । त्यसमा ओपनर डेविड वार्नरले सर्वाधिक ३९ रन बनाए । जवाफमा इंग्ल्यान्डले ६ विकेटमा १ सय ६५ रनमात्र बनाउन सक्यो । एक समय विनाविकेट ७३ रनमा रहेको इंग्ल्यान्डले त्यसपछि सुदृढ सुरुआत कायम राख्न सकेन ।
विश्वामित्र स्कुल च्याम्पियन,"काठमाडौं (कास) विश्वामित्र गणेश सेकेन्डरी स्कुलले तेस्रो लायन्स कप गर्ल्स फुटसल प्रतियोगिताको उपाधि जितेको छ । लायन्स क्लब अफ काठमाडौ रोयल फ्रेन्ड्सले आयोजना गरेको फुटसल प्रतियोगिताको फाइनलमा विश्वामित्रले भ्याली पब्लिक स्कुललाई हराएको थियो । लिगकम नकआउटका आधारमा प्रतियोगितामा १६ स्कुल टिमले प्रतिस्पर्धा गरेका थिए । सर्वोकृष्ट खेलाडी तथा सर्वाधिक गोलकर्ताको पुरस्कार मन्जिला लामाले जितिन् । गत वर्ष यसै प्रतियोगिताको दोस्रो संस्करणमा मन्जिला तामाङ उत्कृष्ट खेलाडी भई अमेरिकाको न्यु जर्सीमा प्रशिक्षणमा भाग लिने अवसर पाएकी थिइन् । विजयी खेलाडीलाई कार्यक्रम संयोजक सृष्टि वज्राचार्य, प्रायोजक नेपाल फाइनान्सका निर्देशकद्वय दिप्रश शाक्य, रोजिना श्रेष्ठ एवं लायन्स क्लब अफ काठमाडौ रोयल फ्रेन्ड्सका अध्यक्ष उदयन रेग्मीले पुरस्कार वितरण गरे । महिलालाई खेलकुदमा सहभागी गराई उनीहरूभित्रको अन्तरनिहित क्षमता प्रस्फुटन गरी महिला सशक्तीकरणमा योगदान गर्न हरेक वर्ष प्रतियोगिता गरिएको आयोजकले जनाएको छ ।"

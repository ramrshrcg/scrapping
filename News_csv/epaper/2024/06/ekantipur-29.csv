शीर्षक,विवरण
रुसी सेनामा थप १० नेपाली युवाको मृत्यु,"नेपाल सरकारले रुसी सरकारलाई पटकपटक गरेको आग्रह र पत्राचारका बाबजुद पनि रुसी विदेश मन्त्रालयले उक्त विषय रक्षा मन्त्रालयको भएको उल्लेख गर्दै नेपाललाई जवाफ दिइसकेको छैन ।उपप्रधान तथा परराष्ट्रमन्त्री नारायणकाजी श्रेष्ठले गत साता इरानको राजधानी तेहरानमा सम्पन्न भएको एसिया सहयोग संवाद (एडीसी) मा रुसी उपविदेशमन्त्री रुडेन्को आन्रेय युरेविचसँग साइडलाइनमा भेटवार्ता गर्दा रुसी सेनामा भर्ती भएका नेपालीहरूको अवस्थाबारेमा कुरा उठाएका थिए । उपप्रधानमन्त्री श्रेष्ठले युद्धमा मृत्यु भएका नेपालीको शव नेपाल पठाइदिन, युद्धमा मृत्यु हुने नेपालीका परिवारलाई क्षतिपूर्ति उपलब्ध गराइदिन, घाइते भएका र रुसी सेनामा भर्ना भएकालाई फिर्ता पठाइदिन, नेपालीलाई रुसी सेनामा भर्ती नगर्न, रुसी सेनामा भर्ती भएका नेपालीको संख्या नेपाल सरकारलाई जानकारी दिन, रुसी सेनामा भर्ती भएर युक्रेनी सेनाको कब्जामा परेकाको जानकारी दिन अनुरोध गरेका थिए । नेपालीहरूको विषयमा प्रस्ट रूपमा रुसी पक्षसँग कुरा राखेको श्रेष्ठले जानकारी दिए । हामीले पहिलेदेखि नै उठाइरहेको मुद्दाका बारेमा जानकारी दियौं । जवाफमा उपविदेशमन्त्रीले रुस नेपालको मित्र राष्ट्र भएको र नेपालीहरूको सम्बन्धमा आवश्यक सहयोग गर्ने बचन दिएका थिए, उनले भने ।उपविदेशमन्त्रीले आफू मस्को फर्केपछि राजदूत मिलन तुलाधरलाई आफ्नो कार्यालयमा पठाउन र आवश्यक सहयोग गर्ने प्रतिबद्धता जनाएको उक्त बैठकमा सहभागी एक अधिकारीले जानकारी दिए । उपप्रधानमन्त्री श्रेष्ठले यसअघि पनि गत फागुन २४ मा रुसी विदेशमन्त्री सर्गेई लाभ्रोभसँग टेलिफोनमा संवाद गर्दै नेपाली पक्षको मुद्दाको विषयका बारेमा जानकारी दिएका थिए । जुन विषयलाई तेहरानमा पनि श्रेष्ठले उपविदेशमन्त्रीसामु दोहोर्याए । रुसी सेनामा भर्ती भई अहिले ६ नेपाली युक्रेनी सेनाको कब्जामा छन् । यसरी कब्जामा परेका नेपालीमा बर्दियाका विवेक खत्री, काभ्रेका सिद्धार्थ ढकाल, मोरङका विकास राई, रोल्पाका प्रतीक पुन, चितवनका सुजन सुवेदी र गोरखाका ईश्वर लामिछाने छन् । उनीहरूलाई नेपाल सरकारले रुसी सरकारसँग सहकार्य गरेर छुटाउने प्रयास गरे पनि हालसम्म उक्त पहल सफल हुन सकेको छैन । साथै, यसै महिना राष्ट्रपति रामचन्द्र पौडेलले जेनेभा र जर्मनीको भ्रमण गर्दा जर्मनीका राष्ट्रपति फ्र्यांक वाल्टर स्टाइनमेयरसामु युक्रेनी सेनाको कब्जामा रहेका ६ नेपालीलाई छुटाउनका लागि सहयोग गरिदिन अनुरोध गरेका थिए । बर्लिनस्थित नेपाली दूतावासले पनि युक्रेन सरकारसँग नेपालीहरूलाई छाडिदिन आग्रह गरिरहेको छ ।यस्तै, रुस मामिलामा भइरहेका घटना र आगामी बाटोको सम्बन्धमा अध्ययन गर्न परराष्ट्र मन्त्रालयको नेतृत्वमा एक उच्चस्तरीय कार्यदल गठन भई काम भइरहेको छ । उपप्रधानमन्त्री श्रेष्ठको नेतृत्वमा जेठ ११ मा बसेको बैठकले रुस मामिलामा अहिले भइरहेको संकटलाई समाधान गर्न परराष्ट्र मन्त्रालयअन्तर्गत युरोपअमेरिका महाशाखाका प्रमुख गणेश ढकालको नेतृत्वमा उच्चस्तरीय कार्यदल गठन भएको थियो । परराष्ट्र स्रोतका अनुसार उपप्रधानमन्त्री श्रेष्ठ, अर्का उपप्रधान तथा गृहमन्त्री रवि लामिछाने, श्रम तथा रोजगारमन्त्री डीपी अर्याल र शिक्षामन्त्री सुमना श्रेष्ठ सहभागी बैठकले रुस मामिलामा अध्ययन गरेर सुझाव दिन कार्यदल गठन गरेको हो ।रुसी मामिलाका सम्बन्धमा भइरहेका गतिविधि र अब कसरी अघि बढ्ने विषयमा कार्यदललाई सुझाव पेस गर्ने जिम्मेवारी दिइएको हो ।"
एसईईमा अनुत्तीर्ण सबैका लागि मौका परीक्षा,"परीक्षा तयारीका लागि कक्षा सञ्चालनमा विश्वविद्यालयलाई समेत आग्रह गर्ने निर्णय भएको हो । नतिजामा २ लाख २२ हजार ४ सय ७२ (४७८७ प्रतिशत) विद्यार्थी मात्रै ग्रेड प्राप्त गर्न कक्षा ११ मा भर्ना हुन योग्य भएका थिए । सबैभन्दा बढी विद्यार्थी गणित, विज्ञान र अंग्रेजी विषयमा अस्वीकृत भएका छन् । गणितमा १ लाख ७७ हजार, विज्ञानमा १ लाख २६ हजार, अंग्रेजीमा १ लाख विद्यार्थी ननग्रेडिङ भएका छन् । त्यस्तै सामाजिकमा ७३ हजार, नेपाली र अर्थशास्त्रमा ६९६९ हजार विद्यार्थी ननग्रेडिङमा परेका छन् । शिक्षा मन्त्रालयको निर्णयअनुसार ७ वटै विषयमा ननग्रेडिङ हुने विद्यार्थीले पनि साउनमा सञ्चालन हुने ग्रेडवृद्धि परीक्षामा सहभागी हुन पाउनेछन् । नतिजामा कतिपय विद्यालयका शतप्रतिशत विद्यार्थीसमेत असफल भएको पाइएको छ । २०७२ देखि लागू लेटर ग्रेडिङ पद्धतिमा सबै विद्यार्थी ग्रेडिङमा पर्ने व्यवस्था थियो । तर यसले गर्दा विद्यार्थीमा पठन संस्कृति हराउँदै गएको भन्दै २०७८ मा निर्देशिका संशोधन गरेर सैद्धान्तिक (लिखित) तर्फ कम्तीमा ३५ प्रतिशत अंक नल्याए विद्यार्थी ननग्रेडेड हुने व्यवस्था गरिएको थियो । जसका कारण कक्षा ११ मा भर्ना हुन पाउनेभन्दा नपाउने विद्यार्थीको संख्या बढी छ । कक्षा १० मा उक्त व्यवस्था यसपालिदेखि मात्रै लागू भएको हो ।"
सिद्धबाबा सुरुङ मार्ग अब तीन महिनामा ब्रेक थ्रु,"एक महिनाअघिबाट विस्फोटक पदार्थ प्रयोग गरेर काम थालेपछि दैनिक ८ देखि ९ मिटरका दरले सुरुङ खनिराखिएको छ, उनले भने, अहिले सुरुङको समग्र प्रगति २६ प्रतिशत छ । एक महिनामा १० प्रतिशत प्रगति बढाउन सकिएको उनले सुनाए । दुई वर्षमा गरेको प्रगति एक महिनामा हासिल भएको छ, उनले भने, राति पनि विस्फोट गराएर काम गर्न पाए प्रगति बढ्छ, त्यसको तयारी भइरहेको छ । उनका अनुसार राति विस्फोट गराएर काम गर्न पाए दैनिक १२ मिटरका दरले सुरुङ खन्न सकिनेछ । सुरुका दिनमा निर्माण व्यवसायीबाट काममा ढिलाइ भए पनि अहिले कामको गती बढेको उनको दाबी छ ।यो सडक खण्डमा बारम्बार पहिरो खसेर दुर्घटना बढ्न थालेपछि विकल्पका रूपमा सुरुङ निर्माण थालिएको हो । यो मुख्य सुरुङको लम्बाइ १ हजार १ सय २६ मिटर छ । यो योजनाअन्तर्गत बुटवलतर्फको चिडियाखोलाबाट ९ सय १० मिटर र पाल्पातर्फ ५ सय ६० मिटर दुई लेनमा सडक सुधारको काम पनि गरिने छ । यस खण्डको चार किमि पहिरो आउने क्षेत्रभित्र पर्छ । सिद्धबाबा मन्दिर नजिकैबाट सुरुङ छिरेर पाल्पातर्फ तिनाउ जलविद्युत् छेउमा निस्कन मिल्ने यसको निर्माण गरिएको हो । सुरुङको बीचबीचमा आपत्कालीन द्वारका रूपमा तीन वटा क्रस प्यासेज निर्माण भइरहेको छ । सुरुङभित्र केही समस्या आए क्रस प्यासेजबाट निस्कन मिल्नेछ । क्रस प्यासेजहरूको मात्र कुल दूरी ४ सय ४१ मिटर छ । सुरुङ र क्रस प्यासेजसहितको दूरी भने १ हजार ५ सय ६७ मिटर छ । विस्फोटक पदार्थ प्रयोग गर्नुअघि मुख्य सुरुङ १ सय २७ मिटर खनिएको थियो । अहिले विस्फोट गराएर १ सय ४९ मिटरसहित कुल २ सय ७६ मिटर मुख्य सुरुङ खनिएको छ । त्यस्तै क्रस प्यासेज मात्र १ सय ४० मिटर खनिएको छ ।मुख्य सुरुङ र क्रस प्यासेजसहित ४ सय १६ मिटर खनिसकिएको छ, निर्देशक शाक्यले भने, समग्रमा २७१८ प्रतिशत सुरुङ खन्ने काम सकिएको छ । उत्तरदक्षिण दुवैतर्फ र तीन वटा क्रस प्यासेजमा एकसाथ निर्माणको काम भइरहेको उनले सुनाए । सुरुङमार्ग बाहिरपट्टिको खण्डमा रक सेट बनाउन सडक नै बन्द गर्नुपर्छ । तर यो सडकमा सवारी चाप धेरै छ । यो खण्ड भएर सानाठूलासहित औसतमा दैनिक करिब ५ हजार सवारी ओहोरदोहोर गर्छन् ।सुरुङ खन्ने काम सकेर अस्थायी रूपमा सवारीसाधनलाई सुरुङबाट पठाएर पहिरो खस्ने जोखिम क्षेत्रमा रक सेट बनाउने योजनामा छौं, उनले भने, त्यसैले सुरुङ निर्माणको काम छिटो सक्नु छ । उक्त रक सेटको दूरी ७ सय ८० मिटर छ । सुरुङ निर्माण गरिएको क्षेत्रमा ढुंगा खसे तल झर्ने गरी ओरालो पारेर सिमेन्टेड रक सेट बनाइनेछ, उनले भने, त्यसलाई धान्न सक्नेनसक्ने सबै विषयलाई आधार मानेर रक सेटको डिजाइन गरिएको हो । आगामी ०८ जेठबाट उक्त सुरुङबाट औपचारिक रूपमा सवारीसाधन चलाउन मिल्ने गरी काम गरिरहेको उनको दाबी छ । पाँच वर्षभित्र निर्माण सक्ने गरी ०७८ फागुनमा सुरुङ मार्गको ठेक्का सम्झौता भएको हो । निर्माण थालेको साढे २७ महिना भइसकेको र बाँकी रहेको समय भित्र सक्ने गरी काम भइरहेको उनले बताए । यसको ठेक्का चाइना स्टेट कन्स्ट्रक्सन इन्जिनियरिङ कम्पनीले ७ अर्ब ३४ करोड २१ लाख रुपैयाँमा लिएको हो । सुरुमा रूख काट्न समस्या हुँदा आयोजनाको कामले गति लिन सकेको थिएन । निर्माणमा १ सय ९० टन विस्फोटक पदार्थ लाग्ने अनुमान छ । अहिले ४० टन मौज्दात छ, नागढुंगासिस्नेखोला सुरुङमार्ग आयोजनाबाट १८ टन आउनेछ, उनले भने, अपुग विस्फोटक पदार्थ नेपाली सेनासँग मागेका छौं । अहिले कुनै समस्या नभए पनि चाहिएको बेला विस्फोटक पदार्थ नपाए काममा ढिलाइ हुने निर्माण कम्पनीले जनाएको छ ।चालु आर्थिक वर्षमा विनियोजन भएको बजेट अपुग भएर ३३ करोड रुपैयाँ रकमान्तर दिन लागिएको शाक्यले बताए । यति भएपछि चालु आर्थिक वर्षमा समस्या छैन, आगामी आर्थिक वर्षका लागि ७० करोड मात्र बजेट छुट्याइएको छ, काम निरन्तर भइरहेकाले दुई अर्ब रुपैयाँ बजेट चाहिनेछ, उनले भने, पर्याप्त बजेट उपलब्ध हुन नसके समग्र प्रगतिमा असर पर्छ । यसबारे सडक विभाग र भौतिक पूर्वाधार तथा यातायात मन्त्रालयमा जानकारी गराएका छौं ।"
लुम्बिनीलाई खतराको सूचीमा राख्न मस्यौदा तयार,"दिल्ली सत्र निर्णायकयही जुलाई २१ देखि ३१ तारिखसम्म दिल्लीमा हुने युनेस्को वर्ल्ड हेरिटेज कमिटीमा खतराको सूचीमा राख्ने ड्राफ्ट डिसिजनबारे छलफल हुनेछ । ड्राफ्ट डिसिजनबारे अनौपचारिक जानकारी पाउनासाथै नेपालले त्यसलाई फेस गर्न राष्ट्रिय तथा अन्तर्राष्ट्रिय रूपमा लबिइङ थालेको छ । त्यही भएर लुम्बिनीमा खतराको सूचीमा पर्नु हुँदैन भनेर अहिले अन्तर्राष्ट्रिय लबिइङ थालिएको छ । युनेस्कोका १९५ मुलुक सदस्य छन् । खतराको सूचीमा राख्नेनराख्ने भनेर निर्णय गर्ने अधिकार २१ राष्ट्र सम्मिलित कार्यकारिणी समितिलाई हुन्छ । समितिमा एसियाका जापान, दक्षिण कोरिया, भारत, कतार र कजाकिस्तान सदस्य छन् । कजाकिस्तानको दूतावास नेपालमा छैन । अन्य ४ मुुलुकका राजदूतलाई कोष उपाध्यक्ष ल्यारक्याल लामासहितको टोलीले भेटेर लुम्बिनीको विकासका लागि हातेमालो र खतराको सूचीमा नराख्न आग्रह गरेको छ । त्यसमा संस्कृति मन्त्रालय, पुरातत्त्व विभाग र लुम्बिनी विकास कोषलगायतका सदस्य छन् । समस्या के हो र कुन कारणले खतराको सूचीमा राख्न खोजिएको हो भनेर पहिल्याउन र समस्या समाधान गर्न परराष्ट्रमन्त्री नारायणकाजी श्रेष्ठको संयोजकत्वमा एउटा र संस्कृति मन्त्रालयका सहसचिवको नेतृत्वमा अर्को समिति बनाएर काम भइरहेको छ । अब छिट्टै यसबारेमा टुंगोमा पुग्ने परराष्ट्रमन्त्री श्रेष्ठले बताए । त्यस विषयमा अध्ययन गरिरहेका छौं, उनले भने, नेपालको हितलाई केन्द्रमा राखेर निचोड निकाल्ने छौं ।"
महामन्त्री ढकाललाई रास्वपाले सोध्यो स्पष्टीकरण,"(काठमाडौं)देश दौडाहापछि पार्टीका बारेमा जनधारणा समेट्दै प्रतिवेदन तयार पारेका महामन्त्री मुकुल ढकाललाई राष्ट्रिय स्वतन्त्र पार्टीले शुक्रबार स्पष्टीकरण सोधेको छ । सभापतिलाई बुझाइएको प्रतिवेदन पहिल्यै सञ्चामाध्यममार्फत सार्वजनिक गरेको भन्दै ढकाललाई स्पष्टीकरण सोधिएको हो । रास्वपाको केन्द्रीय अनुशासन तथा आचरण समितिले सभापति रवि लामिछानेकै निर्देशनमा ढकाललाई अनुशासन उल्लंघन गरेको आरोपमा स्पष्टीकरण सोधेको हो । रास्वपा सहप्रवक्ता प्रतिभा रावलले पनि यसको पुष्टि गरिन् । पार्टीको अनुशासन उल्लंघन गरेको, प्रतिवेदन सञ्चारमाध्यममा सार्वजनिक गरेको र सत्ता गठबन्धनलगायत विषयमा बोलेपछि स्पष्टीकरण सोधिएको हो, रावलले भनिन् । महामन्त्री ढकालले भने स्पष्टीकरण पत्र सहयोगीमार्फत प्राप्त भएको बताए । भने, दर्ता भएको छ भनेर स्टाफले भनेका छन् । आइतबार हेर्छु । मलाई सभापतिबाहेकले स्पष्टीकरण सोध्न मिल्दैन । उहाँले त्यस्तो केही भन्नुभएको छैन । ढकालले गत बुधबार सभापति तथा उपप्रधान एवं गृहमन्त्री लामिछानेलाई ३२ पृष्ठको प्रतिवेदन बुझाएका थिए । महामन्त्री ढकालको प्रतिवेदनले पहिलो पटक रास्वपामा बहस सिर्जना गरेको छ । उक्त प्रतिवेदनको विषयवस्तुलाई लिएर पार्टी बाहिर पनि चर्चा बढेपछि ढकाललाई स्पष्टीकरण सोधिएको बुझिएको छ । भरतमणि देवकोटा प्रमुख रहेको उक्त अनुशासन समितिमा रामहरि सुवेदी, रमाकान्त रिमाल र यज्ञमणि न्यौपाने सदस्य छन् । प्रमुख देवकोटा भने यतिबेला देश बाहिर छन् ।इलाम२ को उपनिर्वाचनमा पार्टीले निराशाजनक नतिजा बेहोरेपछि रास्वपा सचिवालयले नै महामन्त्री ढकाललाई देशभरबाट समीक्षात्मक प्रतिवेदन ल्याउन खटाएको थियो । त्यसैअनुसार ढकालले एक महिना लगाएर ३८ जिल्लाका करिब ३ हजार मतदाता, शुभेच्छुकसँग अन्तरक्रिया गरी प्रतिवेदन तयार गरेका हुन् । जुन प्रतिवेदन सभापति लामिछानेलाई बुझाइएको छ भने असार १९ मा उक्त प्रतिवेदनमाथि रास्वपाको केन्द्रीय समितिको बैठकमा छलफल हुँदै छ । ढकाल पार्टीले नै आफूलाई प्रतिवेदन तयार गर्न लगाएको बताउँछन् । पार्टीले दिएको जिम्मेवारीअनुसार प्रतिवेदन तयार पारेको हुँ । प्रतिवेदन समीक्षा गरेर त्यसबाट निकालिएको प्रस्ताव सार्वजनिक होस् भन्ने चाहना हो, उनले थपे, प्रतिवेदनमा प्रस्ताव गरिएको छैन । त्यसमा यस्तो हुनुपर्छ भनेर समीक्षा गरिएको छ । त्यसको आधारमा पार्टीलाई अगाडि बढाइयोस् भन्ने हो । रास्वपाका मुख्य सचेतक सन्तोष परियारले महामन्त्रीको प्रतिवेदनमा छलफल गर्न बाँकी रहेको बताए । भने, प्रतिवेदनभित्र के छ भन्ने हेर्न बाँकी नै छ । हामीले थाहा पाएको पनि सञ्चारमाध्यममा आएका सूचना नै हुन् । त्यसबाहेक के छ, हामीलाई पनि थाहा छैन । असार १९ मा त्यसबारेमा छलफल गर्ने कार्यक्रम रहेको छ । समीक्षा प्रतिवेदन सभापतिलाई हस्तान्तरण गरेपछि ढकालले जारी गरेको विज्ञप्तिमा पार्टीभित्र आफ्नाविरुद्ध अराजनीतिक क्रियाकलाप भएको आरोप लगाएका छन् । उनले आफूले गर्दै नगरेका कामको दोष लगाइएको विज्ञप्तिमा उल्लेख गरेका छन् । रास्वपा सांसद शिशिर खनाल महामन्त्री ढकालले पार्टी सभापतिसमक्ष पेस गरेको प्रतिवेदनलाई पार्टीले गम्भीरताका साथ अध्ययन गर्ने बताउँछन् । हो, उहाँले केही कुरा पत्ता लगाएर ल्याएको छु भनेपछि स्वाभाविक रूपमा त्यसलाई हामीले अत्यन्त गम्भीरतापूर्वक अध्ययन गर्छौं, उनले भने, अध्ययनका आधारमा निष्कर्ष आइसकेपछि थप प्रतिक्रिया राख्नु उचित हुन्छ होला ।"
बुढीगण्डकी प्राधिकरण गठनको माग,काठमाडौं (कास) नेपाल समाजवादी पार्टी (नेसपा) ले बुढीगण्डकी करिडोर बहुउद्देश्यीय आयोजना सम्पन्न गर्नका लागि बुढीगण्डकी करिडोर विकास प्राधिकरण गठन गर्न माग गर्दै प्रधानमन्त्री पुष्पकमल दाहाललाई ज्ञापनपत्र बुझाएको छ । शुक्रबार प्रधानमन्त्री तथा मन्त्रिपरिषद्को कार्यालयमा पुगेर पूर्वप्रधानमन्त्री तथा पार्टीका अध्यक्ष बाबुराम भट्टराईले प्रधानमन्त्री दाहाललाई ज्ञापनपत्र बुझाएका हुन् ।
बजारमा आइफोन,सन् २००७ मा आजकै दिन (जुन २९) मा एप्पल कम्पनीको पहिलो स्मार्टफोन आइफोन को बिक्री सुरु भएको थियो । २००७ को जनवरी ९ मा सार्वजनिक आइफोनको पहिलो मोडलको बिक्री जुन २९ देखि सुरु भएको थियो । कम्पनीका तत्कालीन प्रमुख कार्यकारी अधिकृत (सीईओ) स्टिभ जब्सले फोन सार्वजनिक गरेका थिए । आइफोनको पहिलो स्मार्टफोनको मूल्य ४ जीबीको ४९९ र ८ जीबीको ५९९ अमेरिकी डलर तोकिएको थियो । आइफोनको अपरेटिङ सिस्टम आईओएस ३१३ रहेको फोनमा ३५ इन्चको डिस्प्ले र २ मेगापिक्सेलको एक मात्र क्यामेरा थियो । कम्पनीले एक वर्षपछि फोनको दोस्रो मोडल बजारमा ल्याएको थियो । त्यसको नाम आइफोन थ्रीजी राखिएको थियो । थ्रीजी नेटवर्क सपोर्ट गर्ने भए पनि फोनको मूल्य पहिलेको तुलनामा कम थियो । डेढ दशकभन्दा लामो यात्रामा एप्पलले पछिल्लो पटक आइफोनको १५ औं मोडल सार्वजनिक गरिसकेको छ ।
शिव परियारको स्वरमा 'हेर्न मन लाग्दो रैछ,काठमाडौं (कास) चर्चित गायक शिव परियारको स्वर र सीता अर्यालको शब्दमा नयाँ गीत हेर्न मन लाग्दो रैछ सार्वजनिक भएको छ । रेस्क्यु क्रिएसन प्रालिको प्रस्तुतिमा तयार गीत ओएसआर डिजिटलको युट्युब च्यानलबाट शुक्रबार सार्वजनिक गरिएको हो । सुनील मास्केको संगीत रहेको गीतको संयोजन प्रदीप श्रेष्ठले गरेका हुन् । गीतको म्युजिक भिडियो सुमन अधिकारीको निर्देशन र सम्यक अधिकारीको सहनिर्देशनमा तयार पारिएको छ । भिडियोमा सुमन अधिकारी र युनिश अर्यालले अभिनय गरेका छन् । नवराज उप्रेतीले छायांकन गरेको गीतको भिडियो सौखिन तिमल्सिनाले सम्पादन गरेका हुन् ।
ऋणमा बनाइएका पोखरा र भैरहवा विमानस्थल निर्माणबारे अख्तियार र संसदीय समितिको छानबिन,"०८० असोज २३ बाट करिब डेढ साता लगाएर अख्तियारले राष्ट्रिय योजना आयोग, संस्कृति, पर्यटन तथा नागरिक उड्डयन मन्त्रालय, नेपाल नागरिक उड्डयन प्राधिकरण, पोखरा क्षेत्रीय विमानस्थल आयोजना कार्यान्वयन इकाइलगायत निकायबाट विमानस्थल निर्माणसम्बन्धी सम्पूर्ण कागजात नियन्त्रणमा लिएको थियो । चीन सरकारले एक्जिम बैंकबाट लगानी हुने गरी करिब २२ अर्ब रुपैयाँ ऋणमा चाइना सीएएमसी इन्जिनियरिङ कम्पनीबाट आयोजना निर्माण गरेको थियो ।०७१ जेठ ८ निर्माण सम्झौता भएकामा ०७२ चैत ८ मा ऋण लिनेसम्बन्धी पत्रमा हस्ताक्षर भएको थियो । ०७२ जेठ २३ मा सहुलियत ऋणसम्बन्धी पत्रमा प्राधिकरण र चिनियाँ पक्षबीच हस्ताक्षर भएको थियो । महालेखाले आयोजना सम्पन्न गर्न भएको सुरुको सम्झौतामा नभएका प्रावधानपछि थपेर राज्यलाई आर्थिक हानि पुर्याएको भन्दै छानबिन गर्नुपर्ने सुझाएको थियो । आयोजना निर्माणकै क्रममा उजुरी परे पनि महालेखाबाट समेत प्रश्न उठेपछि अख्तियार अनुसन्धान गर्नुपर्ने निष्कर्षमा पुगेको थियो । त्यसपछि जाँचबुझको काम अघि बढाएको अख्तियारले ९ महिनाअघि सबै कागजात सम्बन्धित निकायबाट नियन्त्रणमा लिएको थियो । सरकारले विमानस्थल निर्माण चिनियाँ कम्पनी सीएएमसीमार्फत हुने गरी सन् २०१४ मे २२ मा सम्झौता गरेको थियो । मूल्य अभिवृद्धिकरसहित गरेर पछि आयोजनाको लागत २४ करोड ४० लाख ४० हजार अमेरिकी डलर पुर्याएर सम्झौता भएको थियो ।सम्झौतामा देशभित्र र बाहिर जुनसुकै कम्पनी भए पनि निर्माणमा लाग्ने कर शुल्क र महसुल भुक्तानी गर्ने जिम्मा निर्माण व्यवसायीकै हुने उल्लेख छ । तर सुरु सम्झौताविपरीत ठेकेदारनिर्माण कम्पनी, आयोजना इकाइ र नागरिक उड्डयन प्राधिकरणका उच्च अधिकारीको मिलेमतोमा गुरुयोजनाको सूचीमै सर्तविपरीतका प्रावधान थपेर भन्सार शुल्क तथा महसुल र मूल्य अभिवृद्धि करबापत हुने रकम छुट दिएको भेटिएको छ । यसरी सम्झौताविपरीत छुट दिइनुलाई अख्तियारले अनियमितताका रूपमा लिएर अनुसन्धान गरेको हो ।महालेखाले ६०औं प्रतिवेदनमा सुरु सम्झौताविपरीत २ अर्ब २२ करोड ४० लाख रुपैयाँ छुट दिएको विषयलाई प्रश्न उठाएको छ । विमानस्थलको रनवेबाट पूर्वीतर्फ १ दशमलव ५ किमि दूरीमा रहेको छिनेडाँडाको उचाइ ३० मिटर काट्नुपर्ने गरी सुरु सम्झौता भएको थियो । तर मिलेमतोमा सुरुको सर्तसम्झौता परिवर्तन गरेर रनवेको उचाइ ४० मिटर काटियो । उचाइ बढी कटान गर्नुको कारण त्यहाँबाट निस्कने ढुंगा, माटो रनवेका लागि प्रयोग गर्ने नियत थियो । जबकि रनवेमा चाहिने सामग्री ५ किमि दूरी टाढाबाट रोयल्टी तिरेर ल्याउने सम्झौता थियो । रनवेको उचाइ घटाउँदा निस्केको ग्राभेलसहितको ढुंगा, माटो विमानस्थल निर्माणमै प्रयोग भए पनि आयोजना इकाइ र ठेकेदारको मिलेमतोमा ५ किमि परबाट ल्याएको फर्जी कागजात पेस गरियो । त्यसलाई आयोजना इकाइले सदर गरेको देखिन्छ ।डाँडो कटानपछि निस्केका ढुंगा, गेगर र माटो विमानस्थल निर्माणकै लागि प्रयोग भएको देखिन्छ । प्रयोग भएको थिएन भने त्यो निर्माण सामग्री कतै व्यवस्थापन हुन्थ्यो, प्रमाणका रूपमा अहिले पनि देख्न सकिन्थ्यो, अनुसन्धान स्रोतले भन्यो, कटानबाट निस्केका सामग्री विमानस्थल निर्माणमै प्रयोग गरियो तर भुक्तानी गर्दा भने ५ किमि टाढाबाट रोयल्टी तिरेर सामग्री ल्याएको फर्जी विवरण पेस भयो, यो त सरासर भ्रष्टाचार हो ।रनवेको उचाइ घटाउँदा निस्केको ग्राभेल मिसिएको ढुंगा, माटो निर्माण व्यवसायीले बाहिर डिस्पोज गरेको नदेखिएकाले त्यसबाट निस्केको ढुंगा, माटोसहितको रनवेमा नै प्रयोग गरेको देखियो, महालेखाको प्रतिवेदनमा भनिएको छ, जसबाट निर्माण व्यवसायीले बाहिरबाट रोयल्टी तिरेर ढुवानी गरेर ल्याउनुपर्ने सामग्री साइटमा नै भएकाले व्यवसायीले बाहिरबाट खरिद एवं ढुवानी गर्नुपर्ने अवस्था नदेखिँदा यसबाट परेको प्रभाव विश्लेषण गर्नुपर्छ ।परामर्शदाता व्यवस्था गर्न सुरुकै बजेटबाट २८ लाख अमेरिकी डलर (त्यस बेलाको सटहीअनुसार २२ करोड ९८ लाख ५२ हजार) रहने उल्लेख भएकामा त्यसविपरीत व्ययभार बढ्ने गरी छुट्टै परामर्शदाता नियुक्ति गरिएको थियो । ठेकेदारसँग मिलेमतोमा प्राधिकरणले परामर्शदाता खर्च बढाउन सुरुको सम्झौता संशोधन गराएको आरोप छ । मापदण्ड संशोधन गरेर परामर्शदाता खर्च ३७ करोड ९५ लाख ९० हजार रुपैयाँ कायम गरियो ।सम्झौतामै परामर्श सेवाको खर्च व्यवस्था भए तापनि प्राधिकरणले त्यसबाट खर्च नगरी छुट्टै सम्झौता गरी प्राधिकरणको बजेटबाट खर्च हुने गरी डिजाइन संशोधन गरी अर्कै परामर्शसँग ३७ करोड ९५ लाख ९० हजार रुपैयाँ खर्च हुने गरी सम्झौता गर्यो, यो निर्णयले राज्यलाई नोक्सान भएको छ, महालेखाको प्रतिवेदनमा भनिएको छ ।"
"सरकारले धितोपत्र बोर्डको अध्यक्ष छान्न सकेन, ६ महिनापछि प्रक्रिया रद्द","प्रश्न यो छ कि सरकारले ६ महिनासम्म पनि किन बोर्ड अध्यक्ष नियुक्त गर्न सकेन ? योग्य, अनुभवी उम्मेदवार नपाएर हो वा अरू कुनै कारण ? यो प्रश्नको उत्तरका लागि निजी क्षेत्रको लगानीमा ल्याउन लागिएको स्टक एक्सचेन्जको लाइसेन्स प्रक्रियासम्म पुग्नैपर्छ ।नयाँ स्टक एक्सचेन्जका लागि मुख्य व्यापारिक घरानाबीच ठूलौ शीतयुद्ध चलिरहेको छ । व्यापारिक घरानाकै प्रभावमा परेर धितोपत्र बोर्डका पूर्वअध्यक्ष हमालले नीति परिवर्तन गरेर प्राइभेट लिमिटेड कम्पनीले पनि स्टक एक्सचेन्जमा लगानी गर्न पाउने व्यवस्था गरेका थिए । यही कारण व्यापारिक घराना जसरी भए पनि एक्सचेन्जको लाइसेन्स आफ्नो पोल्टामा पार्ने रस्साकसीमा छन् । यो प्रक्रियामा सत्तापक्षीय मुख्य दलका नेताहरूको पनि मिलेमतो रहेको स्रोतको दाबी छ । नयाँ स्टक एक्सचेन्जको लाइसेन्स प्रक्रियामा ठूलो आर्थिक चलखेल भएको र त्यसको हिस्सा मुख्य दलका नेतृत्वसम्म पनि पुगेकाले आफ्नो मान्छे नियुक्त गर्ने वातावरण नहुँदासम्म बोर्ड अध्यक्ष नियुक्त हुन नदिने रणनीतिमा उनीहरू छन् । यही कारण ६ महिनासम्म पनि अध्यक्ष नियुक्त गर्न नसकेको हो ।स्रोतका अनुसार निश्चित व्यक्तिलाई अध्यक्ष बनाउन ठूला दलका नेतृत्वबाटै अर्थ मन्त्रालयलाई दबाब आएपछि बाँकी तीन जना कार्ययोजना प्रस्तुति र अन्तर्वार्तामा अनुपस्थित रहेका हुन् । जसरी भए पनि आफ्नो मान्छे अध्यक्ष बनाउने त्यो नभए प्रक्रिया नै अघि बढ्न नदिने ध्याउन्नमा सत्ताधारी दलहरू रहेकाले अध्यक्ष नियुक्ति प्रक्रिया बन्धक बनेको छ, स्रोतले भन्यो । ऐनको व्यवस्थाअनुसार सरकारले गत माघमै राष्ट्रिय योजना आयोगका उपाध्यक्ष श्रेष्ठको संयोजकत्वमा अध्यक्ष सिफारिस समिति गठन गरेको थियो । समितिले गत फागुनमै आवेदन आह्वान पनि गरेको थियो । यसमा १९ जनाले आवेदन दिएका थिए । आवेदन प्राप्त भएको एक महिनापछि गत चैतमा सिफारिस समितिले ५ जनालाई सर्ट लिस्ट गरेको थियो । त्यतिबेलै उनीहरूलाई पनि कार्यपत्र प्रस्तुतिका लागि बोलाइएको थियो । तर कार्यपत्र प्रस्तुतिकै दिन बिहान टेलिफोनमार्फत छनोट प्रक्रिया स्थगित भएको जानकारी दिइएको थियो । त्यसपछि करिब साढे दुई महिना अध्यक्ष छनोटको प्रक्रियाबारे कुरै चलेन ।यसैबीच संसद्ले धितोपत्रसम्बन्धी ऐन संशोधन गर्यो । संशोधित ऐनमा बोर्डमा अध्यक्ष नभएको समयमा अर्थ मन्त्रालयबाट प्रतिनिधित्व गर्ने सहसचिवले अध्यक्षको भूमिका निर्वाह गर्ने उल्लेख छ । यही व्यवस्थाअनुसार हाल अर्थ मन्त्रालयका सहसचिव नरेन्द्र रानाले बोर्डमा अध्यक्षको भूमिका निर्वाह गरेका छन् । सूचनाका आधारमा चल्ने भएकाले पनि संवेदनशील र अर्थतन्त्रको अवस्था देखाउने पुँजी बजारको नियामक निकाय ६ महिनासम्म नेतृत्वविहीन हुँदा करिब ६० लाखभन्दा बढी लगानीकर्ताका मुद्दा ओझेलमा परेका छन् ।गत पुस २० मा निवर्तमान अध्यक्ष रमेशकुमार हमालको कार्यकाल सकिएपछि रिक्त भएको उक्त पदमा अहिलेसम्म पनि सरकारले अध्यक्ष नियुक्त गर्न सकेको छैन । अध्यक्ष नभएकै कारण गत पुसयता प्राथमिक निष्कासन (आईपीओ), थप निष्कासन प्रक्रिया (एफपीओ), ऋणपत्र, हकप्रदलगायत धितोपत्रको अनुमति प्रक्रिया रोकिएको छ ।"
साउनदेखि राष्ट्रिय परिचयपत्र अनिवार्य,"(काठमाडौं) सरकारले सामाजिक सुरक्षा भत्ता, पेन्सन र बिमामा साउन १ देखि राष्ट्रिय परिचयपत्र अनिवार्य गर्ने निर्णय गरेको छ । गत सोमबार राजपत्रमा सूचना प्रकाशन गर्दै सरकारले पहिलो चरणमा २८ जिल्लामा लागू गर्ने जनाएको हो । दोस्रो चरणमा आगामी माघ १ मा ३८ जिल्लामा र तेस्रो चरणमा ०८२ साउनदेखि ११ जिल्लामा लागू गरिने भएको छ ।गत जेठ २४ को मन्त्रिपरिषद् बैठकले ७७ जिल्लामै परिचयपत्र लागू गर्ने निर्णय गरेको थियो । पहिलो चरणमा झापा, मोरङ, सुनसरी, उदयपुर, सप्तरी, सिरहा, सिन्धुली, धनुषा, महोत्तरी, सर्लाही, काठमाडौं, भक्तपुर, मकवानपुर, रौतहट, बारा, पर्सा, चितवन, कास्की, तनहुँ, रूपन्देही, कपिलवस्तु, दाङ, सुर्खेत, बाँके, बर्दिया, कैलाली र कञ्चनपुर परेका छन् ।सकेसम्म सुगम र सहज रूपमा परिचयपत्र लिन सक्ने जिल्लामा पहिलो चरणमा लागू गरिएको राष्ट्रिय परिचयपत्र तथा पञ्जीकरण विभागका महानिर्देशक युवराज कटेलले बताए । सकेसम्म नागरिकलाई सहज रूपमा फोटो खिच्ने र बायोमेट्रिक दिन सक्ने गरी व्यवस्थापन मिलाइएको छ, उनले भने, राजपत्रमा उल्लेख भएअनुसार बालबालिका, आफ्नो हेरचाह आफैं गर्न नसक्ने, अशक्त, असहाय वा ९० वर्षमाथिका ज्येष्ठ नागरिकको हकमा भने परिचयपत्र नलिए पनि सेवा लिन बाधा पर्नेछैन ।राजस्वसम्बन्धी व्यक्तिगत आयकर दर्ता, सवारी चालक अनुमतिपत्रसम्बन्धी र कम्पनी दर्ता एवं नवीकरणका लागि पनि आगामी साउनदेखि देशभर नै परिचयपत्र अनिवार्य गरिएको छ । बैंकिङ तथा वित्तीय सेवा, टेलिफोन तथा सिमकार्ड, सामाजिक सुरक्षा कोष तथा घरजग्गा किनबेचमा भने आगामी माघ १ देखि परिचयपत्र अनिवार्य गरिएको राजपत्रमा उल्लेख छ ।केही राजनीतिक दल र सरोकारवालाले तत्कालै परिचपत्र अनिवार्य नगर्न भन्दै समय थप गर्न अनुरोध गरेका थिए । तयारी नै नभई परिचयपत्र अनिवार्य गरेर नागरिकलाई अनावश्यक दुःख दिएको भन्दै गत साता प्रतिनिधिसभामा सांसदहरूले कुरा उठाएका थिए । विभागले भने परिचयपत्र कार्यान्वयनको प्रक्रिया आर्थिक वर्ष ०७५ मै सुरु भएको भन्दै लागू गर्न ढिलो गर्न नहुने तर्क राख्दै आएको छ । विभागले ०७७ मा वडावडामा गएर परिचयपत्रका लागि तीन महिनासम्म अभियानकै रूपमा फोटो खिचाएको थियो । त्यसका लागि एक हजार मान्छे परिचालन गराएर डाटा लिएको कटेलले जानकारी दिए ।अहिले पनि ४ सय ३७ स्थानमा टोली खटाएर फोटो खिच्ने, हराएको नम्बर खोज्ने र कार्ड वितरण गर्ने काम भइरहेको छ । उनका अनुसार काठमाडौं, भक्तपुर, ललितपुरको जिल्ला प्रशासन कार्यालय, काठमाडौं महानगरपालिकाको राष्ट्रिय सभा गृह र राजदरबार परिसरमा परिचयपत्रका लागि फोटो खिच्ने काम भइरहेको छ । काठमाडौं उपत्यकाबाहिरका जिल्लावासीलाई पनि सुविधा पुग्ने गरी थप केन्द्रहरू राख्ने तयारी गरिएको महानिर्देशक कटेलले जानकारी दिए ।उनका अनुसार मुलुकभर करिब डेढ करोड नागरिकले परिचयपत्रको फोटो खिचाइसकेको तथ्यांक छ । तर लामो समय बितेकाले परिचयपत्र नम्बर हराएको, मोबाइलमा आएको म्यासेज डिलिट भएकाले कार्ड लिन समस्या परेको विभागले बताएको छ । उनीहरूको सहयोगका लागि पनि नम्बर खोजी गर्ने व्यवस्था मिलाइएको छ । ज्येष्ठ नागरिकले भदौ मसान्तसम्म आफ्नो भत्ता कार्ड नवीकरण गर्न सक्ने भएकाले त्यतिबेलासम्म २८ जिल्लामा केही समस्या भएमा हल गरिने कटेलको नभाइ छ ।"
क्यूआरबाटै मासिक १ लाख रुपैयाँसम्म अन्तरदेशीय भुक्तानी,"काठमाडौं (कास) नेपाल राष्ट्र बैंकले अन्तरदेशीय भुक्तानीमा क्यूआर कोडको प्रयोग गर्न मिल्ने गरी विदेशी विनियम कारोबार गर्न इजाजतप्राप्त निकायलाई जारी गरिएको एकीकृत परिपत्र०८० मा संशोधन गरेको छ । यो संशोधनले विद्युतीय कार्डबाहेक ईबैंकिङ, मोबाइल बैंकिङ, अन्तरबैंक भुक्तानी र क्यूआर कोडजस्ता विद्युतीय प्रणालीमार्फत सटही, वस्तु तथा सेवा बिक्री गर्नेदेखि रेमिट्यान्स भित्र्याउन मिल्ने व्यवस्था गरेको छ ।केन्द्रीय बैंकले बिहीबार जारी गरेको सो संशोधनपछि नेपालमा कार्यरत भारतीय नागरिकले नेपाली वाणिज्य बैंक तथा राष्ट्रियस्तरका विकास बैंकमा खोलेको खातालगायत विद्युतीय प्रणाली प्रयोग गरी प्रतिदिन भारु १५ हजार र प्रतिमहिना भारु १ लाख जम्मा हुने गरी पारिश्रमिकबापत् सटही सुविधा पाउने भएका हुन् । यसैगरी नेपाली नागरिकले पनि भारत र भुटानमा क्यूआरमार्फत मासिक एक लाख भारतीय रुपैयाँसम्मको वस्तु तथा सेवाको भुक्तानी गर्न सक्ने राष्ट्र बैंकको परिपत्रमा भनिएको छ । एकीकृत परिपत्र०८० मा दफा ९ थप गरेर राष्ट्र बैंकले भारत र भुटानमा कार्डबाहेकको विद्युतीय माध्यमार्फत मर्चेन्ट पेमेन्ट्सको सुविधा पाउने स्पष्ट पारेको छ ।यसअघि कार्डमार्फत मात्रै दिइएको यस्तो सुविधा अब क्यूआरमार्फत दिन सुरु गरिएको हो । भारतबाट नेपालमा रेमिट्यान्स भित्र्याउन पनि अब क्यूआर कोड प्रयोग गर्न सकिने भएको छ । यस्तो विप्रेषण रकम विदेशी विनिमयको कारोबार गर्न इजाजतपत्र नलिएका प्रचलित कानुनबमोजिम यस बैंकबाट बैंकिङ कारोबार गर्न इजाजतपत्र प्राप्त वित्तीय संस्था र भुक्तानी सेवा प्रदायकहरूसँग सञ्चालन रहेको खाता वा वालेटमा जम्मा हुने गरी प्राप्त गरन् सकिनेछ, संशोधनमा भनिएको छ ।नेसनल पेमेन्ट स्विच पूर्ण रूपमा सञ्चालनमा नआएसम्म सटही सुविधा, रेमिट्यान्स, विदेशमा गरिने भुक्तानीलगायत काम रिटेल पेमेन्ट स्विच (आरपीएस) मार्फत गर्न सकिने राष्ट्र बैंकले जनाएको छ । राष्ट्र बैंकको विदेशी विनिमय व्यवस्थापन विभागले सार्वजनिक गरेको परिपत्र संशोधनसम्बन्धी जानकारीअनुसार क्यूआर कोडबाट वाणिज्य तथा राष्ट्रियस्तरका विकास बैंकमा भारतीय मुद्रामा रकम प्राप्त भएको छ भने भारतीय मुद्रामा नभएर नेपाली मुद्रामा प्राप्त हुनेछ ।बिहीबार नै राष्ट्र बैंकको भुक्तानी प्रणाली विभागले सार्वजनिक गरेको भुक्तानी प्रणालीसम्बन्धी एकीकृत निर्देशन०८० मा क्यूआर कोडमार्फत हुने अन्तरदेशीय कारोबार गर्न चाहने भुक्तानीसम्बन्धी कारोबार गर्न अनुमतिपत्र प्राप्त संस्थाले विदेशी संस्थासँग समझदारी गर्नुपूर्व विभागसँग पूर्वसहमति लिनुपर्ने भनिएको छ । सहमझदारी भएको विदेशी संस्थासँग कारोबार सुरु गर्नुपूर्व विभागबाट स्वीकृति प्राप्त गर्नुपर्छ, परिपत्रमा भनिएको छ, कारोबारसम्बन्धी विवरणतथ्यांक विभागले तोकेबमोजिम उपलब्ध गराउनुपर्छ ।विभागका अनुसार कारोबार सम्पन्न नभई खाताबाट मौज्दात घटेमा दाबी उजुरी परेको वा नगरेको अवस्थामा कारोबार रकमको फोर्स सेटलमेन्ट बढीमा कारोबार गरेको ३० दिनभित्र गराउनुपर्नेछ । यसको जिम्मेवारी उपकरण इस्यु गर्ने र एक्वायर गर्ने दुवै संस्थाको हुने भनिएको छ ।"
कहिले पाइन्छ परिचयपत्र ?,"अहिले फोटो खिचेर बायोमेट्रिक लिएकाहरूले परिचयपत्र नम्बर तत्काल पाउँछन् । परिचयपत्र भने पहिलो चरणमा ज्येष्ठ नागरिक, सवारी लाइसेन्स भएका र फोटो खिचेर कार्ड नलिएका पुराना नागरिकलाई दिइनेछ । सरकरसँग अहिले दैनिक १५ हजार परिचयपत्र छाप्ने क्षमता रहेको परिचयपत्र विभागका महानिर्देशक कटेलले बताए । अहिले करिब ३८ लाख ज्येष्ठ नागरिक र २१ लाख लाइसेन्स होल्डर छन् । अहिलेसम्म करिब ४० लाख नागरिकको कार्ड तयार भइसकेको छ । तयार भएको कार्ड सम्बन्धित जिल्लाको जिल्ला प्रशासन कार्यालय र स्थानीय तहसम्म पुर्याउने व्यवस्था गरिएको छ । छापिएकामध्ये करिब ११ लाख कार्ड बाँड्न बाँकी रहेको छ । फोटो खिचिसकेका १ करोड २० लाख मध्ये ८० हजार कार्ड छाप्न बाँकी छ । मोबाइलमा सूचना आए पनि कार्ड किन चाहियो भन्दै बेवास्ता गर्ने प्रवृत्ति रहेको विभागको बुझाइ छ । फोटो खिच्ने र बायोमेट्रिक लिने काम सकिएपछि तत्कालै परिचयत्र नम्बर पाउने व्यवस्था छ । क्यूआर कोडमार्फत परिचयपत्र प्रिन्ट गर्न सक्ने व्यवस्था मिलाउन छलफल भइरहेको महानिर्देशक कटेलले जानकारी दिए ।"
कहाँकहाँ छन् फोटो खिच्ने ठाउँ ?,"काठमाडौंको नारायणहिटी दरबार संग्रहालयमा मुलुकभरका नागरिकले परिचयपत्रको फोटो खिच्ने र बायोमेट्रिक दिन सक्ने व्यवस्था मिलाइएको छ । त्यसका लागि टोकन सिस्टम लागू गरेर पालैपालो फोटो खिच्ने व्यवस्था गरिएको छ । काठमाडौं महानगरपालिकाको राष्ट्रिय सभागृहमा काठमाडौंवासीले फोटो खिच्न सक्नेछन् । ललितपुर, काठमाडौं र भक्तपुर प्रशासन कार्यालयमा पनि फोटो खिच्ने व्यवस्था मिलाइएको छ । सिंहदरबारभित्रको परिचयपत्र विभाग परिसर (पुरानो गृह मन्त्रालय) मा विशेष व्यक्ति, कर्मचारी र सुरक्षा निकायका व्यक्तिको फोटो खिच्ने व्यवस्था छ । पहिलो चरणमा परिचयपत्र अनिवार्य गरिएका २८ जिल्लामा फोटो खिच्ने कामलाई प्राथमिकता दिइएको विभागले जनाएको छ । सम्बन्धित जिल्ला प्रशासनले पालिका र सम्भव भएसम्म वडामा समेत टोली पुगेर फोटो खिच्ने व्यवस्था मिलाइरहेको विभागको भनाइ छ ।"
अर्थ संक्षेप,"फेसियल हाउसलाई (इन्टरनेसनल एक्सिलेन्स अवार्ड काठमाडौं (कास) नेपालको युनिसेक्स सैलुन फेसियल हाउसले इन्टरनेसनल एक्सिलेन्स अवार्ड, २०२४ प्राप्त गरेको छ । उत्कृष्ट युनिसेक्स सैलुन सञ्चालन गरी महत्त्वपूर्ण योगदान गरेको भन्दै लिडिभाइन इभेन्ट कम्पनीले फेसियल हाउसलाई उक्त अवार्ड प्रदान गरेको हो । काठमाडौंको लाजिम्पाटस्थित होटल र्याडिसनमा बिहीबार लिडिभाइनले छैटौं संस्करणको इन्टरनेसनल एक्सिलेन्स अवार्ड, २०२४ आयोजना गरेको हो । कार्यक्रमलाई नेपाल चेम्बर अफ कमर्सअन्तर्गतको नेपाल महिला चेम्बरले प्रस्तुत गरेको थियो ।हिमालयन एभरेस्ट इन्स्योरेन्सको नेतृत्व परिवर्तनकाठमाडौं (कास) हिमालयन एभरेस्ट इन्स्योरेन्स लिमिटेडको नेतृत्व परिवर्तन भएको छ । हिमालयनको सञ्चालक समितिले असार १२ मा गरेको निर्णयअनुसार कम्पनीको प्रमुख कार्यकारी अधिकृत विजयबहादुर शाहले आपसी सहमतिमा असार १३ देखि लागू हुने गरी नेतृत्वबाट राजीनामा दिएका हुन् । शाहको स्थानमा नायब प्रमुख कार्यकारी अधिकृत अञ्जु श्रेष्ठले अर्को व्यवस्थापकीय निर्णय नभएसम्म निमित्त प्रमुख कार्यकारी अधिकृतको जिम्मेवारी सम्हाल्नेछिन् ।"
स्विट्जरल्यान्डको सामना गर्दा दबाबमा इटाली,"बर्लिन (एएफपी) इटालीले शनिबार युरोको अन्तिम १६ को खेलमा स्विट्जरल्यान्डको सामना गर्दैछ । तर डिफेन्डिङ च्याम्पियनको यहाँसम्मको यात्रा आफैंमा सहज भने रहेको छैन । क्रोएसियाविरुद्ध लिग चरणको समूह बी को अन्तिम खेल बराबरीमा टुंग्याउन लगभग अपरिचित जस्तै रहेका माटिया जाकाग्नीको गोल आवश्यक परेको थियो । यसै नतिजाका कारण इटाली समूहको दोस्रो स्थानमा रह्यो । टोली शीर्षमा रहेको स्पेनसँग ५ अंकले पछाडि थियो । प्रशिक्षक लुसियानो स्पालेटी मान्छन्, आफ्नो टिम नकआउट चरणको हकदार छ । जतिले आफ्ना खेलाडीको प्रदर्शनबारे आलोचना गरेका छन्, त्यसमा भने उनी सहमत छैनन् । यी ६५ वर्षीय प्रशिक्षकले मिडियासँगै आफ्नो टिममा दबाब सिर्जना गरिरहेका सबैको आलोचना गर्दै भन्छन्, इटालीको टिममा अहिले धेरै सुधार आएको छ । मेरो दृष्टिकोणमा खेलाडीले जति खेलेका छन्, त्यसमा दिन प्रतिदिन सुधार आएको छ । जतिले इटालीको टिमको प्रदर्शन हेरेका छन्, सबैको एउटै मत छ, यो प्रभावशाली छैन । युरो २०२० मा इटालीले स्विट्जरल्यान्डलाई ३० ले हराएको थियो । तर, अहिले यही प्रतिद्वन्द्वी कडा साबित भएको छ । त्यागे दिन गोल गरेका दुवै खेलाडी म्यानुयल लुकाटेली र किरो इमोबाइललाई प्रशिक्षकले बेञ्चमा राखेका थिए । मिडफिल्डर मार्को भेराट्टीलाई पनि अवसर दिइएको थिएन । दुई प्रमुख डिफेन्डर लियोनार्डो बोनुसी र जर्जियानो चिलिनीले त संन्यास लिइसके । युभेन्ट्सका फरवार्ड फेडरिको चिसा आफ्नो स्वाभाविक लयमै छन् । लाजियोका २९ वर्षीय फरवार्ड जाकाग्नी भने अब आफ्नो टिमको पूरा ध्यान अर्को खेलमा मात्र केन्द्रित रहेको मान्छन् । उनी भन्छन्, हाम्रासामु स्विट्जरल्यान्डविरुद्धको महत्त्वपूर्ण खेल छ । हामी अहिले त्यसै खेलमा मात्र केन्द्रित छौं । सबैलाई के थाहा छ भने राष्ट्रिय टिमले दुःखका दिन पनि हेर्नुपर्ने हुन्छ । सुखद मोड आउने गर्छ र हामी यसकै प्रतीक्षामा छौं । मुरात याकिनको स्विस टिमका अधिकांश खेलाडी सिरी ए का विभिन्न क्लबबाट खेल्छन् । जस्तो, इन्टर मिलानका गोलरक्षक यान सोमरदेखि बोलोग्नाका तीन खेलाडी डान एनडोये, रेमो फ्र्युले र मिचेल एबिस्चर । जाकाग्नी थप्छन्, हामीले स्विट्जरल्यान्डले कसरी खेल्छ भनेर त्यसको भिडियो हेरेका छौं । स्विस टिम आफैंमा बलियो छ । यसले आपसमा मिलेर खेल्छ, त्यसैले यो टिमलाई हराउन हामीले कडा मिहिनेत गर्नुपर्ने निश्चित छ । इटालीका लागि कम्तीमा कागजमा स्विट्जरल्यान्ड सजिलो प्रतिद्वन्द्वी हुनसक्छ । तर यसपल्ट स्विसले जर्मनविरुद्ध लिग चरणको खेलमा जसरी खेलेको छ, त्यस अर्थमा यसलाई सजिलो मान्न सकिन्न । यो स्विस टिमले जसलाई पनि दबाबमा राख्न सक्छ । जर्मनविरुद्ध पनि टोलीले ११ को बराबरी खेलेको थियो । त्यसमा आयोजक देशले ९२ औं मिनेटमा बराबरी गोल हात पारेको थियो । फेरि युरो २०२० मै स्विस टिमले केलियन एमबाप्पेको टिमलाई अन्तिम १६ मा हराएको तथ्य बिर्सनुहुन्न ।"
दोहोरिएला १९९२ को घटना ?,"जर्मनी (एएफपी) युरो २०२४ को आयोजक जर्मनीलाई अन्तिम १६ को आफ्नो प्रतिद्वन्द्वी डेनमार्क हुने त्यतिबेला थाहा भयो, जतिबेला आफूलाई स्विट्जरल्यान्डले ११ को बराबरीमा रोकेको थियो । ठूला प्रतियोगितामा एक दशकको संघर्षपछि अहिले जर्मनी लयमा छ । टोली शनिबार डेनमार्कविरुद्ध मैदानमा उत्रँदै छ । स्कटल्यान्ड र हंगेरीविरुद्ध निकालेको प्रभावशाली जितले टिममा उत्साह फर्केको थियो । तर स्विस टिमविरुद्ध खेल्दा जर्मन टिममा समस्या भने देखियो । टिम लगभग हारकै संघारमा थियो, तर निकलस फ्युलक्रगले इन्ज्युरी समयमा बराबरी गोल फर्काए । यही नतिजाका कारण जर्मनी समूह जित्न सफल रह्यो । जर्मन टिमका लागि यो ठीक समयमा आएको चेतावनी जस्तै बन्यो । नत्र जर्मन समर्थकहरू आफ्नो टिमले चौथोपल्ट युरो जितेको सपना देखिसकेका थिए । तर, अब तय भएको छ, प्रशिक्षक जुलियन नागेल्समनले आफ्नो टिमलाई अगाडि बढाउने हो भने अझै धेरै काम गर्न बाँकी छ । सन् १९९२ को युरो फाइनलमा डेनमार्कले अविश्वसनीय रूपमा उपाधि जित्दा जर्मनीलाई नै हराएको थियो । त्यतिबेला डेनमार्क युरोमा छनोट हुन समेत असफल रहेको थियो । तर, युगोस्लाभाकियालाई निष्कासन गरिएपछि डेनमार्कले मौका पाएको थियो । अन्ततः त्यही टिमले उपाधि जितेको हो । त्यस फाइनल अगाडि जर्मनीले डेनमार्कलाई बलियो प्रतिद्वन्द्वीसमेत मानेको थिएन । जर्मनीका लागि युरो र विश्वकप दुवै जितेका बर्टी भोग्ट्स मान्छन्, जर्मनीले त्यतिबेला डेनमार्कलाई कमजोर मानेर भुल गरेकै हो । उनले लेखेका छन्, सन् १९९२ मा डेनमार्कमाथि हामी नै उपाधिका लागि बलियो दाबेदार थियौं । तर अन्त्यमा जित उसकै भयो । अहिलेको खेलमा पनि स्थिति लगभग त्यस्तै हो । अहिले नै हाम्रा खेलाडीले उपाधि नै जितिसकेको जस्तो कुरा गरिरहेका छन् । उनी के मान्छन् भने अहिलेको डेनमार्क टिम सन् १९९२ जत्तिको बलियो त छैन, तर यसपल्ट दबाब जति सबै जर्मन टिममाथि नै हुनेछ । उनी मान्छन्, यो टिम आश्चर्य निकाल्न सक्षम छ । सन् २०२३ मा जर्मनीले खेलेका ११ खेलमध्ये तीन मात्र जित आत्मसात् भएको थियो । सन् २०२४ मा यही टिम हारेको छैन । टोलीले ५ खेल जितेको छ भने दुई बराबरी खेलेको छ । यसका लागि प्रशिक्षक नागेल्समनलाई धन्यवाद दिनैपर्छ, किनभने उनले सुरुआती ११ खेलाडीको सूची समान रूपमा दोहोर्याइरहेका छन् । यी प्रशिक्षकले त्यतिबेला मात्र सामान्य परिवर्तन गरेका छन्, जतिबेला खेलाडीलाई चोटको समस्या परेको छ । यही कारणले जर्मन टिममा स्थायित्व आएको छ । डेनमार्कविरुद्धको खेलमा एक प्रमुख खेलाडी सेन्टर ब्याक जोनाथन ताह भने हुने छैनन् । किनभने उनले स्विट्रल्यान्डविरुद्धको खेलमा दोस्रो पहेँलो कार्ड पाएका थिए । उनको स्थानमा बोरुसिया डर्टमन्डका प्रतिभाशाली खेलाडी निको स्केटरबेकले खेल्न सक्नेछन् । उनी मान्छन्, जर्मन टिमलाई डेनमार्कबारे लगभग सबथोक थाहा छ । उनी भन्छन्, त्यसैले डेनमार्कविरुद्ध हामीलाई कसरी खेल्ने, त्यसबारे राम्रो जानकारी छ ।"
भिटेनको बागी र्यापशाला,"र, यसरी १४ वर्षको उमेरमा घरबाट निस्किए भिटेन । नाइट बसबाट स्वप्ननगरी काठमाडौं पसेका उनले यो सहरमा ७ वर्ष थाङ्का आर्ट गरे । त्यो यस्तो समय थियो, जतिबेला उनी अन्डरग्राउन्ड र्याप मा पनि मग्न रहन थाले । र्यापको मोहले थाङ्का बिग्रियो । काकाहरूले चलाएको त्यो थाङ्का उद्यममा काम गर्न गाउँगाउँबाट नानीहरू सहर आउँथे, जसरी उनी पनि आइपुगे । भिटेन थाङ्का आर्टमा सफल भएनन् । मैले प्रयास गरेको थिएँ, तर राम्रो हुन सकेन । अनि राम्रो नभएपछि हेप्ने टाइपको हुँदोरैछ नि ! हेप्ने भएपछि आफूलाई मन पर्दैन त, फेरि झगडा पनि परिरहन्थ्यो । र, अन्तिममा मलाई अंकलले निकालिदिनुभयो कामबाट । म निस्किनुपर्यो, निस्किएँ, उनी भन्छन् । भाडाको कोठामा जान सकेनन्, घरबेटीले भाडा मागेर हैरान पार्थे । प्रिय दोस्त हरूको कोठा अब उनको स्थायी शरण हुन थाल्यो । र, यसरी पेट नभरिए नभरियोस्, मन भरिए पनि हुन्छ सोचेर सम्पूर्ण रूपमा र्यापमा डुबे उनी । जब उनी सडकमा आए, त्यही बेला हो उनले पहिलो गीत लेखेकोगाएको गरिबको छोरो म। आफ्नो परिवारको गरिबीको यादमा र विपन्नताको आगोमा रापिएर उनले त्यो गीत लेखे, गाए । त्यो गीतपछि उनले आफ्नो र्यापकरिअर सुरु गरे । त्यसपछि ठूलो युवाकिशोर पंक्तिले त्यो गीत गुनगुनायो । त्यसपछि उनले अर्को गीत लेखे चुरोट । हालसम्म उनले ७० भन्दा बढी गीत लेखेकागाएका छन् । त्यसैबेला गिरीश खतिवडा, जो आइपुगे भिटेनको जीवनमा मेन्टर भएर । भिटेनको गीत सुनेर गिरीशले ऊबेलै भनेका रहेछन् अब भिटेन हुन् है, नेपाली र्यापको तारा । तर, भिटेन सोचिबस्छन् के म गिरीशले भनेझैं तारा हुन सकुँला ? भिटेनले कहिल्यै म्युजिक सिकेनन् । उनको शब्दमा म्युजिक प्यासन मात्रै हो । मैले स्टुडियोमा अरूले गाएको हेरेर सिकें, भन्छन्, प्रायः म अमेरिकी र्यापरहरूलाई सुन्छु । तिनले गाएको हेरेरै गाउन मनलाग्यो, म्युजिक इन्जिनियर दाइहरूबाट पनि सिकें केही । भिटेन हामी यस्तै त हो नि ब्रो गाएर गिरफ्तार परेपछि उनको पक्षमा र अभिव्यक्ति स्वतन्त्रताप्रति अनुदार सरकारको विपक्षमा ठूलो जनलहर उभिएको थियो । तिनको तर्क थियो र्यापको मर्म र विशेषता नबुझी पक्राउ गर्न पाइँदैन । तर, सरकारको तर्क यस्तो थियो गीतका शब्द र फेसबुकमा राखिएको तस्बिरका कारण भिटेनलाई पक्राउ गरियो । त्यसबेला भिटेनकी आमा असाध्यै चिन्तित भएकी थिइन्, छोरो भेट्न कारागार पुगेकी थिइन् ।ठूलो फ्यान सर्कलले भिटेनका गीतचर्चा गरिरहँदा उनका आमाबा चाहिँ कहिल्यै उनको गीतबारे कुराकानी गर्दैनन् । उनलाई लाग्छ, गीतकै कारण उनी आमाबासँग क्लोज हुन सकेनन् । मलाई कहिलेकाहीं क्या नमज्जा लाग्छ, चित्त दुख्छ । मलाई आमाले फोन गर्नुहुन्न, म पनि गर्दिनँ, भिटेन भन्छन्, कहिलेकाहीं काठमान्डु आउनुहुन्छ, तर आरामकुशलबाहेक न म केही बोल्छु, न आमा बोल्नुहुन्छ । कस्तो नमज्जा लाग्छ । मैले समय दिन सकिन भन्ने पीडाबोध हुन्छ । कहिलेकाहीं उनलाई आमासँग बोल्दा अरू केटाहरूसँगझैं ठाडो बोलें कि भन्ने पनि लाग्छ । भिटेन सोच्छन् आमाले मेरा गीत नसुने हुन्थ्यो । उनलाई आमासँग नजिक पर्न अप्ठोरो लाग्ने एउटा कारण आफ्ना गीतका शब्दहरू हुन् । मेरा गीतका शब्द युवाहरूका लागि हो, आमाहरूका लागि होइन । त्यसैले अलिकति लाज लाग्छ, असजिलो लाग्छ आमासँग, उनी भन्छन् । आफ्नो जीवनशैलीबाट आमा खुसी छैनन् भन्ने बोध छ उनलाई मबाट आमा खुसी हुनुहुन्छ जस्तो लाग्दैन, पहिल्यैदेखि म टाढिएँ । भिटेन बेलाबेला सोच्छन् आमाको जिन्दगी बच्चा हुर्काउने ध्यानमा मात्रै गयो । भन्छन्, आम नेपाली आमाको दुःख यस्तै नै हो नि ब्रो ! उनले काठमान्डु बसेर प्रिय दुई बहिनीलाई हुर्काइरहेका छन् । बाउको काम गरेको छु भन्ने अनुभूतिले उनी गौरव गर्छन् । र्यापर यमबुद्धको महाप्रस्थानपछि उनका डाइहार्ट फ्यानहरूले भिटेनलाई सम्बोधन गर्न थाले नयाँ यमबुद्ध । तर, म त मै हुँ, आफ्नै पहिचान हुनुपर्छ गायकको, भिटेन भन्छन् । उनी र्याप गायनबाट खुसी नै छन्, तर कहिलेकाहीं साह्रै फ्रस्ट्रेसन हुन्छ भन्छन् उनी । हिँडेको हिँड्यै गर्दा दिक्क लाग्छ । खानपानमा कन्ट्रोल छैन । बेलाबेला रिलेसनसिप बिग्रिन्छन् । लास्टै गाह्रो छ जिन्दगी ब्यालेन्स गर्न, उनी भन्छन् ।र्यापमा आउन चाहने नयाँ भाइबहिनीलाई उनको सुझाव छ हेरेर सिक्नु, गल्ती नगर्नु, पोजिटिभ काम गर्नु, गुड कुराहरू लाई मात्रै एक्सेप्ट गर्नु । उनको बुझाइमा र्याप गीतले समाज र यहाँको समस्याबारे बोल्छन्, जिन्दगीबारे बोल्छन् । भन्छन्, मैले गाउने र्यापमा समाजकै कुरा गरेको हुन्छु, युवापुस्तालाई सम्झेर । म रमाइलो पनि गाउँछु, गम्भीर पनि । र्यापले व्यवस्थाको विसंगति र विकृतिविरुद्ध पनि बोल्नुपर्छ ।सडकगल्ली गीत छ उनको, जहाँ भिटेन अतीतका गल्लीतिर बरालिएका छन् । र्याप गाउनुको जस गल्लीलाई दिन्छन् जब हान्न थाल्छु र्याप, एक्कासि रगत तात्छ किनकि मेरो कहानीको सुरुवात भो गल्ली र सडकबाट । र्याप गीतमा शिष्टता, शालीनता खोज्ने भलादमीहरूसँग यी बागी सडकगायक को प्रश्न छ, के फाइदा मलाई बिग्रिसकेको समाज बिगारेर ?"
'आफूलाई आफैं भएर मात्रै चिन्न सकिन्छ,"ॅस्व उपन्यासमा राजनीति र भौतिकता जस्ता विषय छुटेका छन् । यस सम्बन्धमा तपार्इं के भन्नुहुन्छ ? कहाँ यी दुई विषय मात्रै छुटेका हुन् र ? संसारकै सबैभन्दा लोकप्रिय खेल फुटबलदेखि क्रिकेटका कुरा छुटेका छन् । सेयर बजारदेखि सहकारीका समस्याका कुरा छुटेका छन् । जे विषयमा उपन्यास लेखिन्छ, त्योबाहेकका अरू कुराहरू छुट्नु स्वाभाविकै हो । त्यसो त जीवन आफैंमा एक भौतिक संयोजन हो । म आफैं पनि राजनीति र भौतिकीप्रति सचेतता राख्छु । तर, स्व को विषय केही भिन्न छ । भौतिकताले मात्रै स्वको प्राप्ति नभएपछि र खुसी हुन नसकेपछि मान्छेले आध्यात्मिकताको यात्रा सुरु गर्छ । भौतिकताले परिपूर्ण हुँदैमा जीवन अर्थपूर्ण हुन्थ्यो भने सपनाको देश भनिने अमेरिकामा सन् २०२३ मा मात्र पचास हजारभन्दा बढी मान्छेहरूले आत्महत्या गर्ने थिएनन् । हामीकहाँ पनि एन्जाइटी र डिप्रेसन महामारीका रूपमा फैलँदो छ । यो सबबीच उपन्यासले उठाउन खोजेको विषय भनेकै भौतिक विज्ञान र अध्यात्मबीचको मिलनबिन्दु हो । जहाँसम्म राजनीतिक धारणा वा विचारका कुरा छन्, ती फरक औपन्यासिक विषय हुन् । प्रारम्भिक पाण्डुलिपिमा थियो, पछि स्व जस्तो उपन्यासमा राजनीति र राजनीतिक टाइमलाइन आवश्यक छैन भन्ठानेर त्यो विषय जानीजानी हटाइएको हो ।"
अचेल कहाा हराइरहेका छन् बच्चाहरु ?,"यसरी सुस्तरीसुस्तरीसुस्तरी मौनता बोकी घरबाट बच्चाहरु हराएजस्तै एकदिन चुपचापचुपचापचुपचापमै देशबाट देश हराउने छ भन्नुस्, देश खोज्ने जिम्मा कसले लिन्छ ?"
खेल दुनियाँको खतरनाक बाजी,"फुटबल र क्रिकेटका पारखीहरूका लागि अहिलेको समय भ्याइनभ्याई नै छ, केके मात्रै हेर्ने ! ट्वान्टीट्वान्टी विश्वकप क्रिकेट, युरोपेली फुटबल च्याम्पियनसिप युरो कप र अमेरिकी महादेशहरूको फुटबल प्रतिस्पर्धा कोपा अमेरिका समानान्तर रूपमा चलिरहेका छन् । अमेरिकी फुटबल र टेनिसका केही स्पर्धा भर्खरै सकिए । भारतको इन्डियन प्रिमियर लिग र युरोपमा प्रख्यात व्यावसायिक फुटबल लिगहरू पनि केही समयअघि मात्रै सम्पन्न भएका हुन् । यस्ता प्रतियोगितामा कुन टोली, खेलाडी, लिग वा खेलशैलीको प्रशंसक बन्ने र कसको टोली उत्कृष्ट हुने भन्ने घम्साघम्सी स्वाभाविक रूपमा हुन्छ । तर, खेल प्रशंसक र व्यावसायिक वा सिकारु प्रयोगकर्ताका लागि अर्को मुख्य आकर्षण बन्ने गरेको विषय हो स्पोर्टस् बेटिङ अर्थात् खेलकुदमा हुने हारजितको बाजी । इन्टरनेट सुविधाले बढाइरहेका विकल्प र सजिलै बाजी थाप्न मिल्ने प्लाटफर्मका कारण बेटिङ बजार बढेको बढ्दै छ । कैयौं देशमा कतिपय बेटिङ प्लाटफर्महरू कानुनी रूपमै स्वीकृत छन् । गैरकानुनी मानिएका त्यस्ता प्लाटफर्मले नेपाल तथा भारतजस्ता देशमा समेत अघोषित रूपमा प्रभाव बढाउँदै लगेको देखिन्छ । नेपालमा बेटिङसम्बन्धी विवाद नौलो विषय होइन । कानुनी रूपमा नमिल्ने भए पनि अनेकौं छिद्र र छद्म शैली अपनाएर विभिन्न खेलकुद प्रतियोगितामा बेटिङसम्बन्धी गतिविधि हुने गरेको छ । वान एक्स बेट नामक बेटिङ प्लाटफर्मले नेपालको एक मुख्य क्रिकेट प्रतिस्पर्धा नै आयोजना गर्नु, नेपालका रंगशालाहरूबाट खेलकुदमा आधारित बेटिङ र सट्टेबाजी गराउने गिरोहहरू पक्राउ पर्नुले खेलकुदमा बाजी राख्ने पारखी र शोख दुवै बढ्न थालेको पुष्टि हुन्छ । वान एक्स बेटमा एजेन्टको रूपमा कार्य गर्ने गरेको र कनेक्ट आईपीएस, ईसेवा, आईएमई पे, खल्तीजस्ता एप तथा विभिन्न बैंकिङ प्रणालीमार्फत कारोबार गरेको आरोपमा प्रहरीले समयसमयमा विभिन्न व्यक्ति तथा गिरोहलाई पक्राउ गर्ने गरेको छ । सन् २०२२ को फिफा विश्वकपका बेला बेटिङ एपमार्फत सट्टेबाजीमा लगाउन रकम संकलन गर्नेगराउने कार्यमा संलघ्न लमजुङ, सुन्दरबजार१ का सुजन गौली, काठमाडौं २० का प्रवीण श्रेष्ठ जस्ता थुप्रै एजेन्ट समातिएका थिए । भर्खरै सकिएको आईपीएल र अहिले चलिरहेका प्रतियोगितामा पनि लुकिछिपी बाजी राख्ने र विभिन्न स्पर्धाहरूका लागि फ्यान्टासी टिमका नाममा रकम लेनदेन हुने गरेको खेलक्षेत्रका जानकारहरूको अनुभव छ । गएको आइतबार मात्रै काठमाडौं उपत्यका अपराध अनुसन्धान कार्यालयले सट्टेबाजी गराएको आरोपमा काठमाडौं महानगरपालिका५ का किपेश महर्जन (३०) लाई पक्राउ गरेको थियो । वान एक्स बेट, जुवा ३६५, मोब क्यास, टिम क्यास, एस्ट्रोपेजस्ता एपमार्फत बेटिङ गतिविधि गर्दै आएको प्रहरी अनुसन्धानमा देखिएको थियो । खेलकुदमा आधारित बेटिङ यसरी फैलँदै जानुमा आर्थिक पक्षको प्रमुख भूमिका छ । बिजनेस इन्साइडरले गरेको एक आँकलनअनुसार, सन् २०२३ मा स्पोर्टस बेटिङको बजार आकार लगभग ८५ अर्ब अमेरिकी डलर आसपास थियो । कानुनी अनुमति बढ्दै जाँदा सन् २०२८ सम्ममा यो क्षेत्र लगभग १५५ अर्ब अमेरिकी डलरको बन्न सक्ने अनुमान छ । कुन टोली विजयी हुन्छ, कतिको फरकले जितहार हुन्छ, अंक कतिसम्म पुग्छ, कुनै खेलाडी विशेषको प्रदर्शन कस्तो हुन्छ जस्ता अनेकौं पक्षमा बाजी राख्न मिल्ने गरी लाइभ बेटिङको समेत प्लाटफर्म बनेका छन् । चलिरहेको खेलमा अब के हुन्छ भनेर बेट लगाउन मिल्छ ।कहिलेकाहीं उत्साहमा र कहिले लतसमेत बन्ने गरेको स्पोर्टस् बेटिङको पछिल्लो उल्लेख्य उदाहरण सन् २०१५१६ मा अंग्र्रेजी फुटबल लिगमा लेस्टर सिटी लिग च्याम्पियन हुन्छ भनेर राखिएको बाजीलाई लिने गरिन्छ । उक्त सिजनमा १५००० अर्थात् १ को बाजी राख्दा ५००० फिर्ता पाइने घोषणा भएको थियो । जम्मा ५० पाउन्डको बेट राखेका लेख हर्बर्टले मार्च महिनामै आफ्नो बाजी रकम निकाल्दा ७२ हजार पाउन्ड स्टर्लिङ हात पारेका थिए । उनले जुनमा सिजन सकिने बेलासम्म आफनो बाजी कायम राखेका भए २ लाख ५० हजार पाउन्ड जित्ने थिए । खेलकुद इतिहासकै चर्चितमध्ये एक मानिने बाजी सन् २००१ मा बेलायतको स्टाफोर्डसायरका माइक गिब्सले जितेका थिए । अंग्र्रेजी फुटबलको ४ वटा व्यावसायिक लिग, रग्बी युनियन र क्रिकेट काउन्टी लगायतका प्रतिस्पर्धा ककस्ले जित्छ भन्ने सही उत्तर दिएका उनले ३० पाउन्डको बाजी राख्दा झन्डै ५ लाख पाउन्ड हात पारेका थिए । रकमको हिसाबले बिल्ली वाल्टर्सले सन् २०१० मा जितेको ३५ मिलियन अमेरिकी डलर, भेगस डेभले २०१५ मा जितेको २५ मिलियन अमेरिकी डलर, स्टिभ ह्विट्नीले सन् २०११ मा २ पाउन्ड बाजी राखेर जितेको डेढ मिलियन डलर, फ्रेड र्क्याग्सले ५० सेन्ट बाजी राखेर जितेको १ मिलियन डलर, माइक फटरले सन् २००३ मा आफ्नै घोडामा बाजी राख्दा हात पारेको ८ लाख अमेरिकी डलर आदिलाई लिने गरिन्छ । आजभन्दा २ हजार वर्षअगाडि रोमन र ग्रीक सभ्यताकै पालामा सुरु भएको मानिने खेलकुदमा आधारित बाजी थाप्ने चलन सन् ११९० ताका बेलायतका राजाले पहिलोपटक औपचारिक अनुमति दिएपछि विधिवत् सुरु भएको मानिन्छ । आधुनिक स्पोर्टस् बेटिङ भने बेलायतमा १८ औं शताब्दीको सुरुवाततिर घोडसवारीमा बाजी राख्ने चलनसँगै स्थापित भएको बताइन्छ । १९ औं शताब्दीसम्म पुग्दा धनीमानीहरूले सोखका रूपमा अनि सर्वसाधारणले एक किसिमको जुवाका रूपमा बाजी राख्ने चलन युरोपका अन्य देशहरूमा समेत फैलियो । सन् १९९० ताकाबाट कम्प्युटर र अनलाइन प्रविधिको प्रयोगसँगै अनलाइनमा उपलब्ध हुन सुरु भएयता खेलकुदमा आधारित बाजी राख्ने होड निरन्तर फैलँदो क्रममा छ । आर्टिफिसियल इन्टेलिजेन्स (एआई) को समेत प्रयोग गर्न मिल्ने भएसँगै यो अझै लतकै रूपमा विस्तार हुने संकेत देखापरिसकेका छन् । खेलकुदमा आधारित बाजी राख्ने कार्यलाई जुवा, संगठित अपराध, म्याच फिक्सिङ, घुसखोरी लगायतका आपराधिक क्रियाकलापसँग जोडेर हेर्ने गरिएको छ । अनलाइनमा व्यावसायिक स्पोर्टस् बेटिङ विस्तार भएसँगै लगभग ३०३५ देशहरूले आआफ्नै हिसाबले नियमनको पहल गरेका छन् । अमेरिका र क्यानडाले स्पोर्टस् बेटिङको बजारलाई आधिकारिक मान्यता दिँदै त्यसलाई कानुनी रूपमै नियमन गरेका छन् । अमेरिकाले सन् २०१८ बाट राज्य सरकारहरूलाई आफ्नो स्थानीय आवश्यकताअनुसार स्पोर्टस् बेटिङको नियमन गर्ने अधिकार दिएको छ । युरोपका फ्रान्स, बेलायत, इटाली, जर्मनीजस्ता खेलकुदका ठूला लिग र प्रशंसकको जमात भएका देशले पनि स्पोर्टस् बेटिङको कानुनी रूपमा नियमन र व्यवस्थापनको प्रयत्न गरेका छन् । एसियामा मकाउ, फिलिपिन्स, जापान, दक्षिण कोरियाजस्ता देशहरूले विभिन्न किसिमका स्पोर्टस् बेटिङलाई कानुनी मान्यता दिएका छन् । दक्षिण अमेरिकाका अर्जेन्टिना, ब्राजिल र अफ्रिकी महादेशका दक्षिण अफ्रिका, केन्या, नाइजेरियासँगै अस्ट्रेलिया र न्युजिल्यान्ड लगायत देशहरूले पनि आफ्नै हिसाबले खेलकुदमा राखिने बाजीलाई नियमन गर्ने गरेका छन् । देश र क्षेत्रअनुसार खेलकुदको प्रकृति र बजारको दखल फरक हुने भएकाले देशपिच्छे र कुनैकुनै बेला राज्यपिच्छे फरक तरिकाले स्पोर्टस् बेटिङलाई कानुनी दायरामा ल्याइएको पाइन्छ । फुटबल, क्रिकेटजस्ता विश्वव्यापी प्रभाव भएका खेलमा कानुनी मान्यता नपाएका देशहरूमा समेत बाजी राख्ने र सट्टा लगाउने प्रचलन दिनानुदिन बढ्दै गएको छ । उदाहरणका लागि भारतमा स्पोर्टस् बेटिङलाई कानुनी मान्यता छैन, तर अनेक नाममा खुलेका फ्यान्टासी टिम बनाउने प्लाटफर्म र अनधिकृत अनलाइन र लाइभ बेटिङ प्लाटफर्महरूले आईपीएलमा अर्बौं डलरको कारोबार हुने गरेको बताइन्छ । खेलकुदमा राखिने बाजी आर्थिक रूपमा कति आकर्षक छन् भन्ने कुरा, चलेका स्पोर्टस् बेटिङ कम्पनीहरूले देखाउँछन् । फ्लटर इन्टरटेनमेन्ट नामक अमेरिकी जुवा कम्पनीको फ्यान डुअल भन्ने स्पोर्टस् बेटिङ प्लाटफर्मले बेलायत, अस्ट्रेलिया र अमेरिकामा व्यवसाय गर्छ, यसले अमेरिकी स्पोर्टस् बेटिङ बजारको झन्डै ४७ प्रतिशत हिस्सा ओगट्ने गरेको छ । सन् २०२३ को अन्त्यतिर लगभग ३१ अर्ब अमेरिकी डलरको सम्पत्ति बनाएको उक्त कम्पनीको रेकर्डमा उल्लेख छ । यस्तै, बेटएमजीएम नामक झन्डै १६ अर्ब डलर बजार मूल्य भएको कम्पनीले अमेरिकी बजारमा चलेका बास्केटब्ल, बेसबल, हकी लगायतका खेलमा आफ्नो व्यवसाय गर्दै आएको छ । फ्यान्टासी स्पोर्टस् प्लाटफर्मका रूपमा सुरु भएको ड्राफ्टकिङ्स बेटिङ बजारको अर्को प्रमुख खेलाडी हो । हाल १३ अर्ब अमेरिकी डलरको कम्पनी बन्न सफल ड्राफ्टकिङ्सले फुटबल, बास्केटबाल, गल्फ, टेनिस, साइक्लिङ, रेसिङ, हकी लगायत अनेकौं खेलमा बाजी लगाउन मिल्ने गरी आफ्नो सेवा विस्तार गरेको छ । यीसँगै विशेषतः बास्केटबल खेलमा बाजी लगाउन मिल्ने सिजर इन्टरटेनमेन्ट लगभग १२ अर्ब डलरको कम्पनी बनिसकेको छ । तुलनात्मक रूपमा गोप्य सेवा दिने झन्डै ११ अर्ब डलरको कम्पनी विन रिजोर्ट्स, फुटबल खेलहरूमा चर्चित बेट३६५, क्रिकेटमा उदाउँदा १० क्रिक र बेटफेयर जस्ता कम्पनीहरूले पनि आफ्नो सेवा विस्तार गर्दै लगेका छन् । यीबाहेक, अफसोर कम्पनी र क्रिप्टो करेन्सीमार्फत पनि कारोबार गर्न मिल्ने, भारतजस्ता जनसंख्या बढी भएका देशमा स्थानीय रूपमै कानुनी छिद्रहरू प्रयोग गरेर बजारमा क्रियाशील कम्पनीहरू सयौंको संख्यामा रहेको सहजै अनुमान गर्न सकिन्छ । खेलकुदमा आधारित बेटिङले मान्छेहरूलाई लत बसाल्ने मात्रै नभएर गैरकानुनी क्रियाकलापतर्फ पनि धकेल्ने गरेको विभिन्न उदाहारण र अध्ययनहरूले देखाएका छन् । बेटिङ सञ्चालन गर्नेहरूका लागि खेलका क्रममा हुने सानातिनादेखि ठूला परिणाम र अवसरहरूले लाखौं डलरसम्म कमाइको अवसर जुटाउँछन् । यसले गर्दा खेलाडी र सम्बन्धित अधिकारीहरूलाई प्रयोग गरेर गरिने म्याच वा स्पट फिक्सिङले सम्पूर्ण खेल क्षेत्रलाई नै झट्का दिने गरेको छ । सन् १९१९ मा ब्ल्याकबक्स स्क्यान्डलका रूपमा चर्चित बेसबलसँग सम्बन्धित फिक्सिङको घटनामा सिकागो ह्वाइट सक्सका ८ जना खेलाडीहरूले एक बेटिङ सिन्डिकेटसँग पैसाको लोभमा जानाजान वर्ल्ड च्याम्पियनसिप खेल हारेको सार्वजनिक भएको थियो । सन् १९५१ मा बास्केटबाल खेलसँग सम्बन्धित यस्तै फिक्सिङ कान्डमा न्युयोर्कको सिटी कलेजलगायत अन्य टिमका दर्जनौं खेलाडी जानाजान खेलको परिणाम तलमाथि गरेको आरोपमा पक्राउ परेका थिए । पछिल्ला दिनमा बेटिङको जालो सबैभन्दा बढी फुटबल र क्रिकेटमा फैलिएको र विभिन्न खेलाडीहरूमाथि फिक्सिङमा सहभागी भएको आरोप लाग्ने गरेको छ । फुटबल इतिहासकै गैरकानुनी बेटिङमा आधारित घटनाको रूपमा लिइने सन् २००६ को काल्सियोपोली फिक्सिङ घटनाले इटलीको फुटबललाई नै हल्लाइदिएको थियो । चर्चित इटालियन क्लबहरू जुभेन्ट्स, एसीमिलान, फियोरेन्टिनो, लाजियो लगायत क्लबका पदाधिकारी र खेलाडी संलग्न उक्त घटनाले इटालीको सबैभन्दा प्रख्यात क्लबमध्ये एक जुभेन्टसलाई डिभिजन दुईमा झारिदिएको थियो । अन्य क्लबहरूलाई पनि जरिवाना गरिएको थियो ।बेटिङ कम्पनी र नेटवर्कहरूलाई फाइदा पुर्याउन म्याच वा स्पट फिक्सिङ क्रिकेटमा पनि बढ्दै गएको छ । यसको चर्चित उदाहरणका रूपमा दक्षिण अफ्रिकाका तत्कालीन कप्तान हेन्सी क्रोन्ये र भारतका चर्चित खेलाडी मोहम्मद अजहरुद्दिनले स्वीकार गरेको फिक्सिङ अभियोगलाई लिन सकिन्छ । भारतकै चर्चित आईपीएलमा बेटिङ कम्पनीहरूलाई आर्थिक प्रलोभनमा परेर सघाएको घटनाले भारतीय चर्चित क्रिकेटर एस श्रीसंथको खेल जीवन नै समाप्त गरिदिएको थियो । महेन्द्र सिंह धोनीको क्लब चेन्नई लगायत क्लबहरू दुई वर्ष प्रतिबन्धमा परेका थिए । अंग्र्रेजी प्रिमियर लिगमा ब्रेन्टफोर्डका चर्चित खेलाडी आइभान टोनी गैरकानुनी बेटिङमा संलग्न भएकोमा प्रतिबन्धित भएको घटना खेलमा आधारित बेटिङले निम्त्याउने गैरकानुनी कार्यको पछिल्लो उदाहरण हो । नेपाली खेलकुदमा सबैभन्दा चर्चित बेटिङसम्बन्धी उदाहरणका रूपमा २०७२ साल असोजमा राष्ट्रिय फुटबल टिमका चार खेलाडीसँगै ६ जना पक्राउ परेको घटनालाई लिइन्छ । खेलकुद क्षेत्रमै तहल्का मच्चिएको उक्त घटनामा तत्कालीन कप्तान सागर थापासहित सन्दीप राई, रितेश थापा र विकास सिंह क्षेत्रीसँगै प्रशिक्षक अञ्जन केसी र फिजियो डेविज थापाले बेटिङ सञ्चालन गर्नेहरूलाई सघाउन १६ देखि २३ वटा अन्तर्राष्ट्रिय खेलमा प्रतिखेल ५ हजार डलर लिएर मिलेमतो गरेको आरोप लागेको थियो । त्यस्तै, गत वर्ष आयोजित नेपाल प्रिमियर लिग नामक क्रिकेट प्रतियोगितामा पनि बेटिङ सञ्चालकहरूले विभिन्न टिमका खेलाडीहरूलाई मिलेमतोका लागि प्रस्ताव गरेको भन्ने सार्वजनिक अभिव्यक्ति राष्ट्रिय खेलाडीहरूले नै दिएपछि दुईजना पक्राउसमेत परेका थिए । पक्राउ पर्नेमा महबुब आलम र मोहम्मद आदिल आलम थिए । खेलकुदमा आधारित बाजीले निम्त्याउने समस्या फिक्सिङ मात्रै नभएर अवैध कारोबार र सम्पत्ति शुद्धीकरणसम्बन्धी समस्या पनि हो । पछिल्ला दिनमा विशेषगरी लुकेर खेलाइने बाजीले अवैध कारोबार र रकम ओसारपसारलाई प्रोत्साहन गर्ने गरेको छ । बेटिङको लतले सर्वसाधारण विभिन्न स्क्याम र धोखाधडीको सिकार पनि बन्ने गरेका छन् । कानुनी होस् वा अवैध, दिनानुदिन थपिने नयाँ तथा आकर्षक प्लाटफर्महरूले थप्ने नियमनको समस्या एकातिर छ भने अर्कोतिर बेटिङको लतले विशेषतः युवा वर्गमा पर्न सक्ने लत पनि चिन्ताको विषय बन्दै गएको छ । नेपालले क्रिकेट विश्वकपजस्ता ठूला प्रतियोगिताहरूमा सहभागिता बढाउँदै लगेको र इन्टरनेटसँगै स्याटेलाइट टीभीका कारण राष्ट्रियअन्तर्राष्ट्रिय खेलकुदका दर्शक बढेको अवस्थामा समयमै नियमन, कानुनी स्पष्टता र सचेतनाको पहल गरिनुपर्छ । इन्टरनेटमा निःशुल्क वा आकर्षक अफरसहित देखिने यस्ता कतिपय प्लाटफर्महरूलाई सरकारले नै सक्रियतापूर्वक नियन्त्रणको व्यवस्था गर्नु उपयुक्त हुन्छ ।(एजेन्सीको सहयोगमा)"
अफगानी 'एक्सफ्याक्टर,"टीट्वान्टी वर्ल्डकप २०२४ मा अफगानिस्तानको बिदाइ एन्टी क्लाइमेक्स जस्तै रह्यो । सेमिफाइनलमा दक्षिण अफ्रिकाको हातबाट बेहोरेको हार पूरापूर एकपक्षीय रह्यो । अफगानिस्तानले दक्षिण अफ्रिकालाई त्यो खेलमा अलिकति पनि दुःख दिन सकेन । खेल अगाडि यही अफगानिस्तानसँग कति धेरै आस थियो, तर अन्त्यमा मज्जा जति किरकिरा भयो । फेरि दक्षिण अफ्रिका पनि त पहिलो पटक क्रिकेटको कुनै वर्ल्डकप फाइनल पुगेको हो ।नत्र जति बेला चाहिएको हो, त्यति बेला नै चुक्ने टिम हो, दक्षिण अफ्रिका । त्यसैले त यस प्रोटियस टिमलाई चोकर्स भनिएको । अहिले हामी यो टिमको चर्चा भने गरिरहेका छैनौं । कुरा अफगान क्रिकेटकै हो । जति जति बेला यो वर्ल्डको चर्चा हुनेछ, त्यति त्यति बेला अफगानिस्तान सेमिफाइनल नराम्रोसँग हार्यो मात्र भनिने छैन । बरु त्यसलाई भन्दा बढी यसलाई जोड दिएर भनिनेछ, अफगानिस्तानले यो वर्ल्डकप साह्रै बबाल खेल्यो, अति नै ।सुपरएटमा अफगानिस्तानले बलियो न बलियो अस्ट्रेलियालाई हराएको थियो र यो एक खेलको चर्चा लामै समय चल्नेछ । त्यो खेलमा अफगानिस्तानले पहिले ब्याटिङ गर्दै १ सय ४८ रन बनायो । अनि पछि टेस्ट र वान डे दुवैको विश्व च्याम्पियन रहेको अस्ट्रेलियालाई १ सय २७ रनमै समेट्यो । अनि सेमिफाइनल प्रवेशका लागि बंगलादेशविरुद्ध उत्तिकै सनसनीपूर्ण जित निकाल्यो । यही जितले अस्ट्रेलिया प्रतियोगिताबाट पनि बाहिरियो, लगभग चुपचाप स्थितिमा ।यो अस्ट्रेलियाविरुद्धको जित त्यसै हावामा मिलेको पनि होइन । त्यस्तै हुन्थ्यो त सुरुआती लिग चरणमा अफगानिस्तानले न्युजिल्यान्डलाई हराउने थिएन । त्यसमा अफगानिस्तानले पहिले ब्याटिङ गर्दै १ सय ५९ रन बनाएको थियो । त्यसको जवाफमा न्युजिल्यान्डले ७५ रन मात्रै बनाउन सक्यो, टिकेर खेल्नै सकेन । वेस्ट इन्डिज सम्मिलित यस समूह सी मा अफगानिस्तान दोस्रो भएको थियो । साँच्चै यसपल्टको यो वर्ल्डकप अफगानिस्तानका लागि मज्जाको रह्यो ।यस्तोमा बारम्बार भन्न सुरु भएको छ, कति धेरै छोटो समयमा यो अफगानिस्तानले विश्व क्रिकेटमा कसरी पो यति धेरै प्रगति गरेको त ? अझ नेपाली क्रिकेट समर्थक हुँदो हो त हाम्रै आँखा अगाडि हाम्रै भाग छिनेर यो बेपत्ता अगाडि बढ्दो, हामी हेरेको हर्यौं भयौं । अब त छुन पनि सकिन्न । सन् २०१७ मै त हो, अफगानिस्तानले अन्तर्राष्ट्रिय क्रिकेट काउन्सिल (आईसीसी) को सदस्यता पाएको । त्यस अगाडिसम्म अफगानिस्तानविरुद्ध क्रिकेट केही पनि थिएन ।सन् २००६ मा अफगानिस्तान एसीसीकपको सेमिफाइनलमा हङकङसँग हारेको थियो । यही एक खास प्रतियोगिता हो, जसले आम अफगान खेल प्रेमीको मनमा क्रिकेटको जग बसेको । सन् २००७ को एसीसी टीट्वान्टीमा संयुक्त विजेताका रूपमा अफगानी टिम घर फर्कंदा भव्य त भव्य स्वागत गरिएको थियो । सन् २०१८ आइपुग्दा नपुग्दै अफगानिस्तलाई टेस्ट टिमको मान्यता प्राप्त भइसकेको थियो । विशेषतः टीट्वान्टी क्रिकेटमा अफगानिस्तान अब्बल सावित भयो ।यसको अगाडि पछाडि के कस्तो भए, धेरै लेखिएका छन्, धेरै भनिएका छन् । क्रिकेटलाई अलिकति पनि मन पराउनेलाई यसबारे राम्रै थाहा छ । अफगानिस्तान भनेपछि हाम्रोसामु आउने दृश्यहरू हुन्, दशकौंको विदेशी अतिक्रम, गृहयुद्ध, गरिबी, अभाव अनि चरमपन्थी तालिबानको सत्तारोहण । अफगानिस्तानमा विकास त दूरदूरसम्म भेटाउन सकिन्न भन्ने गरिन्छ । बरु उल्टै तालिबान सरकारको नेतृत्वमा अफगानिस्तान समय भन्दा पछाडि गइरहेको छ । यस्तै यस्तै छापबीच अफगान क्रिकेटले भने प्रगति गरिरह्यो । जुन देशमा केही पनि छैन, त्यही देशले क्रिकेटमा गरेको विकासले सबैको ध्यान खिच्ने नै भयो । त्यसैले अब भन्न सुरु भएको छ, अफगानिस्तानले जसरी क्रिकेटमा प्रगति गर्यो, त्यो विकासको एउटा मोडल भएको छ । अब त अफगानिगस्तानले विश्व क्रिकेटमा यस्तो गर्यो र उस्तो गर्यो भनेर पनि भनिरहन आवश्यक छैन । कम्तीमा टीट्वान्टी क्रिकेटमा यो टिम आफैंमा शक्ति भएको छ ।त्यसैले यसले निकाल्ने जितमा अब आश्चर्य पनि मानिरहनु पर्दैन । भारत, अस्ट्रेलिया, इंग्ल्यान्ड, दक्षिण अफ्रिका र न्युजिल्यान्ड जस्ता देश त टीट्वान्टी क्रिकेटमा अफगानिस्तानभन्दा अगाडि नै छन् । तर अब अफगानिस्तान यही पाकिस्तान वेस्ट इन्डिज, पाकिस्तान, श्रीलंका र बंगलादेशभन्दा कम पनि रहेन । टीट्वान्टी क्रिकेटको कुनै खास दिन अफगानिस्तानले जसलाई पनि हराउन सक्छ र यसलाई अब धेरै बढाइचढाई बयान गरिरहनु पर्दैन, यो त त्यस्तै भयो, जस्तो ठूलो टिमले जित्ने गर्छ । ठ्याक्कै भन्दा अफगानिस्तानी टिम अब टीट्वान्टी मात्र होइन, वान डेमा पनि अन्डर डग रहेन । बरु चर्चा के आवश्यक छ भने यो अफगान क्रिकेटको विकास मोडल चाहिँ के कस्तो छ ? सुरुमा अफगानिस्तानी क्रिकेटलाई हुर्काउने काम गरेको पाकिस्तानले नै हो । सुरुमा मात्र होइन, अहिलेकै अधिकांश अफगान खेलाडीले क्रिकेट ढंगले सिकेकै भनेको पाकिस्तानी भूमिमा हो । अझ धेरैले शरणार्थीका रूपमा पाकिस्तान बस्दाकै बेला क्रिकेट जान्ने र बुझ्ने भए ।अचेल यत्तिको कुरा पाकिस्तानलाई जस दिन भने अफगानिस्तानी क्रिकेटले कन्ज्युस्याइँ गर्छ, त्यो बेग्लै प्रसंग भयो । पाकिस्तानी क्रिकेट आफैं ओरालो लाग्दै गर्दा अफगान प्रगतिलाई उसलाई बिझ्दो हो, अलिकति पनि श्रेय नपाउँदा चित्तदुख्दो पनि हो । अलिपछि भारतले हो अफगानिस्तानी क्रिकेटलाई मन खुलेर सहयोग गरेको । भारतीय क्रिकेट बोर्ड बीसीसीआईले अफगानिस्तानलाई सजिलो होस् भनेर आफ्नै भूमिलाई उनीहरूको होम ग्राउन्ड बनाउन दिएको थियो ।सबैलाई थाहा छ, इन्डियन प्रिमियर लिग (आईपीएल) खेलेर पनि अफगान खेलाडीले भरपूर फाइदा लिए, नाम, दाम र अनुभव जति सबै । फेरि स्वंय अफगान क्रिकेटले पनि त साह्रै मिहिनेत गरेको छ । सन् २००१ मै मात्र हो, अफगानिस्तान क्रिकेट बोर्डको स्थापना भएको । त्यसयता यसले राम्रो नेतृत्व पाएको छ । अनि यो नेतृत्वले सही काम गरेको छ । रणनीति पनि उम्दा तयार पारेको छ । उमेर समूहको क्रिकेटलाई उत्तिकै ध्यान दिएको छ ।अफगान क्रिकेटका दुई बलिया पक्ष भनेको सटीक स्पिन आक्रमण र आक्रामक ब्याटिङ हो । यी दुवैमा अफगानिस्तानले बडो जोड दिएको छ । र, अफगान क्रिकेटले चाहिएको बेला सुहाउँदो विदेशी प्रशिक्षक पनि पाएको छ । अचेलको आधुनिक क्रिकेटलाई सुहाउने गरेर क्रिकेट बुझाउने प्राविधिक टिम पनि त चाहियो, त्यो पनि विदेशी । अफगानिस्तानले यो कुरामा पनि चलाखीपूर्ण काम गरेको छ । अहिलेकै टीट्वान्टी वर्ल्डकप खेल्दाका प्रशिक्षक इंग्लिस हुन्, नाम हो, जोनाथन ट्रट ।र, मुख्य कुरा । भनिन्छ, अफगान क्रिकेट र यसका खेलाडीमा अलिकति बढी नै छ, एक्स फ्याक्टर । खेलकुदमा यो एक्स फ्याक्टर बडो राम्रो काम गर्छ । खेलकुदमा त्यस्तो एक खास तत्त्व हुन्छ, जसले केही खास नै नभएको बेला विशेष गरिदिन्छ । भएभरका खेलाडी लगभग यस्तै नै त हो, १९२० । तर एक खेलाडीभन्दा अर्को अलिकति विशेष किन हुन्छ भने त्यसमा केही विशेष गर्ने असाधारण क्षमता हुन्छ । त्यसै पनि अफगान खेलाडी राम्रा त भए नै, तिनमा एक्स फ्याक्टर भरपूर छ ।यो कसरी सम्भव भयो त ? यसबारे धेरैको समान बुझाइ छ । धेरै अफगानले साँच्चै दुःख मात्र देखे, सुख अनुभव नै गर्न पाएनन् । अभाव, छटपटीमै बढी बिताए । यसैले अफगान क्रिकेटलाई पनि आफैंमा धेरै दियो, जसको विरुद्ध पनि आँटिलो बनेर खेल्ने । एकपल्ट विशेष ध्यान दिएर हेर्नुपर्छ, ठ्याक्कै देखिन्छ, अफगान खेलाडी अलिकति बढी नै आक्रामक हुन्छन् । निकै जोसले खेल्छन् र विपक्षी खेलाडीलाई सक्दो दबाबमा राख्ने प्रयास गर्छन् । यस्तै टिम टीट्वान्टी वर्ल्डकपको सेमिफाइनल नपुगे, को पुग्छ त ?"

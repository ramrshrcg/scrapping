शीर्षक,विवरण
"राजदूतमा राजनीति, नाजुक कूटनीति","(काठमाडौं) भारत र अमेरिकालगायतका विभिन्न ११ मुलुकका राजदूतलाई कार्यकाल पूरा नहुँदै फिर्ता बोलाउने सरकारको निर्णयलाई कूटनीतिक वृत्तले आलोचना गरेको छ । अझ, फिर्ता बोलाइएका राजदूतलाई साथमा लिएर प्रधानमन्त्री पुष्पकमल दाहाल आइतबार भारतीय प्रधानमन्त्रीको शपथग्रहण समारोहमा उपस्थित हुँदै छन् । सरकार परिवर्तन हुनासाथ राजदूत फिर्ता बोलाउने अभ्यास नेपालमा आम बनेको छ । तर यसपालि फिर्ता बोलाइएका सबै राजदूत दाहाल प्रधानमन्त्री भएका बेला वा उनको दल माओवादी सरकारमा भएका बेला नियुक्त भएका हुन् । भारतका प्रधानमन्त्री नरेन्द्र मोदीको शपथग्रहणमा सहभागी हुन आइतबार नयाँदिल्ली जाने निश्चित भएपछि बिहीबार मन्त्रिपरिषद्ले दिल्लीस्थित राजदूत शंकर शर्मालाई समेत फिर्ता बोलाउने निर्णय गरेको हो । प्रधानमन्त्री दिल्लीबाट फर्किएपछि मात्र यो निर्णय गर्न पनि सरकारले धैर्य नगरेकामा राजदूत शर्माले पनि असन्तुष्टि जनाएका छन् । प्रधानमन्त्रीको भारत भ्रमणकै पूर्वसन्ध्यामा राजदूतलाई फिर्ता बोलाउने निर्णयले नेपालको कूटनीतिक छवि कमजोर देखिएको छ । राजदूत फिर्ता गर्ने निर्णय सरकारको राजनीतिक पक्ष होला तर प्रधानमन्त्रीकै भ्रमणको पूर्वसन्ध्यामा फिर्ता बोलाउँदा देशको छविमा नकारात्मक असर पर्छ, शर्माले कान्तिपुरसँग भने, तर, राजदूतको हैसियतमा प्रधानमन्त्री दाहालसहित भारतका प्रधानमन्त्री मोदीको शपथग्रहणमा सहभागी हुन्छु ।पूर्वराजदूत दिनेश भट्टराई सरकारले फिर्ता बोलाउने निर्णय गरेपछि बिदाइ भेटवार्ता गर्न र टिकट मिलाएर नेपाल फर्कन करिब एक महिनाको समय हुन्छ । तर सरकारले फिर्ता बोलाउने भनेको सम्बन्धित राजदूतप्रति अब विश्वास छैन भन्ने सन्देश दिएकाले औपचारिक काम गर्न कठिन हुने उनको भनाइ छ । सरकारको निर्णयले नेपालको कूटनीतिक छवि अस्तव्यस्त देखाएको छ । प्रधानमन्त्रीको भारत भ्रमणको पूर्वसन्ध्यामा भारतका राजदूतलाई समेत फिर्ता बोलाएकाले त्यहाँ रहेका राजदूतमाथि नेपाल सरकारले अविश्वास गरेको छ भन्ने सन्देश गएको छ । त्यसैले प्रधानमन्त्रीसँग साथ लागेर राष्ट्रपति भवनमा मोदीको शपथग्रहणमा सहभागी हुन राजदूतका लागि उचित हुँदैन, उनको भनाइ छ । केपी ओली नेतृत्वको सरकार परिवर्तन भएपछि कांग्रेस, माओवादी, एकीकृत समाजवादीलगायतका दलको गठबन्धन सरकारले विभिन्न देशमा राजदूत पठाएको थियो । २०७८ माघ १४ मा बेलायतका लागि ज्ञानचन्द्र आचार्य, फागुन १५ मा अमेरिकाका लागि श्रीधर खत्री र चैत ६ मा भारतका लागि शंकर शर्मालाई राजदूतमा नियुक्त गरिएको थियो । त्यस्तै २०७९ जेठ २६ मा कतारका लागि नरेशविक्रम ढकाल, असार २४ मा साउदीका लागि नवराज सुवेदी र साउन ३ मा स्पेनका लागि शर्मिला पराजुली ढकाल तथा डेनमार्कका लागि रामस्वार्थ रायलाई नियुक्त गरिएको थियो । यही वर्षको साउन १८ मा दक्षिण कोरियाका लागि ज्योति प्याकुरेल भण्डारी, भदौ २४ मा मलेसियाका लागि डिल्लीराज पौडेल र पुस ३ मा इजरायलका लागि कान्ता रिजाललाई नियुक्त गरिएको थियो । पोर्चुगलका लागि राजदूत नियुक्त भएका सनिल नेपाल भने उता पुग्न नपाउँदै सरकारले उनलाई फिर्ता बोलाउने निर्णय गरेको छ । गत माघ २६ मा उनलाई राजदूत नियुक्त गरिएकामा फागुन २१ मा गठबन्धन परिवर्तन भएको थियो । मलाई सरकारले राजदूत नियुक्त गर्यो, सम्पूर्ण प्रक्रिया पनि पूरा भइसकेको थियो । म हिँड्ने बेलैमा गठबन्धन परिवर्तन भयो, त्यसैले म जान पाएको थिइनँ । तर अहिले फिर्ता बोलाउने निर्णय भयो, नेपालले कान्तिपुरसँग भने, सरकारले निर्णय गरेपछि मैले विरोध गर्न मिलेन । तर, यसले कूटनीतिक क्षेत्रमा पक्कै पनि राम्रो सन्देश गएको छैन ।नेपाली राजदूतहरूको कार्यकाल ४ वर्ष हुन्छ । तर, कांग्रेससहित अहिले प्रतिपक्षमा रहेका दलको कोटामा सिफारिस भएका सबै राजदूतलाई फिर्ता बोलाइएको हो । बाबुराम भट्टराईको नेपाल समाजवादी पार्टीको कोटाबाट साउदी अरबका राजदूत भएका नवराज सुवेदी, उपेन्द्र यादव नेतृत्वको जसपा नेपालको कोटाबाट डेनमार्कको राजदूत भएका प्रा रामस्वार्थ राय तथा शर्मिला पराजुली ढकाल र एकीकृत समाजवादीको कोटाबाट मलेसियाका राजदूत भएका डिल्लीराज पौडेललाई पनि फिर्ता बोलाइएको छ । उता, एकीकृत समाजवादीकै नेता तथा पूर्वप्रधानमन्त्री झलनाथ खनालको पूर्वपरराष्ट्र मामिला सल्लाहकारसमेत रहेका मिलन तुलाधर भने ढुक्कसँग मस्कोमा छन् ।रुसमा नेपालीहरू सेनामा भर्ती भई मृत्यु हुँदासमेत नेपाली राजदूत मिलन तुलाधरले सामान्य सूचना समेत अभिलिखित गर्न सकेका छैनन् । तुलाधरले रुसमा कम्तीमा २५ नेपालीको रुसी युद्धमा मृत्यु हुँदासमेत उनीहरूका परिवारलाई क्षतिपूर्ति दिलाउन, युद्धमा फसेकालाई फिर्ता गराउन र भर्ती रोक्नसमेत सार्थक पहल गर्न सकेका छैनन् । प्रधानमन्त्री दाहाल र सत्ता गठबन्धनको ठूलो दल एमालेका अध्यक्ष केपी शर्मा ओलीबीचको छलफलपछि राजदूत फिर्ता बोलाउने निर्णय भएको एक मन्त्रीले बताए । यस विषयमा उपप्रधान तथा परराष्ट्रमन्त्री नारायणकाजी श्रेष्ठको असहमति रहेको पनि उनले बताए । परराष्ट्र मन्त्रालयले प्रस्ताव बनाएको पनि होइन । प्रधानमन्त्रीले सिधै मन्त्रिपरिषद्मा प्रस्ताव ल्याउनुभयो, त्यसमा पनि परराष्ट्रमन्त्रीको असहमति थियो । तर पनि प्रधानमन्त्रीले यो निर्णय लिनुभयो, उनले भने । भारतका लागि पूर्वराजदूत लोकराज बराल भने परराष्ट्रमन्त्री नारायणकाजी श्रेष्ठको सहमतिबेगर निर्णय भएको भए उनले राजीनामा दिनुपर्ने मान्छन् । राजदूत फिर्ता बोलाउने विषयमा परराष्ट्रमन्त्रीको सहमति थिएन भने अथवा मन्त्रालयले भनेअनुसार निर्णय भएको छैन भने परराष्ट्रमन्त्री उक्त पदमा बसिरहन हुन्न, राजीनामा दिनुपर्छ, बराल भन्छन् । कतारका राजदूत ढकाल आफ्नो पहलमा पहिलो पटकमै नेपालमा कतारी अमिरको भ्रमण गराउन सफल भएको उल्लेख गर्दै गठबन्धन फेरिएकै कारण राजदूतहरू फिर्ता बोलाउनु देशको छविका लागि न्यायसंगत नभएको मान्छन् । कतार र नेपालबीचको सम्बन्धमा उचाइ थपेर दुई देशबीच दर्जनौं विषयमा सहकार्य अगाडि बढिरहेको थियो । यसमा देशका लागि धेरै फलदायी हुने गरी काम अगाडि बढाएको थिएँ, उनले भने, मलाई राजदूतले गरेका कामको आधारमा मूल्यांकन हुन्छ जस्तो लागेको थियो । तर, यही बेला फर्काउने निर्णय भएकाले फेरि अर्को व्यक्तिले नयाँ शिराबाट नयाँ काम गर्न अवस्था आउँछ । यो प्रवृत्ति दोहोरिनु राम्रो भएन, उनले भने । यस्तै, साउदी अरबका लागि राजदूत सुवेदीले श्रम सम्झौतासहितका कामहरू अगाडि बढिरहेको अवस्थामा अचानक बिराम लागेको बताए । भने, एउटा परिस्थितिमा राजदूत बनाएर सरकारले पठाएको थियो । यहाँ आफ्नो बुद्धि, विवेक र क्षमताले भ्याएसम्म काम गरिरहेको छु । फेरि देशका सरकारको नेतृत्व परिवर्तन भएको पनि होइन । यो त नेपालको कानुन दैवले जानुन् भने जस्तो भयो ।साउदी सरकारसँग श्रम सम्झौता गर्न दुई चरणमा छलफल भइसकेको र श्रमिक कल्याणका लागि छलफल चलिरहेको बेला फर्कनुपर्दा काम अपुरो भएको उनको भनाइ छ । उनले साउदी सरकारको विभिन्न्न तहमा एकखाले सम्बन्ध विकास भएर विश्वसनीयता कायम भइरहेको अवस्थामा काम रोकिनुले राम्रो सन्देश नगएको तर्क गरे । पूर्वराजदूत राजेश्वर आचार्य सरकारले कुनै पनि राजदूतको कार्यशैलीभन्दा पनि गठबन्धन फेरिँदा फिर्ता बोलाउने अभ्यासले देशको छवि बिग्रँदै गाएको बताउँछन् । २०४८ सालदेखि नै विदेश मामिलामा समस्या छ । अहिले त्यसकै पुनरावृत्ति भएको छ । बीचमा केही समय सरकारले स्थिरताका साथ काम गरेको थियो । तर अहिले उही अवस्था देखियो, आचार्यले भने । सरकारको यो प्रवृत्तिले राम्रो मान्छे राजदूत भएर जान पनि हिच्किचाउने उनको भनाइ छ । अब ती ११ जनाको स्थानमा जानेले पनि कुन मनोबल लिएर जाने भन्ने हो । कतिञ्जेलको योजना लिएर जाने हो ? राजदूतको मनोबल नै हतोत्साहित भएको देख्छु, उनी भन्छन् । पूर्वराजदूत मोहनप्रसाद लोहनी दुईतीन महिनामा बदलिरहने सरकारले यसरी राजदूतहरूलाई कूटनीतिक रूपमा फिर्ता बोलाउन नहुने मान्छन् । उनी राजदूत नियुक्त भएपछि निश्चिन्त भएर ४ वर्ष काम गर्न पाउनुपर्ने र राष्ट्रिय स्वार्थका लागि योजनामा काम गर्न पाउनुपर्ने बताउँछन् । एकदुई महिनामै फर्कने मनस्थिति लिएर गयो भने त कस्तो काम गर्न सक्छ र ? यस्तो हुनु हुँदैन । कांग्रेस, माओवादी, एमाले वा अन्य जुनसुकै दलले मुलुकको कूटनीति जिम्मेवारी पूरा गर्ने हो, त्यसमा गम्भीर हुनुपर्यो, उनको सुझाव छ । अहिले नेपालले ३० वटा राजदूतावास र संयुक्त राष्ट्रसंघका लागि ३ वटा स्थायी नियोगमा राजदूत पठाउँछ । यस्तै, ७ महावाणिज्य दूतावास छन् । राजदूत नियुक्त निर्देशिकाअनुसार ५० प्रतिशत कूटनीतिक सेवा र ५० प्रतिशत राजनीतिकतर्फबाट सरकारले राजदूत नियुक्ति गर्ने मापदण्ड बनाएको छ ।"
कहिले बन्छ भरतपुरको क्रिकेट रंगशाला ?,"(चितवन)सरकारले राष्ट्रिय गौरवको आयोजनाको सूचीमा राखेको भरतपुरस्थित गौतम बुद्ध क्रिकेट रंगशालाको काम ३३ महिनायता ठप्प छ । निर्माणलाई तीव्रता दिन गत वर्ष कात्तिक २३ मा मन्त्रिपरिषद्को बैठकले रंगशालालाई गौरवको आयोजना घोषणा गरे पनि हालसम्म काम अघि बढ्न सकेको छैन । निर्माण सुरु गरेको धुर्मुससुन्तली फाउन्डेसनले २०७८ असोजमा काम रोकेयता थप प्रगति हुन सकेको छैन ।त्रिभुवन विश्वविद्यालयको नाममा रहेको तर कृषि तथा वन विज्ञान विश्वविद्यालयले उपयोग गर्दै आएको २० बिघामा भरतपुर महानगरसँगको सहमतिमा फाउन्डेसनले रंगशाला बनाउन सुरु गरेको थियो । फाउन्डेसनले देशविदेशका नेपालीसँग सहयोग जुटाएर करिब तीन अर्ब रुपैयाँको लागतमा ३० हजार दर्शक क्षमताको रंगशाला दुई वर्षभित्रै बनाउने घोषणा गरेको थियो । २०७५ माघ १६ मा रंगशाला बनाउन महानगर र फाउन्डेसनबीच सम्झौता भएको थियो ।सम्झौता भएको पाँच वर्ष चार महिना बितिसकेको छ तर भरतपुर१५ स्थित रंगशालाको काम पूरा हुन सकेको छैन । ५७ करोड १२ लाख रुपैयाँ बराबरको काम गर्दा १८ करोड ४३ लाख ऋण लागेको र थप रकम उठ्ने सम्भावना नरहेको भन्दै हास्य कलाकार सीताराम कट्टेल र कुञ्जना घिमिरेको नेतृत्वको फाउन्डेसन निर्माणबाट अलग्गिएको थियो । फाउन्डेसनले निर्माण गर्दा लागेको ऋण अझै चुक्ता भएको छैन । गत वर्षको कात्तिक २१ मा वाग्मती प्रदेश सरकारको ७० प्रतिशत र भरतपुर महानगरपालिकाको ३० प्रतिशत लगानीमा रंगशाला निर्माण गर्ने सम्झौता भयो । सम्झौतापछि सरकारी स्वामित्वमा आए पनि रंगशालाको काम सुरु हुन सकेको छैन । यसको भौतिक प्रगति फाउन्डेसनले छोडेपछि जस्ताको तस्तै छ । आधा मात्रै ढलान भएका ठूला ठूला पिलर, ती पिलरमाथि आकाशतिर सोझिएका रड खिया लागेका छन् । पिलर अगाडि मान्छे बस्न मिल्ने ससानो ढलान भइसकेको प्याराफिटमा पनि लेउ लागेजस्तो देखिन्छ । मुख्य रंगशाला क्षेत्र अगाडि नमुना खेल मैदानमा भने बेलाबखत क्रिकेट खेल हुने गरेको छ । गत मंगलबारदेखि चितवन जिल्ला क्रिकेट संघले त्यहाँ १९ वर्षभन्दा तल उमेरका पुरुष क्रिकेट खेलाडीको जिल्ला टिम छनोटका लागि खेल गराइरहेको छ । वडाध्यक्ष श्रीकृष्ण देवकोटा अब रंगशाला निर्माण सुरु हुनेमा आशावादी रहेको बताउँछन् । महानगर तातेकै हो, प्रदेश र संघीय सरकारले पनि साथ दिएका छन् । पछिल्ला महिनामा त राष्ट्रिय स्तरको अन्डर १९ महिला क्रिकेटदेखि भारतनेपालका टिम सम्मिलित खेल पनि भए, उनले भने, मेयर कप खेल पनि भए । प्रदेश खेलकुदको उद्घाटन पनि यहीं भयो । त्यसैले रंगशाला बन्छ भन्नेमा हामी ढुक्क छौं ।सरकारले गौरवको आयोजनामा समेटेपछि रंगशाला निर्माणका लागि गत फागुनमा पहिलो पटक टेन्डर आह्वान गरिएको थियो । तर एउटा मात्रै टेन्डर परेपछि प्रक्रिया अघि बढेन । त्यसपछि प्रधानमन्त्री कार्यालयअन्तर्गतको सार्वजनिक खरिद अनुगमन कार्यालयले औंलाएको सुझावअनुसार त्यसलाई रद्द गरेर महिना दिनको अवधि राखेर जेठ ३ मा अर्को टेन्डर सूचना निकालेका छौं, भरतपुर महानगरको पूर्वाधार विकास महाशाखाका प्रमुख वरिष्ठ इन्जिनियर सन्तोष आचार्यले भने ।भरतपुर महानगरकी मेयर रेनु दाहाल प्रक्रिया पूरा गरिरहेकाले भौतिक प्रगति नदेखिएको बताउँछिन् । रंगशाला निर्माणमा महानगरको मात्रै हैन संघीय र प्रदेश सरकार नै अग्रसर भएका छन् । बजेट सुनिश्चित भएको छ । काम सुरु गर्न अब कुनै समस्या छैन । सुरु भएपछि समयमै काम सकिने नै छ, उनले भनिन् । चितवन क्रिकेट संघका अध्यक्ष सुदीप पिया पनि रंगशाला छिट्टै निर्माण हुनेमा आशावादी देखिए । त्रिवि कीर्तिपुरको मैदान जस्तो बनाउन समय लाग्ने देखिँदैन । वर्ष दिनभित्रै कम्तीमा त्यहाँको जस्तो मैदान तयार हुन्छ । थप काम हुँदै गर्ला तर रफ्तारमा काम गरेर एक वर्षभित्र धेरै गर्न सकिन्छ, उनले भने ।"
"रिलायन्स धागो निर्यातमा अग्रणी, ३५ सयलाई रोजगारी","(विराटनगर)उद्योगी पवन गोल्यानको दिमागमा ३० वर्षअघि एउटा जुक्ति फुर्यो, धागो उद्योग सञ्चालन गर्ने । आइडिया कार्यान्वयन गर्न उनलाई दुई वर्षजति लाग्यो । त्यो समयमा उनले योजना बुने, तर लगानी डुब्ने हो कि भन्ने त्रासले छोडेन । विदेशबाट कच्चा पदार्थ ल्याउने, उत्पादित सामान विदेश निर्यात गर्ने अनि विदेशी मुद्रा भित्र्याउने आत्मविश्वास गोल्यानलाई कसरी आयो त ? त्यसबेला कामदारको ज्याला कम थियो । बैंकको ब्याजदर पनि सस्तो थियो । निर्यात व्यापारमा ड्युटी कर लाग्दैनथ्यो, उद्योगी गोल्यानले अनुभव साटे, मूलतः त्यसैलाई मध्यनजर गरेर उद्योगमा लगानी गर्ने आँट बढाएको थिएँ ।२०५१ चैतमा जग हालेको उद्योगले इटहरी उपमहानगरपालिका१२ खनारमा ३२ बिघा जमिन खरिद गरी २०५३ माघबाट उत्पादन सुरु गरेको थियो । राजधानीबाहिर पहिलो पटक धागो उद्योग सञ्चालनको जोखिम बढी नै थियो । तर, गोल्यानले त्यो जोखिम उठाएका थिए । एकातिर उनले उद्योग सुरु गरे, अर्कोतिर माओवादी सशस्त्र द्वन्द्व सुरु भयो । अस्थिर राजनीति, चर्को लोडसेडिङजस्ता यावत् समस्याका पहाड गोल्यानसामु ठडिए । तर, उनी समस्यालाई पन्छाउँदै निरन्तर अघि बढिरहे ।तीन दशक लामो इतिहास बोकेको रिलायन्स स्पिनिङ मिल्स उद्योग अहिले देशकै सबैभन्दा ठूलो रोजगारदाता उद्योग मात्रै बनेको छैन, भारत तथा तेस्रो मुलुकमा आफ्ना उत्पादन पठाउने अग्रणी निर्यातकर्ताका रूपमा पनि स्थापित भएको छ । २०४६ को राजनीतिक परिवर्तनपछि काठमाडौंमा ज्योति स्पिनिङ मिल्स नामको धागो उद्योग कारखाना खुलेको थियो । केही समय चलेपछि बन्द भयो । ज्योति स्पिनिङ बन्द भएपछि नै गोल्यानले सुरु गरेका थिए, रिलायन्स स्पिनिङ मिल्स । सन् २०१२ देखि पुनः जय स्पिनिङ मिल्सका नाममा ज्योतिले धागो उत्पादन गरिरहेको भए पनि रिलायन्सलाई यसले कुनै नोक्सान नपुर्याएको गोल्यान बताउँछन् ।त्यो समयमा ज्योतिले मात्रै धागोको आन्तरिक माग पूर्ति गर्न सक्दैनथ्यो । त्यही भएर दुई छिमेकी र शक्तिशाली मुलुकहरू भारत र चीनबाट धागो आयात गरेर माग धान्नु पर्ने अवस्था थियो । जब गोल्यानले धागो उद्योगको जग हाले, तब भारत र चीनबाट भइरहेको आयात प्रतिस्थापन मात्रै भएन, उल्टो भारतलाई नै धागो निर्यात गर्न थाल्यो ।करिब २ अर्ब हाराहारी लगानीबाट थालनी गरिएको यो उद्योगको अहिले साढे १५ अर्ब लगानी पुगेको छ । मानव संशाधन विभागका अनुसार सुरुआती दिनमा पिछडिएको वर्ग र समुदायलाई रोजगारी दिएर सुरु भएको उद्योगमा अहिले ३ हजार ५ सय ४ जनाले प्रत्यक्ष रोजगारी पाएका छन् । जसमा महिलाको संख्या १ हजार ५ सय १५ र पुरुषको संख्या १ हजार ९ सय ८९ छ । भारतीय श्रमिक ज्यादै न्यून छन् । प्राविधिक विभागमा सीमित संख्यामा भारतीय श्रमिक कार्यरत छन्, उद्योगका प्रबन्धक महेशकुमार पोखरेलले भने, मिल्सले लामो समयदेखि ६ वटा उत्पादन इकाइमा धागो उत्पादन गर्दै आएको छ । थप दुई नयाँ उत्पादन प्लान्ट थप्ने योजना मुताबिक करिब साढे ४ अर्ब थप लगानी गरेको पनि उनले सुनाए । नयाँ प्लान्ट अत्याधुनिक रहनेछ, उनले भने, यसले थप सहजता थप्नुका साथै उत्पादन बढोत्तरी पनि गरेर लैजानेछ । उद्योगले ६ वटा इकाइबाट दैनिक सयदेखि डेढ सय मेट्रिक टनभन्दा बढी धागो उत्पादन गर्दै आएको छ । वार्षिक रूपमा ७ अर्बभन्दा बढीको धागो भारत तथा तेस्रो देश निर्यात भइरहेको छ । अब चाँडै दुई वटा नयाँ प्लान्ट सञ्चालन गरिने योजना छ, पोखरेलले भने ।उनले कामदारको ज्याला, विद्युत् महसुल, दिनप्रतिदिन ढुवानी खर्च बढेकाले विदेशबाट कच्चा पदार्थ ल्याएर नेपालमा धागो उत्पादन गरी पुनः विदेश निर्यात गर्न समस्या भइरहेको गुनासो गरे । प्रबन्धक पोखरेलले नेपालमा उत्पादनमूलक उद्योग सञ्चालन गर्न जमिन, भवन, मिल, मिसिनरी, श्रमिक र बैंकको ब्याज अन्य देशको तुलनामा कम नभएका कारण उत्पादन लागतमा अत्यधिक वृद्धि भएको बताए । उनले नेपालभारत खुला सिमानाका कारण अवैध धागो चोरी निकासी तथा पैठारीका कारणले स्वदेशी कपडा उद्योग ध्वस्त भएसँगै स्थानीय बिक्री वितरणमा समस्या आएको सुनाए । धागो उद्योगको खपत हुने भनेको कपडा उद्योगहरू भएको भन्दै पोखरेलले रिलायन्स उद्योगको उद्देश्य उद्योगबाट उत्पादित धागो नेपालमा नै खपत गर्ने भएको बताए ।उद्योगी गोल्यानले निर्यात गर्ने सम्भावना देखेरै धागो उद्योग सञ्चालनमा जोखिम मोलेका थिए । अहिले उद्योगको ५० प्रतिशत बढी उत्पादन टर्की, यमन, भियतनाम, जापान, कोरियालगायतका मुलुकमा निर्यात हुन्छ । ३५ प्रतिशत उत्पादन भारतमा जान्छ । १५ प्रतिशत स्वदेशी बजारमा खपत हुन्छ । ऊनी धागोको करिब ८० प्रतिशत माग रिलायन्स कम्पनीले धान्दै आएको दाबी गोल्यानको छ । आर्थिक वर्ष २०७८०७९ मा साढे ५ अर्ब मूल्यको भारत, करिब २ अर्बको तेस्रो मुलुक निर्यात भएको थियो । आन्तरिक खपत २ अर्ब ११ करोड बढीको भएको थियो । आर्थिक वर्ष २०७९०८० मा भारत निर्यात बढेर ६ अर्ब नाघेको थियो भने तेस्रो देशको निर्यात भने घटेर १ अर्ब २० करोडमा झरेको थियो । आन्तरिक खपत पनि १ अर्ब ८६ करोड मात्रै भएको छ । टर्कीमा हालसालै गएको भूकम्पका कारण निर्यात थोरै प्रभावित भएको थियो, अब सुधारोन्मुख छ, प्रबन्धक पोखरेलले भने, सुरुआतमा उद्योगले एकै पटक २५ सयलाई रोजगारी दिएको थियो । कामदारको उद्योगप्रतिको अपनत्वका कारण कहिल्यै उद्योग बन्द गर्नुपर्ने अवस्था नआएको उनले बताए । यो उद्योगलाई यहाँसम्म ल्याउन श्रमिकहरूको योगदान ठूलो छ, उनले भने । भारतबाट ३ सय जना कामदार ल्याएर सुरु भएको उद्योगमा अहिले सीमित प्राविधिक मात्रै भारतीय कार्यरत छन् ।उद्योग परिसरमा अलग्गै तालिम केन्द्र छ । जहाँ नयाँ र अदक्ष श्रमिकलाई दक्ष बनाउने गरिन्छ । उद्योगका पुराना कर्मचारी तथा तालिम संयोजक रमेश सिग्देलका अनुसार नेपाली श्रमिकलाई उद्योगले प्राथमिकतामा राखेको छ । जसअनुसार तालिम दिएर उनीहरूलाई दक्ष बनाइन्छ । नेपाली कामदाले नै अहिले उद्योगको मोर्चा सम्हाल्न थालेका छन्, उनले भने, सुरुका दिनमै २५ सयलाई रोजगारी दिएको उद्योगले श्रमिक र कर्मचारीको क्षमता विकासमा त्यही बेला १७ करोड हाराहारी रकम खर्च गरेको थियो । उनका अनुसार उद्योगले अहिले विभिन्न विदेशी संस्थाको सहयोगमा तालिम दिइरहेको छ अनि आफूलाई आवश्यक पर्ने जनशक्ति उत्पादन पनि गरिरहेको छ । अब नेपाली कामदारले नै सुपरभाइजरको दायित्व सम्हाल्न थालेका छन्, सिग्देलले थपे, जसले भारतीय प्राविधिकको संख्यालाई क्रमिक रूपमा घटाउँदै लगेको छ । तालिममा दक्षतासँगै अनुशासन, सुरक्षा, महिला हिंसा न्यूनीकरणका अलावा वस्तु उत्पादनका विभिन्न मापदण्डबारे प्रशिक्षित गराइने सिग्देल बताउँछन् । तालिम अवधिमै प्रशिक्षार्थीलाई पारिश्रमिक उपलब्ध गराइन्छ ।श्रमिकहरूलाई बस्नका लागि क्वार्टर उपलब्ध गराइएको छ । खानका लागि सस्तो, सफा र स्वच्छ क्यान्टिन अनि बिदाका समयमा टहलिनका लागि बगैंचा तथा खुला मैदान पनि उद्योगभित्रै छ । श्रमिकका बालबालिकाका लागि अलग्गै डे केयर सेन्टर छ । महिला श्रमिक संगीता तिवारीले महिनावारीका समयमा उद्योगले नै प्याड दिने गरेका कारण महिला श्रमिकका लागि ठूलो राहत भएको बताइन् । उद्योगका वरिष्ठ व्यवस्थापक आशिष काफ्लेका अनुसार सुत्केरी महिलाका लागि बस्न, साना बच्चाहरूलाई खेल्न, डुल्न सहज र सुविधा होस् भनेर उद्योगले नै दुई तले घर बनाइदिएको हो । यस्तो सुविधा अहिलेसम्म सबैभन्दा राम्रो कर्पोरेट कल्चर भएको भन्ने बैंकहरूले समेत दिन नसकेको उनको दाबी छ । स्वास्थ्य चौकीदेखि एम्बुलेन्स सुविधा पनि उद्योगभित्रै छ । रेडक्रससँगको सहकार्यमा एम्बुलेन्स पनि सञ्चालन गरेका छौं, काफ्लेले थपे, श्रमिकमा आइपर्ने आपत्कालीन समस्याबारे उद्योग गम्भीर छ ।निकट भविष्यमा उद्योग सुनसरीको इनरुवा क्षेत्रमा पनि विस्तार गर्ने योजना सञ्चालकको छ । साढे ३ अर्ब लागतमा उद्योग विस्तार गर्ने तयारी भइरहेको प्रबन्धक पोखरेलले जानकारी दिए । अर्को वर्षदेखि दुहवीइनरुवा औद्योगिक करिडोरमा हाम्रो अर्को उद्योग स्थापना हुँदै छ, उनले भने । नयाँ उद्योगका लागि २५ बिघा जमिन खरिद भइसकेको छ । त्यो क्षेत्रका सीमान्तकृत र पछाडि परेको समुदायलाई उद्योगमा प्रत्यक्ष संलग्न गराइने उद्योगको योजना छ । उद्योगले भारत, चीन, थाइल्यान्ड र इन्डोनेसिया लगायतका देशबाट कच्चा पदार्थ आयात गरिरहेको छ । धागोको कच्चा पदार्थका लागि उद्योगले देशका विभिन्न स्थानमा कपास खेती सुरु गर्ने योजना पनि गर्दै छ ।भारतको भन्दा गुणस्तरीय कपास फलाएर देशमै कच्चा पदार्थ उत्पादन गरी जतिसक्दो धेरै रोजगारी सिर्जना गर्ने योजना उद्योगको छ । हाल देशका करिब तीन हजार उद्योगलाई रिलायन्सले नै धागो उपलब्ध गराइरहेको छ । भारतसहित बंगलादेश, भुटान, म्यान्मारजस्ता नजिकका छिमेकीलाई कपासको गुणस्तरीय धागो निर्यात गर्न सक्दा देशलाई आर्थिक टेवा पुग्नेछ, गोल्यानले भने, सँगै थप रोजगारीसमेत सिर्जना हुनेछ । रिलायन्सका सञ्चालक शशिकान्त अग्रवालका अनुसार नेपालबाट बंगलादेश धागो निर्यात गर्न असहज रहेका कारण सरकारले बंगलादेशमा धागो निर्यातका लागि राजनीतिक पहलकदमी लिइदिनुपर्ने बताउँछन् । यहाँ उत्पादित धागोलाई बढीभन्दा बढी स्वदेशमै खपत गराउन सरकारले दीर्घकालीन नीति ल्याउनु आवश्यक छ, उनले भने, नेपालमा उत्पादित धागो खपत गराउनका लागि सरकारले भारतलगायतका देशबाट कपडा तथा गार्मेट उद्योगमा हुने चोरी पैठारी नियन्त्रण गर्नैपर्छ ।अनियमित विद्युत् आपूर्तिले समस्यारिलायन्स स्पिनिङ मिल्स सञ्चालित भव्य भवनमा पुग्दा उद्योग आन्तरिक जेनेरेटरको भरमा थियो । मुख्य उद्योग बन्द थियो । श्रमिकहरू बत्तीको पर्खाइमा समय बिताइरहेका थिए । प्राधिकरणले दिनहुँ बिजुली काटिदिन्छ, उद्योगका वरिष्ठ व्यवस्थापक आशिष काफ्लेले गुनासो गरे, कहिलेकाहीँ त दिनभरि नै बत्ती आउँदैन । बत्ती नभएपछि श्रमिकहरू काम नगरी फर्किने गरेको उनले सुनाए । खासमा रिलायन्सले १ अर्ब ९४ करोड बढी विद्युत् बक्यौता तिर्न बाँकी रहेको सरकारको दाबी छ । तर, बढीमा ७३ करोड रुपैयाँ बक्यौता रहेको दाबी उद्योगको छ । उद्योगले मासिक ४ करोड बढीको विद्युत् खपत गर्दै आएको छ । प्राधिकरणले नियतवश नै उद्योगको विद्युत् काट्ने गरेको उद्योगी पवन गोल्यानको दाबी छ । दैनिक ४ सय मेगावाट भारत निर्यात भइरहेको छ, उनले आक्रोश पोखे, नेपाली उद्योगलाई नदिने अनि भारतलाई सस्तोमा विद्युत् बेच्ने रहस्यभित्रको नियत के हो त ?"
आशंका मेटाउने अवसर,"(काठमाडौं)भारतीय लोकसभाको चुनावी परिणाम पूर्ण रूपमा आई नसक्दै प्रधानमन्त्री पुष्पकमल दाहालले भारतीय जनता पार्टी (भाजपा) र उसको नेतृत्वको राष्ट्रिय जनतान्त्रिक गठबन्धन (एनडीए) ले लगातार तेस्रो पटक चुनावी सफलता पाएको भन्दै भारतीय प्रधानमन्त्री नरेन्द्र मोदीलाई बधाई दिए । एनडीएको नेतृत्वमा सरकार बन्ने तय नहुँदै दाहालले हतारोमा बधाई दिएपछि राजनीतिक वृत्तमा टीकाटिप्पणी नै चल्यो । लोकसभा चुनावमा भाजपा र एनडीएको लगातार तेस्रो पटकको चुनावी सफलताका लागि प्रधानमन्त्री मोदीलाई बधाई छ, दाहालले गत मंगलबार एक्समार्फत दिएको बधाई वक्तव्यमा भनेका छन्, भारतका जनताको उत्साहपूर्ण सहभागितामा विश्वको सबैभन्दा ठूलो लोकतान्त्रिक प्रक्रिया सफल भएको देखेर हामी खुसी छौं । दाहालले बधाई दिएको तीन दिनपछि मात्र मोदी भारतको प्रधानमन्त्रीमा तेस्रो पटक नियुक्त भए । भारतका नवनियुक्त प्रधानमन्त्रीको शपथग्रहणमा सहभागी हुने परम्परा लाई निरन्तर दिँदै उनी आइतबार नयाँदिल्ली जान लागेका हुन् । मोदीको निमन्त्रणामा हुन लागेको यस भ्रमण द्विदेशीय सम्बन्ध नवीकरणको अवसरका रूपमा हेरिएको छ । कांग्रेससँग गठबन्धन भत्काएपछि र वामपन्थी नेतृत्वमा नयाँ समीकरण बनेपछि उत्पन्न शंका मेटाउन दाहालका सामु यो अवसर पनि हो ।गत फागुन तेस्रो साता एमालेमाओवादी सत्ता समीकरण बन्नुमा चीनको हात रहेको भारतीय सञ्चारमाध्यमको व्याख्या थियो । देशका दुई ठूला वामपन्थी दलको नेतृत्वमा नयाँ समीकरण बन्नुलाई भारतले पनि स्वाभाविक रूपमा नलिएको एमाले र माओवादीकै नेताहरूको भनाइ छ । प्रधानमन्त्री दाहालले भारतको औपचारिक भ्रमण गरेको एक वर्षपछि पुनः गर्न लागेका हुन् । दाहाल स्वयं उपस्थिति भएर मोदीलाई बधाई दिन भ्रमण केन्द्रित रहे पनि सम्बन्ध नवीकरणका साथै आफ्ना प्राथमिकता प्रस्तुत गर्ने मौका पनि भएको परराष्ट्र विज्ञ बताउँछन् ।भारतका लागि पूर्वनेपाली राजदूत दीपकुमार उपाध्यायले नेपालका प्रधानमन्त्रीले आफ्नो चासो र महत्त्वका विषयलाई औपचारिकअनौपचारिक संवादमा उठाउनुपर्नेमा जोड दिन्छन् । मोदीको शपथग्रहणमा जानुलाई अवसरका रूपमा लिएर द्विदेशीय सीमा विवाद समाधान, भारत र बंगलादेशसँग ऊर्जा व्यापारलगायत राष्ट्रिय महत्त्वका विषयमा कुराकानी गर्न सकिने उनको भनाइ छ । नरेन्द्र मोदी तेस्रो पटक भारतको प्रधानमन्त्री भइरहँदा उहाँलाई नेपालको चासो र महत्त्वबारे राम्ररी थाहा छ, उपाध्यायले थपे, यस पटक हुने भेटवार्तामा सीमा विवाद समाधान तथा भारत र बंगलादेशसँग ऊर्जा व्यापार सहज हुनेबारे कुरा राख्ने मौका छ । उनले भारत भ्रमणका बेला नेपाल नीति हेरिरहेका अन्य भारतीय उच्च अधिकारीसँग नेपालको हितमा पनि कुरा गर्न सकिने सुझाए ।प्रधानमन्त्री दाहालका परराष्ट्र सल्लाहकार रूपक सापकोटाले शपथग्रहणमा सहभागी भएर मोदीलाई बधाई दिने औपचारिक कार्यक्रम भएकाले आपसी विश्वास बढाउन यो भ्रमण सहयोगी हुने बताए । भारतका प्रधानमन्त्रीको शपग्रहणमा हाम्रो प्रधानमन्त्रीज्यू सहभागी भएर बधाई दिनु आफैंमा कूटनीतिक महत्त्व हुने नै भयो, उनले भने, यसले आपसी विश्वास बढाउन मद्दत गर्छ । नयाँदिल्लीमा दाहालले आइतबार भारतका राष्ट्रपति द्रौपदी मुर्मु र प्रधानमन्त्री मोदीसँग छुट्टाछुट्ट्र्रै भेटवार्ता गर्ने कार्यक्रम छ । उनले सोमबार बिहान नयाँदिल्लीस्थित नेपालको दूतावासमा छलफल गर्ने कार्यक्रम छ । सोमबार नै फर्किने गरी जान लागेको भ्रमण टोलीमा प्रधानमन्त्री दाहालसहित कानुनमन्त्री पदम गिरी, परराष्ट्र मन्त्रालय सचिव सेवा लम्साल, स्वकीय सचिव गंगा दाहाल, शिष्टाचार महापाल विष्णुप्रसाद गौतमलगायत ७ जना हुनेछन् ।नयाँ सत्ता समीकरण बनेपछि अर्थ मन्त्रालयको प्रस्तावमा मन्त्रिपरिषद्को गत वैशाख २० को बैठकले सयको नोटमा चुच्चे नक्सा राख्ने निर्णय गरेपछि भारतले तत्काल असन्तुष्टि जनाएको थियो । भारतीय विदेशमन्त्री एस जयशंकरले दुई देशबीच स्थापित संयन्त्र हुँदाहुँदै पनि नेपालले एकतर्फी निर्णय गरेको टिप्पणी गरेका थिए । नेपालले सुगौली सन्धिअनुसार काली नदीपूर्वका लिम्पियाधुरा, कालापानी र लिपुलेक क्षेत्र समेटेर २०७७ जेठ ७ मा नेपालको नयाँ राजनीतिक र प्रशासनिक चुच्चे नक्सा लागू गरेको थियो । एमाले अध्यक्ष एवं केपी शर्मा ओली प्रधानमन्त्री छँदा उक्त नक्सा जारी भएपछि चिसिएको नेपालभारत सम्बन्धमा एक सयका नोटमा पनि चुच्चे नक्सा राख्ने दाहाल सरकारको निर्णयले भारत थप बिच्किएको मानिन्छ ।मोदीको शपथग्रहणपछि दुई समकक्षी नेताबीच हुने भेटवार्तामा दाहालले नयाँ समीकरणको सरकारले लिने भारत नीति विगतजस्तै रहेको आश्वस्त पार्ने छन् । उनले गत जेठमा भारतसँग भएका ऊर्जा व्यापार, पूर्वाधार लगायत सम्झौता कार्यान्वयनका लागि त्यहाँका अधिकारीसँग कुरा गर्ने अवसर भएको सल्लाहकार सापकोटाले बताए । विगतमा भएका सम्झौता, समझदारी कार्यान्वयनलाई तीव्रता दिन यो भ्रमण राम्रो संयोग हुन सक्छ, उनले भने, समीकरण फेरिए पनि विगतजस्तै नेपाल सरकारले सन्तुलित विदेश नीति अपनाउँदै आएको छ ।माओवादी विदेश विभाग पूर्वप्रमुख एवं सचिव राम कार्कीले भ्रमण र संवाद जति सहज भयो, सम्बन्ध सुधारका लागि त्यति खुला छलफल हुने भएकाले प्रधानमन्त्रीको यो भ्रमण बधाई र धन्यवाद मा मात्र सीमित हुन नहुने बताए । मोदीजीको पनि गठबन्धन सरकार बन्दै छ, यता हाम्रो पनि गठबन्धन सरकार छ । यी गठबन्धन सरकारले दुई देशको हितमा कुरा गर्न औपचारिक तिथिमिति कुरिराख्नुपर्छ भन्ने छैन । भेट हुँदा आफ्ना कुरा राख्नुपर्छ । दाहालको तरल नीति का कारण उनीमाथि कहिले चीन र कहिले भारततिर ढल्केको आरोप लाग्ने गरेको छ । गत पुसमा नेपालस्थित भारतीय दूतावासले २० करोडसम्म सिधै अनुदान दिन सक्ने सम्झौता भएको थियो । उक्त सम्झौता भारतमा नेपालको प्रभाव बढाउन गरिएको भन्दै दाहाल सरकारको आलोचना भएको थियो ।कांग्रेससहितको गठबन्धन सरकारको प्रधानमन्त्रीका रूपमा दाहालले गतवर्ष जेठ १७ देखि २० सम्म औपचारिक भ्रमण गरेका थिए । त्यसबेला १० वर्षमा १० हजार मेगावाट ऊर्जा व्यापार सम्झौता भएको थियो । प्रधानमन्त्रीका रूपमा भने दाहालको यो पाँचौं भारत भ्रमण हुनेछ । पहिलो पटक २०६५ सालमा प्रधानमन्त्रीको हैसियतमा भारत भ्रमण गरेका दाहाल त्यसपछि २०७३, २०७९ र २०८० मा पुगेका थिए । त्यसैगरी दाहाल २०७९ साउनमा माओवादी अध्यक्षको हैसियतले भारत भ्रमण गर्दै सरकारको नेतृत्व गरेको भाजपाको केन्द्रीय कार्यालय पुगेर त्यहाँका नेताहरूसँग छलफल गरेका थिए । जबकि २०६६ वैशाखमा तत्कालीन प्रधानसेनापति रुकमांगत कटवाललाई कारबाही गर्न खोज्दा प्रधानमन्त्री दाहालले राजीनामा दिएर राष्ट्रिय स्वाधीनताका नाममा भारतविरुद्ध आन्दोलन घोषणा गरेका थिए । त्यसपछि भारतले दाहाललाई विश्वास र शंका दुवै हिसाबले व्यवहार गर्दै आएको छ ।"
प्रदेश सरकार अस्थिर बन्दा राजनीतिक विवाद अदालततिर,"(काठमाडौं)केन्द्रको गठबन्धन फेरबदलले प्रदेश सरकार अस्थिर बन्दा राजनीतिक विवादमा अदालतको फैसला निर्णायक बन्न थालेको छ । मुख्यमन्त्री नियुक्ति, विश्वासको मतको गणना, सभामुखको भूमिकालगायत विवादमा अदालतले नै फैसला गर्नुपर्ने भएको हो ।पछिल्लो समय गण्डकी र कोशी प्रदेशको राजनीतिक विवाद पनि अदालतमै पुगेको छ । अदालतको आदेशबाट नियुक्त भएका गण्डकी प्रदेशका मुख्यमन्त्री सुरेन्द्रराज पाण्डे विश्वासको मत लिने प्रयासमा छन् भने कोशीमा सरकार प्रतिस्थापन र निर्माणको विवादबारे परेको रिटको सुनुवाइ आइतबार सर्वोच्चको पूर्ण इजलासबाट हुने भएको छ ।सभामुखलाई प्रदेशसभा सदस्यको गणनाबाटै हटाएर गण्डकीका तत्कालीन मुख्यमन्त्री खगराज अधिकारीले लिएको विश्वासको मत सर्वोच्चले बदर गरेपछि पाण्डे ठूलो दलको हैसियतमा चौथो पटक जेठ १६ मा मुख्यमन्त्री नियुक्त भएका हुन् । उनले सोमबार विश्वासको मत लिँदै छन् । ६० सदस्यीय प्रदेशसभामा कांग्रेसका २७ सदस्य छन् । राप्रपाका २, स्वतन्त्र सांसद राजीव गुरुङ (दीपक मनाङे) र बाबुराम भट्टराई नेतृत्वको नेपाल समाजवादीका सांसद फणीन्द्र देवकोटाको मत पाउने विश्वासमा पाण्डे छन् । माओवादीको हँसिया हथौडा चुनाव चिह्नबाट निर्वाचित देवकोटाले माओवादीको संसदीय दलको ह्विप विपरीत विश्वासको मतको पक्षमा मतदान गरे पार्टीको ह्विप लाग्ने वा नलाग्ने भन्ने संवैधानिक र कानुनी व्यवस्था प्रस्ट छैन । अर्कोतर्फ पाण्डेले विश्वासको मत प्राप्त गर्न नसके सरकार बनाउन अन्तिम विकल्पका रूपमा कोशीको जस्तै संविधानको धारा १६८ (५) आकर्षित हुनेछ । उक्त संवैधानिक व्यवस्थाअनुसार बहुमत जुटाउन सक्ने प्रदेश सांसद मुख्यमन्त्री नियुक्त हुनेछन् ।कोशीमा यही संवैधानिक व्यवस्थाअनुसार केही महिनाअघि कांग्रेसबाट केदार कार्की मुख्यमन्त्री बनेका थिए । तर, केन्द्रमा गठबन्धन फेरबदलपछि उनी पदबाट हटेका छन् भने एमाले, माओवादीसहितको गठबन्धनबाट हिक्मतबहादुर कार्की मुख्यमन्त्री बनेका छन् । प्रदेशसभाबाट संकल्प प्रस्ताव बहुमतबाट पारित गरेर कार्की नेतृत्वको सरकार प्रतिस्थापन गरिएको थियो । तर, हिक्मतको नियुक्तिमाथि संवैधानिक प्रश्न उठाउँदै तत्कालीन मुख्यमन्त्री कार्की अदालत पुगेका छन् । सर्वोच्चले कार्की निवेदक रहेको रिटमा वैशाख २८ मा अन्तरिम आदेश जारी गर्ने कि नगर्ने भन्ने सुनुवाइकै क्रममा पाँचवटा संवैधानिक प्रश्नमाथि व्याख्या आवश्यक रहेको स्वीकार गरेको छ: सर्वोच्चको आदेशमा संविधानको धारा १६८ (५) बमोजिम नियुक्त भएको मुख्यमन्त्रीले समर्थन गर्ने दल तथा सदस्यहरूले समर्थन फिर्ता लिएको जानकारी गराएपछि धारा १८८ (२) बमोजिम विश्वासको मत लिनुपर्ने हो वा होइन धारा १६८ (५) बमोजिम नियुक्त भएको मुख्यमन्त्रीको पद धारा १६९ (१) (राजीनामा दिएमा, अविश्वासको प्रस्ताव पारित भएमा, प्रदेशसभाको सदस्य नरहेमा र मुत्यु भएमा) को अवस्थाभन्दा बाहेक अन्य तरिकाबाट रिक्त हुन सक्छ वा सक्दैन ? धारा १८८ (४) मा उल्लेखित स्पष्टीकरणको सुविधा प्राप्त गर्न सक्छ वा सक्दैन ?कोशी प्रदेश प्रमुखको मिति २०८१०१२६ को विज्ञप्तिको संवैधानिक आधार तथा उक्त विज्ञप्तिभित्र उल्लेखित संकल्प प्रस्तावको संवैधानिक र कानुनी वैधता के कसो हो ? प्रदेश सरकार गठन र विघटनमा प्रदेश प्रमुख तथा प्रदेशसभाको क्षेत्राधिकारको परिधि र सीमा के कसो हो ? यी प्रश्नमा संवैधानिक व्याख्याको विषय अन्तर्निहित भएको र त्यसको निरूपणका लागि पूर्ण सुनुवाइबाट हुनुपर्ने सर्वोच्चले उल्लेख गरेको छ ।संविधानविद् टीकाराम भट्टराई कोशीको जस्तो राजनीतिक अभ्यास मुलुकभित्र र बाहिर नभएकाले यसमा सर्वोच्चको संवैधानिक व्याख्या आवश्यक भएको बताउँछन् । अर्का संविधानविद् विपिन अधिकारी बहुमत छैन भन्ने थाहा हुँदाहुँदै प्राविधिक रूपमा सरकार चलाउँछु भनेकै कारण संकल्प प्रस्ताव आएको भन्दै एउटा गलत कार्यले अर्को गलत कार्य निम्ताउने काम भएको बताए । संविधानविद् चन्द्रकान्त ज्ञवालीले भने संविधानको धारा १६८ (५) बमोजिम नियुक्त मुख्यमन्त्रीलाई दुई वर्षपछि अविश्वासको प्रस्तावबाट मात्रै हटाउन सकिने बताए । राजीनामा दिएमा बाहेक दुई वर्षअघि अविश्वासको प्रस्ताव राख्न नपाइने र हटाउने अन्य विकल्प त्यस्तो मुख्यमन्त्रीलाई नहुने उनको तर्क छ । यसअघि अदालतमा विवाद प्रवेश नगरेका कारणले पनि संवैधानिक व्याख्याको प्रश्न उठेको संविधानविद् भट्टराई बताउँछन् । मुख्यमन्त्रीले बहुमत गुमाएको, राजीनामा नदिई अटेर गरेको अवस्थामा प्रदेश प्रमुखले संकल्प प्रस्तावको आधारमा सरकार प्रतिस्थापन गर्न सक्छ कि सक्दैन भन्ने कोशीमा मुख्य राजनीतिक मुद्दा बनेको छ, उनले भने, हाम्रा लागि यो नयाँ राजनीतिक अभ्यास भयो । अब सर्वोच्चबाटै यसको संवैधानिक व्याख्या हुनुपर्ने देखियो । संविधानविद् ज्ञवाली भने दलीय आधारमा विश्वासको मत नलिई प्रदेशसभाका सदस्यहरूले स्वतन्त्र हैसियतमा मत दिएकाले प्रत्येक सांसदले लिखित रूपमा आफ्नो समर्थन फिर्ता लिएको अवस्थामा बाहेक दलीय आधारको निर्णयले १६८ (५) बमोजिम नियुक्त मुख्यमन्त्रीले संसद्बाट विश्वासको मत लिने बाध्यात्मक स्थिति नभएको बताउँछन् । संविधान निर्माणकै बेलामा स्थिर संसद् र बलियो सरकारका लागि संघमा प्रधानमन्त्री र प्रदेशमा मुख्यमन्त्री नियुक्त भएको दुई वर्षसम्म अविश्वासको प्रस्ताव राख्न नपाइने व्यवस्था गरेको हो । जसअनुसार कोशीमा यो राजनीतिक घटनाक्रम आयो र अब गण्डकी पनि त्यतै जाँदैछ, ज्ञवालीले थपे, अन्तिम विकल्पबाट बनेको मुख्यमन्त्रीलाई यसरी संसद्ले हस्तक्षप गर्न सक्दैन । सरकार विघटन र गठनमा प्रदेश प्रमुखको भूमिका पनि पदीय आचरण अनुकूल नभएको दाबी उनको छ । दुई वर्षपछि अविश्वासको प्रस्तावबाट पदमुक्त भएमा सरकार निर्माण पुनः १६८ (२) मा फर्कन्छ । फेरि ५ मानै सरकार निर्माण गर्ने कुरा संविधानको परिकल्पना बाहिर हो, उनले भने, केदार कार्कीको हकमा दलीय आधारमा लिइएको समर्थन फिर्ताले विश्वासको मत लिनुपर्ने बाध्यात्मक स्थिति होइन । तर, यस्तो तर्कलाई अर्का संविधानविद् अधिकारी भने मान्न तयार छैनन् । उनका अनुसार संसदीय पद्धतिमा आधारित सरकारको वैधताको आधार नै संसद् वा प्रदेशसभामा भएको बहुमत हो । बहुमत छ भने वैधता छ, बहुमत छैन भने वैधता छैन् । बहुमत नहुँदा पनि शासकीय वैधता छ भनेर भन्यो भने त्यो संसदीय पद्धतिबमोजिम ह्ुँदैन । संवैधानिक भएन, अधिकारीले भने, सामान्य विषयवस्तुलाई स्वीकार नगरेका कारणले कोशीमा बारम्बार समस्या आइरहेको हो ।"
जीर्ण बालगृहमा जोखिम,"(दोलखा)भूकम्पले चिरा परेको अँध्यारो कोठा, भुइँमा कुनै कार्पेट छैन । यस्तै कोठामा रात काट्छन् गौरीशंकर बालगृहका बालकहरू । देशभरबाट जोखिममा परेका १७ जना बालकलाई यहाँ ल्याएर राखिएको हो । बालगृहमा हुम्ला, कालीकोट, रोल्पा, दोलखालगायत जिल्लाका ५ देखि १७ वर्ष उमेरका बालक रहेका छन् । बालबालिकाका लागि चाहिने आधारभूत शैक्षिक सामग्री छैन । बिहानै उठ्यो विद्यालय पोसाक लगायो । लामबद्ध बसेर पालो पर्खंदै खाना खाएर ४५ मिनेटको ओरालो झरेर विद्यालय पुग्छन् । २०५३ सालमा नेदरल्यान्ड्स सरकारले जोखिममा परेका बालबालिकाको पालनपोषण र शिक्षाका लागि यो बालगृह बनाइदिएको हो । २९ रोपनीमा फैलिएको बालगृहका ५ वटा भवन २०७२ को भूकम्पले जीर्ण बनाएको छ । भूकम्पले चिराचिरा परेका भवनका छतबाट पानी चुहिएर बालकहरू रातभर अनिँदै बस्छन् । ओढ्ने, ओछ्याउनेको अभावमा चिसो भुइँमै रात काट्छन् । तत्कालीन बेलामा बनेको फलामका खाटमा ओढ्ने, ओछ्याउनेको अभावमा रात काट्नुपर्ने बाध्यता रहेको बताउँछन् हुम्लाका सन्तोष बोहरा ।ढलान चुहिएर पानी झर्छ रातभरि, चिसो भुइँमा ओछ्याउने केही छैन, उनले भने, झ्यालसमेत नभएका कारण थप सकसमा रात काट्नुपर्छ, कुन दिन छत खस्छ, थाहा छैन । भूकम्पले जीर्ण बनेका बालगृहमा पुराना ५ वटा भवनको प्रबलीकरण हुन नसकेको बोहराले बताए । खानपानमा खासै समस्या छैन, तर जोखिमयुक्त भवनमा बस्दा डरैडरमा रात बिताउन परिरहेको छ, उनले भने, अलि ठूला भएकाहरू जसोतसो सहेर बस्छन्, साना भाइहरूको त बिजोग छ, बेलाबेलामा चिसोले बिरामी हुन्छन् । पानी परेको दिन चुहिएर हैरान हुने गरेको उनले बताए । झ्यालसमेत नभएका कारण लामखुट्टेले टोकेर रातभर सुत्न कठिन भएको उनले सुनाए ।कुनै समय देशकै ठूलो र नमुना थियो यो बालगृह । तत्कालीन समयमा बालगृहमा १ सय ५० भन्दा बढी बालबालिका आश्रित थिए । नेपाल बाल संगठनले जिम्मा लिएपछि बालगृहको अवस्था दयनीय बनेको हो । कतै तारबार छैन, सबै लथालिङ्ग छ । कम्पाउन्ड नभएका कारण बालगृहलाई दाताले दिएका सामग्री र खाद्यान्न चोरी हुने गरेको छ । बालगृहमा खेलकुद र शैक्षिक सामग्रीसमेत छैन । एउटा कोठामा सानो टीभी छ । त्यो पनि चिसो भुइँमा बसेर हेनुपर्ने बाध्यता छ ।बिहान ८ बजेतिरै विद्यालय हिँडेका बालकहरू साँझ ६ बजे थकित भएर बालगृह आइपुग्छन् । बालगृहबाट विद्यालय पुग्न ४५ मिनेट र आउन कम्तीमा एक घण्टा लाग्छ । वर्षाको मौसममा ओतसमेत अभावमा झरीमा रुझ्दै विद्यालय जाने गरेको दोलखाका अस्मित ढुंगेल बताउँछन् । विद्यालय जाने बेलामा पानी पर्यो भने भिजेरै जानुपर्छ छातासमेत छैन, उनले भने, जोखिममा परेका बालकहरू देशभरबाट यहाँ आउने गरेका छन् । कोही बिरामी परे उपचार गर्ने खर्चसमेत सरकारले पठाउने गरेको छैन । भूकम्पले जोखिमयुक्त बनेका भवनमा बालकहरूलाई राख्नुपर्ने बाध्यता रहेको नेपाल बाल संगठन दोलखाका अध्यक्ष रामप्रसाद सापकोटाले बताए । भएका सबै भवन भूकम्पले चिराचिरा परेर चुहिने र भत्कने अवस्थामा छन्, उनले भने । बालकहरूको खानपानमा भने खासै समस्या नरहेको उनले बताए । भवन पुनर्निर्माण गरिदिन धेरै निकायसँग आग्रह गरे पनि कतैबाट पहल नभएको उनले गुनासो गरे ।"
गतिहीन अर्थतन्त्रबीच आएको बजेट,"आउँदो आर्थिक वर्षका लागि प्रस्तुत बजेटले अपनाएका उद्देश्यहरू जेजस्ता भए पनि आमनिराशालाई आशामा र अविश्वासलाई विश्वास र भरोसामा परिणत गर्ने दिशा र नवीनताको खाका देखिएन । संविधानले अख्तियार गरेको तीनखम्बे अर्थनीति सरकारी, निजी र सहकारीमध्ये सरकारी संयन्त्र संस्थागत पटक्कै हुन सकेन । यो केवल राजनीतिको लाचार छाया बन्न पुगेको छ । त्यसैले व्यवस्थापन क्षमताहीन र निरीह छ । निजी क्षेत्र निराश, हतोत्साही, उपेक्षित र अपमानित छ । सहकारी गरिब जनताको रकम ठगी खाने वा लुटी खाने भाँडो बनेको छ । हालै प्रस्तुत बजेटको सन्दर्भमा दलीय दायराभन्दा माथि उठेर राष्ट्रको बृहत्तर हितमा यसको विश्लेषण गर्नुपर्ने आवश्यकता छ । बजेटको मूल उद्देश्य गरिबीको रेखामुनिका (झन्डै ६० लाख) उपेक्षित, सीमान्तीकृत समुदायलाई सामाजिक न्यायको प्रत्याभूति, सुरक्षा र आयको सुनिश्चितता तथा ग्रामीण विकासमा केन्द्रित हुनु बाध्यात्मक आवश्यकता हो । हरेक दिन २५०० देखि ३००० को संख्यामा युवाहरू विदेसिन्छन् । हरेक दिन तीनदेखि पाँचवटा शवका कफिनबक्सा चिन्ता र संकट बोकेर भित्रिन्छन् । गत वर्षमात्र हाम्रा युवाका १२०८ वटा शव कफिनमा भित्रिए । वित्तीय व्यवस्थापनमा ऋणको साँवाब्याज तिर्नै २० प्रतिशत छ भने पुँजीगत खर्च मात्र १८ प्रतिशत छ । सार्थक अर्थतन्त्रमा यस्तो विसंगति र जटिलता कुनै हालतमा ग्राह्य हुँदैन । हाम्रो समस्या साधनस्रोतको मात्र होइन, मूलतः व्यवस्थापनकै दुर्बलता हो । सुशासनको अभाव, दण्डहीनता र भ्रष्टाचारको व्यापकता, साधारण खर्च अत्यधिक र पुँजीगत खर्च एकदम न्यून भएको अवस्थामा आमूल सुधार र कठोर नीतिको आवश्यकता अनिवार्य भएको हो ।संसद्मा गृहमन्त्रीदेखि सत्ताको मुख्य घटकसम्मबाट, भएका भ्रष्टाचारको छानबिन गर्ने कुरा निरन्तर उठेको छ, यो उदेकलाग्दो छ । मेरो लामो संसदीय अभ्यासको अनुभवमा प्रतिपक्षले छानबिनको माग गर्नु स्वाभाविक र जिम्मेवारीपूर्ण हुन्छ । तर सत्ताधारीहरूबाटै यो कुरा पटकपटक उठ्नु तर व्यवहारले प्रमाणित गर्ने आँट नहुनु, केवल आडम्बर र पाखण्ड प्रमाणित हुन्छ । सत्ताधारीहरूले साँच्चै छानबिन गर्न चाहेकै हो भने उहाँहरूलाई कसले रोकेको छ ? कसको डर हो ? २०४७ देखि २०५८ सम्मका न्यायाधीश भैरवप्रसाद लम्साल आयोगको सम्पत्ति प्रतिवेदन र सिफारिस सार्वजनिक गरी कारबाही सुरु गरियोस् । अन्याय बुढो हुँदैन, न्यायले मर्नु हुँदैन । २०५८ देखि आजसम्मका सम्पूर्ण चर्चित भ्रष्टाचार काण्डहरूको छानबिन र न्यायोचित टुङ्गो लगाउन पूर्वप्रधानन्यायाधीशको संयोजकत्वमा उच्चस्तरीय छानबिन समिति बनोस् । सत्ता वा दलले चिनेको होइन जनताबाट साख र विश्वास कमाएका विश्वसनीय र निष्पक्ष व्यक्तिहरू सम्मिलित समिति बनाई न्यायोचित कारबाहीको प्रक्रिया सुरु गरी कानुनीराज, विधिको शासन र भ्रष्टाचारमुक्त समाजको स्थापना गर्न सरकारले आँट गरोस् । यस कार्यलाई जसले विरोध गर्ला उनीहरू नै भ्रष्टाचारको दोषी वा मतियार कहलाइनेछ । पूर्वाधार निर्माण क्षेत्रमा पुँजीगत बजेट १८ प्रतिशतमात्र हुनु, त्यसमा हरेक वर्ष ७०८० प्रतिशतभन्दा बढी खर्च नहुनुले मुलुकका समस्यालाई सम्बोधन गर्न र खास आवश्यकता पूरा गर्नमा सफल हुने झिनो आशा पनि बन्दैन । आगामी वर्षका लागि चालु खर्च नै ६१३९ प्रतिशत राखिएको छ भने लक्ष्यअनुसार राजस्व असुली हुनेमा शंका छ । गरिबीको महासागरमा समृद्धिका टापुजस्ता केही ठूला सहर वा भ्युटावर र अनुत्पादक अन्तर्राष्ट्रिय विमानस्थलजस्ता निर्माणले देशको वास्तविक विकास हुँदैन । निजी क्षेत्रलाई दिइएको प्रोत्साहन स्वागतयोग्य छ, तर नियमन र सुप्रबन्ध आवश्यक छ । घरेलु तथा मझौला उद्योगबारे बजेट मौन छ । जथाभाबी रकमान्तरण र असारे विकास नियन्त्रणबारे बजेटमा इच्छाशक्ति र प्रतिबद्धता पाइन्न । विद्युतीय सवारीसाधनमा लगाइएको कर औचित्यहीन छ । ५७ खर्बको कुल गार्हस्थ्य उत्पादनमा मुलुकको अर्थतन्त्र आधारित छ । सार्वजनिक ऋणको पासोमा अल्झिएको वर्तमान अर्थतन्त्र, २४ खर्ब ऋण (कुल गार्हस्थ्य उत्पादनको ४२ प्रतिशत) छ भने आजसम्मको बेरुजु १२ अर्ब छ । टुक्रे योजना र वितरणमुखी कार्यक्रम धेरै छन् । यस्तो परिस्थिति आर्थिक क्षेत्रको उत्साहजनक लक्षण होइन । आर्थिक पक्षमा सकारात्मक उपलब्धि नै राजनीतिक क्षेत्रको सफलताको आधार हो । जटिलताभित्र रहेको अर्थतन्त्रलाई समाधानको दिशा दिने आँट र साहस बजेटले देखाउनु जरुरी छ । भ्रष्टाचार र आर्थिक विकास एकसाथ जान सक्दैन । यसैले होला, हाम्रा उच्चस्तरीय धनाढ्यहरूको साधनस्रोत (२४ अर्ब रुपैयाँ बराबरको विदेशी मुद्रा) विदेशमा थुप्रिएको तथ्याङ्कले बताइरहेको छ । संसद्को सार्वजनिक लेखा समितिमा अख्तियारका प्रमुख आयुक्तले दिएको अभिव्यक्तिअनुसार ठूल्ठूला भ्रष्टाचार काण्डका लेनदेन र कारोबार नेपालमा होइन विदेशमा हुने गर्छ । यस्ता गतिविधिबारे अनुसन्धान र खोजी किन हुँदैन ? भ्रष्टाचारको दुष्चक्र, वित्तीय अनियमितता, समानान्तर अर्थतन्त्र र अनुशासनहीनता रोक्ने आँट बजेटमा देखिनुपर्छ । नत्र कसरी आशातित उपलब्धि हासिल हुन्छ ? कर्णप्रिय नारा आफैंमा प्रतिबद्धता होइन । हरेक वर्षझैं यस बजेटमा पनि आर्थिक सुधार वर्ष मानिएको छ । तर यो आयोग गठनको वर्षमा मात्र सीमित नहोस् । आर्थिक विकास र सुधारको प्रतिफल र प्रभाव समाजको अन्तिम व्यक्तिसम्म पुर्याउन जिम्मेवारीले कठोर र इमानदार अर्थनीति आज देशले खोजेको छ । जनतालाई प्रतिफल नदिने र आत्मनिर्भर नबनाउने बजेटको सार्थकता र सफलता खोज्ने औचित्य रहँदैन । आकार कम, चालु खर्चमा निर्मम कटौती हुनुपर्नेमा वितरणमुखी धङधङीबाट यो बजेटले मुक्ति पाउन सकेन । वैदेशिक ऋणभन्दा खर्बौं बढी आन्तरिक ऋण देखिनु अर्थतन्त्र चलायमान हुने लक्षण हुँदै होइन । अबन्डामा थुप्रै रकम राखिएकाले बजेट लोकतान्त्रिक परम्पराविपरीत अपारदर्शी देखिँदै छ । चालु आर्थिक वर्षको बजेट १७५१ अर्बमा केवल १५३० अर्ब (८७ प्रतिशत) मात्र खर्च हुने अनुमान छ भने आउँदो आर्थिक वर्षका लागि १८६० अर्बको बजेटलाई अतिआकांक्षी किन नभन्ने ?२०८१९१ लाई कृषि लगानी दशक घोषणा गरिएको छ, तर चालु आर्थिक वर्षको बजेटमा भन्दा यस बजेटमा कृषि क्षेत्रमा २ अर्ब रकम घटाइएको छ । पाँच वर्षभित्र कृषिजन्य वस्तुको आयातमा झन्डै ६० प्रतिशतले साढे पाँचदेखि छ खर्बको आयात बढेको छ । मलको हरेक वर्ष हाहाकार कृषिको दीर्घरोग नै भएको छ । जापानमा १२१ र भारतमा ७१ वर्षअघि आएको हरितक्रान्ति हाम्रो बजेट किताबमा प्रत्येक वर्ष आउँछ, तर बजेटकै पानामा च्यापिएर हराउँछ ।राज्यको जिम्मेवारी, आफ्ना नागरिकहरूलाई शिक्षित र स्वस्थ बनाउनु हो । तर शिक्षा र स्वास्थ्य क्षेत्रमा नै बजेट न्यून छ । अझ स्वास्थ्यमा त ४६४ प्रतिशतमात्र बजेट विनियोजन हुनु दुःखद हो । स्वास्थ्य बिमाको संख्या २५३० प्रतिशत नाघेको छैन । एक लाख १२ हजार कोरोना बिमितले पहिले नै पाउनुपर्ने रकम आजसम्म पाएका छैनन् । सहुलियतपूर्ण कर्जामा ब्याज अनुदानमा दिनुपर्ने, कृषि बिमा भुक्तानी, निर्यात अनुदानमा सरकार पूरै अनुत्तरदायी र गैरजिम्मेवार देखिएको छ । निर्माण व्यवसायीहरूले काम सकेर पाउनुपर्ने अर्बौंको रकम भुक्तानी अझैसम्म पाएका छैनन् । दुग्ध किसानहरूको त्यही हालत छ । यस्ता अन्यायजनक अवस्थाबारे बजेट मौन रहनु खेदजनक छ । नेपालले भोगिरहेको जलवायु संकटबारे बजेटमा ठोस सम्बोधन छैन । २०८० कात्तिक १२१५ मा राष्ट्रसंघ महासचिव एन्टोनियो गुटेरसबाट भएको नेपालको चारदिने भ्रमण सकारात्मक थियो । जलवायु परिवर्तनको असरले नेपाललाई आक्रान्त पारेकामा सहयोग जुटाउने दिशामा भएका प्रयास निकै महत्त्वपूर्ण विषय हो । महासचिव गुटेरसले मुखरितमात्र गर्नुभएन, हिमालय र यस वरिपरि आइलागेको जलवायु संकटको समाधानका लागि राष्ट्रसंघको समन्वयमा उचित सहयोग जुटाउने आश्वासन पनि दिनुभएको थियो । २०७१ वैशाखको मध्यमा राजधानीमा सम्पन्न भएको ६२ देशका ४०० जलवायु विज्ञहरूको एउटा सम्मेलनमा हावापानी परिवर्तनसम्बन्धी राष्ट्रसंघीय कोषकी अध्यक्ष क्रिस्टियाना फिगरेसले भन्नुभएको म सम्झिन्छु । मौसम परिवर्तनका कारण उत्पन्न दुष्परिणामबाट नेपालले हरेक वर्ष आफ्नो कुल गार्हस्थ्य उत्पादनको एक प्रतिशत क्षति भोगिरहेको छ । हिमालयलाई मार्केटिङ गर्न सक्ने र यसको संरक्षण पनि गर्ने बृहत्तर राष्ट्रिय नीति आवश्यक छ । यो विषयमा सरकारमा न्यूनतम संवेदनशीलता पनि देखिएन । नेपालले यो विषयलाई अन्तर्राष्ट्रिय मञ्चमा दृढताका साथ उठाउन सक्नुपर्छ । हाल अर्थतन्त्रमा देखिएको शिथिलता र भयावह अवस्थालाई उपेक्षा गरियो भने गम्भीर भूल हुनेछ । सत्तामा जो भए पनि आर्थिक सुधारलगायत परराष्ट्र नीति, राष्ट्रिय सुरक्षा नीति, भ्रष्टाचार नियन्त्रण, समसामयिक संवैधानिक सुधार तथा सुशासनका लागि राष्ट्रिय सहमति र एकताका साथ कठोर नीति निर्माण आजको आवश्यकता हो । दोषारोपणको खेल र दन्तबजानमा मात्र रमाउने हाम्रो राष्ट्रिय चरित्रले हामी असफलतातिर उन्मुख हुँदै जानेछौं । प्रतिनिधिसभाका सांसद केसी कांग्रेस केन्द्रीय सदस्य हुन् ।"
किसानको भुक्तानी रोकेर उत्पादन वृद्धिको नारा,"सरकारले कृषिमा उत्पादन र उत्पादकत्व वृद्धिका लागि महत्त्वाकांक्षी लक्ष्यहरू सुनाइरहेको हुन्छ । कृषिको व्यवसायीकरण र आधुनिकीकरण गर्दै स्वरोजगार बढाउने र उत्पादनमा आत्मनिर्भर हुने नारा दोहोर्याइरहेको हुन्छ । यसै पालि ल्याएको बजेटमा पनि कृषिमा लगानी अभिवृद्धि गर्न भन्दै २०८१ देखि २०९१ सम्म कृषिमा लगानी दशक घोषणा गरिएको छ । कृषिमा प्रोत्साहन गर्न भन्दै सरकारले अनुदान एवं सहुलियतका कार्यक्रम पनि ल्याइरहेको हुन्छ । तर सरकारको व्यवहार भने किसान निरुत्साहित हुने खालको देखिन्छ । सरकारले दिन्छु भनेको अनुदान लिन किसानले महिनौं हारगुहार गर्नुपरिरहेको छ, बिमाबापतको रकम लिन पाइताला खियाउनुपर्छ । उत्पादन बिक्रीको पैसा हात पार्न सडकमै ओर्लनुपर्छ । यति बेला दुग्ध किसान सात महिनासम्म पुरानो भुक्तानीका लागि आन्दोलनमा छन् । किसानले सरकारी स्वामित्वको दुग्ध विकास संस्थान (डीडीसी) र निजी डेरी उद्योगलाई दूध बेच्छन् । डीडीसी र निजी उद्योगले उनीहरूलाई दूधको पैसा नदिएको छसात महिना भइसकेको छ । विकल्प नभएका कारण किसान उधारोमै दूध बेचिरहन बाध्य छन् । किसान आन्दोलित भएपिच्छे भुक्तानी दिलाउन सरकार र डेरी उद्योगीबीच सम्झौता हुन्छ तर कार्यान्वयन हुँदैन । गएको मंसिर २६ मा भएको सहमतिअनुरूप ०८० पुससम्मको बक्यौता चैत २१ सम्म दिइसक्नुपर्ने थियो । फागुन १९ मा अर्को सम्झौता भयो । तैपनि बक्यौता भुक्तानी नभएपछि किसानहरूले बिहीबार कृषि तथा पशुपन्छी विकासमन्त्री ज्वालाकुमारी साहलाई भेटेरै गुहार मागे । तर माग सम्बोधन हुने संकेत नपाएपछि उनीहरूले भोलिपल्टै आन्दोलन थाले । आफूले बिक्री गरेको वस्तुको भुक्तानी माग्दै किसानले यसरी पटकपटक आन्दोलनमा उत्रनुपर्ने अवस्था विडम्बनापूर्ण छ । सरकारी स्वामित्वको दुग्ध विकास संस्थान (डीडीसी) ले नै करिब दुई लाख किसानलाई सात महिनाको करिब दुई अर्ब भुक्तानी गर्न बाँकी छ । निजी डेरीले पनि करिब चार लाख किसानको यति नै रकम किसानलाई दिन बाँकी छ । प्रायः १५१५ दिनमा किसानलाई दूधको पैसा दिँदै आएका डीडीसी र अधिकांश डेरी उद्योगले नियमित भुक्तानी दिन छाडेको लामो समय भएको छ । भुक्तानी रोकिँदा किसानलाई घर खर्च चलाउन मात्र मुस्किल परिरहेको छैन, गाईभैंसीका लागि दानाचोकर जुटाउनसमेत समस्या भएको छ । अर्कातिर भुक्तानीका लागि धाउँदा, आन्दोलनमा उत्रँदा खेतीकिसानीमा लगाउनुपर्ने समय पनि खेर गइरहेको छ । डीडीसी र डेरी उद्योगले दूध उत्पादन बढी तर दुग्धजन्य पदार्थ खपत कम हुने हिउँदयाममा दूधलाई धूलोमा परिणत गरेर वा मखन बनाएर भण्डारण गर्छन् र माग बढी हुने गर्मीयाममा बेच्ने गर्छन् । तर हिउँद नलाग्दै खपत घटेको भन्दै किसानलाई भुक्तानी रोक्ने गरेका छन् । हिउँदयामका लागि दूधको अन्तर्राष्ट्रिय बजार खोजी कसैको प्राथमिकतामा परेको देखिँदैन । दुग्धजन्य पदार्थको बिक्री बढ्ने गर्मीयाम सुरु भएको केही महिना बितिसकेको छ । तर छसात महिनायता दुग्धजन्य पदार्थको खपत नै ठप्प भएजसरी किसानलाई भुक्तानी रोकिएको छ । सरकारी स्वामित्वको डीडीसीले नियमित भुक्तानी गर्ने हो भने निजी डेरीलाई दबाब पर्न सक्छ । तर डीडीसी नै दूधको पैसा भुक्तानीमा गम्भीर देखिएको छैन । डीडीसी सञ्चालक समितिलाई किसानको बक्यौता भुक्तानी जतिसक्दो छिटो दिलाउने भन्दा पनि आफ्ना लागि छ महिनाअघि बन्द गरिएको बैठक भत्ता खुलाउने हतारो छ । नेपालमा दुग्ध क्षेत्रले पशुपालन क्षेत्रमा दुईतिहाइ हिस्सा ओगट्छ । दूधको व्यवसायीकरणले किसानलाई स्वरोजगार बनाउँछ । तर भुक्तानीमा यसरी नै हैरानी दिँदै गए किसान अर्को विकल्प अपनाउन बाध्य हुन्छन् । स्वदेशी उत्पादन घटेपछि आयातित दूधमा निर्भर रहनुपर्ने अवस्थामा मुलुक पुग्न सक्छ । त्यसो त पर्याप्त दूध उत्पादन हुने अवस्थामा पनि अभाव देखाउँदै आयातका लागि लबिइङ बेलाबेला चलिरहेको देखिन्छ । किसानलाई प्रेरित गर्ने सरकारका नारा, घोषणाहरू व्यावहारिक रूपमै देखिनुपर्छ । यथोचित र बेलैमा मूल्य पाउने वातावरण निर्माणमा सरकारले सहयोग गर्नुपर्छ । उत्पादन लागत सकेसम्म घटाउने कार्यक्रमहरू ल्याइनुपर्छ । कम्तीमा हिउँदयामकै लागि भए पनि अन्तर्राष्ट्रिय बजारको खोजीमा सरकारले सघाउनुपर्छ । अहिलेलाई भने डीडीसी र निजी डेरी उद्योगले महिनौंदेखि रोकिएको दूधको भुक्तानी किसानलाई अविलम्ब उपलब्ध गराउनुपर्छ र यसमा सरकारले पनि सहजीकरण गरिदिनुपर्छ ।"
भारतको चुनावी परिणामले नेपालमा पार्ने प्रभाव,"लगातार तेस्रो कार्यकालका लागि भारतको प्रधानमन्त्री नियुक्त हुनुभएकामा ७३ वर्षीय भाजपा नेता नरेन्द्र मोदीलाई बधाई तथा शुभकामना छ । भारत स्वतन्त्र भएयता पण्डित जवाहरलाल नेहरू मात्रै तीन पटक प्रधानमन्त्री भएका थिए । मोदीले यो कार्यकालमा किसान, कामदार वर्ग र गरिब निमुखाको भलाइमा आफ्नो ध्यान केन्द्रित गरुन्, भारतलाई विश्व मानचित्रमा समुन्नत र शक्तिशाली राष्ट्रका रूपमा चिनाऊन् । रामहरि पौडेल, कीर्तिपुर, काठमाडौं"
बिचरा जिल्ला न्यायाधीश र न्यायपरिषद्,"सर्वोच्च अदालतमा बहाल प्रधानन्यायाधीश विश्वम्भरप्रसाद श्रेष्ठ र वरिष्ठ न्यायाधीश आनन्दमोहन भट्टराई दुवै जना पुरानो संविधानबमोजिम जिल्ला न्यायाधीशमा नियुक्ति भएर बढुवा हुँदै आएका हुन् । उनीहरू दुवै केही समयमै निवृत्त भएपछि सर्वोच्च अदालतमा यसरी जिल्ला न्यायाधीशबाट आएका न्यायाधीश कोही पनि बाँकी रहने छैनन् । बाँकी रहनेछन् त सोझै सर्वोच्चमा नियुक्ति भएका वा सोझै उच्च अदालतमा नियुक्ति भएका मात्रै । कारण न्यायपरिषद्को संरचना नै संविधानमा यसरी बनाइएको छ कि अबका जिल्ला न्यायाधीश कहिल्यै प्रधानन्यायाधीश त के सर्वोच्च अदालतको न्यायाधीश पनि हुन सक्ने छैनन् । उनीहरूमध्ये खुब भए केही उच्च अदालतको जुनियर न्यायाधीशसम्म पुग्लान्, नत्र अधिकांश जिल्लाबाटै निवृत्त हुनेछन् । दुर्गम, सुगम, जिल्लाको राजनीति, निर्वाचन, सबै भोगेका, झेलेका जिल्ला न्यायाधीशहरू सधैं पछाडि र पीडित रहनेछन् । संविधान बनाउँदा संविधानसभामा कानुन व्यवसायीकै बाहुल्य र उनीहरू नै हाबी भएकाले यस्तो हुन गएको हो । त्यसलाई यसरी बुझ्न सकिन्छ लगाइ वर्ष आठ नौ बनेछ संविधान योप्रपञ्च, जालझेलका कुराहरू घुसाइयोबढी त न्याय क्षेत्र नै समष्टिमा गिजोलियोर अख्तियारलाई नै लुलो, कुँजो बनाइयो रामविनय शर्मा, भैरहवा, रुपन्देही"
"ठूलो सोच, ठूलै उपलब्धि","पञ्चायती शासनकालदेखि नियमित वार्षिक कार्यक्रमका साथै त्रिवर्षीय, पञ्चवर्षीय योजनाहरू सञ्चालन गरिँदै आएका हुन् । तर मीठामीठा शब्द राखेर बनाइएका आयोजनामध्ये अधिकांश असफल हुँदा गरिबीको दलदलबाट कहिल्यै निस्कन नसकेको यथार्थबाट हामी अनभिज्ञ छैनौं । वस्तुतः विगत ३४ वर्षमा २९ वटा सरकारले सत्ताको बागडोर हातमा लिएसँगै नेतृत्वले पहिलेका आयुक्तलाई पाखा लगाउँदै आआफ्ना मान्छेलाई राष्ट्रिय योजना आयोगको उपाध्यक्ष, सदस्यहरूमा जागिर खुवाउन थालेपछि सो आयोगको गरिमा, क्षमता, महत्त्व धुमिल बन्दै गयो । आगामी आर्थिक वर्षको बजेट र कार्यक्रम विगतको भन्दा खासै फरक नभएको, यसअघिका अधिकांश योजना उपलब्धिविहीन बनेको यथार्थले जनतामा निराशा मात्र थप्ने देखिन्छ । अर्थमन्त्रीले समानुपातिक ढंगबाट सबै पालिकामा बजेट र कार्यक्रमको व्यवस्था गरिएको भने पनि असारे विकासबाहेक अरू बेला खासै चहलपहल देखिँदैन । जिल्ला विशेषका कार्यक्रममाथि ध्यान दिइएको छैन । जस्तो, मानव विकास सूचकांकमा तल्लोस्तरमा रहेको बाजुरालगायत कर्णाली र सुदूरपश्चिम प्रदेशका पहाडी जिल्लाहरू उपेक्षामा परेका छन् । अधिकांश विकसित देशले हाम्रामा झैं एकवर्षे खुद्रे कार्यक्रमलाई खासै महत्त्व दिँदैनन् । विकासलाई पूर्णता दिन उनीहरू २०३० वर्षपछिका उपलब्धिलाई ध्यानमा राखी बृहत् सोच लिएर विकासका समग्र पक्ष समेट्दै अघि बढेका हुन्छन् । सानो सोच राख्ने हामी सधैं विकासका नाममा विनाश निम्त्याइरहेका छौं । १५२० वर्षमा गरिबीलाई शून्यमा झार्ने, छाउपडी, दाइजो प्रथा अन्त गर्ने, जलवायु परिवर्तनको नकारात्मक असर न्यून पार्नेलगायत समग्र विकास निर्माणका कार्यक्रमलाई दीर्घकालीन लक्ष्यमा समावेश गरिनुपर्छ । त्यस्तै प्रदेशहरूको रडाको अन्त गर्ने, पर्यटकको संख्या करोड नघाउने, चुरे उत्खनन अन्त गरी पूर्वदेखि पश्चिमसम्म हराभरा बनाउने, कर्णाली र हिमाली जिल्लाहरूलाई पर्यटनको हब बनाउने, सबै प्रदेश र जिल्लाको मौलिकता नबिगारी समृद्धिको विशिष्ट थलो बनाउने कार्यक्रम अघि सार्नुपर्छ । प्रदेश, जिल्लाहरूलाई जिम्मेवारी नदिई केन्द्रमा बसेर बनाएका कोठे, वितरणमुखी खुद्रे कार्यक्रम बाँडेर ६ प्रतिशत आर्थिक वृद्धिको ढ्यांग्रो ठोक्दैमा सामाजिक र आर्थिक विकासको लक्ष्य पूरा हुँदैन । भुवनेश्वर शर्मा, चन्द्रागिरि२, काठमाडौं"
नेपाल बन्न पाए,"शिक्षा क्षेत्र, स्वास्थ्य क्षेत्र अब्बल पार्नुपर्योकृषिलाई अघि लान जोडबल गर्नुपर्योतराई, पहाड, हिमालसँगै माथि पुग्ने गरीलगानी र उत्पादनको बाटो खोल्नुपर्योबत्ती, पानी, पर्यटनले कायापलट ल्याउँछश्रम र जुक्ति मिल्नुपर्छ सुनहीरा फल्छजडीबुटीसम्पदा छ, हरियाली छबुद्धभूमि, ज्ञानभूमि, शान्तिभूमि छयो मलिलो माटोलाई स्याहारसुसार गरौंदेशवासीको अपेक्षामा थोरै आशा भरौंसिंगापुरै बनाउने हो भने धेरैलेकाफी हुन्छ नेपाललाई नेपाल बन्न पाए कृष्ण कुम्पुरे, आदमटार, धादिङ"
'बजेटले अर्थतन्त्रका विद्यमान समस्या सम्बोधन गर्न सक्दैन,"यतिबेला संसद्मा बजेट अधिवेशनको चटारो छ । प्रतिपक्ष दल मात्र होइन, सत्तापक्ष एमालेका अध्यक्ष केपी शर्मा ओलीले समेत बजेटको चर्को आलोचना गरेका छन् । राष्ट्रिय स्वतन्त्र पार्टी, नेकपा एकीकृत समाजवादीलगायत दलले पनि खुलेर बजेटको समर्थन गर्न सकेका छैनन् । यस्ता गतिविधिले आखिर बजेट कसको भन्ने प्रश्न ज्वलन्त बनेको छ । लामो समयदेखि अर्थतन्त्र शिथिल छ । यस्तो अवस्थामा गठबन्धन दल एकजुट भएर साझा मनोभावका साथ बजेट ल्याएका भए अर्थतन्त्रको विद्यमान समस्या समाधान गर्न सहयोग पुग्थ्यो । बजेट निर्माणमा सरकार कहाा चुक्यो ? गठबन्धन दलको साझा बजेट किन आउन सकेन ? बजेटका कार्यक्रमले अर्थतन्त्रको गााठो फुकाउन सक्ला ? यस्ता विविध विषयमा पूर्वअर्थमन्त्री एवं एमाले उपाध्यक्ष सुरेन्द्र पाण्डेसँग कान्तिपुरका यज्ञ बञ्जाडे र सीमा तामाङले गरेको कुराकानी: आर्थिकसामाजिक क्षेत्रका विद्यमान चुनौती सम्बोधन गर्दै आम नागरिकमा आत्मविश्वास र आशा जगाउने दस्ताबेजका रूपमा बजेट आएको दाबी अर्थमन्त्रीको छ । सरकारले आगामी आर्थिक वर्षलाई आर्थिक सुधारको वर्ष घोषणा गर्यो । यसले शिथिल अर्थतन्त्रलाई चलायमान बनाउला ? बजेट राजनीतिक, आर्थिक दस्ताबेज हो । अंकमा लेखिएको भए पनि बजेटले तत्कालीन आर्थिक, राजनीतिक अवस्थालाई सम्बोधन गर्नुपर्छ । यतिखेर निजी क्षेत्रको मनोबल कम भएको, अर्थतन्त्र शिथिल भएको, समग्र माग घटेको अवस्था छ । यो बजेटले अर्थतन्त्रका विद्यमान समस्या सम्बोधन गर्न सकेको छैन । केही दिनअघि मात्र एमाले संसदीय दलको बैठकमा एक जनाले तत्कालीन समयमा तपाईंले ल्याएको र अहिलेको बजेटमा के फरक छ भनेर प्रश्न गर्नुभयो । मैले भनेको थिएँ जहिले पनि तत्कालीन सम्बोधन गर्ने गरी बजेट आउनुपर्छ । म अर्थमन्त्री रहँदा १८ घण्टासम्म लोडसेडिङ, जताततै बन्दहडताल, सडक दुर्घटना हुनासाथ आन्दोलन हुने गर्थ्यो । मधेशमा आन्दोलन चल्न थालेको थियो, माओवादी लडाकु क्याम्पमा थिए । त्यही बेला माओवादी अध्यक्ष पुष्पकमल दाहालले यी लडाकुको संख्या त हामीले पछि बढाएका हौं भनिदिएपछि विश्व बैंकका प्रतिनिधि आएर हामी पैसा दिन सक्दैनौं भने । त्यसपछि त्यो दायित्व पनि सरकारले नै बेहोर्नुपरेको थियो । अर्थतन्त्रका तत्कालीन समस्या समाधानका लागि मैले तेस्रो पक्ष बिमा, स्वास्थ्य बिमा, आयमा एक प्रतिशत कर काटेर सामाजिक सुरक्षाको व्यवस्था सुरु गरें । मध्यपहाडी लोकमार्ग निर्माणको काम त्यहीबेला सुरु भएको हो । हेटौंडाचतरा सडकमार्ग, फास्ट ट्र्याक पनि त्यहीबेला थालिए । लोडसेडिङ अन्त्यका लागि प्रसारण लाइन निर्माणको काम सुरु गरेको थिएँ । मैले तत्कालीन समस्या समाधानमै केन्द्रित रहेर बजेट बनाएको थिएँ ।अहिले बन्दहडताल छैन, तरलतामा समस्या छैन, बाह्य सूचक बलिया छन् । अहिले समस्यै छैनन् भन्न खोजेको होइन । मुख्य समस्या राजस्वमा आएको उल्लेख्य कमी हो । मेरो पालामा राजस्व २५ प्रतिशतले बढेको थियो । मभन्दा अघि बाबुराम भट्टराई अर्थमन्त्री हुनुहुन्थ्यो, उहाँका पालामा राजस्व २८ प्रतिशतले बढेको थियो । राजस्व धेरै भएकाले मैले सरकारी ऋण तिर्न पनि लगाएको थिएँ । त्यतिबेला कुल गार्हस्थ्य उत्पादन (जीडीपी) को अनुपातमा सरकारी ऋण २५ प्रतिशत मात्र थियो । यस वर्ष ४१ प्रतिशत राजस्व वृद्धिको लक्ष्य राखे पनि १० प्रतिशतले मात्र प्राप्ति भएको अवस्था छ । विदेशी मुद्रा सञ्चिति हालसम्मकै उच्च अवस्थामा छ । यही सञ्चिति देखाएर सरकार मक्ख छ । आयात घटेपछि सञ्चिति थुप्रियो । हाम्रो राजस्व आयातमा आधारित छ । यसकारण आयात घट्दा राजस्व पनि घट्यो । वैदेशिक ऋण र सहायता तथा अनुदान लक्ष्यभन्दा पनि निकै कम आउने । अब आर्थिक वर्ष सकिन एक महिनाभन्दा थोरै बढी छ । आर्थिक वर्षको अन्त्यसम्म विदेशी ऋण न वैदेशिक सहायता, लक्ष्यको ५० प्रतिशतसम्म पुग्ने सम्भावना देखिँदैन । बाह्य स्रोत उठाउन नसकेपछि सरकारको ध्यान आन्तरिक ऋणमा गयो । यसकारण सरकारको कोष ऋणात्मक बन्न पुगेको छ । समग्रमा बजेटले अहिलेको विद्यमान समस्या सम्बोधन गर्न सक्दैन । राम्रो अर्थतन्त्रका लागि विदेशी मुद्रा सञ्चिति एउटा सूचक मात्र हो । अर्थतन्त्र राम्रो हुन अरू धेरै सूचकको अवस्था राम्रो हुनुपर्छ ।एमाले अध्यक्ष केपी शर्मा ओली, रास्वपालगायत सत्तारूढ दलबाटै बजेटको चर्को विरोध भइरहेको छ । गठबन्धनको साझा नीति तथा कार्यक्रमअनुसार बजेट आएन भन्ने छ । यो अवस्था किन आयो । आखिर बजेट कसको रहेछ ? गठबन्धनको सरकार भए पनि स्वतन्त्र वा कुनै एउटा दलको मात्र जसरी बजेट ल्याइएको छ । बजेटले साझा रूपमा गठबन्धन सरकारलाई प्रतिनिधित्व गर्न सक्नुपर्थ्यो । मैले दोस्रो बजेट ल्याउँदा संसद्मा लैजानुअघि प्रतिपक्षमा रहेको माओवादीले बजेट पढ्न पाएको थियो । तर अहिले हामी सरकारमा हुँदा पनि सहभागी गराइएन । बजेट तयारीबारे बैठक हुनुपर्थ्यो । अर्थमन्त्रीले बजेटबारे ओरिन्टेसन गर्न सक्नुहुन्थ्यो । तर हामीलाई बजेटबारे कुनै बैठकमा सहभागी गराइएन । जानकारी नै दिइएन । पूर्वअर्थमन्त्रीका हिसाबमा मसँग सुझाव मागिएको थियो, दिएँ । एमाले अध्यक्ष ओलीले संसदीय दलमा बोल्ने सिलसिलामा बजेटमा हामीलाई पनि सोधेको भए, राम्रो हुन्थ्यो भनेर वक्तव्य दिइसक्नुभएको छ । नीति तथा कार्यक्रम पनि केही एकांगी थियो । त्यसपछि अध्यक्ष ओलीले प्रधानमन्त्री पुष्पकमल दाहाललाई भेटेर नीति तथा कार्यक्रममा जस्तै बजेटमा नगर्नुहोला भन्नुभएको रहेछ । गठबन्धन सरकार भइसकेपछि सत्तारूढ दलहरूसँग छलफल गरेर बजेट ल्याएको भए राम्रो हुन्थ्यो । गठबन्धन दलहरूले नै बजेटको स्वामित्व लिन नचाहेपछि कार्यान्वयनमा त समस्या होला नि ?गठबन्धन दलले गुनासो राख्छौं तर बजेट पारित गर्छौं भनेका छन् । बजेट कार्यान्वयन मन्त्रालयगत तहमा हुने भएकाले असहयोग हुँदैन । जनयुद्धका सहिदलाई सम्मान गर्छु भन्नुको सट्टा बजेटमा सुखानीका सहिदलाई सम्मान गर्छु भन्न सकिन्थ्यो । जनयुद्धका भनेपछि माओवादीको मात्र देखियो । भावनात्मक रूपमा नलेखिएकाले बजेट लेखनमा त्रुटि छ । कार्यक्रममा पनि केही त्रुटि छन् । केही वर्षयताका सरकारमा कसले ठूलो बजेट ल्याउने भन्ने प्रतिस्पर्धा देखिन्छ । यही कारण स्रोत अपुग वा घाटा बजेट ल्याउने प्रवृत्ति बढ्दो छ । तर, बजेटको घाटा पूर्ति हुने गरी काम हुँदैन । हरेक वर्ष घाटा थुप्रिँदै जाँदा दीर्घकालीन असर कस्तो होला ? धेरै पटक घाटा बजेट भए पनि अन्तिममा सरकारी वित्त बचतमा ट्रेजरी सरप्लस पनि हुने गरेको छ । बजेटको आकार ठूलो हुँदा राजस्वबाट यति गरौंला, आन्तरिक ऋण, विदेशी सहायताबाट यति गरौंला भनेर बजेट बन्छ । खर्चको तर्फबाट नभई आम्दानीतर्फबाट हिसाब गर्नुपर्यो । सरकारले खर्च कहाँकहाँ छुट्यायो भन्दा पनि आम्दानी कहाँबाट कति हुन्छ भन्ने आधारमा बजेट बन्छ । आम्दानी गर्ने सिलसिलामा मेरै पालामा विदेशी सहायता कम आएको थियो । बजेट घोषणा गर्ने बेला ३० प्रतिशत बाहिरको, ७० प्रतिशत आन्तरिक स्रोत हुन्थ्यो । आर्थिक वर्षको अन्तिममा बाह्य २० र आन्तरिक ८० प्रतिशतमा पुग्थ्यो । बाह्य सहायता घट्थ्यो । राजस्व धेरै हुने भएकाले त्यसबेला आन्तरिक ऋण कम थियो । अहिलेको अवस्थामा घाटा बजेट छँदै छ । आन्तरिक ऋण बढ्दै गएको छ । राजस्व घट्यो । राजस्व घट्नु र आन्तरिक ऋण बढ्नु, एकीकृत मागमा कमी आउनु भनेको आर्थिक मन्दीको संकेत हो । आयात घट्दै जानुको कारण खोजी नै गरिएको छैन । बाहिर नै भन्सार दर घटाएका कारण नेपालबाट अन्त जानुपर्ने अवस्था नभएर हाम्रो आयात घट्यो कि ? हिजो विदेश जानेले नेपालमै जग्गा किन्थ्यो तर अहिले नेपालको जग्गा बेचेर बुबाआमालाई पनि सँगै लिएर जान थाल्यो कि ? गहन विश्लेषण गर्न जरुरी छ ।चालु आर्थिक वर्षमा ४१ प्रतिशत राजस्व वृद्धिको लक्ष्य तय गरे पनि १० प्रतिशतभन्दा बढी हुन सकेको छैन । आगामी वर्ष ३४ प्रतिशतले राजस्व वृद्धि गर्ने भनिएको छ । यो कसरी सम्भव होला ? राजस्वको लक्ष्यमा ठूलो अन्तर हुनेबित्तिकै अन्य योजना बिग्रन्छ । राजस्व कम संकलन हुँदा विदेशबाट ऋण लिनका लागि आवश्यक म्याचिङ फन्ड जुटाउन पनि ऋण लिनुपर्ने अवस्था छ । त्यसका लागि पनि विदेशीसँग बजेटरी सपोर्टअन्तर्गत ऋण माग्नुपर्ने अवस्था छ । आगामी आर्थिक वर्ष ६० अर्ब जति बजेटरी सपोर्ट आउनेवाला छ । फास्ट ट्र्याकमा २२ अर्ब हाल्छु भनेका छौं, त्यहाँ बजेटरी सपोर्टको पैसा हाल्ने हो । वैदेशिक स्रोत खर्च गर्दै छौं, त्यसको म्याचिङ फन्ड पनि आईएमएफलगायत संस्थाले दिएको बजेटरी सपोर्ट हालेर गर्नुपर्ने अवस्था छ । हामीसँग पैसा नै छैन ।विद्युतीय सवारीसाधनमा कर घटबड किन भइरहन्छ ? स्पन्ज आइरनमा पनि त्यस्तै देखिन्छ । यसले त नीतिगत अस्थिरता बढाएन र ?राजस्व कसरी बढ्छ भन्नेमै सरकारको ध्यान गएको छ । अहिले विद्युतीय सवारीसाधनको बाहुल्य छ । यसरी नै व्यापक रूपमा अघि बढ्यो भने डिजेलपेट्रोलको खपत घट्छ । त्यसबाट संकलन हुने राजस्व पनि घट्छ । त्यो राजस्वलाई अन्यबाट उठाउन खोज्दा नीतिमा फेरि तलमाथि हुन्छ । मुलुकलाई विद्युतीय सवारीसाधन कति चाहिन्छ ? कति विद्युतीय सवारीले कति पेट्रोलडिजेल गाडीलाई विस्थापित गर्छ ? त्यो पनि अध्ययन भएको छैन । अध्ययनबिना नै कर नीति ल्याइरहेको छ । राजस्व घटिरहेको अवस्थामा कर बढाउनु ठीकै हो । राजस्व नै उठेन भने देश कसरी चलाउने ? हरेक वर्ष सरकारले करको दर होइन दायरा बढाउँछु भन्छ । तर, करका नयाँनयाँ आयाम खोज्न सकेको छैन । भन्सार दर र अन्तःशुल्क घटबढ गरेर मात्र राजस्व बढाउँछु वा घटाउँछु भन्ने प्रवृत्ति दोहोरिरहेको छ । यो अवस्था किन आयो ?आधारभूत रूपले नेपालको अर्थतन्त्र एउटा बिन्दुमा गएर मन्दीको अवस्थामा पुग्यो । अब यसको गहन समीक्षा गर्ने अवस्था आएको छ । लक्ष्यअनुसार राजस्व वृद्धिका लागि विद्यमान अवस्थाबाट ब्रेक थ्रु गर्नुपर्ने बेला भएको छ । सामान्य तरिकाले लक्ष्य प्राप्ति हुँदैन । यसका लागि स्पष्ट आर्थिक दृष्टि र योजना नभई सम्भव छैन । प्रशासनिक सुधारबाट केही हुने वाला छैन ।एउटा काल्पनिक प्रश्न, मानौं अहिलेको अवस्थामा तपाईँ अर्थमन्त्री हुनुभएको भए लक्ष्यअनुसार राजस्व संकलन गर्न कहाँकहाँ करको दर र दायरा बढाउनुहुन्थ्यो ? हाम्रो बजेट निर्माण प्रणालीमै कमजोरी छ । बजेट आउनुअघि एक दिनमात्रै राजस्वबारे छलफल हुन्छ । वर्ष दिनभरि चुप लाग्छौं । हरेक वर्ष जेठ १४ गते भन्सारको एक हजार पाना पल्टाएर कुन एचएस कोडमा, कुन वस्तुमा, कति भन्सार दर लागेको छ ? कति तलमाथि गर्न सकिन्छ ? त्यो हेरेर दर तय गर्छौं । बजेट आइसकेपछि करको दर र दायराबारे छलफल सुरु हुन्छ । अनि कच्चा पदार्थभन्दा तयारी वस्तुमा कम भन्सार दर लगाइयो भन्ने प्रश्न उठ्न थाल्छ । एक दिनअघि राजस्वमा छलफल गर्नुपर्ने गोप्य विषय होइन । बजेट बनाउने ठाउँमा म भएको भए, एउटा समिति बनाएर बृहत् अध्ययन गरेर एचएस कोडको ओरिन्टेसन नै परिवर्तन गर्न लगाउँथें । जेठ १४ गते मात्र नभई समितिमार्फत १ हजार पेजको अध्ययन गरी सिफारिस गर्न लगाउँथें । त्यो सिफारिसपछि ५१० वर्षका लागि नयाँ कार्यविधि तयार हुन्थ्यो । जतिसुकै जान्ने अर्थमन्त्री भए पनि १ हजार पानामध्ये कुन हेर्ने ? त्यो सम्भव नै छैन । माओवादी नेतृत्वकै सरकार, प्रधानमन्त्री पुष्पकमल दाहाल र अर्थमन्त्री जनार्दन शर्मा हुँदा गत वर्षको बजेटमार्फत सरकारले आलु, प्याजलगायत आयातमा मूल्य अभिवृद्धि कर (भ्याट) लगायो । अहिले अर्थमन्त्री वर्षमान पुनले त्यो हटाए । एउटै पार्टीका मन्त्रीले बनाएको नीति एक वर्ष पनि टिक्न सकेन । यस्तो अवस्था किन आउँछ ? अहिलेका अर्थमन्त्रीले आगामी आर्थिक वर्षको बजेटमा प्रस्तुत गर्नै नमिल्ने गरी वाक्य प्रस्तुत गर्नुभएको छ । चालु वर्षको बजेटमा तत्कालीन अर्थमन्त्री प्रकाशशरण महतले आलु, प्याज, स्याउ आयातमा भ्याट लगाएकामा चुलो महँगो भयो भनी हामीले आलोचना गरेका थियौं । त्यसबेलाको अर्थमन्त्रीले भ्याट लगाएर स्वदेशी वस्तुलाई संरक्षण गरेको हो यसले आयातलाई निरुत्साहित गर्छ भन्ने प्रस्टीकरण दिनुभएको थियो । १३ प्रतिशत भ्याट तिर्दा आयातको तुलनामा स्वदेशी सामान सस्तो हुने भयो । तर अर्थमन्त्री पुनले आलु, प्याज, स्याउ आयातमा लगाएको भ्याट हटाएर स्वदेशी वस्तुको संरक्षण गर्ने नीति लिएको भन्नुभएको छ । यो नमिल्ने कुरा हो । सामान्य आर्थिक शब्द पनि नमिल्ने गरी बजेट लेखिएको छ । नेपाली वस्तुलाई बढी संरक्षण दिएर अन्तर्राष्ट्रिय सम्झौताका आधारमा भन्सार दर तलमाथि गर्न सकिँदैन । त्यस्तो अवस्थामा भ्याट प्रयोग गरी स्वदेशी वस्तुलाई संरक्षण दिन सकिन्थ्यो । आन्तरिक उत्पादन नभएका कारणले गर्दा प्रत्यक्ष रूपमा चुलोलाई महँगो बनाउने हुँदा त्यसबेला आलोचना गरेका थियौं । तर अहिले अर्कै भाषा प्रयोग गरी हटाइदिनुभयो । सरकारले भर्खरै लगानी सम्मेलन गरेको छ । निजी क्षेत्रले पटकपटक स्थिर नीति माग गरिरहेको छ । सरकारका नीति निजी क्षेत्रका मागभन्दा विपरीत छन् । यस्तो अवस्थामा निजी क्षेत्रले केका आधारमा उद्योग व्यवसाय, व्यापार सञ्चालन गर्न सक्छ ? सबै विषयमा अर्थमन्त्री विज्ञ र प्रयोगात्मक नहुन सक्छ । विज्ञ वा संलग्न निजी क्षेत्रको सल्लाह लिएर स्थिर नीतितिर जानुपर्छ । स्थिर नीतितर्फ गएको खण्डमा निजी क्षेत्रको आत्मविश्वास बढ्छ । लगानीको सुरक्षा गर्छ । लगानीकर्तालाई बेवास्ता गरेर नीति बनाउँदा, निजी क्षेत्रलाई उपेक्षा गर्दा आर्थिक विकास सम्भव छैन । शान्ति प्रक्रिया र संक्रमणकालीन न्यायसम्बन्धी बाँकी काम सम्पन्न गर्न भन्दै द्वन्द्वपीडित परिवारलाई क्षतिपूर्ति, आर्थिक सहायता र पुनःस्थापनाका लागि शान्ति कोष स्थापना गर्न १ अर्ब विनियोजन गरिएको छ । कार्यकर्तालाई रकम बाँड्न कोष बनाइएको भन्ने आरोप छ नि ?द्वन्द्वपीडितलाई दिने भनेर कोष बनाएपछि कार्यकर्तालाई नै दिने हो । पढ्नलाई दिन बनाइएको त होइन । कुशल नेताले गर्ने काम जुनसुकै सरकार हुँदाखेरि पनि तलमाथि नहुने गरी कार्यक्रम ल्याउनुपर्छ । एमालेले वृद्धभत्तामा कुशलतापूर्वक काम गर्यो, त्यसकै सिको गरे हुने नि । २०४८ सालको चुनावमा कम्युनिस्टहरूले वृद्धहरूलाई खाल्डोमा पुर्याएर मार्छन् भन्ने कांग्रेसले आरोप लगायो । एक सय रुपैयाँ दिइसकेपछि त्यो आरोप चकनाचुर भयो । अहिले कांग्रेसले वृद्धभत्ता पाउनेको उमेर घटाए पनि जस लिन पाएन । उपचार र शिक्षामा बजेट हालेर फलानोफलानो मापदण्ड भएकाले पाउनेछन् भनेको भए उनीहरूले नै पाउँथे । यसरी कार्यकर्तालाई नगद बाँड्नकै लागि बजेट छुट्याउने गलत प्रवृत्ति हो । प्रधानमन्त्री छोरी कार्यक्रमलगायत धेरै नारा बजेटमा आएका छन्, तर बजेट निकै कम छुट्याइएको छ । कृषि लगानी दशक, सूचना प्रविधि दशक भनिरहँदा स्पष्ट भिजनसहित कार्यक्रम आएन भन्ने छ नि ?बजेटमा स्पष्ट भिजनसहित कार्यक्रम आउन सकेको छैन । लगानीलाई कता प्राथमिकता दिने भन्नेमा बजेटले सम्बोधन गर्न सकेको छैन । अहिलेको आर्थिक स्थितिलाई सम्बोधन गर्न सक्ने क्षेत्र भनेको कृषि हो । जीडीपीमा २४ प्रतिशत हाराहारी योगदान भए पनि कृषि क्षेत्रले ठूलो संख्यालाई रोजगारी दिएको छ । मूल्यवृद्धि, कोभिड, आर्थिक संकटमा पनि अर्थतन्त्र नढलेको कृषि आधार भएकाले हो । धेरैभन्दा धेरैको जागिर गए पनि कृषिको एउटा आधार छ । काठमाडौंमा संकट पर्यो भने गाउँ गएर कृषि कर्म गरेर खाऊँला भन्ने विश्वास छ । त्यसैले अर्थतन्त्रको एउटा आधार कृषि क्षेत्र हो । विकसित देशहरूमा यो लागू हुँदैन । कृषिपछि ऊर्जालाई सबै क्षेत्रमा जोड्न सकिन्छ । २० हजार मेगावाट बिजुली बेच्यौं भने अर्थतन्त्रलाई मात्र नभएर भूराजनीतिलाई पनि सन्तुलन बनाउँछ । कुनै देशले नेपाललाई कुनै वस्तु दिएन भने बिजुली दिँदैनौं भनेर बार्गेनिङ गर्न सक्ने आधार बन्छ । तेस्रो पर्यटन हो । भारत, चीनलाई पैसा माग्नुको सट्टा पर्यटन चाहियो भनेर दुवै देशबाट १ करोड पर्यटक आउने हो भने आगामी १५ वर्षमा प्रतिव्यक्ति आय १२१३ हजार डलर नाघ्छ । तर, बजेटमा नयाँ बाटो देखाउने गरी योजना आएको छैन । एकातिर पुँजीगत खर्च कम छुट्याइन्छ । वर्षभरिमा त्यसको आधा मात्र खर्च हुने गरेको छ । रकमान्तरदेखि वर्षको अन्त्यमा बढी खर्च हुने क्रम रोकिएको छैन । वित्तीय अराजकता र कुशासन झाँगिँदै गएको छ । तर वित्तीय प्रणाली सुधारका लागि सरकार संवेदनशील देखिँदैन किन ? मेरो पालामा अन्तिम चौमासिकमा ४० प्रतिशतभन्दा बढी खर्च नगर्ने, सुदूरपश्चिम र कर्णालीको पैसा खर्च भएन भने रकमान्तर नगर्ने बरु अर्को वर्ष त्यही पैसा थपेर पठाउने निर्णय गरेको थिएँ । किनभने समयमा कर्मचारी नखटाउने अनि पैसा खर्च भएन भनेर अन्यत्र रकमान्तार गर्ने चलन थियो । खर्च भएन भने फ्रिज गर्ने तर अर्को वर्ष त्यही पैसा थपेर पठाउने निर्णय गरेको थिएँ । त्यस्ता विषय बजेटमा समेटिनुपर्थ्यो, तर यो बजेटमा समेटिएन । बजेटभन्दा बाहिर गएर स्रोत सुनिश्चितताको पत्र दिँदिन वा राष्ट्रिय गौरवका आयोजनाबाहेक अन्यत्र गर्दिन भन्न सकिन्थ्यो । त्यो पनि हुन सकेन । आम्दानीको सुनिश्चितता र खर्च क्षमता नबढाएकै अवस्थामा सरकारले ठूलो आकारको महत्त्वाकांक्षी र वितरणमुखी बजेट ल्यायो, पुरानै कार्यक्रमलाई निरन्तरता दियो भन्ने छ नि ?यो अवस्थाको बजेट आउनुमा सबै दोष म अर्थमन्त्रीलाई दिन्नँ । सरकार अविच्छिन्न उत्तराधिकारी संस्था हो । अघिका सरकार वा अर्थमन्त्रीले गरेका जस, अपजस पनि अहिलेकाले भोग्नुपर्छ । यसअघि धेरै आयोजनामा बजेट छर्ने काम भएको छ, अहिलेको बजेटमा पनि त्यो प्रवृत्तिले निरन्तरता मात्र पाएको छैन, त्यस्तै नयाँ कार्यक्रम पनि आएका छन् । अर्थमन्त्रीले चाहेको भए लडाकुलाई पैसा बाँड्ने कुरा त रोक्न सकिन्थ्यो होला नि ? अर्थ मन्त्रालय आफैं वित्तीय अनुशासनमा बसेन । मन्त्रालयले यस वर्षको बजेटमा ३ खर्ब २ अर्ब र अघिल्लो वर्षको बजेटमा ३ खर्ब ८० अर्ब पुँजीगत खर्च छुट्याएर ६ खर्बभन्दा बढीको स्रोत सुनिश्चितताको पत्र लेखेको छ । संसद्मा एउटा बजेट पेस गर्न पत्र अर्को लेख्ने काम अर्थ मन्त्रालयले गरेको छ । आवश्यकता र औचित्यका आधारमा नभई शक्ति र पहुँचका आधारमा स्रोत सुनिश्चित गर्ने काम भएको छ । यही कारण अहिले सरकारले निर्माण व्यवसायीको भुक्तानी दिन नसकेको हो । मन्त्रालयको पत्रका आधारमा सम्बन्धित मन्त्रालयले टेन्डर आह्वान गरेर ठेकेदार नियुक्ति गर्छ र ठेकेदारले काम सुरु गर्छ । तर त्यो अर्थ मन्त्रालयको योजनामै हुँदैन, चिठी मात्र गएको छ । पत्र दिने मन्त्री र अधिकारी पनि परिवर्तन भइसके होलान् । यस्तो रकम कति हो भन्ने वास्तविक तथ्यांक पनि छैन । यहाँनेर अर्थ मन्त्रालयको नराम्रो बेथिति देखिन्छ । योजना बनाउँदा न अध्ययन अनुसन्धान भएको छ न त राजनीतिक, आर्थिक विश्लेषण नै छ ।बजेटमा मनपरी योजना हाल्ने, नागरिक र देशको आवश्यकता र औचित्यता नहेरी ठूला 'भ्युटावर बनाउने कामको सुरुवात त तपाईं आबद्ध पार्टीकै अध्यक्ष ओलीबाट भएको हो । अहिलेको सरकारलाई त्यो काम ठीक भएन भनेर तपाईंले प्रश्न गर्न मिल्ला र ? विगतमा केही गलत काम भएका छन् । यो सरकारले तिनमा सुधार ल्याउनुपर्थ्यो । सामान्य अवस्थामा त्यस्ता कार्यक्रमको क्रमभंगता गर्न सकिँदैन । बजेट सम्बन्धमा पूर्वअर्थमन्त्रीहरूसँग सुझाव लिने क्रममा मैले अर्थमन्त्रीलाई भनेको थिएँ तपाईंले विगतका सबै कमीकमजोरी एकैपटक सुधार गर्न सक्नुहुन्न । तर, एउटा काम गर्नुस्, कुल बजेटको ३० प्रतिशत सांसदलगायत अरू व्यक्ति, दल, स्थानीय तह, प्रदेशलगायतका मागलाई आधार मानेर बजेट छुट्याउनुस् र बाँकी ७० प्रतिशत राष्ट्रिय महत्त्व बोकेको रणनीतिक आयोजना मात्र हाल्नुस् । पूर्वबजेट छलफलमै यो प्रस्ताव लगेर पारित गर्नुस् । २०६४६५ मा एक प्रकारको संकट थियो । अहिले हामी नयाँ संकटको सामना गरिरहेका छौं । पुराना साधन स्रोत सीमित हुँदै गएका छन् । नयाँ स्रोतको व्यवस्थापन गर्नुपर्नेछ । टुक्रे आयोजना पनि संघकै बजेटमा समावेश हुँदा 'माइक्रो म्यानेजमेन्ट भयो, प्रदेश र स्थानीय तहको अधिकार कटौती भयो भन्दै विरोध हुने गरेको छ । यही कारण विगतमा सरकारले तीन करोडभन्दा कमका आयोजना संघीय सरकारले नहेर्ने भन्ने निर्णय गरेको थियो । अहिले त्यो निर्णय उल्लंघन भएको छ । यसरी बजेट छर्ने काम सरकारले किन रोक्न सक्दैन वा सांसदहरूको दबाब थेग्न नसकेको हो ?सांसद्ले मान्दैनन् वा दबाब दिन्छन् भन्ने कुरा म मान्दिनँ । यस्तो दबाब नआओस् भन्नका लागि सबैभन्दा पहिले मन्त्री नै सचेत हुनुपर्छ । मन्त्रीले आफ्नो क्षेत्रमा बजेट हाल्ने तर, सांसदले आफ्नो क्षेत्रमा कार्यक्रम नै नपाउने भन्ने हुँदैन । मन्त्रीले सांसदको माध्यम र मन्त्रालयबाट पनि आफ्नो क्षेत्रका आयोजनामा बजेट हाल्ने तर सांसदले नपाउने अवस्था छ । आम नागरिकमा पनि आफ्नो क्षेत्रको संसद् मन्त्री भएपछि गाउँमा पैसा (आयोजना) आउँछ भन्ने छ । यही कारण मन्त्री बनाउनकै लागि नागरिकहरू डेलिगेसन जाने गर्छन् । यो मानसिकताबाट सबै बाहिर निस्कनुपर्छ । मन्त्री नभएको जिल्लामा पनि आयोजना पर्छन्, मन्त्रीको तजबिजमा भन्दा पनि नागरिकको आवश्यकताका आधारमा आयोजना छनोट हुन्छन् भन्ने बुझाउन सक्नुपर्छ । सबैतिर आफू हाबी हुने प्रवृत्तिबाट सबैभन्दा पहिले मन्त्री नै मुक्त हुनुपर्छ । त्यसो भए बजेट सांसद वा निर्वाचन क्षेत्रअनुसार समानुपातिक हुनुपर्छ भन्न खोज्नुभएको ? बजेट समानुपातिक हुनु हुँदैन । जस्तैः विद्युत् उत्पादन गर्न सक्ने ठाउँ सिन्धुपाल्चोकमा छ, त्यहाँ ठूलो रकम हाल्यो भने अन्य जिल्लाभन्दा त्यहाँको बजेट ठूलो देखिन्छ । तर, त्यो विद्युत् देशैभरका लागि बनाइन्छ । कुनै निर्यातजन्य वस्तु उत्पादन गर्ने उद्योग खोल्दा हिमाल र पहाडभन्दा तराईका सजिलो हुन्छ, उत्पादन लागत पनि कम पर्छ । तराईमा बजेट गयो, पहाडमा गएन भन्ने तर्कले काम गर्दैन । यसकारण देश, नागरिकको आवश्यकता, स्रोतको पहुँच तथा उपलब्धता, राष्ट्रिय हित (महत्त्व) आदिका आधारमा बजेट विनियोजन गर्ने हो । तर, आधारभूत पक्ष गाँस, बास, कपास, शिक्षा, स्वास्थ्यलगायत कुरामा समानुपातिक हुनुपर्छ, सरकारले पूर्वाग्रह राख्न पाउँदैन । यति धेरै निकाय रहेकै अवस्थामा फेरि सरकारले उच्चस्तरीय आर्थिक सुधार आयोग र सोभरेन वेल्थ फन्डको घोषणा गर्यो । किन यी निकाय चाहियो ? धेरै आयोग बनेका छन् । ती आयोगको प्रतिवेदन अध्ययन गरी कार्यान्वयन गर्दा नै धेरै समस्या समाधान हुन्छ । तर किन नयाँ आयोग घोषणा गर्यो मैले बुझ्न सकिनँ । प्रशासन सुधारका लागि डिल्लीराज खनालको आयोगले रिपोर्ट बुझाएको थियो । त्यो आयोगको रिपार्ट पनि कार्यान्वयनमा ल्याउन सकेको छैन । आयोगमाथि आयोग बनाएर केही हुँदैन । तत्काल अर्थतन्त्र सुधारका लागि सरकारले के गर्नुपर्ला ? तत्काल अर्थतन्त्र गतिशील बनाउनुपर्यो । सरकारले कित्ताकाट खोल्दा पनि कारोबार बढेन, सेयर बजारमा लचिलो नीति ल्याउँदा पनि नेप्से बढ्न सकेन, आयात प्रतिबन्ध खोल्दा पनि किन बढेन ? सरकारले तत्काल यी समस्या समाधान गर्नुपर्ने देखिन्छ । यसका लागि घरजग्गालाई दिने ऋणलाई थप सहज बनाऔं, दीर्घकालका लागि यो राम्रो होइन होला तर यो क्षेत्रलाई चलायमान बनाउन जरुरी छ । कारोबार बढ्न थालेर मानिसको हातमा पैसा आउन थाल्छ, पैसा भएपछि उसले माग बढाउँछ, माग बढेपछि आयात बढ्छ, आयात बढेपछि राजस्व बढ्छ, एवं रीतले अर्थतन्त्र चलायमान हुन्छ । यस्तै, तत्कालका लागि सेयर बजार र आयातमा पनि केही सहुलियत दिऔं । किनकि तत्कालको समस्याबाट अर्थतन्त्रलाई माथि उठाउनु नै अहिलेको प्रमुख र महत्त्वपूर्ण काम हो । अल्पकालका लागि गरिएका यी कामबाट अर्थतन्त्र चलायमान हुन थालेपछि फेरि कडाइ गरौंला । तर, अहिले गरिएका नीतिगत सहजताबाट कसैले अनुचित लाभ लिन थाल्छ भने त्यतिबेला सरकार चनाखो हुनुपर्छ । ती व्यवस्था शिथिल अर्थतन्त्र चलायमान बनाउनका लागि मात्र गरिएको हो, न कि कसैलाई अनुचित लाभ दिन । यो काम सरकारले अझै पनि गर्न सक्छ ।"
ट्रेकिङ गाइड हुँदै वाइल्डलाइफ फोटोग्राफर,"(कपिलवस्तु)भरिया हुँदै ट्रेकिङ गाइड बनेका प्रताप गुरुङ अहिले मुलुककै उत्कृष्ट वाइल्डलाइफ फोटोग्राफरमा गनिन्छन् । धादिङको नीलकण्ठ नगरपालिका११, ग्याम्रुङ घर भएका उनी अहिले काठमाडौंको सोह्रखुट्टे नजिकै नयाँबजारमा बस्छन् । उनका आँखा जति तेजिला छन्, कान पनि उस्तै चनाखा छन् । सुँघ्ने शक्ति पनि अद्भुत छ । परपरसम्मका गतिविधि आँखा र कानले सजिलै खुट्याउँछन् ।बाघको दिसापिसाबको गन्धबाट उसको आवतजावत हुने ठाउँ पत्तो पाउँछन् । कानमा ठोक्किने वन्यजन्तुको कोकिलकण्ठे आवाजले चरा पहिचान गर्न सक्छन् । उनी तराईका फाँटदेखि हिमालको चुचुरोसम्म पुगेका छन् । सन् २०११ बाट वर्ल्ड वाचिङ गर्दागर्दै चरा, प्रकृति र वन्यजन्तुसँग रमाउन थालेका उनी आफ्नो क्षमता, लगाव र आत्मविश्वासले वाइल्डलाइफ फोटोग्राफरमा उजेलिएको बताउँछन् ।११ वर्षसम्म निकोनका ४ किसिमका क्यामरा चलाउँदा एउटा पनि बाघको फोटो खिच्न नपाएका उनले सोनी ब्रान्ड चलाएको ७ दिनमै बाघको फोटो खिच्न पाउँदा आफूलाई निकै भाग्यमानी ठानेको सुनाए । त्यही भएर मलाई त सोनी ब्रान्डले फेबर गरिरहेजस्तो लाग्छ, उनले भने, अहिले सोनी ब्रान्डलाई असाध्यै माया गर्छु । २०२२ को डिसेम्बरमा नयाँ क्यामरा सोनी ए सेभेन फोर आर किनेर बाघको फोटो खिच्न चितवनको माडी गएको उनले बताए । बिहान ८ बजे घरबाट निस्किएँ । दुई घण्टा हिँडेर रिउ खोला नजिक सुकेभारमा लुकेर बसें । त्यहाँ पुगेको ५ मिनेट पनि भएको थिएन, झोलाबाट क्यामरा झिक्दै थियौं, बाघ खोलाको माझ आइपुग्यो, उनले त्यस दिनको वयान गर्दै भने, यसरी पहिलो दिनमै गजबले बाघ साइटिङ भयो । बाघको राम्रै तस्बिर खिच्न पाउँदा दंग परें । बाघ पानीमा रमाएको र हिँडेको तस्बिर आँखैअघि खिच्न पाउँदा निक्कै उत्साहित भएको पनि उनले सुनाए । त्यतिबेला आफूले करिब ४ सय सट त्यस बाघको लिएको उनले बताए । ६० मिटरको दूरीबाट खिचेका सय बढी उत्कृष्ट सट छन् । उनले डेढ वर्षयता उही सोनी ब्रान्डको क्यामेरा चलाइरहेका छन् । अहिले उनी सोनीको ए सेभन आर चलाउँछन् । त्यसमा लाग्ने २००६०० जुम लेन्स प्रयोग गर्छन् ।गत वर्ष फेरि माडीमै पोथी बाघको तस्बिर खिच्न सफल भए । पाहुनालाई बाघ देखाउने उद्देश्य थियो, उनले भने, पाहुनालाई खिच्न भनेको त उनी हेर्दाहेर्दै आनन्दित भएर खिच्न भुलेछन् । झन्डै ४ मिनेट बाघ त्यहाँ बसेको उनले सुनाए । त्यसबीचमै मैले २० सट फोटो खिचें, उनले भने । बाघमात्र नभएर उनले तराईको लो ल्यान्डदेखि हाइल्यान्डसम्मका २५ थरी वन्यजन्तुका तस्बिर क्यामेरामा कैद गरेका छन् । गैंडा, कृष्णसार, चित्तल, बाह्रसिंगा र जरायोदेखि पहाड र हिमालमा पाइने कस्तूरी, नाउर, घोरल, झारल र रेडपान्डालगायतका उत्कृष्ट वन्यजन्तुका फोटो पनि खिचेका छन् । उनले गत वर्ष मुस्ताङमा हिमालको मनमोहक वन्यजन्तु हिउँचितुवालाई गजबले क्यामेरामा कैद गरेको सुनाए । मुस्ताङको भी गाउँबाट लोमान्थाङ जाने क्रममा बीचको जंगलमा करिब ४ हजार २ सय मिटर उचाइमा हिउँचितुवा देखेको उनले बताए । पाहुनालाई ट्रेकिङ लिएर गएको थिएँ, उनले भने, स्वास्थ्यमा समस्या आएपछि उनी आत्तिन थाले । त्यही बेला एक्कासि हिउँचितुवा देखियो । सय मिटरको दूरीमै थियो, उनले भने, तर, पाहुनाको हेरचाह गर्दा गर्दै हिउँचितुवा हराउने हो कि भन्ने भयो । उसको मनमोहकता र सुन्दरताले म पनि लठ्ठिएँ । हेर्न त मनभरि हेरें तर फोटो भने थोरै मात्र खिच्न पाएँ । उनले समुद्र सतहको ९० मिटरदेखि ५ हजार १ सय मिटर उचाइमा पाइने चराका तस्बिर पनि खिचेका छन् । नेपालमा अहिलेसम्म ५ सय ९२ किसिमका चरा देखेको छु, उनले भने, ५ सय १० वटाको फोटो नै खिचेको छु । नेपालमा अहिले ८ सय ९४ प्रजातिका चरा पाइने अभिलेख छ । सगरमाथा जाने बाटो गोक्यो ताल नजिक कोङमा हिउकुखुरा, रविन लेकचरी र हिमाली लेकचरीको तस्बिर पनि आफूले खिचेको उनले बताए । चराकै फोटो खिच्ने क्रममा सन् २०१६ मा काठमाडौंको रानीबारीमा धवल अर्जुनलाई देखेको रेकर्ड उनका नाममा छ । सन् १९८५ मा पहिलो र दोस्रो पटक विदेशी नागरिकले देखेको उक्त चरा ३१ वर्षपछि तेस्रो पटक उनले देखेर तस्बिर खिचेका थिए । वनजंगल, पाखापखेरा, देउराली भन्ज्याङ र पाटनका क्षेत्र निकै रोमाञ्चित लाग्ने उनी बताउँछन् । चरा र वन्यजन्तुको तस्बिर खिच्दै हिँड्छु, उनले भने, साथीभाइले राम्रो तस्बिर खिच्यौ भन्दा मन त्यसै आनन्द र गदगद हुन्छ । सन् २०१३ देखि फोटो खिच्न थालेका उनी १२ वर्षमा अनुभवी वाइल्डलाइफ फोटोग्राफर बनेका छन् । डाँफे, चिलिमे, मयूर, तिलहरी र स्वर्गचरीका मनमोहक र आकर्षक फोटो खिच्न पाउँदा उनी निकै आनन्दित पनि हुन्छन् । सुरुमा आफूले भरिया बनेर काम गरेको उनले बताए । हिमालका बेस क्याम्स आसपास रमाउन जानेका लागि ४०५० किलोको भारी बोक्दै हिँड्थें, उनले भने, सन् १९९४ देखि १९९८ सम्म ५ वर्ष भरियाको काम गरें । त्यसपछि २००२ मा ट्रेकिङ गाइडको लाइसेन्स लिएको हुँ । अहिले उनी मुलुकभरि पहाड र हिमालमा ट्रेकिङ गाइडका रूपमा काम गर्छन् । वाइल्डलाइफ फोटोग्राफी निकै खर्चिलो सोख भएको उनी सुनाउँछन् । त्यही भएर ट्रेकिङ गाइडबाट जीविकोपार्जन गर्दै फोटोग्राफीमा रमाइरहेको छु, उनले भने, घरखर्च पनि चलेको छ । सीप र क्षमता तिखारिएर फोटोग्राफी अझ उत्कृष्ट भएजस्तो लाग्छ । उनी ल्यान्डस्क्याप फोटोग्राफीमा पनि उत्तिकै रमाउने गरेका छन् । आफूले सगरमाथा, अन्नपूर्ण, माछापुछ्रे र धवलागिरि लगायत हिमालको ल्याण्डस्क्याप फोटोग्राफी गरेको उनले बताए ।सन् २०१४ तिर तीन लाख रुपैयाँ बराबरको ग्याजेटबाट फोटोग्राफी सुरु गरेका उनी अहिले साढे ८ लाखको ग्याजेट प्रयोग गर्छन् । ट्रेकिङ गाइडकै पेसाबाट हुने कमाइले उनी ग्याजेट अपग्रेट गर्दै आएको बताउँछन् । विक्की लभ वर्ड, अठोट नेपाल र गच्छामि मिडिया ग्रुपले आयोजना गरेका वाइल्डलाइफ फोटोग्राफी प्रतियोगितामा उनी सम्मानित र पुरस्कृत भइसकेका छन् ।"
मार्गरेट थ्याचरको दोस्रो कार्यकाल,सन् १९८३ मा आजकै दिन (९ जुन) मा प्रधानमन्त्री मार्गरेट थ्याचर दोस्रो कार्यकालका लागि चुनाव जित्ने बेलायतकै पहिलो महिला प्रधानमन्त्री बनेकी थिइन् । बेलायतको तल्लो सदन हाउस अफ कमन्स्को ९ जुनमा भएको चुनावमा थ्याचरको कन्जरभेटिभ पार्टीले ६ सय ५० मध्ये ३ सय ९७ सिट जित्दै भारी बहुमत हासिल गरेको थियो । बहुमतका लागि ३ सय २५ सिट मात्र भए पुग्थ्यो । चार वर्षअघिको चुनावमा उनको दलले ३ सय ३९ सिट जितेको थियो । यस पटक कन्जरभेटिभ पार्टीले अघिल्लो चुनावको तुलनामा सिटसँगै मत प्रतिशतमा पनि सुधार गरेको थियो ।
सबै सरकारी सेवामा राष्ट्रिय परिचयपत्र अनिवार्य गरिँदै,"(काठमाडौं)सरकारले नागरिकले राज्यबाट सेवासुविधा प्राप्त गर्न राष्ट्रिय परिचयपत्र (नेसनल आईडी) को प्रयोग अनिवार्य गर्दै जाने रणनीति अघि सारेको छ । राष्ट्रिय परिचयपत्रको एउटै कार्डमा उल्लिखित नम्बरका आधारमा नागरिकले पाउने सेवासुविधा मात्र होइन, व्यक्तिको आर्थिक र व्यापारिक कारोबारको सबै विवरण क्यूआर कोडमा स्क्यान गरेर हेर्न सकिने सफ्टवेयरको परीक्षण भइरहेको छ । आगामी साउनदेखि सामाजिक सुरक्षा भत्ता र पेन्सनको नवीकरण बायोमेट्रिक भेरिफिकेसनमार्फत गर्ने प्रणाली लागू गर्ने निर्णय भइसकेको राष्ट्रिय परिचयपत्र तथा पञ्जीकरण विभागका महानिर्देशक युवराज कट्टेलले जनाए । यसको प्राविधिक परीक्षण पनि भइसकेको छ । अब सामाजिक सुरक्षा भत्ता र पेन्सन लिने ७७ जिल्लाका नागरिकले बर्सेनि नवीकरण गर्न सम्बन्धित वडा वा पालिकामा नगई आफूलाई सुविधा पुग्ने स्थानबाट गर्न सक्ने व्यवस्था साउनदेखि नै लागू हुनेछ । यस्तो व्यवस्थाले सामाजिक सुरक्षा भत्ता र पेन्सन दोहोरो सुविधा लिन सक्ने सम्भावनालाई बन्देज लगाउनेछ । अहिले देशभर ३८ लाख ज्येष्ठ नागरिकले सामाजिक सुरक्षा भत्ता लिइरहेका छन् । पेन्सनबापत भने बर्सेनि करिब ७७ अर्ब खर्च हुने गरेको परिचयपत्र विभाागले जनाएको छ । परिचयपत्र अनिवार्य गरेपछि एउटै व्यक्तिले दोहोरो सुविधा लिन खोजे प्रणालीले नै रोक्ने सफ्टवेयर निर्माण गरिएको छ । पेन्सन र सामाजिक सुरक्षा भत्ता लिने ज्येष्ठ नागरिकका लागि पनि परिचयपत्रले सजिलो बनाउने विभागको उद्देश्य छ । विभागका अनुसार कम्पनी रजिस्ट्रारको कार्यालय, सामाजिक सुरक्षा कोष, बैंकिङ कारोबार, राहदानी, व्यक्तिगत घटना, स्वास्थ्य बिमा, आन्तरिक राजस्व, टेलिफोन तथा सिमकार्ड, सवारीसाधन दर्ता तथा नवीकरणलगायत सबै क्षेत्रमा परिचयपत्रमा उल्लिखित विवरणलाई आधिकारिक मान्यता दिने गरी तयारी थालिएको छ । सन् २०१८ बाट सुरु भएको परिचयपत्र वितरण प्रणालीलाई सेवा आबद्धता गर्न नसक्दा झन्डै सात वर्षसम्म यसको सही उपयोग हुन सकेको छैन । नेपाली नागरिकता प्रमाणपत्र प्रयोग भइरहेको राज्यका सबैजसो निकायमा राष्ट्रिय परिचयपत्रको नम्बर राखेर सेवा आबद्धता प्रणालीको विकास गर्ने प्रस्ताव तयार भइरहेको विभागका महानिर्देशक कट्टेलले बताए । कुनै पनि नागरिकले राष्ट्रिय परिचयपत्र साथमा बोकेपछि अन्य सबै परिचयपत्र नचाहिने व्यवस्था गर्न लागिएको कट्टेलको भनाइ छ । व्यक्तिगत जीवनमा आइपर्ने सबै क्षेत्रमा राष्ट्रिय परिचयपत्रलाई उपयोग गर्ने गरी रणनीतिक बनाउन लागिएको छ, उनले भने । एउटै कार्ड सबै निकायमा प्रयोग हुने भएपछि अहिले विभिन्न निकायले कार्ड छाप्न राज्यले बर्सेनि गर्दै आएको अर्बौं रुपैयाँ खर्च जोगिनेछ । परिचयपत्रमै सवारी लाइसेन्सको विवरण हेर्न मिल्ने गरी क्यूआर कोड को व्यवस्था गरी प्राविधिक परीक्षणसमेत भइसकेको छ । ट्राफिक प्रहरीले सवारी लाइसेन्सको जाँच पनि परिचयपत्रमा रहेको क्यूआर कोडमार्फत गर्न सक्ने प्रणालीको विकास गरिएको विभागले बताएको छ ।परिचयपत्रमा सवारी लाइसेन्सको सबै विवरण हेर्न र सवारी चालकले क्यूआर कोड स्क्यान गरेर तत्काल फिल्डमै जरिवाना तिर्न मिल्ने गरी सफ्टवेयर बनाइएको विभागले जनाएको छ । ट्राफिक प्रहरीसँग भएको उपकरणबाट क्यूआर कोड स्क्यान गरेर व्यक्तिको सवारी लाइसेन्स नक्कली हो वा सक्कली भन्ने जाँच गर्न पनि परिचयपत्रको प्रयोग गर्न सकिनेछ । सवारी लाइसेन्सको प्रस्ताव मन्त्रिपरिषद्मा लगिसकिएको छ । नयाँ राहदानी बनाउन परिचयपत्र नम्बर अनिवार्य गरे पनि अरू निकायमा भने अहिले त्यो व्यवस्था छैन । गत फागुनदेखि जन्मदर्ता गर्दा नै वडाबाटै परिचयपत्र नम्बर पाउने व्यवस्था लागू भइसकेको छ । यस्तो व्यवस्थाले एउटै व्यक्तिले ठाउँठाउँमा एउटै विवरण भर्नुपर्ने र बायोमेट्रिक लिनुपर्ने झन्झट हट्नेछ । राष्ट्रिय परिचयपत्रमा उल्लेख भएका सबै विवरणमध्ये कुन विवरण आफूलाई आवश्यक हो, त्यो प्रयोग गर्न सकिनेछ । व्यक्तिको नागरिकता प्रमाणपत्रको प्रतिलिपि जारी गर्दा सम्बन्धित नागरिकको बायोमेट्रिक भेरिफिकेसन गरी पुरानो नागरिकताको विवरणसमेत प्रमाणीकरण गर्न सकिने गरी सफ्टवेयर तयारीको प्रक्रिया सुरु गरिएको छ । बैंकको केवाईसी परीक्षण पनि परिचयपत्रबाटै गर्न सकिनेछ । त्यस्तै राष्ट्रिय परिचयपत्रलाई स्वास्थ्य बिमा परिचयपत्रका रूपमा प्रयोग गर्न सकिने व्यवस्था मिलाइने भएको छ । राष्ट्रिय परिचयपत्रलाई स्वास्थ्य बिमा परिचयपत्रका रूपमा प्रगोग गर्ने गरी परीक्षण भइरहेको छ । सरकारी वा निजी सबै क्षेत्रमा राष्ट्रिय परिचयपत्रको प्रयोग उपयोगी हुने गरी राष्ट्रिय परिचयपत्र तथा पञ्जीकरण ऐन ०७६ अनुसार राजपत्रमा सूचना प्रकाशन गरी लागू गर्न गृहमन्त्रीस्तरीय निर्णय भइसकेको छ । उक्त प्रस्तावका विषयमा विभागका महानिर्देशक कट्टेलले प्रधानमन्त्री पुष्पकमल दाहाललाई विस्तृत जानकारी गराएका छन् । उक्त प्रस्तावमध्ये केही विषयलाई मन्त्रिपरिषद्मा लैजाने तयारी भएको छ । मन्त्रिपरिषद्बाट पारित भएपछि यसको कार्यान्वयनका लागि प्रक्रिया सुरु गरिनेछ, उनले भने । आर्थिक वर्ष ०८१८२ को बजेट वक्तव्यका क्रममा अर्थमन्त्री वर्षमान पुनले भूमि व्यवस्था, सवारी दर्ता, सवारी नवीकरण, चालक अनुमतिपत्र बैंकिङ निवृत्तिभरण व्यवस्था र स्वास्थ्य बिमालाई क्रमशः राष्ट्रिय परिचयपत्रमा आबद्ध गरिने घोषणा गरेका थिए । विभागले उल्लिखित सबै क्षेत्रमा परिचयपत्र अनिवार्य गर्न ७७ जिल्लालाई तीन चरणमा विभाजन गरेर क्रमिक रूपमा लागू गर्ने रणनीति बनाएको छ । राहदानीका लागि प्रयोगमा आइसकेको छ भने अन्य क्षेत्रमा चालु वर्षको साउनदेखि ०८२ भदौसम्म सबै क्षेत्रमा अनिवार्य प्रयोगमा ल्याइनेछ । त्यसका लागि सबै काम पूरा गरेर कार्यान्वयन गर्ने तालिका सार्वजनिक गरिएको छ । पहिलो चरणमा क समूहमा काठमाडौं, ललितपुर, भक्तपुर, झापासहित २८ जिल्ला छन् । दोस्रो चरणमा ३८ र तेस्रो चरणमा ११ जिल्लामा लागू गर्ने कार्ययोजना तयार गरेको विभागले जनाएको छ । हाल मुलुकभर करिब १ करोड ५० लाखको परिचयपत्र विवरण दर्ता भइसकेको छ । विभागका अनुसार ३७ लाख ५४ हजार परिचयपत्रको छपाइ भइसकेको छ । हाल मुलुकभर दैनिक ९ हजार विवरण दर्ता भइरहेको छ । यसको प्रयोगबाट आवश्यकता परेको अवस्थामा कुनै पनि व्यक्तिको विवरण सरकारका सबै नियकाले जाँच गर्न सक्ने सफ्टवेयरको विकास गरिएको छ । उदाहरणका लागि कुन व्यक्तिको बैंक खाता कति संख्या छ त्यसको विवरण सहज रूपमा पाउन सकिन्छ, महानिर्देशक कट्टेलले भने, राज्यले आफ्ना नागरिकको सबै सूचना एकै प्रकारको प्रविधिबाट प्राप्त गर्न सकिने व्यवस्था गर्न लागिएको हो । यो प्रविधिले व्यक्तिको विवरण आवश्यकताका आधारमा राज्यको तोकिएको निकायले हेर्न सक्नेछ । परिचयपत्र नम्बरका आधारमा आपराधिक घटनामाथि अनुसन्धान गर्न पनि व्यक्तिगत विवरण प्राप्त गर्न सकिनेछ । तर कुन निकायलाई कुन डाटा आवश्यक छ, त्यो मात्र उपलब्ध गराइनेछ । मुलुकभर ६ लाख ३० हजार परिचयपत्र वितरण भइसकेको राष्ट्रिय परिचयपत्र तथा पञ्जीकरण विभागले जनाएको छ । विभागले ३७ लाख ५४ हजार परिचयपत्र छपाइ गरिसकेको छ । अहिले सबै जिल्ला प्रशासन कार्यालयका १ सय ७५ वटा स्टेसन तथा ५४ वटा इलाका प्रशासन कार्यालयको ६१ वटा स्टेसनमार्फत परिचयपत्रको विवरण संकलन भइरहेको छ । विभागले कतिपय वडामा सर्भर डाउन हुने समस्याका कारण समस्या हुने गरेको छ ।"
ऐन बनेको ७ वर्षसम्म पनि सञ्चालन भएन वस्तुबजार,"(काठमाडौं) ऐन जारी भएको करिब ७ वर्षसम्म पनि वस्तु विनियम (कमोडिटी) बजार सञ्चालन हुन सकेको छैन । नेपाल धितोपत्र बोर्डले कमोडिटी एक्सचेन्जको लाइसेन्स वितरण गर्न नसक्दा ०७४ भदौदेखि कानुनी रूपमा कुनै पनि एक्सचेन्ज कम्पनी सञ्चालनमा छैनन् । ऐनमा वस्तु बजारको नियमन धितोपत्र बोर्डले गर्ने उल्लेख भए पनि अझै नियमन हुन नसकेको हो । यद्यपि धितोपत्र बोर्डले हरेक वर्षको नीति तथा कार्यक्रममा वस्तु विनिमय बजार सञ्चालनमा ल्याउने बताउँदै आएको छ । ०७४ पछिका हरेक नीति तथा कार्यक्रममा उक्त वाक्यांश दोहोरिँदै आए पनि व्यवहारमा अझै यो बजार सञ्चालन हुन सकेको छैन । अनौपचारिक रूपमा भने अहिले पनि कमोडिटी एक्सचेन्ज कम्पनी सञ्चालन भइरहेका छन् । यस्तो अवस्थामा न त बोर्ड ती कम्पनीलाई कारबाही नै गर्न सकेको छ, न नयाँ एक्सचेन्ज कम्पनीलाई लाइसेन्स दिन नै । कमोडिटी एक्सचेन्ज कम्पनीका लागि धितोपत्र बोर्डले तीन पटकसम्म आवेदन मागिसकेको छ । पहिलो पटक ५ वटा कम्पनीको आवेदन परेको थियो । त्यसपछि दोस्रोमा ६ र तेस्रो पटकमा ४ कम्पनीको आवेदन परेको छ । अघिल्ला दुई पटकको आवेदन खारेज गरेको बोर्डले तेस्रो पटक पेस भएका चारमध्ये दुई वटालाई आवेदन दिने बताएको छ । तर हालसम्म कुनै कम्पनीलाई लाइसेन्स दिएको छैन । बोर्डले वस्तुबजार सञ्चालन गर्न नसकेको सम्बन्धमा महालेखा परीक्षक कार्यालयले पनि प्रश्न उठाएको छ । पुँजीबजारको विकास र विस्तारका लागि नेपाल स्टक एक्सचेन्ज (नेप्से) को पुनःसंरचना जरुरी रहेको महालेखा परीक्षक कार्यालयको ६१औं वार्षिक प्रतिवेदनले औंल्याएको छ । पुँजीबजारका दायरा र आकार वृद्धिका लागि सरकारी स्वामित्वमा रहेको नेप्सेको पुनःसंरचना जरुरी रहेको प्रतिवेदनमा उल्लेख छ । बजारको क्षेत्रगत विविधता बढाउने, धितोपत्र व्यवसायीको सेवा विस्तार, विदेशी लगानीकर्तालाई लगानीमा सहजता, वस्तुबजारका लागि नियमनकारी व्यवस्थाको सुदृढीकरण गर्न नेप्सेको पुनःसंरचना जरुरी देखिएको छ, महालेखाको प्रतिवेदनमा भनिएको छ । सरकारले हरेक वर्षको बजेटमा उत्पादनमूलक क्षेत्रका कम्पनीहरूलाई पुँजीबजारमा सूचीकृत हुन प्रोत्साहन गर्ने कार्यक्रम ल्याउने बताएको छ । तर सूचीकृत कम्पनीहरूको संख्या हेर्दा अपेक्षित रूपमा उत्पादनमूलक क्षेत्रका कम्पनी बजारमा आउन सकेका छैनन् । सूचीकृत कम्पनीहरूको संख्या न्यून रहेको, उत्पादनमूलकलगायत बहुसंख्यक कम्पनीले धितोपत्र निष्कासन नगरेको, धितोपत्र दलालहरूको उपस्थितिले लागत घटाउन नसकिएको र निजी क्षेत्रलाई प्राइभेट इक्विटी फन्ड र भेन्चर क्यापिटल सञ्चालन गर्न उत्प्रेरित गर्ने वातावरण नियमनकारी निकायहरूले बनाउन सकेको देखिँदैन, महालेखाको प्रतिवेदनमा भनिएको छ, कर्पोरेट पेपर र ऋणपत्र बजारको उपस्थिति शून्यप्रायः छ भने भेन्चर क्यापिटल र प्राइभेट एन्भेस्टमेन्ट जस्ता व्यवसायलाई धितोपत्र बजारमा ल्याउन सकेको छैन ।०८० चैत मसान्तमा नेप्सेमा सूचीकृत कम्पनीको संख्या २ सय ७२ पुगेको छ । सूचीकृत कम्पनीमध्ये १ सय ३४ बैंक तथा वित्तीय संस्था र बिमा कम्पनी छन् भने ९१ जलविद्युत् कम्पनी, २२ उत्पादन तथा प्रशोधन उद्योग, ७ होटल, ७ लगानी कम्पनी, ४ व्यापारिक संस्था र ७ अन्य समूहका छन् । ०७९ चैतमा सूचीकृत कम्पनीहरूको संख्या २ सय ४८ रहेको थियो । सूचीकृत कम्पनीहरूमध्ये बैंक तथा वित्तीय संस्था र बिमा कम्पनीको धितोपत्र बजार पुँजीकरणको हिस्सा ५७१ प्रतिशत छ, नेप्सेको मासिक प्रतिवेदनमा उल्लेख छ, जलविद्युत् कम्पनीको हिस्सा १४९, लगानी कम्पनीको हिस्सा ७३, उत्पादन तथा प्रशोधन उद्योगको हिस्सा ७१, होटलको हिस्सा २९, व्यापारिक संस्थाको हिस्सा ०५ तथा अन्य समूहका कम्पनीहरूको हिस्सा १०२ प्रतिशत छ ।यसैगरी ०८० चैत मसान्तसम्म नेप्सेमा सूचीकृत ८ अर्ब २७ करोड सेयरको चुक्ता मूल्य ८ खर्ब १९ अर्ब ५४ करोड छ । चालु आर्थिक वर्षको नौ महिनासम्ममा ८४ अर्ब ९९ करोड बराबरको साधारण सेयर, १९ अर्ब ४० करोड बराबरको बोनस सेयर, १७ अर्ब ७९ करोड बराबरको हकप्रद सेयर र ३ करोड बराबरको एफपीओ गरी कुल १ खर्ब २२ अर्ब २१ करोड बराबरको थप धितोपत्र सूचीकृत भएका छन् । समीक्षा अवधिमा नेपाल धितोपत्र बोर्डले ९ अर्ब ८० करोड बराबरको साधारण सेयर, ६ अर्ब २ करोड बराबरको डिबेन्चर, ५ अर्ब ४६ करोड बराबरको हकप्रद सेयर र ३ अर्ब ५० करोड बराबरको म्युचुअल फन्ड गरी कुल २४ अर्ब ७८ करोड बराबरको धितोपत्र सार्वजनिक निष्कासनका लागि अनुमति दिएको प्रतिवेदनमा उल्लेख छ ।"
धान झुल्ने फाँटमा केरा बगान,"(गुल्मी) कालीगण्डकी करिडोरबाट रुद्रवेणी हुँदै बडीगाडको तिरैतिर बुर्तिबाङ जाने बाटो लाग्नेबित्तिकै बजारका हरेकजसो पसलमा घरीका घरी पाकेका केरा देखिन्छन् । कहाँको केरा हो भन्दै सोध्ने ग्राहकलाई व्यापारीले बजारको तल र माथि रहेका केराघारी देखाउँदै भन्छन्, हेर्नुस्, हाम्रै लोकल हो । सत्यवती गाउँपालिका१ रुद्रवेणी, मूलपानी, बोटेगाउँ र अस्लेवाका २० भन्दा धेरै किसानले धान रोप्ने खेतमा केरा लगाएका छन् । कुलो लाग्ने खेतमा धानखेती नगरेर किन केरा लगाएको होला भनेर अचम्म पनि मान्नेलाई मूलपानीका राजकुमार श्रेष्ठको जवाफ छ, धानभन्दा त केराले जित्छ नि ।व्यावसायिक केराखेतीका सूत्रधार उनै मानकुमार हुन्, जसले २२ वर्षअघि आफ्नो गाउँभन्दा अलि माथिको लिम्घाबाट एउटा बिरुवा केरा ल्याएर लगाएका थिए । त्यही सेतो झाप्री भनेर चिनिने केरा अहिले गाउँभरि फैलिएको छ । त्यति बेला एउटा पञ्चायतलाई तीन वटा बिरुवाका दरले दिएको केरा लिम्घामा एक जना प्रधानकहाँ राम्रै फैलिएको रहेछ । २२ वर्षअघि सानो कोथो (बिरुवा) ल्याएर लगाएको अहिले गाउँभरि फैलियो, उनले भने । धेरै निःशुल्क बाडें, २३ लाखको बिरुवा त बेचें, उनले भने । गाउँमा व्यावसायिक केराखेती भने ०६९ सालमा गुल्मी उद्योग वाणिज्य संघले गराएको हो । प्रथम गुल्मी महोत्सवको नाफामध्येबाट तत्कालीन अस्लेवा गाविसको बोटेगाउँका १६ घर परिवारलाई करिब ८० हजार रुपैयाँमा केराका बिरुवा किनेर दिएपछि व्यावसायिक खेती सुरु भएको थियो । तर संघले दिएको केरामा रोग लाग्ने, बाँदरले खानेलगायत समस्या देखिएपछि किसानले उनै राजकुमार श्रेष्ठकहाँ पहिलादेखि फैलिएको केराका बिरुवा लगाउन थाले । त्यही केरा अहिले अस्लेवाका २० भन्दा धेरै किसानको सय रोपनीभन्दा धेरै खेतमा फैलिएको छ । राजकुमारले मलाई पहिलादेखि नै दुबई जाने पैसा यहीं कमाइन्छ, केरा खेती गर, मसँग बिरुवा छ भन्नुभएको थियो । तर मैले धानखेत मासेर केको केरा लगाउनु भनेर खासै चासो दिएको थिइनँ, अस्लेवा चौरका जीवलाल कुँवर भन्छन्, पछि धान बाँदरले सखाप पार्न थालेपछि ६ वर्षअघि राजकुमारबाटै बिरुवा ल्याएर १५ रोपनीमा केरा खेती सुरु गरें, धानबाट भन्दा तीन गुना बढी कमाइ हुँदो रहेछ । वर्षमा पाँच सय घरीभन्दा धेरै केरा बिक्री गरेको उनले जनाए । एक घरीको कम्तीमा नौ सय रुपैयाँको दरले बेचे पनि साढे तीनचार लाख कमाइ हुन्छ, वर्षमा ३०४० हजारको त बिरुवा पनि बिक्छ, उनले भने, धानखेती गर्दा ट्र्याक्टर, ठिगारे, खेताला कटाएर ७०८० हजारको फल्थ्यो, यसरी हिसाब गर्दा त केराले नै जित्यो । अस्लेवाका फाँटको पुछारमा बाँदर लाग्ने खेतका केही किसान र बोटेगाउँका १६ परिवारले व्यावसायिक केरा खेती गर्छन् । सिँचाइको समस्या भएकाले पनि केराखेती सुरु गरेको र सजिलोसँग धेरै आम्दानी हुने स्थानीय मानकुमार श्रेष्ठको भनाइ छ । सिँचाइको अभावले धानखेती हुन छाडेपछि केरा लगाउँदा गहुँ, धानभन्दा आम्दानी पनि धेरै, सजिलो पनि भयो, उनले भने, केराबाटै फाइदा भयो, एउटै घारीबाट २ हजारसम्म आम्दानी हुन्छ, मिहिनेत पनि कम हुने । केरालाई त्यति धेरै स्याहार पनि जरुरी नपर्ने भएकाले खेती गर्न सजिलो लागेको किसान जीवलाल बताउँछन् । हामीले अरू किसानबाट सिकेर वर्षको दुई पटक मल र उकेरा लगाउने ३४ पटक पानी लगाउने गरेका छौं, उनले भने, यत्तिको सामान्य स्याहारले राम्रो उत्पादन दिएको छ ।पाकेको केरा स्थानीय बजारमै दर्जनको ५० रुपैयाँदेखि १ सय २० रुपैयाँसम्ममा बिक्री हुन्छ । व्यावसायिक केरा खेतीमा लागेकामध्ये कोही किसान एक्लैले वर्षमा ९१० लाख रुपैयाँको केरा बिक्री गर्छन भने थोरै हुनेले पनि वार्षिक २ लाखभन्दा बढीको केरा बेच्छन् ।"
बस्तीले भरिँदै वीरेन्द्रनगर फाँट,"(वीरेन्द्रनगर)५० वर्षीय नवल गिरीका हजुरबुबाहरूसँग वीरेन्द्रनगर नगरपालिका१ मा ५० देखि ६० बिघा जमिन थियो । हजुरबुबाका भाइहरूले ३०३० बिघा जमिन बाँडफाँट गरेको उनलाई जानकारी छ । त्यति बेला उनको परिवारमा खेतीपातीबाट राम्रै आम्दानी हुने गरेको पनि नवललाई याद छ । परिवारले आफ्नो खेतको अन्न नेपालगन्ज लगेर बेच्थे । अन्तपात बेचेर उनलाई पढाउन परिवारले नेपालगन्जमा राखेको थियो । वीरेन्द्रनगरमा बस्ती बढ्न थालेसँगै नवलको परिवार आफ्नो जमिन बेच्नतर्फ लाग्यो । उनका बुबाले एक ठाउँको मात्र २४ बिघा जमिन बेचेको उनलाई याद छ । अन्य ठाउँको पनि आठ बिघा जति जमिन नवलका बुबाले बेचे । नवलको पालाका भाइहरूको भाग लाग्ने बेला उनको भागमा तीन बिघा जमिन परेको थियो । यही जमिन पनि बिस्तारै बेच्दै गएको उनले जनाए । अहिलेसम्म आफूले ३३ कट्ठा जमिन बेचिसकेको उनले बताए । उत्पादनभन्दा जमिन बेचेपछि मूल्य पाइने भएपछि आवश्यकताका आधारमा जमिन बेच्ने गरिएको उनको भनाइ छ । वीरेन्द्रनगरको जमिनमा धान, गहुँ, मसुरो, तोरीलगायतका बाली फल्थ्यो । तर अहिले बचेको जमिनमा धान मात्र उत्पादन हुने गरेको छ । पहिलेको तुलनामा अहिले बिस्तारै बाली फल्ने क्रम घटेको नवलले जनाए । आधुनिक मलतर्फ लागेपछि बाली कम फल्ने गरेको उनको भनाइ छ । बोराका बोरा तोरी हुने उनकै खेतबारीमा हिजोआज फल्न छाडेको छ । ०७४ सालमा वीरेन्द्रनगर कर्णाली प्रदेशको राजधानी घोषणा भएलगत्तै अन्य जिल्लाबाट बसाइँ सरेर आउनेको संख्या प्रतिदिन बढ्दै छ । ०२९ सालमा बनाइएको वीरेन्द्रनगरको गुरुयोजनामा नगरको बीच भागमा पर्ने रत्नराजमार्गदेखि तल्लो क्षेत्रलाई कृषि क्षेत्र तोकिएको थियो । १६ वडा रहेको नगरपालिकामा विशेषगरी वडा १, २, ३, ९, १० र ११ मा रहेको जग्गा घडेरीका रूपमा बिक्री भइरहेका छन् । प्रदेश राजधानी भएसँगै वीरेन्द्रनगरमा अन्यत्र जिल्लाबाट बसाइँ सरेर आउनेको संख्या पनि ह्वात्तै बढेको छ । ०६८ सालको जनगणनाअनुसार १ लाख ४ सय ५८ रहेको वीरेन्द्रनगरको जनसंख्या ०७८ मा १ लाख ५४ हजार ८ सय ८६ पुगेको छ । वीरेन्द्रनगरस्थित मध्यपश्चिम विश्वविद्यालयका उपप्रध्यापकसमेत रहेका ५० वर्षीय गोविन्द कोइराला साढे तीन दशकअगाडिको आफ्नो समय सम्झिन्छन्, वीरेन्द्रनगरको ठाउँठाउँमा हाम्रो जग्गा थियो । हामीले सबै खेत अधियाँ दिन्थ्यौं, अधियाँ कमाउनेले राँगाले तान्ने गाडामा धेरै ट्रिप खाद्यान्न ल्याइदिन्थे । प्रशस्त उत्पादन हुन्थ्यो । आमाहरूले बिक्री पनि गर्नुहुन्थ्यो । विस्तारै खाद्यान्न उत्पादन घट्दै गएपछि कोइरालाको जग्गा अधियाँ लगाएकाहरूले सानो पावर टिलर हुँदै प्लास्टिकको कट्ठामा अन्न पुर्याउन थाले । उत्पादन घटेपछि कोइरालाले अर्थोपार्जनको विकल्प खोज्न थाले । उत्पादन नै नभएपछि मैले त्यो जग्गामा बालुवा ढुंगा स्टक गर्ने, गाडी मर्मत गर्ने र ग्रिल उद्योगका लागि लामालामा कोठा निकाल्दिएको छु, उनी भन्छन्, मलाई त्यसबाट अहिले महिनाको एक लाख रुपैयाँ भाडा आउँछ । अब मैले किन खेतीपाती गर्नु ? पुरानो वीरेन्द्रनगर सम्झिँदा उनी झस्किन्छन् । विकासका मूल फुटाउने नाममा वीरेन्द्रनगरको कृषियोग्य जमिन कंक्रिट बन्दै गएको उनको भनाइ छ । जनसंख्या बढेका कारण खेतीयोग्य जग्गामा बर्सेनि सयौं घर निर्माण भइरहेका छन् । नगरपालिकामा पछिल्लो पाँच वर्षमा २ हजार ९ सय ८३ घर निर्माण भएको वीरेन्द्रनगर नगरपालिकाको नक्सा उपशाखाका अमिन मोहन कार्की बताउँछन् । पछिल्ला केही वर्षयता रत्न राजमार्गभन्दा तल्लो क्षेत्रमा नै घर बनेका छन् । जहाँ गुरुयोजनाले कृषि क्षेत्र भनेर तोकेको थियो, उनले भने । वीरेन्द्रनगरका ७० वर्षीय कंग्ला चौधरी करिब ४ दशकअघि दैलेखका एक जमिनदारको जग्गामा अधियाँ खेती गर्थे । करिब ४ बिघा जग्गामा गरेको खेतीबाट हुने उत्पादनले वर्षभर खान पुथ्यो । तर बिस्तारै जमिनदारले जग्गा प्लटिङ गर्दै बेचेपछि आफूहरूले अधियाँ लगाउन छाडेको उनी बताउँछन् । त्यति बेला ६० मुरीसम्म धान हुन्थ्यो । अरू बाली पनि धेरै उत्पादन हुन्थ्यो तर अहिले त सबै जमिनदारले बेचेर खाए । अहिले बस्ती बाक्लो भएपछि जग्गा पाइँदैन । दलालहरूले बाटो निकाल्दै एकएक कट्ठा जग्गा बेच्न लागे अनि जग्गा जति मासियो । वीरेन्द्रनगर नगरपालिकाको पार्श्वचित्र, ०७५ अनुसार नगरपालिकामा रहेका २९ हजार २ सय १६ परिवारमध्ये १ हजार ६ सय ४१ परिवारले खेतीबाट आम्दानी गर्छन् । नापी कार्यालय सुर्खेतका अनुसार पछिल्लो पाँच वर्षमा १४ हजार १ सय ४३ कित्ता खण्डीकरण भई ३७ हजार ६ सय ८२ कित्ता बनेका छन् । बसाइँसराइका कारण नै वीरेन्द्रनगरमा खण्डीकरण बढेको नापी कार्यालयका प्रमुख राजेन्द्र थापा बताउँछन् । सेवासुविधाको लोभले पनि तल्लो क्षेत्रमा नै बढी खण्डीकरण भएको उनको भनाइ छ । सरकारले भूउपयोग नीति बनाउने काममा ढिलाइ पहिले नै गर्नुपर्नेमा थापाको जोड छ । तत्कालीन मध्यपश्चिमाञ्चल क्षेत्रीय मेन्टेनेन्स नापी शाखा सुर्खेतबाट तयार पारिएको ३२ पञ्चायतको किसिम तेरिज लगत तालिकाअनुसार वीरेन्द्रनगरमा पर्ने क्षेत्रमा कुल एक करोड ९२ लाख १० हजार २८ बिघा धनहर वा खेत अर्थात् खेतीयोग्य जमिन थियो । हाल कुल २४५०६ वर्गकिमि क्षेत्रफल रहेको नगरपालिकाको ७४१९ वर्गकिलोमिटर अर्थात् ३० दशमलव १८ प्रतिशत क्षेत्रफल खेतीयोग्य जमिनले ओगटेको छ । हाल नगरपालिकाले भूउपयोग क्षेत्र वर्गीकरणसम्बन्धी मापदण्ड तथा आधार तय गरी कृषियोग्य जमिनमा भइरहेको खण्डीकरण रोक्ने प्रयास गरेको छ । ०७९ जेठमा बनेको नीतिमा नगरपालिका क्षेत्रभित्र कित्ताकाट गर्दा कृषिका लागि न्यूनतम ६ सय ७५ वर्गमिटर र आवासका रूपमा न्यूनतम एक सय ३० वर्गमिटर नघट्ने गरी कित्ताकाट गर्न सकिने उल्लेख छ । अब कित्ताकाट गर्दा तोकिएको भन्दा कम वर्गमिटर रहेको जग्गाको क्षेत्रफलमा कित्ताकाट नहुने भएको हो । घडेरीका हकमा कम्तीमा १० मिटर चौडाइ बाटो कायम हुने गरी लगतकट्टा गर्नुपर्नेछ । यसअघि ८ मिटर चौडाइ बाटो कायम गरिएको थियो । साथै घर निर्माण गर्दा सडकको चौडाइअनुसार कम्तीमा २ देखि ६ मिटरसम्म पिछाड जग्गा छाड्नुपर्ने मापदण्ड निर्धारण गरिएको छ । रत्न राजमार्गको दक्षिण भूभागका अनियन्त्रित बाटोबाहेक अब बाटो खोल्न बन्द गरिएको छ । जनताले आफैं पनि कम्तीमा २५ हजार वर्गमिटर क्षेत्रफल पुर्याएर नगरपालिकामा बाटोको अनुमति माग गर्ने सक्ने व्यवस्था गरिएको छ । कृषियोग्य र आवास क्षेत्रको जमिनको मूल्यमा एकरूपता कायम गर्ने गरी नीति ल्याइएको वीरेन्द्रनगर नगरपालिकाका उपप्रमुख नीलकण्ठ खनालले बताए । आम मान्छेलाई खेतीयोग्य जमिन भन्नेबित्तिकै मेरो जग्गाको मूल्यांकन घट्छ भन्ने भएकाले हामी किसानलाई पनि प्राथमिकतामा राखेर कृषियोग्य जमिनको मूल्य पनि आवासयोग्य जत्तिकै कायम गर्ने गरी अघि बढ्छौं, उनले भने । वीरेन्द्रनगरलाई खण्डीकरण हुनबाट जोगाउन नीति बनाउने बाध्यकारी अवस्था आएको नगरपालिकाका भूसेवा केन्द्र प्रमुख टंकप्रकाश लामिछानेको भनाइ छ । धेरै अगाडि नै ल्याउनुपर्ने नीति ढिलो भएको उनको भनाइ छ । भूउपयोग नीति कार्यान्वयनमा चुनौती भए पनि कार्यान्वयन गर्नुपर्ने लामिछानेको भनाइ छ । यो नीति धेरै अगाडि बनेको भए त्यहीअनुसार व्यवस्थापन गर्न पनि सकिन्थ्यो, उनले भने, अहिले कृषि क्षेत्रमा धमाधम घर बनिरहेका छन् । नगरपालिकाले बिग्रिएको तह पार गरिसक्यो । तर हामी आत्तिनुहुँदैन । अहिले नागरिकले आफ्नो स्वामित्वमा भएको जग्गालाई कृषि क्षेत्र बनाउन नमान्ने अवस्था छ । घरघडेरी भयो भने जग्गाले राम्रो मूल्य पाउँछ भन्ने छ । सबैको विचार बाझिने भएको हुँदा कार्यान्वयनमा जटिलता आउने नै छ ।०२२ सालमा सरकारले सुर्खेत उपत्यकाबाट औलो उन्मूलन भएको घोषणा गर्यो । तत्कालीन राजा वीरेन्द्रले ०२९ सालमा अध्यादेशमार्फत नगर विकास ऐन ल्याएर नगर विकासको योजना अघि सारे । जसको मुख्य योजनाकारका रूपमा माधवभक्त माथेमालाई २० मिनेटभित्र वीरेन्द्रनगरको योजनाबारे ब्रिफिङ गर्न भनिएको थियो । तर उक्त ब्रिफिङ झन्डै ६ घण्टा चलेको थियो । त्यति बेला वीरेन्द्रनगरलाई इत्राम र खोर्के खोलाको बीचमा बनाउने भनेर मैले योजना सुनाएँ, माथेमा भन्छन्, योजनाअनुसार ३ वटा विषय मुख्य थिए एउटा पूर्वको इत्राम खोलादेखि पश्चिम खोर्के खोलाबीचको भागलाई सरकारी लगानीमा सहरी विकास गर्ने अनि अर्को भैरवस्थानदेखि ढोडेखालीसम्मको भागलाई स्थानीयको लगानीबाट विकास गर्ने र रत्न राजमार्गभन्दा तल्लो भागलाई सरकारी स्वामित्वमा कृषि क्षेत्रका रूपमा विकास गर्ने ।माथेमाका अनुसार २०३३ सालमा करिब २ सय ३२ बिघा जग्गा अधिग्रहण गरिएको थियो । नगर विकासबाट विस्थापित परिवारलाई सहुलियत घडेरीको व्यवस्था गर्ने भन्दै जग्गा अधिग्रहण गरिएको उनको भनाइ छ । गत वर्षको कुडा कर्णालीकामा सुर्खेत आएका उनले भने, म प्लेनबाट ल्यान्ड हुँदै गर्दा तलतिर सुर्खेतलाई हेरें । धेरै फरक भएछ वीरेन्द्रनगर । दक्षिणतर्फ पनि धेरै घर बनेका रहेछन् । मैले चिन्दा पनि चिनिनँ । रूखबिरुवा देख्दा आनन्द पनि लाग्यो । ती रूखबिरुवासँग हाम्रो गहिरो सम्बन्ध छ । नगरपालिकाका सडक छेउमा वैशाखमा ढकमक्क फुल्ने गुलमोहरका बिरुवा २०३० सालतिर लखनउबाट ल्याएर रोपेको सम्झिन्छन् । ती बिरुवा रोप्न प्रतिबिरुवा सय रुपैयाँ खर्च भएको थियो । यति भनेको त त्यस समयमा धेरै महँगो हो । वीरेन्द्रनगरको योजना बनेको ०८० माघ १६ मा ५१ वर्ष पुगेको छ । अब नगरपालिका आफैं र नगरवासीको स्वामित्वमा गुरुयोजनाको पुनरावलोकन गर्न आवश्यक रहेको माथेमाले जनाए । हामीले सोचेको वीरेन्द्रनगरलाई पूर्वाधारका हिसाबले मात्र नभई वातावरणीय हिसाबले पनि सुन्दर बनाउन आवश्यक छ । जुन जनसंख्याको वृद्धिसँगै हराउँदै गएको देखिन्छ, उनले भने, बजार चाहिन्छ, नचाहिने होइन । योजनाबद्ध भन्नेबित्तिकै मान्छेले ठूलो सहर मात्रै चाहन्छन् । योजनाबद्ध विकास भनेको तत्कालको आवश्यकता र भविष्यको आवश्यकताबीच सन्तुलन कायम गर्नु हो । नगरपालिकासँग भने कुन क्षेत्रमा कुन कृषि उपज कति उत्पादन हुन्छ भन्ने लेखाजोखा छैन ।"
आईएलओ 'गभर्निङ बडी' मा नेपाल निर्वाचित,"काठमाडौं (कास) अन्तर्राष्ट्रिय श्रम संगठन (आईएलओ) को गभर्निङ बडी को तीनवर्षे कार्यकालका लागि उपसदस्यमा नेपाल निर्वाचित भएको छ । यो कार्यकाल जुन २०२४ देखि २०२७ सम्म रहनेछ । नेपाल ६ वर्षअगाडि उपसदस्यमा निर्वाचित भएको थियो ।जेनेभामा जारी आईएलओको ११२औं अन्तर्राष्ट्रिय श्रम सम्मेलन (आईएलसी) मा शुक्रबार भएको मतदानमा एसियाप्यासिफिक क्षेत्रबाट उपसदस्यमा नेपाल निर्वाचित भएको हो । आईएलओको गभर्निङ बडीमा सरकार, रोजगारदाता र ट्रेड युनियनको प्रतिनिधित्व रहनेछ ।गभर्निङ बढीमा सरकारका तर्फबाट ५६ सदस्य रहनेछन् । मतदानमा नेपालले एक सय ८५ मत पाएको छ । मतदानमा १ सय ८७ देश सहभागी थिए । आईएलओले अन्तर्राष्ट्रिय श्रम नीति र मापदण्ड बनाउँछ । गभर्निङ बडीले आईएलओको नीति, कार्यसूची र बजेट तय गर्छ, आईएलसीमा सहभागी श्रम, रोजगार तथा सामाजिक सुरक्षा सचिव घनश्याम उपाध्यायले भने, यति महत्त्वपूर्ण रहने संगठनमा नेपालको सहभागिता हुनु अर्थपूर्ण छ ।आईएलसीमा नेपालका तर्फबाट श्रमसचिव उपाध्याय, अर्थ मन्त्रालयका उपसचिव पूर्णप्रसाद न्यौपाने र जेनेभास्थित नेपाली दूतावासका प्रथम सचिव चण्डिका पोखरेल सहभागी छन् ।"
४०० केभीको हेटौंडा सबस्टेसन निर्माण सकियो,"काठमाडौं (कास) देशभित्रको विद्युत् प्रसारण तथा वितरण प्रणाली सुदृढीकरण एवं विस्तारका लागि मकवानपुरको हेटौंडा उपमहानगरपालिका११ थानाभर्याङमा ४०० केभी हेटौंडा सबस्टेसन निर्माण सकिएको छ । ग्यास इन्सुलेटेड प्रणाली (जीआईएस) प्रविधिमा आधारित स्वचालित नेपालको तेस्रो ठूलो ४०० केभी हेटौंडा सबस्टेसन निर्माण सम्पन्न गरी शुक्रबारदेखि सञ्चालन (चार्ज) मा ल्याइएको छ । नेपालभारत विद्युत् प्रसारण तथा व्यापार आयोजनाबाट थानाभर्याङमै २२० र १३२११ केभी क्षमताका सबस्टेसन निर्माण सम्पन्न गरी शुक्रबारै चार्ज गरिएको छ ।मुलुकभित्रको पूर्वपश्चिम विद्युत् आपूर्तिलाई भरपर्दो तथा गुणस्तरीय बनाउन र भारतसँगको विद्युत् व्यापारका लागि निर्माण गरिएको जीआईएस प्रविधियुक्त स्वचालित ढल्केबर मुलुककै पहिलो, इनरुवा दोस्रो र हेटौंडा तेस्रो ठूलो सबस्टेसन हो । हेटौंडा सबस्टेसनको निर्माण सम्पन्न भएसँगै करिब ४ हजार मेगावाट विद्युत् प्रवाह गर्न सक्ने पूर्वाधार संरचना तयार भएको छ । हेटौंडाढल्केबरइनरुवा ४०० केभी प्रसारण लाइन आयोजना निर्माण सकिएपछि ढल्केबरबाट पूर्वपश्चिम ४ हजार मेगावाट विद्युत् प्रवाह गर्न सकिने हुँदा आन्तरिक रूपमा विद्युत् आपूर्ति थप सुदृढ हुने र भारतसँगको विद्युत् व्यापार थप विस्तार हुनेछ ।आयोजनाअन्तर्गत ढल्केबरइनरुवा खण्ड निर्माण अन्तिम चरणमा छ भने हेटौंडाढल्केबर खण्ड निर्माणाधीन छ । हेटौंडा उपमहानगरपालिकका १५, १६, १७ र ११ नम्बर वडाहरूमा स्थानीयहरूको अवरोधका कारण प्रसारण लाइन निर्माण सम्पन्न हुन सकिरहेको छैन । अवरोध नभएका ठाउँमा निर्माण भइरहेको छ । हेटौंडा सबस्टेसनबाट स्थानीय रूपमा पनि विद्युत् आपूर्ति गरिने हुँदा हेटौंडा, भरतपुर, सिमरा तथा वीरगन्ज क्षेत्रको विद्युत् आपूर्तिलाई थप भरपर्दो र गुणस्तरीय बनाउन सहयोग पुग्ने नेपाल विद्युत् प्राधिकरणका कार्यकारी निर्देशक कुलमान घिसिङले बताए ।नेपालका मध्य क्षेत्रका नदी कोरिडोरका जलविद्युत् आयोजनाबाट उत्पादित विद्युत् राष्ट्रिय प्रसारण ग्रिडमा प्रवाह गरी देशभित्र खपत गरी बचत भएको विद्युत् हेटौंडाढल्केबर ४०० केभी प्रसारण लाइनमार्फत भारततर्फ निर्यात गर्न थप सहज हुनेछ, घिसिङले भने, सबस्टेसनले हेटौंडाबाट भरतपुर बर्दघाट हुँदै नयाँ बुटवल सबस्टेसनसम्म विद्युत् प्रवाहका लागि सहजता प्रदान गर्नेछ ।हेटौंडा सबस्टेसनलाई आवश्कताअनुसार भविष्यमा थप विस्तार गर्दै जान मिल्ने गरी निर्माण गरिएको आयोजना प्रमुख शुक्र देवकोटाले जनाए । अमेरिकी सहायता परियोजना मिलेनियम च्यालेञ्ज कर्पोरेसन (एमसीसी) बाट नुवाकोटको रातमाटेबाट निर्माण हुने ४०० केभीको डबल सर्किट प्रसारण लाइन हेटौंडा सबस्टेसनमा ल्याएर जोडिनेछ । यसका लागि हेटौंडा सबस्टेसनमा आवश्यक पूर्वाधार संरचना निर्माण गरिसकिएको आयोजना प्रमुख देवकोटाले उल्लेख गरे ।राष्ट्रिय विद्युत् विकास दशक कार्यक्रमअन्तर्गत सरकार र प्राधिकरणको संयुक्त लगानीमा हेटौंडा, ढल्केबर इनरुवा ४०० केभी सबस्टेसन विस्तार आयोजना सुरु गरिएको थियो । आयोजनाअन्तर्गतका तीन वटै सबस्टेसन निर्माण सकिएका छन् ।"
लुम्बिनीको 'चिनो ढुंगो',"(लुम्बिनी)रूपन्देहीको लुम्बिनीमा गौतम बुद्ध जन्मिएको प्रामाणिक आधार तत्कालीन सम्राट् अशोकले गाडेको शिलास्तम्भलाई मान्ने गरिएको छ । उक्त स्तम्भमा ब्राह्मी लिपि (पाली भाषा) मा लेखिएको अभिलेखले लुम्बिनी बुद्ध जन्मस्थल भएको पुष्टि गर्छ । तर, राजकुमार सिद्धार्थ जन्मस्थानमा राखिएको चिनो ढुंगाबारे भने कमैलाई जानकारी छ । बुद्ध जन्मस्थल प्रमाणित गर्ने अर्को बलियो आधार उक्त ढुंगा भएको पुरातत्त्वविद्हरू बताउँछन् । कसले, किन र कसरी यो ढुंगो राखेको थियो भन्नेबारेमा खुलेको छैन । पुरातत्त्वविद्हरूका अनुसार यसलाई बुद्ध जन्म स्मारक चिनो ढुंगा पनि भनिन्छ । वरिष्ठ पुरातत्त्वविद् वसन्त बिडारीका अनुसार बुद्ध यही स्थानमा जन्मिएका थिए भन्ने जानकारीका लागि यो चिनो ढुंगो राखिएको विश्वास गरिन्छ । उनका अनुसार यसबारे दुईवटा मत छन् । केही विद्वान्ले भारतीय सम्राट् अशोकले राखेको मान्छन्, उनले भने, अधिकांश विद्वान्ले भने स्थानीयले नै बुद्ध जन्मेको स्थल पत्ता लगाउन सहज होस् भनेर चिनोस्वरूप यो ढुंगा राखेको मान्छन् । अहिलेको मायादेवी मन्दिरबाट करिब ४ सय मिटर पश्चिम दक्षिणस्थित लुम्बिनी गामेका बासिन्दाले चिनो राखेको बिडारीको भनाइ छ । भुइँमा थपक्क राखिएको होइन, यसको उत्खननमा संलग्न बिडारी भन्छन्, मठमा व्यवस्थित तरिएकाले राखिएको छ । पहिले उक्त ठाउँमा इलाका प्रहरी कार्यालय थियो ।उक्त गाउँमा उत्खननका क्रममा पुरातत्त्वविद्ले ईशापूर्व १३ सय वर्षअघिको कालक्रम निर्धारण गरेका छन् । बुद्धकालभन्दा पुरानो गाउँ भएकाले महारानी मायादेवी माइत जाँदा बास बसेको हुनुपर्ने वरिष्ठ पुरातत्त्वविद् बिडारी बताउँछन् । महारानीको राजप्रासाद तिलौराकोटदेखि माइत देवदह करिब ७०७५ किमिको दूरीमा पर्छ, उनले भने, राजप्रासाददेखि २८३० किमिको दूरीमा लुम्बिनी पर्छ, उनी पाल्कीमा बसेर गएको बौद्धग्रन्थमा उल्लेख छ । एकैदिन ७०७५ किमि हिँड्न सक्ने अवस्था थिएन । त्यतिखेरको बाटो वनजंगल र घुमाउरो हुने भएकाले गामेमा मायादेवी बास बसेको हुन सक्ने बिडारी बताउँछन् । आधाजस्तो बाटोमा आएर बास बस्ने अनि भोलिपल्ट गन्तव्यमा जाने गरेको हुनुपर्छ, उनले भने, बास बसेपछि बिहान माइत जाने क्रममा अहिलेको लुम्बिनीको बगैंचानिर पुग्दा प्रसव व्यथा भएको हुनुपर्ने बताइन्छ । अहिले मायादेवी मन्दिर रहेको ठाउँ सार्वजनिक बाटो भएको हुनुपर्छ । मायादेवीले त्यहीँ बालकलाई जन्म दिएको हुनसक्ने उनी बताउँछन् ।उनका अनुसार बौद्ध साहित्य अनुसार सुत्केरी भएको ठाउँलाई धार्मिक गतिविधि गरेर ७ दिनमा चोख्याइयो । तर, ठूला महाराजा शुद्धोधन आएर राजकुमार जन्मेको ठाउँ सोधे भने कहाँ भन्ने भनेर गाउँलाई मनमा लाग्यो । त्यसपछि गाउँलेले बच्चा जन्मेको ठाउँमा अहिले पाइएको चिनो ढुंगा ल्याएर राखिदिएको वरिष्ठ पुरातत्त्वविद् बिडारीले बताए । त्यही ढुंगोलाई अहिले हामी मार्कर स्टोन पनि भन्ने गर्छौं, उनले भने, यो ढुंगा कतै बाहिरबाट ल्याएर राखेको होइन, स्थानीय स्तरमा जुन उपलब्ध थियो, त्यही राखिएको हो ।उक्त ढुंगा सम्राट् अशोकले ल्याएको भन्ने तर्कसँग बिडारी सहमत छैनन् । उनका अनुसार सम्राट् अशोकलाई बुद्ध जन्मस्थलबारे पहिल्यै जानकारी थियो । जानकारी रहेकै कारण आशोकले यही स्थानमा बुद्ध जन्मिएको उल्लेख अभिलेखसहितको शिला स्तम्भ ल्याएर आएको उनको भनाइ छ । राजा महाराजाको भ्रमणका बेला कुन ठाउँ जाने ? के हो भनेर पहिल्यै तय गरिएको हुन्छ, उनले भने, अशोक त बुद्ध जन्मस्थल जाने कुरामा ढुक्क देखिन्छन् । यसरी ढुक्क भएको ठाउँमा चिनो राखिँदैन । ईशापूर्व २ सय ४९ मा अशोकसँगै उनका गुरु उपगुप्त लुम्बिनी आएका थिए । बिडारीका अनुसार बुद्ध जन्मस्थल उत्खननका क्रममा उक्त ढुंगा भेटिएको थियो । कुन ठाउँमा कसरी र किन राखियो भन्ने कुराले धेरै तथ्य बाहिर निकाल्ने उनको भनाइ छ । लुम्बिनीमा रहेको प्राचीन मायादेवी मन्दिर उत्खनन गर्दा उक्त चिनो भेटिएको थियो । सन् १९९२ देखि १९९६ सम्म उत्खननका क्रममा ढुंगा भेटिएको हो । १९९६ को डिसेम्बरमा चिनो ढुंगा भेटिएको हो । मन्दिर उत्खनन गर्दा त्यहाँ १५ वटा कोठाजस्तो भेटिएको छ । बाहिरतिरका १२ कोठा ससाना छन् । बीचमा रहेका ३ कोठा अलि ठूला छन् । ठूलामध्ये पश्चिमतिरको कोठामा एउटा मठ बनाइएको छ । यो मठमाथि त्यो ढुंगा चिनो राखिएको थियो । मठमाथि राखिएको ढुंगाबाहेक मायादेवी मन्दिर उत्खननका क्रममा अरू कुनै ढुंगाका मूर्ति भेटिएको पाइएन, उनले भने, मठ छेउमा रहेको सानो खोपीमा दुईवटा ससाना ढुंगाका टुक्रा पाइएको थियो । तर, त्यो ढुंगामा कुनै संकेत, चिह्न थिएन । मिश्रपिण्डाश्म अर्थात् बालुवालगायत खुकुलो गरी जमेर बनेको मार्कर स्टोन (ढुंगा चिनो) ७० सेन्टिमिटर लामो, ४० सेमि चौडा र १० सेमि मोटाइ छ । उनका अनुसार यसलाई तेस्रो शताब्दी ईशापूर्वका इँटका सात तहको बेदीमाथि राखिएको अवस्थामा पाइएको हो ।अशोक स्तम्भका २६ शब्द ९० अक्षर छन् । त्यसमध्ये तेस्रो लाइनको पहिलो शब्द शिलाविगडभिचा र शिला थबे ब्राह्मी लिपिमा लेखिएको छ । दोस्रो शब्दको अर्थ शिला खम्बा भएको निष्कर्ष निस्के पनि पहिलो शब्द शिलाविगडभीचमा विद्वान्को राय एकमत हुन सकेन । त्यसबारे छलफल गर्न लुम्बिनी विकास कोषले सन् १९९८ मा काठमाडौंमा अन्तर्राष्ट्रिय गोष्ठी गर्यो । गोष्ठीमा नेपाल, भारत, श्रीलंका र पाकिस्तानका पुरातत्त्वविद्, विज्ञ, विशेषज्ञ र बौद्ध विद्वान् सहभागी थिए । उक्त गोष्ठीले शिलाविगडभिचाको अर्थ सम्राट् अशोकले जुन ठाउँमा बुद्ध जन्मेको भनेर ढुंगा राखिएको थियो, त्यही पूजा गरेका हुन् भनेर अर्थ लगाइएको पुरातत्त्वविद् बिडारीले बताए । यस्तै गोष्ठी लुम्बिनीमा पनि गरिएको थियो । त्यसले पनि त्यही नै निष्कर्ष निकालेको उनले बताए ।दुवै गोष्ठीमा एउटै निष्कर्ष कायम भएपछि सहभागी अन्तर्राष्ट्रिय टोलीले २० औं शताब्दीको महान् खोजीका रूपमा यसलाई घोषणा गर्न नेपाल सरकारसित आग्रह गरेको बिडारीले बताए ।"
जिम्मेवारी खोज्दै महिला जनप्रतिनिधि,"(अछाम)पञ्चदेवल विनायक नगरपालिका२ की वडा सदस्य शारदा नेपाली सामान्य साक्षर छिन् । चुलोचौको, खेतीपाती र मेलापातमा सीमित रहेकी उनलाई २ वर्षअघि स्थानीय तहको निर्वाचनमा एकीकृत समाजवादीबाट दलित महिला वडा सदस्यको उम्मेदवार बन्न प्रस्ताव आयो । राजनीतिबारे त्यति जानकार नभएकी शारदा सुरुमा त अलमल परिन् । अन्ततः परिवारको सल्लाहमा पार्टीले दिएको पदमा उम्मेदवार बनेर निर्वाचित पनि भइन् । वडा सदस्य भइसकेपछि आफूले के गर्नुपर्थ्यो ? जिम्मेवारी के हो ? भन्नेबारे उनी अहिलेसम्म जानकार छैनन् । वडा कार्यसमितिको बैठकमा आउने, टोलमा केही गतिविधि भए जानेबाहेक अरू काम उनले आजसम्म गर्नुपरेको छैन । वडाध्यक्षको जिम्मेवारी नै धेरै देखिन्छ । अध्यक्षले खटाएको काम गर्ने हो । कतै कार्यक्रम भए अध्यक्षले जानुस् भनेपछि जान्छु, उनले भनिन्, सुरुमा त कार्यक्रममा जाँदा आफ्नै परिचय दिन अप्ठेरो लाग्थ्यो । दलित समुदायको प्रतिनिधित्व गरेर निर्वाचित भएकी शारदालाई गाउँमा के योजना आयो ? बजेट के कस्तो छ ? भनेर सोध्नेहरू पनि प्रशस्तै छन् । तर बजेट छुट्याउने, योजना छुट्याउने ठाउँमा उनको पहुँच छैन । भोट माग्ने, हामीलाई योजना नदिने भनेर गुनासो त गर्छन् । तर हामी पनि जिम्मेवारी केही पाएनौं भनेर गुनासो नै गरिरहेका छौं, उनले भनिन् ।बान्नीगढी जयगढ गाउँपालिका१ गाज्राकी २८ वर्षीया पशुपति सुनार गत स्थानीय निर्वाचनमा कांग्रेसबाट दलित महिला सदस्य पदका लागि उम्मेदवार भइन् । कक्षा १० सम्म पढेकी उनलाई गाउँमा अरूभन्दा पढेलेखेकी र सामाजिक काममा अग्रसर भएको देखेपछि पार्टीको उम्मेदवार बनायो । त्यसपछि उनी बान्नगिढी जयगढ गाउँपालिकाको कार्यपालिका सदस्यमा पनि निर्वाचित भइन् । दलित र महिलाको प्रतिनिधित्व गर्दै कार्यपालिकामा गएकी उनी निर्वाचित भएको दुई वर्ष भइसक्दा पनि आफूले प्रतिनिधित्व गरेको वर्ग र समुदायका लागि केही गर्न नसकिएको गुनासो गर्छिन् । अहिले गाउँमा जाँदा हरेकका गुनासो मात्रै सुन्नुपर्छ, उनले भनिन्, कार्यपालिकामा कुरा उठायो भने महिला दलितका लागि आउने दिवसहरूमा अलिकति बजेट छुट्याउँछौं । अरू किन चाहियो भन्छन् । कहिले बजेट आउँछ, कस्ता योजना आउँछन् । हामीलाई केही पनि थाहा हुन्न ।मंगलसेन नगरपालिका८ का वडाध्यक्ष ज्ञानेन्द्र बोहरा भने योजना छनोटदेखि वडामा हुने हरेक क्रियाकलाप र बजेटबारे सबै सदस्यहरूलाई जानकारी गराएर जाने गरेको बताउँछन् । कार्यवाहक दिँदा पुरुष वडासदस्यलाई दिने गरेको छु । अरू सदस्यहरूसँग सल्लाह गरेर नै वडामा हुने गतिविधि सञ्चालन हुन्छन्, उनले भने, महिला जनप्रतिनिधिलाई पनि समान व्यवहार गरिएको छ । सीमान्तकृत समुदायको प्रतिनिधित्व गरेर निर्वाचित महिला जनप्रतिनिधिका लागि स्थानीय तहले क्षमता अभिवृद्धिका कुनै पनि कार्यक्रम अहिलेसम्म तय नगरेको बान्नीगढी जयगढ गाउँपालिकाकी उपाध्यक्ष बिन्दु रावलले बताइन् । सामान्य परिवेशबाट जनप्रतिनिधि चुनिएका महिलाले आफ्नो क्षमता विकासका लागि बोल्नुपर्छ भन्ने पनि थाहा पाएका छैनन् । आफैं बुझेर उनीहरूको क्षमता अभिवृद्धिका लागि बजेट छुट्याउन हाम्रा स्थानीय तह तयार छैनन्, उनले भनिन् । योजना छनोट र बजेट निर्माणका कुनै पनि चरणमा वडामा रहेका महिला सदस्यहरूको सहभागिता नहुने गरेको उनले बताइन् । नियमानुसार ७ चरण पूरा गरेर बजेट निर्माण हुनुपर्ने हो । तर यहाँ स्थानीय तहका केही समिति व्यक्ति र वडाध्यक्ष नै सर्वेसर्वा हुने भएकाले महिलाहरूको सहभागिता शून्य जस्तै छ, उनले भनिन्, कुनै पनि स्थानीय तहले बजेट निर्माण गर्दा सबै चरण पूरा गरेको जस्तो लाग्दैन । भनाइ र गराइमा धेरै फरक छ ।"
न्युयोर्कको पिचमा अल्झिएको विश्वकप,"(फ्लोरिडा)चार महिनाअघिसम्म न्युयोर्कस्थित नासाउ काउन्टीको मैदान खुला थियो । ट्वान्टी२० विश्वकप क्रिकेटलक्षित गरेर चार महिनामै यसलाई अन्तर्राष्ट्रिय क्रिक्रेट रंगशालाको स्वरुपमा ल्याइएको हो । यो ३४ हजार दर्शक क्षमताको छ । प्यारापिटको हिसाबमा राम्रो बने पनि यो रंगशालाको संरचना कामचलाउ मात्र हो । तर, यस रंगशालाभित्र रहेको कमजोर पिचले विवाद निम्त्याएको छ । पिचलाई लिएर विभिन्न राष्ट्रले गुनासो गरिसकेका छन् । त्यसमा भारत, आयरल्यान्डसहितका टोली छन् । अन्तर्राष्ट्रिय क्रिकेट परिषद् (आईसीसी) ले पनि पिच स्वभाविक हुन नसकेको स्वीकारिसकेको छ । भारत र आयरल्यान्डबीच बिहीबार भएको खेलको नतिजापछि आईसीसीले विश्वस्तरीय ग्राउन्ड्स टिम ले राम्रो पिच बनाउन निकै मिहिनेत गरिरहेको जनाएको थियो । शनिबार भारत र बंगलादेशबीचको वार्मअप (अभ्यास) खेलबाट यो रंगशाला सुरु गरिएको थियो । दक्षिण अफ्रिका र श्रीलंकाबीचको खेल यो मैदानमा पहिलो प्रतियोगितात्मक स्पर्धा थियो । दक्षिण अफ्रिकाले श्रीलंकालाई ७७ रनमा अलआउट गर्दै ६ विकेटको जित हात पारेको थियो । भारत र दक्षिण अफ्रिकाबीचको खेल पनि उस्तै रह्यो । आयरल्यान्डलाई ९६ रनमा अलआउट गर्दै भारतले ८ विकेटको जित निकालेको थियो । तर, कप्तान रोहित शर्मा ब्याटिङका क्रममा हातमा बल लागेपछि ५२ रनमा रिटायर्ड हर्ट भए । त्यसपछि न्युयोर्कको यो पिचको झनै आलोचना भयो ।पूर्वक्रिकेट हस्तीहरू भारतका सञ्जय मान्जेरकर र जिम्बावेका ग्रान्ट फ्लावरले पिचको आलाचना गरेका छन् । कमेन्टेटर हर्सा भोग्लेले न्युयोर्कको आउटफिल्ड पनि खेल्नलायक नरहेको जनाए । नयाँ भूमिमा सबैभन्दा राम्रो हिसाबमा क्रिकेटको परिचय यसरी दिनुपर्छ भन्ने छैन, भोग्लेले सामाजिक सञ्जाल एक्समा टिप्पणी गरेका छन् ।अमेरिका र वेस्ट इन्डिजले सयुक्त रूपमा यो विश्वकप आयोजना गरिरहेको छ । अमेरिकामा प्रारम्भका केही खेल हुनेछ भने अधिकांश खेल वेस्ट इन्डिजमै खेलाइने छ । अमेरिकामा पहिलो पटक भइरहेको विश्वकपको ९ खेल न्युयोर्कमा हुनेछ । अमेरिकामा क्रिकेट लोकप्रिय बनाउन र त्यसको ठूलो बजार हेरेर आयोजना जिम्मेवारी दिए पनि आईसीसीलाई न्युयोर्कको पिचले झस्काइरहेको छ । बहुप्रतीक्षित भारत र पाकिस्तानबीचको खेल आइतबार न्युयोर्कको यही मैदानमा हुँदै छ । भारत र पाकिस्तानको खेलअगाडि यो चिन्ताको विषय हो, भोग्लेले भनेका छन् । अमेरिकाले डालासमा दुई दिनअघि पाकिस्तानलाई सुपर ओभरमा स्तब्ध पारेपछि समूह ए मा आश्चर्यजनक नतिजा आउन सुरु भएको थियो । अब भारत र पाकिस्तानबीचको खेल प्रमुख प्रतिद्वन्द्वितामा मात्र सीमित भएन । भारतको विजयले पाकिस्तान बाहिरिन सक्छ र अमेरिका सुपर एट मा पुग्न सक्छ । नेपाल समावेश रहेको समूह डी अन्तर्गतका खेलमा शनिबार दक्षिण र न्युजिल्यान्ड, सोमबार बंगलादेश र दक्षिण अफ्रिका तथा समूह ए मा मंगलबार क्यानडाविरुद्ध पाकिस्तान तथा भारतविरुद्ध अमेरिकाको खेल पनि नसाउ काउन्टी क्रिक्रेट रंगशालामै हुँदै छ । क्यानडाको ऐतिहासिक जितक्यानडाले ट्वान्टी२० विश्वकपमा आयरल्यान्डलाई पराजित गर्दै ऐतिहासिक नतिजा निकालेको छ । न्युयोर्कमा शुक्रबार भएको खेलमा क्यानडाले पूर्ण राष्ट्र आयरल्यान्डलाई १२ रनले पराजित हरायो । एसोसिएट राष्ट्रले यस ट्वान्टी२० विश्वकपमा टेस्ट राष्ट्रलाई पराजित गरेको यो दोस्रो अवसर हो । अघिल्लो दिनमात्र अमेरिकाले पाकिस्तानलाई सुपर ओभरमा हराएको थियो । नेपाललाई सन् २०१४ को विश्वकपमा डोर्याएका पुबुदु दासानायकेको प्रशिक्षणमा रहेको क्यानडाले ७ विकेट गुमाई १ सय ३७ रन बनाएको थियो । निकोलस किर्तन र श्रेयस मोभ्भाले पाँचौं विकेटमा ७५ रनको साझेदारी गरेपछि क्यानडाले निकै कठिन विकेटमा चुनौतीपूर्ण स्कोर बनाएको हो । प्लेयर अफ द म्याच किर्तनले ३५ बल खेल्दै ३ चौका र २ छक्कासहित ४९ तथा मोभ्भाले ३६ बलमा ३ चौका प्रहार गरेर ३७ रन बनाए । आयरल्यान्डका क्रेग योङ र बेरी म्याककार्थीले २२ तथा मार्क एडायर र ग्यारेथ डेलानीले ११ विकेट लिए । जर्ज डरकेलले अविजित ३० रन बनाए पनि आयरल्यान्डले ७ विकेट गुमाई १ सय २५ रनमात्र बनाउन सक्यो । डकरेलले २३ बल खेल्दै २ चौका र १ छक्कासहित ३० र एडायरले २४ बल खेल्दै ३ चौका र १ छक्कासहित ३४ रन बनाए । क्यानडाका जेरेमी गोर्डन र डिलोन हेलिगरले २२ विकेट लिए । दिनका अन्य दुई खेलमा पनि अप्रत्याशित नतिजाजस्तै आयो । जहाँ बंगलादेशले श्रीलंकालाई २ विकेट र अफगानिस्तानले न्युजिल्यान्डलाई ८४ रनले हराए । लगातार दुई हारपछि श्रीलंकाको सुपर एट मा पुग्ने सम्भावना निकै कमजोर बनेको छ । डालासमा पहिला ब्याटिङ गरेको श्रीलंकाले ९ विकेट गुमाई १ सय २४ रनमात्र बनाउन सक्यो । ओपनर पाथुम निसन्काले ४७ रन बनाए । उनले २८ बलमा ७ चौका र १ छक्का प्रहार गरे । बंगलादेशका मुस्ताफिजुर रहमान र रिशाद हुसैनले ३३ विकेट लिए । रहमानले ४ ओभरमा १८ र हुसैनले ४ ओभरमा २२ रन खर्चे । बंगलादेशले एक ओभरअगाडि लक्ष्य पूरा गरेको हो । अन्तिम समयमा महमदुल्लाहले अविजित १६ रन बनाई बंगलादेशलाई पहिलो खेलमै विजय दिलाए । तोवहिद हृदयले ४० र लिट्टन दासले ३६ रन बनाए । हृदयले २० बल खेल्दै १ चौका र ४ छक्का तथा दासले ३८ बल खेल्दै २ चौका र १ छक्का प्रहार गरे । नुवान थुसाराले ४ ओभरमा १८ रन खर्चे पनि कुनै विकेट लिन सकेनन् । कप्तान वानिन्दु हसरंगाले ४ ओभरमा ३२ रन खर्चेर २ विकेट लिए । अर्को खेलमा रहमनुल्लाह गुर्बाजप्रेरित अफगानिस्तानले गुयानामा पहिला ब्याटिङ गर्दै ६ विकेट गुमाई १ सय ५९ रन बनायो । गुर्बाजले ५६ बल खेल्दै समान ५ चौका र छक्का प्रहार गरी ८० रन बनाए । अर्का ओपनर इब्राहिम जाद्रानले ४१ बलमा ३ चौका र २ छक्कासहित ४४ रन बनाए । यी दुईले १५ ओभरभित्र १ सय ३ रनको साझेदारी अफगानिस्तानलाई राम्रो सुरुआत दिलाएका थिए । अजमतुल्लाह ओमारजाईले १३ बलमा १ चौका र २ छक्कासहित २२ रन बनाए । न्युजिल्यान्डबाट ट्रेन्ट बोल्ट र म्याट हेनरीले २२ विकेट लिए । जवाफमा न्युजिल्यान्ड १५२ ओभरमै ७५ रनमा अलआउट भयो । ग्लेन फिलिप्सले १८ बलमा २ चौकासहित १८ र हेनरीले १७ बलमा १२ रन बनाए । फैजल्लाक फारुकी र कप्तान रशिद खानले ४४ विकेट लिए । ओपनिङ बलर फारुकीले १७ र रशिदले १७ रन खर्चे । मोहम्मद नाबीको नाममा २ विकेट रह्यो ।"
हेल्प नेपाल र पुलिस च्याम्पियन,"(काठमाडौं)टिपटप हेल्प नेपाल स्पोर्टस क्लब र नेपाल पुलिस क्लब आठौं प्रधानमन्त्री कप एनभीए महिला तथा पुरुष भलिबल लिग च्याम्पियन भएका छन् । त्रिपुरेश्वरस्थित राखेप कभर्डहलमा शनिबार सम्पन्न लिगको फाइनलमा दुवै टोलीले उपाधि रक्षा गरे । हेल्प नेपालले पुरुष र पुलिस क्लबले महिलातर्फको उपाधि जितेका थिए । हेल्प नेपालले अपराजित यात्रा फाइनल पुगेको गण्डकी प्रदेशलाई ३१ सेटमा हराएर उपाधि जित्यो । टोलीले लिग चरणमा भोगेको हारको बदला पनि लिएको छ । हेल्प नेपालले लिगमा गण्डकीसँगको खेलमात्र गुमाएको थियो । उक्त खेल गण्डकीले ३२ को प्रतिस्पर्धात्मक सेटमा जितेको थियो । फाइनलमा हेल्प नेपालले २५२२, २२२५, २५२०, २५२० को सेटमा नतिजा निकालेको थियो । च्याम्पियन भएसँगै हेल्प नेपालले ८ लाख रुपैयाँ पुरस्कार जितेको छ । गण्डकीले ४ लाख रुपैयाँ पायो ।महिलातर्फको फाइनल प्रतिस्पर्धात्मक बन्यो । बुटवलको एभरेस्ट भलिबल क्लबविरुद्धको फाइनलमा विभागीय टोली पुलिसले लगातार दुई सेट जितेर दुई सेट गुमाएको थियो । अन्तिम सेटमा पुनरागमन गर्दै पुलिसले उपाधि रक्षा गरेको हो । पुलिसले २५२१, २५२३, २०२५, २०२५, १५१२ ले फाइनल जितेको थियो । पुलिसले पनि एभरेस्टसँग लिग चरणको बदला लियो । लिगमा पुलिसविरुद्ध ३१ सेटमा विजय निकालेको एभरेस्ट अपराजित रही फाइनल पुगेको हो । पुलिस त्यही हारका कारण उपविजेता हुँदै उपाधि भिडन्तमा पुगेको थियो । उपाधिसहित पुलिसले ८ लाख र एभरेस्टले ४ लाख रुपैयाँ पुरस्कार जिते । पुरुषतर्फ नेपाल पुलिस क्लब तेस्रो हुँदै २ लाख जित्न सफल भयो । पुलिसले विभागीय प्रतिद्वन्द्वी आर्मीलाई ३१२९, १३२५, २२२५, २५२३, १५८ ले हराएको थियो । पुलिसका सफल बिक प्लेयर अफ द म्याच भए । महिलातर्फको तेस्रो स्थानको खेलमा एपीएफ क्लबले बाजी मार्यो । एपीएफले त्रिभुवन आर्मीविरुद्धको खेलमा २५१९, २५२०, २५१९ को सहज जित पाएको थियो । खेलमा एम राजा प्लेयर अफ द म्याच भइन् । हेल्प नेपालले २ लाख रुपैयाँ पुरस्कार पायो । प्रतियोगितामा हेल्प नेपालका मसुर राजा वतो र महिलातर्फ पुलिसकी उषा भण्डारी सर्वोत्कृष्ट खेलाडी भए । दुवैले जनही ५० हजार पुरस्कार पाए । विधागततर्फ हेल्प नेपालका टोपबहादुर थापा वेस्ट लिबेरो, एडनान खान वेस्ट सेटर र उत्सव खड्का बेस्ट प्रशिक्षक भए । गण्डकीका रमन कुमार वेस्ट सर्भर र सन्तोष वेस्ट स्पाइकर चुनिए भने पुलिसका सफल बिक बेस्ट ब्लकर भएका थिए । महिलातर्फ पुलिसले तीन विधाको उपाधि हत्यायो । शान्तिकला तामाङ वेस्ट लिबेरो, कमला पुन बेस्ट सेटर र रुपेश विष्ट वेस्ट प्रशिक्षक भए । एभरेस्टकी केपी अनुश्री बेस्ट स्पाइकर, एस सूर्या वेस्ट ब्लकर र एपीएफकी निरुता ठगुन्ना बेस्ट सर्भर चुनिएका थिए । विधागत उत्कृष्ट खेलाडीले जनही २० हजार रुपैयाँ पुरस्कार पाएका थिए । नेपाल भलिबल संघले आयोजना गरेको प्रतियोगिताका विजेतालाई राष्ट्रिय खेलकुद परिषदका सदस्यसचिव टंकलाल घिसिङ, संघका अध्यक्ष जितेन्द्रबहादुर चन्दलगायतले पुरस्कृत गरेका थिए ।"
आरसीटीले ग्रासरुट कार्यक्रम थप्ने,काठमाडौं (कास) अन्नपूर्ण आरसीटी क्लबले नयाँ तथा युवा फुटबल खेलाडी उत्पादनका लागि अझ परिष्कृत ग्रासरुट स्तरको प्रशिक्षण कार्यक्रम सञ्चालने गर्ने भएको छ । क्लबको आयोजनामा शनिबार पाँच महिना लामो पहिलो चरणको ग्रासरुट ट्रेनिङ कार्यक्रम सकिएको छ । समापनमा सहभागीलाई प्रमाणपत्र र पदक प्रदान गरियो । कुल १ सय ३० खेलाडीको सहभागिता रहेको प्रशिक्षण कार्यक्रममा २२ किशोरी थिए । ८ वर्षदेखि १४ वर्षसम्मका खेलाडीको सहभागिता रहेको कार्यक्रमलाई ९ फुटबल प्रशिक्षकले प्रशिक्षण प्रदान गरेका थिए । त्यसमा मुख्य प्रशिक्षक विराटकृष्ण श्रेष्ठ रहे । समापनमा क्लबका अध्यक्ष सुरेशकाजी शाक्यले थप ग्रासरुट कार्यक्रम गर्ने योजना रहेको बताए । काठमाडौंमा फुटबल खेलाडी उत्पादन गर्ने उद्देश्यले कार्यक्रमको आयोजना भएको हो । काठमाडौं महानगरको सहयोग तथा लैनचौर युवा क्लब र बाँसबारी क्लबको संयुक्त सहकार्यमा भएको कार्यक्रम गत वर्ष माघ महिनादेखि सुरु भएको थियो । आरसीटी नेपालको घरेलु फुटबलमा सर्वाधिक सफल क्लबमध्ये एक हो ।
महिला साफमा नेपाल सजिलो समूहमा,"काठमाडौं (कास) महिला साफ च्याम्पियनसिप फुटबलको शनिबार निकालिएको ड्र मा नेपाल अपेक्षाकृत सजिलो समूहमा परेको छ । बंगलादेशको ढाकामा भएको ड्र कार्यक्रममा प्रतियोगिताको समूह विभाजन भएको हो । त्यसमा नेपाल समूह बी मा परेको छ । यस समूहमा श्रीलंका, माल्दिभ्स र भुटान रहेको छ । प्रतियोगिता अक्टोबर १७ देखि ३० सम्म काठमाडौंमै हुँदै छ । प्रतियोगिताको समूह ए मा डिफेन्डिङ च्याम्पियन बंगलादेशसँगै भारत र पाकिस्तान रहेको छ । प्रत्येक समूहका शीर्ष दुई स्थानमा रहने टिमले सेमिफाइनल यात्रा तय गर्नेछ । शनिबार नै साफ यू२० को आयोजनास्थल पनि तय भएको छ । यो प्रतियोगिता काठमाडौंमै अगस्ट १६ देखि २८ सम्म हुनेछ । साफ यू१७ भने भुटानमा सेप्टेम्बर १८ देखि २८ सम्म हुनेछ ।"

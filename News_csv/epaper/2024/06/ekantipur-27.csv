शीर्षक,विवरण
एसईई नतिजा आज,"जुन विषयमा एनजी भएको हो सोही विषयमा मात्र परीक्षा दिए हुन्छ । दुई विषयभन्दा बढीमा एनजी आए अर्को वर्ष सम्बन्धित विषयको मात्र परीक्षा दिन पाइने व्यवस्था निर्देशिकामा गरिएको छ । यस्ता विद्यार्थीले ३ वर्षसम्म वार्षिक परीक्षामा सहभागी हुन पाउनेछन् । उक्त पद्धतिअनुसार गत वर्षदेखि नै कक्षा १२ को नतिजा सार्वजनिक हुँदै आएको छ । जसअनुसार परीक्षा दिएका मध्ये करिब ५० प्रतिशत विद्यार्थी मात्रै ग्रेडिङमा पर्दै आएका छन् । ग्रेडिङमा परेका विद्यार्थी मात्रै माथिल्लो कक्षामा भर्ना र पठनपाठन गर्न योग्य ठहरिन्छन् । यसअघि सैद्धान्तिक र प्रयोगात्मकतर्फको प्राप्तांक जोडेर ३५ अंक ल्याए पनि विद्यार्थी ग्रेडसिट प्राप्त गर्थे । अबदेखि सैद्धान्तिक र प्रयोगात्मकको छुट्टाछुट्टै ग्रेडिङ हुने व्यवस्था गरिएको हो । नयाँ पाठ्यक्रमले गणितसहितका प्रत्येक विषयमा २५ पूर्णाङ्कको प्रयोगात्मक परीक्षा हुने र बाँकी ७५ पूर्णाङ्कको सैद्धान्तिक परीक्षा हुने व्यवस्था गरेको हो । प्रयोगात्मक परीक्षा भने विद्यालयले नै सञ्चालन गरेर प्राप्तांक बोर्डमा पठाएका छन् । बोर्डले अंकलाई ग्रेडमा रूपान्तरण गरेर नतिजा सार्वजनिक गर्नेछ ।विद्यालय तहमा २०७२ देखि लेटर ग्रेडिङ पद्धति सुरु भएको हो । २०७८ मा पाठ्यक्रम विकास केन्द्रले निर्देशिका संशोधन गरेर ग्रेडिङ हुन न्यूनतम ३५ प्रतिशत अंक ल्याउनुपर्ने व्यवस्था गरेको थियो । एसईईमा गत वर्षसम्म पुरानो पाठ्यक्रमकै आधारमा अध्ययन गरेका विद्यार्थी सहभागी भएकाले उनीहरूको हकमा संशोधित निर्देशिका लागू भएको थिएन । गत चैत १५ देखि २७ गतेसम्म सञ्चालित परीक्षामा ४ लाख ७५ हजार परीक्षार्थी सहभागी थिए । तीमध्ये ४ लाख ४९ हजार साधारण धारतर्फका विद्यार्थी हुन् । १५ हजार प्राविधिक धारतर्फका विद्यार्थी छन् । करिब ८ हजार विद्यार्थी परीक्षामा अनुपस्थित रहेको बोर्डले जनाएको छ । नतिजा सार्वजनिक भएलगत्तै ईकान्तिपुरमा समेत हेर्न मिल्ने व्यवस्था गरिएको छ । विद्यार्थी अभिभावकले सिम्बोल नम्बर, मोबाइल नम्बरसहित र जिल्ला छनोट गरी आफ्नो नतिजा ईकान्तिपुरबाट प्राप्त गर्न सक्नेछन् ।"
"सचिवदेखि मुख्य सचिवविरुद्ध मुद्दाको शृंखला, रेकर्ड नै बन्यो","निजामती क्षेत्रका अगुवा तथा पूर्वमुख्य सचिवहरू यस्ता घटनाले तत्कालका लागि कर्मचारीहरूको मनोबल कमजोर बनाए पनि सुध्रने अवसरका रूपमा लिनुपर्ने बताउँछन् । लोक सेवा आयोगका पूर्वअध्यक्ष उमेश मैनालीले सचिव तथा मुख्य सचिव नियुक्तिको निर्णयकर्ता पनि जवाफदेही हुनुपर्ने तर्क गरेका छन् । पूर्वगृह सचिवसमेत रहेका मैनालीले नियुक्ति नै अस्वाभाविक भएकाले निर्णयकर्ताले जवाफ दिनुपर्ने धारणा अघि सारेका हुन् । उक्त घटनाले इमानदार कर्मचारीको शिर निहुरिएको उनले बताए । मुख्य सचिवमाथि नै भ्रष्टाचारको मुद्दा लागेपछि अब प्रधानमन्त्रीले भन्ने गरेको सुशासन र नैतिकता कहाँ गयो ? उनले प्रश्न गरे ।अख्तियार दुरुपयोग अनुसन्धान आयोगको प्रतिवेदनअनुसार चालु वर्षको साउनदेखि चैतसम्म राजनीतिकर्मी, मनोनीत पदाधिकारी, व्यवसायी तथा जनप्रतिनिधिसहित ८ सय १९ जनाविरुद्ध मुद्दा दायर गरिएको छ । तीमध्ये निजामती सेवाका कार्यालय सहयोगीदेखि सचिवसम्म २ सय ११ जनाविरुद्ध मुद्दा परेको छ । त्यस्तै अख्तियारको गत चैतसम्मको तथ्यांकअनुसार पछिल्लो एक वर्षमा शाखा अधिकृत र इन्जिनियरहरू ५५ जनाविरुद्ध भ्रष्टाचारको मुद्दा चलाइएको अख्तियारले जनाएको छ । यस अवधिमा ३८ जना लेखापालविरुद्ध विशेष अदालतमा मुद्दा दर्ता गरिएको छ । लेखा अधिकृत, उपसचिव, शाखा अधिकृत र इन्जिनियरहरू प्रायः स्थानीय तहका रहेका छन् । निजामती किताबखानाको तथ्यांक अनुसार निजामती सेवाका २ सय ३१ जना कर्मचारी भ्रष्टाचारलगायतका विभिन्न घटनामा निलम्बनमा परेका छन् ।तर यस वर्ष बहालवाला मुख्य सचिव अर्याल, उपराष्ट्रपति कार्यालयका सचिव (तत्कालीन गृह सचिव) टेकनारायण पाण्डे, उद्योग वाणिज्य तथा आपूर्ति मन्त्रालयका सचिव (तत्कालीन सञ्चार सचिव) कृष्णबहादुर राउत भ्रष्टाचार, किर्तेसहितका मुद्दामा प्रतिवादी हुन् । अर्यालविरुद्ध विशेष अदालतमा भ्रष्टाचार मुद्दा दायर भएको छ । नक्कली भुटानी शरणार्थी प्रकरणमा चारवटा अभियोगसहित मुद्दा दायरपछि पाण्डे हाल अदालतकै आदेशमा पुर्पक्षका लागि कारागारमा छन् । बालुवाटारको ललिता निवासको सरकारी जग्गा किर्ते गरेर व्यक्तिका नाममा लैजाने कसुरमा राउतविरुद्ध जिल्ला अदालत काठमाडौंमा मुद्दा विचाराधीन छ । भ्रष्टाचार अभियोगबाहेक अरू कसुरमा संलग्न रहे कर्मचारी निलम्बन गर्नेनगर्ने भन्नेबारे कानुनमा उल्लेख नभएपछि यसको नाजायज लाभ राउतले उठाएका छन् । कानुनको छिद्रका कारण राउत निलम्बनबाट उन्मुक्ति पाउने मात्र होइन, सचिव पदमै बहाल छन् । सचिव राउतलाई २०८० असारमा पक्राउ गरिएकामा केही दिनपछि अदालतको आदेशमा छाडिएको थियो । उनलाई विराटनगर जाने क्रममा विमानस्थलबाट पक्राउ गरेकामा कर्मचारीले विरोध गरेका थिए । उनी हाल उद्योग वाणिज्य मन्त्रालयमा सचिव छन् । उनीविरुद्ध किर्तेको अभियोगमा काठमाडौं अदालतमा मुद्दा विचाराधीन छ ।अर्का सचिव मधु मरासिनी भने पेमेन्ट गेटवेका उपकरण खरिदमा भ्रष्टाचार मुद्दामा निलम्बनमा परे पनि विशेष अदालतबाट सफाइ पाएर पदमै फर्किएका छन् । हाल उनी अर्थ सचिव छन् । पूर्वसचिवहरू भीम उपाध्याय, सञ्जय शर्मा, गजेन्द्र ठाकुर, शिशिर ढुंगाना, शंकरप्रसाद अधिकारी, रामकुमार श्रेष्ठमाथि अनियमितता र भ्रष्टाचारको अभियोग लाग्यो ।मरासिनीमाथि अर्थ मन्त्रालयको बजेट शाखाको प्रमुख एवं सहसचिव हुँदा नेसनल पेमेन्ट गेटवे खरिदको अनियमितता गरेको अभियोग लगाइएको थियो । उनले विशेष अदालतबाट सफाइ पाएर अर्थ सचिवको कार्यभार सम्हालिरहेका छन् । पूर्वसचिव भीम, गजेन्द्र र सञ्जयमाथि मेलम्ची खानेपानी आयोजनामा अनियमितता गरेको अभियोगको मुद्दा विशेष अदालतमा विचाराधीन छ । उनीहरू तीनै जना खानेपानी मन्त्रालयका पूर्वसचिव हुन् । अख्तियारले मेलम्चीका पूर्वकार्यकारी निर्देशकहरू घनश्याम भट्टराई, सूर्यराज कँडेल र रामचन्द्र देवकोटा तथा तत्कालीन बोर्ड सदस्य एवं सहसचिव रुद्रसिंह तामाङ, बोर्ड सदस्य मुकुन्दप्रसाद पौडेलविरुद्ध विशेष अदालतमा मुद्दा दायर गरेको छ । अख्तियारले पूर्वसचिव शिशिरकुमार ढुंगाना र शंकरप्रसाद अधिकारी, पूर्वसहसचिव जीवन प्रकाश सिटौला, सहसचिव बुद्धिसागर लामिछानेविरुद्ध वाइडबडी जहाज खरिदमा भ्रष्टाचार गरेको अभियोगमा विशेष अदालतमा मुद्दा दायर गरेको छ । पूर्वसचिव रामकुमार श्रेष्ठ अकुत सम्पत्ति आर्जन गरेको अभियोगमा दोषी ठहर भइसकेका छन् ।पूर्वसचिव रामेश्वर खनाल राजनीतिक नेतृत्व नसुधारिएसम्म कर्मचारीतन्त्रभित्र यस्ता समस्या आइरहने बताउँछन् । मुलुकमा आधिकारिकभन्दा पनि अदृश्य शक्तिको दबाब र प्रलोभनमा निर्णय हुने गरेको प्रसंग जोड्दै पूर्वसचिव खनालले इमान्दारिताको कदर हुन छाडेपछि बेइमानीहरू बढ्दै गएको बताए । आफू पदमा बसिरहन वा व्यक्तिगत फाइदाका लागि कर्मचारीले राजनीतिक नेतृत्वको चाकडी गर्ने प्रवृत्ति रहेसम्म यस्ता घटना भइरहने तर्क उनले गरे । उनी भन्छन्, गलत कामलाई प्रश्रय दिने राजनीतिक नेतृत्व र ट्रेड युनियनको दबदबा कायम रहने र कानुनले नचिनेको अदृश्य शक्तिको दबाबमा निर्णय गर्ने प्रवृत्तिको अन्त्य हुनुपर्छ । त्यसो नहुँदा कर्मचारी पनि लोभमा पर्ने र दबाबमा फस्ने गरेको कर्मचारीहरूकै दाबी छ ।पछिल्लो समय मुख्य सचिव अर्यालसँगै अर्थ मन्त्रालयका सहसचिव रितेश शाक्यमाथि पनि अन्तःशुल्क स्टिकर छपाइ निर्णयमा सहभागी भएर भ्रष्टाचार गरेको अभियोग लगाइएको छ । प्रशासन सेवाका सहसचिव शाक्य खानेपानी मन्त्रालय, आन्तरिक राजस्व विभागका महानिर्देशक हुँदै अहिले अर्थ मन्त्रालयको बजेट महाशाखा प्रमुख भएका बेला मुद्दा दायर गरिएको हो । स्टिकर प्रकरणमा हाल भन्सार विभागका उपमहानिर्देशक टंक पाण्डे र उपसचिव गणेशविक्रम शाही तथा शाखा अधिकृत रवीन्द्र पौडेलविरुद्ध मुद्दा दर्ता गरिएको छ । पाण्डे र शाक्य आन्तरिक राजस्व विभागमा रहेका बेला अन्तःशुल्क स्टिकर छपाइको निर्णय भएको थियो । सुरक्षण मुद्रणकै तत्कालीन लेखा अधिकृत विष्णुप्रसाद गौतम र हरिबल्लभ घिमिरेविरुद्ध पनि स्टिकर प्रकरणमा मुद्दा चलाइएको छ ।मुख्य सचिव अर्याल भने भ्रष्टाचारको अभियोग लागेका अहिलेसम्मकै उच्च तहको निजामती कर्मचारी हुन् । अन्तःशुल्क स्टिकर छपाइमा अनियमितता गरेको अभियोग लगाइएको छ । मुख्य सचिव सचिवहरूको निजामती प्रशासनको कमान्डर हुन भने उनले मन्त्रिपरिषद्को बैठकको निर्णय माइन्युट प्रमाणित गर्नुपर्छ । मन्त्रिपरिषद्मा लैजाने प्रस्ताव केलाउने जिम्मेवारी पनि मुख्य सचिवको हो । यो घटनाले राजनीतिक नेतृत्वले मुख्य सचिव नियुक्ति प्रक्रिया र व्यक्तिको विगतमाथि समेत ख्याल गर्न दबाब सिर्जना गरेको छ । यो घटनाले मुलुकमा भ्रष्टाचारको जालो कुन तहसम्म रहेछ भन्ने नयाँ बहस सुरु भएको छ । पूर्वमुख्य सचिव विमल कोइराला कर्मचारीले दृश्य, अदृश्य शक्तिको दबाबमा निर्णय प्रक्रियामा हस्ताक्षर गर्नु गलत भएको बताउँछन् । कर्मचारी जोडिएको एकपछि अर्को अनियमित घटनामा तानिनु दुर्भाग्य भएको उनले बताए । कोइराला भन्छन्, प्रशासन व्यवस्था झन् कमजोर हुने खतरा बढेको छ । कसैसँग सम्झौता नगरी कानुनको परिधिमा रहेर निर्णय गर्न उनले कर्मचारीलाई सुझाव दिए ।"
बाढीपहिरो र चट्याङले दुई दिनमै २१ को मृत्यु,"विराटनगर जलमग्नडुबानका कारण विराटनगरका विभिन्न वडाका २ सय ६९ घरका १२ सय ५ जना विस्थापित भएका छन् । उनीहरूलाई विद्यालय, सामुदायिक भवनलगायत सुरक्षित स्थानमा सारिएको मोरङ प्रहरीले जनाएको छ । डुबानका कारण बुधबार कोशी राजमार्गभित्रका अधिकांश सडकमा आउजाउ अवरुद्ध भएको थियो । सडकको सतहभन्दा अग्ला नाला निर्माण हुँदा पानीले निकास नपाएर हरेक वर्ष विराटनगर डुबानमा पर्दै आएको हो । पूर्वको सिंघिया र पश्चिमको बस्ता, केसलिया खोलाको पानी नगर क्षेत्रमा पस्दा पनि डुबानको समस्या बढेको छ । डुबानकै कारण बुधबार महानगरका अधिकांश विद्यालय बन्द रहेको निजी तथा आवासीय विद्यालय अर्गनाइजेसन (प्याब्सन) मोरङका अध्यक्ष प्रेम सुवालले बताए । विराटनगरका मेयर नागेश कोइरालाले एसियाली विकास बैंकलगायत विभिन्न दातृ निकायको सहयोगमा सडक र नाला निर्माण गरिँदा पानी निकासको विकल्प नखोजिएका कारण डुबानमा पर्दै आएको दाबी गरे ।"
मेलम्चीको पानी बन्द गरेर विकल्प खोजिँदै,"धाप ड्यामबाट मंगलबारदेखि पानी ल्याउन सुरु गरिसकिएको बताउँदै उनले सुन्दरीजलस्थित पानी प्रशोधन केन्द्रमा प्रशोधन गरेर वितरण गरिने जानकारी दिए । मनसुन सक्रिय भएपछि वाग्मतीमा पनि पानी बढ्ने भएकाले थप ६ करोड लिटर ल्याउन सकिन्छ भन्नेमा छौं, उनले भने, यसो गर्न सकिए धेरै सहज हुनेछ । मेलम्ची, याङ्ग्री र लार्के खोलाबाट नियमित रूपमा पानी नआएसम्म पानीको समस्या यस्तै भइरहने उनको भनाइ छ । असार १ देखि मेलम्चीको पानी काठमाडौं ल्याउन बन्द गर्ने भनिएको थियो । तर, मनसुन सक्रिय नभएपछि बन्द भएको थिएन । सोमबार बाढी आएर पानी धमिलिएपछि बन्द गरिएको मेलम्ची खानेपानी विकास समितिका कार्यकारी निर्देशक रत्न लामिछानेले बताए । बाढीले मुहानसम्म पुग्ने अस्थायी रूपमा बनाएको बाटो बगाइदिएको छ, त्यसैले मनसुन नरोकिँदासम्म पानी पठाउन बन्द गरिएको हो, उनले भने, सबैको सहयोग पाए दसैंअघिसम्म फेरि काठमाडौंमा पानी पठाउनेछौं । उनका अनुसार असोजसम्मका लागि पानी बन्द गरिएको हो । खडेरी परिरह्यो, काठमाडौंमा पानीका मूल सुकेर समस्या भयो भने सबैको सहयोगमा बाढी नआएको खण्डमा पानी ल्याउन समस्या हुने छैन, उनले भने, त्यसका लागि खोलामा धमिलो पानी आउनुभएन । २०७८ असारको बाढीले मेलम्ची मुहान क्षेत्रलाई क्षति गरेपछि काठमाडौं उपत्यकामा निरन्तर पानी वितरण हुन सकेको छैन । गत असारमा बन्द गरिएको मेलम्चीको पानी ६ महिनापछि अर्थात् गत माघ १ देखि उपत्यकामा वितरण गरिएको थियो । तीन वर्षदेखि मेलम्चीको पानी सुक्खा मौसममा मात्र काठमाडौंमा वितरण हुँदै आएको छ । हरेक बर्खामा मेलम्चीको मुहानमा पानी पथान्तरणका लागि बनाइएको इन्टेक (हेडवर्क्स क्षेत्र) बाढीको चपेटामा पर्ने गरेको छ । मुहान सुरक्षित ठाउँमा छैन । जुनसुकै बेला आउने बाढीले मुहान पुर्ने खतरा छ । यसलाई सुरक्षित ठाउँमा सार्ने गरी डिजाइन हुने भएको छ । त्यसका लागि डिजाइन गर्ने गरी अन्तर्राष्ट्रिय परामर्शदाता एक साताभित्र छनोट गर्ने तयारी रहेको समितिका कार्यकारी निर्देशक लामिछानेले बताए । काठमाडौंमा बाह्रै महिना पानी ल्याउन मिल्ने गरी अहिले भएको स्थानबाट माथितर्फ सर्कथली क्षेत्रमा ८ सय मिटर दूरीमा इन्टेक सार्ने तयारी छ । दोस्रो र तेस्रो चरणमा याङ्ग्री र लार्के खोलाबाट थप १७१७ करोड लिटर पानी ल्याइनेछ । तीन चरण गरेर दैनिक ५१ करोड लिटर पानी काठमाडौं ल्याउने भनिए पनि योजना पूरा भएको छैन । मेलम्ची खानेपानीका लागि काठमाडौं उपत्यकामा १ हजार ७ सय किमि नयाँ पाइपलाइन विस्तार गरिसकिएको छ । स्वयम्भू, ताहाचल, बालुवाटार, विशालनगर, पानीपोखरी, मन्डिखाटार र चाबहिल क्षेत्रमा ७ सय ६० किमिमध्ये ७ सय किमि पाइप बिछ्याइएको मेलम्ची उपआयोजना२ ले जनाएको छ ।"
गोर्खा मिडियामा रकम प्रवाह गर्ने ४ सहित ९ सहकारीको विवरण माग,"(काठमाडौं)सहकारी बचत अपचलन छानबिन गर्न बनेको संसदीय विशेष समितिले गितेन्द्र बाबु (जीबी) राई अध्यक्ष रहेको गोर्खा मिडिया नेटवर्क प्रालिमा रकम प्रवाह गर्नेसहित ९ वटा सहकारीका कागजात झिकाउने निर्णय गरेको छ । संसदीय विशेष समितिको बुधबार बसेको बैठकले गोर्खा मिडियामा प्रवाह गर्ने सहकारीहरूको सञ्चालक समितिको विवरण, लेखापरीक्षण प्रतिवेदन, पछिल्लो साधारणसभाको प्रतिवेदन र अन्य वित्तीय विवरण झिकाउने निर्णय गरेको हो । सहकारी संस्थाको बचत दुरुपयोग सम्बन्धमा संसदीय छानबिन विशेष समितिका सभापति सूर्य थापाले ९ वटा सहकारी संस्थाबाट ती कागजात झिकाउने निर्णय भएको जानकारी दिए । समितिको कार्यविधिको अनुसूची २ मा रहेका ९ वटा सहकारी संस्थाका सन्दर्भमा हामीले सम्बन्धित निकायबाट कागजात माग गर्ने निर्णय गरेका छौं । ती सहकारीको पछिल्लो साधारणसभाको प्रतिवेदन विवरण, लेखापरीक्षण प्रतिवेदन, सञ्चालक समितिको विवरण, लेखा सुपरिवेक्षण समिति र त्यसको प्रतिवेदन, अन्य आवश्यक वित्तीय विवरण र विभिन्न सहकारीमार्फत गोर्खा मिडिया नेटवर्कमा प्रवाह भएको रकमको स्थितिसमेत ६ वटा बुँदामा ९ वटा सहकारीका कागजात माग गर्ने निर्णय गरेका हौं, उनले भने ।प्राप्त कार्यादेशअनुसार विभिन्न सहकारीबाट करोडौं रकम प्रवाह भएको गोर्खा मिडियाका विषयमा संसदीय छानबिन विशेष समितिको चासो केन्द्रित भएको पनि सभापति थापाले बताए । गोर्खा मिडिया नेटवर्क प्रालिमा विभिन्न सहकारीबाट प्रवाह भएको रकमका सन्दर्भमा हाम्रो चासो केन्द्रित छ । हामीलाई कार्यादेशमा पनि त्यही कुरा उल्लेख छ, हामी त्यसमा अगाडि बढेका छौं, थापाले भने । प्रहरी, सहकारी कार्यालय र स्थानीय तहले गरेको छानबिन प्रतिवेदनले काठमाडौंको स्वर्णलक्ष्मी, बुटवलको सुप्रिम, चितवनको साहारा र पोखराको सूर्यदर्शन सहकारीबाट मात्र जीबी अध्यक्ष रहेको गोर्खा मिडिया नेटवर्कमा सिधै कम्तीमा ९५ करोड ८१ लाख रुपैयाँ सारिएको देखाएको छ । सहकारीको ८० करोड ३१ लाख रुपैयाँ सार्दा उपप्रधान तथा गृहमन्त्री रवि लामिछाने गोर्खा मिडियाको सञ्चालक र प्रबन्ध निर्देशक थिए । संसदीय समितिको कार्यविधिमा गोर्खा मिडिया नेटवर्क प्रालिलगायत अन्य कम्पनी वा संस्थाहरूमा प्रवाह भएको रकमको स्थितिसम्बन्धी बैंकिङ कारोबार र त्यससँग सम्बन्धित तथ्य र प्रमाणका साथै समितिले उपयुक्त ठानेका अन्य सूचना, तथ्यांक, प्रतिवेदन विश्लेषण वा प्रमाण झिकाउन सक्ने उल्लेख छ । समितिको कार्यविधिको अनुसूची २ मा सर्वसाधारणले जम्मा गरेको बचत रकम गोर्खा मिडियामा पठाउनेसहित ९ सहकारीको नाम छ । जसमा आइडियल यमुना बहुउद्देश्यीय संस्था, इमेज बचत तथा ऋण सहकारी संस्था लि, साहारा बचत तथा ऋण सहकारी, समानता बचत तथा ऋण सहकारी, सानो पाइला बचत तथा ऋण सहकारी, सुप्रिम बचत तथा ऋण सहकारी, सूर्यदर्शन बचत तथा ऋण सहकारी, सुमेरु बचत तथा ऋण सहकारी र स्वर्णलक्ष्मी बचत तथा ऋण सहकारी रहेका छन् । समितिले छानबिन गर्दै जाँदा यस्तो समस्या देखिएका अन्य सहकारीको पनि छानबिन हुन सक्ने कार्यविधिको अनुसूची २ मा उल्लेख छ । सभापति थापाले समस्याग्रस्त र सार्वजनिक रूपमा प्रश्न उठेका सहकारी संस्थाका सम्बन्धमा प्राप्त कागजातको अध्ययन भइरहेको पनि जानकारी दिए । यसअघि सहकारी समस्याका सम्बन्धमा छानबिन गर्न बनेका समितिका प्रतिवेदन झिकाएर पनि अध्ययन गर्ने काम जारी रहेको उनको भनाइ थियो । सहकारीमा देखिएका समग्र समस्याको अध्ययन पनि भइरहेको र निश्चित सहकारी केन्द्रित भएर पनि छानबिन प्रक्रिया अगाडि बढेको उनले बताए । समितिको बुधबारको बैठकले कार्यविधिको अनुसूची २ मा नाम उल्लेख भएका सहकारी केन्द्रित भएर निर्णय गरेको र ती ९ सहकारीका कागजात मागिएको जनाउँदै तत्कालका लागि कागजात बुझाउने समयसीमा भने नतोकिएको उनले प्रस्ट पारे । छिटो कागजात नबुझाए समयसीमा तोकेरै कागजात बुझाउन ताकेता गरिने उनकोभनाइ छ । समितिले सत्यतथ्य पत्ता लगाउने सभापति थापाले बताए ।"
आसन्न बर्खामा भूकम्पपीडितको सरोकार,"जाजरकोटमा गत वर्ष कात्तिक १७ मा गएको भूकम्पबाट पीडित भएकालाई सरकारको उपेक्षा उदेकलाग्दो छ । भूकम्पबाट घर भत्किएको झन्डै आठ महिना हुँदै गर्दा अस्थायी आवास निर्माणकै दोस्रो किस्ता सरकारले उपलब्ध गराउन थालेको छैन । करिब १५ सय परिवार त अझै त्रिपालमै छन् । नयाँ घर पुनर्निर्माणका लागि सरकारले कार्यविधि नै बनाउन बाँकी छ । सरकारले पुनर्निर्माणलाई प्राथमिकता नदिँदा भूकम्पपीडितका लागि यो बर्खायाम मात्र होइन, आउँदो हिउँदसमेत कष्टकर बन्ने निश्चितप्रायः छ । जाजरकोटको रामीडाँडा केन्द्र बनाएर गएको ६४ म्याग्निच्युडको भूकम्प र त्यसपछिका परकम्पले जाजरकोट, रुकुम पश्चिम र सल्यानमा गरी ६० हजारभन्दा बढी घरमा क्षति गरेको थियो । घर भत्किएर त्रिपालको ओत लागेका पीडितका लागि सरकारले अस्थायी आवास बनाउन ५० हजार रुपैयाँ अनुदान दिने कार्यविधि ल्याएको थियो । स्वघोषणासहितको निवेदन र वडा कार्यालयको सिफारिसका आधारमा लाभग्राही कायम भएपछि पहिलो किस्ता २५ हजार उपलब्ध गराउने व्यवस्था कार्यविधिमा छ । भूकम्पबाट बढी प्रभावित जाजरकोटमा ४२ हजार ५ सय २१ लाभग्राहीमध्ये ३९ हजार १ सय ११ ले अस्थायी आवासको पहिलो किस्ता २५ हजार पाएका छन् । अहिलेसम्म ३४ हजार ७ सय १० वटा अस्थायी टहरा बनेका छन् । करिब १९ सय परिवार पुरानै चर्किएको घरमा फर्किएका छन्, अरू त्रिपालमा छन् । रुकुम पश्चिममा २८ हजार ३४ र सल्यानमा ५ सय ८० लाभग्राहीले अस्थायी आवासका लागि सम्झौता गरेका छन् । अस्थायी आवासका लागि सम्झौता गरेका प्रायः सबैले पहिलो किस्ता अनुदान पाइसकेका छन् । दोस्रो तथा अन्तिम किस्ताको अनुदान भने कसैले पनि पाएका छैनन् । पहिलो किस्ता लिएर निर्माण सुरु गरी छाउनुअघि वा निर्माण सम्पन्न गरी लाभग्राहीले निवेदन दिएपछि वडाध्यक्षले बाँकी रकम दिन उपयुक्त छ भनी सिफारिस गरेपछि अन्तिम किस्ता २५ हजार उपलब्ध गराउनुपर्छ । तर त्यसका लागि विपद् व्यवस्थापन पोर्टलमा लाभग्राहीको भत्किएको घर र अस्थायी आवासको तस्बिरसहित विवरण प्रविष्ट गर्नुपर्छ । तर लाभग्राही विवरण पोर्टलमा राख्ने काम नै सकिएको छैन । यसमा प्रक्रियागत झन्झट, वडा कार्यालय र स्थानीय तहमा कर्मचारी अभाव, इन्टरनेट समस्याजस्ता कारण देखाउने गरिएको छ । यस्तो चरम ढिलासुस्तीले भूकम्पपीडितलाई थप पीडित बनाएको छ । पूरा अनुदान नपाउँदा ऋण लिएर अस्थायी टहरा बनाएका भूकम्पपीडित बढी मर्कामा परेका छन् । त्यसैले अस्थायी आवास निर्माणको बाँकी किस्ता अनुदान सरकारले अविलम्ब उपलब्ध गराउनुपर्छ । अस्थायी टहरा निर्माण प्रक्रिया नै ढिलो सुरु हुँदा गएको हिउँदमा धेरै भूकम्पपीडितले त्रिपालभित्र कठ्यांग्रिनुपरेको थियो । अत्यधिक चिसोले सिर्जित स्वास्थ्य समस्याका कारण केही भूकम्पपीडितको ज्यानै गएको थियो । गर्मी सुरु भएपछि टिनको छाना भएको अस्थायी टहरामा बस्न सकसपूर्ण बनेको छ । हावाहुरीसहित भीषण वर्षा भइहाले अस्थायी टहराको बास जोखिमपूर्ण हुन्छ । त्यसैले सरकारले जतिसक्दो छिटो स्थायी घर निर्माण प्रक्रिया अघि बढाइदिनुपर्ने खाँचो छ । सरकारले भूकम्प प्रभावित क्षेत्रमा पुनर्निर्माणका लागि आगामी आर्थिक वर्षका लागि २१ अर्ब ६० करोड रुपैयाँ छुट्याएको छ । आवास पुनर्निर्माण अनुदान कति मात्रामा कुन आधारमा कसरी लक्षित परिवारलाई उपलब्ध गराउने भन्ने कार्यविधि बनाउन बाँकी नै छ । भूकम्प गएको करिब आठ महिना भइसक्दा आवास पुनर्निर्माणको अनुदानसम्बन्धी कार्यविधि नबनाइनुले नै पीडितप्रति राज्यको चरम बेवास्ता प्रस्ट्याउँछ ।पुनर्निर्माणका लागि अनुदान सरकारबाट तत्काल प्राप्त नहुने देखेपछि र अस्थायी टहरामा बस्न समस्या भएपछि कतिपय भूकम्पपीडितले आफैं घर बनाउन थालेका छन् । आफैं घर बनाउनेलाई पनि डकर्मी, सिकर्मीलगायत जनशक्तिको अभाव छ । नक्सापासजस्ता काममा प्रक्रियागत सुस्ती पनि छ । भूकम्प प्रभावित क्षेत्रमा सिकर्मी, डकर्मी जस्ता जनशक्ति उत्पादनतर्फ सरकारले ध्यान दिनुपर्ने खाँचो छ । भूकम्पपीडितका लागि नक्सापास, अनुदान प्राप्तिका प्रक्रियालाई सरल बनाइनुपर्छ । आवास पुनर्निर्माणको अनुदानसम्बन्धी कार्यविधि सरकारले जतिसक्दो छिटो बनाएर कार्यान्वयनमा ल्याउनुपर्छ । निजी आवाससँगै विद्यालय र सरकारी कार्यालयहरूको भवन निर्माण पनि सुरु गरिहाल्नुपर्छ । पुनर्निर्माण र अनुदान वितरण प्रक्रियामा ढिला हुन नदिन भूकम्प प्रभावित क्षेत्रमा रहेका वडा कार्यालय, पालिका कार्यालयजस्ता सरोकारवाला निकायमा कर्मचारीको दरबन्दी खाली रहन दिनु हुँदैन । रिक्त दरबन्दीमा जतिसक्दो छिटो पदपूर्ति गर्नुपर्छ ।"
बजेट कसका लागि ?,"अहिले हरेक पालिकामा धमाधम असारे विकास भइरहेको छ । कतै सरकारी भवन, कतै घेराबार त कतै बाटो, नालाहरू । कतिपय काम आवश्यकताअनुसार छन् । कतै बजेट सक्ने चटारो देखिन्छ । तर जसका लागि बजेट अत्यावश्यक छ, राज्यको नीतिले पनि बोलेको पिछडिएका वर्ग तथा क्षेत्र समुदाय, सीमान्तकृत उत्पीडित जातिहरूलाई बजेटले छोएको छैन । विगतका वर्षमा कहींकतै त महिलाको बजेट पनि बाटो र चौतारोमा हालियो । स्कुले बच्चाका नाममा आएको दिवा खाजाको रकमबाट शिक्षकले तलब खाए । तर दिनभरि काम गरी साँझ एक पोका नुन किनेर घर फर्किने सीमान्तकृतका लागि बजेटमा सम्बोधन भएन । दैनिक बढिरहेको महँगीको चपेटामा गरिब पनि परिरहेकै छन् । तर उनीहरूका लागि न राज्य छ न राज्यको बजेट काम लाग्छ । गाउँगाउँमा सिंहदरबार पुग्यो भन्छन् । तर यहाँका बादी, कुसबन्दिया, चिडिमार, घरियारा, दलित, मधेशी, मुस्लिम, भूमिहीन सुकुम्बासी र फरक क्षमता भएका समुदायका लागि बजेट देखिँदैन । अहिले स्थानीय तहको होस् या संघ, पार्टी र कार्यकर्ता हेरेर बजेट बनाइन्छ । आफ्ना दलका ठेकेदारले पेस गरेको योजनाका आधारमा बजेट बन्छ । माथिदेखि तलसम्म बजेटको लुछाचुँडीमा यही देखिन्छ । बजेट दलमुखी, नेतामुखी भएको र बजेटको किताव नै च्यातेको दृश्य पनि नदेखेका होइनौं । खासमा बजेट देश र जनताका लागि हुनुपर्ने होइन र ? हामीले हाम्रा लागि बजेट बन्यो, नीति तथा कार्यक्रम बन्यो भनेर खुसी हुने दिन कहिले आउँछ ? विष्णु रोका, नेपालगन्ज, बाँके"
वर्णविन्यास जोगाउने सर्वोच्चको फैसला,"राष्ट्रभाषा (नेपाली) को वर्णविन्यास फेर्ने अधिकार सरकारलाई छैन भनेर सर्वोच्च अदालतले फैसला जारी गरेको छ । यसबाट नेपाली भाषाको मानक वर्णविन्यास अब नभत्कने भएको छ भने भत्काउन दुष्चेष्टा गर्ने प्राध्यापक, त्रिभुवन विश्वविद्यालय, शिक्षा मन्त्रालयलाई सबक मिलेको छ । तत्कालीन शिक्षामन्त्री दीनानाथ शर्माले २०६९ साउन २२ मा सम्पादन तथा प्रकाशन शैली पुस्तिकाको वर्णविन्याससम्बन्धी टिप्पणी आदेश सदर गरेका थिए । त्यसअघि नेपाल प्रज्ञा प्रतिष्ठानको सदस्य हेमाङ्गराज अधिकारीले आफ्नो प्रधान सम्पादकत्वमा प्रयोगात्मक नेपाली शब्दकोश छपाएका थिए । २०६१ सालमा छापिएको यस कोशलाई राष्ट्रकवि माधवप्रसाद घिमिरे, चूडामणि बन्धु लगायतले सराहना गरेका थिए । त्यस कोशको सम्पादक थिए बद्री विशाल भट्टराई । कोशमा फुल (अण्डा), फूल (पुष्प), जुन (जो), जून (चन्द्रमा) जस्ता थुप्रै पहिलेदेखिकै मानक वर्णविन्यास प्रविष्टि थिए । यहीबीच कक्षा ११ र १२ का लागि साझा प्रकाशनद्वारा सबैको साथी शीर्षक नेपाली पाठ्यक्रमको पुस्तक आयो । जसको सम्पादकीय नेतृत्वकर्ता उनै अधिकारी र भट्टराई नै थिए ।२०६१ सालमा प्रकाशित शब्दकोश संशोधन गर्नुपर्ने आवश्यकता नदेखाएर नयाँ मानक हचुवामा थोपरियो । पदयोग र पद वियोगका नामाक्षरमा नाम र थरमा अलग गर्ने परम्पराको सट्टा तीन अक्षर भए जोड्ने, पाँच अक्षर भए अलग लेख्ने अनेक गाईजात्रे नियम बनाए । यो समस्या विश्वविद्यालयमा समेत छिर्यो । शिक्षा मन्त्रालयबाट अधिकार क्षेत्र बाहिर गएर टिप्पणी उठाई पाठ्यक्रम विकास केन्द्रलाई वर्णविन्यास को परिपत्र भयो, प्रज्ञा प्रतिष्ठानले फूल बिनाको सुगन्ध रहित शब्दकोश प्रचलनमा ल्यायो । त्यो बेला नै भाषाका पितामह बालकृष्ण पोखरेल, तारानाथ शर्मा, चूडामणि बन्धु (जसले पहिले प्रयोगात्मक कोशको सराहना गरेका थिए) लगायतको प्रयासबाट प्रज्ञा प्रतिष्ठानले सो शब्दकोश त्रुटिपूर्ण भएको सकार्यो र बिलसहित ल्याए पैसा फिर्ता वा नयाँ मुद्रित शब्दकोश दिने प्रतिबद्धता जनायो । अचम्म त के भने हेमाङ्गराज अधिकारीको दोष देखिएन । अब सर्वोच्च अदालतको फैसला कार्यान्वयन गर्ने दायित्व सम्बद्ध सबै निकायको हो, जतिसक्दो छिटो हुनुपर्छ । वर्णविन्यास र शैली जोगाउन लागिपर्ने सबै विद्वत् वर्गप्रति हार्दिक आभार व्यक्त गर्नु समयचीन छ । अमरकुमार प्रधान, दोलखा, हाल ः झम्सिखेल, ललितपुर"
"धितोपत्र बोर्ड अध्यक्ष छनोट विवाद, सिफारिस समितिमै बाझियो मत","(काठमाडौं) नेपाल धितोपत्र बोर्ड अध्यक्षका लागि कति जनालाई सिफारिस गर्ने सम्बन्धमा छनोट समितिका सदस्यबीच नै मत बाझिएपछि नियुक्ति प्रक्रिया थप अन्योलमा परेको छ । महान्यायाधिवक्ता कार्यालयबाट मंगलबार आएको कानुनी रायपछि बुधबार सिफारिस समितिको दुईवटा बैठक बसेका थिए । पहिलो बैठकमा तीन सदस्यबीच मत बाझिएपछि साँझ दोस्रो बैठक बसेको थियो । त्यो बैठकमा पनि बोर्ड अध्यक्ष छनोट सिफारिस समितिका अध्यक्ष मीनबहादुर श्रेष्ठ र विज्ञ सदस्य उदय निरौलाले सर्ट लिस्टमा परेका पाँच जनालाई सिफारिस गरौं, सरकारले जसलाई नियुक्त गरे गर्छ भन्ने राय राखे । तर अर्थसचिव एवं सिफारिस समितिका सदस्य मधुकुमार मरासिनीले धितोपत्र ऐन र अध्यक्ष छनोट कार्यविधिअनुसार सर्टलिस्टमा परेका उम्मेदवारलाई कार्ययोजना प्रस्तुति र अन्तरवार्तामा सामेल गराएपछि तीन जना सिफारिस गर्नुपर्ने उल्लेख रहेकाले पाँच जनाको नाम पठाउन नमिल्ने तर्क राखेपछि समितिका सदस्यबीच मत बाझिएको हो । समितिका संयोजक श्रेष्ठ र विज्ञ सदस्य निरौलाले महान्यायाधिवक्ताको कार्यालयबाट सर्टलिस्टमा परेका पाँचै जनाको नाम सिफारिस गर्न सकिने मौखिक राय आएको छ । यसकारण पाँचै जनाको नाम सिफारिस गरौं भन्नुभयो, स्रोतले भन्यो, तर अर्थसचिव मरासीनीले महान्यायाधिवक्ताको कार्यालयले लिखित रूपमै त्यो राय दिन्छ भने त्यसै गरौं, अन्यथा धितोपत्रसम्बन्धी ऐन र अध्यक्ष छनोट कार्यविधिको व्यवस्थाविपरीत हुन्छ भन्नुभयो । यसरी दुई पक्षबीच मत नमिलेपछि अर्थसचिव मरासिनीले तपाईंहरू बहुमतले पाँच जना सिफारिस गर्ने निर्णय गर्नुहुन्छ भने म नोट अफ डिसेन्ट लेख्छु भनेर अडान लिएको स्रोतले बताए । दुईवटा बैठकमा पनि मत मिल्न नसकेपछि प्रधानमन्त्री र अर्थमन्त्रीसँग सल्लाह गरेर भोलि वा पर्सि बैठक बस्ने गरी आजको बैठक बिनानिष्कर्ष टुंगियो, स्रोतले भन्यो ।धितोपत्र ऐन २०६३ को दफा ७ को उपदफा ४ मा सिफारिस समितिले योग्यता पुगेका उम्मेदवारबाट कम्तीमा तीन जना व्यक्तिको नाम सिफारिस गर्नुपर्ने व्यवस्था छ । ऐनमा उम्मेदवारहरूको मूल्यांकन प्रक्रियाबारे स्पष्ट व्यवस्था नभए पनि सिफारिस समितिले आफ्नो कार्यविधि आफैं निर्धारण गर्ने र सोहीबमोजिम तीन जना उम्मेदवार सिफारिस गर्नुपर्ने प्रावधान छ ।समितिले नाम सिफारिस गर्दा यस ऐनबमोजिम योग्यता पुगेका कम्तीमा तीन जना व्यक्तिको नाम सिफारिस गर्नेछ, धितोपत्र ऐनमा भनिएको छ, समितिले अध्यक्षको नाम सिफारिस गर्दा आफ्नो कार्यविधि आफैं निर्धारण गर्नेछ । ऐनको व्यवस्थाअनुसार सिफारिस समितिले कार्यविधि निर्माण पनि गरेको छ । नेपाल धितोपत्र बोर्डको अध्यक्ष पदमा नियुक्तिका लागि सिफारिससम्बन्धी कार्यविधि, ०८० नाम दिइएको उक्त कार्यविधिमा कार्ययोजना प्रस्तुति र अन्तरवार्तामा ४८ अंक छुट्याइएको छ । व्यावसायिक कार्ययोजना र शैक्षिक योग्यतामा ५२ अंक छ । यसरी कुल अंकको झन्डै आधा हिस्सा छुट्याइएको कार्ययोजना प्रस्तुति र अन्तरवार्तामै अनुपस्थित रहेका व्यक्तिलाई कसरी सिफारिस गर्ने भन्नेसम्बन्धमा अर्थसचिव मरासिनीले अडान लिएको स्रोतले बताएको छ ।प्राप्त आवेदकहरूको शैक्षिक योग्यताबापतको प्राप्तांक तथा पेस भएको व्यावसायिक कार्ययोजनाबापतको प्राप्तांकको योगफल निर्धारण गरी उच्चतम अंक प्राप्त गर्ने उम्मेदवारहरूमध्ये सम्भव भएसम्म पाँच जना उम्मेदवारहरूको संक्षिप्त सूची तयार गरी व्यावसायिक कार्ययोजनाको प्रस्तुतीकरण एवं अन्तरवार्ताका लागि छनोट गरिनेछ, कार्यविधिमा भनिएको छ, व्यावसायिक कार्ययोजनाको प्रस्तुतीकरण एवं अन्तरवार्ताका लागि उपस्थित उम्मेदवारहरूको शैक्षिक योग्यताबापतको प्राप्तांक, पेस भएको व्यावसायिक कार्ययोजनाबापतको प्राप्तांक, व्यावसायिक कार्ययोजनाको प्रस्तुतीकरणको औसत प्राप्तांक तथा अन्तरवार्ताको औसत प्राप्तांकको योगफल निर्धारण गरी उच्चतम अंक प्राप्त गर्ने तीन जना उम्मेदवारहरूको नाम वर्णानुक्रमानुसार सिफारिस गरिनेछ । यसरी ऐनमा स्पष्ट नभए पनि कार्यविधिमा कार्ययोजनाको प्रस्तुति र अन्तरवार्तामा समावेश भएकामध्ये तीन जना सिफारिस गर्नुपर्ने स्पष्ट व्यवस्था रहेकाले अहिलेकै अवस्थामा प्रक्रिया अघि बढाउन समितिलाई अप्ठ्यारो परेको स्रोतले बताएको छ । बोर्ड अध्यक्षका लागि कानुनअनुसार प्रक्रिया मिलाएर तीन जना सिफारिस गर्नुपर्ने र त्यसो हुन नसकेको अवस्थामा रद्द गर्न सकिने राय महान्यायाधिवक्ताको कार्यालयले दिएको छ । परेको आवेदनमध्ये तीन जना सिफारिस गर्नुपर्ने व्यवस्था ऐनमै रहेकाले बोर्ड अध्यक्षमा दुई जना मात्र सिफारिस गर्न नमिल्ने राय महान्यायाधिवक्ताको कार्यालयले दिएको हो । गत अध्यक्ष छनोट सिफारिस समितिले गत आइतबार तीनवटा विकल्प दिएर कानुनी राय मागेको थियो । त्यसकै जवाफ दिँदै मंगलबार महान्यायाधिवक्ता कार्यालयले कि तीन जना पठाउने र त्यसो हुन नसके प्रक्रिया रद्द गर्न सुझाएको थियो । महान्यायाधिवक्ताको पत्रमा सिफारिस समितिले सर्ट लिस्ट मा परेका पाँच जनामध्ये तीन जनालाई सिफारिस गर्ने वा सम्पूर्ण प्रक्रिया नै रद्द गरी नयाँ सुरु गर्ने भन्ने सम्बन्धमा सिफारिस समितिले नै निर्णय गर्न सक्ने राय दिएको छ, स्रोतले भन्यो, तर पाँचमध्येबाट भनिए पनि कार्ययोजना प्रस्तुति र अन्तरवार्तामै अनुपस्थितलाई कसरी सिफारिस गर्ने भन्ने सम्बन्धमा महान्यायाधिवक्ताको कार्यालय मौन छ ।बोर्ड पछिल्लो ६ महिनादेखि नेतृत्वविहीन छ । गत पुस २० मा निवर्तमान अध्यक्ष रमेशकुमार हमालको कार्यकाल सकिएपछि रिक्त भएको उक्त पदमा अहिलेसम्म पनि सरकारले अध्यक्ष नियुक्त गर्न सकेको छैन । अध्यक्ष नभएकै कारण गत पुस यता प्राथमिक निष्कासन (आईपीओ), थप निष्कासन प्रक्रिया (एफपीओ), ऋणपत्र, हकप्रदलगायत धितोपत्रको अनुमति प्रक्रिया रोकिएको छ ।"
विद्युत् महसुल गणनाको आधार पठाउन प्राधिकरणलाई उद्योगीहरूको पत्र,"यसअनुसार पहिलोमा ०७२ साउनदेखि सोही वर्ष पुससम्मको महसुल तोकिनसकेको हुँदा त्यो अवधिको महसुल लिन नमिल्ने सुझाएको छ । डेडिकेटेड फिडरको हकमा तत्कालीन विद्युत् महसुल निर्धारण आयोगको ०७२ पुस २९ को १०३ औं बैठकको निर्णयपछि र ट्रंक लाइनको हकमा सोही आयोगबाट ०७३ असार १६ को १०८ औं बैठकको निर्णयपछि ती महसुलहरू लागू हुनुपर्ने मुनासिव देखिन आउँछ, प्रतिवेदनमा भनिएको छ । दोस्रो अवधि अर्थात् महसुल निर्धारण भइसकेको ०७२ माघदेखि ०७५ वैशाखसम्म अवधिको हकमा डेडिकेटेड र ट्रंकलाइन प्रयोग गर्दा तोकिएको मापदण्डअनुसार विद्युत् आपूर्ति भएका दिन तथा अवधि यकिन गरी महसुल लिन पाइने सुझाएको थियो । ०७२ माघदेखि ०७५ वैशाखसम्मको हकमा डेडिकेटेड लाइन लिएकाको हकमा २४ घण्टा विद्युत् आपूर्ति हुनुपर्ने, विद्युत् आपूर्ति भएका दिन तथा अवधि यकिन गरी सो दिनहरूका डेडिकेटेड लाइनका महसुल लिन छुट भएका महसुल लिन पाइने देखिन्छ, यससम्बन्धमा प्राधिकरण आफैंले जारी गरेका लोडसेडिङसम्बन्धी सूचनासमेत ध्यानमा राखी डेडिकेटेड लाइनमार्फत सम्बन्धित ग्राहकलाई विद्युत् आपूर्ति भएका दिन तथा अवधि यकिन गरी पुनः हिसाब गरी छुट महसुल लिनुपर्नेछ, गिरीशचन्द्र लाल संयोजकत्वको आयोगको प्रतिवेदनमा उल्लेख छ ।यसैगरी, ट्रंक लाइनको हकमा कम्तीमा ६ घण्टा लोडसेडिङ भएको अवस्थामा समेत कम्तीमा निरन्तर २० घण्टा विद्युत् आपूर्ति भएको अवस्थालाई कायम गरेको देखिनाले त्यसरी आपूर्ति भएका दिन तथा अवधिलाई यकिन गरी सो समयावधिमा भएका विद्युत् आपूर्तिलाई ट्रंक लाइनको मापदण्डअनुसार विद्युत् आपूर्ति भएको मानी छुट महसुल लिन पाइने देखिन्छ । प्राधिकरणले जारी गरेको लोडसेडिङसम्बन्धी सूचना ध्यानमा राखी सम्बन्धित ग्राहकलाई ट्रंक लाइनको मापदण्डअनुसार विद्युत् आपूर्ति भएका दिन तथा अवधि यकिन गरी पुनः हिसाब गरी छुट महसुल लिनुपर्ने आयोगको प्रतिवेदनमा छ ।तेस्रो अवधि ०७५ जेठदेखि ०७७ असारसम्म प्राधिकरणको सूचनाअनुसार नै लोडसेडिङ अन्त्य भइसकेको घोषणा गरिसकेको हुँदा उठाउन नमिल्ने आयोगको प्रतिवेदनमा छ । प्राधिकरणले १५ दिनभित्र बक्यौता महसुल बुझाउन भन्दै उद्योगीहरूलाई ०७२ माघदेखि ०७५ वैशाखसम्म कुल बक्यौतामा थप २५ प्रतिशत जोडेर पत्र पठाएको छ । सोही पत्रमा थप स्पष्ट हुन भन्दै उद्योगीहरूले ०७२ माघदेखि ०७५ वैशाखसम्मको टीओडी डाटा, ०७२ जेठ १० को डेडिकेटेडबाट विद्युत् आपूर्ति नगर्नेसम्बन्धी प्राधिकरणको निर्णय र सूचना, ०७३ कात्तिक २५ देखि औद्योगिक ग्राहकको लोडसेडिङ ४ घण्टा कायम गरिएको निर्णय तथा सूचना र थप महसुल गणना उपलब्ध गराउन भन्दै पत्राचार गरेको जनाएको छ ।आयोगको प्रतिवेदन पालना नगरी प्राधिकरणले हचुवाको भरमा पत्र पठाएको नेपाल उद्योग वाणिज्य महासंघका पूर्वअध्यक्ष पशुपति मुरारकाको दाबी छ । कुन महिनाको कति पैसा ? कति प्रिमियम दर ? केही खुलाएको छैन । यो समयदेखि यो समयसम्मको यति पैसा भनेर मात्र पठाएको छ, उनले भने, प्राधिकरणले पठाएको पत्रअनुसार पैसा तिर्न सक्दैनौं । डेडिकेटेड र ट्रंक लाइनमा तोकिएको मापदण्डअनुसार पनि प्राधिकरणले बक्यौता यकिन नगरेको उनको आरोप छ । कुन महिना, कति र केका आधारमा गणना गरिएको भन्ने स्पष्ट पार्नसमेत प्राधिकरणलाई पत्र पठाइसकेको उनको भनाइ छ ।बक्यौता उठाउन प्रधानमन्त्री पुष्पकमल दाहालको निर्देशन भन्दै गत पुस ६ बाट प्राधिकरणले बिजुली काट्न सुरु गरेका उद्योगको संख्या पुस २३ मा २४ पुगेको थियो । त्यसमध्ये हिमाल आइरनले बक्यौता रकम तिरेर बिजुली जोडेको थियो । बाँकी उद्योगका सञ्चालक भने प्राधिकरणले टीओडी मिटरको तथ्यांक नदेखाएसम्म बक्यौता नतिर्ने अडानमा थिए । प्राधिकरण भने बक्यौता उठाइछाड्ने अडानमा थियो । प्राधिकरणले बिजुली काट्न सुरु गरेदेखि नै उद्योगीले उच्चस्तरीय आयोग गठन गरी समस्या समाधान गर्नुपर्ने माग राख्दै आएका थिए ।गत पुस २४ मा मन्त्रिपरिषद् बैठकले डेडिकेटेड र ट्रंक लाइन बक्यौता विवाद अध्ययन गर्न सर्वोच्च अदालतका पूर्वन्यायाधीश गिरीशचन्द्र लालको नेतृत्वमा तीन सदस्यीय आयोग गठन गरेको थियो । आयोग गठनसँगै लाइन काटिएका २३ वटा उद्योगको विद्युत् सञ्चालन गर्न नेपाल विद्युत् प्राधिकरणलाई निर्देशन दिने निर्णयसमेत मन्त्रिपरिषद्ले गरेको थियो । पुस २७ मा प्राधिकरणको सञ्चालक समितिको निर्णयपछि बल्ल उद्योगमा बिजुली जडान गरिएको थियो । गत पुस २४ मा मन्त्रिपरिषद्द्वारा गठित उक्त विद्युत् महसुल विवाद समाधान जाँचबुझ आयोगले गत वैशाख २३ मा ऊर्जा, जलस्रोत तथा सिँचाइमन्त्री शक्ति बस्नेतलाई प्रतिवेदन बुझाएको थियो । सोही प्रतिवेदन कार्यान्वयन गर्न प्रधानमन्त्री कार्यालयबाट गत वैशाख २७ मा ऊर्जा, जलस्रोत तथा सिँचाइ मन्त्रालयलाई पत्र पठाएको थियो । ऊर्जा मन्त्रालयले जेठ २० मा प्रधिकरणलाई मन्त्रिपरिषद्को निर्णय कार्यान्वयन गर्न पत्र पठायो ।ऊर्जा मन्त्रालयले पत्र पठाएपछि कुन उद्योगको कति बक्यौता रकम भनेर यकिन गर्न प्राधिकरणका निर्देशक गणेश लुइँटेलको संयोजकत्वमा ७ सदस्यीय समिति बनाएको थियो । सोही समितिको प्रतिवेदनमा कुन उद्योगको कति बक्यौता रकम भन्ने यकिन गरिएको छ । प्राधिकरणको सञ्चालक समितिको असार ४ मा बसेको ९७३ औं बैठकले ०७२ माघदेखि ०७५ वैशाखसम्म डेडिकेटेडट्रंक लाइनबाट विद्युत् प्रयोग गरेको थप महसुल (२५ प्रतिशत दस्तुरसहित) असुलउपर गर्ने निर्णय गर्यो । उल्लिखित उपभोक्ताहरूलाई सम्बन्धित वितरण केन्द्रबाट पत्राचार गर्न प्राधिकरणका कार्यकारी निर्देशकबाट असार ९ मा निर्णय भएको थियो । सोहीअनुसार वितरण केन्द्रले उद्योगहरूलाई पत्र पठाएको हो ।"
अर्थ संक्षेप,"सिटिजन लाइफ इन्स्योरेन्सको सिटिजन बचत वृद्धि योजना काठमाडौं (कास) सिटिजन लाइफ इन्स्योरेन्स कम्पनीले सिटिजन बचत वृद्धि योजना सार्वजनिक गरेको छ । सिटिजन बचत वृद्धि योजना एक युनिभर्सल जीवन बिमा योजना हो, जसले भविष्यका लागि बचत वृद्धि गर्ने अवसर प्रदान गर्नुका साथै मानवलाई आइपर्ने आर्थिक क्षतिबाट बिमितलाई सुरक्षा प्रदान गरी परिवारको आर्थिक भविष्य पनि सुरक्षित गर्ने कम्पनीले जारी गरेको विज्ञप्तिमा उल्लेख छ । जीवन बिमा योजना समान बिमाशुल्कमा खरिद गर्न सकिनेछ । यसअघिका बिमा योजनामा उमेरका आधारमा बिमाशुल्क फरक हुने गरेकामा यस नयाँ योजनामा उमेरका कारण बिमाशुल्क फरक नहुने कम्पनीले जनाएको छ । यस योजनामा लोयल्टी रिवार्डसमेत समावेश गरिएको बताइएको छ । सानिमा र नेपाल क्लियरिङ हाउसबीच डिजिटल भुक्तानी सम्झौता काठमाडौं (कास) सानिमा बैंकले नेपाल क्लियरिङ हाउससँग नेपाल र भारतमा अन्तरदेशीय सरल र सजिलो डिजिटल भुक्तानीका लागि सम्झौता भएको छ । यससम्बन्धी सम्झौतापत्रमा सानिमा बैंकका तर्फबाट प्रमुख निक्षेप अधिकृत हेमराज संज्याल र नेपाल क्लियरिङ हाउसका तर्फबाट प्रमुख कार्यकारी अधिकृत नीलेशमान सिंह प्रधानले हस्ताक्षर गरे । यस सहकार्यबाट दुवै देशका नागरिकलाई एनसीएचएल नेटवर्कमार्फत नेपाल राष्ट्र बैंकको नियमानुसार रकमान्तर गर्न सहज र झन्झटरहित डिजिटल भुक्तानी सेवा प्रदान हुनेछ । सानिमा बैंकको देशभर १३३ कार्यालय तथा १२४ वटा एटीएम छन् ।लिटमस इन्डस्ट्रिजसँग अवसर इक्विटी डाइभर्सिफाइड फन्डसँग लगानी सम्झौता काठमाडौं (कास) नेपालमा विद्युतीय तार, केबल तथा कन्डक्टरको अग्रणी उत्पादक लिटमस इन्डस्ट्रिज र घरेलु निजी इक्विटी फन्ड अवसर इक्विटी डाइभर्सिफाइड फन्डबीच लगानीमा सहकार्यसम्बन्धी सम्झौता भएको छ । अवसर इक्विटीसँगको सहकार्यले लिटमस इन्डस्ट्रिजको उत्पादन क्षमतामा वृद्धि गर्नुका साथै कम्पनीको सञ्चालनलाई सुव्यवस्थित बनाउँदै बजार उपस्थितिलाई थप मजबुत बनाउनेछ । उक्त लगानीले कम्पनीलाई, नवप्रवर्तन र उत्कृष्टताप्रतिको प्रतिबद्धता कायम राख्दै ग्राहकको बढ्दो माग पूरा गर्न अझ सक्षम र सुदृढ बनाउने दाबी गरिएको छ । यो साझेदारीले सञ्चालन विस्तार गर्न, द्रुत गतिमा अत्याधुनिकीकरण गर्न र ग्राहकलाई अझ गुणस्तरीय वस्तु र सेवा प्रदान गर्न सक्षम बनाउने लिटमस इन्डस्ट्रिजका प्रबन्ध निर्देशक रोहित गुप्ताले जनाए । लिटमसमा गरिएको यो लगानीले आफू संलग्न उद्योगको नेतृत्व गर्न सक्ने र यथास्थितिलाई बदल्दै नवप्रवर्तनमार्फत बजारको मागलाई सम्बोधन गर्न सक्ने इक्विटी लिमिटेडका प्रमुख कार्यकारी अधिकृत र अवसर इक्विटी डाइभर्सिफाइड फन्डका लागि कोष प्रबन्धक ध्रुव तिमिल्सिनाले बताए ।अटिजम केयर सेन्टरलाई कृषि विकास बैंकको सहयोगकाठमाडौं (कास) कृषि विकास बैंकको सामाजिक उत्तरदायित्वअन्तर्गत अटिजम, बौद्धिक अपांगता केयर सेन्टरलाई आर्थिक सहयोग गरेको छ । चन्द्रागिरी नगरपालिका१२ बलम्बुमा सञ्चालनमा रहेको अटिजम केयर सेन्टरलाई सहयोग गरेको हो । अटिजम भएका बालबालिकाहरूको हेरचाह, आधारभूत शिक्षण तथा सिकाइका लागि आर्थिक सहयोग रकम हस्तान्तरण गरेको कृषि विकास बैंकका निमित प्रमुख कार्यकारी अधिकृत प्रताप सुवेदीले बताए । ओपेक फन्डबाट २५ मिलियन डलर ऋण लिँदै ग्लोबल आईएमई बैंक काठमाडौं (कास) ओपेक फन्डले ग्लोबल आईएमई बैंकलाई २५ मिलियन डलर ऋण दिने गरी सम्झौता भएको छ । सम्झौतापत्रमा ओपेक फन्डका अध्यक्ष अब्दुल हमिद अल्खलिफा र ग्लोबल आईएमई बैंकका प्रमुख कार्यकारी अधिकृत रत्नराज बज्राचार्यले हस्ताक्षर गरेका हुन् । बैंकले यो ऋण लघु, साना तथा मझौला उद्यमहरूलाई वित्तीय पहुँच बढाउन, जलवायु परिवर्तनका प्रभाव न्यूनीकरण गर्न र महिलाहरूद्वारा सञ्चालित व्यवसायहरूको क्षमता अभिवृद्धि गर्न परिचालन गर्ने जनाएको छ । लघु, साना तथा मझौला उद्यमको संख्या नेपालमा दर्ता कुल व्यवसायको ९५ प्रतिशतभन्दा बढी भने ४५ प्रतिशतभन्दा धेरै रोजगारी सिर्जना गरेको छ । यसका बाबजुद, लघु, साना तथा मझौला उद्यमहरूले लगानीको ठूलो अभाव झेलिरहेका छन् । नेपाल जलवायु परिवर्तनका प्रभावहरूको उच्च जोखिममा छ । ओपेक फन्ड र नेपालको दीर्घकालीन साझेदारी दिगो विकासमा केन्द्रित छ ।प्रभुका ग्राहकलाई मुस्ताङका होटल तथा रेस्टुरेन्टमा छुटकाठमाडौं (कास) प्रभु बैंकका कर्मचारी तथा ग्राहकलाई मुस्ताङका विभिन्न होटलका सेवामा १० प्रतिशत छुट पाउने भएका छन् । छुट्टाछुट्टै समारोहबीच विभिन्न ११ होटलका सञ्चालक र प्रभु बैंकबीच सम्झौता भएको हो । सम्झौताअनुसार प्रभु बैंकका कर्मचारी तथा ग्राहकवर्गले बैंकसँगको आबद्धता प्रमाणका आधारमा आवास, खाना, खाजा तथा होटलमा उपलब्ध सम्पूर्ण सेवा सुविधाहरूमा विशेष छुट प्राप्त गर्न सक्नेछन् । होटल दे पुराङ मुक्तिनाथ, युरिका इन मुक्तिनाथ, होटल ग्रान्ड साम्बाला, मुक्तिनाथ होटल सनराइज (जोमसोम एयरपोर्ट), होटल मन्डला लोमान्थाङ, होटल त्रिभाटिका लोमान्थाङ, इको हिल रिसोर्ट टुकुचे, होलिडे क्याम्प, होटल ताङस्रा कोवाङ, लुम्बिनी एन्ड रेस्टुरेन्टलगायत होटल तथा रेस्टुराँ छन् ।यूएसएआईडीको किसान२ कार्यक्रममा ४८ करोड डलरको कृषिजन्य वस्तु बिक्रीकाठमाडौं (कास) संयुक्त राज्य अमेरिकाको अन्तर्राष्ट्रिय विकास नियोग (यूएसएआईडी) को किसान२ परियोजना सकिएको छ । कार्यक्रममा कृषि उत्पादकत्व र कृषक तथा कृषि व्यवसायको आय वृद्धिको दिशामा परियोजनाले हासिल गरेका महत्त्वपूर्ण उपलब्धि प्रदर्शन गरिएको थियो । जुलाई २०१७ देखि जुलाई २०२४ सम्म सञ्चालित किसान२ परियोजनाले ७३ प्रतिशत महिला र ६३ प्रतिशत सीमान्तकृत समूहका गरी २ लाख ७० हजार ६ सयभन्दा बढी किसानलाई सहयोग गरेको बताएको छ । यूएसएआईडी, नेपाल सरकार र निजी क्षेत्रबीचको बलियो साझेदारीले नेपालका २५ जिल्लामा कृषि उत्पादकत्व र बिक्रीमा उल्लेखनीय वृद्धि गरेको दाबी गरिएको छ । किसान२ परियोजनाले १७७ फर्महरूसँग साझेदारी गरी लगभग ६ सय कृषि सल्लाहकार र किसानलाई बजार र वित्तमा पहुँच पाउन र थप प्रतिस्पर्धी बन्न मद्दत पुर्याउनुका साथै ३५ हजारभन्दा बढी किसान परिवारलाई सिँचाइ प्रणाली उपलब्ध गराएको छ । यस सहयोगले उत्पादन १३९ प्रतिशतले बढाउन र ४७ करोड ६० लाख अमेरिकी डलर बराबरको कृषिजन्य बिक्री गर्न मद्दत गरेको छ ।"
रास्वपाको जनमत खस्किएको महामन्त्रीको समीक्षा प्रतिवेदन पेस,"काठमाडौं (कास) रास्वपाका महामन्त्री मुकुल ढकालले पार्टीको आगामी राजनीतिक दिशाका विषय समेटेर तयार पारेको प्रतिवेदन उपप्रधान तथा गृहमन्त्रीसमेत रहेका पार्टी सभापति रवि लामिछानेलाई बुझाएका छन् । प्रतिवेदनमा रास्वपाको जनमत खस्किएको उल्लेख गर्दै उनले पुराना दलसँगको सहकार्य उचित नभएको बताएका छन् ।पार्टीको समीक्षा यात्रा गरेका महामन्त्री ढकालले त्यसक्रममा नेता, कार्यकर्ता र जनताबाट पाएका प्रतिक्रिया समेटेर प्रतिवेदन तयार पारेका हुन् । सरकारमा सहभागी हुनु, पहिले उठाउँदै आएका एजेन्डा छोड्नु, पार्टी र संगठन निर्माणमा सक्रिय नहुनुजस्ता कारणले रास्वपाको जनमत खस्किएको यसका नेताहरूले बताउँदै आएका छन् । महामन्त्री ढकालले पनि पुराना एमाले र माओवादीजस्ता दलसँग सत्ता सहकार्य गर्नुभन्दा पनि नयाँ नेताहरूसँग जानुपर्ने, प्रदेश संरचना खारेज गर्नुपर्नेलगायत प्रतिवेदनमा उल्लेख गरेका छन् । उनले प्रतिवेदन सार्वजनिक गर्न सभापति लामिछानेलाई आग्रह गरेका छन् । बुधबार विज्ञप्ति जारी गर्दै महामन्त्री ढकालले पार्टीभित्रआफ्नाविरुद्ध अराजनीतिक क्रियाकलाप भएको पनि उल्लेख गरेका छन् । उनले आफूले गर्दै नगरेका कामको दोष लगाइएको विज्ञप्तिमा लेखे पनि कसले र के विषयमा त्यस्तो गरिएको हो भन्ने उल्लेख गरेका छैनन् । उनले आफ्ना कुरा सार्वजनिक रूपमा राख्न नपाएको पनि गुनासो गरेका छन् ।"
कहाँ हरायो फ्रान्सको गोल ?,"डर्टमन्ड (एएफपी) मास्कधारी केलियन एमबाप्पे फेरि मैदानमा त फर्केका छन् । तर, यस युरोमा फ्रान्सको प्रदर्शन मंगलबार पनि उति साह्रो राम्रो रहेन । यस्तोमा फ्रान्सलाई उपाधिको बलियो दाबेदार मान्ने कि नमान्ने दुविधा हुन थालेको छ । पहिलो चरणमा अपराजित रहँदै फ्रान्स अन्तिम १६ त पुग्यो । तर, पोल्यान्डसँगको ११ को बराबरीमा कारण अस्ट्रियापछि समूह डी को दोस्रो स्थानमा रह्यो । संयोग कस्तो भने विश्वकपको उपविजेताले युरोमा एकै टिमलाई हराएको छ यो अस्ट्रिया नै हो । अस्ट्रियालाई १० ले हराएयता फ्रान्सले नेदरल्यान्ड्ससँग गोलरहित बराबरी खेलेको थियो । यिनै प्रदर्शनका कारण फ्रान्सले अगाडि बढ्ने त्यो ड्र को सामना गर्नुपर्नेछ, जसलाई कठिन मान्न सकिनेछ । फ्रान्सले नकआउट चरणमा कोसँग खेल्नेछ, त्यो टुंगो हुन बाँकी छ । यो बेल्जियम, रोमानिया, स्लोभाकिया वा युक्रेनमध्ये एक हुनेछ । तर, फ्रान्स अगाडि बढे, वास्तविक समस्या त्यसपछि सुरु हुनेछ । टोलीको अगाडि क्वाटरफाइनलमा पोर्चुगल हुन सक्नेछ । अनि सेमिफाइनलमा स्पेन र जर्मनी । पछिल्ला दुई विश्वकप संस्करणमा फ्रान्सले बलियो युरोपेली प्रतिद्वन्द्वीलाई हराएको भने छ । यसक्रममा टोलीले सन् २०१८ मा उपाधि जित्यो अनि १८ महिनाअगाडि उपविजेतामा चित्त बुझायो । अहिलेका लागि फ्रान्स युरोपको सबैभन्दा बलियो टिम देखिएको छैन । यो सन् २००० यता पहिलो पटक र समग्रमा तेस्रोपल्ट उपाधि जित्ने उद्देश्यमा रहेको फ्रान्स जत्तिको टिमलाई राम्रो भने होइन । नाकमा लागेको चोटका कारण एमबाप्पेले नेदरल्यान्ड्सविरुद्ध त खेलेनन्, तर पोल्यान्डविरुद्ध भने मैदानमा फर्केका छन् । यसैक्रममा उनले पेनाल्टीबाट गोल पनि गरे । युरोमा उनको यो पहिलो गोल रह्यो । फ्रान्सका लागि ठूला प्रतियोगितमाा उनको यो १३ औं गोल । यससँगै उनले सन् १९५८ को विश्वकपका नायक जस्ट फोन्टेनसँग बराबरी गरेका छन् भने उनी मिचेल प्लाटिनीभन्दा एक गोलले मात्र पछाडि छन् । प्लाटिनीले ठूला प्रतियोगितामा १४ गोल गरेका थिए । तर एमबाप्पेको गोल फ्रान्सलाई जित दिलाउन पर्याप्त रहेन । पोल्यान्डका लागि रोबर्ट लेवान्डोस्कीले पेनाल्टीबाट नै बराबरी गोल फर्काए । पछिल्लो विश्वपकमा फ्रान्सले ७ खेलमा १६ गोल गरेको थियो । युरोका ८ छनोट खेलमा २९ गोल पनि गर्यो । त्यसमध्ये जिल्ब्राटरविरुद्ध मात्रै १७ गोल थियो । तर, अहिले युरोमा ओपन प्लेस बाट फ्रान्सले एउटै गोल गर्न सकेको छैन । त्यसैले प्रश्न हो, फ्रान्सको गोल कहाँ हरायो त ? अस्ट्रियाविरुद्धको एक गोल पनि आत्मघाती नै थियो । फ्रान्सेली प्रशिक्षक डिडियर डेसच्याम्प पोल्यान्डविरुद्धको खेलको विश्लेषण गर्दै भन्थे, टोलीका गोलरक्षक लुकास्ज स्कोरुप्सीले असाध्यै राम्रो प्रदर्शन गरे । उनी नै प्लेयर अफ द म्याच रहे । मलाई आफ्ना फरवार्डमा पूरापूर विश्वास छ । जतिबेला हामीलाई निर्णायक मोडमा गोल चाहिएको छ, त्यतिबेला उनीहरूले आफ्नो काम पनि गरेका छन् । फ्रान्स नकआउट चरणमा प्रवेश गर्दा एउटा तथ्यमा ढुक्क हुनेछ, यो टिमले लिग चरणमा कुनै गोल पनि त खाएन । टिम भावनाको कुनै कमी छैन, सबै एक आपसमा मिलेर खेल्छन् र अवसरको सिर्जना गरिरहेका छन्, प्रशिक्षक डेसच्याम्प भन्छन्, पक्कै पनि गोलको मात्रा भने घटेको छ । फेरि हामी परेको समूह वास्तवमै निकै गाह्रो थियो, अरू केही समूह त्यति कठिन पनि थिएन । अब हामीले केही दिनको विश्राम पाउने छौं । यो हाम्रा लागि राम्रो हो । त्यसपछि अन्तिम १६ को तयारी गर्नेछौं । उनी चाहन्छन्, कम्तीमा एमबाप्पे त लयमा राम्रोसँग फर्कन सकोस् ।"
मख्ख छन् अस्ट्रियाका प्रशिक्षक,"बर्लिन (एएफपी) अस्ट्रियाका प्रशिक्षक राल्फ रान्गनिक मान्छन्, युरोको त्यो समूह जित्नु आफैंमा अद्वितीय हो । जहाँ फ्रान्स थियो, नेदरल्यान्ड्स पनि । समूह डी को खेलमा उनको टिमले नाटकीय रूपमा नेदरल्यान्ड्सलाई ३२ ले हरायो । यसको अर्थ नेदरल्यान्ड्सले तेस्रो स्थानमा रहेको टिमका रूपमा अन्तिम १६ खेल्नेछ । समूहको अन्तिम दिनको खेलअघि अस्ट्रिया तेस्रो स्थानमा थियो । एकखाले अन्योलता थियो । अब यही टिमले समूहमा पहिलो स्थान कब्जा गरेको छ । अब टर्की, चेक गणतन्त्र वा जर्जियामध्ये एकविरुद्ध खेल्नेछ । अस्ट्रिया त्यो टिम हो, जसले अहिलेसम्म युरोको क्वाटरफाइलन यात्रा तय गरेको छैन । तर सायद अब सम्भावना बलियो बनेको छ । रान्गनिक भन्छन्, फ्रान्सविरुद्धको पहिलो खेल नै गुमायौं, आत्मघाती गोलमा । त्यसपछि हामीलाई पोल्यान्डविरुद्धको खेल जित्नु नै थियो । अहिले समूह विजेता नै रह्यो, यो त असाध्यै गजब हो । प्रतियोगिता सुरु हुनु अगाडि फ्रान्स होइन, अस्ट्रियाले समूह जित्ने छ भनेर बाजी राखेको भए धनी भइसक्थें । तर, फुटबलको मज्जा भन्नु नै यही हो । हाम्रा खेलाडीले अब्बल दर्जाको खेल प्रदर्शन गरे र अहिले त्यसकै पुरस्कार पाइएको छ । डच टिमविरुद्ध प्रशिक्षकले अविश्वसनीय रूपमा चार खेलाडी परिवर्तन गरेर खेलाएको थियो । उनलाई थाहा थियो, चार गोल अन्तरको हारबाहेक अन्य स्थितिमा छनोट धेरै टाढा थिएन । इटालीले क्रोएसियालाई अन्तिम क्षणमा गोल गर्दै बराबरीमा रोकेको खेल हेरेर रान्गनिक आफ्ना केही प्रमुख खेलाडीलाई आराम दिन प्रेरित भएका थिए । हामी लगभग छनोट भइसकेको स्थितिमा थियौं, त्यसैले केही फरक गर्ने जोखिम लिन सक्थ्यौं । अब त अस्ट्रियाले आरामले अन्तिम १६ को तयारी गर्न सक्नेछ । किनभने एक साताजतिको समय छ । टिमलाई धेरै टाढा निस्कनु पनि छैन । अझ विमान नै समाउनुपर्ने स्थिति छैन । प्रशिक्षक थप्छन्, नेदरल्यान्डलाई हराएर समूह जित्न सकिन्छ, भने जे पनि हुनसक्छ । यो नतिजापछि अस्ट्रिया ६ अंकसहित शीर्षस्थानमा रह्यो भने फ्रान्स ५ अंकमा दोस्रोमा थियो । नेदरल्यान्ड्स ४ अंक लिएर तेस्रो स्थानमा झर्यो । प्रतियोगिताबाट बाहिरिइसकेको पोल्यान्डले १ अंक बटुल्यो । अस्ट्रियाले डोन्येल मालेनको आत्मघाती गोलले अग्रता लिएको थियो । त्यसपछि रोमानो स्मिड र मार्सेल सबिट्जरले गोल थपेका थिए । नेदरल्यान्ड्सका कोडी गाक्पो र मेम्फिस डिपेले गोल गरेका थिए ।"
जर्मनीसँग भिड्न डेनमार्क तयार,"म्युनिख (एएफपी) डेनमार्कका डिफेन्डर यानिक भेस्टगार्ड युरोको शनिबार हुने अन्तिम १६ को खेलमा आयोजक जर्मनीको सामना गर्दा आफ्नो टिम पूर्णतः तयार हुने बताउँछन् । अन्डर डग मानिएको डेनिस टिमलाई लाग्छ, फुटबलमा जे पनि सम्भव छ । डेनमार्कले आफ्नो लिग चरणको अन्तिम खेलमा सर्बियासँग गोलरहित बराबरी खेलेको थियो । यस नतिजासँगै डेनमार्क समूहको दोस्रो स्थानमा रह्यो, किनभने त्यही समय भएको इंग्ल्यान्ड र स्लोभाकियाबीचको खेल गोलरहित नै रह्यो । डेनमार्क र स्लोभेनिया दुवै अर्को चरण पुगेका छन् । तर दुवै टिम समान अंक, गोल गरेको र त्यसका लागि गरेको अवसर सिर्जना, सबैमा बराबरीमै रह्यो । यस्तोमा डेनमार्कको अनुशासित खेल र उच्च वरीयताका कारण दोस्रोमा रह्यो । त्यसलाई नै विश्लेषण गर्दै भेस्टगार्डले फेरि भनेका छन्, सबै सम्भव हुन्छ । जर्मनी पक्कै बलियो टिम हो । त्यसैले हामीले अझ धेरै सुधारिएको खेल प्रदर्शन गर्नुपर्नेछ । जर्मनीलाई रोक्नु नै हाम्रो प्रमुख उद्देश्य रहनेछ ।स्पेनसँगै जर्मनीले कीर्तिमान तीनपल्ट युरो जितेको छ । तर, त्यही जर्मनीलाई डेनमार्कले सन् १९९२ को फाइनलमा हराएको थियो । डेनमार्कले युरो जितेको भनेको त्यही एक अवसर थियो । यसलाई अहिलेसम्म पनि विश्व फुटबलको सबैभन्दा आश्चर्यजनक नतिजा मानिन्छ । डेनमार्कका प्रशिक्षक कास्टर हिजुलमन्ड मान्छन्, जर्मनी नै बलियो प्रत्याशी हो । किन हो किन, यही जर्मनीको सामना गर्दा टिममा सुख छाएको छ । जर्मनीसँग उसकै भूमिमा खेल्नुको अर्थ नै बेग्लै छ । यो भन्दा राम्रो स्थिति अरू हुनै सक्दैन । जर्मनी महान टिम हो, तर हामी पनि कम्ती महान् छैनौं । जति जतिबेला हामी एउटा देशका रूपमा खेल्छौं, त्यतिबेला साँच्चै राम्रो खेल्छौं, ५२ वर्षीय प्रशिक्षकले भने । सर्बियाविरुद्ध खेल्दा म्यानचेस्टर युनाइटेडका क्रिस्टियन एरिक्सनले कीर्तिमान १ सय ३३ खेल पूरा गरे । यसमा उनी प्लेयर अफ द म्याच पनि भए । उनले भने, हाम्रो टिम नकआउट चरण पुगेको छ, त्यसैले म खुसी छु ।"
इंग्ल्यान्डको प्रदर्शनमा केन सन्तुष्ट,"कोलोन (एएफपी) इंग्लिस कप्तान ह्यारी केनले मानेका छन्, युरोको समूह चरणमा आफ्नो टिमले त्यही काम गरेको छ, जुन गर्नुपर्ने थियो । भलै, लिग चरणको अन्तिम खेलमा इंग्ल्यान्डले स्लोभाकियासँग गोलरहित बराबरी खेल्यो । खेल सकिँदा जतिबेला ह्विसल बजेको थियो, गारेथ बेलको टिमलाई लिएर दर्शकले हल्लीखल्ली पनि मच्चाए । कोही पनि समर्थक इंग्ल्यान्डको प्रदर्शनबाट खुसी थिएनन् । इंग्ल्यान्डले लगातार तेस्रो खेलमा राम्रो गर्न सकेन । तर, यही टिमले समूह सी भने जितेको छ । यो कतिसम्म उपलब्धिमूलक रहेको छ भने इंग्ल्यान्डलाई अगाडि बढ्न अपेक्षाकृत रूपमा सजिलो रहनेछ । अर्कोतर्फ कप्तान केन मान्छन्, सर्बियाविरुद्ध प्राप्त १० जित र डेनमार्कविरुद्धको ११ को बराबरीभन्दा स्लोभाकियाविरुद्ध गोलरहित नतिजा उत्कृष्ट रह्यो । उनले भने, प्रतियोगिता सुरु हुनु अगाडि हाम्रो उद्देश्य भन्नु नै समूहको शीर्षमा रहनु थियो, त्यो काम हामीले गरेका छौं । उनले थपे, अरू खेलको तुलनामा यो प्रदर्शन ठीक रह्यो । हामीले राम्रा अवसर सिर्जना गर्न सकेनौं, तर अब अगाडि के हुने हो त्यसबारे योजना तयार पार्न सक्छौं । हामीले अझ राम्रो खेल्न सक्नुपर्ने थियो, यसमा दुईमत छैन । कम्तीमा स्लोभाकियाविरुद्ध दोस्रो हाफमा इंग्ल्यान्डको प्रदर्शन केही दमदार नै थियो । सब्स्टिच्युटका रूपमा कोल पाल्मर र कोबी मैनु छिरे र खेललाई केही भए पनि रोमाञ्चक बनाए । यो खेलमा जे जतिले खेले, मनले खेले । हामीलाई चाहिने भनेकै यही हो । हामीले टिमका रूपमा एकजुट भएर खेल्नुपर्छ र अहिलेसम्म यही काम गरेका छौं, केनले भने । एउटा तथ्य भने निश्चित छ, इंग्ल्यान्डले ५८ वर्ष लामो समयपछि यसपल्ट युरोको रूपमा उपाधि जित्ने हो भने टिमको प्रदर्शनमा व्यापक सुधार आवश्यक हुनेछ । यसमा केन फरक मत राख्छन् । भन्छन्, इंग्ल्यान्ड टिम अहिले सही दिशातर्फ नै अग्रसर छ । युरोमा सबै खेल उत्तिकै गाह्रो हुन्छ । यो प्रतियोगितामा तेर्सिने चुनौती कठिन हुने गर्छ । यस्ता चुनौती सामना गर्न हामी पूरा तयार छौं, केनले थपे । डिफेन्डर जोन स्टोन्स मान्छन्, समर्थकको निराशा केही हदसम्म ठीक पनि हो । हाम्रा समर्थक किन कराइरहेका छन्, मलाई त्यो थाहा छ, तर फुटबल भन्नु नै यही हो, यसमा केही पनि सजिलो र सिधा हुन्न । हाम्रो उद्देश्य समूह जित्नु थियो, त्यो हामीले आत्मसात् गरेका नै छौं ।"

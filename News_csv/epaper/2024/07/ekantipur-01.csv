शीर्षक,विवरण
एसईईको मौका परीक्षा साउन २३ देखि,"साबिकको व्यवस्थाअनुसार दुई विषयसम्म ननग्रेडिङ भएका १ लाख १५ हजार ८ सय ३४ जनाले मात्र ग्रेडवृद्धि परीक्षामा सहभागी हुन पाउने थिए ।एसईईमा ग्रेडिङमा पर्न सफल विद्यार्थीको भर्ना सुरु भइसकेको छ । साउन १५ देखि पठनपाठनसमेत सुरु हुनेछ । ग्रेडवृद्धिमा सहभागी विद्यार्थीको साउन अन्तिमसम्म परीक्षा सकेर नतिजा सार्वजनिक गर्दा पठनपाठनमा निकै ढिलाइ हुने अनुमान बोर्डका अधिकारीहरूले गरेका छन् । झन्डै साढे दुई लाख विद्यार्थीको परीक्षा सञ्चालन गरी नतिजा सार्वजनिक गर्न कम्तीमा ३ महिना लाग्ने उनीहरूको अनुमान छ ।अनुमानअनुसार असोज अन्तिम साता मात्रै नतिजा सार्वजनिक हुनेछ र ग्रेडवृद्धि हुन सफल विद्यार्थीले दसैं, तिहारलगायत चाडपर्वपछि मात्रै कक्षा ११ मा भर्ना हुन पाउनेछन् । यसले शैक्षिक सत्र नै प्रभावित हुने आकलन गरिएको छ । कक्षा ११ मा अहिले भर्ना हुने विद्यार्थीको वार्षिक परीक्षा वैशाखजेठमा सञ्चालन हुने बोर्डले क्यालेन्डर तय गरेको छ ।शिक्षा मन्त्रालयले मौका परीक्षामा सहभागी हुने विद्यार्थीका लागि नेपाल टेलिभिजन र रेडियो नेपालबाट विषयगत रूपमा तयारी कक्षा सञ्चालन हुने जनाएको छ । त्यस्तै विद्यालयहरूलाई कक्षा सञ्चालनको सहजीकरण गर्न शिक्षा तथा मानव स्रोत विकास केन्द्रलाई निर्देशन दिएको छ । शिक्षामन्त्री श्रेष्ठको निर्देशनमा त्रिभुवन विश्वविद्यालयले पनि उच्च शिक्षामा अध्ययनरत विद्यार्थीलाई एसईईको तयारी कक्षामा सहभागी हुन क्याम्पसहरूलाई सर्कुलर गरेको छ । स्नातक र स्नातकोत्तर तहमा अध्ययनरत विद्यार्थीलाई एसईईको तयारीमा रहेका विद्यार्थीलाई सिकाइ सहजीकरणका लागि परिचालन गर्न रेक्टर खड्ग केसीले निर्देशन दिएका हुन् । शिक्षा मन्त्रालयको बजेटमा समेटिएको साथी सिकाइ कार्यक्रम अन्तर्गत उच्च शिक्षाका विद्यार्थीले गणित, अंग्रेजी, विज्ञान, सामाजिक र नेपाली विषयको पठनपाठन गराउने भनिएको छ । सामुदायिक विद्यालयका सबैभन्दा बढी विद्यार्थी गणित, विज्ञान र अंग्रेजी विषयमा तथा निजी विद्यालयका विद्यार्थी सामाजिक र नेपाली विषयमा फेल भएका छन् । गणितमा १ लाख ७७ हजार, विज्ञानमा १ लाख २६ हजार, अंग्रेजीमा १ लाख विद्यार्थी ननग्रेडिङ भएका छन् । त्यस्तै सामाजिकमा ७३ हजार, नेपाली र अर्थशास्त्रमा ६९६९ हजार विद्यार्थी ननग्रेडिङमा परेका छन् ।२०७२ देखि लागू लेटर ग्रेडिङ पद्धतिमा सबै विद्यार्थी ग्रेडिङमा पर्ने व्यवस्था थियो । तर यसले विद्यार्थीमा पठन संस्कृति हराउँदै गएको भन्दै २०७८ मा निर्देशिका संशोधन गरेर सैद्धान्तिक (लिखित) तर्फ कम्तीमा ३५ प्रतिशत अंक नल्याए विद्यार्थी ननग्रेडेड हुने व्यवस्था गरिएको थियो । सबै विषयको ७५ पूर्णाङ्कमा लिखित परीक्षा सञ्चालन भएको थियो । जसमा २७ अंक पनि ल्याउन नसक्ने विद्यार्थी ननग्रेडिङमा परेका हुन् ।"
शीर्ष नेताद्वारा वाम एकता र संविधान रक्षामा जोड,"एमालेद्वारा बहिष्कारएमाले अध्यक्ष केपी शर्मा ओलीले एकीकृत समाजवादीको महाधिवेशन बहिष्कार गरेका छन् । महाधिवेशन उद्घाटन सत्र बहिष्कार गरेर ओलीले अध्यक्ष नेपालसँग आफ्नो अझै पनि पुरानो तुष बाँकी रहेको एक पटक फेरि पुष्टि गरेको एकीकृत समाजवादीका नेताहरूले बताएका छन् । २०७८ मंसिरमा चितवनमा भएको एमालेको दसौं महाधिवेशनमा नेपाललाई निम्तो दिइएको थिएन भने एकीकृत समाजवादीको आइतबारदेखि सुरु भएको महाधिवेशनमा निम्तो पाएर पनि एमालेले बहिष्कार गरेको हो ।एमाले प्रचार विभाग प्रमुख राजेन्द्र गौतमले एमाले विभाजनको औचित्य पुष्टि नभएकाले एकीकृत समाजवादीको महाधिवेशनमा सहभागी नभएको बताए । एमालेबाट किन अलग भएको हो ? त्यसको औचित्य पुष्टि भएको छैन, उनले भने, सरकारमा सहकार्य भए पनि महाधिवेशनमा सहभागी नहुने निष्कर्ष निकालेका हौं ।उता एकीकृत समाजवादीका अध्यक्ष नेपालले आफूले फोन र म्यासेज गर्दा पनि महाधिवेशनमा एमालेको प्रतिनिधित्व नभएको बताए । एमाले किन आएन भन्ने होला, मैले आफैं दसचोटि फोन गरेको छु । फोन नलागेपछि सहयोगीलाई पनि फोन गरेको छु । मेरो फोनै लागेन, उनले भने, डिटेल लेखेर म्यासेज पठाएँ । म्यासेज पुगेको खबर पनि पाएँ । पुरानो घाउ आलै रहेजस्तो लाग्यो । उनले राजनीतिमा विगतका तीता कुरा पचाएर जानुपर्ने बताए । कुनै घृणाभाव राख्नुपर्ने आवश्यकता छैन, उनले भने ।"
श्रमाधान मेला आयोजनामै ८५ लाख खर्च,"काठमाडौं (कास) श्रम, रोजगार तथा सामाजिक सुरक्षा मन्त्रालयले रोजगारदाता र श्रमिकलाई एकै ठाउँमा भेट गराउने भन्दै ८५ लाख रुपैयाँ खर्च गरेको छ । श्रमाधान रोजगार मेलाका लागि प्रदेश र स्थानीय पालिकासहितको योगदान रहने गरी ९३ लाख रुपैयाँ छुट्याइएकामा सातै प्रदेशमा श्रमाधान रोजगार मेला आयोजना गर्न यो रकम खर्च भएको हो ।मन्त्रालयद्वारा आइतबार सार्वजनिक प्रतिवेदनअनुसार मेलाका लागि सबैभन्दा बढी वैदेशिक रोजगार कल्याणकारी कोषबाट ४९ लाख रुपैयाँ खर्च भएको छ । श्रममन्त्री डोलप्रसाद अर्यालले मेलामा १७ हजार ९ सय २१ जनाले रोजगारीका लागि आवेदन दिएको बताए । जसमध्ये रोजगारदाताले १४ हजार ७ सय ८८ जनालाई रोजगार दिने प्रतिबद्धता जनाएका छन् । गत जेठ १७ देखि ३० सम्म सातवटै प्रदेशमा मेला आयोजना गरिएको थियो ।"
सरकार परिवर्तनको विषय सामान्य,"सुनसरी (कास) कांग्रेस नेता तथा पूर्वउपप्रधानमन्त्री विमलेन्द्र निधिले सरकार परिवर्तनको विषयलाई सामान्य रूपमा लिनुपर्ने बताएका छन् । गिरिजाप्रसाद कोइरालाको १०१ औं जन्मोत्सवको अवसरमा कांग्रेस जिल्ला समिति सुनसरीले आइतबार इनरुवामा आयोजना गरेको कोइरालाको व्यक्तित्व विषयक अन्तरक्रिया कार्यक्रममा बोल्दै निधिले उक्त कुरा बताएका हुन् ।शनिबार मात्रै प्रमुख प्रतिपक्षी दलका नेता एवं कांग्रेस सभापति शेरबहादुर देउवा एमाले अध्यक्ष केपी शर्मा ओलीलाई भेट्न भक्तपुरस्थित बालकोट पुगेका थिए । देउवासँग के विषयमा ओलीको छलफल भएको हो, अहिलेसम्म स्पष्ट भएको छैन । यस्तो अवस्थामा निधिको यो भनाइलाई अर्थपूर्ण रूपमा हेरिएको छ । निधिले सरकार परिवर्तनलाई सामान्य रूपमा लिनुपर्ने बताए पनि कांग्रेस र एमाले मिलेर सरकार बन्न सक्ने सम्भावनाका बारेमा भने केही बोलेनन् । निधिले आगामी चुनावमा कांग्रेसलाई बहुमत दिलाउन सबै एकताबद्ध भएर अघि बढ्नुपर्ने बताए । स्पष्ट बहुमत कसैको नभएकाले सरकार परिवर्तन हुनुलाई सामान्य रूपमा लिनुपर्छ, उनले भने, कांग्रेस भने अब २०८४ सालको निर्वाचनमा केन्द्रित हुनुपर्छ । निधिले मुलुकमा गणतन्त्र र शान्ति प्रक्रिया स्थापना गर्न कांग्रेसका तत्कालीन पार्टी सभापति कोइरालाको ठूलो भूमिका रहेको बताए । माओवादीलाई शान्ति प्रक्रियामा ल्याएर मुलुकमा शान्ति र स्थायित्व कायम गर्न कोइरालाको निर्णायक भूमिका रहेको पनि निधिको भनाइ थियो ।"
शिक्षामन्त्रीको गलत निर्णय,"१ भर्खरै प्रकाशित एसईईको नतिजाबाट शिक्षामन्त्री अत्तालिएको आभास देखा पर्न थालेको छ । यसको प्रमाण हो देशको संविधान, नियम, कानुन, नीति, निर्देशिका, पाठ्यक्रम प्रारूप सबैलाई लत्याएर दुई विषयभन्दा बढीमा अवर्गीकृत (ननग्रेडेड) पाएका विद्यार्थीलाई पनि पूरक परीक्षामा समावेश गराउने निर्णय । ननग्रेडेडको यो पहिलो अभ्यास हो । के यसलाई पहिलो जन्ममै घाँटी निमोठ्न मिल्छ ?२ राष्ट्रिय शिक्षा नीति २०७६ को ११२७ अनुसार माध्यमिक तहको कक्षा १० को परीक्षाको जिम्मा प्रादेशिक सरकारलाई तोकिएको छ । त्यस्तै राष्ट्रिय पाठ्यक्रम प्रारूप २०७६ दोस्रो संशोधन २०७९ ले पनि कक्षा १० को परीक्षा प्रादेशिक तहमा नै हुने व्यवस्था गरेको छ । संविधानको अनुसूची ८ ले यो अधिकार स्थानीय सरकारलाई दिएको छ । ३ प्रदेश वा स्थानीय सरकारको जिम्मेवारी उनीहरूलाई गर्न नदिएर र ऐन संशोधन गर्ने पहल वर्षौंसम्म नगरेर शिक्षा मन्त्रालयले कक्षा १० को परीक्षामा बल मिच्याइँ गरिरहेको छ । ४ स्थानीय वा प्रदेश सरकारको जिम्मामा रहेको यो परीक्षा भलै केन्द्रले सञ्चालन गरेर नतिजा निकाले पनि नतिजाका सम्बन्धमा के गर्ने भनेर एक पटक प्रदेश सरकारको शिक्षा हेर्ने सामाजिक विकासमन्त्रीसँग शिक्षामन्त्रीले परामर्श गरिन् ? संविधान साक्षी राखेर शपथ खाने शिक्षामन्त्रीले संविधानतः स्थानीय तहसँग कुनै छलफल गरिन् ? यति सामान्य शिष्टाचार पनि शिक्षामन्त्रीबाट पालना भएन किन ?५ लेटर ग्रेडिङ निर्देशिका तेस्रो संशोधन २०८० को ७ (२घ) मा पूरक परीक्षाका सम्बन्धमा दुई विषयमा तीन पटकसम्म ग्रेडवृद्धि परीक्षामा सामेल हुन पाउने व्यवस्थालाई फेरबदल गर्न यति हतारो किन ?६ यी सबै नीति, नियम मिचेर के केन्द्रीय शिक्षामन्त्रीलाई एकलौटी गर्ने अधिकार छ ? के यस्तो निर्णय गर्नुअघि सरोकारवालासँग छलफल गर्नु पर्दैन ? यस्ता अपरिपक्व र अलोकतान्त्रिक निर्णयले शिक्षा अझ ओरालो लाग्दै जानेछ । के शिक्षाको संघीयता भनेको केन्द्रीय शिक्षामन्त्रीको हठले गर्ने निर्णय हो ?७ अवर्गीकृत ग्रेडभित्र विषयवस्तुका सैद्धान्तिक र प्रयोगात्मक पक्षमा अत्यन्तै कमजोर, विषयवस्तुलाई संगठन गर्ने, विश्लेषण गर्ने र प्रयोग गर्ने सम्बन्धमा अक्षम, मौलिक, सिर्जनात्मक र तार्किक क्षमता नभएका र सम्प्रेषण सीप नभएका विद्यार्थी पर्छन् भनेर लेटर ग्रेडिङ निर्देशिकाले उल्लेख गरेको छ । ८ यस्ता विद्यार्थीलाई केही समय तयारीमा सहयोग गर्ने कि सबैलाई परीक्षामा होम्ने ? नतिजा निस्केको एक महिनामै त्यो पनि अधिकांश अंग्रेजी, गणित र विज्ञान विषयका कमजोर विद्यार्थीलाई पूरक परीक्षामा धकेल्नु के सही निर्णय हो ? न पर्याप्त आर्थिक लगानी न मानवीय, अनि कसरी हुन्छ नतिजा उत्कृष्ट ?९ धेरै विकल्पमा जान सकिन्थ्यो । त्यस्ता विकल्प शिक्षा मन्त्रालयभित्र कुनै धुलाम्य फाइलभित्र खोज, तिमीहरूले नै सञ्चालन गरेका गोष्ठीका सार पढ । हिम्मत छ भने सरोकारवालासँग खुला छलफल गर । तर देशलाई नै घात गर्ने र विद्यार्थीको भविष्यमाथिको खेलबाड बन्द गर ।१० राष्ट्रिय शिक्षा आयोगको प्रतिवेदन सार्वजनिक गरें भनेर गर्व गर्ने शिक्षामन्त्रीले विद्यालय शिक्षा सुधारका लागि त्यसले दिएका सुझाव पनि एक पटक पढ्ने कि ? मनप्रसाद वाग्ले, मीनभवन, काठमाडौं"
एसईईको नतिजाले बढाएको निराशा,"अभिभावकज्यूहरू, एसईईको नतिजा प्रकाशन भएको छ । सामाजिक सञ्जालमा अरूका छोराछोरीले धेरै नम्बर ल्याए भनेर आफ्ना छोराछोरीलाई गाली नगरौं । धेरै नम्बर ल्याउँदैमा ठूलो मान्छे भनेर बसीबसी खान पाइँदैन, थोरै नम्बर ल्याउँदैमा भोकै बस्नु पनि पर्दैन । धेरै नम्बर ल्याउने विद्यार्थी त्यही पढाइको बोझले थलिएका उदाहरण पनि छन् । आफ्ना नानीबाबुहरूलाई धेरै नम्बर ल्याउनुपर्छ भनेर दबाब दिनु हुँदैन । सामाजिक सञ्जालमा मेरा छोराछोरीले यति नम्बर ल्याए भनेर सार्वजनिक नगर्दा नै राम्रो हुन्छ । नम्बरभन्दा पनि ऊ जीवनमा कतिको व्यावहारिक र संस्कारी भएको छ, त्यो महत्त्वपूर्ण हो । त्यसैले आफ्नो सन्तानलाई असल मान्छे बन्न सिकाऔं । दुर्गाप्रसाद सापकोटा, गोकर्णेश्वर, काठमाडौं"
'साउनदेखि राष्ट्रिय परिचयपत्र अनिवार्य समाचारमा  बाट लिइएका केही टिप्पणी :,नेपाली नागरिक हुनका लागि कतिवटा परिचयपत्र आवश्यक पर्छ ? नारायण थापा
कम्युनिस्ट 'टुकडी को कुम्भमेला,"राजनीतिक दलका महाधिवेशन अब सामान्यजनका लागि चासोका विषय रहेनन् । यस्ता आयोजनाले सम्बद्ध दलका नेताकार्यकर्ता पंक्ति तरंगित भए पनि आममान्छेलाई पटक्कै छुँदैन । निश्चित व्यक्तिका पदाकांक्षा पूरा गर्नमै सीमित हुने महाधिवेशनहरू आकर्षणका विषय बन्न छाडेका छन् । नेकपा एकीकृत समाजवादी (एस) को हिजो आइतबारदेखि सुरु महाधिवेशनको नियति पनि यस्तै छ । नेकपा एमालेबाट तीन वर्षअघि चोइटिएर बनेको तर राष्ट्रिय दलको हैसियत बनाउन नसकेको यो पार्टीको महाधिवेशन आममान्छेका लागि कागलाई बेल पाक्यो हर्ष न विस्मात् भनेजस्तो छ । यसप्रति न कुनै अपेक्षा छ, न त चासो नै । आममान्छेका तहमा चासो नजागे पनि यो महाधिवेशनप्रति राजनीतिक वृत्तमा चाहिँ चाख पलाएको छ । सानो कदको पार्टीमा बढेको शक्ति संघर्षको खेलले मात्रै होइन अध्यक्ष माधवकुमार नेपालको विकल्पमा महासचिव घनश्याम भुसाल अघि सरेपछि अबको मूल नेता को होला भन्नेमा चासो छ । एसको नेतृत्वका तीन आकांक्षी छन् । अध्यक्ष नेपाल एमालेबाट विद्रोह गरेर आफूले पार्टी निर्माण गरेको दाबी गर्दै पुनः नेतृत्वमा नवीकृत हुन चाहन्छन् । सम्मानित नेता झलनाथ खनाल राजनीतिकवैचारिक दृष्टिकोण आफ्नो भएकाले नीति जसको, उही नेता हुनुपर्छ भन्दै छन् । उनी सकभर आफ्नो पक्षमा सर्वसम्मति बनाउने र नसक्दा भुसाललाई आफ्नो वैचारिक उत्तराधिकारी मान्दै समर्थन गर्ने रणनीतिमा देखिन्छन् । भुसाल भने राजनीतिक पुनर्गठन र पुस्तान्तरणको नारा अघि सार्दै दुवै शीर्ष नेतालाई मनाएर नेतृत्वमा पुग्ने उपाय खोज्दै छन् । महाधिवेशनको उद्घाटन सत्रसम्मको परिदृश्य हेर्दा, नेताहरूले भाषणमा भनेजस्तै सर्वसम्मति भएमा तीनमध्ये कोही एकको काँधमा एसको नेतृत्व आउनेछ । निर्वाचनबाट नेतृत्व चयन भएमा नेपाल अथवा भुसालमध्ये एक नेतृत्वमा पुग्ने निश्चितप्राय छ । शीर्ष र दोस्रो पुस्ताका यी नेताबीचको विधिसम्मत प्रतिस्पर्धाबाट नेतृत्व चयन भएमा त्यो सुनमा सुगन्ध हुनेछ । दलहरूमा आन्तरिक लोकतन्त्र कमजोर हुँदै गएका बेला निर्वाचनमार्फत नेतृत्व चयन हुँदा विधि र लोकतान्त्रिक मूल्य प्रवर्द्धनमा यो एउटा सकारात्मक नजिर बन्नेछ । यद्यपि, यसले मात्रै यो पार्टीको औचित्य स्थापित हुने छैन । महाधिवेशन नेता बन्ने होडबाजीको अखाडा बनिरहँदा नेकपा एस प्रश्नको कठघरामा छ । महाधिवेशनको अवसरमा यो पार्टी लक्षित प्रश्नमा थप बहस र विवेचना सान्दर्भिक भएको छ । यतिबेला यो पार्टीका लागि दुईटा प्रश्न महत्त्वपूर्ण छन् ः पहिलो, नेकपा एसले नेपाली राजनीतिमा आफ्नो औचित्य र आवश्यकता सिद्ध गर्न सकेको छ ? जारी महाधिवेशनमा पार्टीले यो प्रश्नमा निर्मम समीक्षा गर्नु आवश्यक छ । तितो वास्तविकता के हो भने, अहिलेको राजनीतिक परिदृश्यमा यो पार्टी हुनु वा नहुनुले खासै फरक पार्दैन । सत्ता राजनीतिको अंकगणितमा यसको थोरबहुत भूमिका निश्चय पनि छ । प्रदेश सरकार फेरबदलमा, सत्ता बार्गेनिङमा यसको भूमिका देख्न सकिन्छ । तर, के यसले नेपाली राजनीतिमा विद्यमान भयानक रिक्ततालाई पूर्ति गर्न सकेको छ ? जुन स्तरमा राजनीतिक मूल्यमा गिरावट आइरहेको छ, दल र नेताप्रति अविश्वास चुलिँदै छ, के यो पार्टीले राजनीतिप्रति जनस्तरमा गुमेको विश्वास र भरोसाको पुनःस्थापना गर्न सक्छ ? अध्यक्ष नेपाल मुलुकलाई प्रतिगमनबाट जोगाउने भूमिका खेलेको बताइरहन्छन् । एमालेबाट विद्रोह गरेर कम्युनिस्ट आन्दोलनलाई पुनर्गठन गर्दै गरेको पनि दाबी गर्छन् । उनको यो महाधिवेशनमा मुख्य मुद्दा पनि यही छ, विद्रोहको अनुमोदन । तर, के एसको गठन विद्रोह थियो ? वा त्यो उनका लागि बाध्यता थियो ? एसको गठन बुझ्न विगत निकटको पृष्ठभूमि खोतल्नुपर्छ । संविधान २०७२ बनेपछि २०७४ मा भएको पहिलो आम निर्वाचनबाट नेपाली कम्युनिस्टले वर्चस्व हासिल गरेका थिए । शक्तिशाली पार्टी र बलियो सरकार निर्माण गर्न सकेका थिए, त्यो छिन्नभिन्न हुनुमा कुनै एक नेतालाई मात्रै दोषारोपण गरेर अर्को पानीमाथिको ओभानो बन्न सक्दैन । यसका दोषको मात्राको मापनमा व्यक्तिविशेषका भूमिका पर्गेल्दा कमबेसी हुन सक्ला । तत्कालीन नेकपाका पहिलो अध्यक्ष एवं अहिले एमाले अध्यक्ष केपी शर्मा ओलीका दम्भी र अहंकारी कार्यशैली कम्युनिस्टहरूको विग्रहको एउटा मुख्य कारण भएकामा दुईमत छैन । यद्यपि, सत्ता र शक्तिको भागबन्डामा लिप्त अरू नेता पनि यसमा कम जिम्मेवार थिएनन् । नेपाल पनि प्रश्न मुक्त छैनन्, थिएनन् । समन्वयकारी र अनुभवी भनिएका उनले के पार्टीभित्र गुट र शक्ति संघर्ष चर्कंदा त्यस्तो भूमिका खेल्न सके ? निरीह र किनाराको साक्षी बन्दाको पीडाले आहत नेपालले ओली र प्रचण्डबीच बढ्दो द्वन्द्व र शक्ति संघर्षलाई थप बढाउन भूमिका खेले । पार्टीभित्रै घेराबन्दीमा परेको महसुस गरेका ओली त्यसपछि दुर्घटना निम्त्याउनेतिर उद्यत् भए । विधिलाई मिच्दै ओलीले संसद् विघटन गरेपछि त्यस विरुद्धको मोर्चामा नेपाल उभिएकै हुन् । तर, त्यो परिस्थिति निर्माण ओली, प्रचण्ड र नेपाल आदिको सत्ताकांक्षा, इगो र नचाहिँदो शक्ति संघर्षको परिणति थियो । आजसम्म पनि यी नेता त्यही प्रवृत्तिले आहत छन् । नेपालले एमालेलाई दक्षिणपन्थी अवसरवादको आरोप लगाएका छन् तर के उनी आफैं सत्ता अवसरवादबाट मुक्त छन् ? केही साताअघि प्रकट भएको उनको सत्ताकांक्षा यसलाई पुष्टि गर्ने सबैभन्दा पछिल्लो नजिर हो । गठबन्धनमा सामेल भएकै बेला दृश्यअदृश्य शक्तिको आडमा उनले प्रधानमन्त्रीको कसरत गर्दा कसरी बुमर्याङ भएको थियो, सम्भवतः एस नेतृत्व पंक्तिले भुलेको छैन । राजनीतिक चरित्र र प्रवृत्तिका हिसाबले एस र एमालेबीच कुनै भिन्नता छैन । नामले एस भनिए पनि यो पार्टी भाइ एमाले हो । एमालेको भाइचारामा आएको ईर्ष्या, द्वेष र मनमुटावका कारण एस जन्मिएको हो । यसभित्र हुने गुटगत अभ्यास, राजनीतिकसैद्धान्तिक बहस, नेताका कार्यशैली र प्रवृत्ति सबै उस्तै छन् । नेपाल र ओलीका व्यवहार र शैली नै हेरौं । ओली खरा छन् । उनमा दम्भ र अहंकार देखिन्छ । उनी प्रकट पनि गरिहाल्छन् । नेपाल शालीन देखिन्छन् तर दम्भ उनमा पनि कम छैन । डेढ दशक उनी एमालेको महासचिव हुँदा पार्टीभित्र उनको पेलाइको अनुभूति गर्नेहरू भन्ने गर्छन्, नेपालको शालीनताभित्र अहम् र निरंकुशता लुकेको छ । खासमा शक्ति अभ्यासमा ओली र नेपालको स्कुलिङ एउटै हो । नेपालको विरोधाभास र निरीहता पटकपटक झल्कने गर्छ । जस्तोः उनी ओली प्रवृत्तिविरुद्ध विद्रोह गरेको दाबी गर्छन् र आफैंले दक्षिणपन्थी अवसरवादी शक्ति करार गरेकासँग सत्ता सहकार्य गर्न आइपुग्छन् । प्रचण्डले सरकारको काँध फेर्दा उनीसँग सल्लाह, सुझाव लिने आवश्यकता देख्दैनन् । देउवातिर लाग्दा होस् वा ओलीतिर लाग्दा, उनी प्रचण्डलाई पछ्याउन बाध्य छन् । उनको विद्रोह को भाष्य त्यतिबेला झन् कमजोर लाग्छ, जुनबेला ओलीसँग रुष्ट एमाले पंक्तिसमेत उनीप्रति विश्वस्त भएर साथ दिन तयार हुँदैन । एमालेमा छँदा ओलीविरुद्ध समानान्तर कमिटीको अभ्यास गर्न सकेका नेपालसँगको त्यो पंक्ति अहिले कहाँ छ ? धेरै एमालेजन मुखले बोल्दैनन्, तर मनभित्र ओलीका व्यवहार र कार्यशैली तिनलाई चित्त बुझ्दैन । तैपनि ती ओलीसामु नतमस्तक छन् । नेपालको विद्रोह ले तिनलाई आकर्षित गर्दैन । ओलीसामु त्वम्शरणम गर्दा पनि स्पेस नपाएका नेपालको विद्रोहमा सामेल हुन सय पटक सोच्छन् । एउटा उदाहरण, भीम रावल नै हुन् । ओलीको पेलाइले किनारा पारिएका रावलले समेत नेपालको विद्रोहप्रति विश्वस्त हुने आधार भेटेका छैनन् । अरू ठूलो एमाले पंक्ति ओलीलाई खेपेरै त्यहीँ टिकेको छ । तिनलाई आकर्षित गर्नु त कता हो कता, कुनै पनि बेला अहिले संगठित भएकाहरू पनि एमाले फर्कन उपायको खोजीमा लागेका देखिन्छन् । सारमा, नेपालको विद्रोहको अनुमोदन त्यतिखेर हुन्छ, जब एमाले पंक्ति ठूलो हिस्सा उनको राजनीतिप्रति आकर्षित हुन्छ, संगठित हुन्छ । तसर्थ, महाधिवेशनले विद्रोहको अनुमोदन होइन, यो पार्टीको राजनीतिक आवश्यकता र औचित्य पुष्टि गर्ने उपायको खोजी गर्न सक्नुपर्छ । ओलीले बहुमतको बलमा आफ्ना विपक्षी समूहलाई पार्टीमा टिक्न नसक्ने अवस्था बनाएपछि नेपालको नेतृत्वमा सानो हिस्साले एस गठन गरेको हो । एमालेभन्दा भिन्न राजनीतिक चिन्तन, व्यवहार, कार्यशैली अँगाल्ने एसलाई प्रशस्त अवसर थियो । तर, उही प्रवृत्ति, उही सत्ताकांक्षा, उही अवसरवादी चरित्र देखाएकाले जनताले यो पार्टीप्रति कुनै रुचि देखाएनन् । निर्वाचन नतिजा त्यसको प्रमाण हो । यी पक्षहरूको गहिरो समीक्षा गर्दै एसले आफ्नो ब्रान्डिङ गर्न सक्नुपर्छ । खासमा बजार अर्थतन्त्रमा कुनै पनि उत्पादनको ब्रान्डिङ गर्दा त्यसको सेलिङ प्वाइन्ट के हो ? खोजिन्छ । राजनीतिक बजारमा आएको यो नवोदित दलको महाधिवेशनले आफ्नो सेलिङ प्वाइन्ट खोज्न सक्नुपर्छ । दोस्रो प्रश्न, नेकपा एसको राजनीतिक गन्तव्य के हो ? यो पार्टीको समस्या नेतृत्वको नवीकरण अथवा परिवर्तन मात्रै हो ? नेपाल अथवा भुसाल जो चुनिए पनि पार्टीको अन्योलग्रस्त राजनीतिक भविष्यले प्रस्ट दिशा पाउला ? धेरैलाई लाग्छ, २०८४ को निर्वाचनअघिसम्म यो दलको बेग्लै अस्तित्व नै रहँदैन । यो कि मातृ पार्टी एमालेमै फर्किन्छ अथवा माओवादीसँग मोर्चाबन्दी अथवा एकता गरेर अघि बढ्छ । समाजवादी केन्द्र बनाउने अभियन्तामध्येका नेपाल पनि एक हुन् । समाजवादी केन्द्र स्थापनाको अभीष्टलाई प्रचण्डले सत्ता बार्गेनिङको टुल बनाइरहँदा नेपाल मूकदर्शक छन् । यद्यपि महाधिवेशनमा छलफलका लागि प्रस्तुत दस्ताबेजहरूमा एसले कम्युनिस्ट आन्दोलनको पुनर्गठन, वैज्ञानिक समाजवाद आदि भीमकाय नाराहरूले आफूलाई लेपन गरेको छ । कर्णप्रिय ती नारा कसले कार्यान्वयन गर्ने ? अबको बाटो एमालेसँग विलय वा माओवादीसँगको एकतामोर्चाबन्दी के हो ? अथवा बेग्लै राजनीतिक अस्तित्व निर्माणमा लाग्ने हो भने योजना र रणनीति के छन् ? महाधिवेशनले राजनीतिक गन्तव्य तय गर्न सक्ने राजनीतिक पथप्रदर्शक चुन्न सक्नुपर्छ । कम्युनिस्ट पार्टीहरू मर्दै जाँदा त्यसको जीवनको उपायको खोजीमा घोत्लिने भुसाल के त्यस्तो पथप्रदर्शक बन्न सक्छन् ? वा ओलीसँग विद्रोह गरेको भाष्य बोक्ने नेपाल ? अथवा कम्युनिस्ट राजनीतिका शास्त्रीय व्याख्याता खनाल ? निर्विवाद यी तीन पात्रमध्ये पूर्ण परीक्षण नभइसकेका भुसाल उपयुक्त हुन् । तर, उनले पनि कथनी र करनीमा भेद गर्ने शीर्ष नेतृत्वको प्रवृत्तिबाट मुक्त हुन सक्नुपर्छ । उनी पनि प्रस्ट हुनुपर्छ, नेतृत्वमा पुग्न प्रतिस्पर्धा गर्ने कि अनुनय विनय ? भुसाल राजनीतिक विमर्श गर्न रुचाउँछन्, मीठा राजनीतिक निबन्ध लेखिबस्छन् । उन्नत समाजवादको व्याख्या र लबिइङ गर्छन् । अहिले त उनको दाबी छ, उनको नेतृत्वमा एस हिजोको एमालेभन्दा राम्रो पार्टी बन्छ । महाधिवेशनमा राजनीतिक विमर्श कम, नेतृत्व चयन र नेता व्यवस्थापनको मुद्दा जसरी प्रधान बन्दै गइरहेको छ, के उनले सोचेजस्तो आदर्शवादी राजनीतिक रंगमञ्च बनाउन उनी काबिल होलान् ? सानो र चुस्त केन्द्रीय कमिटी बनाएर नजिर स्थापना गर्ने कुरा महाधिवेशन आइपुग्दा पदीय व्यवस्थापनका लागि जम्बो बनाउनुपर्ने निष्कर्षमा पार्टी पुगिसकेको छ । भुसाल एकातिर आन्तरिक लोकतन्त्रको दुहाइ दिँदै छन् भने अर्कोतर्फ उनी स्वयम् शीर्ष नेताका दैलो, चोटा कोठा चहार्दै सर्वसम्मतिको अनुनय गर्दै छन् । सक्रिय अभिभावक (जसलाई राजनीतिक भाषामा हाइकमान्ड पनि भन्न सकिन्छ) लाई शिरमा राखेर नेतृत्वमा पुग्ने उनको दाउ कतै कमजोर आत्मविश्वासको परिणति त होइन ? एकचोटि भए पनि नेतृत्वमा पुगिहालौं भन्ने आकांक्षा र अवसरवादबाट प्रेरित त छैन ?यी र यस्ता प्रश्न उनीमाथि पनि उठ्न सक्छन् । तर, उनले शंकाको सुविधा अरू भन्दा बढी पाउँछन् । कम्युनिस्ट राजनीतिमा झन्डै साढे तीन दशक खर्चेका भुसाल कम्तीमा परीक्षणको अवसर पाउन योग्य छन् । पार्टीहरू किन मर्छन् ? त्यो अरूलाई भन्दा बढी उनलाई थाहा छ । कारण, उनी पार्टीहरू अवसानका कारण खोतल्दै तिनलाई जीवन्त बनाउने उपाय खोज्न बुद्धिविलास गर्छन् । तर, पार्टी किन मर्छन्, थाहा पाउन लम्बाचौडा बुद्धिविलास गर्नै पर्दैन । एक राजनीतिशास्त्रीले भनेका छन् राजनीतिक दलहरू आफ्नै झूट निल्दै मर्छन् । आवरणमा एउटा र व्यवहारमा अर्को कुरा अर्थात् झूट, बेइमानी, अपारदर्शिता, गुटका अस्वस्थ खेलले पार्टीहरू असान्दर्भिक हुँदै जाने हुन् । यो सूत्र भुसाल र एसका नेताकार्यकर्ता पंक्तिले नभुलुन् । र, महाधिवेशनलाई सनातनी कुम्भमा सीमित नराखी सार्थक बहस र अभ्यासको थलो बनाऊन सकून् ।"
सामाजिक लोकतन्त्र कि समाजवाद ?,"निष्कर्षसंविधानमा लिपिबद्ध भए तापनि अहिलेसम्म नेपाली राज्यले राजनीतिक, आर्थिक, सामाजिक, सांस्कृतिक दृष्टिले उदारवादी, बहुलवादी, समावेशी मूल्यमान्यतालाई पूर्णरूपमा आत्मसात् गर्न सकेको देखिँदैन । यो वास्तविकतालाई कांग्रेस, एमाले, माओवादी, रास्वपा, समाजवादीलगायतका सबै पार्टीले इमानदारितापूर्वक स्वीकार गर्नु आवश्यक छ । उदारवादी विचारधारा र पार्टीहरू गतिशील र परिवर्तनशील हुन्छन् तर कम्युनिस्ट, समाजवादी, कन्जर्भेटिभ र राष्ट्रवादीहरू जडतावादी र यथास्थितिवादी हुन्छन् । गतिशील र परिवर्तनशील भएकै कारण उदारवादीहरूले आफ्नो सान्दर्भिकता र औचित्यता कायम राख्न सफल भएका हुन् । उदारवादमा अन्तर्निहित समस्या र चुनौतीको लोकतान्त्रिक मूल्यमान्यताका आधारमा नै समाधान गर्दै आएका छन् । कम्युनिस्टहरूले सपनाको व्यापार गर्दै आएको समाजवादसाम्यवाद कहीँ पनि लागू भएन र अब लागू हुने सम्भावना छैन । बीसौं शताब्दीको राजनीतिक सट्टाबजारमा समाजवादको मूल्य उच्च थियो । तर एक्काइसौं शताब्दीमा उच्च गिरावट आएको छ । वास्तवमा समाजवादसाम्यवाद लागू गर्न आवश्यक पनि छैन किनभने यो पूर्णरूपमा असफल सिद्धान्त हो, जुन वास्तविकताको पुष्टि सोभियत संघको विघटनबाट भइसकेको छ । यो बृहत्तर सैद्धान्तिकवैचारिक बहसको क्यानभासबाट विश्लेषण गर्दा निष्कर्षमा पुगिन्छ कि अबको मार्ग समाजवाद होइन, सामाजिक लोकतन्त्र हो । त्यसैले राज्य र पार्टीहरूले सामाजिक लोकतन्त्रका आधारभूत मूल्यमान्यतालाई आत्मसात् गरी समुन्नत नेपाल निर्माणको ठोस मार्गचित्र तय गर्नु आजको राष्ट्रिय आवश्यकता हो ।"
मिसन८४ को संकेत,"समृद्धिकै कुरा गर्दा ३५ वर्षअगाडि नेपाल र मलेसियाको आर्थिक स्थिति लगभग समान थियो । हिमाल, जडीबुटी, जलस्रोत आदिमा नेपाल धनी थियो, छ । तर महाथीर मोहम्मद जस्तो समर्पित नेता पाएकाले सन् २०२४ मा मलेसियाको वार्षिक प्रतिव्यक्ति आय १४ हजार अमेरिकन डलर छ, नेपालको करिब १३०० अमेरिकन डलर । नेपालीले कुशल नेतृत्व नपाएकैले यो अवस्था आएको हो । यो बेथिति अन्त्यका लागि २०८४ को निर्वाचनमा स्वदेश, विदेशमा रहेका स्वतन्त्र मतदाताले वैकल्पिक दलमोर्चालाई सत्तामा पुर्याउन अभियान थाल्नुपर्ने आवश्यकता देखिएको छ । यसका लागि मूल रूपमा मुलुकलाई आर्थिक भार भइरहेको समानुपातिक निर्वाचन प्रणाली नै हटाउनुपर्छ । प्रदेशको संसदीय संरचना खारेज गर्नुका साथै स्थानीय निर्वाचनमा दलको प्रवेशमाथि बन्देज गर्नुपर्छ । ठूला भ्रष्ट दलका बीसौं हजार कार्यकर्ताको भर्ती केन्द्र भएका यी ठाउँमा राज्यकोषबाट अर्बौं खर्च भएको छ । त्यो रकमलाई मुलुकको विकासको पूर्वाधारमा लगाउनुपर्छ । पालिकालाई थप अधिकार सम्पन्न बनाउन जरुरी छ । मन्त्रिपरिषद्को नीतिगत निर्णयलाई अख्तियारको अधिकार क्षेत्रभित्र ल्याउनुपर्छ । राष्ट्रिय परिचयपत्रमै चल, अचल सम्पत्ति अद्यावधिकलाई बाध्यकारी बनाउने नियम ल्याउनुपर्छ । रुस र चीनले उपहारमा बनाइदिएका चुरोट, कागज, कपडा, टायर, छाला, जुत्ता जस्ता दर्जनौं कलकारखानालाई कौडीको मूल्यमा बेचियो । लाखौं जनताको रोजगारी हरियो । जनताले भारी मतका साथ वैकल्पिक पार्टीलाई सत्तामा पुर्याएपछि उसले तीन वर्षभित्रमा ती सबै कलकारखानालाई सहकारी मोडलमा सञ्चालन गर्नुपर्छ । प्राथमिकताका आधारमा निर्यात प्रवर्द्धन गर्ने, आयात प्रतिस्थापन गर्ने र अर्धक्षमतामा चलिरहेका सरकारी वा प्राइभेट कलकारखानाको कानुनी अड्चन फुकाएर पूर्ण क्षमतामा चल्ने बनाउन सकिन्छ । पाँच वर्षभित्रमा परम्परागत गुजारा खेतीलाई आधुनिक वैज्ञानिक औजारले परिपूर्ण पारी पाँच हजारको संख्यामा ठूला मझौला चक्ला खेती सहकारी मोडलमा लैजानु न्यायोचित देखिन्छ । ताकि खाद्यान्न, दाल, माछा, मासु, दूध, फलफूलमा मुलुक आत्मनिर्भर बनोस् ।शिक्षामा देखिएको बेथिति अन्त्यका लागि सार्वजनिक तथा निजी विद्यालयको भेद अन्त्य गर्न जरुरी छ । २०४६ सालपछि लाभका लागि राजनीतिक पदमा गएका राजनीतिक व्यक्ति र स्थायी सरकारमा बसेका हाकिमको अपारदर्शी धन सम्पत्तिको राष्ट्रियकरण गर्नुपर्छ । यसमा आम जनताले साथ दिनेछन् । सुन काण्ड, भुटानी शरणार्थी प्रकरण जस्ता ठूला अपराधमा सत्ताले सुनपानी छर्केर चोख्याइएका लागि सुरुबाट फेरि अनुसन्धान गर्नुपर्छ । कालापानी, सुस्तालगायतको सीमा विवादलाई स्थायी रूपले सुल्झाउन भारतका आम जनता र भारत सरकारसँग संवाद गर्नुपर्छ । दशकौं वर्ष पहिले कोशी, गण्डकी, महाकालीजस्ता विशाल नदीलाई अनन्तकालका लागि आफ्नो जमिन सुक्खा राखेर छिमेकी राष्ट्रलाई सुम्पनु तत्कालीन नेपालका शासकको अक्षम्य गल्ती थियो । यी नदीबाट तराई मधेशका लागि पानी झार्ने र त्यसलाई नहरका शाखा, प्रशाखा बनाएर सिँचाइ गर्ने व्यवस्था मिलाउनुपर्छ । यसका लागि सुरुङ निर्माण र नहर बनाउन पश्चिम बङ्गाल, बिहार, उत्तर प्रदेश, उत्तराखण्डका राज्य सरकार र दिल्ली सरकारसँग आर्थिक सहयोगका लागि नेपालले अनुरोध गर्नुपर्छ ।मुलुकको सर्वांगीण समुन्नतिका निमित्त ती जनवर्गीय संगठनको एकीकृत स्वतन्त्र र सबल भूमिका अपरिहार्य छ । राज्यले प्रत्येक एउटा राष्ट्रिय स्वतन्त्र जनवर्गीय संगठनलाई मान्यता दिनुपर्छ । पुल्चोकको मन्त्री क्वार्टर निकट भविष्यमा भैंसेपाटीमा सर्दै छ । स्वतन्त्र एवं एकीकृत सर्त पूरा गरेका जनवर्गीय संगठनको कार्यालय सञ्चालनका लागि पुल्चोकको मन्त्री क्वार्टर उपलब्ध गराउनुपर्छ । नयाँ नीतिनियम बनाएर ती जनवर्गीय संगठनलाई केही अत्यावश्यक रकम, बिजुली, पानी, पत्रिका, आदिको वार्षिक खर्चका लागि उपलब्ध गराउनुपर्छ । अनि मात्र ती संगठनहरू गतिशील हुन्छन् र मुलुकलाई योगदान दिन सक्षम हुन्छन् ।आगामी निर्वाचनमा वैकल्पिक दललाई प्रबल बहुमतका साथ सत्तारोहण गराउने सम्बन्धमा करिब एक महिना अगाडि एकीकृत समाजवादीका अध्यक्ष माधवकुमार नेपालसँग मेरो कुराकानी भएको थियो । मैले उठाएका विषयलाई तपाईंको पार्टीको महाधिवेशनमा गहन छलफल गर्नुहोस् भन्ने मेरो आग्रह थियो । आगामी निर्वाचनमा विशाल वैकल्पिक मोर्चा बनाएर जाँदा पुराना दल र नेतृत्वबाट दिक्क भएका आम जनताका लागि नै उम्मेदवारीको ढोका खुल्नेछ । र, २०४६ सालदेखि सत्तामा एकछत्र ढलीमली गर्दै आएका भ्रष्ट दलहरूका लागि आगामी निर्वाचन फलामको चिउरा साबित हुनेछ । यसका लागि आम बुद्धिजीवी, विद्वान्हरूले छलफल र बहस चलाउन ढिला भइसक्यो ।"
बजेटमा चित्त नबुझेका कार्यक्रम,"बजेट भाषण सुन्दै गरेका बेला अर्थमन्त्रीले प्रदेश र स्थानीय तहका छोरीहरूका लागि प्रधानमन्त्री छोरी आत्मनिर्भर कार्यक्रम घोषणा गर्दा १५ वर्षीया छोरीले प्रश्न गरिन्, मामु, यसपालि छोरीहरूका लागि पनि बजेट छुट्याइएको हो ? मैले बुझाइदिएँ । उनले पुनः प्रश्न गरिन्, प्रधानमन्त्रीले आफ्नो पैसाबाट छोरीहरूका लागि कार्यक्रम दिनुहुन्छ अब ? मैले भनें, होइन राष्ट्रको बजेटबाट छोरीहरूका लागि पनि बजेट छुट्याइएको रे । छोरीले थपिन्, त्यसो भए त्यो कार्यक्रमको नाम नेपाल छोरी कार्यक्रम हुनुपर्ने होइन र ? जिज्ञासु छोरीको तर्क मन पर्यो र हो नि, नेपाल छोरी कार्यक्रम नै हुनुपर्ने भनिदिएँ ।सबैलाई थाहा छ, यस्ता कार्यक्रम माननीयज्यूहरूले प्रसिद्धि कमाउनका लागि बनाउँछन् । तर राष्ट्रको बजेटबाट किन यस्ता कार्यक्रम बनाइन्छन् ? यसरी प्रत्यक्ष नाम जोडिएका कार्यक्रम गर्ने हो भने उहाँहरूको व्यक्तिगत सम्पत्तिले सञ्चालन गर्नुपर्छ, राष्ट्रको बजेटबाट होइन । त्यसो त आगामी आर्थिक वर्षमा महिलालाई लगानी वर्षका रूपमा मनाइने गरी लैंगिक उत्तरदायी बजेट घोषणा हुनु सकारात्मक छ । यति हुँदाहुँदै पनि महिलाविरुद्ध हुने हिंसा, शोषण र भेदभाव नियन्त्रण गरी सबै क्षेत्रमा समभाव र सम्मानजनक वातावरणको सिर्जना गरिने भन्ने सुगा रटाइ सदैव सुनिँदै आएको छ । नेपालको दुर्गम क्षेत्रका महिला गरिबीको दुष्चक्रमा फसेका छन् । कुपोषण, लैंगिक विभेद, घरेलु हिंसा, चेलीबेटी बेचबिखन, छाउपडी, प्रजनन स्वास्थ्य जस्ता समस्या उस्तै छ । महिलाका नाममा ल्याइएको कुनै पनि बजेटले उनीहरूको समस्या समाधान गर्न सकेको छैन । महिला उद्यमशीलताका लागि छुट्याइएको रकम सहरकेन्द्रित छन् । प्राविधिक तथा सूचना प्रविधिसम्बन्धी तालिम तथा कार्यक्रम ज्यादै कम तय भएको पाइन्छ । महिलालाई दिइने धेरैजसो तालिममा अझै पनि सिलाइकटाइ, ब्युटिसियन, पाकशिक्षा नै पाइन्छ । घरमै बसेर गर्न सक्छन् भन्ने पुरानो मानसिकता छ । एकातिर छोटो अवधिका तालिमबाट व्यवसाय सञ्चालन गर्न कठिन हुन्छ भने अर्कोतर्फ महिलाले आफैं थप तालिमका लागि खर्च जुटाउन सक्दैनन् । तालिमले अर्धदक्ष मात्र बनाएपछि उनीहरू घरमै थन्किन्छन् । सरकारले तालिमपछि सबैलाई रोजगारीको व्यवस्था पनि गर्न सक्दैन ।बजेटमा दस करोड विनियोजन गरी प्रधानमन्त्री छोरी आत्मनिर्भर कार्यक्रम ल्याइएको छ । यो बजेट उच्च जनसंख्या भएका युवा महिला वर्गको उत्थानमा अपर्याप्त छ । त्यसैगरी बजेटको अर्को शीर्षकतर्फ पनि बालबालिकाको ध्यानाकर्षण भएको रहेछ । त्यो हो राष्ट्रपति जलवायु कार्यक्रम । समग्र जलवायु परिवर्तन र अनुकूलनका लागि हो भने किन राष्ट्रपति नै जोडियो ? राज्य संयन्त्रको जवाफदेही पदमा रहेका व्यक्तिहरूले बालबालिकालाई समेत चित्त नबुझ्ने खालका बजेट कार्यक्रम ल्याउनु हुँदैन । जलवायु परिवर्तन र अनुकूलनका लागि थुप्रै योजना र कार्यक्रमको आवश्यकता टड्कारो छँदै छ । जलवायु परिवर्तनले कृषि, पर्यटन, उद्योग, व्यापारलगायत मानवीय क्रियाकलापमा प्रभाव पारिरहेको छ । अनुकूलनका लागि वातावरणअनुरूप सञ्चालन गरिँदै आएका परम्परागत ज्ञान, सीप र अनुभवलाई बिस्तारै परिवर्तन गर्दै जानुपर्ने बेला भएको छ । जलवायु परिवर्तन र अनुकूलनका लागि संकुचित रूपमा होइन व्यापक रूपमा अध्ययन, अनुसन्धान गरी दीर्घकालीन कार्यक्रम तय गर्नुपर्छ । त्यसका लागि राज्यले विगतमा जस्ता लोकप्रिय लाग्ने, अत्यधिक खर्च गर्ने तर उपलब्धि भने नआउने कार्यक्रम ल्याउनु हुन्न । अनुसन्धानमा आधारित उपलब्धिमूलक ठोस योजना अगाडि सार्नुपर्छ र कार्यक्रम कार्यान्वयन, अनुगमन र मूल्यांकनमा कडा निगरानी राख्नुपर्छ ।"
रानाको रातो नदी,"काठमाडौं (कास) एक दशकभन्दा लामो समयदेखि हङकङलाई कर्मथलो बनाउँदै आएकी जुनु रानाले प्रथम कविताकृति रातो नदी सार्वजनिक गरेकी छन् । काठमाडौंस्थित मण्डला थिएटरको प्रेक्षालयमा नेपाल प्रज्ञाप्रतिष्ठानका पूर्वकुलपति बैरागी काइँलाले कृतिको विमोचन गरेका हुन् । काइँलाले राम्रा र बलिया कविता समावेश रातो नदी साँच्चिकै अब्बल कृतिका रूपमा आएको बताए । यस कृतिमा सबै थोक छन्, विषयवस्तुहरू ओजिला छन् । संरचना, बिम्ब, प्रतीक र अलङ्कारको प्रयोग निकै राम्रो छ, उनले भने, कविले फारो गरेर शब्द चलाएकी छन् । कवि तथा प्राज्ञ श्रवण मुकारुङले कमन लागिरहेको विषयलाई कवि रानाले नयाँ कोणबाट प्रस्तुत गरेको बताए । उनले कविता लेखिरहेका धेरै समकालीन कविहरूको भीडमा रातो नदीले नयाँ तरंग ल्याउने दाबी गरे । कार्यक्रममा साहित्यकारहरू विन्दु शर्मा, विमला तुम्खेवा, बिना थिङ लगायतले रातो नदी माथि समीक्षात्मक मन्तव्य राखेका थिए । कृति रत्न पुस्तक भण्डारले प्रकाशन गरेको हो ।"
विश्वकपमा बुमबुम,"(काठमाडौं)हामी कुरा गरिरहेका छौं, ट्वान्टी२० क्रिकेटको । यो स्वरूपको क्रिकेटमा खालि ब्याटर मात्र बोल्छ । बलरको काम त चुपचाप सहेर बस्ने हो । तर एक प्रकारले अचम्मै भयो, यहीट्वान्टी२० क्रिकेटको विश्वकप २०२४ मा त्यो खेलाडी प्लेयर अफ द टुर्नामेन्ट भए, जसको भूमिका विशुद्ध बलरका रूपमा मात्र थियो । त्यसैले यही शौभाग्यबाट गुज्रेका भारतीय फास्ट बलर जसप्रित बुमराहले शनिबार बारबाडोजमा भएको फाइनल जितेपछि भने, मलाई त चन्द्रमा पुगे जस्तै महसुस भइरहेको छ । भारतले फाइनलमा दक्षिण अफ्रिकालाई सात रनले पराजित गर्दै दोस्रो पटक ट्वान्टी२० विश्वकपको उपाधि जितेको हो । एक प्रकारले फाइनल उतारचढावपूर्ण नैरह्यो । फाइनलमा कहिले भारत बलियो देखियो त कहिले दक्षिण अफ्रिका । तर अन्त्यमा जित भारतकै नाममा रह्यो । फाइनलमा मैले आफूलाई सक्दो संयमित राख्न खोजेको थिएँ । हामीले क्रिकेट खेल्ने भनेकै यस्तै मोडका लागि हो । यस्तै सफलताका लागि मैले कडा मिहिनेत गरेका थिएँ । यस्तोमा जति बेला सफलताआफ्नै नाममा हुन्छ, त्यति बेलाको अनुभव बेग्लै हुन्छ, उनले भने । उनी वास्तवमै किन प्रतियोगिताकै उत्कृष्ट खेलाडी चुनिए त ? यसको उत्तर सजिलो छ । उनले पूरा प्रतियोगितामा १५ विकेट लिए, प्रतिविकेट ८२६ को दरले । उनको इकोनोमी रेट रह्यो, ४१७ । यही त हो, अविश्वसनीय प्रदर्शन । यसैले उनलाई प्रतियोगिताकै उत्कृष्ट खेलाडी चुन्न गाह्रो भएन ।पूरा प्रतियोगितामा भारतको प्रदर्शन दमदार रह्यो । भारतले कुनै खेल गुमाएन । हुन त दक्षिण अफ्रिकाले फाइनल अगाडि सबै खेल जितेको थियो । तर अन्त्यमा भारत उपाधिका लागि पूरा हकदार रह्यो । प्रतियोगिताको पहिलो चरणमा मात्र होइन, सुपरएटमै पनि भारतको प्रदर्शनमा गुनासो गर्ने ठाउँ थिएन । भारतको यो प्रदर्शनका खासखास खेलाडीको योगदान रह्यो । त्यसमै एक रहे, बुमराह । उनले साह्रै मितव्ययी बलिङ गरे । उनको बलिङमा कोही पनि प्रतिद्वन्द्वी ब्याटरले खुलेर रन नै बनाउन सकेनन् । जब कसैले ट्वान्टी२० क्रिकेटमा उनले जस्तो बलिङ गर्छ, जित पनि उनकै टिममा हुन्छ, अरूको होइन ।बुमराह जस्तै खेलाडीले त हो, क्रिकेटको आधारभूत नियम कायम रहनु । त्यो के भने, क्रिकेटमा ब्याटर र बलरबीच सन्तुलन हुनुपर्छ । तर पछिल्लो समय ट्वान्टी२० क्रिकेटमा ब्याटर असाध्यै हाबी हुन थालेको थियो । बुमराहले यस विश्वकपको माध्यमबाट सधैं यस्तै हुन्छ भन्ने भ्रम तोडे । पूरा प्रतियोगितालाई लिएर उनले भनेका छन्, हामीले खेल्ने भनेको पनि यस्तै उच्च अवसरका लागि हो । ठूलो दिन ठूलै गर्नुपर्छ । पूरा प्रतियोगितामा मैले खेलमै केन्द्रित रहेर खेलें । जति बेला म बलिङ गरिरहेको हुन्छ, मेरो ध्यान एकै बलमा मात्र हुने गर्छ । कहिलेकाहीं क्रिकेटमा भावनाले प्रदर्शनलाई जित्न सक्छ । मैले फाइनलमा पनि लेन्थ बललाई बढी उपयोग गरें । त्यसैले रिभर्ज स्विङ पनि पाएँ । आफूले टिमको जितमा योगदान दिन सकेकोमा म खुसी छु ।फेरि त्यही फाइनलमै फर्कन हो भने दक्षिण अफ्रिकी इनिङ्सले १८ ओभर छुँदा भारत असाध्यै दबाबमा थियो । एक प्रकारले खेल भारतको हातबाट बाहिरिसकेको थियो । ठीक त्यही बेला कप्तान रोहित शर्माले सम्झे, बुमराहलाई नै । त्यस ओभरमा मार्को जानसेनलाई उनले जसरी बोल्ड गरे, त्यो अति सुन्दर थियो । जानसेन बललाई सुरक्षात्मक ढंगले रोक्न चाहन्थे, तर उनलाई आफ्नो गेट खुलेको पत्तै भएन । त्यसमै बलले बेललाई मीठो चुम्बन गरेको थियो । सायद त्योभन्दा पनि अझ राम्रो बल त दक्षिण अफ्रिकी ओपनर रेजा हेनरिकविरुद्ध देखियो, जसमा ब्याटरले बल कहाँबाट आएर कता गयो, चालै पाएनन् र बोल्ड भए । यसलाई यो विश्वकपकै सबैभन्दा मीठो डिसमिसल मानिएको छ ।बुमराहले अहिलेसम्म तय गरेको यात्रालाई लिएर पनि उनको प्रशंसा गर्नुपर्ने हुन्छ । पछिल्लो समय उनको प्रदर्शनलाई लिएर खुलेर प्रशंसा गर्नेमा पुराना बलर कपिल देव पनि पर्छन् । सायद उनी अलिकति बढी नै भावुक भए होलान्, त्यसैले उनले भनेका थिए, मभन्दा बुमराहको बलिङ हजार गुणा राम्रो । खासमा सबै कुरा यस्तो पनि होइन । जति बेला हामी बुमराहको कुरा गर्छौं, सबैभन्दा अगाडि आउने तथ्य हो, उनको असाध्यै अस्वाभाविक देखिने बलिङ शैली । आम फास्ट बलरको जस्तो छैन, उनको शैली । बरु धेरै फरक छ र यसैले उनलाई विशेष पनि बनाउने गर्छ । अरू धेरै फास्ट बलरले जस्तो उनी लामो रनअप लिँदैनन् । छोटो दौडमै क्रिजसम्म पुगिसक्छन् । यसबीच धेरै अलिकति उफ्रिन खोजे जस्तो देखिन्छ । उनले बललाई गति दिने भनेको आफ्नो हातकै मद्दतले हो । उनको कुहिनामा अलिकति बढी नै लचकता छ । उनी आफ्नो हातको मुट्ठीलाई पनि असाध्यै पछाडिसम्म लान सक्छन् । ठ्याक्कै बल फ्याल्दा उनको हात र खुट्टा सिधा रेखामा देखिन्छन् । यसै कारणले उनले बलिङ गर्दा बल कस्तो आउने हो, त्यसमै दुविधामा पर्छन्, विपक्षी ब्याटर । उनी प्रायः अफ स्टम्पको बाहिर बलिङ गर्छन् । प्रायः सर्ट लेन्थ बल हुने गर्छ । तर यहाँनिर ठूलै समस्या पनि छ, यो बलिङ शैलीमा कायम रहनु भनेको बारम्बार घाइते हुनु पनि हो । बुमराहको जसरी बलिङ गर्छन्, त्यसले उनको ढाडको तल्लो भागमा बढी नै स्ट्रेस दिन्छ भनिन्छ । त्यसैले कतिपयले उनलाई बलिङ शैली परिवर्तन गर्नुपर्छ भनेर पनि सल्लाह दिन्छन् ।अनि यसै कारण बुमराहलाई आफूलाई फिट एन्ड फाइन राख्न बढी नै मिहिनेत गर्नुपर्छ । यदि उनले आफ्नो बलिङ शैलीलाई परिवर्तन गर्ने हो भने उनी अहिले जस्तो बलर छन्, त्यस्तो नहुन सक्छ । सबैभन्दा ठूलो उनी अहिले जति सटीक र घातक हुने गर्छन्, त्यो नहुने सम्भावना धेरै नै हुन्छ । त्यसैले वेस्ट इन्डिजका पुराना लेजेन्डरी फास्ट बलर कर्टली एम्ब्रोजले सल्लाह दिएका छन्, बुमराहले जसरी बलिङ गर्छन्, त्यसलाई त्यस्तै कायम राख्नुपर्छ, परिवर्तन गर्नु हुन्न । हो, बुमराहले चोटबाट बच्न अलिकति बढी मिहिनेत भने गर्नैपर्छ । र, उनले यो काम गरेका पनि छन् । त्यसैले त अमेरिकामा र क्यारेबियन क्षेत्रमा भएको टीट्वान्टी विश्वकपमा उनी उत्कृष्ट खेलाडी बने । अनि जति जति बेला यस्तो अवसर आउँछ, सबैले भन्ने भनेको यही हो, बुमबुम बुमराह ।"
डायनाको जन्म,सन् १९६१ मा आजकै दिन (जुलाई १) मा वेल्सकी पूर्वराजकुमारी डायनाको जन्म भएको थियो । १९६१ जुलाई १ मा जन्मिएकी डायनाले १९८१ जुलाई २९ मा बेलायतका युवराज चार्ल्स तृतीयसँग (हालका राजा) सँग विवाह गरेकी थिइन् । उनीहरूबाट १९८२ मा प्रिन्स विलियम्स र १९८४ मा प्रिन्स ह्यारीको जन्म भएको थियो । उक्त जोडीले १९९२ मा अलग हुने घोषणा गरेका थिए । त्यसको चार वर्षपछि १९९६ अगस्ट २८ मा चार्ल्स र डायनाले औपचारिक रूपमा सम्बन्धविच्छेद गरेका थिए । चार्ल्सले २००५ मा क्यामिला पार्करसँग विवाह गरेका थिए ।सम्बन्धविच्छेद भएको एक वर्षपछि १९९७ अगस्ट ३१ मा डायनाको कार दुर्घटनामा निधन भएको थियो । डायना फ्रान्सको राजधानी पेरिसमा आयोजित एक रात्रिभोजमा सहभागी भएकी थिइन् । त्यहाँ उनी इजिप्टका धनाढ्य व्यवसायी मोहमद अल फायदका छोरा डोडी अल फायदसँग पुगेकी थिइन् । भोजबाट कारमा बाहिरिएको जोडीका तस्बिरहरू खिच्नका लागि फोटोग्राफरहरूले मोटरसाइकल चढेर पछ्याएका थिए । त्यसबाट भाग्ने क्रममा भएको दुर्घटनामा डायनाको निधन भएको हो । राजकुमारी डायना परोपकारी कार्यका कारण जनताको राजकुमारीका रूपमा परिचित थिइन् ।
ग्लोबल कलेजमा 'भीम्याग,"काठमाडौं (कास) नेपालका विभिन्न स्कुल तथा कलेजको वातावरण, शिक्षाको गुणस्तर, अतिरिक्त क्रियाकलापको अवस्था लगायतका सुविधाबारे जानकारी दिने उद्देश्यले भीम्याग ले कलेज टु वाच सुरु गरेको छ । यसैक्रममा भीम्याग को टोली काठमाडौंको पुरानो बानेश्वरस्थित ग्लोबल कलेजमा पुगेको छ । कलेजले हाल छैटौं ब्याचका विद्यार्थी भर्ना गर्ने तयारीमा लागिरहेको भीम्यागसँग कलेजका कार्यक्रम निर्देशक गोकुलदेव बडूले बताए । यसअघि तीन ब्याचमा करिब एक हजार विद्यार्थी उत्तीर्ण भइसकेको उनको भनाइ छ । तीमध्ये कतिपय विद्यार्थीले देश तथा विदेशका मेडिकल, इन्जिनियरिङ लगायतका क्षेत्रमा छात्रवृत्ति हासिल गर्न सफल भइसकेका छन् । विद्यार्थीको चौतर्फी विकासका लागि पनि कलेज प्रशासनले कुनै कसर बाँकी नराखी निकै सजग गरेको उनले बताए । हामीले बिहान १० देखि ५ बजेसम्म नियमित शिक्षा प्रदान गर्छौं, उनले भने, बिहानको समयमा हामीले विद्यार्थीलाई आवश्यकताअनुसार अतिरिक्त कक्षा, प्रवेश परीक्षा तयारी कक्षाहरू सञ्चालन गर्छौं । अतिरिक्त क्रियाकलाप संयोजक जयदेव गौंडेलले कलेजका योग्य र अनुभवी शिक्षकशिक्षिकाले निकै मित्रतापूर्ण वातावरणमा अध्यापन गराउने दाबी गरे ।"
सडक बत्तीको बक्यौता तिर्न पालिकालाई ताकेता,"तर मेयर्स फोरमका अध्यक्ष महर्जन प्राधिकरणले तिर्नु भनेको सडक बत्तीको बिल पञ्चायत वा कुन र कहिलेदेखिको भन्ने थाहा नभएको व्यंग्य गर्छन् । प्राधिकरणले पठाएको बिलको कुनै लेखाजोखा छैन । कहिलेदेखि कहिलेसममको हो भन्नै छैन, कति युनिट खपत भयो, के भयो भन्ने नि छैन, उनले भने, पैसा तिर्नलाई हामीलाई पनि आधार चाहिन्छ, आधारिबिना तिर्दैनौं । त्यसैले चालु आर्थिक वर्षसम्मको पैसा तिर्दैनौं । प्राधिकरणले तोकता गरेको सडक बत्तीको महसुल कुनै पनि माध्यमबाट स्थानीय तहहरूले तिर्नुपर्ने प्राधिकरणका प्रवक्ता चन्दन घोषले बताए । सडक बत्ती जडान गरी ग्राहक कायम भएदेखि बाँकी रकम तिर्न प्राधिकरणले ताकेता गरिरहेको उनले प्रस्ट्याए । चन्द्रागिरी महानगरपालिकाका मेयर घनश्याम गिरीले पनि अर्थमन्त्री पुनसँगको छलफलमा कुनै पनि बिल नपठाउन, बिजुली लाइन नकाट्न आदेश भएको दाबी गरे । सडक बत्ती विवाद बजेटमा सम्बोधन हुन्छ भन्ने थियो । तर भएन, उनले भने, हामी सडक बत्तीको पैसा तिर्दैनौं । सडक बत्तीको तत्काल पैसा नतिर्ने पक्षमा १८ वटा नगरपालिका सम्मिलित फोरमले निर्णय गरिसकेको उनको भनाइ छ । आगामी आर्थिक वर्षको बजेट प्रस्तुत भएपछि पनि प्रधानमन्त्री पुष्पकमल दाहालले काठमाडौं मेयर्स फोरमलाई बोलाउनुभएको थियो । त्यति बेला पनि अहिलेसम्मको मिलान गर्ने र आगामी आर्थिक वर्षदेखि पालिकाले ६० प्रतिशत र ४० प्रतिशत प्राधिकरणले छुट दिने वा संघले तिर्ने गरी आग्रह गरेका थियौं, उनले भने । राष्ट्रिय राजमार्गमा बालेको बिजुलीको पैसा तिर्ने दायित्व पनि राज्यकै रहेको गिरीको भनाइ छ । नगरभित्रका भित्री बाटोको महसुल तिर्न भने तयार रहेको उनले जनाए । संघीय सरकारअन्तर्गत सडक विभागको सडकमा बत्ती बालेबापतको बिलमा ६० प्रतिशत पालिका र ४० प्रतिशत सरकार वा प्राधिकरणले तिर्ने नीति लिए आगामी आर्थिक वर्षदेखि मासिक बिल भुक्तान गर्न तयार रहेको महर्जनले बताए । सबस्टेसन बनाउन जग्गा, पोल गाड्नेलगायत विविध क्षेत्रमा पालिकाले प्राधिकरणलाई सहयोग गरिरहेको तर प्राधिकरणले बिल पठाउने र बिल तिरेन भनेर बत्ती काट्ने गरे पालिकाहरूले असहयोग गर्ने महर्जनको भनाइ छ । प्राधिकरणका अनुसार सडक बत्तीको बक्यौता सबैभन्दा बढी काठमाडौं महानगरको छ । यसले थप दस्तुरबाहेक १ अर्ब ७८ करोड ९७ लाख रुपैयाँ तिर्नुपर्नेछ । तर महानगर र प्राधिकरणबीचको विवाद छुट्टै छ । महानगरले सम्पत्ति करबापत १९ करोडभन्दा बढी रकम प्राधिकरणसँग लिनुपर्ने महानगरका राजस्व विभागका प्रमुख ध्रुव काफ्लेले जनाए । प्राधिकरणसँग सम्पत्ति करबापतको १९ करोडभन्दा बढी लिनुपर्नेछ । पोल भाडा र इन्टरनेट प्रदायक संस्थालाई पोल भाडामा लगाएबापतको १० प्रतिशत रकम पनि यकिन गरी लिन बाँकी छ, उनले भने, सडक बत्तीको बिल यकिन गर्न अहिले महानगर र प्राधिकरणको टोलीले तीन महिनादेखि अध्ययन गरिरहेको छ ।आर्थिक वर्ष ०६५६६ पछिको सडक बत्तीको बिल भुक्तान गर्न बाँकी रहेको काफ्लेले बताए । प्राधिकरणले पठाएको बिलको रकम लोड बेयरिङका आधारमा निकालिएकाले पुनर्गणना गर्नुपर्ने उनको भनाइ छ । सडकमा कति वटा पोल छन्, कुनकुन पोलमा बत्ती जोडिएको छ, ती कति वाटका छन्, त्यसका आधारमा महानगरले तिर्नुपर्ने रकमको पुनर्गणना हुन्छ, उनले भने, अध्ययनपछि पोलको भाडादर र इन्टरनेट प्रदायक संस्थालाई दिएको बहाल कर पनि तय गरिन्छ ।"
भुक्तानी नदिएका उद्योगीले दिए मिल्क होलिडे चेतावनी,"उचित व्यवस्थापन गर्न पटकपटक आग्रह गर्दा पनि सम्बोधन भएन । उद्योगमा मौज्दात थपिँदै जाँदा चालु पुँजीको अभावमा किसानको भुक्तानी दिन समस्या हुन सक्ने पनि जानकारी गराएका थियौं, उनले भने, सरकारले बेवास्ता गर्दा अहिले समस्या आयो । ठूलो परिमाणमा मौज्दात थुप्रिएको र भुक्तानी चक्रमा असन्तुलन देखापर्यो, अब दूध उत्पादन हुने सिजन सुरु हुँदै छ । यही अवस्था रहे भदौदेखि मिल्क होलिडे हुन सक्छ । कृषि तथा पशुपन्छी विकास मन्त्रालयका अनुसार निजी डेरीले किसानलाई करिब ४ अर्ब भुक्तानी गरेका छैनन् । उक्त रकम जेठ अन्तिम सातासम्मको हो । असारसम्म आइपुग्दा मूल्य थप बढ्छ । सरकारी स्वामित्वको दुग्ध विकास संस्थान (डीडीसी) कै १ अर्ब ४३ करोड बक्यौता रहेको कृषि मन्त्रालयका सहसचिव सूर्य पौडेलले बताए । मूल्यका हिसाबले रकम धेरै हो, डीडीसीले मूल्य धेरै घटाएर बेच्न थालेको छ । निजीले पनि सोही नीति अपनाए राम्रो हुन्थ्यो, उनले भने, आइतबार भएको छलफलमा निजी डेरीले छिट्टै भुक्तानी गर्ने सहमति पनि भएको छ । किसानलाई भुक्तानीका लागि मिति नै तोकेका छौं । उद्योगी भने मन्त्रालयले डीडीसीलाई मात्रै सहुलियत ऋण दिँदा भुक्तानी झन् जटिल बनेको बताउँछन् । ८० प्रतिशत बजार हिस्सा ओगट्ने निजी डेरीको समस्याबारे बजेट वक्तव्यमार्फत ठोस नीति तथा कार्यक्रम ल्याउने लिखित प्रतिबद्धता भए पनि सम्बोधन नभएको संघले जारी गरेको विज्ञप्तिमा उल्लेख छ । कृषिले डीडीसीको समस्या समाधान गर्न ३० करोड सहुलियत ऋण दिए पनि निजीलाई बेवास्ता गरेको छ, संघले जारी गरेको विज्ञप्तिमा भनिएको छ, ठूलो परिणाममा थुप्रिएको धूलो दूध र मखनलाई आन्तरिक खपतले मात्र धान्न सक्दैन । आगामी फ्लस सिजनमा बढी हुने थप दूध खरिद गर्न जसरी पनि मौज्दात सामान सक्नैपर्ने बाध्यता छ । सरकारबाट समस्या समाधान गर्न ठोस नीति नआए आगामी भदौ मसान्तदेखि मिल्क होलिडे भएर समस्या थप जटिल बन्दै जान्छ । फ्लस सिजन (भदौफागुन) मा दैनिक ५ लाख लिटर दूध र लिन सिजन (चैतसाउन) मा ३ लाख ७५ हजारसम्म दूध संकलन हुन्छ । मागभन्दा बढी दूध संकलन गरेर गत वर्ष मात्र ५ करोड दूधबाट धूलो दूध र मखन कन्भर्सन गरिएको संघको दाबी छ । यही कारण १५१५ दिनमा भुक्तानी पठाउन नसकिएको संघको प्रस्टीकरण छ । आगामी फ्लस सिजनमा मिल्क होलिडे हुन नदिन आन्तरिक खपत गरेर बढी भएको मौज्दातलाई निर्यात गर्न सहजीकरण गर्ने तथा निर्यात गर्दा अनुदान दिने अनि मौज्दातलाई आधार मानी सर्वसुलभ ब्याज अनुदानमा ऋण दिनुपर्छ, विज्ञप्तिमा भनिएको छ, सीमा नाकाबाट हुन सक्ने चोरी पैठारीको नियन्त्रण, माग र आपूर्तिका आधारमा कच्चा दूधको मूल्य निर्धारण गर्ने नीति ल्याउनुपर्छ ।यता केन्द्रीय दुग्ध उत्पादन सहकारी संघका महासचिव रामप्रसाद आचार्यले डेरी उद्योगीले भने जस्तो दूध उत्पादन बढेको बताए । धूलो दूध घोल्ने डेरी उद्योगीको रणनीतिअनुसार मिल्क होलिडेको बहाना बनाइएको उनको दाबी छ । उद्योगीहरूले भने जस्तो दूध उत्पादन बढेको छैन, दूध धेरै उत्पादन भयो भनेर किसानसँग खरिद नगर्ने अनि पाउडर दूध घोलेर बेच्ने रणनीति हो यो, आचार्यले भने, मिल्क होलिडे भए किसानमाथि अन्याय हुन्छ । उद्योगीहरूको समस्या समाधान गर्न पहल भइराखेको कृषि मन्त्रालयका सहसचिव पौडेलले बताए । दूध बढी उत्पादन भएको अवस्थामा त्यसलाई धूलो दूध तथा अन्य दुग्धपदार्थमा रूपान्तरण गर्नेलगायत विषयमा अध्ययन गरिने उनको भनाइ छ । यसबाहेक दुग्धपदार्थ निर्यातका लागि पनि पहल भइरहेको उनले जनाए । बंगलादेशमा दुग्धपदार्थ पठाउने प्रयास भएको छ, तर उता र यताको मूल्य धेरै फरक पर्यो । उताबाट सस्तोमा दुग्धपदार्थ माग भयो । त्यसको विकल्पमा श्रीलंकालाई पनि राखेका छौं । तर यसमा कृषि मन्त्रालयले मात्र पहल गरेर पुग्दैन । नेपालसँग व्यापार सम्झौता छैन, पौडेलले भने, वाणिज्य मन्त्रालयले व्यापार सम्झौता गरिदिए निर्यात हुन सक्थ्यो ।"
अर्थ संक्षेप,"नयाँ विद्युतीय बसका लागि बुकिङ खुलाकाठमाडौं (कास) ससिला मोटर्सले भ्यान्च ब्रान्डको नयाँ विद्युतीय बसका लागि बुकिङ खुला गरेको छ । उक्त ब्रान्डको २२ सिट क्षमता भएको नयाँ यात्रुवाहक विद्युतीय बस नेपाल भित्रिनुअघि नै कम्पनीले बुकिङ खुला गराएको हो । यो बस एक पटकको फुलचार्जमा तीन सय किलोमिटर गुड्न सक्ने क्षमता रहेको कम्पनीले जनाएको छ । बसमा चार सय एनएमको टर्क र एक सय किलोवाटको पिकपावर छ । एक २३ किलोवाटको ब्याट्री भएको यो बसमा एयर कन्डिसन र सबै प्रकारको सुरक्षाका विशेषता रहेको कम्पनीले जानकारी दिएको छ । यो बस २५ फिट लामो भएकाले छोटो दूरीमा सञ्चालन गर्न यो यात्रुमैत्री हुने कम्पनीका प्रबन्ध निर्देशक सन्तोष खतिवडाले बताए ।प्रभु बैंकको भिजा बिजनेस कार्ड काठमाडौं (कास) प्रभु बैंकले भिजा बिजनेस कार्ड सञ्चालनमा ल्याएको छ । बैंकले भिजा इन्टरनेसनल सँगको सहकार्यमा आयोजित एक कार्यक्रमका बीच प्रभु बिजनेस डेबिट कार्ड सेवा आइतबारदेखि सञ्चालनमा ल्याएको हो । बैंकले उक्त कार्ड व्यापारिक प्रयोजनका लागि मात्र भएको र बैंकमा चल्ती खाता खोली कारोबार गरिरहेका खाताधनीलाई लक्ष्य गर्दै यो सेवा सञ्चालनमा ल्याएको जनाएको छ । यो कार्डको माध्यमबाट बिजनेस हाउसहरूले यात्रा र मनोरञ्जनसँग सम्बन्धित आफ्नो खर्चलाई डिजिटलाइज गर्न सक्नेछन् । बिजनेस डेबिट कार्डबाट हवाई तथा बसको टिकट अनलाइनमार्फत ट्राभल एजेन्टहरूसँग खरिद गर्न सकिने बैंकले जारी गरेको विज्ञप्तिमा उल्लेख छ ।बजारमा इफिनिक्सको जीटी २० प्रो काठमाडौं (कास) मोबाइल ब्रान्ड इन्फिनिक्सले जीटी प्रो २० नेपाली बजारमा ल्याएको छ । कम्पनीले आफ्नो प्रतीक्षित स्मार्टफोन जीटी २० प्रो नेपाली बजारमा ल्याएको हो । नेपाली बजारमा यो स्मार्टफोनको मूल्य ४७ हजार ९ सय ९९ रुपैयाँ पर्ने कम्पनीले जानकारी दिएको छ । यो स्मार्टफोनमा गेमिङ फिचरसमेत छ । यस स्मार्टफोनमा ८२०० को प्रोसेसर, १२० एफपीएसको स्मुदनेस, उत्कृष्ट क्यामेरा र लामो समय टिक्ने ब्याट्री पावर छ । यो स्मार्टफोन नीलो, सुन्तला र चाँदी गरी तीन रङमा उपलब्ध छ । यो फोन नजिकैको मोबाइल पसल र दराजमार्फत खरिद गर्न सकिने कम्पनीले जनाएको छ ।रिद्धिसिद्धि ज्वेलर्सको छुटको योजनाको म्याद थप काठमाडौं (कास) रिद्धिसिद्धि ज्वेलर्सले गत जेठ २४ मा ल्याएको छुटको योजनाको म्याद थप गरेको छ । असार १५ सम्म ज्वेलर्सले ल्याएको छुट योजनाको समय थप गरेको हो । यो छुट योजनाअनुसार ज्वेलर्सले ग्राहकबाट गरगहना खरिद गर्दा जर्ती र ज्यालामा १२ प्रतिशत लिने गरेकामा ७ प्रतिशत लिने जनाएको छ ।ग्लोबलका २३३ शाखाबाट वित्तीय साक्षरता काठमाडौं (कास) ग्लोबल आईएमई बैंकले आफ्ना २३३ वटा शाखा कार्यालयमार्फत एकसाथ वित्तीय साक्षरता कार्यक्रम सञ्चालन गरेको छ । बैंकको संस्थागत सामाजिक उत्तरदायित्वअन्तर्गत वित्तीय पहुँचबाट बाहिर रहेका विभिन्न लक्षित वर्ग पहिचान गरी वित्तीय साक्षरता कार्यक्रम आयोजना गरेको हो । बैंकले सात वटै प्रदेशअन्तर्गत आयोजना गरेका कार्यक्रममा ३५ हजारभन्दा बढी कृषक, लघु, साना तथा मझौला उद्यमी, मजदुर, वैदेशिक रोजगारमा जाने सम्भावित व्यक्ति, विद्यार्थी र महिलाको सहभागिता थियो ।नेपाल युवा उद्यमी मञ्चको अध्यक्षमा गोल्छाकाठमाडौं (कास) नेपाल युवा उद्यमी मञ्च, काठमाडौंको अध्यक्षमा अभिमन्यु गोल्छा निर्वाचित भएका छन् । आइतबार सम्पन्न मञ्चको छैटौं वार्षिक साधारणसभाले गोल्छालाई अध्यक्षमा निर्वाचित गरेको हो । कार्यक्रममा नेपाल युवा उद्यमी मञ्च स्टार्टअप अवार्ड, महिला उद्यमी सम्मान कार्यक्रम, नेपाल युवा उद्यमी मञ्च जुनियर उद्यमशीलता कार्यक्रम र विभिन्न नेटवर्किङ कार्यक्रम आयोजना गरिएको थियो । सञ्चालनमा आयो टिकेटिङ पोर्टल ईसेभेन स्टारकाठमाडौं (कास) सेभेनस्टार इन्टरनेसनल ट्राभल एन्ड टुर्सले अनलाइन टिकेटिङ पोर्टल ई सेभेन स्टार सञ्चालनमा ल्याएको छ । एक कार्यक्रमबीच कम्पनीले अनलाइन टिकेटिङ पोर्टल सञ्चालनमा ल्याएको हो । कम्पनीले हवाई टिकेटिङ सेवाका लागि डिजिटल प्लेटफर्म निर्माण गरेको हो । भविष्य र व्यावसायिकता डिजिटलमा रहेकाले अनलाइन टिकटको सुरु गरिएको कम्पनीका प्रबन्ध निर्देशक शिव शर्मा बाँस्तोलाले जनाए । अनलाइन सेवा सुरु गरेसँगै अनलाइनमार्फत जहाँ रहे पनि सजिलै टिकट बुकिङ गर्न सकिने कम्पनीले बताएको छ ।केएमसीले सुरु गर्यो नयाँ शैक्षिक प्रणालीकाठमाडौं (कास) काठमाडौं मोडेल माध्यमिक विद्यालय (केएमसी) ले डिजिटल केएमसी नामको नयाँ शैक्षिक प्रणालीको सुरुवात गरेको छ । असार १३ मा विद्यालयमा आयोजित एक कार्यक्रमबीच डिजिटल केएमसी नामको नयाँ अध्ययन प्लेटफर्मको उद्घाटन गरेको हो । अहिलेको समय विज्ञान र प्रविधिको नियन्त्रणमा रहेकाले शिक्षा पनि नयाँ पद्धतिबाट अगाडि बढ्नुपर्ने विद्यालय व्यवस्थापन तथा सञ्चालन समितिका अध्यक्ष रामेश्वर अर्यालले बताए । अबको शिक्षा प्रविधिबाट टाढा हुन नसक्ने विद्यालयका निर्देशक मुक्तिराम अर्यालको भनाइ छ । डिजिटल केएमसीले कक्षा ११ र १२ का विद्यार्थीहरूका लागि निर्धारण गरिएको पाठ्यक्रममा आधारित रेकर्ड गरिएका पाठ्यक्रम उपलब्ध गराउँदछ । डिजिटल केएमसीले विद्यार्थीहरूलाई रसायनशास्त्र, जीवविज्ञान, भौतिकशास्त्र र गणितजस्ता विषय रेकर्ड गरिएको पाठ्यक्रम प्रदान गर्दछ । यो डिजिटल प्रणालीमा चिकित्साशास्त्र र इन्जिनियरिङमा स्नातक अध्ययनका लागि आवश्यक प्रवेश परीक्षासँग सम्बन्धित पाठ्यक्रमसमेत समावेश छन् ।"
समस्याग्रस्त २० सहकारीका कागजात पनि झिकाउने निर्णय,"काठमाडौं (कास) सरकारले समस्याग्रस्त घोषणा गरेका २० वटा सहकारीको कागजात झिकाउने संसदीय छानबिन विशेष समितिले निर्णय गरेको छ । गोर्खा मिडियामा रकम प्रवाह गर्ने ४ सहित ९ सहकारीको विवरण माग गरेको केही दिनमै संसदीय छानबिन विशेष समितिले समस्याग्रस्त सहकारीका कागजात झिकाउने निर्णय लिएको हो ।आइतबार बसेको सहकारी संस्था बचत रकम दुरुपयोग सम्बन्धमा गठित संसदीय छानबिन विशेष समितिको ७ औं बैठकले समस्याग्रस्त भनेर सूचीकृत भई समस्याग्रस्त व्यवस्थापन समिति अन्तर्गत रहेका २० वटा सहकारीका आवश्यक कागजात झिकाउनका लागि पत्राचार गर्ने निर्णय गरेको हो । समस्याग्रस्त सहकारीहरूका कागजात सहकारी व्यवस्थापन समितिका तर्फबाट प्राप्त भए पनि अन्य धेरै विवरण, जानकारी र तथ्यहरू आवश्यक पर्ने भएकाले सो निर्णय गरिएको सभापति सूर्यबहादुर थापाले जानकारी दिए । आजको बैठकले समस्याग्रस्त व्यवस्थापन समितिअन्तर्गत रहेका २० वटा सहकारीका कागजात, तिनका आवश्यक सबै कागजात माग्नका लागि पत्राचार गर्ने निर्णय भएको छ । ९ वटा विवादित रहेको भनिएका सहकारीहरूको कागजात माग्ने निर्णय योभन्दा अगाडिको छैटौं बैठकबाट गरेका छौं, सभापति थापाले भने, समस्याग्रस्त सहकारीका सन्दर्भमा समस्याग्रस्त सहकारी व्यवस्थापन समितिका तर्फबाट प्राप्त भएको छ । तर, अरू धेरै विवरण, जानकारी, तथ्यहरू आवश्यक पर्ने देखिएपछि हामीले आजको बैठकबाट यो निर्णय गरेका हौं । संसदीय समितिको कार्यविधिको अनुसूची १ मा संकटग्रस्त सहकारीको नामावली राखिएको छ । समितिको आइतबारको बैठकमा २०४७ सालमा सहकारी अध्ययन गर्न गठित कार्यदलका संयोजक राधाकृष्ण मैनाली, २०६१०६२ मा सहकारी अध्ययनका लागि गठित कार्यदलका संयोजक युवराज खतिवडा र २०७० सालमा समस्याग्रस्त सहकारीको सम्बन्धमा जाँचबुझ गर्न गठित आयोगका संयोजक गौरीबहादुर कार्कीसँग छलफल भएको थियो ।"
मलेसियाको थुनुवा केन्द्रमा नेपाली श्रमिकको शोषण बढ्यो,"काठमाडौं (कास) मलेसियाको थुनुवा केन्द्र (डिपोर्टेसन सेन्टर) मा राखिएका नेपाली श्रमिकमाथि शोषण बढेको एक अध्ययनले देखाएको छ । प्रवासी नेपाली समन्वय समिति (पीएनसीसी) र सेन्टर फर दी स्टडी अफ लेवर एन्ड मोबिलिटी (सेस्लाम) ले गरेको अध्ययन प्रतिवेदन आइतबार सार्वजनिक भएको छ । पीएनसीसी र सेस्लामले मलेसियाको डिपोर्टेसन सेन्टरमा बसी नेपाल फर्केका ७ सय ५८ नेपाली श्रमिकमाथि अध्ययन गरी प्रतिवेदन सार्वजनिक गरेको हो । नेपाली दूतावासले कारागार र थुनुवा केन्द्रमा नेपाली श्रमिकको अनुगमन र नियन्त्रण गर्न स्थानीय निकायसँग समन्वय गर्नुपर्छ, प्रतिवेदनमा भनिएको छ । प्रतिवेदनले जेल र डिपोर्टेसन सेन्टरमा रहेका नेपालीले समयमा कानुनी प्रतिरक्षासमेत नपाएको देखिएको उल्लेख गरेको छ । मलेसियामा नेपाली श्रमिकका लागि कानुनी चुनौतीहरू सम्बोधन गराउनका लागि वकिल राख्दा उच्च लागत लाग्ने गरेको छ । समयमा वकिल नियुक्त गर्न नसक्दा मुद्दाको सुनुवाइमा ढिलाइ हुँदा श्रमिक र उनीहरूका परिवारलाई तनाव दिन्छ, प्रतिवेदनमा भनिएको छ ।प्रतिवेदनले कूटनीतिक नियोगका लागि श्रम स्वीकृतिको अवधि समाप्ति भएका अलेखबद्ध श्रमिकका लागि पनि कानुनी सहायता उपलब्ध गराउन आवश्यक परेको भन्दै नेपाली श्रमिकको कानुनी प्रतिरक्षाका लागि निर्देशिका लागू गर्न आवश्यक रहेको जनाएको छ ।"
विपद् व्यवस्थापन पूर्वतयारी गर्न सरकारसँग राप्रपाको माग,काठमाडौं (कास) राष्ट्रिय प्रजातन्त्र पार्टीले बाढीपहिरोका कारण भएको धनजनको क्षतिप्रति दुःख व्यक्त गर्दै विपद् व्यवस्थापनको पूर्वतयारी गर्न सरकारसँग माग गरेको छ । राप्रपा केन्द्रीय कार्यसम्पादन समितिको आइतबारको बैठकले उक्त माग गरेको हो ।
उमङ्गविहीन रह्यो इटाली,"बर्लिन (एपी) अन्त्यमा दस महिना पुग्दै पुगेन । प्रशिक्षक लुसियानो स्पालेटी चाहन्थे, आफ्नो इटाली टिम फेरि उपाधि जित्ने खालको होस् । उनको क्लब नेपोली जस्तै वा पुराना दिनको इटाली टिम जस्तै । आखिरमा इटाली विश्व फुटबलको महाशक्ति हो, चार विश्वकप र दुई युरो उपाधिसहित । तर, डिफेन्डिङ च्याम्पियनका रूपमा इटालीको प्रदर्शन त्यस्तो रहँदै रहेन । बरू उल्टै यस युरोमा शनिबार स्विट्जरल्यान्डको हातबाट २० ले पराजित हुँदै इटाली प्रतियोगिताबाट बाहिरिएको छ ।यो सबैको जिम्मेवारी मेरो हो, स्पालेटीले भने । दोष कोकसलाई मात्र दिने ? आखिरमा इटाली फेरि एकपल्ट टुटेको छ, फुटबल भनेपछि पागल हुने देशको प्रदर्शन आफ्नो पुरानो प्रतिष्ठाअनुसार रहेन । सन् २०२१ मा इटालीले युरो जित्दा त्यसमा घोर आश्चर्य देखाउनेको कुनै कमी थिएन । त्यतिबेला टिमले आफ्नो फुटबल प्रतिष्ठा धेरै हदसम्म फर्काएकै थियो । अहिले त टिम अन्तिम १६ मै रोकियो । तीन वर्षअगाडि इटालीको त्यो अद्भूत सफलता दुई विश्वकप छनोटको असफलताबीच प्राप्त भएको थियो । सन् २०१८ को विश्वकप छनोटमा इटाली प्लेअफमा स्विडेनसँग पराजित भएको थियो । त्यसको चार वर्षपछि यस्तै अविश्वसनीय हार प्लेअफमा मेसोडोनियाविरुद्ध रह्यो । तीन वर्षअघि वेम्बलीमा भएको फाइनल ताका भाग्यले जसरी इटालीलाई साथ दिएको थियो, विश्वास थियो, यसपल्ट त्यस्तै होला । इटालीले आफूले यसअघि जितेको उपाधिको रक्षा गर्नै सकेन । इटालीको त्यो सबै सपना त्यो रंगशालामा टुटेको छ, जहाँ टोलीले सन् २००६ को विश्वकप फाइनलमा फ्रान्सलाई हराएर उपाधि जितेको थियो । त्यो रंगशालामै इटालीले यसपल्ट एकै गोल निकाल्न सकेन र स्विट्जरल्यान्डविरुद्ध ३१ वर्षयता पहिलो हार बेहोर्न बाध्य रह्यो । फेरि भन्छु सबै जिम्मेवारी मेरै टाउकोमा जान्छ । तर, अहिले इटालीको फुटबल एउटा प्रक्रियाबाट गइरहेको छ । त्यसैले मैले यस्तो हुनेछ, उस्तो हुनेछ भनेर दाबी गरेका थिएँ । तर मैले पर्याप्त समय नै पाइनँ । अरू प्रशिक्षकले भए २० खेल खेलाइसकेपछि ठूला प्रतियोगिता आउने गर्थ्यो । केहीले त ३० खेलको अवसर पनि पाए ।उनी थप्छन्, मैले अहिलेसम्म १० खेलमात्र खेलाएको छु । तर, सबैले मेरो आलोचना गरिरहेका छन् । मलाई लाग्छ, यो टिमलाई राम्रोसँग बुझ्न अझ बढी समय चाहिन्छ । गत वर्ष उनकै नेतृत्वमा इटालीमा नेपोलीले सिरी ए उपाधि जितेको थियो । यो यस्तो सफलता थियो, जुन डिएगो म्याराडोनाका दिनपछि हात पारेको थियो । त्यस सिजनको अन्त्यपछि उनले नेपोली छाडे । गत अगस्टमा यसअघिका प्रशिक्षक रोबर्टो मान्चिनीले अचानक टिम छाडेपछि अवसर स्पालेटीको काँधमा आएको थियो । उनी चाहन्थे, नेपोलीमा जुन प्रकारको उत्साह फर्केको थियो, त्यस्तै उमंग इटालीको टिममा फर्कनेछ । तर, जर्मनीमा त्यस्तो कुनै पनि छाँट देखिएन । उनी भन्छन्, हाम्रो प्रदर्शन असाध्यै कमजोर रह्यो । कम्तीमा हामी नकआउट चरणसम्म पुग्न भने योग्य थियौं ।"
पोर्चुगललाई टक्कर दिँदै स्लोभेनिया,"फ्र्यांकफर्ट (एएफपी) स्लोभेनियाले युरोको अन्तिम १६ मा सोमबार पोर्चुगलको सामना गर्दा एउटा तथ्य निश्चित भइसकेको छ । यो प्रतियोगितामा टोलीले अहिलेसम्मको सबैभन्दा उत्कृष्ट प्रदर्शन छोइसकेको छ । अझ यो यात्रामा टोलीका प्रमुख फरवार्ड बेन्जामिम सेस्कोले गोल गर्न सकेका छैनन् । फेरि यो स्लोभेनियाका लागि समस्या पनि हो । लाइप्जिगका लागि गत सिजनको पछिल्ला सात खेलमा उनले लगातार गोल गरेका थिए । सेस्को छनोटमा आफ्नो टिमका लागि सर्वाधिक गोल गर्ने खेलाडी हुन् । त्यसैले स्लोभाकियाको अबको प्रदर्शनमा उनको खेल कस्तो हुनेछ, त्यो धेरै हदसम्म निर्भर हुनेछ । स्लोभेनियाले यसपल्ट युरोमा अहिलेसम्म एकै खेल पनि जितेको छैन । तर, टोलीले एउटै खेल गुमाएको पनि छैन । लिग चरणमा टोलीले इंग्ल्यान्ड, डेनमार्क र सर्बियासँग बराबरी खेलेको थियो । स्लोभेनिया यस समूहको तेस्रो स्थानमा थियो, डेनमार्कभन्दा पछाडि । यसको कारण थियो, डेनमार्कभन्दा कमजोर अनुशासनको प्रदर्शन । तेस्रो स्थानमै रहेको हुनाले टोलीले बलियो पोर्चुगलसँग टक्कर लिने अवसर पाएको छ, अनि बाध्यना । समूह चरणमा क्रिस्टियानो रोनाल्डोको पोर्चुगलले चेक गणतन्त्र र टर्कीलाई हराएको थियो । तर, पछि जर्जियाविरुद्धको खेल गुमाउन बाध्य रह्यो । एउटा स्वतन्त्र देशका रूपमा स्लोभेनिया दोस्रोपल्ट युरो खेल्दै छ । सन् २००० मा यो देश समूह चरणबाटै बाहिरिएको थियो । पोर्चुगलले भने यसको ठीक विपरीत पाँचपल्ट सेमिफाइनल खेलेको छ । यो उपाधिकै लागि दाबेदार हो । जनसंख्याका आधारमा पोर्चुगल युरोप सानो देश रहेता पनि फुटबलमा स्तरको आधारमा भन्दा यो कुनै ठूलो देशभन्दा कम छैन । पोर्चुगलका प्रमुख खेलाडी क्रिस्टियानो रोनाल्डो नै हुन्, जसले यसपल्ट कुनै गोल गर्न सकेका छैनन् । रोनाल्डो ३९ वर्षका भइसके । उनले आफ्नो खेलजीवनको अन्तिम युरो खेलिरहेका छन् । सन् २००४ मा किशोर रोनाल्डोले पहिलो पटक युरो खेल्दा स्लोभेनियाका सेस्को भने भर्खर एक वर्षका थिए । यी दुवै खेलाडी यस खेलमा गोल गर्न प्रयासरत रहनेछन् । उनीहरूको प्रदर्शनले धेरै हदसम्म खेलको निर्णय हुन सक्नेछ ।"
लय गुमाएका दुई छिमेकी,"ह्याम्बर्ग (रोयटर्स) युरो च्याम्पियनसिपको अन्तिम १६ को चरणमा पुग्दा उपाधिको दाबेदार फ्रान्स र प्रत्याशी बेल्जियम आफ्ना सहज प्रतिद्वन्द्वीको चुनौती नाप्ने क्रममा हुन्थे । तर, यी दुई छिमेकी नकआउट चरण सुरु हुनेबित्तिकै सोमबार एक आपसमा भिड्दै छन् । दुवै टिम लयमा छैनन् । त्यसैले दुवैले आफ्नो समूह जित्न सकेनन् । त्यसैले उनीहरूबीच यति चाँडै भेट भएको हो । फ्रान्सको आक्रमणपंक्तिको सबैले प्रशंसा त गर्छन्, तर यो समस्यामा छ । किनभने यसले आत्मविश्वास गुमाएको छ । प्रशिक्षक डिडियर डेसच्याम्प आफैं दुविधामा छन्, आफ्नो अर्को चाल के हुनेछ भनेर । बेल्जियम सायद केही हदसम्म राम्रो गर्न प्रेरित रहनेछ । किनभने टोलीको प्रदर्शनमा समर्थक खुसी हुन सकेका छैनन्, त्यसैले चर्को विरोध गरिरहेका छन् । यही विरोधको जवाफ दिन बेल्जियम राम्रो खेल्न प्रेरित हुन सक्नेछ । कप्तान केभिन डी ब्रुयनाले भने समर्थकको गालीलाई पचाउन सकेका छैनन् र यसलाई निको मान्दैनन् । तर, उनी यसको उत्तर दिनुपर्ने मान्छन् । त्यसैले उनका साथीहरू लिग चरणको तुलनामा राम्रो गर्ने उद्देश्यमा रहने छन् । रोमेलु लुकाकुलाई आफ्नो पुरानो लय समात्ने चुनौती हुनेछ, किनभने उनले आफ्नो प्रतिष्ठाअनुसार गोल गर्न सकिरहेका छैनन् । यसपल्ट प्रतियोगितामा उनले गोल गर्न नसकेको अवसर धेरै बनिसकेको छ । उनले अहिलेसम्म बेल्जियमका लागि ८५ गोल गसेका छन् । उनी आफ्नो देशका लागि सर्वाधिक गोल गर्ने खेलाडी हुन् । यी गोलमा अहिलेको युरोमा सम्भव कुनै पनि छैन । लुकाकुलाई लिएर समस्या के हो भने उनी ठूला प्रतियोगितामा गोल गर्न सक्दैनन् । यो प्रवृत्ति कायमै छ । यस्तै स्थिति फ्रान्सको पनि छ । फ्रान्सले लिग चरणका तीन खेलमा कुनै गोल ओपनप्लेसबाट गर्न सकेको छैन । लिग चरणका दुई गोलमध्ये एक कप्तान केलियन एमबाप्पेको नाममा छ । यो उनले पेनाल्टीबाट गरेका हुन् । अर्को गोल भने आत्मघाती हो, जुन अस्ट्रियाले गरेको थियो । प्रशिक्षक डेसच्याम्पसामु एउटा अर्को ठूलो प्रश्नको उत्तर खोज्न आवश्यक छ । यो हो, टिममा एन्टोनी ग्रिजमनलाई खेलाउने कि नखेलाउने ? खेलाउने हो भने आक्रमणमा एमबाप्पेको पार्टनर बनाउने कि नबनाउने ? प्रशिक्षक डेसच्याम्पका लागि ग्रिजमन लामो समयदेखिका सारथि हुन् । तर पोल्यान्डविरुद्ध लिग चरणको बराबरीमा डेसच्याम्पले उनलाई खेलाएनन् । त्यसै कारण समूह डी मा अस्ट्रियाले आश्चर्यजनक ढंगले समूह जितेको थियो, जुन समूहमा अर्को बलियो टिम नेदरल्यान्ड्स थियो । फ्रान्सका लागि बेल्जियम अहिलेसम्मकै सबैभन्दा पुरानो प्रतिद्वन्द्वी । साथै सबैभन्दा बढी खेलेको टिम । यी दुई देशबीचको पहिलो अन्तर्राष्ट्रिय खेल १ सय २० वर्षअघि भएको थियो । यो बराबरीमा टुंगिएको थियो । यी दुई टिमबीच अहिलेसम्म भएका ७५ खेलमा बेल्जियम नै अगाडि छ । टोलीले ३० खेल जितेको छ भने फ्रान्सले २६ । तर सबैभन्दा महत्त्वपूर्ण तथ्य के भने पछिल्ला दुई खेलमा फ्रान्स विजयी छ । त्यसमा एक सन् २०१८ को विश्वकप सेमिफाइनल अनि सन् २०१८ को नेसन्स लिग सेमिफाइनल । जुन टिमले यो खेल जित्नेछ, त्यसको बाटोमा रहनेछ पोर्चुगल वा स्लोभेनिया ।"

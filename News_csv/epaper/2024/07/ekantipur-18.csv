शीर्षक,विवरण
"झरीमा कालोपत्र, सातामै अलपत्र","माधव अर्याल (पाल्पा), गगनशिला खड्का (गुल्मी) र डीबी बुढा (जुम्ला)"
विश्वासको मत आइतबार,"कांग्रेसका एक पदाधिकारीले जसपा नेपाललाई एक मन्त्रालय दिन चाहे पनि नमानेर सरकारमा नआएको बताए । जसपा नेपालका प्रवक्ता मनीष सुमनले सरकारमा नगए पनि प्रधानमन्त्री ओलीले राख्ने विश्वासको प्रस्तावमा भने साथ दिने बताए । स्थिर सरकार र संविधान संशोधनको एजेन्डा कांग्रेस र एमालेको समीकरणले राखेकाले आफूहरूले त्यसलाई साथ दिन चाहेको बताए । संविधान जारी भएदेखि नै नागरिकता, भाषा, निर्वाचन क्षेत्रलगायत संविधान संशोधनका हाम्रा एजेन्डा थाती नै छन् । सरकारले संविधान संशोधनको एजेन्डा अघि सारेकाले हाम्रो पनि मुद्दा सम्बोधन हुनेमा आशावादी छौं, उनले भने, निर्णय संसदीय दलले औपचारिक रूपमा गर्छ । तर सरकारलाई विश्वासको मत दिने पक्षमा हाम्रो पार्टी छ ।नागरिक उन्मुक्ति पार्टीकी नेतृ रञ्जिता श्रेष्ठले पनि सरकारलाई विश्वासको मत दिने बताइन् । हामीले यसअघिका सबै सरकारलाई विश्वासको मत दिएका छौं, प्रधानमन्त्री ओलीलाई त झन् नदिने कुरै भएन, उनले भनिन् । मधेश प्रदेशमा कांग्रेस र एमालेले जनमत पार्टीको नेतृत्व रहेकै सरकारलाई निरन्तरता दिने निर्णय लिइसकेका छन् । कांग्रेसएमालेको समर्थनमा मुख्यमन्त्री सतिशकुमार सिंहले विश्वासको मत पाइसकेका छन् । मधेशप्रदेश सरकारलाई कांग्रेस र एमालेले समर्थन दिएकाले पनि उक्त पार्टीले संघीय सरकारमा प्रधानमन्त्रीलाई विश्वासको मत दिने बताएको छ । ओली नेतृत्वको सरकारमा कांग्रेसको ८८, एमालेको ७८, जसपाको ७ र लोसपाको ४ सहित १७७ सांसद सरकारमै छन् । त्यसबाहेक जनमतको ६, जसपा नेपालको ५ र नागरिक उन्मुक्तिको ४ सहित प्रधानमन्त्री ओलीले दुई तिहाइ बढी अर्थात् १९२ सांसदको समर्थन पाउने देखिएको छ । यसमा स्वतन्त्र सांसदद्वय अमरेशकुमार सिंह र योगेन्द्र मण्डलले पनि सरकारलाई साथ दिने बचन दिँदै आएका छन् । ०७४ को निर्वाचनपछि बनेको सरकारमा पनि ओली दुई तिहाइ समर्थनमा प्रधानमन्त्री भएका थिए । तत्कालीन नेकपाभित्रको आन्तरिक द्वन्द्वले प्रधानमन्त्री गुमाउन पुगेका ओलीले तीन वर्षपछि फेरि त्यही हैसियतको प्रधानमन्त्री हुने मौका पाएका छन् ।"
बंगलादेशमा चर्कियो आरक्षणविरोधी आन्दोलन,"(काठमाडौं)बंगलादेशमा सरकारी जागिरमा कायम आरक्षण र कोटा प्रणालीको विरोधमा भइरहेको प्रदर्शन चर्किएको छ । विश्वविद्यालयका विद्यार्थीहरूले गरेको प्रदर्शनका क्रममा भएका झडपहरूमा परी बुधबार साँझसम्म ६ जनाको ज्यान गएको छ । दक्षिणी बन्दरगाह सहर चटगाउँमा ३ जना, राजधानी ढाकामा २ जना र उत्तरी सहर रंगपुरमा एक जनाको ज्यान गएको हो ।बंगलादेशी सञ्चार संस्था द डेली स्टार का अनुसार मारिनेमध्ये ३ जना विद्यार्थी छन् । विभिन्न स्थानमा भएका झडपमा सयौं विद्यार्थी र केही पत्रकार घाइते भएको जनाइएको छ । आन्दोलन चर्कंदै गएपछि सरकारले ६ जिल्लामा अर्धसैनिक बल बोर्डर गार्ड बंगलादेश परिचालन गरेको छ । त्यसका साथै, सबै विश्वविद्यालय, क्याम्पस र विद्यालयहरू अर्को सूचना नभएसम्मका लागि बन्द गरिएका छन् । प्रदर्शनमा हालसम्म कुनै पनि विदेशी विद्यार्थी हताहत भएको खबर भने सार्वजनिक भएको छैन । प्रहरीले बुधबार मध्याह्नदेखि विश्वविद्यालय र कलेजका छात्रावासबाट बंगलादेशी विद्यार्थीलाई हटाएको छ । ती छात्रावासमा अब विदेशी विद्यार्थी मात्र रहेको जनाइएको छ । कतिपय कलेज तथा विश्वविद्यालय प्रशासनले विदेशी विद्यार्थीहरूले सुरक्षाका विषयमा चिन्ता लिनु नपर्ने जानकारी दिएका छन् । छात्रावासबाहिर उलेख्य रूपमा सुरक्षाकर्मीसमेत तैनाथ गरिएको छ । बंगलादेशमा अहिले करिब ३ हजार नेपाली विद्यार्थी अध्ययनरत छन् । बंगलादेशका लागि नेपाली राजदूत घनश्याम भण्डारीका अनुसार २४ सयले मेडिकल साइन्स अध्ययन गरिरहेका छन् भने ६ सय विद्यार्थीले अन्य विषय पढ्छन् । उनका अनुसार ती सबै विद्यार्थी हाल सुरक्षित छन् । बंगलादेशमा रहेका नेपालीसँग दूतावास नियमित सम्पर्कमा छ । हामी ढाकालगायत अन्य विश्वविद्यालयसँग पनि नियमित सम्पर्कमा छौं । अवस्था आत्तिनुपर्ने छैन । सबै नेपाली सुरक्षित छन्, कान्तिपुरसँग बुधबार साँझ उनले भने । त्यसबाहेक संयुक्त राष्ट्रसंघलगायतका अन्तर्राष्ट्रिय संस्थामा काम गर्ने करिब ५० नेपाली परिवारका सदस्य बंगलादेशमा छन् । राजदूत भण्डारीले दूतावासले आफ्नो जिम्मेवारी निर्वाह गरिरहेकाले चिन्ता लिनुपर्ने अवस्था नरहेको दाबी गरे । दूतावासले नेपालीलाई केन्द्रमा राखेर सूचना जारी गरिसकेको उनको भनाइ छ । दूतावासले बंगलादेशमा रहेका नेपाली विद्यार्थीलाई अत्यावश्यक कामबाहेक बाहिर ननिस्कन आग्रह गर्दै सूचना पनि जारी गरेको थियो । बंगलादेशमा जारी कोटाविरोधी प्रदर्शनहरूमा भएका झडपका कारण बंगलादेश सरकारको शिक्षा मन्त्रालयले सम्पूर्ण सरकारी तथा निजी विश्वविद्यालय र शैक्षिक संस्थाहरू अर्को सूचना जारी नभएसम्मका लागि बन्द रहने भनी गरेको निर्णयको सन्दर्भमा बंगलादेशमा अध्ययनरत सम्पूर्ण नेपाली विद्यार्थीलाई सुरक्षित रहन, अत्यावश्यक कामबाहेक होस्टल वा आफू बसेको स्थानबाट बाहिर ननिस्कन तथा आआफ्नो कलेज प्रशासनको निर्देशन पालना गर्नुहुन अनुरोध गरिन्छ, दूतावासको सूचनामा उल्लेख छ । कलेज प्रशासनले आफू बसेको ठाउँबाट बाहिर जान निर्देशन दिएमा वा आफूले असुरक्षित महसुस गरेमा सम्पर्क गर्न आग्रह गर्दै दूतावासले टेलिफोन नम्बर पनि सार्वजनिक गरेको छ ।बंगलादेशको स्वतन्त्रता आन्दोलनमा सक्रिय व्यक्तिका छोराछोरीलाई सरकारी जागिरमा दिइएको आरक्षणको विरोधमा सुरु भएको आन्दोलनले हिंसात्मक रूप लिएको हो । मुक्ति बाहिनी को स्वतन्त्रता संग्रामपछि बंगलादेश सन् १९७१ मा पाकिस्तानबाट अलग भएको थियो । उक्त आरक्षण प्रणालीविरुद्ध केही दिनदेखि विश्वविद्यालयका विद्यार्थीहरूले ठाउँठाउँमा र्याली गर्दै आएका थिए ।आरक्षणको विरोधमा उत्रिएका विद्यार्थीको प्रहरी र सत्तारूढ अवामी लिगको भ्रातृ संगठन बंगलादेश छात्र लिग (बीसीएल) बीच देशका विभिन्न ठाउँमा हिंसात्मक झडप भएका छन् । छात्र लिग सरकारको योजनाको पक्षमा छ भने अन्य विद्यार्थी आरक्षणले विशेष व्यक्तिलाई मात्र लाभ पुग्ने भन्दै विरोधमा उत्रिएका हुन् । आरक्षणविरोधी विद्यार्थी र बीसीएका सदस्यबीचको झडपपछि प्रहरीले अश्रुग्यास र रबरका गोली प्रहार गरेको जनाइएको छ । बंगलादेशमा केही सरकारी पदमा महिला, जातीय अल्पसंख्यक र शारीरिक रूपमा अपांगता भएका व्यक्तिका लागि पनि आरक्षणको व्यवस्था छ । एकतिहाइ पदहरू भने युद्धको समयका नायक वर्गीकृत गरिएका मानिसका सन्तानका लागि छुट्याइने गरेको छ । आन्दोलनमा उत्रिएका विद्यार्थी उक्त व्यवस्था भेदभावपूर्ण भएको बताउँदै सरकारी जागिरमा योग्यताका आधारमा पदपूर्ति हुनुपर्ने बताउँछन् । आरक्षणविरोधी आन्दोलनका संयोजकमध्येका अब्दुल्ला सलेहिन अयोउनले बीबीसीसँगको कुराकानीमा बीसीएलका सदस्यहरूले अन्य विद्यार्थीलाई मारेको आरोप लगाएका छन् । प्रदर्शनमा उत्रेका विद्यार्थीको ज्यान बचाउन प्रहरीले कुनै हस्तक्षेप नगरेको उनको भनाइ छ । सरकारले भने हिंसाका लागि विपक्षी समूह जिम्मेवार भएको बताएको छ । आरक्षणविरोधी आन्दोलमा विपक्षीहरू बंगलादेश नेसनलिस्ट पार्टी (बीएनपी) र जमातएइस्लामीका विद्यार्थी मोर्चाहरूले घुसपैठ गरेका छन्, कानुनमन्त्री अनिसुल हकलाई उद्धृत गर्दै बीबीसीले जनाएको छ । प्रहरीले मंगलबार राति मुख्य विपक्षी दल बीएनपीको ढाकास्थित मुख्यालयमा छापा मारेको थियो । बंगलादेशमा सरकारी जागिरलाई निकै महत्त्व दिने गरिन्छ । सरकारी जागिरमा आकर्षक तलब हुन्छ र सेवासुविधा हुने भएकाले पनि सबैको प्राथमिकतामा पर्छ । लाखौंको संख्यामा रहेका सरकारी पदमध्ये करिब आधा निश्चित समूह वा वर्गका लागि आरक्षित गरिएको छ । यस्तो प्रणालीले प्रधानमन्त्री शेख हसिना सरकारप्रति समर्थन जनाउने समूहका मानिसका सन्तानलाई फाइदा पुग्ने र अन्यले विभेद खेप्नुपर्छ आलोचकहरू बताउँछन् । अवामी लिगकी नेत्री शेख हसिना गत जनवरीमा भएको आम चुनाव जित्दै चौथो कार्यकालका लागि प्रधानमन्त्री निर्वाचित भएकी थिइन् । उनी बंगलादेशी स्वतन्त्रता सेनानी शेख मुजिबर रहमानकी छोरी हुन् । विवाद र प्रतिपक्ष दलको बहिष्कारबीच बंगलादेशमा भएको संसदीय चुनावमा शेख हसिना चौथो पटक लगातार विजयी भएकी हुन् । बंगलादेशको प्रमुख प्रतिपक्ष दल बंगलादेश नेसनलिस्ट पार्टी (बीएनपी) ले भने चुनाव बहिष्कार गरेको थियो । बीएनपीले धाँधलीपूर्ण तरिकाले गरिएको चुनाव मान्य नहुने बताएको थियो । हसिना नेतृत्वको सरकारले चुनावअघि नै बीएनपीका हजारौं कार्यकर्ता तथा आफ्ना विरोधीलाई पक्राउ गरेको थियो ।हसिना पहिलो पटक सन् १९९६ मा बंगलादेशको प्रधानमन्त्री बनेकी थिइन् । त्यसपछि सन् २००९ मा उनी पुनः प्रधानमन्त्री बनिन् । त्यसयता बंगलादेशमा लगातार उनले शासन गरिरहेकी छन् । हसिनामाथि तानाशाही शैलीमा सत्ता चलाएको आरोप लाग्दै आएको छ । सन् २०१८ मा गरिएका विरोध प्रदर्शनपछि हसिना नेतृत्वको सरकारले त्यस्तो आरक्षण प्रणाली खारेज गरेको थियो । तर गत जुनमा अदालतले त्यस्तो प्रणालीलाई पुनर्स्थापना गरेपछि विद्यार्थी पुनः आन्दोलनमा उत्रेका हुन् । गत साता बंगलादेशको सर्वोच्च अदालतले हालको आरक्षण प्रणालीलाई एक महिनाका लागि निलम्बन गरिदिएको थियो । तर उक्त प्रणाली खारेज नभएसम्म विद्यार्थी आन्दोलन जारी रहने अनुमान गरिएको छ । यससम्बन्धी मुद्दामा अगस्ट ७ मा अदालतमा सुनुवाइ हुँदै छ । आरक्षणविरोधी आन्दोलन चर्केपछि प्रधानमन्त्री हसिनाले बुधबार राष्ट्रका नाममा सम्बोधन गर्दै सर्वोच्च अदालतमाथि विश्वास राख्न आग्रह गरेकी छन् । अदालतको आदेश नआएसम्मका लागि म सबैलाई धैर्यपूर्वक प्रतीक्षा गर्न आग्रह गर्छु, हसिनाले भनेकी छन्, अदालतले हामीलाई निराश बनाउने छैन ।"
उपत्यकामा घर बनाउँदा अब 'सेप्टिक ट्यांक र 'सोक पिट अनिवार्य,"(काठमाडौं)वाग्मती र आसपासका खोलानालालाई प्रदूषणरहित बनाउन उपत्यकामा घर बनाउँदा अब सेप्टिक ट्यांक अनिवार्य गरिएको छ । सर्वोच्च अदालतले उपत्यकाका स्थानीय तहहरूका नाममा परमादेश जारी गर्दै घर बनाउँदा सेप्टिक ट्यांक र सोक पिट अनिवार्य गरेको हो ।काठमाडौं उपत्यकाभित्रका सम्पूर्ण नगरपालिकाले घर तथा व्यावसायिक भवनको नक्सा पास गर्दा सेप्टिक ट्यांक र आकाशको पानी भूमिगत जलस्रोतमा मिसिने गरी अलग्गै सोक पिट नबनाएसम्म नक्सा पास नगर्न निर्देशन दिएको छ । वाग्मतीलगायत उपत्यकाका नदीको संरक्षण गरिपाऊँ भनी १३ वर्षअघि परेको रिटमा सर्वोच्चले गरेको आदेशको हालै तयार भएको पूर्ण पाठमा यस्तो भनिएको हो । घर निर्माण र तत्पश्चात् पनि बनेका संरचनाले मापदण्ड पालना गरेका छन् भन्ने विषयमा प्रभावकारी अनुगमन गर्नेगराउने, पूर्णपाठमा भनिएको छ ।जनहित संरक्षण मञ्चका तर्फबाट अधिवक्ता प्रकाशमणि शर्मालगायतले २०६८ मा नदी संरक्षणमा प्रदूषण रोक्न र अनधिकृत रूपले कब्जा गरिएका किनाराका जमिन खाली गराउन सर्वोच्चले आदेश दिनुपर्ने मागका साथ दायर गरेको रिटमा सर्वोच्चले गत पुस ३ मा न्यायाधीशद्वय आनन्दमोहन भट्टराई र विनोद शर्माको इजलासले रिट जारी हुने आदेश गरेको थियो । त्यही आदेशको सोमबार आएको ८९ पृष्ठ लामो पूर्णपाठमा नदीहरूमा सोझै ढल मिसिने कार्यलाई रोक्न भनिएको हो । त्यसका लागि हाल निर्माणाधीन रहेका ढल प्रशोधन केन्द्रहरूको निर्माण तदारुकताका साथ सम्पन्न गरी तिनलाई सञ्चालनमा ल्याउने र काठमाडौं उपत्यकाको बढ्दो सहरीकरणसमेतलाई दृष्टिगत गरी प्राविधिक रूपले आवश्यक स्थानहरूमा थप ढल प्रशोधन केन्द्रहरू निर्माण र सञ्चालन गर्नेगराउने पूर्ण पाठमा उल्लेख छ । वाग्मती र सहायक नदी वा तिनका किनारामा फोहोर फाल्ने र गाड्ने कामलाई पनि तत्काल बन्द गराउन सर्वोच्चले उपत्यकाका नगरपालिकालाई आदेश गरेको छ । पूर्ण पाठमा नदी किनारको जमिन अतिक्रमण गरी बस्ने हक कसैलाई पनि नभएको उल्लेख छ । तर पनि, बाध्यतामा परी बसेकाहरूको हकमा वास्तविक सुकुम्बासीहरूको पहिचान गरी स्थानान्तरणका लागि हाल इचंगुनारायणमा बनेको आवासमा स्थानान्तरण गर्नु भन्ने सर्वोच्चको आदेश छ । त्यहाँ सबैलाई बसाल्न सम्भव नभए आवश्यक संख्यामा अन्यत्र आवासको व्यवस्था गर्नु भनेर पनि सर्वोच्चले भनेको छ । नदीको बहाव क्षेत्र, सीमा क्षेत्र समेतको सीमांकन, सार्वजनिक क्षेत्रको संरक्षण गर्न किनाराको दायाँबायाँ २० मिटर छाड्नुपर्ने विद्यमान व्यवस्था वैज्ञानिक नभएको भन्दै थप २० मिटर जमिन छाड्नू भन्ने सर्वोच्चको परमादेश छ । यस जमिनमा पहिल्यै बसिसकेको बस्ती वा घर भए त्यसलाई हटाउन उचित क्षतिपूर्ति दिनु भनी पूर्णपाठमा आदेश भएको छ । सार्वजनिक जग्गा र नदी किनाराको जग्गा निर्धारण गर्न २०२१२२ सालतिर तयार भएको सर्भे नक्सालाई आधार मान्न पनि सर्वोच्चले भनेको छ । त्यसैगरी सार्वजनिक जग्गा पत्ता लगाउन रावल आयोगको प्रतिवेदन २०५२ समेतलाई आधार मान्ने, आदेशमा भनिएको छ, साथै, वर्षात्को बाढीमा नदीको डुबानमा पर्ने जग्गामा भएका अतिक्रमण र गैरकानुनी जग्गा दर्ताबारे छानबिन गरी मालपोत ऐन, २०३४ को दफा २४ बमोजिम निर्णय गरी सार्वजनिक जग्गाको संरक्षण गर्ने, गराउने ।वाग्मती र सहायक नदीहरूको बहाव बढाउन काठमाडौं उपत्यकाभित्र रहेका पोखरीहरूको संरक्षण गर्नका लागि खुला क्षेत्र र सार्वजनिक संस्थाहरूमा पोखरी र सोक पिट निर्माण गर्न लगाई भूमिगत जलस्रोतको पुनर्भरणको व्यवस्था गर्नूगराउनू भनेर पनि पूर्णपाठमा उल्लेख छ । प्रदूषण हुन नदिन प्रत्येक नगरपालिले प्रदूषण निरीक्षक नियुक्त गरी उनीहरूबाट आवधिक प्रतिवेदन लिने र सो प्रतिवेदनका आधारमा प्रदूषकउपर वातावरण संरक्षण ऐन तथा अन्य सान्दर्भिक ऐनबमोजिम कारबाही हुने प्रबन्ध मिलाउन पनि सर्वोच्चले आदेश गरेको छ । त्यस्तै, मेलम्ची आयोजना पूर्ण रूपमा निर्माण भएपछि उपत्यकामा भित्रिने पानीको केही प्रतिशत सोझै वा पोखरीमा सञ्चय गरी नदीहरूमा पठाउनू भन्ने पनि सर्वोच्चको आदेश छ । यी कामहरू प्रभावकारी रूपमा सम्पन्न गर्न सक्ने अधिकारप्राप्त वाग्मती सभ्यता एकीकृत विकास प्राधिकरण वा यस्तै उपयुक्त संस्थामार्फत कार्य गर्न एउटा संघीय ऐनको आवश्यक भएकाले त्यो तत्काल संसद्मा पेस गर्नू भनी सर्वोच्चको आदेशमा उल्लेख छ । ऐन पारित नभएसम्म हाल जारी अधिकारसम्पन्न वाग्मती सभ्यता एकीकृत विकास समिति गठनसम्बन्धी आदेशमा उपत्यकाभित्रका सबै नगरपालिकाका प्रमुखसमेतको प्रतिनिधित्व हुने र यस आदेशमा उल्लेखित कार्यहरू सम्पन्न गर्न सक्ने गरी गठन आदेश संशोधन गर्नुपर्ने सर्वोच्चले भनेको छ ।"
कस्तो बनाउँदैछन् ओलीले टिम ?,"(काठमाडौं)प्रधानमन्त्री केपी शर्मा ओलीले महान्यायाधिवक्तामा रमेश बडाललाई नियुक्त गरी आफ्नो टिम बनाउन सुरु गरेका छन् । समृद्ध नेपाल सुखी नेपाली को मार्गचित्र लिएर निराशालाई चिर्ने नीति लिएका ओलीले बलियो टिम बनाउने तयारी गरेका हुन् । प्रधानमन्त्रीको शपथ लिएकै दिन गत सोमबार मन्त्रिपरिषद्लाई पूर्णता दिएका उनले सचिवालय टिम बनाएर मन्त्रिपरिषद् कार्यालयको कामलाई तीव्रता दिने जनाएका छन् । पार्टीको शक्तिशाली अध्यक्ष ओलीले यसपटक पनि कांग्रेसएमालेको बलियो प्रधानमन्त्रीका रूपमा रहेकाले मुलुकमा आशा जाग्ने गरी काम गर्ने दाबी गरेका छन् । त्यहीअनुसार उनले सचिवालयमा सक्षम व्यक्ति नियुक्त गर्ने उनीनिकट स्रोतले जनाएको छ । प्रधानमन्त्रीले बुधबार महान्यायाधिवक्तमा बडाल र प्रमुख स्वकीय सचिवमा राजेश बज्राचार्यलाई नियुक्त गरेका छन् । यसअघि बडाल २०७७ चैतदेखि ०७८ असारसम्म ओली सरकारका महान्यायाधिवक्ता थिए । ओलीको सचिवालय स्रोतका अनुसार छिट्टै नै प्रमुख सल्लाहकार, अन्य सल्लाहकार र आवश्यक अरू पदमा नियुक्त गरी आफ्नो टिम बनाउने तयारी गरेका छन् । प्रमुख प्रतिपक्ष दलको नेताको हैसियतमा ओलीको सचिवालयमा कार्यरत स्वकीय सहसचिव रोशनी मेचे र प्रेस संयोजकमा रामशरण बजगार्इं, दीपेन्द्र दाहाललगायतको टिमले बालुवाटारमा काम गरिरहेको छ ।प्रधानमन्त्रीका लागि महत्त्वपूर्ण मानिएको प्रमुख सल्लाहकारमा पार्टी उपमहासचिव विष्णु रिमाल नियुक्त हुने सम्भावना छ । यसअघि ओली प्रधानमन्त्री हुँदा उनी यही भूमिकामा थिए । एमालेको योजना, नीति निर्माणदेखि पार्टीका अभियान सञ्चालनमा ओलीले उनलाई अघि सार्ने गरेका छन् । प्रधानमन्त्री ओलीको दस्ताबेज, भाषण, आलेख, भिडियो निर्माण र सामाजिक सञ्जाल सञ्चालनमा रिमालको प्रमुख हात छ ।प्रधानमन्त्रीको कस्तो टिम बन्दै छ भन्ने प्रश्नमा उपमहासचिव रिमालले प्रधानमन्त्री ओलीको भावनालाई पक्रन सक्ने बलियो सचिवालय बनाउने तयारी भएको बताए । प्रधानमन्त्रीज्यूको अघिल्लो कार्यकालको सचिवालयको समीक्षा गर्दै उहाँको भावनालाई समाउन सक्ने टिम बन्दै छ, उनले भने, यो कार्यकालमा मुलुकमा व्याप्त निराशालाई चिर्दै आशा जगाउने प्रधानमन्त्रीको लक्ष्यलाई सशक्त ढंगले अघि बढाउनुपर्नेछ । त्यसकारण सक्षम व्यक्तिहरूको सचिवालय बन्ने निश्चित छ । यसपटक कांग्रेसएमालेको गठबन्धन भएकाले कांग्रेसले लिएका मन्त्रालयसँग राम्रो समन्वय गर्ने गरी प्रधानमन्त्रीको सचिवालयले काम गर्नुपर्ने उनले बताए । २०७४ पछि नेकपाको सरकार हुँदाको सचिवालयभन्दा फरक ढंगले काम गरी परिणाम निकाल्नुपर्ने अवस्था छ, उनले भने, बलियो सचिवालयले प्रधानमन्त्रीको योजनालाई प्रभावकारी रूपमा कार्यान्वयनमा ल्याउन महत्त्वपूर्ण योगदान गर्न सक्छ ।प्रमुख स्वकीय सचिव नियुक्त बज्राचार्यले लामो समयदेखि ओलीको टिममा रहेर काम गर्दै आएका छन् । राम्रो काम गर्न सक्ने टिम बनाउने प्रधानमन्त्रीज्यूको चाहना छ, उनले भने, त्यहीअनुसार सचिवालय बन्छ होला ।यसपटक ओलीले जागिरका लागि कुनै व्यक्तिलाई आफ्नो टिममा नराख्ने बताइसकेका छन् । अब जागिर खानका लागि होइन, साँच्चिकै काम गर्नका लागि सचिवालय बनाइनेछ, ओलीले मातहतका नेताहरूलाई भनेका छन् ।ओलीले आफ्नो सचिवालमा रहेर काम गर्ने कर्मचारीबारे पनि छानबिन सुरु गरेका छन् । एमालेनिकट रहेर काम गर्दै आएका सचिव, सहसचिव र उपसचिवलाई प्रधानमन्त्रीको सचिवालयमा सरुवा गर्ने तयारी चलेको छ । राजनीतिक नियुक्ति र अनुकूल कर्मचारीको संयोजनबाट भनेजस्तो काम गर्न सकिने ओलीको बुझाइ छ । ओलीले सोमबार मन्त्रिपरिषद्को पहिलो बैठकमा परिणाम निकाल्ने गरी काम गर्ने निर्देशन दिएका थिए । मन्त्रालयका योजनाहरूलाई समयसीमा राखेर लक्ष्य तोक्ने र हरेक मन्त्रालयको काम भए, नभएको निरन्तर अनुगमन गर्ने ओलीको तयारी छ ।सरकारले देशको विकास योजना तथा नीति तर्जुमामा सल्लाह दिने उपल्लो निकाय राष्ट्रिय योजना आयोगको उपाध्यक्ष नियुक्त गर्नुपर्नेछ । हाल आयोगका उपाध्यक्ष मीनबहादुर श्रेष्ठ छन् । माओवादी अध्यक्ष पुष्पकमल दाहाल सरकारले नियुक्त गरेका श्रेष्ठले राजीनामा दिएपछि आयोगको नयाँ उपाध्यक्ष र रिक्त सदस्यहरू नियुक्त गर्नुपर्नेछ । ओलीको तेस्रो कार्यकालमा एमाले नेता पुष्प कँडेल उपाध्यक्ष थिए ।प्रधानमन्त्रीले आर्थिक, परराष्ट्र, प्रेस, सुरक्षा, जनसम्पर्क, प्रशासनिक, सुरक्षालगायत सल्लाहकार र विज्ञ नियुक्त गर्न सक्छन् । पूर्वअर्थमन्त्री युवराज खतिवडाले आर्थिक विषयमा ओलीलाई सल्लाह दिँदै आएका छन् । तेस्रो कार्यकालमा एमाले नेता राजन भट्टराई परराष्ट्र र प्रेस सल्लाहकार सूर्य थापा थिए । थापा गत निर्वाचनमा प्यूठानबाट प्रतिनिधिसभामा निर्वाचित सांसद हुन् । ओलीले परराष्ट्र मामलामा भट्टराईसँग परामर्श गर्दै आएका छन् । सुरक्षा सल्लाहकारमा पूर्वसुरक्षा अधिकारी र अरू सल्लाहकार विषय विज्ञताका आधारमा नियुक्त गर्ने परम्परा छ ।प्रधानमन्त्रीका विभिन्न सल्लाहकार र विज्ञबारे पार्टी सचिवालयमा रहेका नेताले गृहकार्य गरिरहेका छन्, ओलीनिटक स्रोतले भन्यो, केही नाम टुंगो लागेपछि नियुक्तिका लागि प्रधानमन्त्रीसमक्ष पेस गरिनेछ । त्यसपछि मात्र सल्लाहकार विज्ञको नियुक्ति हुनेछ । एमालेले अधिकांश नियुक्ति पार्टी सचिवालयमा छलफल गरेपछि हुने परम्परा छ । २०७४ पछि साढे तीन वर्ष प्रधानमन्त्री हुँदा ओलीले शक्तिशाली सचिवालय बनाएका थिए । त्यसबेला उनले सरकारले महत्त्वपूर्ण निर्णय गर्नुअघि प्रमुख सल्लाहकार रिमाल, तत्कालीन मुख्य सचिव लोकदर्शन रेग्मीलाई अघि सार्थे । त्यस्तै उनले संवैधानिक र कानुनी निर्णयका लागि तत्कालीन महान्यायाधिवक्ता अग्नि खरेललाई गृहकार्यमा व्यस्त राख्थे । त्यतिबेला मन्त्रालयको काममा ओलीको सचिवालय हाबी भएको आरोपसमेत लागेको थियो । त्यतिबेला उनले कर्मचारीतन्त्रलाई मन्त्रीभन्दा आफ्नो मन्त्रिपरिषद् सचिवालयप्रति उत्तरदायी बनाएको चर्चा चलेको थियो ।"
सत्ताको जोडघटाऊबाट न्यायपरिषद्लाई अलग राख,"सत्ता समीकरण परिवर्तनले कहाँ कहाँ असर पर्छ ? गठबन्धन परिवर्तन हुनासाथ संघीय सरकारको मन्त्रिपरिषद्, सातै प्रदेशका मन्त्रिपरिषद्, सचिव, राजदूतहरू, विभाग तथा सार्वजनिक संस्थानका प्रमुखहरू, जिल्ला जिल्लामा प्रहरी प्रशासनका अधिकारीहरूको अदलीबदलीको शृंखला नै चल्छ । सरकार परिवर्तनले कार्यपालिकाको सिंगो संरचनामा उथलपुथल हुन्छ । तर विडम्बना, न्यायपालिकाको संरचनासमेत प्रभावित हुन्छ भन्ने पटकपटक पुष्टि भएको छ । जिल्ला, उच्च र सर्वोच्च अदालतसम्म ४९ न्यायाधीशको दरबन्दी खाली छ, तर न्यायाधीश नियुक्ति प्रक्रिया राजनीतिक परिघटनाले प्रभावित भएको छ । खासमा न्यायाधीश छनोट गर्ने न्यायपरिषद्मा कानुनमन्त्री पदेन मात्र होइन, प्रभावशाली सदस्य रहने गर्छन् । कानुनमन्त्री आउनासाथ अध्ययन गर्न समय लाग्ने र केही समयपछि सत्ता समीकरण परिवर्तन हुने अवस्थाले नियुक्ति प्रक्रिया अलमलिँदै आएको छ । पछिल्लो पटक पनि यही विडम्बना दोहोरिएको छ । हुन त जिल्ला अदालतका न्यायाधीश नियुक्ति गर्न असार १८ का लागि न्यायपरिषद् बैठक बोलाइएको थियो । तर अघिल्लो दिन नै एमालेमाओवादी गठबन्धन भत्किएर कांग्रेसएमाले गठबन्धन बन्ने सहमति भएकाले कानुनमन्त्री पदम गिरीले तत्काल निर्णय गर्न मानेनन् । यसबीचमा सरकार फेरिएर नयाँ कानुनमन्त्रीका रूपमा अजयकुमार चौरसिया आएका छन् । नयाँ मन्त्रीले गृहकार्य का लागि समय लिने भएकाले अबको प्रक्रिया कहिले सुरु हुन्छ, निश्चित छैन । प्रधानन्यायाधीशले अध्यक्षता गर्ने पाँच सदस्यीय न्यायपरिषद्मा संघीय कानुनमन्त्री, सर्वोच्च अदालतका वरिष्ठतम् न्यायाधीश, प्रधानमन्त्रीको सिफारिसमा राष्ट्रपतिले नियुक्त गर्ने कानुनविद् र नेपाल बार एसोसिएसनको सिफारिसमा राष्ट्रपतिबाट नियुक्त एक (वरिष्ठ) अधिवक्ता सदस्य हुन्छन् । अर्थात् न्यायाधीश नियुक्तिदेखि बर्खास्तगीसम्ममा भूमिका खेल्ने न्यायपरिषद्मा राजनीतिक व्यक्तिहरूको बाहुल्य हुन्छ, जसले गर्दा राजनीतिक दाउपेच हाबी हुने गर्छ । परिणामतः सत्ताधारीले आफ्नो हित हेरेर न्यायाधीश नियुक्तिमा हतारो वा ढिलाइ गर्छन् । असार १८ को बैठकमा पनि भएको त्यही हो । तर दलीय रुचि र प्राथमिकताभन्दा माथि उठेर न्यायाधीश नियुक्त गर्ने अभ्यास गर्न ढिलाइ भइरहेको छ । अहिले सर्वोच्च अदालतमा ४, उच्चमा १० र जिल्लामा ३५ न्यायाधीशको दरबन्दी रिक्त छ । अझ, उमेर हदका कारण प्रधानन्यायाधीश विश्वम्भरप्रसाद श्रेष्ठले असोजमा अवकाश लिँदै छन् । त्यसैले उनी भदौदेखि नै इजलासमा बस्ने छैनन् । सर्वोच्चकै अर्का न्यायाधीश प्रकाश ढुंगाना कात्तिकदेखि अवकाशमा जाँदै छन् । उनले पनि असोजदेखि मुद्दा हेर्ने छैनन् । उमेर हदबाट अवकाशमा जाने सर्वोच्चका न्यायाधीशको पद यकिन गरी रिक्त हुनुभन्दा कम्तीमा एक महिनाअगाडि नै नियुक्तिका लागि न्यायपरिषद्ले सिफारिस गर्नुपर्ने व्यवस्था न्यायपरिषद् ऐनमा छ । तर बेलैमा न्यायाधीश नियुक्ति गर्ने पद्धति स्थापित हुन सकेको छैन । न्यायाधीश पद लामो समयसम्म रिक्त रहँदा न्याय निरूपण ढिला हुन्छ । सर्वोच्च अदालतमा अहिले नै २५ हजार ६ सय हाराहारी मुद्दा छन् । त्यस्तै, उच्च अदालतमा २४ हजार ८ सय र जिल्लामा १ लाख १२ हजार ९ सय मुद्दा विचाराधीन छन् । यसरी १ लाख ६३ हजार मुद्दा फैसलाको पर्खाइमा रहँदा न्यायाधीश पद रिक्त राख्ने अवस्थाले न्यायप्रणालीलाई नै स्वतः कमजोर बनाउँछ । लोकतन्त्रमा कार्यपालिका, व्यवस्थापिका र न्यायपालिकाबीच शक्ति सन्तुलन अपरिहार्य हुन्छ । अझ न्यायिक प्रक्रियाका लागि त अदालत अन्तिम शिविर हो, त्यसैले गतिशील लोकतन्त्रका लागि न्यायपालिकाले आफ्नो उच्चतम क्षमता प्रयोग गर्न पाउनुपर्छ, जनशक्ति अपुरो भएमा अपेक्षित सेवा प्रवाह बाधित हुन्छ । न्यायमा ढिलाइ गर्नु भनेको न्याय नदिनु बराबर हो भन्ने मान्यता स्थापित छ । त्यसैले यतिबेला भइरहेको न्यायाधीश नियुक्तिको ढिलाइ अन्ततः नागरिकको न्याय पाउने हकमाथिको खेलबाड हो । दलहरूका निम्ति आफ्नो हित र दाउपेच सर्वस्व होला, नागरिकका निम्ति त न्याय नै सर्वोपरि हो । न्याय क्षेत्रमा गुणात्मक सुधारका लागि न्यायाधीश नियुक्तिको प्रक्रियामै पुनरावलोकन आवश्यक छ । अझ संवैधानिक परिषद्मा त न्याय क्षेत्रबाट एक जना मात्र सदस्य रहन्छन् । प्रधानमन्त्री अध्यक्ष रहने यो परिषद्मा सभामुख, उपसभामुख, राष्ट्रिय सभाका अध्यक्ष र विपक्षी दलका सदस्यसहित पाँच जना राजनीतिकर्मी हुन्छन् । यस्तो संरचनाले राजनीतिक आग्रह पूर्वाग्रहबाट मुक्त हुन सम्भव छैन । त्यसैले प्रधानन्यायाधीश नियुक्ति गर्ने संवैधानिक परिषद् र न्यायपरिषद्को वर्तमान संरचनामै परिवर्तन आवश्यक छ । यो विषय न्यायिक क्षेत्रका विज्ञहरूले समेत उठाइरहेका छन् । न्यायाधीशबारे निर्णय गर्ने थलोमा राजनीतिक वर्चस्व हाबी भएसम्म अहिलेको स्थितिमा सुधार हुने देखिन्न । बरु, परिषद्मा न्यायाधीशहरू मात्रै वा उनीहरूको बहुमत रहने व्यवस्था गरिनुपर्ने विज्ञहरूको सुझाव छ । यस्तो तर्कप्रति राजनीतिक दलहरू सहमत हुने हो भने संविधान संशोधनमार्फत नयाँ प्रक्रियामा जान सकिन्छ । छिमेकी भारतमा अपनाइएको कलेजियम (प्रधानन्यायाधीशसहित वरिष्ठ पाँच न्यायाधीश सदस्य हुने) एउटा उपयोगी विकल्प हुन सक्छ । अथवा यो विषयमा सुझाव दिने गरी अध्ययन नै गराउन सकिन्छ । प्रणाली सुधार गर्न सम्भव नभएसम्म प्रवृत्तिमा सुधारको आवश्यकता छ । यसका लागि परिषद्मा प्रतिनिधित्व गर्ने सदस्यहरूले आआफ्नो राजनीतिक पृष्ठभूमि होइन, न्याय प्रणालीको भविष्यलाई प्राथमिकता दिनुपर्छ । त्यसका लागि उनीहरूलाई दबाब दिने जिम्मेवारी न्याय क्षेत्रका अग्रजहरूको हो ।"
प्रचण्डले किन सम्झिए समाजवादी मोर्चा ?,"सत्तामा डेढ वर्षको हालिमुहालीपछि आफ्नै कारण प्रतिपक्षमा पुगेका माओवादी केन्द्रका अध्यक्ष पुष्पकमल दाहाल प्रचण्डको दिनचर्या फेरिएको छ । हिजोआज उनी कुनै पार्टी, चौतारीमा सुस्ताएर दुःखसुखका कुरा गर्दै दिन बिताउने वृद्धवृद्धाको जस्तै भूमिकामा देखिन थालेका छन् । आफ्नै नेतृत्वमा कांग्रेससँगको गठबन्धनको सरकार भएकै बेला गत वर्ष असारमा गठन भएको समाजवादी मोर्चालाई प्रचण्डले आफू सरकारमा हुँदासम्म कुनै चासो दिएनन् । उनले नेत्रविक्रम चन्दलाई कुनै न कुनै माध्यमबाट आफूसँग नजिक राख्नका लागि उक्त मोर्चाको आवश्यकता महसुस गरेका थिए । त्यसरी मोर्चा गठन गर्दा कांग्रेसलाई पनि सन्तुलनमा राख्न सकिने उनको अर्को मुख्य ध्येय थियो । सरकारबाट बाहिरिएसँगै अब प्रचण्डको नाम अगाडि उनलाई सम्बोधन गर्दा भनिने वाक्यांश हुन आउँछ, पूर्वप्रधानमन्त्री एवं नेकपा माओवादी केन्द्रका अध्यक्ष । यतिले मात्रै प्रचण्ड सन्तुष्ट हुन सक्दैनन् । उनी आफ्नो नाममा विभिन्न खालका विशेषण जोडिएको मन पराउने व्यक्ति हुन् । त्यसैले उनी कहिले आफ्नै पार्टी सहभागी भएको सरकारलाई टक्कर दिने गरी आफ्नै नेतृत्वमा उच्चस्तरीय राजनीतिक संयन्त्र समिति गठन गर्न बाध्य पार्छन् । कहिले अन्य यस्तै खालका समितिहरू बनाउनुपर्ने कुरा उठाइरहन्छन् । यति बुझौं, प्रचण्ड कुनै न कुनै तरिकाबाट आफू सधै चर्चामा आउन चाहने नेताको कोटीमा पर्छन् । हुन त प्रचण्डको शक्तिलाई कम आकलन गरेर ढुक्कसँग बस्न सकिँदैन । एमाले अध्यक्ष केपी शर्मा ओलीको आफ्नै अडान छ । त्यसैले अहिलेको सत्ता गठबन्धनको आयु कति हुन्छ, यसै भन्न सकिने अवस्था त छैन । प्रचण्डले जस्तै कहिले कांग्रेस र कहिले एमालेलाई देखाएर सधैं आफूसँग गठबन्धन गरेको दललाई साइजमा राख्ने खेल ओलीले पनि नखेल्लान् भन्न सकिँदैन । त्यस्तो अवस्था आयो भने पुनः एमाले माओवादीको गठबन्धन बन्न नसक्ने पनि होइन । अहिलेको अवर्स्था हेर्दा अब यो संसदीय कार्यकालमा प्रचण्डको सत्ता सहयात्रा टुंगिएकै जस्तो देखिन्छ । त्यसैले उनी आफ्नो भूमिकालाई सशक्त बनाउन कुन बाटो जाँदा सहज होला भन्नेतिर लागेका छन् । जसअनुसार उनले सत्ता बहिर्गमन भएको पर्सिपल्टै समाजवादी मोर्चाको बैठक आयोजना गरेर त्यसलाई पुनर्ताजगी गराएका छन् । उनको योजना अनुसार अब प्रतिपक्षमा रहेका सबै दललाई यसै मोर्चामा गोलबद्ध पार्ने र सरकारलाई चुनौती दिने नै हो भन्ने देखिन्छ । त्यसो हुँदैन थियो भने आफ्नो नेतृत्वमा सरकार रहँदासम्म निष्क्रिय रहेको मोर्चालाई आफू प्रतिपक्षमा पुग्नासाथ उनले सक्रिय बनाउने नै थिएनन् । यसले पनि देखाउँछ कि प्रचण्ड स्वार्थको राजनीतिमा अब्बल छन्, आफूलाई सधैं अग्रस्थानमा रहेको मात्र हेर्न चाहन्छन् । सुजन देवकोटा, पालुङ्टार४, गोरखा"
प्रधानमन्त्री ओलीलाई अनुरोध,"जति भने पनि, जति लेखे पनि नेपाल प्रज्ञा प्रतिष्ठान र पञ्चाङ्ग निर्णायक समितिमा योग्य मानिसहरू लगेर सुधार गरिएन । जहिले पनि गलत पात्राको प्रयोग भइरह्यो । कम से कम गणित जानेको मानिस समितिमा परेको भए नेपाली पात्राहरूको यति कन्तबिजोक हुने थिएन । ज्योतिष पढेका मान्छे पञ्चाङ्ग निर्णायक समितिमा लगियोस् भन्ने अनुरोध मैले उहिल्यैदेखि गर्दैआएको छु । तर ध्यान दिइएन । अहिले प्रज्ञा प्रतिष्ठान माओवादीमय भएको छ । तसर्थ प्राज्ञिक, बौद्धिक स्थलमा प्राज्ञ नै ल्याइयोस् भनी म प्रधानमन्त्री केपी शर्मा ओलीको ध्यानाकर्षण गराउँछु । प्रचण्ड सरकारका पालामा बढेको चरम महँगी, कालोबजारी र भ्रष्टाचारलाई नियन्त्रण गरेर देशलाई सही बाटोमा ल्याउन कांग्रेस र एमालेले विशेष पहल गर्नुपर्ने अवस्था छ । अहिले देशमा बेथिति मौलाएको छ, जताततै हुल्लडबाजको जगजगी छ । तिनलाई पनि कानुनको दायरामा ल्याउन नितान्त जरुरी भइसकेको छ । होइन भने समाज तिनै अराजकहरूको भीडले कब्जा गरिरहनेछ । देशमा तत्कालै गर्नुपर्ने धेरै काम छन्, नेपालीलाई विदेश पलायन हुनबाट रोक्न स्वदेशमुखी कार्यक्रम ल्याउन जरुरी छ । राजनीतिमा देखापरेको विकृति रोक्न कानुन नै बनाउनुपर्छ भन्ने मेरो ठम्याइ छ । हाललाई कम्तीमा पनि शिक्षा, स्वास्थ्यको बेथिति रोक्न दुवै दलले तत्कालै कदम चाल्नुपर्छ । ढिलै भए पनि परिवर्तनका संवाहक कांग्रेस र एमालेमा कार्यगत एकता भएकामा म स्वागत गर्छु र यो सहकार्य नटुटोस् । हिजो यी दुई ठूला दलभित्रको खिचलोले अन्य तत्त्वले खेल्ने मौका पाए । अब पनि कांग्रेस र एमाले मिलेर नजाने हो भने नेपालमा लोकतन्त्रको भविष्य रहने छैन । यो कुरालाई मध्यनजर गरेर दुवै दलले छिट्टै साझा कार्यक्रम ल्याउनुपर्यो । रत्ननिधि रेग्मी शक्राचार्य, काठमाडौं"
मन्त्रिपरिषद्मा किन प्राथमिकतामा पर्दैनन् दलित ?,"अधिकारका लागि निरन्तर संघर्ष नेपाली समाजको आधारभूत चरित्र अझै सामन्तवादमा नै आधारित छ । समाजको बाह्य परिस्थिति र परिवेशमा पुँजीवादी चरित्र देखिए पनि समाजको उत्पादन सम्बन्ध, व्यक्तिका सोच्ने तरिका, संस्कार, धार्मिक परम्परा र संस्कृति आदि सबैमा सामन्तवादकै अवशेष भेटिन्छ । दलितमाथिको विभेदकारी चिन्तन र व्यवहारको जग पनि सामन्तवादी संस्कृति नै भएकाले दलित आन्दोलनको मुख्य निसाना सामन्तवादी विचार र मनुवादी प्रवृत्तिमाथि नै हुनुपर्छ । राजनीतिक दल पनि समाजकै एउटा अंग भएकाले यो प्रवृत्तिले हालको मन्त्रिपरिषद्मा पनि दलितलाई समावेश नगराएको हो । तसर्थ, राज्यले वा राजनीतिक दलले दलित समुदायलाई मन्त्रिपरिषद्मा समावेश नगर्दा, राजनीतिक नियुक्ति नगर्दा, बजेट विनियोजन नगर्दा दलित आन्दोलनले कानुनी उपचारका लागि अदालतको ढोका पनि ढकढक्याउनुपर्छ । त्यसैगरी दलित आन्दोलनलाई पनि थप सशक्त बनाउन आवश्यक छ । राजनीतिक दलभित्र विकसित दलित समुदायका नेताहरूले आआफ्नो पार्टीभित्र पनि मनुवादी प्रवृत्तिका विरुद्ध निर्मम संघर्ष गर्नुपर्छ । साथै, यस आन्दोलनसँग सम्बन्धित सबै पक्षहरूबीच आवश्यक विचारविमर्श गरेर एजेन्डाको मूर्तिकरणसहित संघर्षका विभिन्न स्वरूपको अवलम्बन गरेर निरन्तर र चौतर्फी हस्तक्षेपसहित संघर्ष गरेर मात्रै राज्य र राजनीतिक दललाई दलित मुद्दामा गम्भीर बनाउन सकिन्छ । रम्तेल संविधानसभा सदस्य तथा अनुसन्धाता हुन् ।"
विद्यालय शिक्षा र परीक्षा प्रणाली,"राष्ट्रिय परीक्षा बोर्डले पछिल्लो समय विद्यालय शिक्षाको गुणस्तर सुधार गर्न भन्दै परीक्षा प्रणालीमा पनि परिमार्जन हुनुपर्नेमा जोड दिएको छ । परीक्षा प्रणालीमा सुधार होस् भनेर बोर्डले शिक्षक, सरोकारवाला निकाय तथा विद्यालयसँग सम्बन्धित व्यक्तिहरूलाई विभिन्न समयमा तालिमको पनि व्यवस्था गर्दै आएको छ । के परीक्षा प्रणालीमा हामीले ध्यान दियौं भने विद्यालय शिक्षाको गुणस्तर कायम गर्न सकिन्छ त ? राष्ट्रिय परीक्षा बोर्डका अध्यक्ष महाश्रम शर्माका अनुसार हामीले विद्यार्थीको मापन परीक्षा प्रणालीबाटै गर्दै आएका छौं तसर्थ परीक्षा प्रणालीलाई सुधार गर्दै लैजानुपर्छ । समय परिवर्तनशील छ, मागअनुसार, विश्वमा भइरहेका प्रयासलाई समेत आत्मसात् गर्दै विद्यालय शिक्षाको सुधारमा सरोकारवाला सबै पक्ष लाग्नुपर्ने उनको भनाइ छ । शिक्षक पनि प्रश्नपत्र निर्माण, उत्तरपुस्तिका परीक्षण लगायत विषयमा जानकार हुनुपर्ने देखिएको छ । प्रश्नपत्र निर्माणकै क्रममा पनि कतिपय शिक्षकले तालिम नलिइकन निर्माण गर्दा विद्यार्थीलाई अन्याय हुने देखिन्छ । त्यसकारण प्रश्नपत्र निर्माण गर्दा अपनाउनुपर्ने मापदण्डका विषयमा हरेक प्रश्नपत्र निर्माणकर्ता जानकार हुनुपर्छ । यसका लागि राष्ट्रिय परीक्षा बोर्डले तालिम काठमाडौंकेन्द्रित मात्र नगरेर अन्य प्रदेश र स्थानीय तहमा पनि सशक्त ढंगले सञ्चालन गर्नुपर्ने हुन्छ । यस्तै, उत्तरपुस्तिका परीक्षणका क्रममा अपनाउनुपर्ने मापदण्डका विषयमा पनि सबै शिक्षकलाई जानकारी गराउनुपर्ने देखिन्छ । बाल विकास (ईसीडी) देखि कक्षा १२ सम्म विद्यालय शिक्षाका रूपमा राज्यले परिभाषित गरेको छ । एसर्ईईको आधार मानिने कक्षा ८ को परीक्षाको नजिता हेर्दा अत्यासलाग्दो रहेको कतिपयको बुझाइ छ । स्थानीय तह सञ्चालन ऐन अनुसार कक्षा ८ को परीक्षा सञ्चालन गरिए पनि नतिजा कमजोर पाइएको छ । कतिपय स्थानीय तहमा रहेका विद्यालयमा कक्षा ८ को नतिजा एक अंकमा नै सीमित भएको पनि देखिन्छ । यसकारण पनि परीक्षा प्रणालीमा सुधार हुनु आवश्यक छ । विद्यालयस्तरको अध्ययनको स्तर मापन गर्ने परीक्षा र नतिजा नै हो । कोभिडको लहरसँगै नेपालमा शैक्षिक क्षेत्र पनि अछुतो रहन सकेन । कोभिडले शैक्षिक जगत्मा प्रत्यक्ष प्रभाव पारेको छ । त्यसको असर अहिले पनि देखिएको छ । कोभिडताका अध्ययन अध्यापन गराउने वातावरण नहुँदा विद्यार्थीको सिकाइको सही मूल्यांकन हुन सकेन । अध्ययन गर्न नपाएका विद्यार्थी सबैको सिकाइस्तर एउटै राखियो । जसको नतिजा पछिल्लो समय देखिएको विज्ञहरू बताउँछन् । विद्यार्थीमा पढ्ने र शिक्षकमा पढाउने संस्कृति नै तोडियो । विद्यार्थीले मिहिनेत नै नगरी अर्को कक्षा उक्लिन पाउने भए, शिक्षकले पहिलेजस्तो आफ्नो सिकाइ कर्ममा लाञ्छना लगाउने डर पनि भएन । फलस्वरूप पछिल्ला नतिजा आउन थालेको धेरैको बुझाइ छ । पछिल्लो समय विद्यार्थीको सिकाइ उपलब्धिको नतिजाले गुणस्तरमा नै औंला उठ्ने देखिएपछि राज्यपक्षका सरोकारवाला निकायले चासोका साथ कदम अघि बढाएका छन् । विद्यालयमा विद्यार्थीको सिकाइ उपलब्धिलाई ध्यान दिनुपर्ने, परीक्षा प्रणलीमा सुधार गर्नुपर्ने धेरै नै विषय हाम्रा अगाडि देखिएका छन् । कक्षा ८ कै नतिजाका आधारमा राम्रो गर्ने विद्यालयलाई पुरस्कृत गर्ने र नराम्रो नतिजा बेहोर्ने विद्यालयलाई दण्डित गर्नुपर्ने परिपाटीको व्यवस्था गरे पनि केही सुधार हुन सक्ने विज्ञहरूले बताएका छन् । उनीहरू भन्छन् स्पष्टीकरण सोधिएन, दण्ड र पुरस्कारको व्यवस्था गरिएन भने विद्यालय शिक्षाको नतिजामा अहिलेको भन्दा कमजोर अवस्था झेल्नुपर्ने हुन सक्छ । नतिजा खस्किनु कोभिडका कारण मात्र नभएको उनीहरूको बुझाइ छ । कोभिडका कारण देखाएर शिक्षकले मिहिनेत नगरेको र विद्यार्थीले पनि अक्षरांकन निर्देशिका अनुसार स्वतः उत्तीर्ण हुने भएपछि मिहिनेत नगरेका हुन् । अनलाइन कक्षाका नाममा मोबाइल, ल्यापटप, कम्प्युटर चलाउँदा विद्यार्थीको ध्यान अन्यत्र मोडिँदासमेत उनीहरूले कोर्सको अध्ययन प्रभावकारी रूपमा गर्न नसकेको विज्ञहरूको भनाइ छ । मोबाइलमा युट्युब हेर्ने, आफूलाई मनपर्ने भिडियोमा झुम्मिइरहने लगायत कारण पनि विद्यार्थीको सिकाइ उपलब्धि खस्किनु मुख्य कारण भएको उनीहरूको बुझाइ छ ।२०८० को माध्यमिक शिक्षा परीक्षाको नतिजामा ५२ प्रतिशतभन्दा बढी विद्यार्थी फेल भएपछि परीक्षा प्रणालीलाई लिएर झन् चासो बढेको छ । लेटर ग्रेडिङ निर्देशिका नै संशोधनको तयारीसमेत भएको छ । निर्देशिका संशोधनका लागि पाठ्यक्रम विकास केन्द्रले तत्कालीन शिक्षा, विज्ञान तथा प्रविधिमन्त्री सुमना श्रेष्ठलाई प्रस्तावना बुझाइसकेको छ । शिक्षामन्त्रीले सो निर्देशिका स्वीकृत गर्नुपर्ने कानुनी व्यवस्था छ । निर्देशिकालाई टेकेरै तत्कालीन शिक्षामन्त्री श्रेष्ठले मन्त्रीस्तरीय निर्णय गरेर दुईभन्दा बढी जतिसुकै विषयमा एनजी (नन ग्रेडिङ) भएका विद्यार्थीले पनि मौका परीक्षा दिने निर्णय गरिसकेकी छन् । यसले विद्यार्थीको हौसला बढाएको भनेर एकातिर प्रशंसा भइरहेको छ भने अर्कातिर गुणस्तरीय नतिजामा यो व्यवस्था बाधक हुने भन्दै कतिपयले विरोध गरेका छन् । कुनै पनि कुरा अथवा विषयमा राम्रोनराम्रो, पासफेल, सफलअसफल, सकारात्मकनराकात्मक दुई वटा पाटो हुने गर्छ । निर्देशिका संशोधन गरेर ल्याउन लागिएको व्यवस्थाले नकारात्मक प्रभाव छोड्ने कतिपयको बुझाइ छ । यो व्यवस्थाले विद्यार्थीले मिहिनेत गर्न छाड्ने भन्दै विज्ञहरूले चिन्ता व्यक्त गरेका छन् । विद्यालय शिक्षाकै कक्षा ११ र १२ मा भने परीक्षा दिनुपर्ने अनि कक्षा १० मा परीक्षा दिएर अनुत्तीर्ण हुँदा जतिवटा विषयमा एनजी भए पनि परीक्षा दिन पाउने व्यवस्थाले विद्यार्थीको मिहिनेत गर्ने बानी छुट्ने उनीहरूको बुझाइ छ । यसो गर्दा त्यसमाथिका कक्षामा विद्यार्थीलाई नै अप्ठेरो हुने व्यावहारिक पक्ष त छँदै छ । झन्डै ५२ वर्षपछि विद्यालय शिक्षा विधेयक २०८० संसद्मा दर्ता भए पनि अहिलेसम्म शिक्षा स्वास्थ्य तथा प्रविधि समितिमा थन्किएको छ । छलफलका लागि विधेयक संशोधनसहित समितिमा लगे पनि सत्ता समीकरण फेरिएसँगै विधेयक संशोधनका विषयमा छलफल अघि बढ्न सकेको छैन । विधेयकमाथि १ सय ५२ जना सांसदले संशोधन हालेका छन् । संशोधन प्रस्ताव दर्ता गर्ने सांसदहरूको संशोधन प्रस्तावको क्रमानुसार एकीकृत विवरण पनि सार्वजनिक गरिएको छ । तर विद्यालय शिक्षा विधेयकमाथि तत्कालीन शिक्षामन्त्री सुमना श्रेष्ठले खासै चासो नदिएको सामुदायिक विद्यालयका शिक्षकले नै आरोप लगाएका थिए । पछिल्लो समय शिक्षक सरुवा निर्देशिका जारी गरेर श्रेष्ठले प्राथमिकता नै नबुझेको उनीहरूको भनाइ थियो । विधेयकमा पनि कक्षा ८ र १२ को मात्र परीक्षाको विषय समेटिएको छ । कक्षा १० को परीक्षालाई नियमित अन्य कक्षासरह सामान्य रूपमा लिइएको छ । यसो गर्दा कक्षा १० को परीक्षा अन्त्य हुने र गुणस्तर झन् बढी खस्किने देखिएको छ । त्यसकारण पनि विद्यालय शिक्षाको गुणस्तर उकास्नका लागि सरोकारवाला सबैको राय लिएर उपयुक्त व्यवस्था गर्न जरुरी देखिन्छ ।"
सिन्जाले चाहेको पर्यटन,"अबको दशकको सबैभन्दा ठूलो महामारी मानसिक स्वास्थ्य हुने चेतावनी विभिन्न अध्ययनहरूले दिएका छन् । विज्ञहरूले त्यसको निदान र उपचारका लागि प्रकृति र साहसिक गतिविधि एउटा मुख्य माध्यम हुने बताइरहेका बेला खास सिन्जाजस्ता गाउँ खुला अस्पताल हुन् । काठमाडौंबाट आधा बाटो उडेर र आधा गुडेर एकैदिनमा म ऐतिहासिक सिन्जा पुगें । राराको फन्को मार्दासम्म कैयौं पटक म आनन्दले विभोर भएँ । सिन्जामा के मात्र छैन ? कुनाकुनामा ससाना मौसमी प्रणालीदेखि प्राचीन इतिहासको साक्षी बनेको भूबनोट छ । तिनकै गर्भमा महाभारतका पाण्डवहरू जोडिएका पौराणिक कथादेखि आधुनिक इतिहासका अवशेष आजपर्यन्त छन् । सबैभन्दा लोभ्याउने त्यहाँको अहिलेकै खास जीवनशैली छ । नेपाली भाषाको उद्गमस्थलका रूपमा दुई हजार छ सय मिटर उचाइको यस बिरानो उपत्यकाको गर्विलो इतिहास हाम्रा लागि त भावनात्मक महत्त्वको छँदै छ । यहाँका मानिसहरू साँच्चिकै जीवित धरोहरका रूपमा छन् । जसको रगतमा अझैसम्म प्राचीन सिन्जा राज्यको शक्तिशाली र समृद्धभाव जीवित छ । कृषिदेखि जडिबुटी, भेषभूषादेखि खानपान, रहनसहनदेखि रमझममा इतिहासको साख जीवन्त र आत्मनिर्भर रूपमा अभिव्यक्त भइरहेको छ । त्यसैले त पूरै सिन्जा एउटा अनुपम जीवित संग्रहालयका रूपमा छ ।पुस्तौंपुस्ता र शताब्दीपिच्छेका अनुभव र ज्ञानबाट खारिएका रैथाने सीप सिन्जामा अनगिन्ती छन् । तर तिनलाई आधुनिकताको कसीमा राखेर गरिब र दुःखीको बिल्ला भिराइएको छ । यहाँको हावापानी, खेतीपाती, जडीबुटी र त्यसलाई प्रशोधन गर्ने रैथाने सीपको विशाल क्षमता हेर्दा कसैलाई पनि उनीहरू भएर कम, भनिएर बढ्ता भएका गरिब हुन् भन्न कठिन हुँदैन । सामान्यतः तराईमा गहुँ चार महिनामा हुर्किन्छ, पहाडमा पाँचदेखि छ महिना लाग्छ । तर सिन्जा उपत्यकाको ओखरपाटामा गहुँ हुर्कन १० महिना लाग्छ । यस भूगोलमा १० महिना जमिनमा रहेर हावापानी पाएको गहुँको हरेक कण हाम्रो शरीरका लागि विशेष लाभदायक सुपरफुड हो । यो खानाले शरीरलाई दिने शक्ति विशेष छ । त्यस्तै विशेष हावापानीको चक्रमै यहाँ धान, जडीबुटीदेखि रैथाने गेडागुडी हुर्कन्छन्, जुन सिन्जा जीवनशैलीका प्रिमियम पक्ष हुन् । सिन्जामा कागज हुनुअघि लेख्ने, मानिसले लुगा नै बनाएर लगाउने भोजपत्रको जंगल नै छ । नेपालमा माथिल्लो डोल्पा, शेफोक्सुन्डो, मुस्ताङ, बडिमालिका, खप्तडजस्ता गन्तव्य अन्य त्यस्तै नबिथोलिएका प्राकृतिक वरदान हुन् । सिन्जा उपत्यकामा डुलिरहँदा मलाई स्विट्जरल्यान्डको केरेन्जरबेर्ग पर्वतमा पर्ने एउटा प्रसिद्ध रोमन ट्रेलमा वर्षौंअघि गरेको यात्रा स्मरण भइरह्यो । त्यहाँ मोटो रकम तिरेर तत्कालीन रोमन साम्राज्यमा उनीहरूको प्रसिद्ध व्यापार मार्गमा घुम्न पाइन्छ । त्यसलाई यसरी संरक्षण गरिएको छ कि मानिसहरू जंगली च्याउ (जुन विषाक्त हुँदैन) खाँदै हिँड्छन् । त्यस रुटमा बसोबास र खानपान आधारभूत पक्ष हुन् । यहाँ सुरक्षा सुनिश्चित गरिएको हुन्छ । यसरी मानिसले अनकन्टार एकान्त र रोमनराजकै समयमा पुगेजस्तो विशेष अनुभूति गर्छन् । सिन्जामा पीर भुलाउन वा भावना अभिव्यक्त गर्न डेउडा गाएझैं त्यहाँ युडल भनिने गीत गाइन्छ, जसमा परबाटै संगीतका भरमा आकर्षित गर्ने पक्ष समेटिएको हुन्छ । सिन्जाजस्ता संवेदनशील र खास ठाउँमा त्यस्तै अर्थपूर्ण पर्यटकीय रणनीतिले काम गर्नुपर्ने देखिन्छ । अबको विश्वमा संसारका ठूला सहरमा हुर्केका मानिसहरू सिन्जाजस्ता गाउँमा जीवनका केही दिन एक्लिएर बस्न खोज्दै छन् । जसका लागि यहाँका घर र भान्सालाई सिन्जावासीको मौलिकताबीचमै रहेर केही वैज्ञानिक सुधार गर्न सकिन्छ । सुधारिएको चुलोले भान्सा सहज बनाउनु कुनै कठिन काम हुनेछैन । सुत्ने कोठा र चर्पीमा न्यूनतम तर स्वस्थ वातावरणको सुनिश्चितता न्यूनतम मापदण्डका रूपमा रहनुपर्छ । तलपट्टि नदी बगेको छ तर माथिपट्टि मानिसका घरमा ड्रममा सीमित मात्र पानी छ । तातोपानीले नुहाउन सबैलाई मन छ तर त्यो त्यहाँको आधारभूत सुविधा बन्न सकेको छैन । सिन्जाजस्ता ठाउँले यहाँ पुग्ने मानिस मानसिक रूपमा जस्तोसुकै कमजोर भए पनि स्वच्छन्द र हलुका बनाएर निकाल्न सक्ने सामर्थ्य राख्छ ।पर्यटन व्यवसायी वा सरोकारवालाले सिन्जावासीले गरिराखेकै कुरालाई रिप्याकेजिङ गरेर मूल्यवान् बनाउने अवसर छ । संसारभर स्थानीय भइरहेकै कामको पहिचान चाहन्छन्, फड्को मार्ने सम्भावना हेर्छन् र त्यो आफ्नो नियन्त्रणमा रहिरहोस् भन्ने खोज्छन् । यही कुराको हेक्का राखेर जुम्लाको कुनो सिन्जालाई विश्वसँग जोड्न सकिनेछ । पाँचतारे होटलको बसाइ अहिलेको पर्यटनको प्रिमियम होइन । नेपालका लागि त झनै होइन । हामीले दिन सक्ने मौलिकता सक्दो थोरै विलासिताबीच पनि कति धेरै खुसी सम्भव छ भन्ने अनुभूति हो । सिन्जाजस्ता गाउँबाट त्यस्ता कामको नमुना बनाएर तय हेर्न सकिन्छ । स्थानीय बासिन्दा खुसी नभईकन उनीहरूले पर्यटकलाई सन्तुष्ट पार्न सक्दैनन् । त्यहाँको मर्मलाई उनीहरूले जसरी अरू कसैले भन्न सक्दैनन् । उनीहरू आत्मविश्वासले भरिएका होटल व्यवसायीदेखि गाइड हुनेबित्तिकै आयआर्जन सहज बन्नेछ । युवा जनशक्ति दिनदिनै रित्तिइरहेका बेला सिन्जामा गर्न सकिने सुधार अनेकौं स्वरूपमा देशका गाउँगाउँमा गर्न सकिन्छ । पर्यटनको अबको बाटो ठूला सहरमा तारे होटल थपेर मात्र होइन सिन्जाजस्ता गाउँलाई प्रिमियम बनाउँदै तय गर्नुपर्छ । लकाई पाटानेपालका अध्यक्ष हुन् ।"
उत्तर कोरियामा किम,"सन् २०१२ मा आजकै दिन (जुलाई १८) मा किम जोङउनले आधिकारिक रूपमा उत्तर कोरियाको सर्वोच्च नेताको जिम्मेवारी पाएका थिए । किम जोङउन उत्तर कोरियाका दोस्रो सर्वोच्च नेता किम जोङ इलका छोरा हुन् । इलले उत्तर कोरियामा १९९४ देखि २०११ सम्म शासन गरेका थिए । इलका पिता किम इल सुङ उत्तर कोरियाका संस्थापक हुन् । सुङले १९४८ देखि १९९४ (मृत्यु हुनुअघि) सम्म उत्तर कोरियामा शासन गरेका थिए । वर्तमान सर्वोच्च नेता किम जोङउन १९८२, १९८३ वा १९८४ मध्ये कुनै वर्षको जनवरी ११ मा जन्मिएको बताइन्छ । किमले १९९८ बाट २००० सम्म स्विट्जरल्यान्डबाट विद्यालय शिक्षा लिएका थिए । त्यतिबेला उनले एक सामान्य कर्मचारीको छोराका रूपमा फरक नाम प्रयोग गरेका थिए । उनले किम इल सङ विश्वविद्यालयमा भौतिकशास्त्र र किम इल सङ सैनिक विश्वविद्यालयमा सैनिक अधिकृतसम्बन्धी कोर्स गरेका छन् ।"
'विकेन्ड डेस्टिनेसन बन्दै टिस्टुङ,"गुँड सम्झेर साँझ चरा आएजस्तो, गाउँ सम्झेर घर फिरेको कुनै परदेशीको आगमनको अर्थ नै बेग्लै रसले मधुरो हुँदोरहेछ । जस्तो कि, पचासको दशकतिर सहर पसेका अर्जुनसिंह ठकुरी केही वर्षअघि गाउँ फिरे । टिस्टुङलाई पहिलेभन्दा बढी मोहक र रमझमयुक्त बनाउन उनको पनि भूमिका छ । कवि भूपाल राईको कविता दाजै कविता गाउँमै छ लाई मनमस्तिष्कमा बोकेर यतिबेला खटिइरहेका छन् । भन्छन्, गाउँमै केही गर्नुछ, यहींको युवा पुस्तालाई पौरखी बनाउनु छ । अर्जुनले टिस्टुङमा ॐ अध्याय रिट्रिट रिसोर्ट खोलेपछि उनको गाउँआगमन बढेको हो । पश्चिमी किनारमा घाम डुबेसँगै रिसोर्ट अनेक रंगीन बत्तीहरूमा झलमल्ल बल्छ । भव्य रिसोर्टले अत्याधुनिक सहर ठमेल सम्झाउँछ । ॐ अध्यायबारे अर्जुनका साथीहरू भन्थे यो त खोल्सामा फुलेको फूल हो । हामी गाउँकै स्थानीय उत्पादन प्रयोग गर्न चाहन्थ्यौं । रिसोर्ट छेउकै खोलाको साग टिपेर खान्थ्यौं, अर्जुन भन्छन्, साथीहरूले भनेझैं रिसोर्टले खोल्सामा फुलेको फूल भएर सधैं बास्ना छरिरहोस् । अर्जुनले ८ वर्षअघि सुरु गरेका हुन्, ॐ अध्याय रिट्रिट । त्यतिबेला उनले रिसोर्टभन्दा पनि साथीभाइ बसेर रमाउने ठाउँ बनाउन चाहन्थे । त्यसैले ५० लाख रुपैयाँ खर्चेर आफ्नै गाउँको जग्गामा फार्म हाउस चलाए, आठ कोठे घरमा । तर, अन्तरालमा विदेशी र घुमन्ते नेपाली पनि आउन थाले फार्म हाउसमा । अब ८ कोठाले पुगेन, त्यसपछि उनले फराकिलो सपना देखे । अर्जुनका अनुसार, रिसोर्टमा जग्गाबाहेक अहिलेसम्म २५ करोड रुपैयाँ खर्च भइसकेको छ । शुक्रबारशनिबार रिसोर्ट भरिभराउ हुन्छ । अर्जुन चाहन्छन्, आफ्नो रिसोर्टमा आउनेहरूको समय कोठामा होइन, शान्त बगैंचामा बितोस् मगमग फूलहरूको माझमा, जहाँ मौरी भुनभुनाइरहेका हुन् । सहरका मान्छेहरू व्यस्त समयबाट ताजगी र स्फूर्ति प्राप्त गर्न यो चिसो चन्द्रागिरि डाँडा चढ्छन् योगध्यान गर्न, खेल्न वा संगीतमा रमाउन वा जंगलतिर बरालिन वा कुलेखानीमा डुंगा चढेर नजिकका गाउँतिर हाइकिङ गर्न । २२ रोपनीमा फैलिएको रिसोर्टमा सम्मेलन कक्ष, कन्सर्ट हल, स्विमिङ पुल, चिल्ड्रेन पार्क र हेलिप्याड छन् । सहरको कोलाहलबाट एकदुई दिनका लागि भए पनि मुक्त हुन चाहनेहरूको हूल रिसोर्टमा चम्किएका थुप्रै रंगीविरंगी बत्तीमाझ डिजेम्युजिक र लाइभब्यान्डमा नाचिरहेको हुन्छ । स्विमिङ पुल छेउछाउमा पेयमा रमाइरहेका वा डाँडामा क्याम्प फायर गर्नेहरू पनि देखिन्छन् उत्तिकै । यहाँ सहर र घरभन्दा स्वतन्त्रता अनुभव हुन्छ । डाँडातिर डुले पनि भो, रिसोर्टमा भावुक म्युजिक सुनेर बसे पनि भो, उनीहरू भन्छन् । बिहान सुरु भएसँगै रिसोर्टको वरिपरिका डाँडाकाँडामा देखिन्छन् युवायुवती । कोही खेलकुदमा रमाइरहेका देखिन्छन् त कोही घोडा चढेर डाँडा उक्लिरहेका । लोकल कुखुरा, हाँस, ढिँडो, गुन्द्रुक, फापर, सिस्नो खाने रहरले रिसोर्ट पुग्नेहरूको पनि कमी छैन । पहाडको एउटा अँध्यारो बस्ती टिस्टुङलाई गुलजार बनाएको छ, रिसोर्टले । यो ऐतिहासिक चित्लाङथानकोट सडकले हाम्रो नेपाली इतिहास र राजनीतिको बिर्सिसकिएको पुरानो कथा वाचन गर्छ । २०११ सालमा त्रिभुवन राजपथ निर्माण हुनुअघि काठमाडौंलाई मधेश र भारतसँग जोड्ने मार्ग यही एउटै त थियो । यो त्यही पुरानो बाटो हो, जुन कुनै समय नेपाली राणाकालीन समयको लाइफलाइन थियो । अर्जुनसिंह ठकुरी यही टिस्टुङमा हुर्किए । उनी सोचिबस्छन् छेउमै हेटौंडा त विकास भयो, तर काठमान्डु पुग्ने बीचका बस्तीहरू उस्तै रहे । अर्जुनसिंहलाई लाग्छ मेरो टिस्टुङमा सपना, श्रम अनि संस्कृति पनि छ । तर, सपना बोकेर विदेश गइरहेका युवायुवतीको हूल छ । त्यसैले ती युवालाई कसरी यहीं रोक्ने ? अर्जुनसिंह भन्छन्, खासमा हामीले गाउँ नचिनेका हौं । यहाँ दुःख त छ, तर सबैथोक छ गाउँमै ।ॐ अध्याय रिट्रिटमा छन् ३३ जना स्थायी कर्मचारी, जो सबै टिस्टुङकै हुन् । तिनलाई उनैले तालिम दिलाएर रोजगारी पनि दिएका हुन् । गाउँका पढेलेखेका बेरोजगार र विदेश जाने चक्करमा डुलिरहेका तालिम दिएर जागिर दिएको हुँ, अर्जुनसिंह भन्छन्, ३४ जनाको समूह बनाएर काठमान्डुका तारे होटलमा ट्रेनिङ दिलायौं । तिनले सडकका भ्यारभ्यारे मःम होटलदेखि स्टार होटलसम्म पुगेर तालिम लिए । अर्जुनको चाहना एउटै हो टिस्टुङलाई विकेन्ड डेस्टिनेसन बनाउने । थाहा नगरपालिका६ को यो बत्तीमुनिको अँध्यारो गाउँले ३८४० सालतिरै कुलेखानी प्रोजेक्टमार्फत काठमाडौंलाई झिलिमिली पारेको थियो । तर, कुलेखानीभन्दा ५ किलोमिटर मात्रै परको उनको गाउँमा ५२ सालमा बल्ल बिजुली पुग्यो । अर्जुनले टुकी बालेरै पढे । गाउँमा पिक आवरमा सय वाटको बत्ती बल्दा फिलामेन्ट मात्रै बलिरहेको सम्झना छ उनीसँग । र, त्यो फिलामेन्ट मुनि उनी टुकी बालेर पढिरहेका हुन्थे । टिस्टुङपालुङ खासमा उबेलाका ट्रक चालकहरूको खाना खाने जक्सन थियो । टिस्टुङमा मंसिरदेखि माघसम्मै खडेरी पर्थ्यो । धान, मकै, कोदो, फापर त फल्थ्यो, तर वर्षभरि खान पुग्दैनथ्यो । त्यसपछि धेरै फापरसँग थोरै चामल साटिन्थ्यो । घरमा दुःख कत्ति थियो भने अर्जुनले मेला, पर्म र गोठालो गएरै पढेका हुन् । स्कुल भर्ना गर्ने पैसा पनि थिएन, तर हरेक वर्ष कक्षामा सर्वोत्कृष्ट अंक ल्याउँथे उनी । त्यसैले छात्रवृत्ति पाएरै पढे ग्रिनलेज बैंक (अहिलेको स्ट्यान्डर्ड चार्टर्ड बैंक) ले एक कार्यक्रमअन्तर्गत उनलाई ८, ९ र १० कक्षामा छात्रवृत्ति दिएको थियो, वार्षिक ९ सय रुपैयाँको ।अर्जुनले एसएलसी पास गरे ०५४ सालमा । खर्चले धान्दैनथ्यो, डाक्टर बन्ने सपनालाई तिलान्जली दिए । काठमान्डुको असाध्यै सस्तो, अँध्यारो कोठाभाडामा बसेर आरआर क्याम्पसमा मानविकी पढे, साहुको पसलमा कामदार भए, होम ट्युसन पढाए, छापाखानामा काम गरे, कम्प्युटर सिक्दै एउटा बोर्डिङ स्कुलमा कम्प्युटर शिक्षक भए । २० वर्षअघि कम्प्युटर पढाएको त्यो बोर्डिङ स्कुल उनैले किनेका छन् अहिले ।कम्प्युटर डिप्लोमा पास गरेपछि आईटी कम्पनी सुरु गरे । अहिले अर्जुनको ३ वटा आईटी कम्पनी छन् । र, त्यसपछि उनले सपना देख्न थाले रिसोर्टको । भन्छन्, टिस्टुङ, चित्लाङ र कुलेखानीमा आन्तरिकबाह्य पर्यटकको आगमन बढिरहेको छ, रिसोर्ट राम्रै चलिरहेको छ ।"
कर्जा प्रवाह बढाउने मौद्रिक नीतिको तयारी,"डिजिटल बैंकिङ, अन्तरदेशीय भुक्तानी प्रणालीलाई थप विस्तार र परिष्कृत बनाउने, केन्द्रीय बैंक डिजिटल करेन्सी प्रयोगमा ल्याउने, राष्ट्रिय स्वीचको काम सम्पन्न गरी कार्यान्वयनमा ल्याउने लगायत विषय पनि मौद्रिक नीतिमा समेटिने छन् । यस्तै, बजेटले निर्देशित गरेका, ब्याज अनुदानको सहुलियत कर्जा, पुनर्कर्जालगायत विषयमा भने मौद्रिक नीतिले खासै सम्बोधन गर्ने सम्भावना देखिँदैन । अहिले पनि सरकारले ब्याज अनुदानबापतको झन्डै १३ अर्ब रुपैयाँ भुक्तानी दिएको छैन । यस वर्ष उक्त शीर्षकमा छुट्याएको बजेटले विगतको बक्यौता तिर्न पनि नपुग्ने भएकाले बजेटमा सरकारले उल्लेख गरेका ब्याज अनुदानका कार्यक्रमले विगतमा जस्तै निरन्तरता पाउने सम्भावना निकै कम छ । यस्तै, पुनर्कर्जाको सम्बन्धमा पनि राष्ट्र बैंक खासै उदार देखिएको छैन । पहिल्यैदेखि प्रणालीमा पर्याप्त तरलता रहेकाले आफूले तान्नु परिरहेको अवस्थामा फेरि पैसा छापेर बजारमा पठाउन नहुने तर्क अधिकारीहरूको छ । गत वर्षको मौद्रिक नीतिमा उल्लेख भएका ठूला कर्जाहरूको अनुगमन गर्ने, नियमन सुपरिभिजन प्रभावकारी बनाउने, कर्जाको गुणस्तर पहुँच अभिवृद्धि गर्ने भनिए पनि त्यो हुन सकेको छैन ।, समष्टिगत आर्थिक उत्तारचढावलेवित्तीय क्षेत्रमा आउन सक्ने दबाब आकलन गर्न म्याक्रो स्ट्रेस टेस्टिङ फ्रेमवर्क लागु गर्ने, वित्तीय क्षेत्रसँग सम्बन्धित ऐन कानुनहरूको समसामयिक पुनरावलोकन गर्ने भनिए पनि हुन सकेको छैन । वाणिज्य बैंकहरूको सम्पत्तिको गुणस्तर पुनः मूल्यांकनको कामले पनि मूर्तरूप लिन सकेको छैन ।"
जहाज इन्जिन मर्मत ढिलाइले निगमले गुमायो कम्तीमा १ अर्ब,"(काठमाडौं)न्यारोबडी जहाजको इन्जिन मर्मत बेलैमा नगर्दा नेपाल वायुसेवा निगमले कम्तीमा १ अर्ब १० करोड रुपैयाँ नोक्सान व्यहोरेको छ । न्यारोबडी विमानको इन्जिन मर्मतमा ढिलाइ र अर्को वाइडबडी विमान मर्मत गर्न भन्दै बिनाअनुमति इटालीको नेपल्स पुर्याइएको विषयमा संस्कृति, पर्यटन तथा नागरिक उड्डयन मन्त्रालयले गठन गरेको छानबिन समितिले निगमले उक्त नोक्सान व्यहोरेको निष्कर्ष निकालेको हो ।नागरिक उड्डयन प्राधिकरणका दुई पूर्वमहानिर्देशकहरू रतिशचन्द्र लाल सुमन र त्रिरत्न मानन्धरसहितको ५ सदस्यीय समितिले मंगलबार प्रतिवेदन पर्यटनमन्त्री बद्री पाण्डेसमक्ष बुझाएको छ । निवर्तमान पर्यटनमन्त्री हितबहादुर तामाङले असार १९ मा गठन गरेको छानबिन समितिले ०८० मंसिरमा इजरायल पठाइएको निगमको अल्फा किलो एक्सरे रजिस्ट्रर नम्बर भएको न्यारोबडी विमानको इन्जिन मर्मत एक महिनामा पूरा भइसक्नुपर्नेमा १ सय ४९ दिनसम्म ग्राउन्डेड गराएको जनाएको छ ।समितिले इन्जिन मर्मतका लागि अपनाइएको प्रक्रियासमेत त्रुटिपूर्ण भएको ठहर गरेको छ । बोलपत्रमा तोकिएको मितिमा नखोली त्रुटिपूर्ण रूपमा म्याद थप गरेको, बोलपत्रको म्याद समाप्त भइसकेको र बोलपत्र खोलिनुपर्ने दिनमै थप ७ दिनको म्यादका लागि म्याद थप्ने कार्य कानुनसंगत देखिँदैन, प्रतिवेदनले भनेको छ । उडानमा रहेको निगमको न्यारोबडी विमानलाई मंसिर ११ मा नियमित प्राविधिक परीक्षण गर्ने क्रममा दोस्रो इन्जिनसमेत बिग्रिएको पाइएकाले मंसिर १४ देखि काठमाडौमै ग्राउन्डेड गरिएको थियो । निगमले अघिल्लै वर्ष मर्मत गर्न इजरायल पठाएको इन्जिन पनि समयमै मर्मत नभएको, इन्जिन मर्मत गर्ने कम्पनी इजरायल एरोस्पेस्ट इन्डस्ट्रिज (आईएआई) ले अर्को लिज इन्जिन पनि समयमै उपलब्ध गराउन नसकेको, निगमको उच्च व्यवस्थापनले पनि ताकेता नगरी जिम्मेवारी बहन नगरेको प्रतिवेदनमा उल्लेख छ । यस्तै लापरबाहीले मंसिरमा इजरायल पठाइएको न्यारोबडी मध्य वैशाखमा मात्रै काठमाडौं ल्याइएको थियो । समितिले निगमले न्यारोबडी इन्जिन मर्मत र वाइडबडीको विस्तृत मर्मत (सीचेक) गराउँदा अपनाउनुपर्ने कानुनी प्रक्रिया पनि निगमको उच्च व्यवस्थापनले पालना नगरेको औंल्याएको छ । नियमित उडानमा रहेको निगमको वाइडबडी जहाजलाई असारको दोस्रो साता सीचेकका लागि भन्दै प्राधिकरणको स्वीकृति नलिई दुबईबाट इटालीको नेपल्स पुर्याइएको थियो । यो घटनालाई समितिले निगम व्यवस्थापनको गम्भीर त्रुटिका रूपमा औंल्याएको छ । निगमको आर्थिक विनियमावलीअनुसार जहाज मर्मत तथा सेवा प्राप्त गर्नका लागि इन्जिनियरिङ विभागको प्रमुखले समय र मितव्ययिताका आधारमा विमानका इन्जिन तथा मुख्य पार्टपुर्जाको मर्मत र मालसामान सेवा प्राप्त गर्न समयावधिसमेतको आधारमा कार्यतालिका बनाउनुपर्नेमा जहाज मर्मतसम्बन्धी कानुन पालना गरेको देखिँदैन, छानबिन समितिका एक सदस्यले भने । समितिले वाइडबडीको सीचेकसम्बन्धी बोलपत्र मनासिव कारणबिना आह्वान गर्ने प्रक्रियामा पनि निगमको उच्च व्यवस्थापनले ढिलाइ गरेकोमा शंका व्यक्त गरेको छ । जहाजको इन्जिन मर्मतसम्बन्धी अन्तर्राष्ट्रिय नियमअनुसार अवलम्बन हुने कार्यतालिकाबमोजिम खरिद योजना बनाई समयमै खरिद प्रक्रिया सुरु गर्नुपर्नेमा सो नगरी महत्त्वपूर्ण प्रकृतिको खरिद प्रक्रियाको अन्तिम समयमा मात्रै कार्य थालनी भएको अवस्थामा कुनै मनासिब कारण नभई ढिलासुस्ती गरेको प्राप्त कागजातहरूबाट देखिन्छ, प्रतिवेदनमा भनिएको छ । समितिले निगमलाई राजनीतिक हस्तक्षेपमुक्त गरी संस्थागत पुनर्संरचनामा समेत जोड दिएको छ । निगममा संस्थागत विकृतिको प्रमुख कारण राजनीतिक हस्तक्षेप र लाभहानिसँग जोडिएको हुने हुँदा निगमलाई राजनीतिबाट पूर्णरूपमा अलग राखी स्वतन्त्र रूपमा काम गर्ने वातावरण सिर्जना गरी अन्तर्राष्ट्रियस्तरको व्यवस्थापक चयन गर्नुपर्छ, समितिले बुझाएको प्रतिवेदनमा उल्लेख छ ।"
होमस्टेका नाममा ५ वर्षमा सकियो ५० करोड,"(म्याग्दी)गण्डकी प्रदेशका तत्कालीन मुख्यमन्त्री पृथ्वीसुब्बा गुरुङले २०७५ सालमा गौरवका आयोजनाअन्तर्गत पर्यटनतर्फ होमस्टे कार्यक्रम आरम्भ गर्दै प्रदेशको समृद्धिको पाइला सुरु गरेको बताएका थिए । स्याङ्जाको पञ्चमूल सिरुबारी र लमजुङको घलेगाउँ होमस्टेको सफलताबाट उत्साहित भएर गण्डकी सरकारले प्रदेशका ११ वटै जिल्लामा होमस्टे कार्यक्रम थालेको थियो । पर्यटनबाट गरिबीको दर घटाउँदै लैजाने, काम गर्ने उमेरको जनशक्तिलाई गाउँमै अड्याउने भनिए पनि नाराजस्तो छैन, होमस्टेको कथा । लहलहै र अनुदानको लोभमा परेर खुलेका होमस्टेका नतिजा सुखद छैनन् । केहीमा आक्कलझुक्कल आन्तरिक पर्यटक पुगे पनि कतिपय होमस्टे त पर्यटकको अनुहारै देख्न नपाई बन्द भइसकेका छन् ।गण्डकी प्रदेश सरकारले सुरुमा पाँच वर्षभित्र सम्पन्न गर्ने लक्ष्यसहित होमस्टे कार्यक्रम सञ्चालन गर्न ५५ करोड रुपैयाँ लागत अनुमान गर्दै पाँच चरणमा खर्च गर्ने तय गरेको थियो । त्यसयता होमस्टे कार्यक्रम प्रदेश सरकारको उद्योग, पर्यटन, वन तथा वातावरण मन्त्रालयअन्तर्गतका उद्योग, पर्यटन र वन तथा वातावरण विभागले आर्थिक वर्षपिच्छे सञ्चालन गरेका छन् । हरेक वर्ष एउटा विभागले सञ्चालन गरेको कार्यक्रम अर्को विभागको स्वामित्वमा पुगेको छ ।पहिलो चरणमा आर्थिक वर्ष ०७५७६ मा वन तथा वातावरण विभाग मातहतको डिभिजन वन कार्यालयमार्फत २ सय ७४ वटा होमस्टे पहिचान गरी २८ करोड ८७ लाख रुपैयाँ अनुदान वितरण गरिएको थियो । आर्थिक वर्ष ०७६७७ मा कोभिडका कारण होमस्टे विस्तार कार्यक्रम सञ्चालन हुन सकेन । दोस्रो चरणमा आर्थिक वर्ष ०७७७८ मा घरेलु तथा साना उद्योग कार्यालयमार्फत होमस्टे विस्तार कार्यक्रम गरिएको थियो, जसअन्तर्गत १२ करोड ७३ लाख रुपैयाँ अनुदान वितरण भयो । तेस्रो चरणमा होमस्टे सुदृढीकरणअन्तर्गत पर्यटन कार्यालय पोखरामार्फत आर्थिक वर्ष ०७८७९ मा ३ करोड २३ लाख फेरि अनुदान दिइयो । उद्योग, वाणिज्य तथा उपभोक्ता हित संरक्षण निर्देशनालय पोखराबाट आर्थिक वर्ष ०७९८० मा चौथो चरणको कार्यक्रम सम्पन्न गरियो । यसअन्तर्गत होमस्टे क्षमता अभिवृद्धि, सशक्तीकरण तथा पूर्वाधार विकास कार्यक्रम नाम दिएर एक करोड रुपैयाँ बाँडियो ।यसरी प्रदेश सरकारले ०७५७६ देखि ०७९८० सम्म होमस्टेका लागि ४५ करोड ८३ लाख ५१ हजार खर्च गरिसकेको छ । गत आर्थिक वर्ष ०७९८१ उद्योग वाणिज्य तथा उपभोक्ता हित संरक्षण निर्देशनालय पोखराले पाँचौं चरणको एक प्रदेश निर्वाचन क्षेत्र कम्तीमा एक नमुना होमस्टे कार्यक्रम सञ्चालन गरेको छ, जसमा ४ करोडभन्दा बढी खर्च गर्ने लक्ष्य राखिएको थियो । यसरी होमस्टेमा प्रदेशको लगानी ४९ करोड ८३ लाख ५१ हजार पुग्छ ।यस अवधिमा प्रदेशका विभिन्न पालिकाले पनि होमस्टेका नाममा २ करोड ५० लाख रुपैयाँ खर्च गरेका छन् । सामुदायिक होमस्टे मार्ट ०७६ मा उल्लेख भएको तथ्यांकलाई आधार मानेर यो हिसाब निकालिएको हो । यसरी गण्डकी प्रदेश र पालिकाहरूले होमस्टेका नाममा राज्यको झन्डै ५२ करोड रुपैयाँ सिद्धाए पनि नतिजा उल्लेखनीय छैन ।बर्सेनि होमस्टे कार्यक्रम सञ्चालन गर्ने विभाग फेरिएका छन्, मन्त्रालयचाहिँ उही छ । होमस्टे कार्यक्रम एउटा विभागबाट अर्को विभागमा सारिएसँगै पुराना अभिलेख पनि हराउँदै गएका छन् । एउटाले सञ्चालन गरेको कार्यक्रम अर्कोमा गएपछि नयाँसँग पुराना केही विवरण पनि नहुने अवस्था छ । त्यसैले अहिले प्रदेशभित्र दर्ता भएका होमस्टेको अभिलेखसमेत प्रदेश सरकारसँग छैन । सुरुमा डिभिजन वन कार्यालयहरूले अभिलेख राखेका हुन् तर विद्यमान कानुनअनुसार होमस्टे दर्ता र नवीकरण स्थानीय तहमै गर्ने भएकाले हामीसँग कुनै रेकर्ड हुँदैन, होमस्टे कार्यक्रम सञ्चालन गरिरहेको उद्योग वाणिज्य तथा उपभोक्ता हित संरक्षण निर्देशनालयका सूचना अधिकारी अमर नेपाली भन्छन्, हामीले गत आर्थिक वर्षदेखि मात्र हेरेका हौं । यसअघि अन्य निकायले केकति खर्च गरे भन्ने विवरण हामीसँग छैन । पछिल्ला वर्षमा होमस्टे अनुदान दुरुपयोग भएको तथ्य पुष्टि भएको छ । गत आर्थिक वर्षमा उद्योग वाणिज्य तथा उपभोक्ता हित संरक्षण निर्देशनालय पोखराले प्रदेश निर्वाचन क्षेत्रका कम्तीमा एक होमस्टेमा पर्यटन पूर्वाधार विकास कार्यक्रमअन्तर्गत प्रस्ताव पेस गर्नेसम्बन्धी सूचना तेस्रो पटकसम्म निकाल्दा पनि म्याग्दीको प्रदेश निर्वाचन क्षेत्र (१) बाट एउटै होमस्टेको निवेदन परेन । निर्वाचन क्षेत्र (२) बाट झाँक्रीपानी सामुदायिक होमस्टेलाई निवेदन हाल्न लगाइयो । यो होमस्टे पनि स्थलगत अनुगमनमा अयोग्य ठहरियो । पर्यटन तथा उद्योग कार्यालय म्याग्दीका प्रमुख पोषनाथ शर्मा भन्छन्, कसैको पनि आवेदन नआएपछि बुझ्दै जाँदा थाहा भयो, होमस्टेहरू वडामा दर्ता भएका तर प्यानभ्याटमा दर्ता नभएका र नवीकरण पनि नभएका रहेछन्, मापदण्ड नपुगेर पो प्रस्ताव नआएको रहेछ । विगतमा डिभिजन वन कार्यालयमार्फत वितरित होमस्टेको अनुदान रकम योजना पहिचान, छनोटका आधार र लाभलागतको विश्लेषण नगरी राजनीतिक पहुँचका भरमा भएको शर्मा बताउँछन् । बागलुङको गल्कोट नगरपालिका११ रिघामा रिघा सामुदायिक होमस्टेले पनि विगतमा बिना अनुगमन र नियमन पहुँचको भरमा अनुदान लिँदै आएको पाइएको छ । यस होमस्टेले पनि अनुदान लिन सामुदायिक भवन मर्मत गर्ने प्रस्ताव लिएर गयो । जब सम्बन्धित निकायबाट अनुगमन भयो, तब सामुदायिक होमस्टे भनिएको भवन त सार्वजनिक घर रहेको खुल्यो ।होमस्टे अलिअलि चलेको छ । अहिले अनुदान मागेर गाउँको सार्वजनिक भवनमा तला थप्ने भनेको तर होमस्टेको आफ्नो भवनको लालपुर्जा नभएकाले अनुदान दिन मिल्दैन भने, रिघा सामुदायिक होमस्टेकी सदस्य कमला पुन भन्छिन्, पहिला अनुदान आएकोबारे जानकारी छैन । रिघा सामुदायिक होमस्टेले विगतमा बिनाअनुगमन र नियमन पहुँचका भरमा अनुदान लिएको भनिए पनि कुन साल कति लिएको रेकर्ड छैन । अनुदान वितरण कति हचुवा र विनियोजित रकम सक्ने उद्देश्यले गरिएको थियो भनेर बुझ्न २०६८ सालमा फर्कनुपर्ने हुन्छ । तत्कालीन राष्ट्रिय सरसफाइ तथा स्वच्छता समन्वय समिति सचिवालय काठमाडौंको अभिलेख अनुसार कास्की नेपालमै पहिलो पटक १० असार २०६८ मा खुला दिसामुक्त जिल्ला घोषणा भएको थियो । तेस्रोमा तनहुँ, चौथोमा म्याग्दी, छैटौंमा पर्वत, ११ औंमा मुस्ताङ, १३ औंमा बागलुङ, २० औंमा गोरखा र २३ औंमा लमजुङ खुला दिसामुक्त जिल्ला घोषणा भएका थिए । त्यस्तै २८ औंमा परासी, ३४ औंमा स्याङ्जा र १७ असार २०७४ मा ४१ औं जिल्लाका रूपमा मनाङलाई खुला दिसामुक्त जिल्ला घोषणा गरिएको थियो ।गण्डकीमा प्रदेश सरकारले होमस्टेलाई बाँडेको अनुदानमध्ये ठूलो रकम पाहुनापर्यटक राख्न होमस्टे सञ्चालन गर्न तम्सेका घरमा शौचालय निर्माणमा खर्च गरिएको उल्लेख छ । जब कि होमस्टेको अनुदान दिनुअघि नै ती जिल्लाका घरहरूमा शौचालय निर्माण भइसकेकाले खुला दिसामुक्त जिल्ला घोषणा गरिएको थियो । होमस्टेको अनुदानमा शौचालय निर्माण गरेको देखाइनुले बजेट दुरुपयोग भएको देखिन्छ । गण्डकी प्रदेश सरकारले प्रकाशन गरेको सामुदायिक होमस्टे दर्पण २०७६ अनुसार कास्कीको पोखरा महानगरपालिका२१ को चिलाउनेखर्क होमस्टेका १० मध्ये ७ घरमा शौचालय निर्माणमा होमस्टेको अनुदान खर्च भएको छ । प्रदेशका ११ वटै जिल्लाका होमस्टे अनुदान लिएका अधिकांशले बल्ल शौचालय बनाएको रेकर्डमा देखिन्छ ।महालेखा परीक्षकको वार्षिक प्रतिवेदन २०७९ मा गण्डकी प्रदेशबारे भनिएको छ होमस्टे कार्यक्रम सुरु भई ०७७७८ सम्म ४० करोड ९० लाख ५१ हजार बढी अनुदान बाँडिसक्दा पर्यटन प्रवर्द्धनमा भएको प्रभावको मूल्यांकन भएको छैन । सोही प्रतिवेदनमा निश्चित व्यक्ति र समूहलाई मात्र फाइदा पुग्ने गरी अनुदान दिइएकाले होमस्टेको अनुदान सही उपयोग भएको भन्न सकिएन, नियन्त्रण गर्नुपर्छ, उल्लेख छ । होमस्टे अनुदान निजी जग्गामा संरचना बनाउन खर्च भएको, निजी प्रयोजनमा खर्च गरेको, अनुदान पाउनकै लागि कागजी प्रक्रिया पूरा गरेको जस्ता समस्या देखिएकाले अनुदानबाट पर्यटन प्रवर्द्धनमा परेको प्रभाव मूल्यांकन गरी कार्यक्रम पुनरावलोकन गर्नुपर्ने महालेखाको सुझाव छ ।महालेखाले हरेक वर्ष होमस्टे कार्यक्रमका नाममा गरिएको मनपरीमाथि गम्भीर प्रश्न उठाए पनि त्यसका नाममा भइरहेको विकृति र अनियमितता रोकिएको छैन भने अनुदान दुरुपयोग गर्नेहरूमाथि पनि अहिलेसम्म कुनै कारबाही भएको छैन ।(सोधखोज पत्रकारिता गुठीको सहयोगमा तयार पारिएको रिपोर्ट)"
अर्थ संक्षेप,"ग्यालेक्सी जेड फोल्ड ६ र जेड फ्लिप ६ को प्रिअर्डर घोषणाकाठमाडौं (कास) सामसङ नेपालले बुधबार ग्यालेक्सी जेड फोल्ड६ र जेड फ्लिप ६को प्रिअर्डर सुरु भएको घोषणा गरेको छ । कम्पनीका अनुसार ग्यालेक्सी जेड सिरिजको फोल्डेबलको फर्म फ्याक्टर र कनेक्टेड ग्यालेक्सी इकोसिस्टमबाट ग्यालेक्सी एआईमा अपलेबल गरिएको छ । साथै ग्यालेक्सी बड्स ३ प्रोलेसाउन्ड र सञ्चारको गुणस्तर बढाउनेछ । ग्यालेक्सी जेड फोल्ड ६ र फ्लिप ६ स्न्यापड्रागन ८ जेन ३ मोबाइल प्लेटफर्म रहेको, स्न्यापड्रागन मोबाइल प्रोसेसर, सपीयू जीपीयू र एनपीयू कार्यसम्पादनजस्ता विशेषता छन् । ग्यालेक्सी जेड फोल्ड ६ ले ठूलो स्क्रिनलाई अधिकतम बनाउन र एआईसञ्चालित सुविधा छ । ग्यालेक्सी जेड फोल्ड ६ को मूल्य १ लाख ५४ हजार ९ सय ९९, ग्यालेक्सी जेड फोल्ड६ को मूल्य २ लाख ३४ हजार ९ सय ९९ र ५१२ जीबी रहेको ग्यालेक्सी जेड फोल्ड ६ को मूल्य २ लाख ४९ हजार ९ सय ९९ रुपैयाँ छ ।अर्थतन्त्रको समस्या सम्बोधन गर्ने प्रयास गर्छु ः उद्योगमन्त्री काठमाडौं (कास) उद्योग, वाणिज्य तथा आपूर्तिमन्त्री दामोदर भण्डारीले अर्थतन्त्रका समस्या सम्बोधन गर्न आफूले सक्दो प्रयास गर्ने बताएका छन् । बुधबार नेपाल उद्योग वाणिज्य महासंघको प्रतिनिधिमण्डलसँगको भेटमा मन्त्री भण्डारीले देश, व्यवसायी र उद्योगीले भोग्नुपरेको समस्याबारे आफूलाई जानकारी रहेको बताउँदै अर्थतन्त्रमा देखिएको समस्या समाधानको प्रयास गर्ने बताएका हुन् । उनले निजी क्षेत्रलाई कुनै गुनासो लिएर सिंहदरबार आउन नपर्ने वातावरण सिर्जना गर्ने पनि बताए । उत्पादनमूलक गतिविधि बढाउन अल्पकालीन, मध्यकालीन र दीर्घकालीन योजना तर्जुमा गर्न मन्त्रालय लागिरहेको उनको भनाइ थियो । भेटमा महासंघका अध्यक्ष चन्द्रप्रसाद ढकालले निजी क्षेत्रको आत्मविश्वास बढाउने नीति ल्याउन मन्त्री भण्डारीलाई आग्रह गरे । ढकालले थप स्वदेशी लगानी आउनका लागि निजी क्षेत्रको विश्वास बढाउनुपर्ने बताए । एनसेलको ॅवायर फ्री प्लस सेवा छुटकाठमाडौं (कास) एनसेलले ल्याएको सधैं अन योजनाअन्तर्गत वायर फ्री प्लस सेवामा अफर ल्याएको छ । यो अफरसँगै उपभोक्ताले छुट र निःशुल्क अल्टिमाको एयरबड र स्मार्टवाच पाउन सक्छन् । यो अफरअन्तर्गत ग्राहकले वायरफ्री सेवाका लागि अर्धवार्षिक सदस्यता लिन २ हजार ९५ र वार्षिक सदस्यतामा ४ हजार ९ सय ८९ रुपैयाँ छुट पाउनेछन् । सेवाका लागि अर्धवार्षिक सदस्यताको करसहित शुल्क ३ हजार ८ सय ९९ र वार्षिक सदस्यताको शुल्क ६ हजार ९ सय ९९ रुपैयाँ छ । यी दुवै प्लान लिँदा ग्राहकले एनसेलको निःशुल्क फोरजी राउटर, २ वटा सिमकार्ड र सिममा प्रत्येक महिना २५० जीबी डेटा पाउनेछन् । ग्राहकले यो सेवा दराज, ईसेवा, खल्ति, आइएमई पेमार्फत लिन सक्छन् । साथै एनसेलले यस अफरका लागि सहकार्य गरेको अल्टिमा ब्रान्डको वेबसाइटबाट पनि ग्राहकले सेवाका लागि सदस्यता लिन सक्ने जनाएको छ ।अनर २०० सिरिजको प्रिबुकिङ सुरुकाठमाडौं (कास) अनरको नेपालका लागि आधिकारिक वितरक सेलट्रोन नेपालले बुधबार अनर २०० को प्रिबुकिङ घोषणा गरेको छ । नेपाली बजारमा अनर २०० प्रोमा १२ प्लस ५१२ जीबी, अनर २०० मा १२ प्लस २५६ जीबी र १२ प्लस ५१२ जीबी गरी दुई भेरिएन्टमा उपलब्ध हुनेछन् । अनर २०० प्रोको मूल्य ८४ हजार ९ सय ९९, दुई भेरिएन्टको अनर २०० को एउटाको मूल्य ६४ हजार ९ सय ९९ र अर्कोको मूल्य ६७ हजार ९ सय ९९ रुपैयाँ रहेको कम्पनीले जानकारी दिएको छ । ग्राहकले प्रिबुकिङमा स्क्रिन ब्रकेज बिमा र भीआईपी कार्डलगायतको अफर पाउनेछन् ।एडी क्लबको नयाँ बोर्ड स्थापनाकाठमाडौं (कास) एड्भरटाइजिङ एसोसिएसन अफ नेपाल (आन) अन्तर्गतको स्वायत्त संस्था एडी क्लबले आफ्नो नयाँ बोर्ड स्थापना गरेको छ । क्लबको नयाँ बोर्डले नेपालमा विज्ञापन र मार्केटिङ उद्योगलाई थप उचाइमा पुर्याउन आगामी वर्षको कार्ययोजना सार्वजनिक गरेको हो । साथै क्लबमा विभिन्न उद्योगबाट सय सदस्य पूरा गरेको जनाएको छ ।"
रहरै रहरले ओलम्पिकको यात्रा,"ओलम्पिकमा नेपाली सुटिङनेपालले सन् १९८८ को सोल ओलम्पिकदेखि सुटिङमा सहभागिता जनाउन थालेको हो । त्यसयता रियो २०१६ बाहेक सबै ओलम्पिकमा भाग लिएको छ । एउटाबाहेक सबैमा नेपाली महिला खेलाडीले सहभागिता जनाएको इतिहास छ ।सोल ओलम्पिकमा पार्वती थापाले १० मिटर एयर राइफलमा प्रतिस्पर्धा गरेकी थिइन् । बार्सिलोना ओलम्पिक १९९२ मा अनिता श्रेष्ठ, एटलान्टा ओलम्पिक १९९६ मा विभाश्वरी राई, सिड्नी ओलम्पिक २००० मा भगवती केसी, एथेन्स ओलम्पिक २००४ मा टीकाराम श्रेष्ठ, बेइजिङ ओलम्पिक २००८ मा फूलमाया क्यापछाकी, लन्डन ओलम्पिक २०१२ मा स्नेह राज्यलक्ष्मी राणा र टोकियो ओलम्पिक २०२० मा कल्पना परियारले नेपाली सुटिङको प्रतिनिधित्व गरेका थिए ।"
एनआरटीको दोस्रो जित,काठमाडौं (कास) एनआरटीले ललित स्मृति एन्फा यू१८ लिगमा बुधबार लगातार दोस्रो जित निकालेको छ । टोलीले सातदोबाटोको एन्फा कम्प्लेक्समा भएको खेलमा खुमलटार एफसीलाई १० ले हराएको हो । विजेताका सन्तोष गोङ्बाले ६२ औं मिनेटमा निर्णायक गोल गरे । एनआरटीको २ खेलबाट ६ अंक भएको छ र टोली शीर्षमा उक्लेको छ । खुमलटारको २ खेलबाट ३ अंक छ । एनआरटीले चर्च ब्वाइजलाई हराएको थियो । बुधबारै चर्च ब्वाइजले थ्रीस्टारलाई १० ले हरायो । थ्रीस्टारको लगातार दोस्रो हार हो । चर्च ब्वाइजका अमनबहादुर तामाङले ४५ औं मिनेटमा एकमात्र गोल गरेका हुन् ।

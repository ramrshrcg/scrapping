शीर्षक,विवरण
"साउदीमा नेपाली श्रमिकको शव सहमतिबिना दफन,१५ महिनापछि उत्खनन","अस्पतालको बिल भुक्तानी र बिमाका कारणले म समस्यामा परें, स्पोन्सरले दूतावासलाई भने । त्यसपछि स्पोन्सर नियमित सम्पर्कमा आउन छाडे । कार्यवाहक महावाणिज्यदूत शत्रुध्वन पोखरेलले असोज १ मा जेद्दास्थित साउदीको परराष्ट्र मन्त्रालयलाई पहिलो पत्र पठाउँदै भने, शवलाई सम्भव भएसम्म चाँडोभन्दा चाँडो नेपाल पठाउन सहजीकरण गर्न अनुरोध गर्दछौं । परराष्ट्रले जिजानको गभर्नर कार्यालयलाई पत्रचार गरेको जानकारी पनि आयो । तर त्यसपछि कुनै जवाफ नआएपछि असोज २४ मा कार्यवाहक महावाणिज्यदूत पोखरेल जिजानको गभर्नर कार्यालय पुगेका थिए । प्रान्तीय गभर्नरको कार्यालयले वेसको स्थानीय गभर्नरको कार्यालयमा पत्र पठाएको जानकारी दिइयो । वेस गभर्नरले पत्र पाइनसकेको बताएको थियो । त्यसपछि जेद्दा फर्किएको महिनौं बित्दा पनि शव पठाउने टुंगो लागेन ।यता वीरगन्जमा तड्पिएकी पूजा भने श्रीमान्को शव पर्खाइले थप मानसिक पीडामा पर्न थालिन् । केही उपाय नलागेपछि ससुरा नाता पर्ने मकवानपुरका लभकुमार लामाको सहारा लिइन् । रियादमै रहेका जेठाजु पूर्णबहादर पनि दूतावास र कम्पनीका कामको गोलचक्करमै फसे । लामा साउदीबाट आएका कागजातको फाइल बोकेर श्रममन्त्री, वैदेशिक रोजगार बोर्ड, कन्सुलर विभागदेखि परराष्ट्रमन्त्रीसम्म धाउँदै हिँड्न थाले । दौडधुपकै क्रममा कन्सुलर विभागमा पुग्दा एउटा सूचना पाए, लोकबहादुरको शव जिजानमा दफन गरिसकेको (गाडिएको) रहेछ ।यो खबरले आफन्त सबै छाँगोबाट खसेजस्तै भए । परिवारको सहमति नभई कसको अनुमतिले शव गाडियो ?, लामाले कन्सुलर विभागसमक्ष सोधे, हामीलाई शव पनि चाहिन्छ, क्षतिपूर्ति पनि । हामी उसै पनि अन्यायमा परेका छौं । यो त पीडित परिवारमाथि थप पीडा दिने काम भयो । हामीमाथि ठूलो जालसाजी र प्रपञ्च भयो ।उनीहरूले गाडिएको शव निकालेर स्वदेश पठाइदिन कन्सुलर विभागलाई निवेदन दिए । रियादस्थित नेपाली दूतावासले लोकबहादुरको परिवारको जानकारी तथा सहमतिबिना शव गाडिएको विषयको कारण माग्दै क्षतिपूर्ति र शव नेपाल पठाइदिन साउदी सरकारको ध्यानाकर्षण गरायो । पटकपटक साउदीका विभिन्न निकायमा पत्राचार एवं छलफल गरेपछि गत माघमा शव फर्काउने प्रक्रिया अघि बढाइने तर नियमानुसारभन्दा थप कुनै क्षतिपूर्ति प्राप्त नहुने सूचना प्राप्त भयो ।नेपालको ध्यानाकर्षणपछि साउदी सरकारका सम्बन्धित निकायले लोकबहादुरको शवलाई उत्खनन गर्यो । परिवारले क्षतिपूर्ति माग गर्ने तर साउदी पक्ष नियमानुसारबाहेक थप क्षतिपूर्ति नदिने अडानमा रह्यो । यो विषयमा थप प्रगति नभएपछि महावाणिज्य दूतावासले काठमाडौंस्थित साउदीको दूतावासमा सहयोगका लागि समन्वय गर्न पटकपटक परराष्ट्र मन्त्रालयलाई अनुरोध गर्यो । तर प्रभावकारी कूटनीतिक पहलकदम नहुँदा पीडित परिवारले उचित क्षतिपूर्ति पाउनबाट वञ्चित हुनुपरेको छ । साउदीले श्रम कार्यालयमार्फत नियमानुसार प्राप्त हुने क्षतिपूर्ति साउदी रियाल ४ हजार ९ सय मात्र दिएको छ । त्यो रकम कन्सुलर सेवा विभागमा आइसकेको छ ।राजदूतावास र महावाणिज्य दूतावास तथा परिवारको जानकारी तथा सहमतिबिना नै शव गाडिएकामा असहमति जनाउँदै मृतकको शव ल्याउने प्रक्रिया तथा नियमानुसार क्षतिपूर्ति प्राप्तिका लागि महावाणिज्य दूतावासले साउदीका विभिन्न निकायसँग प्रक्रिया अगाडि बढाएकामा शवलाई बाहिर निकाली हाल स्थानीय अस्पतालमा राखिएको जानकारी प्राप्त भएको छ, गत चैत ५ मा परराष्ट्रमा पठाइएको पत्रमा भनिएको छ, मृत्यु भएको लामो समयसम्म पनि शव नेपाल आउन नसक्दा मृतकका परिवारमा परेको पीडा तथा जानकारी तथा सहमतिबिना नै शव गाडिएकामा अतिरिक्त क्षतिपूर्तिका लागि अनुरोध गरिएकामा जेद्दास्थित साउदीको परराष्ट्र मन्त्रालयबाट त्यसको क्षतिपूर्ति प्राप्त नहुने जानकारी प्राप्त भएको छ ।पीडित परिवारले दुर्घटनाको पनि क्षतिपूर्ति नपाउने भएको छ । बिमाका लागि प्रक्रिया अगाडि बढाउन सम्बन्धित कम्पनीलाई अनुरोध गरिएकामा निधनको कारण दुर्घटना पुष्टि नभएको र मेडिकल रिपोर्टमा मृत्युको कारण प्राकृतिक (नेचुरल) उल्लेख भएकाले उक्त प्रक्रियासमेत स्वीकृत हुन सकेन । तर पीडित परिवार मृत्युको छानबिन नभएसम्म शव बुझ्ने पक्षमा छैनन् । साउदी पक्षबाट भने शव पठाउन ताकेता भइरहेको छ । हामी ठूलो मानसिक तनाबबाट गुज्रिनुपर्यो, काम गर्दैगर्दाका क्रममा अकस्मात् दुर्घटनामा परी भएको मृत्युलाई प्राकृतिक बनाउनु भनेको क्षतिपूर्ति रकम नदिने ठूलो जालसाजी हो, पूजाले नेपाल र साउदी सरकारसँग प्रश्न गरेकी छन्, घटना घट्दाको सीसीटीभीको फुटेज, प्रत्यक्षदर्शीको राय, अस्पतालको सक्कल कागजात कहाँ छ ? करेन्ट लागेर भएको दुर्घटनालाई किन प्राकृतिक मृत्यु भनियो ? मलाई नसोधी कसको स्वीकृतिमा शव गाडियो ? दुर्घटनामा मृत्युबापत प्राप्त हुनुपर्ने क्षतिपूर्ति कसले दिन्छ ? साउदीबाट आएको चार हजार रियाल लिएर श्रीमान्को शव बुझ्न सक्तिनँ, दोषी पत्ता लगाइनुपर्छ ।"
प्रदेश सांसदको घरबाट उद्धार गरिएकी किशोरीको बाआमासँग जान इन्कार,"हामीले बालबालिकाको सर्वोत्तम हितलाई ध्यानमा राखेर काम गरिरहेका छौं । ती बालिकाको इच्छा परिवारसँग जाने देखिँदैन । उनी यतै पढेर काम गर्ने भन्छिन्, पहाडीले भनिन्, उसको बाबुले आफ्नो परिचय खुल्ने आधिकारिक कागज ल्याए हामी भेट्न दिन्छौं । महानगरले भेट्न नदिएको भन्ने कुरा गलत छ । घरमा काम गर्न राखिएको वा कुनै पनि बहानामा बालिबालिकामाथि यातना दिने र शोषण गर्न नहुने भएकाले महानगरले यसविरुद्ध काम गरिरहेको उनको भनाइ छ ।न्यायाधीशद्वय कुमार चुडाल र सुनील पोखरेलको इजलासले रिटको सुनुवाइ गरेकोमा किशोरीलाई अभिभावकको जिम्मा दिनेनदिने भन्नेमा राय बाझिएको छ । न्यायाधीश चुडालले रिटको माग बमोजिम किशोरीलाई अभिभावकको जिम्मा लगाउनुपर्ने आदेश दिएका छन् । त्यसमा पोखरेलले फरक राय दिँदै ७ वर्षकै उमेरदेखि अरूको संरक्षणमा रहेकी किशोरीको लालनपालन र शिक्षाको प्रत्याभूति जैविक अभिभावकको जिम्मा लगाउँदा सुनिश्चित हुन्छ भन्ने ग्यारेन्टी नभएको र स्वयं किशोरीले पनि जान इन्कार गरेकोलगायत कारण देखाएर महानगरपालिकाकै संरक्षणमा राख्नुलाई गैरकानुनी भन्न नमिल्ने आदेश जारी गरेका छन् । पोखरेलले अभिभावकले भेट्न चाहेमा त्यसको प्रबन्ध मिलाउन आदेश दिएका छन् ।प्राकृतिक अभिभावकको जिम्मा लगाउनुपर्ने चुडालको आदेशमा असहमति जनाउँदै पोखरेलले रिट खारेज गर्ने आदेश दिएका थिए । बालिकाको सर्वोत्तम हितलाई ध्यानमा राखी महानगरकै संरक्षण केन्द्रमा राख्नुपर्ने पोखरेलको आदेशमा उल्लेख छ । चुडालले बालिकाको प्राकृतिक परिवार भएको र प्राकृतिक बालिकाले आफ्नो परिवारसँग सल्लाह गरी काठमाडौं महानगरपालिकाको नियन्त्रणबाट मुक्त लिई बालिकाको बुवालाई जिम्मा लगाउन बन्दीप्रत्यक्षीकरणको आदेश जारी गरेको थियो ।आफ्ना जैविक आमाबुबाबाट परित्यक्त अवस्थाको बालिका देखियो । यस्तो परित्यक्त अवस्थाको बालबालिकाको तत्कालको मनोविज्ञान, निजले लामो समयदेखि आफ्नो परिवारबाट अलग रही अर्काको घरमा बसी अस्वाभाविक जीवन व्यतित गर्नुपरेको बाध्यात्मक अवस्थालाई सामान्य रूपमा लिई बालिकालाई परिवारको जिम्मा लगाउने काम बालिकाको हित प्रतिकूल हुने र आफ्नो हितअहितको बारेमा जानकारी रहेकी यी बालिकाले यस इजलाससमक्ष व्यक्त गरेको निजको स्वाभाविक इच्छा विपरीत समेत हुने गरेको छ, पोखरेलको राय छ, अर्कोतर्फ सानै उमेरमा नाबालिका छोरीलाई रेखा शर्माको घरमा छाडी वर्षौंसम्म भेटघाट गर्नसम्म नगएका यी निवेदक पिताले आफ्नो छोरीलाई महानगरले उद्धार गरी संरक्षण गृहमा राख्दा छोरी जिम्मा पाउँ भन्ने निवेदकको माग स्वाभाविक नभई विकसित परिस्थिति रहेको देखिन्छ । बालिकालाई आमाबुवासँग पठाउने उपयुक्त नदेखिएकाले उक्त रिट खारेज गर्दै महानगरापालिकाद्वारा तोकिएको संरक्षण केन्द्रमा बसे पनि बालिकाको आमाबुवा र नजिकका नातेदारले भेटघाट गर्न चाहेमा बाल मनोविज्ञानको ध्यान दिँदै भेटघाटको वातावरण मिलाउन र तीनतीन महिनामा यथार्थपरक लिखित प्रतिवेदन यस अदालतका पेस गर्नू । न्यायाधीशबीच राय बाझिएपछि यो रिटको सुनुवाइ पूर्ण इजलासमा जानेछ ।किशोरी अबोध उमेरदेखि नै शर्माको घरमा काम गर्थिन् । किशोरीका बाबुआमाले लालनपालन र शिक्षादीक्षाको ग्यारेन्टीसहित शर्मालाई मौखिक सहमतिमा जिम्मा लगाएका थिए । त्यसपछिको ७ वर्षसम्म अभिभावकले किशोरीलाई भेट्नै गएनन् । इजलासमा पनि यो कुरा किशोरीले खुलाएकी छन् । बालिकाले शर्माको घरमा खाना पकाउने, कपडा धुने, फूलबारी गोडमेल गर्ने, झाडुपोछा लगाउने काम गर्थिन् । यो क्रममा शर्माले आफूलाई हात र पाइपले कुट्ने गरेको पनि खुलाएकी छन् । एक पटक अह्राएको काम बिगारेको भन्दै आफूलाई मुख जलाइदिन्छु भन्दै शर्माले धम्की दिएको कुरा पनि किशोरीले खुलाएकी छन् । किशोरीलाई शर्माले घरमा काम लगाएको, कुटपिट गरेकोलगायत उजुरीपछि महानगरबाट खटिएको टोलीले उनलाई उद्धार गरेको थियो ।मलाई सानै उमेरमा आमाबुवाले रेखाकुमारी शर्माको घरमा छोडेर जानुभयो । त्यसपछि कहिले पनि भेटघाट भएको छैन । त्यसैले आफ्नो बुवालाई राम्ररी चिनेको छैन, बालिकाले संरक्षण गृह र अदालतमा भनेकी छन्, त्यसैले म बुवासँग बस्न जादिनँ । अहिले संरक्षण गृहमा बसी पढेर जागिर खाएपछि मात्र घर जान्छु । महानगरले काठमाडौंका सामुदायिक विद्यालयमा अध्ययनरत तीनपुस्ते नातागोताबाहेकका व्यक्ति वा परिवारसँग बसेका बालबालिकाको अवस्था बुझ्न प्रशिक्षार्थी टोलीलाई परिचालन गरेको थियो । त्यही क्रममा किशोरीको अवस्था बाहिर आएको थियो ।गैरकानुनी रूपमा किशोरीलाई घरेलु कामदारमा लगाएको पाइएपछि शर्माविरुद्ध काठमाडौं प्रहरीमा पनि जेठ ३० मा उजुरी परेको थियो । उजुरी दर्तापछि प्रहरीले अनुसन्धान अघि बढाएकोमा पक्राउ पर्ने भयले प्रदेश सांसद शर्माले सम्भावित पक्राउबाट जोगिन पर्सिपल्ट ३२ गते उच्च अदालत पाटनमा रिट हालेकी थिइन् । रिटको सुनुवाइ गर्दै न्यायाधीश राज्यलक्ष्मी बज्राचार्यको इजलासले यो विषय सर्वोच्च अदालतमा पनि विचाराधीन रहेको भन्दै शर्मालाई धरपडकपक्राउ नगर्न आदेश दिएको थियो ।"
प्रधानमन्त्री बन्न हतार गरेको भन्दै एमालेलाई रास्वपाको प्रश्न,"(काठमाडौं)सरकारको नेतृत्व आलोपालो, संविधान संशोधनलगायतका विषयमा सहमति गरी कांग्रेससँग सत्ता सहयात्रा गर्ने समझदारी गरेको एमालेले अल्पमतमा परेका प्रधानमन्त्री पुष्पकमल दाहालले एक सेकेन्ड पनि ढिला नगरी नैतिकताका आधारमा पदबाट राजीनामा गर्नुपर्ने माग संसद्मा उठाएको छ । रास्वपाले भने नयाँ सत्ता समीकरणअनुसार प्रधानमन्त्री बन्न हतारिएको भन्दै प्रश्न उठाएको छ । प्रधानमन्त्री दाहालले संवैधानिक व्यवस्थाअनुसार नै विश्वासको मत लिन लागिरहेकाले केही दिन नहतारिन भन्दै प्रश्न गरेका छन् । बहुमत गुमाइसकेका प्रधानमन्त्रीले नयाँ सरकार गठनका लागि अड्चन पैदा गरेको भन्दै एमालेका सांसदहरूले दाहाललाई पदमा एक सेकेन्ड पनि बसिरहने नैतिकता नरहेको जोडतोडका साथ उठाइरहेका छन् । रास्वपाका सांसदहरूले भने संवैधानिक व्यवस्थाअनुसार असार २८ मा प्रतिनिधिसभामा विश्वासको मतका लागि प्रस्ताव राख्न लागेकाले प्रधानमन्त्री दाहालमाथि नैतिकताको प्रश्न किन उठाएको भनेर प्रतिवाद गरिरहेका छन् ।प्रधानमन्त्रीले राजीनामा दिनुपर्ने कि विश्वासको मत लिने, आगामी सरकार दुई वा दुईभन्दा बढी दल मिलेर संविधानको धारा ७६ (२) अनुसार गठन हुने कि सबैभन्दा ठूलो दलको हैसियतले संविधानको धारा ७६ (३) अनुसार भन्ने विषयमा एमाले र माओवादीरास्वपाबीच आरोपप्रत्यारोप भइरहेको छ । प्रतिनिधिसभाको सोमबारको बैठकमा बोल्ने एमालेका सबैजसो सांसदहरूले तत्काल प्रधानमन्त्री दाहालले नैतिकताका आधारमा राजीनामा गर्नुपर्ने बताएका छन् । पहिलो प्रधानमन्त्री एमालेका ओली र दोस्रो कार्यकालका लागि कांग्रेस सभापति शेरबहादुर देउवा हुने सहमति भएको संसद्लाई जानकारी गराउँदै एमालेका प्रमुख सचेतक महेश बर्तौलाले दाहालको चुलबुले स्वभाव र उथलपुथल कार्यशैलीले एमाले र कांग्रेस एक ठाउँमा आउने वातावरण बनेको बताए । यो सरकारले विश्वासको मत पाउनेनपाउने २८ गतेको विषय होला । त्यसपछाडिको सरकार कसरी बन्छ भन्ने कुरा धारा ७६ (३) बमोजिमको बन्छ भनेर जसरी दलिल पेस गर्दै छौं, तथ्य बंग्याउने प्रयत्न गर्दै छौं, उनले भने, संविधानबमोजिम मन्त्रिपरिषद्को निर्माण धारा ७६ बमोजिम हुन्छ । संसद्मा ठूलो दल बहुमतप्राप्त छ भने संविधानको धारा ७६ को उपधारा १ बमोजिम बन्छ । त्यो अवस्था यो संसद्मा रहेन । उपधारा २ बमोजिम दुई वा दुईभन्दा बढी दलहरूले सरकार बनाउन सकिने व्यवस्था छ । आजको सरकार संविधानको धारा ७६ (२) बमोजिमको हो ।प्रधानमन्त्री दाहालले संविधानको धारा १०० (२) बमोजिम विश्वासको मत लिन लागेकाले आगामी सरकार पनि संविधानको धारा ७६ (२) बमोजिम नै बन्ने बर्तौलाले स्पष्ट पारे । संविधानका प्रावधान र अभ्यासलाई पनि तोडमोड गरेर आज पनि बालुवाटारबाट दिन लम्ब्याई लम्ब्याई जसरी मुलुकलाई अस्थिरतातर्फ लगेर स्थिर सरकार नबन्ने वातावरण बनाउने जे प्रयत्न हुन खोजिँदै छ, यसप्रति गम्भीरताका साथ ध्यानाकर्षण गराउन चाहन्छु, उनले भने । रास्वपाका सांसद मनीष झाले भने आफैंले निर्माण गरेको संविधानमा विश्वास गर्न एमालेलाई सुझाएका थिए । प्रधानमन्त्रीले विश्वासको मत लिने एमालेसहितका दलले निर्माण गरेको संविधानअनुसार भएकाले आपत्ति किन गरेको हो ? भन्ने उनको प्रश्न थियो । संविधान बनाउने दलहरूकै संसदीय प्रणाली र संविधानप्रति किन त्यति अविश्वास ? यो प्रणाली र संविधानले काम नगर्ला र फेरि ४ दिनमा अर्को पल्टुराम जन्मेला भनेर डराउनुहुन्छ ? तपाईंहरूकै संख्या छ, तपाईंहरूकै बहुमत हुने सम्भावना छ भने ४ दिन कुर्नुस् न, एकअर्कालाई विश्वास गर्नुस्, झाले भने, तपाईंहरूले नै बनाएको संविधान र संसदीय प्रणालीमा लेखिएकै कुरा अभ्यास गरिँदै छ । त्योभन्दा बाहिर गएर अभ्यास गरिएको छैन । किन तर्सिनुभएको ?विशेष समयमा बोल्दै कांग्रेस सांसद राजेन्द्र बजगाईंले रास्वपाको आलोचना गरेका थिए । बजगाईंले रास्वपाका सांसद स्वर्णिम वाग्लेलाई विगतमा शेरबहादुर देउवाको नियुक्ति खाइसकेको हुनाले कांग्रेसलाई पाठ पढाउने चेष्टा नगर्न भनेका थिए । एमाले सांसद विद्या भट्टराईले सरकारलाई काम गर्न सक्ने बनाउनका लागि नयाँ सरकारलाई जिम्मेवारी दिनका लागि तयार हुनुपर्ने बताइन् । एमालेकै वासुदेव घिमिरेले प्रधानमन्त्रीले विश्वासको मत सदनबाट गुमाइसकेको अवस्थामा पनि आनाकानी गरेर समय लम्ब्याएको बताए । माओवादीका प्रमुख सचेतक हितराज पाण्डेले प्रधानमन्त्रीको राजीनामा माग्दै सदनमा नैतिकताको कुरा उठेकोप्रति आपत्ति जनाए ।"
टीआरसीमा आयोगको अडान,"(काठमाडौं)द्वन्द्वकालीन मानवअधिकारविरुद्धका अपराधलाई सम्बोधन गर्न बनेको संक्रमणकालीन न्यायिक संयन्त्रलाई प्रमुख दलहरूले सत्ता दाउपेचमा उपयोग गरिरहेका बेला राष्ट्रिय मानवअधिकार आयोगले सबै हत्यालाई मानवअधिकार उल्लंघनका गम्भीर घटना भनी कानुनमा लेख्नुपर्ने र त्यस्ता घटनामा आममाफी अस्वीकार्य हुने अडान सार्वजनिक गरेको छ ।लामो समयदेखि संसदीय समितिमै अल्झिरहेको बलपूर्वक बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग गठनसम्बन्धी ऐनको संशोधित मस्यौदामा हत्यालाई सामान्य र गम्भीर भनी दुई वर्गमा विभाजन गरी पीडकलाई आममाफी दिने घुमाउरो प्रवधान राखिएकामा आयोगले प्रस्टसँग असहमति जाहेर गरेको हो । आयोगले हरिहरभवनस्थित आफ्नो कार्यालयमा सोमबार यसबारे राष्ट्रिय मानवअधिकार आयोग र संक्रमणकालीन न्याय पुस्तक सार्वजनिक गर्दै सबै हत्यालाई गम्भीर मानवअधिकार उल्लंघन भनी ऐनमा प्रस्टसँग लेख्नुपर्ने र यस्ता घटनामा संलग्न दोषीलाई आममाफी दिन नपाइने अन्तर्राष्ट्रिय मानवअधिकार कानुनअनुसार मस्यौदालाई संशोधन गर्नुपर्ने अडान राखेको हो ।राष्ट्रिय मानवअधिकार आयोगले संक्रमणकालीन न्यायसम्बन्धी प्रस्तावित विधेयकमा युद्ध अपराध र मानवताविरुद्धको अपराधलाई मानवअधिकारको गम्भीर उल्लंघनका रूपमा समावेश गर्दै पूर्वमाओवादी बालसैनिकलाई न्याय सुनिश्चित गर्ने बताएको छ । गम्भीर मानवअधिकार उल्लंघनका दोषीलाई आममाफी दिन मिल्दैन, घटी सजाय दिने हो भने पनि कम्तीमा प्रचलित सजायको २५ प्रतिशतभन्दा कम दिन मिल्दैन भन्ने हाम्रो अडान छ, आयुक्त सूर्य ढुंगेलले भने, हत्यालाई गम्भीर र सामान्य भनेर कानुन बनाउन मिल्दैन, यो अन्तर्राष्ट्रिय मानवअधिकार कानुनको विरुद्ध छ र आयोग यसको विरोध गर्छ ।द्वन्द्वकालदेखि नै आयोगले गरेको मानअघिकार संरक्षणसम्बन्धी कामको दस्तावेजीकरण गर्दै अहिलेको अवस्था के छ भन्नेमा एउटा अडान लिने उद्देश्यले पुस्तक तयार भएको ढुंगेलले बताए ।पुस्तकमा हत्या मात्रै नभएर जबर्जस्ती बेपत्ता पार्ने काम, अपहरण, बलात्कार तथा सबै खालका यौनजन्य हिंसा, युद्ध अपराध र मानवताविरुद्धको अपराधलाई पनि मानवअधिकारको गम्भीर उल्लंघन भनी ऐनमा प्रस्टसँग लेख्नुपर्ने अडान लिइएको छ । लामो समयदेखि अवरुद्ध संक्रमणकालीन न्याय प्रक्रिया तत्काल अघि बढ्नुपर्ने र पीडितले न्याय पाउने हकको उपयोग हुनुपर्नेमा आयोग रहेको ढुंगेलले बताए । द्वन्द्वका कुनै पनि पक्षमा असंलग्न वा निःशस्त्र व्यक्तिको हत्या मानवअधिकारको गम्भीर उल्लंघन भएकाले त्यस्ता घटनाका दोषीलाई कुनै पनि सर्तमा आफी दिन नहुने भन्दै आयोगले आममाफी दिने प्रस्तावित संशोधन मस्यौदाको विरोध गरेको छ । अन्य कसुरमा पनि आममाफीका लागि पीडितको लिखित सहमति अनिवार्य रूपमा हुनुपर्ने आयोगको अडान छ । संक्रमणकालीन न्याय सशस्त्र द्वन्द्वमा घटेका मानवअधिकार उल्लंघन वा ज्यादतीका घटनालाई सम्बोधन गरी पीडितलाई न्यायानुभूति र विगतमा भएका जस्ता घटना भविष्यमा नहुन भनी सम्बोधन गर्ने वैकल्पिक संयन्त्र मात्र भएको र यसैको बहानामा अनन्तकालसम्म पीडितको न्याय पाउने हकलाई कुण्ठित गर्न नमिल्ने निष्कर्षमा पनि आयोग पुगेको छ । नेपालमा संक्रमणकालीन न्यायलाई सम्बोधन गर्न सत्य निरूपण तथा मेलमिलाप आयोग र बेपत्ता पारिएका व्यक्ति छानबिनसम्बन्धी अलगअलग दुई आयोग गठन भए, अयोगका अध्यक्ष तपबहादुर मगर भन्छन्, तर पनि संक्रमणकालीन न्याय निष्कर्षमा पुग्न सकेको छैन ।यसअघि पनि आयोगले पटकपटक संक्रमणकालीन न्यायलाई मानवअधिकारको अन्तर्राष्ट्रिय मापदण्ड अनुरूप अगाडि बढाउन सुझाव तथा खबरदारी गर्दै आएको र अहिले पनि त्यसअनुरूप नै अडान लिएको उनी बताउँछन् । आयोगले द्वन्द्वमा नाबालिगहरूको प्रयोगलाई पनि अपराधीकरण गर्दै ऐनमा लेख्नु पर्ने सुझाव दिएको छ । अनमिनद्वारा सञ्चालित सेना समायोजनको प्रमाणीकरण प्रक्रियामा २ हजार ९ सय ७३ जना नाबालिक भएकाले अयोग्य प्रमाणित भएका थिए । स्वैच्छिक अवकाश लिने लडाकुलाई सरकारले ५ देखि ८ लाख रुपैयाँसम्म प्रदान गरेको थियो । तर, अयोग्य प्रमाणित भएकालाई त्यो दिइएको थिएन । आफूहरूलाई हतियार बोकाएर अन्तर्राष्ट्रिय मानवअधिकार कानुनको उल्लंघन भएको भन्दै पूर्वबालसैनिक लेनिन विष्टलगायतले सर्वोच्च अदालतमा माओवादी अध्यक्ष पुष्पकमल दाहाल तथा तत्कालीन जनसरकार का अध्यक्ष बाबुराम भट्टराईविरुद्ध दायर गरेको रिट विचाराधीन छ । राज्यपक्ष र तत्कालीन विद्रोही माओवादीबीच सशस्त्र द्वन्द्वका क्रममा भएका मानवअधिकारको गम्भीर उल्लंघन तथा मानवताविरुद्धको अपराध का घटनालाई संक्रमणकालीन न्यायिक प्रक्रियाबाट सम्बोधन गर्ने गरी २०६३ मंसिर ५ मा विस्तृत शान्ति सम्झौता भएको थियो । सम्झौतामा दुवै पक्षद्वारा बेपत्ता पारिएका र मारिएकाको नाम, थर र ठेगाना ६० दिनभित्र सार्वजनिक परिवारजनलाई जानकारी दिने उल्लेख थियो । तर, उक्त सम्झौताको १६ वर्ष बित्दा पनि न्यायिक प्रक्रिया अगाडि बढ्न सकेको छैन ।"
सुन तस्करी प्रतिवेदन किन गायब ?,"सुन तस्करीको जाँचबुझ गर्न गठन भएको आयोगले करिब ५ महिनाको छानबिनपछि ४८५ पृष्ठ, १३ अनुच्छेद र ९ अनुसूची रहेको प्रतिवेदन तयार गरी गत चैत १ मा उपप्रधान तथा गृहमन्त्री रवि लामिछानेलाई बुझाए पनि त्यसलाई लुकाइएको छ । प्रतिवेदन बुझ्दै मन्त्री लामिछानेले सुझाव कार्यान्वयन गरिने प्रतिबद्धता पनि जनाएका थिए । साथै, दोषीलाई कारबाही गर्ने उनको भनाइ थियो । उनले सो प्रतिवेदन भोलिपल्टै प्रधानमन्त्री पुष्पकमल दाहाललाई बुझाएका थिए । प्रधानमन्त्रीले पनि कसैको दबाब र प्रभावमा नपरी प्रक्रियाअनुसार प्रतिवेदन कार्यान्वयनको ग्यारेन्टी गर्न, दोषीलाई उन्मुक्ति नहुने र निर्दोष नफस्ने वातावरण बनाउन र प्रतिवेदनले औंल्याएका सुधारका पक्षमा तत्काल काम अगाडि बढाउन उनलाई निर्देशन दिएका थिए । यो पृष्ठभूमिका बीच पनि प्रतिवेदन सार्वजनिक गर्न भइरहेको अलमल आश्चर्यजनक र शंकास्पद छ । यसले सत्तासीनहरूको नियतमा प्रश्न उठाएको छ ।नेपालमा सुन तस्करहरूले खडा गरेको स्वर्ण संसार भत्काउन सो प्रतिवेदनका सिफारिस कार्यान्वयन प्रस्थानबिन्दु हुन सक्छ । किनकि, यसअघिका छानबिनमा भरिया र यदाकदा तस्करीका नाइकेहरूको खुलासा हुन्थ्यो, यसपटक भने राजनीतिक र प्रशासनिक संरक्षकहरूको समेत खुलासा भएको छ । उनीहरू सबैलाई कारबाहीको दायरामा ल्याउन सक्दा क्विन्टलका क्विन्टल सुन तस्करीको सम्पूर्ण जालो भत्काउने अवसर प्राप्त हुन्छ । साथै आगामी दिनमा हुन सक्ने तस्करीलाई नियन्त्रण गर्न सकिन्छ । त्यसैले सरकारले सो प्रतिवेदन तत्काल सार्वजनिक गर्न र त्यसका सिफारिसलाई कार्यान्वन गर्न आवश्यक छ ।प्रतिवेदन बुझ्ने बेलामा दोषीलाई कठोरतापूर्वक कारबाही गर्ने वाचा गरेका लामिछानेले त्यसपछि पक्राउ परेका पूर्वसभामुख तथा माओवादी केन्द्रका नेता कृष्णबहादुर महरालाई राज्यको पनि करुणा हुन्छ भन्दै छाड्न आदेश दिएका थिए । जबकि, विद्युतीय चुरोट (भेप) मा साढे नौ किलो सुन लुकाएर ल्याउने तस्करसँग महरा बाबुछोराको २५६ पटक फोन संवादको पुष्टि भएको छ । त्यस्तै, ६१ किलो सुन तस्करीका अभियुक्त दावा छिरिङसँग सन्दिग्ध संवादमा जोडिएका सहसचिव झलकराम अधिकारीलाई सामान्य सोधपुछ गरी छाडिएको भन्दै प्रतिपक्षमा रहँदा संसद्मै बोलेका लामिछानेले मन्त्रालय सम्हालेपछि भने सामान्य सोधपुछसम्म गरिएन । सत्ताको करुणा व्यक्त गरिएका सन्दिग्धहरूको सूची लामो बन्न सक्छ । अर्कोतिर सुन तस्करी प्रकरणमा माओवादी केन्द्रसँग प्रत्यक्ष वा परोक्ष रूपले सम्बन्ध रहेका कैयौंको संलग्नता खुलेको छ । पूर्वसभामुख महरा स्वयं तथा पूर्वउपराष्ट्रपति नन्दबहादुर पुनका परिवारको संलग्नता त आमजानकारीमै पुगिसकेको छ । त्यसैले पनि माओवादीकै अध्यक्ष प्रधानमन्त्री रहेका बेलामा राज्य संयन्त्रको दुरुपयोग गरेर सन्दिग्धमाथि अनुसन्धान नहुने र मुद्दा प्रक्रिया अघि नबढ्ने परिस्थिति सिर्जना गरेको बुझ्न कठिन छैन । यही प्रकरणलाई सन्दर्भ मान्ने हो भने पनि, सुशासनको पक्षमा उभिएको भनेर जिकिर गर्न गृहमन्त्री लामिछानेले नैतिक बल गुमाएका छन् । यसैगरी राजनीतिक र प्रशासनिक संरक्षकलाई कारबाहीको दायराबाट बाहिर राख्ने उपाय रच्दै जाने हो भने सुन तस्करीको नयाँनयाँ जालो सिर्जना भइरहने निश्चित छ । उसै पनि राजनीतिक नेतृत्व जस्तोसुकै अपराधमा संलग्न भए पनि कारबाहीमा पर्दैनन् भन्ने मान्यता समाजमा स्थापित छ, यस प्रकरणले त्यो मान्यता झन् बलियो बन्ने छ । सन्दिग्धको पहिचान हुने तर कारबाही नहुने स्थितिले दण्डहीनतालाई मलजल गर्छ नै, कानुनी शासनलाई कमजोर बनाउने गरी अराजकता निम्तिन्छ । यो सम्भावित परिस्थिति ननिम्तियोस् भन्नका लागि पनि प्रतिवेदनले स्वाभाविक गति समात्नुपर्छ । आयोग गठनमार्फत राज्यले गरेको लगानीको सदुपयोग गर्न मात्रै होइन, तस्करीमा संलग्नहरूलाई सजाय दिन र आगामी दिनमा हुन सक्ने तस्करीलाई न्यूनीकरण गर्न पनि त्यसो हुन आवश्यक छ ।सुशासन भनेको गीत गाउने विषय मात्र होइन र भाषणलाई रोमाञ्चक तथा सनसनी बनाउने चालबाजी मात्रै पनि होइन । मुख्यतः कसैले सुशासनको वकालत गर्दैमा ऊ स्वतः सुशासनको पक्षधर भइहाल्ने पनि होइन । त्यो व्यवहारमा झल्किनुपर्छ । जिम्मेवारीबोधमा अभिव्यक्त हुनुपर्छ । सार्वजनिक वाचाको इमानदार कार्यान्वयनमा देखिनुपर्छ । यी सबै कोणबाट यतिबेला लामिछानेमाथि दृष्टि परिरहेका छन् । उनी गृहमन्त्रीका रूपमा आफ्नो दोस्रो कार्यकालको अन्तिम दिनहरू बिताइरहेका छन् । तर, उनले सुशासनको वकालत गर्ने नैतिक बल भने मन्त्रालयमै छाडेर बाहिरिने स्थिति बनेको छ । त्यो अरूका कारण होइन, आफ्नै कारण हो भनेर उनले बुझ्नुपर्छ । कुनै पनि व्यक्ति, नेता वा अधिकारीका सबल र दुर्बल पक्ष हुन सक्छ । तर व्यक्तिको दुर्बल पक्षको प्रभाव जतिसक्यो साँघुरो हुनुपर्छ । विगतमा प्रणालीभन्दा व्यक्ति हावी भएकाले सुशासन हाम्रो देशमा आकाशको फल भएको हो । यही प्रवृत्तिबाट निराश जनताले हरेक अन्तरालमा विकल्प खोज्दै आएका छन् । जनताले खोजेको विकल्प कुनै पनि व्यक्ति र दलका लागि विशेषाधिकार होइन, बरु सर्तसहितको जिम्मेवारी हो । हिजोको दिनमा सुन तस्करहरूले छुट पाउँथे भन्दैमा अहिले पनि त्यही प्रवृत्तिको पुनरावृत्ति हुनु दुःखद् हो । यसमा नयाँपुराना सबैको जवाफदेहिता रहन्छ ।"
प्रचण्डलाई बल्ल सहकर्मीको याद,"राजनीतिक यात्राका क्रममा कहिल्यै एक्लै हिँड्न नसक्ने पात्र हुन् पुष्पकमल दाहाल प्रचण्ड । दसवर्षे भूमिगत सशस्त्र युद्धमा प्रचण्डका दुई सारथि थिए मोहन वैद्य किरण र बाबुराम भट्टराई । उनले आफूलाई सहज हुने गरी यी दुई पात्रलाई सधैं प्रयोग गरी नै रहे । वैद्य र भट्टराई एउटै पार्टीका दोस्रो र तेस्रो तहका नेता भए पनि प्रचण्डले यी दुवैलाई समानान्तर तरिकाले सँगै अगाडि बढाउन असफल नै भए । कहिले वैद्यको विचार त कहिले भट्टराईको विचार प्रयोग गरेर आफू निरन्तर नेतृत्वमा रहिरहे र आफूलाई जनयुद्ध को नायकका रूपमा स्थापित गराउन सफल देखिए । २०६३ मङ्सिर ५ देखि शान्तिपूर्ण राजनीतिमा आइसकेपछि प्रचण्ड पुराना दल कांग्रेसएमाले जस्तै संसदीय राजनीतिमा समाहित हुँदै आए । शान्तिपूर्ण राजनीतिमा आइसकेपछि पनि पार्टी एकढिक्का रहँदासम्म प्रचण्डले वैद्य र भट्टराईलाई प्रयोग गर्न छाडेनन् । माओवादी पार्टीमा नेतृत्व प्रचण्डको भए पनि विचार वैद्य र भट्टराईको नै हुने गर्थ्यो । पार्टी छिन्नभिन्न हुँदै जान थालेपछि माओवादीमा विचारको खडेरी पर्न थाल्यो । नेतृत्व व्यक्तिगत स्वार्थ र सत्तालिप्सामा मात्र रमाउन थाल्यो । स्खलित हुँदै गएको पार्टीलाई कसरी बचाउने भन्नेतर्फ कहिल्यै सोचेको पाइएन । बरु पार्टीलाई अन्य दलमा लगेर विलय गराउने सोचले प्रचण्डलाई कुतकुत्यायो र उनले एमालेमा पार्टी विलय गराए । केपी शर्मा ओली र प्रचण्डको आआफ्नै अहम्ताका कारण तत्कालीन नेकपा लामो समयसम्म जान सफल भएन । नेकपा विभाजन भएर पुनः माओवादी केन्द्रमै फर्कंदासम्म केही प्रभावशाली नेताहरूले प्रचण्डको साथ छाडे र ओलीलाई नै साथ दिए । त्यसपछि प्रचण्ड झनै कमजोर भए । प्रत्येक निर्वाचनमा क्षति हुँदै गएको मतपरिणाम र टुक्रिँदै गएको पार्टीको अवस्था देखेर प्रचण्डलाई पार्टी सकियो भन्ने भन्दा पनि अब आफ्नो राजनीति सकिने दिशातिर गएकामा चिन्ता परेको हुन सक्छ । पार्टीको मायाले नभई आफ्नो राजनीतिलाई कसै न कसै गरी बचाइराख्न प्रचण्डले नै गठबन्धनको राजनीतिलाई प्राथमिकतामा राख्दै आए । उनी संसद्मा थोरै सिट भएको दलको नेता भए पनि त्यही गठबन्धनका आधारमा उनले हालीमुहाली गरिरहे । आफूले राजनीतिमा धेरै अस्थिरता निम्त्याएको, कांग्रेसएमालेलाई पटकपटक धोका दिएको महसुस गरेकै भएर हुन सक्छ अब प्रचण्डले उनीहरूसँग सहकार्य अन्त्य भएको बुझेका छन् । यसैले अब उनी अन्य दलसँगको सहकार्य गर्न खोज्दै छन् । आफ्नै पूर्वसहकर्मीहरूसँग एकताको हात बढाउन थालेका छन् । अरूले उचाल्दासम्म उनलाई खोज्दै आएका आफ्ना सहयोद्धालाई दुत्कार्ने, अरूले साथ छाडेपछि आफैं साथी खोज्दै जाने उनको यो बानीले अबको उनको राजनीतिक यात्रालाई कत्तिको सहज बनाउँछ, त्यो आगामी दिनले देखाउने नै छ । सुजन देवकोटा, पालुङ्टार४, गोरखा"
चुरे संरक्षणमा बेवास्ता,"केही दिनदेखि चुरे क्षेत्रले चर्चा पाएको छ तर यसमा सम्बन्धित निकाय मौन छन् । आवाज उठाउनेहरू बोलिरहेका छन् । सरकारलाई भाषण दिने बेला मात्रै याद आउँछ । चुरे संरक्षण गर्न विभिन्न निकाय सक्रिय हुन खोज्छन् तर असफल हुन्छन् । सरकारले चुरे संरक्षण गर्ने कार्यक्रम त चलाएको छ तर कार्यान्वयन प्रभावकारी छैन । जथाभाबी चुरे दोहन हुँदै छ, बालुवागिट्टी उत्खनन र निर्यात खुलेआम भइरहेको छ । वनजंगल विनाश हुँदै छ । पछिल्लो समय तराईका जिल्लामा भूमिगत पानीको सतह कम हुँदै गएको छ । विशेषगरी फागुनदेखि असारसम्म कुनै कुनै ठाउँमा पानीको हाहाकार नै हुने गर्छ । खोलानालामा त पानी नै हुँदैन भने हातेकलहरू आंशिक वा पूर्ण रूपमा बन्द हुने गर्छन् ।चुरे नै यस्तो क्षेत्र हो, जसले तराईको जनजीवन कष्टकर हुनबाट जोगाउन अहम् भूमिका खेलेको हुन्छ । तर सरकारसँग वैज्ञानिक योजना हुन नसक्दा चुरे क्षेत्र मरुभूमि बन्दै गएको छ । चुरे संरक्षणमा सरकारले स्थायित्व प्राप्त गर्न नसक्नु, जनचेतना नहुनु, स्थानीय सरकार मौन बस्नु तथा सरोकारवाला पक्षको कमजोर मानसिकता जस्ता समस्या छन् । ठूल्ठूला भाषण गर्ने यस क्षेत्रका नेताहरू पनि कार्यक्रमअनुसार बोली फेर्दै हिँड्छन् तर चुरे संरक्षणमा सक्रियता देखाउन सकेका छैनन् । मनोजकुमार शर्मा, अर्नमा५, सिरहा"
राजमार्ग चुस्तदुरुस्त राख,"नेपाल प्राकृतिक हिसाबले असाध्यै धनी छ तर विकासका मामिलामा निकै पछाडि परेको छ । राजधानीसँग जोडिएका राजमार्गहरू नै साँघुरा छन् र भरपर्दा छैनन् । मुस्किलले गाडी चल्छन्, त्यसमा पनि लेन मिचेर चलाउने प्रवृत्ति छ । बर्खामा ठाउँठाउँमा पहिरो गएर यात्रुले राजमार्गमा समस्या सामना गर्नुपर्छ । पोखरादेखि काठमाडौंसम्मको करिब २ सय किमि दूरी पार गर्न शनिबार १६ घण्टा लाग्यो । पोखराबाट बिहान ७ बजे गुडेको पर्यटक बसले राति ११ बजे काठमाडौंको पेप्सीकोला पुर्यायो । पहिरोले बाटो अवरुद्ध हुँदा पहरामुनि सन्त्रासमय वातावरणमा गुज्रिनुपर्यो । माथि पहरा, तल छङछङ बगिरहेको त्रिशूलीका बीचमा पहिरो छ ।बाटोकै कारण अकालमा ज्यान गुमाउने त्रास हुन्छ । राजधानी भित्रिने राजमार्गहरू स्तरीय र फराकिलो हुनु अति आवश्यक छ । यो मुलुककै इज्जतसँग जोडिएको राजमार्ग हो । यस्तो राजमार्ग चुस्त दुरुस्त हुनुपर्छ । बजेट नभए सांसदको सुविधा कटौती गरेर भए पनि राम्रो बनाएर राजमार्गको सास्तीबाट जनतालाई मुक्त गर्नुपर्छ । शेषराज भट्टराई, फूलबारी, पोखरा"
स्थिर सरकार कहिले ?,"पछिल्लो आम निर्वाचनले कुनै पनि दललाई स्पष्ट बहुमत दिएन, जसका कारण सत्ता दाउपेचको खेल चलिरहेको छ । एमाले सत्ताबाट बाहिरिएपछि प्रधानमन्त्री पुष्पकमल दाहालले असार २८ मा विश्वासको मत लिँदै छन् । यो मत लिँदै गर्दा उनी स्पष्ट छन् त्यही दिनबाट उनको सत्ता यात्रामा पूर्णविराम लाग्दै छ । हिजो एमाले सरकारमा रहँदा प्रतिनिधिसभा विघटन गर्ने अवस्थामा पुगेको थियो, आज माओवादी अल्पमतमा परिसक्दा पनि सत्ता छाड्न तयार छैन । यहाँ सत्ताको खेल जनताको जीवन परिवर्तन गर्न होइन, आफैं सत्ता भोगका लागि भइरहेको छ । नेपालका राजनीतिक दलका अग्रभागमा रहेका नेताहरूले आम नागरिकको चाहनाबमोजिम स्थिर सरकार बनाउन कहिल्यै ध्यान दिएनन् । रामकृष्ण बराल, काठमाडौं"
कुर्सी छाड्न आनाकानी,"अहिले पुष्पकमल दाहाल नेतृत्वको सरकार अल्पमतमा छ । उनलाई थाहा छ, विश्वासको मत लिन सकिँदैन तर पनि उनले असार २८ गते विश्वासको मत लिन्छु भनेर सरकार छाड्न मानेका छैनन् । तीन पटक प्रधानमन्त्री बनेर दाहालले केही गर्न सकेनन्, अब ३ दिन प्रधानमन्त्री बनेरचाहिँ के गर्लान् ? अन्य दलले अल्पमतमा पर्दा राजीनामा दिएनन् भन्दैमा दाहालले पनि त्यही कार्य दोहोर्याउनुपर्छ ? कम्तीमा उनले इमानदारी देखाए भयो नि । अरूलाई धोकेबाज भन्ने दाहालले एकपटक आफूलाई नियाल्दा राम्रो होला । उनले प्रधानमन्त्रीको कुर्सीबाहेक केही देखेनन् । अन्य दल खराब भए भने उनीचाहिँ असल बन्न किन सकेनन् ? हिजो जनतालाई देखाएको सपना किन भुले ? नेताहरूमा नैतिकताको खडेरी लाग्यो, इमान जमानको मूल्य रहेन । पुरुषोत्तम घिमिरे, जोरपाटी, काठमाडौं"
"अस्थिर सरकार, समाजवाद र दिगो विकास","मानवअधिकार र वातावरणीय अर्थशास्त्रनेपालमा मानवअधिकार अर्थशास्त्र लगायत वातावरणीय अर्थशास्त्र र दिगो विकास लक्ष्यबारे धेरै चर्चा भएको छैन । वस्तु र सेवा उपभोग गर्न पर्यावरणीय अर्थशास्त्र प्राकृतिक स्रोतहरूको व्यापक उत्पादन कसरी गर्छ भन्ने अध्ययन र छलफल हुनुपर्छ । सीमित स्रोत व्यवस्थापन गर्नुपर्छ, वातावरणीय प्रभावबारे लागतलाभविश्लेषण गर्नुपर्छ । मानवअधिकारको अर्थतन्त्र परिप्रेक्ष्यमा आर्थिक, सामाजिक र सांस्कृतिक अधिकारका साथै विकासको अधिकारमा लगानीलाई प्राथमिकता दिएर समानता, न्याय र दिगोपन अनुसन्धान र संरचनात्मक अवरोध हटाउन उपाय सुझाउनुपर्छ । नियोक्लासिकल अर्थशास्त्रको आपूर्ति र मागमा केन्द्रित भएर मात्र पुग्दैन । गरिबी उन्मूलन, बेरोजगारी, साक्षरता र गुणस्तरीय शिक्षामा पहुँच सुनिश्चित गर्ने, सामाजिक स्थायित्वको महत्त्व बढाउने, व्यक्ति, समुदाय र समाजसा सम्बन्धको छलफलमा राजनीतिक दल, नागरिक समाज, सञ्चारमाध्यम र आम नागरिक निरन्तर सहभागी हुनुपर्छ । सामाजिक स्थायित्वलाई व्यक्ति र सामाजिक जीवन प्रणाली, प्रक्रिया, संगठन र गतिविधिको सकारात्मक र नकारात्मक प्रभाव निर्दिष्ट र व्यवस्थापनका रूपमा परिभाषित गर्नुपर्छ । दिगो विकासको पहिलो सर्त प्राकृतिक शक्तिहरूसँग पंक्तिबद्ध हुनु हो वा कम्तीमा तिनीहरूलाई अवहेलना गर्ने प्रयास नगर्नु हो । अमेरिकी पर्यावरणविद् ग्यारेट हार्डिनले प्रसिद्ध लेख द ट्राजेडी अफ द कमन्स मा (सन् १९६८) साझा वातावरणीय प्राकृतिक स्रोतको जथाभाबी अत्यधिक प्रयोग र शोषणले अन्ततः स्रोतहरू समाप्त हुन्छ र संलग्न सबैलाई जोखिम खडा गर्छ भन्ने सन्देश दिएका थिए । उनले लेखेको समयभन्दा आज उनको सन्देश धेरै सान्दर्भिक छ । मार्गरेट थ्याचरले एक पटक भनेकी थिइन् कि समाजवादको समस्या यो हो कि तपाईंले अन्ततः अरूको पैसा खर्च गरेर सक्न हुन्छ । मेरो विचारमा थ्याचरको पुँजीवादको समस्या यो हो कि हार्डिनले भने जस्तै अन्ततः स्रोत समाप्त हुन्छ । अन्तिम निष्कर्षात्मक तर्क छ समाजवादी र पुँजीवादी दुवै अर्थतन्त्र प्राकृतिक स्रोतको व्यापक दोहन गर्ने प्रणालीमा निर्भर छन् । वातावरण र समाजवादलाई जोड्ने दिगो विकास एक्काइसौं शताब्दीको व्यावहारिक समाधान हो । सन् २०३० सम्ममा विश्वले दिगो विकास लक्ष्य हासिल गर्न असफल भए पृथ्वीमा मानव र अन्य जीवन फेरि उस्तै नहुन सक्छ ।"
अभिनेता ह्याङ्क्सको जन्म,सन् १९५६ मा आजकै दिन (जुलाई ९) हलिउडका चर्चित अभिनेता तथा फिल्म निर्माता टम ह्याङ्क्सको जन्म भएको थियो । अमेरिकाको क्यालिफोर्नियामा जन्मेका उनी कमेडी र विशिष्ट भूमिकाका लागि परिचित छन् । कलेज जीवन सकिएपछि उनले अभिनयमा पाइला चालेका थिए । सुरुवाती दिनमा नाटकहरूमा अभिनय गर्दै आएका उनले सन् १९८० मा पहिलो पटक फिल्ममा अभिनयको मौका पाएका थिए । हलिउड क्षेत्रमा ४ दशक बिताइसकेका उनी आजका दिनमा पनि अभिनयमा सक्रिय छन् । सन् १९९३९४ मा प्रदर्शन भएका फिलाडेल्फिया र फरेस्ट गम्प फिल्मबाट उत्कृट अभिनेतामा एकेडेमी अवार्ड जितेका उनले थुप्रै सफल चलचित्रमा अभिनय गरेका छन् । सन् २०२३ मा उनले अभिनय गरेको एस्टेरोइड सिटी फिल्म प्रदर्शन भएको थियो ।
कमेडी गीतका गम्भीर सर्जक,"(विराटनगर) दुई दशकअघि गायक प्रकाश ओझाका कमेडी गीत हिट थिए । गीतसँगै उनको लोकप्रियता पनि बढ्दो थियो । तर, दर्शकले रुचाएका ओझाका अधिकांश गीतका सर्जक डम्बर बिकेल भने सधैं लो प्रोफाइल मा रहे । खासमा गीतकारहरू सधैं पर्दा पछाडि नै हुन्छन्, सर्जक डम्बरले सुनाए, गीतकारहरू पर्दा पछाडिका हिरो हुन् । उनी भत्काइदिन्छु बाख्राको खोर पनि, ए बाउ भात खान आऊ, ए मेरी तीते करेली, तालुमा आलु फलेन जस्ता दर्जनौं चर्चित कमेडी गीतका सर्जक हुन् । प्रकाश ओझाले गाएका प्रायः सबै हँसाउने गीत मेरै सिर्जना हुन्, डम्बरले भने, एक समय कमेडी गीत निकै चलनचल्तीमा थिए । तर, अहिले समय फेरियो । डम्बरको पहिलो गीत हो, ए है मेरी तीते करेली । २०५९ मा रेकर्ड भएको यो गीत दर्शकले साह्रै रुचाए । त्यसपछि लगत्तै लेखे, भत्काइदिन्छु बाख्राको खोर पनि । त्यो पनि उस्तै चल्यो । ए बाउ भात खान आऊ ले त तहल्का नै पिट्यो । ए है मेरी तीते करेली प्रयोगवादी गीत भएको उनको भनाइ छ । चलनचल्तीको गीतभन्दा त्यो फरक धारमा लेखिएको थियो । सर्जकहरूले फूल, जून, तारा, सुनचाँदीजस्ता बिम्ब प्रयोग गरेर बढीजसो गीत सिर्जना गर्छन् । तर, डम्बरले चाहिँ आफ्नी प्रेमिकालाई करेलासँग दाँजेर गीत लेखेका थिए । विभिन्न खालका तरकारीलाई बिम्ब बनाएर लेखिएको गीत त्यो समयमा धेरै रुचाइयो । परम्परागतभन्दा फरक शैलीका कारण त्यो गीत धेरैको मुखैमा झुन्डिएको थियो, डम्बरको अनुभव छ, कुनै पनि काम फरक ढंगले गर्दा चर्चा हुने पक्का छ । गीतहरू निरन्तर हिट हुँदै गए । गायक ओझाले नेम फेम दुवै आर्जन गरे । सर्जक डम्बरलाई भने त्यो बेला हत्तपत्त कसैले चिनेनन् । गीतकारहरूलाई दर्शकले हत्तपत्त चिन्दैनन्, डम्बर गुनासो गर्छन्, पहिला त गायकलाई चिन्छन् । त्यसपछि संगीतकार, बल्ल गीतकारको पालो आउँछ । खासमा डम्बर सुरुआती दिनमा चुट्किला लेख्थे । २०४० को दशकको अन्त्यतिर उनले लेखेका चुट्किला काठमाडौंको भुँडीपुराण प्रकाशनमा छापिन्थ्यो । त्यसपछि कविता पनि लेख्न थाले । २०५२ सालतिर अरुण भन्ने पत्रिकामा पहिलो पटक मेरो प्यारो झुपडी शीर्षकको कविता प्रकाशित नै भयो । कविताप्रति आम मान्छेको चासो देखेनन् । अन्ततः उनले विधा फेरे । कविताबाट हानिए, गीत लेखनतिर ।गीत सबैले बुझ्छन् अनि सुन्छन् जस्तो लाग्यो, उनले सुनाए, कविता कम बुझ्ने, पढ्ने विधा रहेछ । कविता छाडेर गीत लेख्न थालें । उनले गीत पनि हास्यरसमै लेखे । त्यो बेला कमेडी गीतप्रति श्रोता, दर्शकको झुकाव अत्यधिक थियो, उनी थप्छन्, अहिले जस्तो हाँस्ने हँसाउने माध्यमहरू धेरै नभएर होला मेरा गीत सुनेर धेरै मान्छे हाँस्न थाले । गीतसंगीतलाई आधार बनाएर बालबालिका तथा महिलालाई हिंसा गरेको आरोप लागेपछि प्रकाश लामो समय फरार रहे । त्यसपछि प्रकाशडम्बरको जोडी छुट्यो । मानव बेचबिखन तथा ओसारपसार मुद्दामा प्रकाश हाल जेलमा छन् । प्रकाशसँगको गीतसंगीत दोस्ती छुटेपछि डम्बरले पुरानो शैलीको गीत लेखन छाडे । उनी अहिले आधुनिक र युवा लक्षित गीत लेख्छन् । हुन त कमेडी गीत लेख्दालेख्दै उनले अन्य शैलीको गीत पनि नलेखेका हैनन् । त्यही बेला चर्चित गायक फत्तेमानको स्वरमा उहिले उहिले धेरै पहिले के के गरें मैले र ज्ञानु राणाको स्वरमा यो मनभित्र तिम्रै चित्र बोलको गीत रेकर्ड गराएका थिए । दाइको ससुराली फिल्ममा कुखुरी काँ बोल को शीर्ष गीत पनि उनकै सिर्जना हो । रामकृष्ण ढकाल, अञ्जु पन्त, मेलिना राईजस्ता चर्चित हस्तीको स्वरमा उनले धेरै गीत रेकर्ड गराइसकेका छन् । उनले पछिल्लो समय भने राजु सिंहको संगीतमा आधुनिक शैलीको गीत रेकर्ड गराएका छन् । ३ सयभन्दा बढी गीतका सर्जक डम्बरको पछिल्लो गीत पानी पर्यो पानी पर्यो छाता छैन है हो । मेलिना राई र रिवाज शिवाकोटीले गाएको यो गीत युवामाझ चर्चित छ । डम्बर २०५८ मा पहिलो पटक काठमाडौं आएका थिए । संगीतकार आलोक श्रीलाई भेट्ने उत्कट चाहना पूरा गरेर उनी मोरङ फर्किए । २०६७ सालमा परिवारसहित काठमाडौं आए, गीत सिर्जना र अध्ययनलाई सँगै लैजाने योजनाका साथ । काठमाडौंमा दुईटा शिक्षण संस्थामा अध्यापनरत उनी विद्यावारिधि पनि गर्दै छन् । काठमाडौंको बसाइले चिनिएका गायकसंगीतकार र गीत सर्जकहरूसँग उनको सम्बन्ध थप बढाएको छ । जसले गीत लेखनमा थप सहजता थपेको उनको भनाइ छ । डम्बर मूलतः आत्मसन्तुष्टिका लागि गीत लेख्ने बताउँछन् । उनलाई एउटा गीत सिर्जना गरेपछि संसारको सबैभन्दा ठूलो खुसी प्राप्त भएझैं हुन्छ । थप्छन्, गीत मेरा लागि संसारकै ठूलो खुसीको स्रोत हो । यसले जति खुसी मलाई अरू केही कुराले पनि दिन सक्दैन । नेपालमा गीत लेखेरै गुजारा गर्न कठिन छ । अपवादबाहेक धेरैजसो गीतकार अन्य पेसाबाट जीविका चलाइरहेका छन् । साहित्य सिर्जनालाई आम्दानीको स्रोत बनाइनु हुन्न, उनको दाबी छ, यो त समाज रूपान्तरणका लागि सानो प्रयत्न गर्ने माध्यम हो । सर्जकको सिर्जनालाई मूल्यसँग दाँज्नै मिल्दैन । पाठ्यक्रम विकास केन्द्रले डम्बरको सिर्जनालाई कक्षा १ को कक्षागत गीतका रूपमा समाविष्ट गरेको छ । कक्षा ३, ४, ५ र ६ को नेपाली किताबमा उनको कविता पढ्न सकिन्छ । कक्षा ३, ४ र ५ को अंग्रेजी किताबमा पनि उनका अंग्रेजी कविता समावेश छन् ।"
दुई सातामा थपियो साढे चार लाख हेक्टरमा रोपाइँ,"(काठमाडौं)मनसुन सक्रिय भएसँगै धान रोपाइँ हुने क्षेत्रफल बढेको छ । दुई साता अवधिमा मुलुकभर ५ लाख ९५ हजार १ सय २९ हेक्टरमा रोपाइँ भएको छ । यो कुल धान रोपाइँ हुने क्षेत्रफलको ४२६ प्रतिशत हो । मुलुकभर १३ लाख ९८ हजार २ सय अर्थात् ७३७३ हेक्टरमा धान रोपाइँ हुन्छ । मनसुन सक्रिय भएपछि रोपाइँको तथ्यांक उत्साहजनक रूपमा बढेको कृषि तथा पशुपन्छी विकास मन्त्रालयले जनाएको छ । असार पहिलो दुई साता धान रोपाइँ सन्तोषजनक थिएन । असार १२ सम्म ९८ प्रतिशत अर्थात् १ लाख ३६ हजार ४ सय ११ हेक्टरमा मात्रै रोपाइँ भएको थियो । त्यसबीचमा मनसुन सक्रिय भयो । रोपाइँ गर्न धेरैजसो ठाउँमा पानीको समस्या भएन । त्यही कारण रोपाइँ पनि उत्साहजनक छ । असार २३ सम्म रोपाइँ भएको क्षेत्रफल बढेर ४२६ प्रतिशत (५ लाख ९५ हजार १ सय २९ हेक्टर) पुगेको मन्त्रालयका प्रवक्ता हरिबहादुर केसीले जनाए । रोपाइँको तथ्यांक हेर्दा सामान्य छ, पानी पर्यो, रोपाइँ पनि भएकै छ । पानीकै कारण रोपाइँमा ढिलाइ भइसकेको छैन, मन्त्रालयका प्रवक्ता हरिबहादुर केसीले भने, असार १२ सम्म १ लाख ३६ हजार ४ सय ११ हेक्टरमा रोपाइँ भयो । असार २३ सम्म आइपुग्दा रोपाइँ थप बढेर साढे ४ लाख हेक्टरबाट बढेर ५ लाख ९५ हजार १ सय २९ हेक्टरमा पुगेको छ । पर्याप्त सिँचाइ अभावले धान रोपाइँ गर्न मनसुन कुर्नुपर्छ । पानी परेपछि बल्ल असारेबाली सुरु हुन्छ । त्यही कारण असार दोस्रो सातासम्म रोपाइँ सुस्त थियो । पानी अभावकै कारण रोपाइँ ढिलाइ भएको कृषि विभागका महानिर्देशक नरहरिप्रसाद घिमिरेले बताएका थिए । उनका अनुसार दोस्रो सातासम्म नेपालको पूर्वी क्षेत्रमा मात्रै रोपाइँ भएको थियो । अहिले भने रोपाइँ भएको क्षेत्रफल बढेको छ ।सबैभन्दा बढी सुदूरपश्चिममा ८६ प्रतिशत (१ लाख ५० हजार ६२ हेक्टरमा) रोपाइँ भएको मन्त्रालयले जनाएको छ । यहाँ १ लाख ७४ हजार ५ सय ७६ हेक्टरमा धान रोपाइँ हुन्छ । दोस्रोमा गण्डकीमा ४९७ प्रतिशत (४७ हजार ७ सय ३३ हेक्टर) मा रोपाइँ भएको छ । गण्डकीमा ९६ हजार ५३ हेक्टरमा रोपाइँ हुन्छ । कर्णालीमा ४७५ प्रतिशत (१९ हजार ९ सय ४ हेक्टर) मा रोपाइँ भएको छ । यस क्षेत्रमा ४१ हजार ९ सय ४ हेक्टरमा रोपाइँ हुन्छ । लुम्बिनीमा भने ४४४ प्रतिशत (१ लाख ३८ हजार ३ सय ६४ हेक्टर) मा रोपाइँ भएको छ । लुम्बिनीमा ३ लाख ११ हजार ६ सय ४३ हेक्टरमा रोपाइँ हुन्छ । वाग्मतीमा ४०२ प्रतिशत (४६ हजार ४४ हेक्टर) मा रोपाइँ भएको छ । यहाँ १ लाख १४ हजार ५ सय ६१ हेक्टरमा रोपाइँ हुन्छ । यीबाहेक मुख्य धान उत्पादन हुने मधेशमा भने २५५ प्रतिशत मात्रै रोपाइँ भएको छ । यहाँ ३ लाख ८३ हजार १ सय ५० हेक्टरमा रोपाइँ हुन्छ । तर असार २३ सम्म ९७ हजार ८ सय ५१ हेक्टरमा मात्रै रोपाइँ भएको छ । मन्त्रालयका अनुसार कोशीमा ३४४ प्रतिशत (९५ हजार १ सय ७० हेक्टरमा) रोपाइँ भएको छ । यहाँ २ लाख ७६ हजार ३ सय ८६ हेक्टरमा रोपाइँ हुन्छ । बढी धान खेती हुने मधेशमा समयमै रोपाइँ नहुँदा यसले उत्पादनमा पनि प्रत्यक्ष प्रभाव पार्छ । यहाँ सिँचाइ अभावका कारण रोपाइँ कम भएको हो । तर सरकारले सिँचाइ सुविधा बर्सेनि बढेको दाबी गर्दै आएको छ । संघीय आयोजनाबाट ०८० मसान्तसम्म १५ लाख ५५ हजार ५ सय ८ हेक्टर जमिनमा सिँचाइ पुगेको थियो । चालु आर्थिक वर्षको फागुनसम्म सतहतर्फ ६२० हेक्टर, लिफ्टतर्फ २७० हेक्टर, भूमिगततर्फ ७०० हेक्टर र जलशायतर्फ ५० हेक्टर गरी थप १६४० हेक्टर जमिनमा सिँचाइ पुगेको छ, आर्थिक सर्वेक्षण ०८०८१ मा भनिएको छ, योसमेत गरी हालसम्म १५ लाख ५७ हजार १ सय हेक्टर जमिनमा सिँचाइ पुगेको छ । सिँचाइ सुविधा पुगेका क्षेत्रमध्ये ६५७ प्रतिशतमा तह सिँचाइ र ३४१ प्रतिशतमा भूमिगत सिँचाइ छ । सरकारी तथ्यांकले सिँचाइको सुविधा बढेको दाबी गरे पनि किसानले अनुभूति गर्न सकेका छैनन्, जसले गर्दा मधेशमा समयमै रोपाइँ हुन सकेन । जल तथा मौसम विज्ञान विभागले सोमबारदेखि मनसुन केही दिन क्रमशः निष्क्रिय हुँदै जाने र मुलुकका अधिकांश भूभागमा वर्षा कम हुने पूर्वानुमान गरेको छ । न्यूनचापीय रेखा क्रमिक रूपमा दक्षिणतर्फ सर्दै जाने भएकाले मुलुकमा मनसुनको सक्रियतामा कमी आई वर्षा कम हुने जनाएको छ । यसले पनि रोपाइँमा थप प्रभाव पार्न सक्ने जानकार बताउँछन् । पहाडी क्षेत्रमा धान रोपाइँका लागि पानी पुगेकै छ । अब मधेशमा पानी चाहिएको छ । मधेशमा पानी कति पर्छ भन्ने छ, पानी पर्यो भने रोपाइँ राम्रै हुन्छ, प्रवक्ता केसीले भने । रोपाइँ कम हुँदा उत्पादन स्वतः घट्छ । फलस्वरूप आयातमै निर्भर हुनुपर्ने बाध्यता छ । आर्थिक वर्ष ०८०८१ मा ५७ लाख २४ हजार २ सय ३४ टन धान उत्पादन भएको भन्सार विभागको तथ्यांक छ । यो परिमाण गत आर्थिक वर्षको तुलनामा ४३३ प्रतिशतले बढी हो । धान उत्पादन बढे पनि चालु आर्थिक वर्षको ११ महिनामा ८८ करोडको २१ लाख ७ हजार किलो धानको बीउ, ११ अर्ब ५५ करोडको ३० करोड ५३ लाख १० हजार किलो धान र ८ अर्ब ६९ करोडको ८ करोड २७ लाख ६९ हजार किलो चामल आयात भएको छ ।"
हेलिकोप्टर पाइलट भन्छन् नलिञ्चोक असुरक्षित,"व्यावसायिक रूपमा हेलिपोर्ट सञ्चालन गरिएको हो भने धेरै संख्यामा हेली ट्राफिक हुन्छ । विमान अवतरण गरेपछि इन्जिन बन्द गर्ने, पाइलटले प्राविधिक लग लेख्ने र उडान पोस्ट गर्ने काममा कम्तीमा १५२० मिनेट लाग्छ । त्यही पाइलटले अर्को उडान गर्नुपर्ने भए थप समय आवश्यक पर्छ । यस्तो परिस्थितिमा हेलिकोप्टरलाई होभर गर्नुपर्ने, मार्सलर चाहिने र सुरक्षित उडान तथा अवतरण, अनुगमन, व्यवस्थापनका लागि एयर ट्राफिक कन्ट्रोलर (एटीसी) चाहिने भएकाले कन्ट्रोल टावर स्थापना गर्नुपर्छ, ज्ञापनपत्रमा भनिएको छ । प्राधिकरणले उक्त हेलिपोर्टमा अवतरण र उडान हुन चारवटा बिन्दु (फाटो, फाइनल एप्रोच, टेकअफ प्वाइन्ट) तोकेको छ । तर फाटो बिन्दुमा हेलिपोर्टको सुरक्षा पर्खाल र लगत्तै निजी घरले अवरोध गरेकाले जहाज निस्किने र पस्ने ती फाटो बिन्दु कम्तीमा ७० देखि १ सय मिटरसम्म अवरोधविहीन हुनुपर्नेमा पाइलटहरूको जोड छ । प्राधिकरणले ३३ रोपनीमध्ये २६ रोपनी क्षेत्रफलमा हेलिकोप्टरका लागि पार्किङ क्षेत्र बनाएको छ । तर यसलाई पाइलटहरूले निकै सानो भनेका छन् । हेलिकोप्टर पस्ने र निस्किने बिन्दुबाट पार्किङ क्षेत्रसम्म पुग्न ज्यादै कम ठाउँ छ । साँघुरो क्षेत्रमा हेलिकोप्टर घुमाउन, अवतरण गराउन जोखिम छ, उनीहरूले लेखेका छन् । त्रिभुवन अन्तर्राष्ट्रिय विमानस्थलमा जस्तो आयल निगमको डिपो नभएकाले इन्धन भर्न पनि असहज भएको उनीहरूको भनाइ छ । निगमले अहिले ट्यांकरबाट हवाई इन्धन हेलिपोर्टसम्म लैजाने गरेको छ । वायुयान कम्पनीले निगमबाट इन्धन किनेर त्यहाँ ट्यांकीमा भण्डारण गर्न थालेका छन् । तर इन्धनको सहजता नभएकाले उडान प्रभावकारितामा असर परेको उनीहरूले ज्ञापनमा उल्लेख गरेका छन् । त्यहाँ आपत्कालीन अवस्थामा आवश्यक अग्नि नियन्त्रणसम्बन्धी फायर स्टेसन, मेडिकल, एम्बुलेन्सलगायत सहायता नभएको र तिनको अपरिहार्यमा पाइलटहरूको जोड छ । उडानमा रहेको हेलीले कुनै प्राविधिक समस्या सामना गर्नुपरे मर्मतका लागि पर्याप्त क्षेत्रफल नभएको लगायत चुनौतीका कारण नलिञ्चोक हेलिपोर्टबाट सुरक्षित उडान गर्न सम्भावना छैन, ज्ञापनमा भनिएको छ, तसर्थ यहाँ उल्लेख गरिएका खतरा न्यूनीकरण र कार्यान्वयन नभएसम्म असुरक्षित नलिञ्चोकको सट्टा त्रिभुवन अन्तर्राष्ट्रिय विमानस्थलबाट सबै व्यावसायिक तथा उद्धार उडान सञ्चालन गर्न अनुरोध गर्दछौं ।"
उद्योग वाणिज्य महासंघ अध्यक्ष फेरि प्रत्यक्ष निर्वाचनबाट,"(काठमाडौं)नेपाल उद्योग वाणिज्य महासंघमा अध्यक्ष प्रत्यक्ष निर्वाचनबाटै हुने गरी कार्यसमितिबाट विधान पारित भएको छ । सोमबार बसेको महासंघ कार्यसमितिको बैठकले प्रत्यक्ष निर्वाचनबाट अध्यक्षको छनोट, दुई जना वरिष्ठ उपाध्यक्ष, चार जना उपाध्यक्ष र त्यसमा एक जना महिला अनिवार्यलगायत व्यवस्थासहितको संशोधित विधान सर्वसम्मत पारित गरेको हो । यसअघिको विधानमा महासंघका वरिष्ठ उपाध्यक्ष स्वतः अध्यक्ष हुने प्रावधान थियो । महासंघमा प्रायः रहेका अध्यक्षको कार्यकालमा प्रत्यक्ष निर्वाचनबाट अध्यक्षको प्रस्ताव भए पनि सदस्यहरूबीच विवादका कारण पारित हुन सकेको थिएन । यस पटक भने सर्वसम्मत महासंघको विधान पारित भएको नेपाल उद्योग वाणिज्य महासंघका अध्यक्ष चन्द्रप्रसाद ढकालले बताए । कुनै विवाद भएन, सर्वसम्मत विधान पारित भएको छ, उनले भने, सर्वसम्मत भएको यो निर्णयले निकै राम्रो सन्देश प्रवाह भएको छ ।कार्यसमिति बैठकबाट सर्वसम्मत पारित भएको विधान महासंघको साधारणसभाबाट पारित भएपछि मात्र कार्यान्वयनमा आउनेछ । यसका लागि महासंघले आगामी मंसिरमा विशेष साधारणसभा गर्ने निर्णय पनि गरेको छ । विशेष साधारणसभाका लागि मिति नतोकिए पनि आउँदो मंसिरभित्रै गर्ने निर्णय महासंघले गरेको हो । विशेष साधारणसभाबाट संशोधित विधान पारित भएपछि पनि आगामी दुई कार्यकाल अहिलेको जस्तै वरिष्ठ उपाध्यक्षकै निर्वाचन हुने र त्यसपछि मात्र अध्यक्ष प्रत्यक्ष निर्वाचनबाट चुनिने व्यवस्था गरिएको महासंघका अध्यक्ष ढकालले जानकारी दिए । यो प्रावधान हालका वरिष्ठ उपाध्यक्ष स्वतः अध्यक्ष भएपछिको अर्को एक कार्यकालपछि मात्र लागू हुन्छ, उनले भने, संशोधित नयाँ विधानमा वरिष्ठ उपाध्यक्ष दुई जनाको व्यवस्था गरिएको छ भने उपाध्यक्ष चारजना बनाइएको छ । चार उपाध्यक्षमध्ये एक जना महिला अनिवार्य छ । प्रत्यक्ष निर्वाचनबाट अध्यक्ष चयन दुई कार्यकालपछि भए पनि बाँकी एसोसिएट्स र वस्तुगततर्फबाट महिलाको प्रतिनिधित्व सम्बन्धमा भएको व्यवस्था आउँदो निर्वाचनबाटै लागू हुने पनि महासंघले जनाएको छ । एकातिर उपाध्यक्षमा एकसहित विभिन्न पदमा महिला प्रतिनिधित्व हुनैपर्ने नयाँ व्यवस्थाको सुरुवात गरेका छौं, ढकालले भने, अध्यक्ष प्रत्यक्ष निर्वाचित हुने प्रावधानले सक्षम व्यक्ति नेतृत्वमा आउन सहयोग पुग्ने भएको छ ।महासंघमा हाल एक जना वरिष्ठ उपाध्यक्ष र तीन जना उपाध्यक्षको पद थियो । संशोधित विधानमा जिल्ला नगरको तर्फबाट एक जना र वस्तुगत तथा एसोसिएट्सको तर्फबाट एक जना गरी दुई जना वरिष्ठ उपाध्यक्ष हुनेछन् । यस्तै, महासंघमा एक जना उपाध्यक्षको पद पनि थपेर चार जना बनाइएको छ । जसअनुसार एक जना महिला उपाध्यक्ष अनिवार्य हो । हाल महासंघको उपाध्यक्षमा महिला कोटा थिएन । बहालवाला तीन जना उपाध्यक्षमध्ये ज्वत्सोना श्रेष्ठ महिला भए पनि उनी प्रतिस्पर्धाबाटै आएकी हुन् ।यस्तै, महासंघले थप विषयहरू पनि केही संशोधन गरेको छ । जसअनुसार वस्तुगतको १४ जनामध्ये सदस्यमध्ये एक जना महिला अनिवार्य, एसोसिएट्सको १९ जना सदस्यमध्ये २ जना महिला अनिवार्यलगायत व्यवस्था गरिएको अध्यक्ष ढकालले जानकारी दिए । विशेष साधारणसभाबाट सर्वसम्मत पारित भएकाले साधारणसभाबाट नहुने सम्भावना हुँदैन, अध्यक्ष ढकालले भने, किनकि यसमा कार्यसमिति नै बढी उत्तरदायी हुन्छ । यसकारण साधारणसभाले पारित नगर्ने भन्ने प्रश्नै आउँदैन ।महासंघले यसअघि पनि यसै विधान संशोधनको प्रयास गरेको थियो । विभिन्न कार्यदल एवं समितिहरू गठन गरी काम गरिएको भए पनि सहमति हुन सकेको थिएन, अध्यक्ष ढकालले थपे, मैले निर्वाचनकै समयमा विधान संशोधन गर्दै अध्यक्ष पद प्रत्यक्ष निर्वाचित गर्ने वाचा गरेको थिएँ । अहिले त्यही वाचाले मूर्त रूप पाएको हो । यसअघि पूर्वअध्यक्ष चण्डीराज ढकाल र कुशकुमार जोशीको संयोजकत्वमा छुट्टाछुट्टै विधान संशोधन समिति बनाएर प्रत्यक्ष निर्वाचनबाट अध्यक्ष चयन गर्ने प्रक्रिया प्रस्ताव भए पनि पारित हुन सकेको थिएन । महासंघको अध्यक्ष सुरुदेखि नै प्रत्यक्ष निर्वाचनबाट चुनिँदै आए पनि विशेष साधारणसभामार्फत ०७३ सालमा विधान संशोधन गरेर वरिष्ठ उपाध्यक्षको निर्वाचन गर्ने र वरिष्ठ उपाध्यक्ष स्वतः अध्यक्ष हुने व्यवस्था सुरु गरिएको हो । यो व्यवस्थाअनुसार हालसम्म पूर्वअध्यक्षद्वय भवानी राणा र शेखर गोल्छा अध्यक्ष भइसकेका छन् भने ढकाल बहालवाला छन् । महासंघको दाबीअनुसार मंसिरमा विशेष साधारणसभा हुने र त्यसबाट संशोधित विधान पारित भएमा पाँच कार्यकालपछि पुरानै व्यवस्था (प्रत्यक्ष निर्वाचन) मार्फत अध्यक्ष चयन हुनेछ ।"
सञ्चित कोष रित्तिँदा लुम्बिनीको २ अर्ब भुक्तानी बाँकी,"(बुटवल)सञ्चित कोषमा रकम सकिएपछि लुम्बिनी प्रदेश सरकारले काम सकिइसक्दा पनि असार अन्तिममा आएर ठूला योजनाको भुक्तानी रोकेको छ । असार २२ पछि भुक्तानी रोकिँदा सयौं निर्माण व्यवसायी समस्यामा परेका छन् । चालु आर्थिक वर्षमा भुक्तानी गर्न नसकेपछि प्रदेश सरकारलाई आगामी वर्ष कम्तीमा दुई अर्ब भुक्तानी दायित्व थपिएको छ । संघीय सरकारले समानीकरण अनुदान नदिएको र प्रदेशको आन्तरिक राजस्व लक्ष्यअनुसार संकलन हुन नसकेपछि सरकारको सञ्चित कोष रित्तिएको हो । सोमबार सरकारको सञ्चित कोषमा ३० करोड रुपैयाँ मात्र बाँकी छ ।लुम्बिनी सरकारले चालु आर्थिक वर्षमा लागि ४० अर्ब ४७ करोड रुपैयाँको बजेट ल्याएको थियो । वित्तीय समानीकरण अनुदानतर्फ छुट्याएको ८ अर्ब १४ करोड ८३ लाखमध्ये संघीय सरकारले ६ अर्ब ३ करोड ८७ लाख मात्र उपलब्ध गराएको छ । संघले दुई अर्ब कम दिएपछि प्रदेश सरकारले लक्ष्यअनुसारको आन्तरिक राजस्व संकलन गर्न नसकेपछि प्रदेश सञ्चित कोषमा रकम सकिएको हो । प्रदेश सरकारले चालु आर्थिक वर्षका लागि आन्तरिक राजस्वतर्फ ४ अर्ब ७३ करोड ५१ लाख संकलन गर्ने लक्ष्य राखेको थियो । तर सोमबार दिउँसोसम्म ३४ दशमलव ३३ प्रतिशत अर्थात् १ अर्ब ६२ करोड ५४ लाख रुपैयाँ मात्र संकलन भएको छ । लुम्बिनी सरकारले चालु वर्षका लागि आन्तरिक आयतर्फ सबैभन्दा बढी राजस्व वन क्षेत्रबाट १ अर्ब ८० करोड संकलन गर्ने लक्ष्य राखेकामा सोमबारसम्म ८ दशमलव ६४ प्रतिशत अर्थात् १५ करोड ५४ लाख ८२ हजार रुपैयाँ मात्र संकलन गरेको छ । त्यस्तै बजेटको आकार बढाउने उद्देश्यले चालु वर्ष कानुनबिनै १ अर्ब २५ करोड आन्तरिक ऋण संकलन गर्ने लक्ष्य राखेको थियो । त्यसको उपलब्धि शून्य छ । आन्तरिक ऋण संकलन गर्ने कानुन नै नभएकाले आगामी वर्षको बजेट शीर्षकबाट हटाइएको मन्त्रालयका उपसचिव पाण्डेले जनाए । सञ्चित कोषमै रकम सकिएपछि लुम्बिनी प्रदेशको आर्थिक मामिला तथा योजना मन्त्रालयले शुक्रबार १२ वटै जिल्लाका ठूला योजनाको भुक्तानी दिन बाँकी विवरण मागेको थियो । सडक, सिँचाइ, भवन निर्माणसहित अन्य शीर्षकका योजनामा दुई अर्बभन्दा बढी भुक्तानीका लागि नपुगेको आर्थिक मामिला मन्त्रालयका उपसचिव महेश पाण्डेले बताए । भौतिक पूर्वाधार विकास मन्त्रालयको सडकतर्फको सबैभन्दा बढी भुक्तानी गर्न बाँकी छ । सडक पूर्वाधारतर्फ काम सम्पन्न भएर ७५ करोडभन्दा बढी भुक्तानी हुन नसक्ने भएको छ । काम सम्पन्न भएर भुक्तानी हुन बाँकीमा सिँचाइतर्फ ३९ करोड, सहरी विकासतर्फ २० करोडभन्दा बढी रहेको पाण्डेले जनाए । समानीकरणतर्फको २ अर्ब रकम आउँछ नै भन्ने थियो, अन्तिम समयमा आएर संघीय सरकारले स्थानीय तहलाई उपलब्ध गरायो, प्रदेशलाई दिएन, उनले भने, त्यो भएपछि प्रदेश सरकारको राजस्व पनि लक्ष्यअनुसार उठ्न नसकेको अवस्थामा झन्डै २ अर्ब रकम अपुग भएको हो । अब रकम नआउने निश्चित भएकाले अर्को वर्षका लागि दायित्व सार्ने गरी मातहतका सबै कार्यालयलाई निर्देशन गरिएको उनको भनाइ छ । पूर्वाधार कार्यालय रूपन्देहीमा मात्र काम सम्पन्न भएर बिल पनि तयार भएर भुक्तानी आदेश लिन मात्र बाँकी रहेका ५१ योजनाको भुक्तानी रोकिएको छ । त्यसको रकम १७ करोडभन्दा बढी रहेको पूर्वाधार कार्यालयका प्रमुख लालु गिरीले बताए । शनिबारदेखि नै कार्यालय सुनसान छ, बिल तयार भएर भुक्तानी आदेश माग्ने बेला भुक्तानी रोक्नू भन्ने पत्र आएपछि संकट आइलाग्यो, उनले भने । पूर्वाधार विकास कार्यालय गुल्मीको भुक्तानीका लागि बिल पेस भएको ९ करोड रकम निकासा रोकिएको छ ।"
बैंकको ब्याजदर घटे पनि कर्जाको माग बढेन : गभर्नर अधिकारी,"काठमाडौं (कास) नेपाल राष्ट्र बैंकका गभर्नर महाप्रसाद अधिकारीले बैंकको ब्याजदर घटे पनि कर्जाको माग बढ्न नसकेको बताएका छन् । सोमबार प्रतिनिधि सभा अन्तर्गतको अर्थ समितिमा बोल्दै गभर्नर अधिकारीले यस्तो बताएका हुन् । उनले पछिल्लो समय बैंकको ब्याजदर घट्दा पनि कर्जाको माग न्यून भएको उल्लेख गरे ।बैंकहरूमा कर्जाको ब्याजदर घटिरहँदा पनि कर्जाको ठोस डिमाण्ड छैन । माग कतै छ भने पनि उत्पादित क्षेत्रहरूमा कमै छ । अहिले अर्थतन्त्रमा रहेको एक खालको चुनौतीकाबीच मौद्रिक नीति बनाउन बसेका छौं, गभर्नर अधिकारीले भने, कसिलो मौद्रिक नीतिलाई लचिलो मौद्रिक नीति बनाइसकेका छौं । दक्षिण एशियामा नेपालको पोलिसी रेट कम छ । पाकिस्तानको २० प्रतिशत हुँदा हाम्रो ५५ प्रतिशत छ ।गभर्नर अधिकारीले अर्थतन्त्रमा शिथिलता रहेको भन्दै रिकभरी को लागि सबैको समन्वय आवश्यक रहेको भन्दै दक्षिण एसियामा नेपालको पोलिसी रेट कम रहेको पनि बताए । अर्थतन्त्रमा संरचनागत समस्या चिर्न अर्थसमितिले पनि भूमिका रहने उनले उल्लेख गरे ।अर्थतन्त्रमा शिथिलता छ । त्यसको लागि सबैको समन्वय आवश्यक छ । अर्थतन्त्रमा संरचनागत समस्याहरू छन् । तिनीहरूलाई चिर्नु छ । राष्ट्र बैंकले ब्याजदर निर्धारण गर्न बजारलाई छाडेको छ । बजारमा तरलताको अवस्थाले ब्याजदर निर्धारण गर्छ । बजारलाई उद्योगी र व्यापारी वा राष्ट्र बैंकले स्वीकार गर्नुपर्छ । राष्ट्र बैंकले गुणस्तर कर्जा बढाउनु छ । पैसा दिने हो भने लिने मान्छे जति पनि पाइन्छ । उत्पादनमुलक क्षेत्रमा कर्जा प्रवाह गरेर रोजगारी सिर्जना गर्ने कर्जा बढाउनु छ उनले भने ।अर्थ मन्त्रालयका सचिव मधुकुमार मरासिनीले आगामी आर्थिक वर्ष २०८१०८२ को बजेटमार्फत ६ प्रतिशतको आर्थिक वृद्धि हासिल गर्ने लक्ष्य राखेको बताए । उनले बजेटमा उल्लेखित नीति तथा कार्यक्रम कार्यान्वयनमा सहयोग पुग्नेगरी मौद्रिक नीति आउनुपर्ने धारणा राखे । ६ प्रतिशतको आर्थिक वृद्धि र ५५ प्रतिशतको मुद्रास्फिती कायम गर्नेगरी मौद्रिक नीति आउने विश्वास पनि उनले व्यक्त गरे ।सरकारले लिएको ६ प्रतिशतको आर्थिक वृद्धि हुने सबैले स्वीकार गरेकाले मौद्रिक नीतिले आर्थिक वृद्धिको सरकारी लक्ष्य हासिल गर्न प्लेइङ फिल्ड तयार पारिदिनुपर्ने उनको धारणा थियो ।"
अर्थ संक्षेप,"सीजीको वासर एन्ड ड्रायर वासिङ मेसिनकाठमाडौं (कास) इलेक्ट्रोनिक्स ब्रान्ड सीजीले बजारमा सीजी वास एन्ड ड्रायर वासिङ मेसिन ल्याएको छ । कम्पनीले वर्षाको मौसमलाई ध्यानमा राख्दै छिटो र सजिलै कपडा सुकाउन यो मेसिन ल्याएको जानकारी दिएको छ । कम्पनीका अनुसार उक्त मेसिनले स्पाकेयर प्रविधिको सहयोगले लुगा सफासँग धुने, कपडामा भएको कीटाणु मार्ने र सुकाउने क्षमता राख्छ । यसमा मेसिनको मोटरमा १० वर्षको वारेन्टी उपलब्ध रहेको कम्पनीको भनाइ छ । यो मेसिन सीजीको स्टोर र अनलाइनमार्फत खरिद गर्न सकिने कम्पनीले जानकारी दिएको छ । १६ र १९ सिट क्षमताको गाडी ल्याउँदै दिगो काठमाडौं (कास) विद्युतीय गाडी कम्पनीले नेपाली बजारमा आफ्नै ब्रान्डको १६ र १९ सिट क्षमताको गाडी ल्याउने भएको छ । कम्पनीले १६ सिट क्षमता भएको दिगो ईभी ५ र १९ सिट ईभी ६ नेपाली बजारमा ल्याउन लागेको हो । कम्पनीका अनुसार ईभी ५ मा एक सय किलोवाट पिकआवर दिने मोटर छ । त्यस्तै ईभी ६ मा एक सय २० किलोवाटको पिकआवर र ८६ किलोवाट आवर क्षमताको ब्याट्री उपलब्ध छ ।ग्लोबल आईएमई र नासआईटीले प्रविधिको क्षेत्रमा सहकार्य गर्ने काठमाडौं (कास) ग्लोबल आईएमई बैंक र नेपाल एसोसिएसन अफ सफ्टवेयर एन्ड आईटी सर्भिसेस (नासआईटी) बीच दिगो साझेदारीसम्बन्धी सम्झौतामा हस्ताक्षर भएको छ । सम्झौतामा बैंकका नायब प्रमुख कार्यकारी अधिकृत सुमन पोखरेल र नासआईटीका अध्यक्ष रिचन श्रेष्ठको उपस्थितिमा बैंकका प्रमुख बजार अधिकृत दिलीप पोखरेल र नासआईटीका कोषाध्यक्ष अभय पौडेलले हस्ताक्षर गरे । सरकारले आगामी आर्थिक वर्षलाई सूचना प्रविधि दशकका रूपमा मनाउने भएसँगै बैंक र नासले सूचना प्रविधिको क्षेत्रमा सहकार्य गर्ने सम्झौता गरेको जनाएको छ । यो सहकार्यअर्न्तगत बैंक र नासले अनुसन्धानलाई प्रवर्द्धन, स्टार्टअप तथा साना व्यवसायलाई समर्थन, शिक्षा र सीप विकासलाई प्रवर्द्धन गर्नेछ । सुरु भयो ॅकेवाईसी जरुरी छ काठमाडौं (कास) डिजिटल भुक्तानीमा नयाँ आयाम ल्याउने उद्देश्यले केवाईसी जरुरी छ साझा अभियानको थालनी भएको छ । चार डिजिटल भुक्तानी कम्पनी ईसेवा, खल्ती, आईएमई पे र प्रभु पेले साझा अभियान सुरुवात गरेका हुन् । देशभर सहज डिजिटल भुक्तानी र वित्तीय सेवाको पहुँच पुर्याउन यी चार कम्पनीले यो अभियान सुरु गरेको जनाएका छन् । यस अभियानले कालो धन शुद्धीकरण गर्ने, अनलाइन ठगी रोक्ने, क्रिप्टोमाइनिङ र अनलाइन बेटिङजस्ता आपराधिक क्रियाकलाप रोक्न सहयोग पुर्याउने बताइएको छ । दुई मिसेलिन स्टार पाएको रेस्टुराँको हेड सेफमा श्रेष्ठ काठमाडौं (कास) दुबईमा रहेको रेस्टुरेन्ट रो अन फोर्टिफाइभ ले दोस्रो पटक मिसेलिन स्टार पाएको छ । उक्त रेस्टुरेन्टको हेड सेफको पदमा नेपालका राहुलबाबु श्रेष्ठ छन् । श्रेष्ठले सन् २०१३ देखि विभिन्न रेस्टुरेन्टमा प्रशिक्षार्थीका रूपमा काम गर्दै आफ्नो करिअरको सुरुवात गरेका थिए । श्रेष्ठसँग लन्डन, सिंगापुर र नर्वेको रेस्टुरेन्टमा काम गरेको अनुभव रहेको जनाइएको छ ।२० प्रतिशत डाउन पेमेन्टमा सिट्रोन सी ३ काठमाडौं (कास) नेपालका लागि सिट्रोन गाडीको आधिकारिक वितरक सांग्रिला मोटर्सले २० प्रतिशत डाउन पेमेन्टमा सिट्रोन सी ३ खरिद गर्न सकिने योजना ल्याएको छ । यस योजनाअनुसार ८० प्रतिशत फाइनान्स सुविधामा ग्राहकले पेट्रोल भर्सनको सिट्रोन सी ३ खरिद गर्न सक्ने कम्पनीले जनाएको छ । ३६ लाख ५० हजार रुपैयाँ पर्ने यो गाडीलाई सुरुमा ७ लाख २० हजार रुपैयाँ भुक्तानी गर्न सकिने कम्पनीको भनाइ छ । ग्राहकले बाँकी रकम किस्ताबन्दीमा सात वर्षसम्म ईएमआईमार्फत दिन सक्नेछन् । भारतमा बनेको यो गाडीमा १२ सय सीसीको पेट्रोल इन्जिन क्षमता, ८२ पीएस पावर, ११५ एनएम टर्क दिने र १९ किलोमिटर प्रतिलिटर माइलेज दिने कम्पनीले बताएको छ ।"
फ्रान्सको उद्देश्य 'आलोचकको मुख बन्द गर्ने,"म्युनिख (रोयटर्स) युरो २०२४ को पहिलो सेमिफाइनलमा स्पेनको सामना गर्दा फ्रान्सको एउटै उद्देश्य हुनेछ, आलोचकको मुख बन्द गर्ने । यो काम सजिलो हुने छैन । किनभने स्पेन लयमा छ । आफ्नो प्रमुख खेलाडीविना पनि मजबुत देखिएको छ । केलियन एमबाप्पेले नेतृत्व गरिरिहेको प्रतिभाशाली खेलाडीको धनी फ्रान्स जर्मनी आइपुग्दा उपाधिको बलियो दाबेदार थियो । तर, टिमले अपेक्षाअनुसार खेल्न सकेको छैन । अहिलेसम्मको खराब प्रदर्शनको समर्थन र फुटबल पण्डितहरू खुबै आलोचना गरिरहेका छन् । फ्रान्स सेमिफाइनल त पुगेको छ । तर अहिलेसम्मको खेलमा ओपनप्लेसबाट एकै गोल गर्न सकेको छैन । फ्रान्स लगातार दुई विश्वकपको फाइनल पुगेको छ । त्यसमध्ये सन् २०१८ मा रुसमा च्याम्पियन रह्यो । सन् २०२२ मा कतारमा उपविजेतामै सीमित रह्यो । तर प्रशिक्षक डिडियर डेसच्याम्पको नेतृत्वमा युरोमा फ्रान्सको प्रदर्शन खासै प्रभावशाली छैन । पछिल्लो १२ वर्षमा युरोमा फ्रान्सको उत्कृष्ट नतिजा भनेको २०१६ मा घरमा उपविजेता रहनु मात्रै हो । पोर्चुगलविरुद्धको अन्तिम आठको खेल फ्रान्स बल्लतल्ल टाइब्रेकरमा विजयी हो । त्यस खेलमा पेनाल्टी शुटआउट अगाडि नै एमबाप्पे सब्स्टिच्युट भइसकेका थिए । उनलाई आफ्नो प्रोटेक्टिभमास्क मिलाउनमै समय लागिरहेको छ । तर, ठीक यही बेला डेसच्याम्पको रक्षापंक्ति भने साह्रै मजबुत देखिएको छ । पोर्चुगलविरुद्ध फ्रान्स अगाडि सफल रहेन । पछाडि रक्षापंक्तिले क्रिस्टियानो रोनाल्डो र उनका सहकर्मीहरूको आक्रमण रोकिरह्यो । एमबाप्पे अस्ट्रियाविरुद्धको खेलमा घाइते भएका हुन् । उनको नाकमा चोट लागेको थियो । एन्टोनी ग्रिजमनले पनि प्रतियोगिता लय भेट्टाउन सकिरहका छैनन् । तर, फ्रान्सेली टिमलाई यसले केही फरक पारिरहेको छैन । मिडफिल्डर युसुफ फाफोना भन्छन्, कसले हाम्रोबारे के भनिरहेको छ, व्यक्तिगत रूपमा मलाई केही मतलब छैन । मुख्य कुरा हामी सेमिफाइनल पुगेका छौं । सबैले एमबाप्पे र ग्रिजमनबारे सोधिरहेका छन् । हाम्रा लागि त सेमिफाइनल पुग्नु नै ठूलो होइन र ? त्यसैले पनि म टिममा केही पनि समस्या देख्दिनँ । तर, यी सबै कुरा स्पेनजत्तिको टिमविरुद्ध नपुग्न सक्छ । स्पेनले प्रतियोगितामा लगातार पाँच जित निकालेको छ । आक्रामक खेलको मदतमा यी पाँचै जित प्रभावशाली छन् । तर स्पेनलाई एउटा समस्या भने छ, आफ्ना प्रमुख खेलाडीविना खेल्नुपर्नेछ । मिडफिल्डर पेड्री चोटका कारण प्रतियोगिताबाट बाहिरिइसकेका छन् । जर्मनीवरुद्धको खेलमा टोनी क्रुसले उनीमाथि फाउल खेलेका थिए । यसक्रममा उनको घुँडामा चोट लागेको थियो । स्पेनले जर्मनीलाई अतिरिक्त समयको खेलमा हराएको थियो । त्यस खेलमा १६ बुकिङ देखापरेको थियो । त्यसक्रममा सेन्टर ब्याक रोबिन ले नोरमन्डलाई पहेँलो र डानी कार्भाजाललाई सिधै रातो कार्ड देखाइएको थियो । यसको अर्थ दुवैले सेमिफाइनल खेल्ने छैनन् । अब रियल म्याड्रिडका डिफेन्डर नाचोले सेन्ट्रलब्याकका रूपमा खेल्नेछन् । सँगै आयमेरिक लोपार्टे पनि हुनेछ । फुलब्याकमा जेसस नाभस आउने छन् । उनी हुन् स्पेनको स्वर्णिम पुस्ताका अहिलेसम्म खेलिरहेका एकमात्र खेलाडी । उनले सन् २०१० मा विश्वकप जिते । यसबीच २००८ र २०१२ को युरो पनि जिते । दायाँतर्फ नाभसलाई १६ वर्षीय विङ्गर लामिन यमलको साथ हुनेछ । उनी भर्खर १६ वर्षका भए । निको विलियम्स २१ वर्षका । उनीहरू दुई यस्ता खेलाडी भएर निस्केका छन्, जसले विपक्षी टिमको रक्षापंक्तिलाई टाउको दुखाउने गरेको छ । स्पेनी टिममा अनुभवी खेलाडी छन् अनि कच्चा युवा खेलाडी पनि । तर, प्रशिक्षक लुइस डे ला फुन्टेको नेतृत्वमा यी सबैबीच राम्रो मिश्रण पुगेको छ । स्पेनी खेलाडी मार्क कुकुरेला भन्छन्, फुटबल टिम खेल हो, यो एक्लै खेलिन्न । हामी फ्रान्सेली आक्रमण रोक्न सक्षम छौं ।"
फ्रान्सको प्लाटिनीदेखि जिदान र स्पेनको स्वर्णिम पुस्ता,"एमबाप्पेले जिते नेसन्स लिगतीन वर्षअघि नेसन्स लिग २०२१ को फाइनलमा फ्रान्स र स्पेन भिडेका थिए । यो नै दुई टिमबीचको पछिल्लो ठूलो खेल हो । मिलानमा भएको फाइनलमा फ्रान्स २१ ले विजयी रह्यो । यो फाइनल विवादास्पद रह्यो । स्पेनले मिकेल ओयारजबलको गोलमा अग्रता लिएको थियो ६४ औं मिनेटमा । त्यसको दुई मिनेटपछि नै करिम बेन्जेमाले बराबरी गोल फर्काए । निर्णायक गोल भने ८० औं मिनेटमा भएको थियो । तर, यो विवादास्पद रह्यो । किनभने गोलका बेला एमबाप्पे प्रस्ट अफसाइड पोजिसनमा थिए । तर भार ले त्यसविरुद्ध निर्णय दिन आवश्यक मानेन ।"

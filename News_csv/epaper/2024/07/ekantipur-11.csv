शीर्षक,विवरण
सरकारी खर्चमा बेथिति बर्खार्सँगै बग्यो पौने दुई खर्ब,"बाँकी दिनहरूको खर्चले गत वर्षको खर्चलाई उछिन्ने निश्चित भएको छ । वर्षान्तको खर्च गर्नकै लागि यस वर्ष असार १४ देखि २५ सम्म करिब ३० अर्ब रुपैयाँ थप रकमान्तर भएको स्रोतले बताएको छ । यही असार १० मा बसेको मन्त्रिपरिषद्को बैठकले रकमान्तर गर्न अनुमति दिएको थियो । उक्त निर्णय असार १४ देखि लागू भएको हो । त्यसयता २५ गते राति १२ बजेसम्म करिब ३० अर्ब हाराहारीमा रकमान्तर भएको हुन सक्छ, स्रोतले भन्यो ।कानुनले दिएको परिधिभित्र रहेर केही रकमान्तर भएको अर्थ मन्त्रालयका प्रवक्ता उत्तरकुमार खत्रीले बताए । मंगलबार राति १२ बजेदेखि सरकारी खाता बन्द भएको छ, उनले भने, खाता खुला रहँदासम्म विधिसम्वत आएका रकमान्तर भएका छन् । तर, म कार्यालय बाहिर रहेकाले ठ्याक्कै यत्ति नै रकम रकमान्तर भयो भन्न सकिने अवस्था छैन । तर, विधि मिचेर रकमान्तर भएका छैनन् ।आफैंले बनाएको नीतिनियम पालना नहुँदा पनि दण्डित हुनु नपर्ने प्रवृत्तिका कारण वित्तीय कुशासन मौलाउँदै गएकाले सरकारी खर्च प्रणालीको बेथिति नरोकिएको अर्थविद् डिल्लीराज खनालले बताए । यसमा सुधार ल्याउन प्रणालीगत सुधार गर्नॅपर्थ्यो, त्यो हुन सकेन, उनले भने, आफैंले बनाएको कानुनको पनि परिपालना नहुने, त्यस्तो अवस्थामा पनि कोही दण्डित नहुने प्रवृत्तिलाई मलजल गरिरहेको परिणाम हो । सरकारले राजस्व संकलन, खर्च प्रणाली, वित्त व्यवस्थालगायतमा सुधार गर्छॅ भने पनि व्यवहारमा विगतकै निरन्तरताका कारण समस्या ज्युँकात्युँ रहेको उनको भनाइ छ ।कानुनविपरीत काम गर्दा पनि कोही व्यक्ति र संस्था उत्तरदायी, जवाफदेही र दण्डित हुनु नपरेपछि नियमविपरीत चेक काट्ने, भुक्तानी दिने प्रवृत्तिले प्रोत्साहन पायो, खनालले थपे, समग्रमा यो वित्तीय अनुशासनको अभाव हो । यो समस्या समाधानका लागि विद्यमान कानुनमा मूर्त रूपमै उल्लेख गर्नुपर्ने उनको सुझाव छ । कर्मचारी मात्र होइन, मन्त्री पनि जवाफदेही र उत्तरदायी हुने गरी कानुनमा सच्याउनुपर्ने उनको भनाइ छ । आर्थिक कार्यविधि तथा वित्तीय उत्तरदायित्व नियमावली, २०७७ को नियम ३० मा आर्थिक वर्ष समाप्त हुनुभन्दा कम्तीमा सात दिनअगावै भुक्तानी दिई निकासा र खर्चको लेखा अद्यावधि गरी भुक्तानी निकासा बन्द गर्नॅपर्ने व्यवस्था छ । तर, उक्त व्यवस्थाविपरीत मन्त्रालयहरूले उल्लेख्य रकम खर्च गर्ने गरेको महालेखाको पछिल्लो प्रतिवेदनले औंल्याएको छ । प्रतिवेदनका अनुसार गत आर्थिक वर्षमा १४ खर्ब २१ अर्ब ३२ करोड ७० लाख कुल खर्च भएको थियो, त्यसमध्ये असारमा २ खर्ब ४५ अर्ब ६६ करोड ९१ लाख (१७२८ प्रतिशत) खर्च भएको छ । नियमावलीको व्यवस्था पालना गरी स्वीकृत कार्यक्रम तथा खर्च गर्ने कार्यतालिकाबमोजिम निर्धारित समयमा कार्यक्रम सञ्चालन गरी खर्च लेख्नुपर्ने तथा असारको तेस्रो साताभन्दा पछाडि खर्च एवं भुक्तानी गर्ने कार्यमा नियन्त्रण गर्नॅपर्ने सुझाव महालेखाको दिएको थियो । तर, सरकारले प्रतिवेदनको सुझाव पूर्णरूपमा बेवास्ता गरेको अवस्था छ । सरकारले कानुनविपरीत रकमान्तर गरेको भए त्यो ठीक नहुने संघीय संसदन्तर्गत अर्थ समितिका सभापति सन्तोष चालिसेले बताए । नियमविपरीत रकमान्तर विषयमा अर्थमन्त्री, अर्थसचिव र गभर्नरलाई बोलाएर छलफल गरेका थियौं । छलफलमा उहाँहरूले रकमान्तर नगर्ने जवाफ दिनुभएको थियो, उनले भने, अहिले ठूलो रकम रकमान्तर भएको भनी समाचारहरू आइरहेका छन् । सञ्चारमाध्यमले लेखेको समाचारलाई विश्वास गर्ने कि अर्थमन्त्री अर्थसचिवको भनाइलाई ?वास्तविकता बुझ्न आफूले अर्थसचिवसँग कुरा गर्ने प्रयास गरिरहे पनि उहाँको मोबाइल अफ रहेकाले सम्पर्क हुन नसकेको सभापति चालिसेले बताए । यदि नियमविपरीत रकमान्तर भएको रहेछ भने त्यो गल्ती हो, मुखले एउटा भन्ने, कामले अर्को गर्न पाइँदैन, उनले थपे, रकमान्तर भएको रहेछ भने मन्त्री र सचिवलाई प्रश्न गर्नेछौँ ।यस्तै, आर्थिक कार्यविधि तथा वित्तीय उत्तरदायी नियमावली ०७७ को नियम ३२ मा बजेट विनियोजन नभएको खर्च शीर्षकमा रकमान्तर गर्न नपाइने उल्लेख छ । तर गत आर्थिक वर्ष बजेट विनियोजन नभए तापनि १५ अर्ब ४९ करोड ९० लाख रकमान्तरबाट बजेट थप गरी ८ अर्ब २७ करोड ६० लाख (५३४० प्रतिशत) खर्च भएको प्रतिवेदनले औंल्याएको थियो । खर्च क्षमता र आवश्यकतामा आधारित भई आयोजना र कार्यक्रमका लागि बजेट विनियोजन गर्ने र सोबमोजिम खर्च गर्ने परिपाटीको विकास गर्न पनि सुझाव महालेखाले दिएको थियो । उक्त सुझावविपरीत यो वर्ष पनि ठूलो रकम वर्षान्तमा खर्च भएको छ ।भुक्तानी दिनुपर्ने तथा राष्ट्रिय गौरवका आयोजनाबाहेक अरु कुरामा रकमान्तर भए त्यो गलत भएको संघीय संसद्को सार्वजनिक लेखा समितिका सभापति ऋषिकेश पोखरेलले बताए । हामीसँग कुरा हुँदा र सदनमा पनि भुक्तानी दिनुपर्ने तथा राष्ट्रिय गौरवका आयोजनाबाहेक अरु कुरामा रकमान्तर गर्नु गलत हो भनिएको थियो, उनले भने, तोकिएको भन्दा बाहेक रकमान्तर भएको छ भने त्यो कानुन र संसद्को मर्यादाविपरीत हो । यसमा हामीले सूक्ष्म रूपमा हेर्छौँ । हाल अरु विषयमा केन्द्रित हुनुपरेकाले समितिले त्यो विषयमा छलफल गर्न नपाइएको सभापति पोखरेलले जानकारी दिए । यदि संसद्को निर्णयलाई सरकारकाले अवज्ञा गर्यो भने त्यो त संसद्प्रतिको अपमान हो । यसका सबै प्रमाणहरू आएपछि हामी छलफल गर्छौँ, उनले भने, संसदीय व्यवस्थामा मर्यादा र जवाफदेहिता महत्त्वपूर्ण हुँदो रहेछ, हामीसँग त्यसकै अभाव भयो । राज्य र जनताप्रतिको जवाफदेहिता वा सार्वभौम जनताप्रति अपनत्वको कुरा नै समस्या हो । म कुन पदको मानिस हो, मेरो जिम्मेवारी के हो ? भन्ने भुलेपछि यस्ता बेथिति हुन्छन् ।खर्चमा मात्रै हैन, सरकारी आम्दानी पनि समस्या देखिन्छ । चालु आर्थिक वर्षको बुधबारसम्म सरकारले ९ खर्ब ९८ अर्ब ९७ करोड रुपैयाँ राजस्व संकलन गरेको छ । यो वार्षिक लक्ष्यको ७०२२ प्रतिशत हो । सरकारको संशोधित अनुमानभन्दा करिब साढे २ खर्ब रुपैयाँ कम हो । चालु आर्थिक वर्षमा सुरुमा सरकारले राजस्व संकलनमार्फत १४ खर्ब २२ अर्ब रुपैयाँ प्राप्त गर्ने लक्ष्य तय गरेको थियो । तर बजेटको अर्धवार्षिक समीक्षामार्फत तत्कालीन अर्थमन्त्री प्रकाशशरण महतले सुरुको राजस्वको लक्ष्य १५ प्रतिशतले घटाएर १२ खर्ब २ अर्ब २९ करोड ६२ लाख रुपैयाँ बनाएका थिए । गत जेठ १५ मा आगामी आर्थिक वर्षको बजेटमार्फत अर्थमन्त्री वर्षमान पुनले चालु आर्थिक वर्ष राजस्व संकलन १२ खर्ब ५३ अर्ब ५२ करोड हुने संशोधित अनुमान गरेका छन् ।यस वर्ष सरकारले कुल १ खर्ब ७२ अर्ब ६२ करोड रुपैयाँ पुँजीगत खर्च गरेको छ । यो वार्षिक लक्ष्यको ५७१५ प्रतिशत हो । सोही अवधिमा सरकारको चालु खर्च वार्षिक लक्ष्यको करिब ८२ प्रतिशत अथवा ९ खर्ब ३४ अर्ब ६३ करोड रुपैयाँ छ । यस्तै, यस वर्ष वित्त व्यवस्थापनमा सरकारले ३ खर्ब ७ अर्ब ४५ करोड रुपैयाँ बजेट विनियोजन गरेकोमा अन्त्यसम्म २ खर्ब ५० अर्ब २६ करोड रुपैयाँ खर्च गरेको छ । यो वार्षिक लक्ष्यको ८१४ प्रतिशत मात्र हो ।यसैगरी, वैदेशिक सहायता तथा अनुदान परिचालनमा यस वर्ष पनि नाजुक अवस्था छ । चालु आर्थिक वर्षमा सरकारले यो शीर्षकमा ४९ अर्ब ९४ करोड ३० लाख रुपैयाँ राजस्व संकलनको लक्ष्य तय गरेको थियो । तर हालसम्म २ अर्ब ७५ करोड ८० लाख रुपैयाँ मात्र अनुदान प्राप्त गरेको छ । यो वार्षिक लक्ष्यको ५५२ प्रतिशत मात्र हो ।"
मापदण्ड नपुगेका २५० म्यानपावर नवीकरण गर्दै कामचलाउसरकारका श्रममन्त्री,"जबजब असार मसान्त आउँछ । तब मात्रै सय जना श्रमिक पठाउन नसक्ने म्यानपावरको इजाजत नवीकरण गर्ने विषय उठ्छ, उनले भने, सधैं पटके निर्णय गरेर नवीकरण गर्ने परम्परा नै बनिसक्यो । सधैं मन्त्रिपरिषद्मा लिएर जाने हो भने कानुनको के मतलब भयो ? कानुनमा त्रुटि छ भने सच्याइनुपर्छ । बाधा अड्चन फुकाउने विषय घरीघरी गर्ने कुरा होइन ।तत्कालीन श्रम, रोजगार तथा सामाजिक सुरक्षामन्त्री गोकर्ण बिष्टले पहिलो पटक २०७५ म्यानपावरलाई प्रभावकारी अनुगमन र नियमन गर्न संख्या घटाउनका लागि धरौटीमा वृद्धि गरी वार्षिक सय जना पठाउनैपर्ने प्रावधान ल्याएका थिए । त्यस्तै म्यानपावरलाई मर्ज गर्ने सुविधा दिई धरौटी बढाएपछि १५ सय वटा म्यानपावरबाट झारेर ८ सय ५५ मा ल्याइएको थियो । हाल १६ सय वटा नाघिसकेको छ । यहाँ मागपत्र खोज्नेभन्दा पनि राहदानी संकलन गर्ने म्यानपावर कम्पनीको बदमासी छ । राहदानी संकलन मात्रै काममा केन्द्रित हुने म्यानपावरलाई नियन्त्रण गर्न जरुरी छ, पूर्वश्रममन्त्री बिष्टको भनाइ छ, जबसम्म म्यानपावर कम्पनीको नाममा हुने चलखेल रोक्न सकिँदैन । तबसम्म फ्रि भिसा र फ्रि टिकटको नीतिलाई प्रभावकारी कार्यान्वयन गर्न सकिँदैन ।श्रम, रोजगार तथा सामाजिक सुरक्षा मन्त्रालयका प्रवक्ता गोविन्द रिजालका अनुसार सय जना श्रमिक नपठाउने म्यानपावरको इजाजत नवीकरण गर्न अन्तिम पटक मन्त्रिपरिषद्मा प्रस्ताव लगिएको हो । यो अन्तिम पटकका लागि हो । मन्त्रालयसँग कि ऐनअनुसार म्यानपावरको इजाजतपत्र खारेज गर्नुपर्छ । ऐनले दिएको अधिकार प्रयोग गरी प्रस्ताव गरिएको हो, उनले भने । उनका अनुसार मन्त्रालयले यो दफा हटाउनका लागि ऐन संशोधन गर्न संसद्मा प्रस्ताव पनि पठाइसकेको छ । हामीले केही नेपाल ऐन संशोधन गर्ने ऐनमा वैदेशिक रोजगारसँग जोडिएका विषय पनि पठाएका छौं । जसमा यो विषय पनि राखिएको छ, उनले भने ।सयभन्दा कम श्रमिक पठाउने म्यानपावरलाई व्यक्तिगत श्रम स्वीकृति लिई श्रमिक पठाउने गरेको आरोप पनि लाग्दै आएको छ । म्यानपावर व्यवसायीहरूका अनुसार आफ्नो मुनाफासहितको व्यवसाय सञ्चालन गर्न कम्तीमा ५ सय जना श्रमिक पठाउनुपर्ने हुन्छ । चालु आर्थिक वर्षको असारको तेस्रो सातासम्म ९ सय २२ वटा म्यानपावरले तीन लाख ३५ हजार जना श्रमिक पठाएका छन् । जसमा ३६ हजार महिला श्रमिक छन् । वैदेशिक रोजगार विभागका महानिर्देशक डन्डुराज घिमिरेले संख्याभन्दा पनि गुणस्तरमा ध्यान दिइनुपर्ने बताउँछन् । यहाँ वर्षमा ७ हजार जना श्रमिक पठाउने म्यानपावर पनि छ । तर, उनीहरूको उजुरीको चाङ छ, उनले भने, सय जनाभन्दा कम पठाएका छन् । उनीहरूको उजुरी परेको छैन ।नेपाल वैदेशिक रोजगार व्यवसायी संघले भने म्यानपावर व्यवसायीलाई निश्चित श्रमिक पठाउनुपर्ने प्रावधानको खारेज हुनुपर्ने अडान राख्दै आएको छ । श्रमिकको पठाउनु नै पर्ने प्रावधनको औचित्य छैन, संघका अध्यक्ष राजेन्द्र भण्डारीले भने, इजाजत लिइसकेपछि व्यवसाय गर्ने कि नगर्ने नितान्त व्यवसायीको अधिकार हो । उनका अनुसार आफ्नो इजाजतपत्र जोगाउनका लागि व्यवसायीहरू जथाभावी कम्पनीमा श्रमिक पठाउन बाध्य हुनुपरेको छ । व्यवसायीको प्रकृति नै फरकफरक छ । म्यानपावर कम्पनीको सम्बन्ध निश्चित कम्पनीसँग हुन्छ । उसले सधैं श्रमिक लैजान्छ भन्ने सुनिश्चित हुँदैन । आफूलाई चाहेको समयमा लिएर जाने हो, उनले भने, यहाँ त स्वेच्छाले काम गर्न पाइएन । आफ्नो इजाजत पत्र जोगाउन जस्तो पायो त्यस्तो कम्पनीमा श्रमिक पठाउनुपर्ने भयो । यसले उल्टो विकृति बढाउने काम भयो ।तर, आप्रवासन मामिलाका कानुन विज्ञ सोम लुइँटेल सरकारले हरेक वर्ष बाधा अड्काउ फुकाउने निर्णय गर्नु गलत भएको बताउँछन् । सय जना पुर्याउनुपर्ने कोटा राख्दा वैदेशिक रोजगार र यसको गुणात्मक रूपमा फरक नपर्ने हो भने कानुन संशोधन गर्नुपर्छ । यसरी पटकपटक कार्यकारी अधिकार प्रयोग गर्न मिल्दैन, उनले भने ।"
उकालो चढ्दै डेंगी,"सुनसरीसहित देशका विभिन्न १० जिल्लामा प्रकोपकै रूपमा फैलिएको थियो । कुल संक्रमितको ८० प्रतिशतभन्दा बढी संक्रमित सुनसरी, तनहुँ, झापा, कास्की, काठमाडौं, मोरङ, संखुवासभा, कैलाली, भक्तपुर र धादिङमा देखिएको थियो । २०७९ मा ५४ हजारभन्दा बढीलाई संक्रमित बनाएको डेंगीेका कारण ८८ जनाले ज्यान गुमाएका थिए । स्वास्थ्य तथा जनसंख्या मन्त्रालयले यस वर्ष पनि डेंगी संक्रमण जेठदेखि नै क्रमशः बढ्दै गएर असोजसम्म उच्च रहने अनुमान गर्दै डेंगी रोकथाम तथा नियन्त्रण कार्ययोजना बनाएको छ । कार्ययोजनाअनुसार डेंगी संक्रमितको समयमै पहिचान गर्न सातै प्रदेशमा इन्टोमोलोजिकल प्रयोगशाला स्थापना गरिएको छ भने करिब ८० भन्दा बढी स्वास्थ्यकर्मीलाई फिल्ड इन्टोमोलोजी तालिम दिइएको छ । यसका साथै डेंगी सार्ने लामखुट्टेको लार्भालाई खोज्ने र नष्ट गर्ने अभियानका लागि सचेतना बढाउन भिडियो सामग्री नै प्रसारण गरिएको छ । ईडीसीडीका इन्टोमोलोजिस्ट डा गोकर्ण दाहालका अनुसार यस वर्ष हालसम्म प्रकोपकै रूपमा भने कतै देखिसकेको छैन । प्रकोपको रूप लिन नदिन लामखुट्टे नियन्त्रणका लागि सबै स्थानीय तहमा पत्राचार गरिएको छ । हामीले सबै स्थानीय तहमा डेंगी नियन्त्रणका कार्यक्रम सञ्चालन गर्न पत्राचार गरेका छौं, दाहालले भने, ईडीसीडी आफैंले समुदायमा गएर सबै काम गर्ने होइन तर समुदायमा भइरहेको कामको निगरानी गरिरहेका छौं । उनका अनुसार नेपालमा डेंगी संक्रमण केही जिल्लामा वर्ष बिराएर प्रकोपकै रूपमा देखिने गरे पनि वैज्ञानिक रूपमा भने त्यस्तै हुन्छ भन्ने अवस्था रहँदैन । त्यसैले अघिल्लो वर्ष संक्रमण फैलिएका जिल्ला तथा स्थानमा सजगता अपनाउनु उचित हुन्छ । दाहालका अनुसार एडिज एजिप्टी र एडिस एल्बोविक्टस प्रजातिका लामखुट्टेले सफा पानी जम्ने ठाउँमा पारेको फुलबाट निस्केका लार्भा वयस्क भएपछि लामखुट्टे बन्ने र त्यसको टोकाइबाट डेंगी हुन सक्छ । डेंगी नियन्त्रणका लागि पहिलो उपाय भनेकै लामखुट्टेको विस्तारलाई रोक्नु र टोकाइबाट बच्नु नै हो । काठमाडौं महानगरले डेंगी संक्रमण फैलन नदिन लामखुट्टे र लार्भा नष्ट गर्ने अभियान सुरु गरेको छ । प्रवक्ता नवीन मानन्धर भन्छन्, प्रत्येक वडाका स्वास्थ्य स्वयंसेविका परिचालन गरेर लार्भा नष्ट गर्ने अभियान थालिएको छ, स्वास्थ्य प्रवर्द्धन केन्द्रहरूमा आवश्यक सिटामोल र जीवनजल उपलब्ध गराइएको छ । महानगरका अनुसार ६४ स्वास्थ्यकर्मी र ५५८ महिला स्वास्थ्य स्वयंसेविका परिचालन गरिएको छ । यस्तै डेंगीबारे परामर्श दिन हटलाइन टेलिफोन ११८० पनि सञ्चालनमा ल्याएको छ । ललितपुर र भरतपुर महागरका जनस्वास्थ्य प्रवर्द्धन शाखाले पनि यसै सातादेखि लामखुट्टेको लार्भा नष्ट अभियान थालेका छन् । अन्य जिल्लाका स्थानीय तहले पनि ईडीसीडीको सहयोगमा लार्भा नष्ट अभियान सञ्चालन गरिरहेको डा दाहालले बताए । केही वर्षयता दक्षिणपूर्वी एसियालगायत दक्षिण अमेरिकी देशमा डेंगी संक्रमण बढेको विश्व स्वास्थ्य संगठन (डब्लूएचओ) को तथ्यांक छ । २०२३ मा विश्वमा नै डेंगी संक्रमितको संख्या बढेको थियो । बंगलादेश र थाइल्यान्डमा गत वर्ष डेंगु संक्रमित संख्या ह्वात्तै बढेको थियो । दक्षिण अमेरिकाको ब्राजिल, पेरु र मेक्सिकोमा पनि संक्रमित हुनेको संख्या अत्यधिक छ । फिलिपिन्स, भियतनाम तथा खाडी मुलुक साउदी अरेबियामा पनि डेंगु संक्रमित उल्लेख्य रूपमा बढ्दै गएको छ । विश्वभर डेंगी संक्रमण बढ्नुमा जलवायु परिवर्तनसँगै तापक्रममा देखिएको वृद्धि र औसतभन्दा बढी पानी पर्नुलाई पनि कारण मानिएको छ । डब्लूएचओका अनुसार विश्वको आधा जनसंख्या डेंगी संक्रमणको जोखिममा छ । हरेक वर्ष करिब १० करोड जना डेंगीबाट संक्रमित हुन्छन् । केही वर्षयता विश्वमा नै डेंगीको संक्रमण बढेको देखिन्छ । सन् २००० मा विश्वभरमा करिब ५ लाख मानिस संक्रमित भएको तथ्यांक थियो, २०२३ मा आइपुग्दा यो संख्या ६५ लाख पुगेको छ भने मृत्यु हुनेको संख्या ७ हजार ३ सय छ, डब्लूएचओको एक प्रतिवेदनमा उल्लेख छ, विश्वका करिब १ सय देशमा डेंगु प्रकोपका रूपमा देखिन्छ ।"
आँसु लुकाउन हाँसो बेच्दै 'दले दाइ,"(काठमाडौं)कमेडी च्याम्पियन प्रतियोगितामा भाग लिनका लागि सुमन कोइरालाले हुँदाछँदाको जागिर छाडे । त्यसबेला कमेडी च्याम्पियनको पहिलो सिजन चलिरहेको थियो । उनी त्यसमा सहभागी भए । तर, उत्कृष्ट १० बाट माथि जान सकेनन् । प्रतिस्पर्धाबाट बाहिरिए पनि उनीसँग एउटा मौका थियो, वाइल्ड कार्ड । वाइल्ड कार्डबाट पुनः प्रवेश गर्नका लागि उनले जग्गा दलालको चरित्र पाए । यो चरित्र कमेडी च्याम्पियन कै मेन्टर हरूले दिएका थिए ।वाइल्ड कार्डमार्फत प्रवेश गर्नका लागि उनले दले दाइका रूपमा प्रस्तुति दिए । यो चरित्र निर्माण गर्न आफूले निकै मिहिनेत गरेको उनले बताए । यस क्रममा जग्गाको दलाली गर्ने व्यक्ति कस्तो हुन्छ, उनीहरूको हाउभाउ, बोलीचाली, उनीहरू के सोच्छन् र के गर्छन् आदि अध्ययन गरे । सायद चिप्लो घस्ने, नरम बोल्ने तर चुरोको कुरा गर्ने खालका हुन्छन् होला, उनी सुनाउँछन्, किनभने लाखौंकरोडौं रुपैयाँ उम्काउन सक्ने मान्छेसँग सानोतिनो कला वा क्षमता मात्र त पक्कै हुँदैन । मोलमोलाइ गर्न सक्ने खुबी पनि भएका हुन्छन् ।उनले जसोतसो दले दाइको चरित्र तयार गरे । त्यसको हुलिया, हाउभाउ टिपोट गरे । कन्टेन्ट तयार गरे । तैपनि, उनमा आत्मविश्वास थिएन । यो चरित्र यति हिट हुन्छ भन्ने सोचेको थिइनँ, उनी भन्छन्, तर, मैले अभ्यास गरेर देखाउँदा साथीहरू हाँस्थे, क्याची टोन लाग्यो भन्दै फुर्काउँथे ।दले दाइका रूपमा जब उनी स्टेजमा उभिए, सबैतिर वाहवाही पाए । सामाजिक सञ्जालमा उनी जताततै छाए । लगभग ९ मिनेटको भिडियोमा उनले जग्गा दलालले गर्ने चलाखी, जग्गा प्लटिङको धन्दा, आकाश छुने महँगीदेखि राजनीतिक विकृतिसम्मलाई व्यंग्य गरे । उनले फोन संवादको शैलीमा आफ्नो प्रस्तुति दिएका थिए । त्यही एउटा प्रस्तुतिले उनलाई सबैको सामुन्ने परिचित गराइदियो ।टप २४ मा भिडियो आउनुअघि एकदमै नर्भस थिएँ, उनी सुनाउँछन्, भिडियो युट्युबमा आयो । पहिलो कमेन्ट हेरेपछि मैले मोबाइल फालें । चार घण्टापछि फेरि हेर्न मन लाग्यो । मोबाइल उठाएर हेर्दा राम्रा कमेन्ट आइरहेका रहेछन् । त्यसपछि मन ढुक्क भयो । दर्शक हँसाउने चरित्रकुनै पनि चरित्र कसरी निर्माण हुन्छ त ? यसको एउटा लामो प्रक्रिया हुन्छ । चरित्र निर्माण गरिरहँदा त्यसको विल्ड, पन्च र ट्यागलाइनमा ध्यान दिनुपर्छ, सुमन भन्छन्, शब्दहरू तोडिलो वा पेचिलो हुनुपर्छ । बोल्ने शैली स्पष्ट तर हास्यरसयुक्त हुनुपर्छ । यसमा संवाद वा शब्दहरू धेरै घटबड गर्नुपर्छ । धेरै नै गृहकार्य गर्नुपर्छ । उनका अनुसार शब्दको तोड, आवाजको उतारचढाव मिलाइएन भने मान्छेले स्वाद मान्दैनन् । हाँस्दैनन् । त्यसबेला आफ्नो प्रस्तुति फिका हुन पुग्छ । एउटा कमेडियनका लागि यो लाजमर्दो स्थिति हो, उनी भन्छन्, कमेडी भनेको टाइमिङको कुरा हो, एक सेकेन्ड तलमाथि पर्यो भने जति हाँस्नुपर्ने, त्यति हाँस्दैनन् ।सामान्य जोक भन्नु र स्टेजमा उभिएर दर्शकलाई हँसाउनु फरक कुरा भएको उनको अनुभव छ । यस क्रममा कुनै पंक्ति वा सन्दर्भ बिर्सियो भने बर्बादै हुन्छ । त्यो चाहिँ अक्षम्य भूल पनि हो, उनी भन्छन्, स्टेजमा उभिएर प्रस्तुति दिइरहँदा कुनै लाइन बिर्सियो भने अरूलाई त थाहा हुँदैन, तर आफ्नो नर्भसनेस भने पराकाष्ठामा पुग्छ ।कमेडी च्याम्पियनको पहिलो सिजनमा सर्वाधिक हिट भयो, दले दाइका रूपमा उनको प्रस्तुति । हाउस टुरमा घुमाउन लैजाँदा उनीसँग मान्छेहरू झुम्मिए, खुसी साटे । त्यस किसिमको वेलकम पाउँदा मेरो कामले उनीहरूलाई केही न केही छोएछ भन्ने लाग्यो, उनी भन्छन्, यति धेरै माया र हौसला पाइरहँदा म कतै मात्तिन्छु कि भन्ने डर थियो । तर मैले आफूलाई सम्हालेर अगाडि बढें । हास्य कलाकार बन्ने लहडसुमन भोजपुरको दाँवामा जन्मिएका हुन्, २०५३ सालमा । जहाँ उनी जन्मे, त्यहाँ मोटरबाटो थिएन । बिजुलीबत्ती थिएन । कक्षा ६ सम्म उनले त्यहींको विद्यालयमा पढे । विद्यालयमा सांस्कृतिक कार्यक्रम हुन्थ्यो । नाटक चल्थ्यो ।गाउँमा एक जना दाइ थिए, जो पढाइमा निकै तगडा मानिन्थे । परिवारले फलानो जस्तै हुनुपर्छ भनिरहन्थे, त्यसैकारण हामीलाई भने त्यो दाइ उति मन नपर्ने, सुमन सम्झन्छन्, प्रायः हाम्रो उनीसँग झगडा परिरहन्थ्यो । त्यसबेला ती दाइले भनेको कुरा सुमनले सम्झिए, म त यो स्कुलको हास्य कलाकार हो नि फेरि ! तर, उनको कुरा कसले पत्याउने ? हुन्छस् तँ, हुनै सक्दैनस्, सुमनले त्यतिबेला आफूले फर्काएको जवाफ सुनाए । तर, त्यसबेला उनलाई थाहा थिएन कि हास्य कलाकार भनेको के हो भनेर । उनले हास्य कलाकार भन्ने शब्द नै पहिलो पटक सुनेका थिए । साँझ विद्यालयबाट फर्केपछि उनले आफ्नी दिदीलाई सोधे, दिदी ! त्यो दाइ हास्य कलाकार हो र ?दिदीले हो भनिन् । त्यसपछि भने सुमन उनको सामुन्ने नम्र हुन थाले । मलाई पनि नाटक खेलाउनूस् है भन्दै नजिकिन थाले । त्यसबेला उनी कक्षा ६ मा पढ्दै थिए । एक दिन विद्यालयमा नाटक सिक्नेहरू एक ठाउँ जम्मा हुन भने । सुमन दौडिएर त्यहाँ पुगे । नाटक सिक्न इच्छुकहरू गोलो घेरा लगाएर बसेका थिए । एक जना दाइ आएर भने, कक्षा ८ देखि मात्र नाटक सिक्ने हो । उनै दाइले सुमनलाई घेराबाट बाहिर निकाले ।सुमन निकै रौसे थिए । उनलाई नाटक सिक्न मन थियो । उनी भोजपुर बजार जान्थे । फिल्मको पोस्टर किनेर ल्याउँथे । अनि साथीहरूलाई बेच्थे । फिल्मको कहानी सुनाउँथे । विद्यालयमा हाजिरजवाफ प्रतियोगिता भइरहन्थे । उनी त्यसमा भाग लिन्थे । किनभने, उनलाई टेलिभिजनमा बोल्ने पनि रहर थियो । त्यसबेला भर्खर भर्खर घरमा टेलिभिजन भित्रिएको थियो । त्यहाँ हास्य शृंखलाहरू प्रसारण हुन्थे । मेरी बास्सै, तीतो सत्य, जीरे खुर्सानी जस्ता शृंखला नछुटाई हेर्थे ।पछि उनी इटहरी झरे । त्यसबेला मोटरबाटो बनिसकेको थिएन, उनी सुनाउँछन्, हामी हिँड्दै झरेका थियौं । तराई झरेपछि त माहोल नै फरक भयो । मनोरञ्जनका लागि कुनै अभाव भएन । किनभने त्यहाँ फिल्म हल थियो । आफूले हरेको पहिलो नेपाली फिल्म डर भएको सुमनले सुनाए । विराज भट्टको यस फिल्मले उनलाई बेग्लै लत लगाइदियो । अन्ततः उनी नियमितजसो फिल्म हेर्न थाले । जबकि, उनको घरमा फिल्म हेर्नु भनेको गैरकानुनी काम गर्नु जस्तै थियो । खुलमखुला फिल्म हेर्न बन्देज थियो । फिल्म हेर्न थाल्यो भने पढाइ बिग्रन्छ, मान्छे बिग्रन्छ भन्ने मानसिकता थियो, परिवारमा । तर, खाने मुखलाई जुँगाले कहाँ छेक्छ र ? उनी पैसा चोरीचोरी घरबाट निस्कन्थे । फिल्मको टिकट काटेर सुटुक्क हलमा छिर्थे । कहिलेकाहीँ त भीडमा लुसुक्क छिरेर पनि हलभित्र पस्थे । टिकट नकाटी पनि धेरै फिल्म हेरियो, उनले सुनाए, यसरी एउटै फिल्म दुईतीन पटक पनि हर्थें ।सुखसुविधा खोज्दै उनको परिवार तराई झरेको थियो । तर, त्यहाँ उनले थुप्रै असुविधा झेल्नुपर्यो । स्कुल पढ्न बकलौरीसम्म पुग्नुपर्ने । इटहरीबाट त्यहाँसम्म पुग्न तीन किलोमिटरको दूरी थियो । त्यतिका दूरी हिँडेरै पार गर्नुपर्थ्यो । किनभने, पहाडबाट झरेका उनलाई साइकल चलाउन आउँदैनथ्यो ।यसरी विद्यालय आउजाउ गरिरहँदा उनको मनमा एउटा कुरा खेलिरहन्थ्यो, पछि म पनि कलाकार बन्छु । बेलाबखत हेर्ने फिल्म र भूषण दाहालले सञ्चालन गर्ने टीभी शोले उनलाई यसतर्फ बढी आकर्षित गरेको थियो । म त्यो फिल्मको हिरो भएको भए, मैले पनि त्यसरी नै अन्तर्वार्ता दिन पाएको भएँ भन्दै कल्पना गरिरहन्थें, उनी सुनाउँछन् । दुःख गर्ने रहरत्यसबेला उनले सामान्य क्यारिकेचर गर्न थालेका थिए । आफूले अरूको बोलीको नक्कल गर्दा साथीहरू हाँस्थे । उनी दंग पर्थे । प्लस टुको पढाइ पूरा गरेपछि उनलाई काठमाडौं आउने रहर जाग्यो । काठमाडौंमा जस्तोसुकै दुःख गर्छु, कष्ट झेल्छु भन्ने लाग्यो । यस्तो लाग्नुका पछाडि उनले पढ्ने कलाकारको संघर्षको कथा मुख्य स्रोत थियो । त्यस्ता कथामा कलाकारले भोकभोकै दिन बिताएको, पैदल हिँड्दै कति ठाउँ चक्कर लगाएको, खुला आकाशमुनि रात कटाएको प्रसंग हुन्थ्यो । मैले यति दुःख गरेको थिएँ, यति संघर्ष गरेको थिएँ भनेर कलाकारहरूले दिएका अन्तर्वार्ता खुबै पढ्थें, उनी भन्छन्, त्यस्तो पढेपछि मलाई पनि उसैगरी संघर्ष गर्न मन लाग्थ्यो । किनभने, कुनै दिन म कलाकार भएपछि मेरो अन्तर्वार्ता लिएमा संघर्षको कथा सुनाउन हुन्छ भन्ने ठान्थें ।काठमाडौं आएर उनी गोलभेडा फार्ममा काम गर्न गए । पहिलो दिन म कोट, पाइन्ट र टाइ लगाएर काम गर्न गएको थिएँ, उनी सम्झन्छन्, तर, त्यहाँ त छाप्रो छ । खाटमुनि मुसाले माटो थुपारेको छ । यद्यपि, उनलाई संघर्ष गर्ने भूत चढिसकेको थियो । एक महिनासम्म उनी त्यहीं दुःख गरेर बसे । त्यस अवधिमा उनले चार हजार रुपैयाँ कमाए ।गोलभेडा फार्म काठमाडौंबाट निकै टाढा थियो । त्यहाँ लामो समयसम्म उनको मन थामिएन । अब घर जान्छु भनी त्यहाँबाट उम्किएँ, उनले भने, हजार सपनाहरूको माया लागेर आउँछभन्ने गीत सुन्दै घर फर्किएको थिएँ । त्यो गीत सुन्दै घर फर्कंदा असाध्यै नरमाइलो लागेको पनि उनले बताए । दुःख साट्नु दुःखैमा हाँसेरकाठमाडौं आएपछिका सुरुवाती दिनहरू सुखमय हुने कुरै भएन । घरबाट लिएर आएको पैसा केही दिनमै सकिन्थ्यो । विदेश पढ्न जाने साथीहरूले केही पैसा सरसापट लगेका थिए, पछि फिर्ता दिएनन् । खल्ती रित्तिँदै गयो ।जागिर त गर्थे तर तलब आउन बाँकी थियो । उनका रुम पार्टनरको पनि तलब आएकै थिएन । चामल सकियो । अब खानका लागि केही छैन । दुवै जनालाई आफन्तकहाँ गएर पैसा माग्न मन लागेन । चामल नभएपछि बिस्कुट खाएर बस्न थाल्यौं, उनले सुनाए ।जस्तोसुकै दुःख झेलेर भए पनि आफ्नो कलाकारिता मर्न दिनु हुन्न भन्ने उनलाई लागिरह्यो । कहिलेकाहीं म सोच्छु, म आँसु लुकाउनका लागि हाँसो बेच्न हिँडेको मान्छे हुँ जस्तो लाग्छ, उनी सुनाउँछन्, तर मेरो सोख, सपना, जिन्दगी, बाध्यता सबैथोक मेरो परिवारको खुसी हो । सुमन अहिले पूर्णकालीन कलाकारितामा होमिएका छन् । गाह्रो छ नि हजुर नामक सिरिज आउँदैछ । दीपेन्द्र के खनाल निर्देशित मेयर फिल्ममा पनि उनी देखिँदैछन् । गोलभेंडा शो र कलाकारिताको यात्राकाठमाडौंबाट फर्कंदै गर्दा मैले मनमनै भनिरहेको थिएँ कि अब म इटहरीमै यति काम गर्छु कि मलाई काठमाडौंका मान्छेले चिनून्, उनी सुनाउँछन्, यसले मन अलि हल्का भयो । उनी इटहरी ओर्लिए । स्थानीय रेडियो र टेलिभिजनमा काम गर्न थाले । टेलिभिजनमा उनी हास्य मनोरञ्जनात्मक कार्यक्रम गर्थे । एउटा कमेडी कार्यक्रम गोलभेंडा शो पनि चलाए ।यसले बिस्तारै उनलाई मान्छेहरूमाझ पुर्यायो । अलि अलि कमाइ पनि हुन थाल्यो । त्यसबेला उनी पत्रकारितासँगै कार्यक्रम प्रस्तोता, व्यवस्थापनजस्ता सबै काम गर्थे । एकदिन उनको मोबाइलमा म्यासेज आयो, भाइ तिम्रो गोलभेंडा शो राम्रो लाग्थ्यो । त्यो म्यासेज दीपक आचार्य काकु को थियो, जो सक्किगोनीका कलाकार हुन् । म्यासेज पढेर सुमनमा खुसीको सीमा रहेन ।स्नातकोत्तर पढाइका लागि उनी फेरि काठमाडौं आए । काठमाडौं आएलगत्तै उनले दीपकलाई भेटे । भोलिपल्ट उनैसँग हास्य टेलिशृंखला भद्रगोलको सुटिङ हेर्न गए । त्यसमा उनलाई दीपकले सानो भूमिका दिए । त्यसमा उनले दसैंको टीका थापेर काका नमस्ते भन्नुपर्ने थियो ।यो शृंखला प्रसारण भएपछि उनलाई गाउँबाट फोन आयो । सुमन थप हौसिए । उनी ससाना भूमिकाका लागि सुटिङ स्थल धाउन थाले । उनलाई काठमाडौंमा कलाकार बन्नु थियो, साथसाथै जीवन गुजारा पनि चलाउनु थियो । एक अनलाइन न्युज पोर्टलमा काम गर्न थाले । यही क्रममा रवीन्द्र डंगोलले निर्देशन गर्ने सिरियलको एउटा एपिसोड स्क्रिप्ट लेख्ने जिम्मा आइलाग्यो । उनले स्क्रिप्ट लेखे । निर्धारित समयभन्दा एक दिन ढिलो बुझाए । त्यो स्क्रिप्ट निर्देशकले मन पराए ।उनी अनलाइनमा काम गरिरहेकै थिए । त्यही बेला कमेडी च्याम्पियनको अडिसन खुल्यो । भरतमणि पौडेलले उनलाई भने, तिमी पनि अडिसन देऊ । उनले अडिसन दिए । त्यसबेला उनीसँगै १ सय ५ जना प्रतिस्पर्धी थिए । त्यसबाट सुमन २४ जनाभित्र छानिए । उनको आत्मविश्वास हलक्कै बढ्यो । एकातिर म लेख्ने काममा पनि लागिरहेकै थिएँ, उनी सुनाउँछन्, अर्कोतिर आफ्नो इच्छाको पनि नजिक पुग्दै थिएँ ।उनी किसान परिवारमा जन्मिए । उब्जाउ खेतबारी थियो, खनजोत गरेर खान पुग्थ्यो । तर, इच्छाहरू बढ्दै गए । रोजेर खान पाइन्नथ्यो, भनेजस्तो कपडा लगाउन सम्भव थिएन, उनी सुनाउँछन्, तर गाउँघरमा हुर्केकाले धनी बन्नुपर्छ भन्ने दबाब थिएन, एकअर्कासँग प्रतिस्पर्धा गर्नुपर्छ भन्ने कहिल्यै आएन । गाउँमा सबै जना आफ्नै परिवारजस्तो हुने, जसको भान्सामा जे पाक्छ, बाँडीचुँडी खाने र मिश्रित समुदायमा हुर्किएकाले आफ्नो बालापन रमाइलोमा बितेको उनले सुनाए ।तर, सुख खोज्दै तराई झरेपछि भने उनले धनी र गरिबबीचको खाडल राम्ररी महसुस गर्न पाए । त्यहाँ चर्को होडबाजी थियो र चर्को विभेद पनि थियो । मलाई राम्रो पढ्नुपर्छ भन्ने लागेको थियो, तर पढ्नका लागि गतिलो विद्यालय थिएन, उनी सुनाउँछन्, पढ्न चाहेर पनि पाइनँ, त्यसपछि त नेपालको शिक्षाप्रति नै वितृष्णा जाग्यो । पढाइमा जेनतेन अगाडि बढे । यद्यपि, मन कलाकारितामै थियो । उनले कलाकारितामा नै केही गर्ने प्रण गरे, जसमा उनी अहिले पनि रमाइरहेका छन् ।"
सहकारीपीडितले संसदीय समितिमा भने 'लामिछाने गृहमन्त्री भएपछि प्रहरीले झन् दुःख दियो,"एमाले केन्द्रीय सदस्यलाई नयाँ जिम्मेवारीकाठमाडौं (कास) एमालेले केन्द्रीय सदस्यका लागि कार्यविभाजनको नयाँ मापदण्ड बनाएको छ । यसअघि अर्को जिल्लामा जिम्मेवारी दिइएका केन्द्रीय सदस्यलाई जिल्लामा नै खटाइने उपमहासचिव प्रदीप ज्ञवालीले बताए । अब सबैभन्दा आधारभूत इकाइ निर्वाचन क्षेत्र समन्वय कमिटी (निर्वाचन क्षेत्र) लाई आधार बनाई कार्यविभाजन गर्नेछौं, ज्ञवालीले भने । बैठकले एक केन्द्रीय सदस्य एक जिम्मेवारी दिने निर्णय गरेको छ । यसअघि नेताहरूको दोहोरो जिम्मेवारी भएका कारण प्रभावकारी काम हुन नसकेको बैठकको निष्कर्ष छ ।"
समाजवादी मोर्चाको मोर्चाबन्दी सुरु,"(काठमाडौं)माओवादी, एकीकृत समाजवादी लगायतका दलहरू सरकारबाट बाहिरिने निश्चित भएपछि निष्क्रिय रहेको समाजवादी मोर्चालाई पुनः ब्युँताएर सक्रिय बनाउने निर्णय भएको छ । कांग्रेससँगको सत्ता गठबन्धनका बेला प्रधानमन्त्री पुष्पकमल दाहालको अग्रसरतामा समाजवादी मोर्चाको अभियान अघि सारिएको थियो ।बुधबार प्रधानमन्त्री निवास बालुवाटारमा बसेको बैठकमा मोर्चालाई ब्युँताएर सक्रिय गराउने निर्णय भएको अर्थमन्त्री एवं माओवादी उपमहासचिव वर्षमान पुनले जानकारी दिए । समाजवादी मोर्चालाई वैकल्पिक मोर्चाका रूपमा पुनर्गठन गरेर लैजाने कुरा भएको छ, उनले भने, समाजवादीवामपन्थी दलहरूलाई समेटेर विस्तार गर्ने निर्णय पनि भएको छ । मोर्चालाई विपक्षी वाम दलको साझा थलो बनाउने निष्कर्षमा सहभागी दलहरू पुगेका छन् ।बैठकमा प्रधानमन्त्री दाहाल, एकीकृत समाजवादी अध्यक्ष माधवकुमार नेपाल, नेपाल कम्युनिस्ट पार्टी अध्यक्ष नेत्रविक्रम चन्द, समाजवादी पार्टीका अध्यक्ष महेन्द्र राय यादवलगायत नेताहरू सहभागी थिए । यसअघि मोर्चामा रहेको जनता समाजवादी नेपालका नेताहरू भने सहभागी भएनन् । कांग्रेसएमाले गठबन्धनलाई समर्थन गर्ने संकेत गरेको जसपा नेपाल भने मोर्चाको बैठकमा सहभागी भएन ।कांग्रेसएमाले गठबन्धनमा बन्न लागेको सरकारविरुद्ध अहिलेदेखि नै संसद् र सडकमा उभिने गरी दाहाल र एकीकृत समाजवादी अध्यक्ष माधवकुमार नेपालले मोर्चालाई ब्युँत्याएका हुन् । यसअघि कांग्रेससहितको गठबन्धन सरकार छँदै सत्ता सहयात्री कांग्रेसलाई नै दबाबमा राख्न, दाहाल नेतृत्वको सरकारलाई थप बलियो बनाउने गरी माओवादी, एस, तत्कालीन जनता समाजवादी नेपाल र संसद् बाहिर रहेको नेपाल कम्युनिस्ट पार्टी मिलेर समाजवादी मोर्चा गठन भएको थियो ।कांग्रेस, माओवादी गठबन्धनका बेला सक्रिय रहेको मोर्चा गत वर्ष फागुन तेस्रो साता एमालेसँग सत्ता समीकरण बनेपछि निष्क्रिय भएको थियो । एमालेले समीकरणभित्र अर्को मोर्चा आवश्यक नभएको बताएपछि मोर्चाको गतिविधि ठप्प थियो । एमालेले विरोध गरेपछि दाहालले मोर्चालाई निष्क्रिय बनाएका थिए ।कांग्रेस, एमाले गठबन्धन सरकारविरुद्ध संसद र सडकमा उभिने गरी दाहाल र एकीकृत समाजवादी अध्यक्ष नेपालले मोर्चालाई सक्रिय गराउने तयारी थालेका हुन् ।कांग्रेसएमाले गठबन्धन बनेपछि माओवादी र एकीकृत समाजवादी विपक्षी दलको हैसियतमा रहनेछन् । त्यसपछि मोर्चाले कांगेस एमाले सरकारलाई चेक एण्ड ब्यालेन्स गर्ने नेताहरूको दाबी छ ।नेकपा महासचिव एवं समाजवादी मोर्चाका संयोजक नेत्रविक्रम चन्द (विप्लव) ले माओवादी, एकीकृत समाजवादी सरकारबाट बाहिरिएपछि मोर्चाको गतिविधि तीब्र हुने बताएका छन् । केही समय यता नेपाली राजनीतिमा उतारचढाव आएको छ । समाजवादी मोर्चा पछिल्लो समय त्यति सक्रिय भएन उनले भनेका थिए, प्रमुख दल सरकारबाट बाहिरिएपछि भने मोर्चाको गतिविधिलाई तीव्रता दिनेछौं । उनले बुधबारको मोर्चाको बैठकले नै आगामी कार्यक्रमबारे छलफल गरेको बताएका छन् ।संविधानको कार्यान्वयन गर्ने दाबी गरेका समाजवादी मोर्चा घटकले शान्ति प्रक्रियाका बाँकी काम पुरा गर्ने प्रतिबद्धता गरेपनि दलहरूबीच विवादका कारण सहमतिमा पुग्नसकेन । संविधानको रक्षा, कार्यान्वयन, समयसापेक्ष संशोधन, परिमार्जन र विकासका साथै शान्ति प्रक्रियाका बाँकी कामहरूको पूर्णता र सङ्गीय शासन प्रणालीमा आधारित समतामूलक, न्यायपूर्ण, विभेदरहित समाजवादी गणतन्त्रात्मक व्यवस्था स्थापना गर्ने मोर्चाको उद्देश्यमा भनिएको छ ।"
सुपरस्टार जन्मेको यमलको शंखनाद,"भनेको फाइनलको एक दिनअगाडि । त्यस्तोमा यमलसामु फाइनलअगाडि आफ्नो जन्मदिन मनाउने अवसर पनि मिलेको छ र यसमा उनी आफैं दंग पनि छन् । मोरक्कोली बुबा र इक्वेटोरियल गुएनाली आमाका छोरा हुन्, यमल । अब म जर्मन भूमिमा आफ्नो जन्मदिन मनाउँदै छु । त्यो पनि आफ्ना खेलाडीहरूसँग, उनले भने । उनी आफैं यो गोललाई लिएर के भन्छन् त ? यो यस प्रतियोगिताकै सबैभन्दा उत्कृष्ट गोल हो अथवा होइन, मलाई त्यो थाहा छैन । तर मेरो आफ्नै लागि यो विशेष गोल भने हो, उनले भने, युरोमा आफ्नो देशका लागि यो मेरो पहिलो गोल हो । अब त हामी प्रतियोगिताको फाइनल पनि पुगिसक्यौं । अब सबैभन्दा महत्त्वपूर्ण चुनौती बाँकी छ, उपाधि जित्ने ।यमल के पनि मान्छन् भने स्पेनले तुरुन्तै गोल नफर्काएको भए, फ्रान्सले असाध्यै गाह्रो स्थिति बनाउने थियो । उनका नाममा बनेको यो नै पहिलो सम्झनालायक कीर्तिमान भने होइन । उनी स्पेनी ला लिगामा बार्सिलोनाका लागि खेल्छन् । उनी बार्सिलोनाको एकेडेमीकै उत्पादन हुन् । त्यहाँको ला मासिया एकेडेमीमा हुर्केबढे । बार्सिलोना आफ्नो एकेडेमीको खेलाडीलाई मौका दिनमा माहिर छ । यमल पनि भाग्यमानी रहे, १५ वर्षकै उमेरमा स्पेनी माथिल्लो डिभिजनमा डेब्यु गरे । अनि गोल पनि गरे । यसरी उनी ला लिगामा डेब्यु गर्ने मात्र होइन, गोल पनि गर्ने सबैभन्दा कान्छा खेलाडी हुन् उनी । अझ उनी युरोपेली च्याम्पियन्स लिगमा सुरुदेखि खेल्न पाउने सबैभन्दा कान्छा खेलाडी हुन् । हुँदा हुँदा उनी स्पेनका लागि सबैभन्दा कम उमेरमा गोल गर्ने खेलाडी पनि हुन् । स्पेनी प्रशिक्षक लुइस डे ला फुन्टे पनि यमलको प्रदर्शनबाट दंग छन् । यमलको त्यो गोलमा महान् खेलाडीको झल्को पाइन्छ, उनले भनेका छने, म उनलाई सल्लाह दिन चाहन्छु, आफ्नो मिहिनेत नछाड्नू, भलाद्मी रहनू अनि उनका दुवै खुट्टा भुइँमै रहून् ।"
स्पेनलाई विश्वकपको उपाधि,"सन् २०१० मा आजकै दिन (जुलाई ११) मा स्पेनले १९ औं फिफा विश्वकपको उपाधि जितेको थियो । दक्षिण अफ्रिकाको जोहानेसबर्गस्थित सकर सिटीमा आयोजित फाइनल खेलमा स्पेनले नेदरल्यान्डलाई १० ले पराजित गर्दै पहिलो पटक विश्वकपको उपाधि हासिल गरेको हो । स्पेनले सेमिफाइनलमा जर्मनी र नेदरल्यान्डले उरुग्वेलाई पन्छाउँदै फाइनल पुगेका थिए । फाइनलमा निर्धारित ९० मिनेटमा गोल नभएपछि खेल अतिरिक्त समयसम्म धकेलिएको थियो । अतिरिक्त ३० मिनेटको खेलमा आन्द्रे इनिस्टाले गरेको गोलले स्पेनलाई उपाधि दिलायो । साथै, युरोपबाहिर आयोजित विश्वकपको उपाधि हात पार्ने पहिलो युरोपेली देश स्पेन बनेको थियो । फाइनलमा इनिस्टा म्यान अफ द म्याच घोषित भएका थिए । स्पेनी गोलकिपर इकर कासिलासले गोल्डेन ग्लोभ जितेका थिए । फाइनल खेल हेर्न रंगशालामा साढे ८५ जना उपस्थित रहेको र ९१ करोडले टेलिभिजनमार्फत खेल हेरेको फिफाले जनाएको थियो । उक्त विश्वकपमा स्पेनको टिकीटाका शैलीको प्रशंसा भएको थियो । छोटाछोटा पास, बल पोजिसनमा नियन्त्रणको यो शैली पहिले स्पेनकै लालिगामा प्रयोग भइसकेको थियो । यही शैलीको खेलबाट स्पेनले सन् २०१२ को युरोकप पनि जितेको थियो ।"
कांग्रेस र एमालेको कसरत दुई तिहाइको सरकार,"(काठमाडौं) संविधान संशोधनको एजेन्डासहित बनेको नयाँ समीकरणअनुसार अब बन्ने सरकार सहज दुई तिहाइ समर्थनको हुने गरी कांग्रेसएमालेले मधेशकेन्द्रित दललाई पनि सरकारमा सहभागी गराउने भएका छन् । बुढानीलकण्ठस्थित कांग्रेस सभापति शेरबहादुर देउवा निवासमा बुधबार बसेको शीर्ष नेताहरूको बैठकमा समीकरण बन्नुअघि आआफ्नो मोर्चामा आबद्ध रहेका मधेशकेन्द्रित दललाई सरकारमा सहभागी गराउने निर्णय कांग्रेसएमालेले लिएका हुन् । कांग्रेसएमालेबीच असार १७ मा भएको ७ बुँदे समझदारीको पक्षमा उभिएका अशोक राई नेतृत्वको जसपा, उपेन्द्र यादव नेतृत्वको जसपा नेपाल, महन्थ ठाकुर नेतृत्वको लोसपा, जनमत र नागरिक उन्मुक्ति पार्टीलाई सरकारमा सहभागी गराउनेबारे बैठकमा छलफल भएको थियो । ती दललाई एकएक मन्त्रालय दिने गरी सरकारमा ल्याउन कांग्रेस र एमालेले चाहेका हुन् । कांग्रेससँग ८८, एमालेसँग ७७ (सभामुख र एक निलम्बितबाहेक), जसपा ७, जनमत ६, जसपा नेपाल ५, नागरिक उन्मुक्ति ४ र लोसपासँग ४ सांसद रहेकाले १ सय ९१ सांसदको समर्थनसहित दुई तिहाइ बहुमतको सरकार बनाउन कांग्रेसएमालेले चाहेका हुन् । नयाँ गठबन्धन संविधान संशोधनको एजेन्डासहित बनेकाले पनि सरकारलाई सहज दुई तिहाइ बहुमतको बनाउन लागिएको हो । संघीय संसद्का २ सय ७५ सदस्यमध्ये टोपबहादुर रायमाझी निलम्बित भएकाले १ सय ८४ संख्या जुट्दा दुई तिहाइ बहुमत पुग्छ । सरकारमा सहभागी नभए पनि समर्थन गरेको नागरिक उन्मुक्ति पार्टीले बुधबारै प्रधानमन्त्री पुष्पकमल दाहाललाई विश्वासको मत नदिने र समर्थन फिर्ता लिने निर्णय गरेको छ । उसले नयाँ गठबन्धनमा जाने गरेरै सरकारलाई दिएको समर्थन फिर्ता लिएको हो । दुई दल विपरीत गठबन्धनमा रहँदा उपेन्द्र यादव नेतृत्वको जसपा नेपाल, महन्थ ठाकुर नेतृत्वको लोसपा कांग्रेससँग थिए भने अशोक राई नेतृत्वको जसपा, जनमत र नागरिक उन्मुक्ति एमालेसँग निकट थिए ।कांग्रेस र एमालेबीच सरकारको नेतृत्व गर्ने दलले १० र सहयोगी दलले ११ मन्त्रालय लिने यसअघि नै मोटामोटी समझदारी बने पनि कुनकुन मन्त्रालय लिने भन्नेबारे अझै टुंगो लागिसकेको छैन । दुई दलबीच मन्त्रालय संख्यामा भागबन्डा मिलेपछि आआफ्नो एलायन्समा रहेका दललाई आफ्नो कोटाको मन्त्रालयबाट मिलाउने वा विकल्पमा उनीहरूलाई मन्त्रालय संख्या छुट्याएर बाँकीमा भागबन्डा गर्ने भन्नेबारे दुई दलबीच छलफल भएको थियो । स्रोतका अनुसारमा साना दललाई एकएक मन्त्रालय दिने र बाँकीमा कांग्रेसएमालेले भागबन्डा गर्ने समझदारी बनेको छ । भागबन्डा गर्दा कांग्रेसले एक मन्त्रालय बढी पाउनेछ भने सरकारको नेतृत्व गर्ने एमालेले एउटा मन्त्रालय कम पाउने भएको छ । प्रधानमन्त्रीसहित बढीमा २५ सदस्यीय मन्त्रिपरिषद् मात्र गठन गर्न सकिने संवैधानिक व्यवस्था छ । हाल मन्त्रालय २१ वटा छन् । बढीमा ३ राज्यमन्त्री राख्न सकिने व्यवस्था छ । बुधबार भएको दुई दलबीचको छलफलमा पाँच दलका लागि एकएक मन्त्रालय छुट्याएपछि एमालेले प्रधानमन्त्री र ७ मन्त्रालय तथा कांग्रेसले ९ मन्त्रालय लिने मोटामोटी समझदारी बनेको छ । विश्वासको मतको विपक्षमा मतदान गर्ने अरू दलसँग पनि एक पटक छलफल गर्ने भनिएकाले असार २८ मा प्रधानमन्त्रीले विश्वासको मत राख्ने प्रक्रियापछि मात्र यसबारे औपचारिक सहमति हुनेछ, एमालेका एक नेताले भने ।कांग्रेस र एमालेबीच २१ वटा मन्त्रालयलाई शक्तिशाली, विकास र सामाजिक मन्त्रालयमा वर्गीकरण गरेर भागबन्डा मिलाउन खोजिएको छ । कांग्रेसले गृह र एमालेले अर्थ लिने यसअघि नै समझदारी भइसकेको छ । कांग्रेसले परराष्ट्र मन्त्रालय लिन चाहेको छ भने सरकारको नेतृत्व गर्ने एमालेले सञ्चार तथा सूचना प्रविधि मन्त्रालय पाउने करिब निश्चित छ ।त्यसबाहेक भौतिक पूर्वाधार तथा यातायात एउटा दलले लिँदा अर्को दलले ऊर्जा मन्त्रालय पाउने गरी वर्गीकरण गरिएको छ । यसैगरी सहरी विकास मन्त्रालयसँग संस्कृति, पर्यटन तथा नागरिक उड्डयन, शिक्षासँग स्वास्थ्य, कानुन न्याय तथा संसदीय मामिलासँग संघीय मन्त्रालयको वर्गीकरण गरिएको छ । यही आधारमा अरू मन्त्रालयको पनि वर्गीकरण गरिएको छ । शक्तिशाली, विकासे र सामाजिकबाहेक अरू मन्त्रालयमा आआफ्ना पार्टीबाट मन्त्री हुने व्यक्तिका आधारमा पनि तय गरिने गरी भागबन्डा मिलाउन खोजिएको छ । एमाले सचिवालय बैठकमा पार्टी अध्यक्ष केपी शर्मा ओलीले प्रधानमन्त्रीले विश्वासको मत लिएपछि मन्त्रालयको भागबन्डा टुंगिने जनाउ दिएका थिए । कांग्रेस र एमालेबीच बराबरी हैसियतमा मन्त्रालयको भागबन्डा हुने ओलीको भनाइ थियो । मन्त्रालयको बाँडफाँट भइसकेको छैन । यो मन्त्रालय यो पार्टीले, यो पार्टीले यो मन्त्रालय । कोको सरकारमा सामेल हुने भन्ने कुरा साधारणतया हैसियतका आधारमा, कांग्रेस र एमालेले सामान्यतया बराबरको हैसियतमा व्यवहार गर्छन् । स्ट्रेन्थको आधारमा पनि पार्टीहरूलाई स्थान निर्धारण गर्ने कुरा हुन्छ । त्यस कुरामा पनि ध्यान दिइरहेका छौं, बैठकमा ओलीको भनाइ थियो । कांग्रेस संसदीय दलका प्रमुख सचेतक रमेश लेखकले विगतमा जस्तो मन्त्रालय भागबन्डामा यस पटक झमेला नहुने बताए । यस पटक हामी अलि फरक ढंगले अघि बढ्न खोजेका छौं । मन्त्रालयको संख्या र बाँडफाँटमा कुनै झमेला हुँदैन, उनले भने, राष्ट्रिय सहमतिको सरकार बनाउने भनिएकाले अरू दलसँग पनि छलफल गरेपछि कुन दलले कुनकुन मन्त्रालय लिने भन्ने तत्कालै टुंगिन्छ ।"
'रविको राहदानी र सहकारी ठगीबारे पार्टीले छानबिन गरोस्,"(काठमाडौं)राष्ट्रिय स्वतन्त्र पार्टी (रास्वपा) ले बर्खास्त गरेका महामन्त्री मुकुल ढकालले सभापति रवि लामिछानेको दोहोरो राहदानी र सहकारी ठगीका विषयमा स्वतन्त्र समिति बनाएर छानबिन गर्न माग गरेका छन् । रास्वपाले ढकाललाई महामन्त्री, प्रवक्ता र केन्द्रीय समितिबाट बर्खास्त गरेको भोलिपल्ट बुधबार पत्रकार सम्मेलन गर्दै सभापति लामिछानेको दोहोरो राहदानी प्रकरण र सहकारी ठगीका विषयमा पार्टीभित्रै पनि उच्चस्तरीय छानबिन समिति बनाउन आवश्यक परेको औंल्याएका हुन् ।रास्वपाको जीवनसँग जोडिएको विषय भएकाले लामिछानेको राहदानीका विषयमा छानबिन गर्नुपर्ने धारणा राखेका हुन् । पार्टीको साधारण सदस्यमा सीमित भएका ढकालले सहकारीका विषयमा छानबिन अघि बढाउन सर्वोच्च अदालतले समेत ठहर गरेकाले अब पार्टीभित्रै स्वतन्त्र छानबिन समिति आवश्यक परेको उल्लेख गरेका हुन् । सभापतिले सहकारीका विषयमा विगतमा कुनै जाहेरी र उजुरी परेको छैन भन्नुभएको थियो तर अब सर्वोच्चबाट समेत छानबिन हुनुपर्छ भन्ने ठहर भइसकेकाले रास्वपाले छुट्टै छानबिन समिति बनाउनुपर्छ, उनले भने, पहिले उहाँ (लामिछाने) ले विधि प्रक्रिया नबुझ्दा दुइटा राहदानीको समस्यामा पर्नुभयो भनेर मैले साथ दिएँ तर अहिले पार्टीकै भविष्यको चिन्ता भएकाले अब राहदानीका विषयमा पनि स्वतन्त्र छानबिन हुनुपर्छ ।पार्टीको विषयलाई लिएर समीक्षा यात्रा प्रतिवेदन सभापति लामिछानेलाई प्रस्तुत गर्नुअघिसम्म ढकाल र लामिछानेबीच घनिष्ठ सम्बन्ध थियो । उनीहरू पार्टीमा एउटै कोर समूहका थिए । बुधबार पत्रकार सम्मेलनमा ढकालले रास्वपालाई लामिछाने क्लबमा परिणत गरिएको आरोप लगाउँदै अब त्यो क्लबबाट पार्टी बनाउन आवश्यक रहेको बताए । आफूलाई राजनीतिक दल ऐनअनुसार स्पष्टीकरणको मौकासमेत नदिई महामन्त्रीबाट निष्कासन गरिएको कुरा कानुनविपरीत रहेको उनले दाबी गरे । उपसभापतिले पदबाट हटाउने अधिकारसमेत नरहेको उल्लेख गर्दै ढकालले वैधानिक रूपमा आफू नै पार्टीको महामन्त्री र प्रवक्ता रहेको दाबी गरे । म कानुनअनुसार राष्ट्रिय स्वतन्त्र पार्टीको महामन्त्री र प्रवक्ताबाट निलम्बित भएको छैन । रवि लामिछाने क्लबबाट मात्र म निलम्बित र निष्कासित हो, ढकालले भने, स्पष्टीकरणको मौका नदिईकन निलम्बनको पत्र थम्याउनुभयो । राजनीतिक दलसम्बन्धी ऐन र स्वतन्त्र पार्टीको विधानअनुसार निलम्बन भएको छैन ।ढकालले पार्टी उपसभापति एवं श्रममन्त्री डीपी अर्यालले पार्टीलाई दिएको पैसा सिधै आफ्नो खल्तीमा राख्ने गरेको आरोप पनि लगाए । उनले रास्वपाभित्र ठूला आर्थिक अपारदर्शिता रहेको उल्लेख गरे । डीपी अर्यालले साथीहरूले दिएको पैसा पार्टीलाई नदिईकन सिधै आफ्नो खल्तीमा राख्नुभएको छ, ढकालले भने, दुई साताअघि पनि त्यस्तो भएको छ । कानुनअनुसार पार्टीले ऋण लिन नपाउने प्रावधान रहेको भन्दै आफूले सम्झाउँदा पनि अर्यालले पार्टीको ऋणका नाममा पैसा कारोबार गर्ने गरेको ढकालले आरोप लगाए । पार्टीसँग रसिदबिना कारोबार नगर्न अनुरोध गरे । आर्थिक हिसाबकिताब पारदर्शी हुनुपर्छ । को व्यक्तिले कति पैसा दियो ? सामान किनबेचबाट कति प्राप्त भयो, क्लियर हुनुपर्छ, उनले भने ।ढकालले सभापति लामिछानेमाथि सत्ता लिप्सा भएको पनि बताएका छन् । पार्टीमाथि आएको संकट समाधानका लागि प्रस्ताव राख्दा लामिछाने नियोजित रूपमा आफूलाई सिध्याउन लागिपरेको उल्लेख गरे । उनले लामिछानेलाई पुष्पकमल दाहाल, केपी शर्मा ओली र शेरबहादुर देउवाको शैली मन परेकाले आफ्नो कार्यशैलीमाथि प्रश्न उठाएको पनि पत्रकार सम्मेलनमा खुलासा गरे । लामिछाने अझै पनि संविधानको धारा ७६ (३) अनुसार देउवाको नेतृत्वमा सरकार बन्ला भनेर गृहमन्त्रीको पदमा बसिरहेको आरोप लगाए । अझै पनि उहाँ ७६ (३) अनुसार देउवाको सरकार बन्ला भनेर कुरेर बस्नुभएको छ । त्यहीँ भएर सरकार छाड्नुभएको छैन, ढकालको भनाइ थियो ।उनलाई अनुशासन आयोगको प्रतिवेदनमाथि छलफल गरेपछि पार्टी सञ्चालन गर्न अक्षम, अनुशासनहीन, अराजनीतिक, अभद्र, अराजक व्यवहार गरी अनुशासन उल्लंघन गरेको लगायतका आरोप लगाउँदै वनस्थलीस्थित पार्टी केन्द्रीय कार्यालयमा बसेको केन्द्रीय समिति बैठकले ढकाललाई कारबाही गर्ने निर्णय गरेको थियो । असार १९ मा बसेको केन्द्रीय समितिले उनलाई एक साताका लागि महामन्त्री र प्रवक्ताको पदको जिम्मेवारीबाट निलम्बन गरेको थियो । साथै, मंगलबारै ढकाललाई अनुशासन आयोगमा पुनरावेदन गर्नका लागि ३५ दिनको समय दिने निर्णय रास्वपाको छ ।रास्वपाका निष्काशित महामन्त्री ढकालले समीक्षा प्रतिवेदनमा पार्टी र सभापति रवि लामिछानेको कामकारबाही र गतिविधिमाथि प्रश्नैप्रश्न उठाएका थिए । ढकालले सभापति लामिछानेको व्यवहार र पार्टी सञ्चालन विधिमाथि आफ्नो समीक्षा यात्रा प्रतिवेदनमा आलोचना गरेका हुन् । जेठ ६ देखि असार ५ सम्म ३८ जिल्लामा स्थलगत भ्रमण गर्दै २ हजार ७९ नागरिकसँग कुराकानी गरेर समीक्षा प्रतिवेदन तयार गरिएको थियो, जसलाई केही समयअघि ढकालले सभापति लामिछानेलाई बुझाएका थिए ।"
"जसोजसो संघ, उसैउसै प्रदेश","सत्ता सहयात्रा गर्ने कांग्रेस र एमालेको सहमतिपछि माओवादी केन्द्रका अध्यक्ष पुष्पकमल दाहालले नेतृत्व गरिरहेको संघीय सरकार प्रतिस्थापनको संघारमा छ नै, त्यसको असर प्रदेश सरकारहरूमा पर्दै छ । एमालेले संघीय सरकारका अतिरिक्त वाग्मती, लुम्बिनी तथा सुदूरपश्चिम प्रदेश सरकारबाट समर्थन फिर्ता लिँदै बाहिरिइसकेको छ । कांग्रेस र एमालेको सहमतिले तय गरेको मार्गचित्रअनुसार अबका केही साता सरकार गठन तथा पुनर्गठनमै बित्नेछ । सुशासन, विकास निर्माण र जनसरोकारका अन्य सवाल ओझेलमा पर्नेछन् । यसबाट सधैंको सत्ता हेरफेरले दिक्क नागरिक थप निराश हुने निश्चित छ ।केन्द्रमा गठबन्धन फेरिएपिच्छे प्रदेशमा केही साता वा महिनामै नयाँ सरकार बनाउने अभ्यास राजनीतिक दलहरूले स्थापित गरेका छन् । जबकि, हरेक नयाँ गठबन्धनकर्ताले स्थिरताको प्रतिबद्धता व्यक्त गरेका हुन्छन् । २०७९ को आमनिर्वाचनपछि डेढ वर्षमा सातै प्रदेशमा गरी २२ पटक मुख्यमन्त्री फेरबदल भइसकेको छ, मुख्यमन्त्रीले विश्वासको मत मात्र २४ पटक लिएका छन् । अब फेरि केही सातामै वाग्मती, सुदूरपश्चिम र लुम्बिनीमा नयाँ सरकार बन्ने निश्चितप्रायः छ । कोशी, गण्डकी र कर्णालीमा मुख्यमन्त्री यथावत् रहे पनि मन्त्रीहरू फेरिँदै छन् । यस्तो अस्थिरताका कारण प्रदेश संरचनाको निर्माण गरिएकै सत्ताको लुछाचुँडी, नेता व्यवस्थापन र मन्त्री उत्पादनका लागि हो भन्ने आम बुझाइ हुन थालेको छ । राजनीतिक दलहरूको यस्तो अपरिपक्व कार्यशैली दोहोरिँदै गए प्रदेश संरचनाप्रति नै असहमति राख्नेहरूको तर्क हाबी हुने स्थिति आउन सक्छ । सरकार परिवर्तन भइराख्दा नीतिगत स्थिरता नहुने, एउटा सरकारले लिएका निर्णयको अपनत्व अर्को सरकारले नलिने, महत्त्वपूर्ण निर्णयहरू अलपत्र पर्ने जस्ता दुष्परिणाम देखिने गरेका छन् । प्रदेशहरूमा चालु आर्थिक वर्षको बजेट खर्च नै सन्तोषजनक हुन सकेन । सत्ता उथलपुथलले आगामी आर्थिक वर्षको बजेट कार्यान्वयन पनि प्रभावित हुने निश्चितजस्तै छ । त्यसमाथि मधेश र गण्डकी प्रदेशमा नयाँ सरकार समयको चापमा पर्दा बजेट निर्माणमा पर्याप्त गृहकार्य हुनै सकेन । सबै प्रदेशले एकै दिन असार १ मा बजेट ल्याएकामा मधेश र सुदूपश्चिममा पारित हुनै बाँकी छ । सरकार हेरफेर निश्चित हुँदै गर्दा पूरक बजेटको चर्चा पनि चल्न थालेको छ । यसले थप अलमल निम्त्याउनेछ । राजनीतिक खेलाडीहरूलाई यस्तो परिस्थिति स्वाभाविक लाग्न सक्छ, उनीहरूले आफ्नो पक्षमा तर्क गर्न पनि सक्छन् तर मुलुकको आर्थिक स्वास्थ्यका दृष्टिले यो गम्भीर चिन्ताको विषय हो ।संसदीय व्यवस्थामा सदनमा बहुमतसिद्ध गरेर संवैधानिक प्रक्रियाअनुसार जुनसुकै राजनीतिक दलहरूले जतिसुकै बेला पुरानो सरकारलाई विस्थापन र नयाँ गठन गर्नु स्वाभाविक हो । त्यसैले अब हुन लागेको हेरफेरको संवैधानिक वा व्यवस्थागत कोणबाट प्रश्न उठाउन जरुरी छैन । तर राजनीतिमा संविधानमा नलेखिएको अर्को प्रावधान पनि हुन्छ नैतिक । दलहरूले आफ्नो व्यवहारलाई नैतिक कसीमा जाँच्न जरुरी छ । केही साता र महिनाको अन्तरमा सत्ता अदलबदल गर्न दलहरू अग्रसर भइरहँदा जनताका मुद्दा तथा अपेक्षा ओझेलमा पर्ने गरेका छन्, स्थगित हुने गरेका छन् । जनताको आँखाबाट हेर्दा, राजनीतिक नेतृत्व सधैं व्यस्त देखिन्छ तर कसका लागि ? प्रश्न यहाँ छ ।सत्ता उथलपुथलको रणनीतिबाट फुर्सद पाएपछि अहिलेको व्यवस्था पक्षधर राजनीतिक दलहरूले केही विषय मनन गर्नैपर्छ । पहिलो, राजनीतिक दलका केन्द्रीय नेतृत्वले आफ्नो केन्द्रीकृत चाहना र निर्णय पद्धतिलाई परिवर्तन गर्न आवश्यक छ । अहिले संघीय सरकारका लागि समीकरण बनाउने दलहरूले प्रदेश सरकारबारे पनि एकसाथ निर्णय लिने गरेका छन् । प्रतिनिधिसभाका सभामुखउपसभामुखदेखि प्रदेशका सभामुखउपसभामुखसम्मको भागबन्डा गर्ने, प्रदेशमा कुन पार्टीबाट कसलाई मुख्यमन्त्री र मन्त्री बनाउने भनेर निर्देशन दिने, प्रदेश सरकारलाई विश्वासको मत दिने वा नदिने भन्ने टुंगो लगाउने काम शीर्ष नेताबाट हुने गरेका छन् । नेताहरूले यो प्रवृत्ति अन्त्य गर्नुपर्छ । सम्बन्धित प्रदेशमा सत्ता सम्भावना खोज्ने, त्यहाँको विशेषता अनुसार सत्ता समीकरण गर्ने वा प्रदेशस्तरीय रणनीति अख्तियार गर्ने स्वतन्त्रता पार्टीको प्रदेश नेतृत्वलाई नै दिनुपर्छ । पार्टीलाई व्यावहारिक रूपमै संघीय ढाँचामा लानुपर्छ । धेरैजसो पार्टीका प्रदेश समिति त छन् तर ती स्वायत्त छैनन् । यस्तो संरचनाले संघीयताको मर्म र ओज बोक्न सक्दैन । हरेक निर्णयमा काठमाडौंकै रुचि अनुमोदन हुँदासम्म पार्टीभित्र पनि संघीयता आउँदैन । पार्टीका प्रदेश नेतृत्व तथा प्रदेश संसदीय दलहरूले पनि आफ्नो सरोकारको निर्णय आफैं गर्न आँट गर्नुपर्छ । सानातिना निर्णयमा पार्टी केन्द्रकै मुख ताक्ने वा संकेत कुरिबस्ने र त्यसमै अभ्यस्त हुँदै जाने हो भने उनीहरूको क्षमता विकास पनि हुन सक्दैन । दोस्रो, दलहरूबीचको गठबन्धन संस्कृतिलाई बलियो बनाउन आवश्यक छ । स्थायी प्रकृतिको गठबन्धन निर्माण प्राथमिकतामा पर्नुपर्छ । त्यसरी जुट्ने दलहरूले सरकारमा बसेर के गर्ने, कसले नेतृत्व गर्ने, कुनकुन सहयोगी दलको भूमिका कस्तो रहने जस्ता विषयलाई सुरुवातमै टुंग्याउन जरुरी छ र त्यसप्रति सरकारको नेतृत्वकर्तादेखि सहयोगी दलसम्म इमानदार बन्नुपर्छ । यस्तो हुन सक्यो भने दलहरूबीच विश्वासको जग बलियो बन्छ, सरकार फेरिइराख्ने प्रवृत्तिमा सुधार आउँछ र सरकारको काम पनि उद्देश्यमूलक बन्छ । मुख्यतः नीतिगत स्थिरता र राज्यको विश्वसनीयता बढ्छ ।"
रविलाई तुलना गर्नुपर्ने अवस्था आउनु दुःखद,"सञ्चारकर्मलाई तिलाञ्जली दिएर राजनीतिमा देखिएको फोहोर पखाल्न बाढी बनेर आएका रवि लामिछाने यतिबेला आम नेपालीको आँखाको तारो बन्न पुगेका छन् । एकातिर राजनीतिलाई सफा बनाउँछु भनेर आएका उनी आफैं पुराना दलभन्दा बढी फोहोरी बनिरहेका छन् भने अर्कातिर उनीमाथि थुप्रै सहकारीमा सर्वसाधारणले जम्मा गरेको रकम अपचलन गरेको आरोप लागिरहेको छ । जनताको धेरै भरोसा बोकेर संसद् र सरकारमा उक्लिएका लामिछाने आज तिनै पुराना दल कांग्रेस, एमाले र माओवादीको हारमा बसेर सत्ताको सौदाबाजी र विभिन्न निकायमा भागबन्डा खोजिरहेको देख्दा राजनीतिक सिक्दै गरेका यी कलिला राजनीतिज्ञभन्दा बरु अनुभवी पुरानै बूढाहरू ठीक रहेछन् भन्ने अवस्था आइसकेको देखिन्छ । कांग्रेस, एमाले र माओवादीले जस्तै सत्तापक्षमा हुँदा गर्ने राजनीति र प्रतिपक्षमा हुँदा गर्ने राजनीति लामिछानेमा कपी पेस्ट भएको छ । पुराना दलहरूलाई राजनीतिक छलछाम गर्न र त्यो अनुभव लिन धेरै वर्ष लाग्यो होला तर लामिछाने दुई वर्षमै आफूलाई सफल सावित गरेर पतनको बाटातिर लैजान पनि सफल हुनेतिर लागिपरेका छन् । आफू सफल हुँदै गएको क्षेत्रलाई चटक्कै छोडेर राजनीतिमा आउनु, राजनीतिमा आइसकेपछि सरकारमा जानका लागि जुका टाँसिएसरी टाँसिनु र सरकारमा पनि आफूले भनेको मन्त्रालयमा आफैं जान पाए जानु र आफूले नपाए पार्टीका अन्य व्यक्तिलाई नपठाउनु यी सबै व्यवहारले लामिछानेले आफूले गरेका सम्पूर्ण कुकर्मलाई आफैं सरकारमा गएर सुल्झाउने उद्देश्य बोकेको प्रस्ट हुन्छ । संसद्मा प्रतिपक्षको बेन्चमा बस्दा उनले उठाएका प्रश्नको जवाफ दिने ठाउँमा आफैं पुग्दा र उनले मन्त्रालयको जिम्मेवारी सम्हाल्दाको दिन बोलेको कुरा उनी पैतालामुनि हालेर बसिरहेका छन् । उनका यस्ता व्यवहारले आम सर्वसाधारण जनतामा नयाँ राजनीतिक दलका रूपमा उदाएका भनिएका लामिछाने वास्तवमै मुकुन्डोधारी नयाँ मात्र देखिएका छन् ।पार्टीभित्र अरूको आवाज सुन्न नचाहने, अरूले आफूलाई दिएको अर्तीलाई गाली सम्झने, आफ्नो पक्षमा वकालत नगर्ने व्यक्तिलाई पार्टीमा ठाउँ नदिने एमाले अध्यक्ष केपी शर्मा ओलीकै जस्तो प्रवृत्तिले लामिछानेको पार्टीमा पनि जरा गाडेको देखियो । राजनीतिको फोहोरलाई सफा गर्छु, भ्रष्टाचार अन्त्य गर्छु, विभिन्न प्रकरणमा लुकाइएका घटनाको सत्यतथ्य बाहिर ल्याउँछु भनेर उनले जनतामा आस देखाएका थिए । पहिले आफूले जेजस्तो आरोप अरूलाई लगाएका थिए, अहिले त्यही आरोपको उनले सामना गरेर बसेका छन् । एमालेमा जसरी ओलीले अन्य नेताकार्यकर्तालाई चुइँक्क गर्न दिएका छैनन्, त्यही सिको लामिछानेले पनि गरेका छन् । सुरुमा उनले देखाएको जुन उत्साह र जोस थियो, त्यसले जनतालाई निकै हौसला प्रदान गरेको थियो तर आज उनैले आफूलाई पुरानै दलहरूसँग तुलना गर्नुपर्ने अस्थामा पुर्याए, यो एकदम दुःखद हो । सुजन देवकोटा, पालुङ्टार४, गोरखा"
सक्कली र नक्कली लाइसेन्स कसरी छुट्याउने ?,"१ लाख २ हजार सवारी चालक अनुमतिपत्र नक्कली भन्ने सुन्दा कतै मेरो पनि नक्कली त छैन भनेर झस्किएँ । यातायात व्यवस्था विभागको प्रणालीभित्र छिरेर नक्कली लाइसेन्स बनाउने अभियोगमा नेपाल सरकारका उपसचिवसहित १५ जनाविरुद्ध किर्ते अभियोगमा मुद्दा दायर भएको समाचार सुन्दा भने खुसी लाग्यो । यस्ता किर्ते गर्ने व्यक्तिको खोजीकार्यले निरन्तरता पाउनुपर्छ । सरकारी कर्मचारी भएर किर्ते गर्छ भने त्यस्तालाई हदैसम्मको कारबाही हुनुपर्छ । सक्कली र नक्कली लाइसेन्स कसरी छुट्याउने, हामी जस्तालाई निकै गाह्रो छ । लाइसेन्सको ढड्डामा हामीले हेर्न पाउने होइन, त्यहाँ इन्ट्री भएको छ कि छैन कसरी थाहा पाउने ? कतै कर्मचारीले हाम्रो नाम रजिस्ट्ररमा लेखेकै छैनन् कि ? नक्कली लाइसेन्सको मारमा जो पनि पर्न सक्छ, विचार गरौं है । नियमसंगत लिँदा पनि समस्या आउन सक्छ ।नक्कली लाइसेन्स बनाउने कर्मचारी, बिचौलिया र सेवाग्राही तीनै पक्ष दोषी हुन् । नियमसंगत लाइसेन्स बनाउँछु भनेर गयो भने नक्कली नपर्ला । यहाँ त केही नगरी रातारात लाइसेन्स चाहिएको छ, अनि कहाँ हुन्छ ! कतिपय अवस्थामा लाइसेन्स नियमसंगत लिँदा पनि नक्कली परेको सुन्दा चाहिँ अचम्म लाग्छ । कर्मचारीहरूको अकर्मण्यताका मारमा सेवाग्राही परेका छन् । लाइसेन्स नवीकरण गर्न गयो भने भित्र जान पाइने होइन, कर्मचारीले देखाएर हस्ताक्षर गराउने होइनन्, भित्र के गर्छन्, के थाहा सेवाग्राहीलाई ! ३५४० हजारमा लाइसेन्स किनबेच भएका छन् । कर्मचारी र बिचौलिया मिलेपछि जे पनि हुँदो रहेछ । यातायात विभागमा यस्तो अनधिकृत लाइसेन्स बनेको अहिले मात्र होइन, तर प्रहरीको नजर अहिले पर्यो । एउटा लाइसेन्स परीक्षा पास गरेको १ वर्ष ६ महिनासम्म लाइसेन्स हातमा पर्दैन । योजति लाजमर्दो के होला ? बाटामा ट्राफिकले लाइसेन्स देखा भन्छ, यातायात विभाग लाइसेन्स दिँदैन । अनि गर्नेचाहिँ के ? पुरुषोत्तम घिमिरे, जोरपाटी, काठमाडौं"
सरकारको अनिश्चित आयु,"गणतन्त्र स्थापना भएदेखि दर्जनौं पटक सरकार फेरिए । तर एउटै व्यक्ति पटकपटक प्रधानमन्त्रीको दौडमा देखिन्छन् । नयाँ अनुहार सरकारको नेतृत्व गर्ने अवसरबाट वञ्चित छन् । मुलुकमा राजनीतिले स्थायित्व पाउन सकिरहेको छैन । मुलुकको विकासका लागि स्थिर सरकार आवश्यक छ तर सत्तामा मोहित नेताहरूले सरकारलाई स्थिर हुन दिइरहेका छैनन् । स्थिर सरकार बनोस्, विकासले गति लिओस् भनेर जनताले मतदान गर्छन् । तर चुनावमा पाएको मत दुरुपयोग गरी नेताहरू सत्ताको दाउपेचमा लाग्छन् । कहिले मन्त्रालय बाँडफाँटमा कुरा नमिल्दा सरकार ढल्छ, कहिले भागबन्डा मिलाउन मन्त्रालय टुक्रिन्छ । मुलुकमा संघीयता कार्यान्वयनपश्चात् तीनवटा सरकार छन् संघ, प्रदेश र स्थानीय सरकार । अहिले स्थानीय सरकार मात्र स्थिर देखिन्छ किनकि यसमा नेताहरूले अंकगणितमा चलखेल गर्ने ठाउँ छैन । संघ र प्रदेश सरकार भने हलचल भइरहेको छ । अहिले प्रदेश र संघमा कुनै पनि दलको स्पष्ट बहुमत छैन । त्यसैले सरकार बनाउन एकभन्दा बढी दललाई समावेश गर्नुपर्ने हुन्छ । सबै दल आफूअनुकूल सत्तामा पुग्ने दाउमा हुन्छन् । सत्तामा गएपछि पनि जुनसुकै बेला बाहिरिन्छन् । कांग्रेस र एमालेबीच सत्ता सहकार्य हुन नसक्दा पनि सरकार अस्थिर हुने गरेको हो । यी दुई ठूला दल सत्तामा पुग्न साना दललाई बोक्ने गर्छन् । ती साना दलले जुनसुकै बेला गठबन्धन फेरिदिन्छन् । सरकार स्थिर नहुँदा विकास गतिविधि सुस्त हुन्छ । सरकारले गर्ने नियमित कामकारबाही अन्योलमा पर्छ । ऐननियम बन्न सक्दैन, बजेटको पूर्ण रूपमा कार्यान्वयन हुन सक्दैन । मुलुकमा सुशासन कायम हुन सक्दैन । भ्रष्टाचार बढ्छ, सार्वजनिक सम्पत्ति हिनामिना हुन जान्छ । सरकारप्रति नागरिक भरोसा समाप्त हुँदै जान्छ । सरकार स्थिर नहुँदा मुलुकमा अराजकता बढिरहेको छ । महँगी, बेरोजगारी दर बढिरहेको छ । राजनीतिक दलका कार्यकर्ताले बेलाबेला गैरजिम्मेवारी गतिविधि पनि गरिरहेका हुन्छन् । यस्तो असहज अवस्थाबाट मुलुकलाई निकास दिन एमाले र कांग्र्रेस जिम्मेवारपूर्वक अघि बढ्नुपर्छ । मनोजकुमार शर्मा, अर्नमा५, सिरहा"
नेता,"नेता त चाहिन्छ देशमा ठग्न सिकाउँछन्आफ्ना मान्छे भए माथि लग्न सिकाउँछन्दायाँ दार्छन् बायाँ दार्छन् लुट्न सिकाउँछन्भनेजस्तो नभए दल फुट्न सिकाउँछन्भातको साटो भ्रष्टाचार पो उत्तम ठान्छन् तिनलेभ्रष्टाचार नै नगर्नेलाई अक्षम भन्छन् तिनलेनेता चाहिँ अनिवार्य हुन्छ नेपालमा नेता देख्दा यो मन सधैं रुन्छ नेपालमा शेषराज भट्टराई, फूलबारी, पोखरा"
दुई दलीय प्रणालीको बहस,"बहुलवादी समाजमा दुई दलीय संसदीय प्रणाली कति सम्भव ? माथि प्रस्तुत आँकडाले के बताउँछ भने नेपाल २०४८ देखि २०५६ सम्मका तीन निर्वाचनमा दुई दलीय जस्तै अभ्यास थियो । प्रतिनिधिसभाका २०५ सिटमध्ये २०४८ सालमा ११० र ६९ सिटसहित कांग्रेस र एमाले पहिलो र दोस्रो दल बनेका थिए । त्यस्तै, राप्रपाले जम्मा ९ सिट पाएर तेस्रो बनेको थियो । २०५१ मा ८८ र ८३ सिट पाएर एमाले र कांग्रेस पहिलो र दोस्रो भए । त्यतिबेला २० सिटसहित राप्रापा तेस्रो बनेको थियो । त्यस्तै, २०५६ मा १११ र ७१ सिटसहित कांग्रेस र एमाले पहिलो र दोस्रो भए । ११ सिटसहित राप्रापा तेस्रो दल बन्यो । तर त्यसबेला पनि प्रतिस्पर्धी दुई दलहरूले ठूलो दलको हैसियतमा होस् वा प्रस्ट बहुमत पाउँदा पनि ४० प्रतिशत लोकप्रिय मत कटाएको पाइन्न । यहाँ फेरि प्रश्न उठ्छ, जनमत नबढाई त कसरी दुई दलीय प्रणालीमा जान सकिन्छ र ?अहिले नेपालको परिप्रेक्ष्यमा कम्युनिस्ट र लोकतान्त्रिक शक्ति भन्दै गर्दा विश्वास र विचारको विविधताका कारण सिद्धान्त र औचित्यताहरू पुरातन डक्ट्रिनहरूको सीमाभित्र मात्र पनि छैनन् । लोकतान्त्रिक भन्नेहरूमा पनि समाजवादी, प्रगतिशील, लोकतान्त्रिक वाम विचार र थुप्रै खाले उदारवादी विचारहरू छन्, जुन कांग्रेस नेतृत्वको गठबन्धनमा आउन सक्लान् तर दलभित्र अटाउँदैनन् । कम्युनिस्टहरूमा अझ बढी विविधता छ । नेकपा एमाले (ठूलो कम्युनिस्ट पार्टी) लाई अन्य धेरैले कम्युनिस्ट ठान्दैनन् । नेपालमा थुप्रै क्षेत्रीय दलहरू छन् । वैकल्पिक समूहहरूको उदय र पार्टी निर्माणको प्रक्रियामा लाग्ने वा भत्किने क्रम चलिरहेको छ । पुरातनवादी शक्तिहरू पनि अस्तित्वमा छन् । बहुदलीय व्यवस्थालाई दुई दलीयमा मोड्न न संविधानको मूल मर्मले दिन्छ, न यस्तो अभ्यास लोकतान्त्रिक राजनीतिक प्रणाली र चरित्र सुहाउँदो हुन्छ । यसको एउटै विकल्प भनेको राजनीतिक नेता र दलहरूले सच्चिने, सेवाप्रवाहमार्फत जनआकर्षण बढाउने, राज्य संयन्त्रको निर्दलीयकरण र समाजलाई राजनीतीकरण गर्ने नै हो । यसका लागि नै राजनीतिक संगठन निर्माण र परिचालन हुने हो ।फेरि अर्को प्रश्न उठ्छ त्यसका लागि अहिले ती दलका राजनीतिक संगठन, तीभित्रका भ्रातृभगिनी संरचना चुस्तदुरुस्त र प्रतिबद्ध छन् ? यही प्रयोजनका लागि सुसूचित र सामाजिकीकरण गरिएको छ ? वर्तमान नेतृत्व पटकपटक परीक्षण र असफल भइसकेका र निराशा मात्र बढाउने यथास्थितिमा दलभित्र नयाँ नेतृत्व जन्माउने र विकास गर्ने अवसर र जनस्तरमा आशा बरकरार राख्ने ठाउँ कतै देखिँदैन । बिना अध्ययनअनुसन्धान र बहसछलफल, न कुनै चिन्ता र चिन्तन, खाली नेताको घरदैलो ढुक्ने, देलान् र पाउँला भन्ने मनोभावले मात्र संगठनमा बसेकाबाट चिजलाई आलोचनात्मक ढंगले हेर्ने, नेतृत्वलाई प्रश्न र पृष्ठपोषण गर्ने, जनस्तरमा भविष्य देखाउन र आशा जगाउन सम्भव देखिँदैन । अहिले ठूला दलमा संगठित अधिकांश नेताकार्यकर्ताको दिनचर्या, चालचलन, गतिविधि, कामकारबाही र जीवनशैली हेरेरै जनताले मतदान केन्द्रमा जान हच्किने अवस्था छ । नेतृत्वले आफ्नो संगठन नै भुत्ते बनाएको, प्रतिबद्धता अनुरूप काम गर्न नसकको, गर्ने इच्छाशक्तिसमेत प्रकट गर्न नसकेको र यत्रतत्र बदनामी मात्र भइरहेको अवस्थाले कमजोर बनेका ठूला भनिएका दलले निर्वाचन प्रणाली र दल धेरै भएका कारण राजनीतिक अस्थिरता भयो भन्नु नाच्न नजान्ने आँगन टेढो भनेझैं हो ।"
भूमि व्यवस्थापनमा स्थानीय सरकार,"मुलुकमा भूस्वामित्व र उपयोगसम्बन्धी समस्या दशकौंदेखि थाती छन् । अझ, पछिल्ला दशकमा नयाँनयाँ समस्या थपिँदै गएका छन् । यसमध्ये भूमिहीन दलित, सुकुम्बासी र अव्यवस्थित बसोबासीे व्यवस्थापन प्रमुख चुनौती बनेको छ । यो चुनौतीलाई चार दशकदेखि सरकारले विभिन्न समिति वा आयोगमार्फत सम्बोधन गर्ने प्रयत्न गरेको छ । तर सार्थक परिणाम प्राप्त हुन सकेको छैन । नयाँ संविधान लागू भएसँगै २०७६ मा भूमिसम्बन्धी ऐनमा आठौं संशोधन भयो । ऐनअनुरूप सोही वर्षको चैतमा भूमिसम्बन्धी समस्या समाधान आयोग गठन भयो । २०७७ पुसमा भूमिसम्बन्धी नियमावलीमा अठारौं संशोधन भयो । संविधानमा सुकुम्बासी व्यवस्थापनलाई तीनवटै तहको सरकारको साझा अधिकारको सूचीमा राखिएको छ । भूमि आयोगले संविधानको व्यवस्था, मर्म र संशोधित भूमि ऐनका आधारमा तीनवटै सरकारको जिम्मेवारी रहने गरी कार्यविधि बनायो । यससँगै स्थानीय तहले भूमिहीन दलित, भूमिहीन सुकुम्बासी र अव्यवस्थित बसोबासी व्यवस्थापन कार्यलाई गति दिएका थिए । सरकार बदलिएसँगै २०७८ साउन १९ मा तत्कालीन भूमिसम्बन्धी समस्या समाधान आयोग विघटन गरियो । फेरि भदौ २५ मा राष्ट्रिय भूमि आयोग बन्यो । २०८० मा फेरि सरकार बदलियो । चैत ८ मा राष्ट्रिय भूमि आयोग विघटन गरिएको छ । सर्वोच्च अदालतको अन्तरिम आदेशका कारण नयाँ आयोग गठन हुन सकेको छैन । यसरी सुरु भइसकेको प्रक्रियाले गति लिन नपाउँदै शृंखलाबद्ध रूपमा सो प्रक्रिया अवरुद्ध बन्न पुगेको छ । भइरहेको आयोग विघटन भएको र नयाँ आयोग नबनेको हुँदा स्थानीय सरकारले भूमिहीन सुकुम्बासीको समस्या समाधान कसरी गर्ने भन्नेमा अन्योल छ । भूमिहीन र अव्यवस्थित बसोबासीको लगत संकलन, सत्यापन, निवेदनलाई डिजिटाइज गर्न र जग्गा नापजाँचका लागि स्थानीय सरकारले धेरै लगानी गरेका छन् । सरकार फेरिएपिच्छे आयोग विघटन हुँदा भइरहेका कामले गति लिन नसक्दा स्थानीय सरकारको अलावा समुदायमा निराशा बढ्दै गएको छ । केही महिनाभित्र अर्को आयोग बन्ला तर आयु कति हुने हो, भन्न सकिने स्थिति छैन । यस्तो अन्त्यहीन नियतिको विकल्प खोज्न जरुरी छ । आयोग विघटन भए पनि भूमिसम्बन्धी ऐन र नियमावलीभित्र रहेर स्थानीय तहले निरन्तर कार्य गर्न सक्ने खालको बन्दोबस्त आवश्यक छ । यो सम्भव पनि छ । ऐनले आयोगलाई लगत संकलन, जग्गा उपलब्ध गराउने कार्यविधि आदि बनाउने अधिकार दिएको छ । ऐनमा नै भूमिहीन सुकुम्बासी र अव्यवस्थित बसोबासीको परिभाषा गरिएको छ, कस्तो जग्गा उपलब्ध गराउन मिल्ने, कस्तो नमिल्ने भन्ने विषय पनि उल्लेख छ । भूगोल अनुसार कहाँ कति जग्गा उपलब्ध गराउने भन्ने विषय नियमावलीमा छ । यसो हुँदा विगतका आयोगले बनाएका सबै कार्यविधि र थप विषयसमेत समेटेर स्थानीय भूमि ऐन तर्जुमा गरी आयोग बनेमा समन्वयमा काम गर्ने र नबनेमा पनि काम नरोकिने विकल्पमा जानैपर्ने भएको छ । संघीयताको मर्मअनुसार काम भइदिएको भए यतिखेर भूमिसम्बन्धी सबै सेवा स्थानीय तहबाट प्राप्त भइसक्नुपर्थ्यो । स्थानीय तहको क्षमता अभिवृद्धिका लागि समय लाग्ने, जटिल प्रकृतिको सेवा भएकाले थप अध्ययन र तयारी गर्नुपर्ने लगायतका बहाना बनाएर भूमि प्रशासन अझै संघको एकल नियन्त्रणमा छ । साँच्चै यसलाई स्थानीय तहमा लैजान अठोट हुने हो भने प्रविधि उपयोगबाट यो गर्न कठिन छैन । भूमिसम्बन्धी सबै लगतलाई डिजिटाइज गरी भूमि प्रशासनको उपयुक्त कम्युटीकृत प्रणाली विकास गरेर भूमिसम्बन्धी सबै सेवा स्थानीय तहमार्फत नै हुने गरी व्यवस्था गर्न सकिन्छ । जसका लागि अहिले मालपोत र नापी कार्यालयले अपनाएका प्रणालीलाई नै सुदृढ गर्दा पुग्छ । भूमिहीन र अव्यवस्थित बसोबासीको समस्या समाधान गर्ने क्रममा अहिले प्रायः सबै गाउँपालिका र नगरपालिकामा सहजीकरण समिति निर्माण गरिएको छ । समस्या बढी भएका स्थानीय तहको वडा तहमा पनि सहजीकरण समिति छ । पालिकास्तरमा भूसेवा केन्द्र स्थापना भएको छ । ती केन्द्रमा प्राविधिक जनशक्ति र साधन पनि व्यवस्थित बन्दै गएका छन् । केही स्थानीय तहले स्थानीय भूमिसम्बन्धी ऐन वा कार्यविधि बनाएर कार्य अघि बढाइरहेका छन् । स्थानीय तहले भूमि व्यवस्थापनका लागि कम्तीमा भूस्वामित्व र भूउपयोगको विषयलाई सम्बोधन गर्न स्थानीय भूमि ऐन र अर्को सरकारी, नदी उकास, बाँझो रहेको निजी जमिन, संस्थागत जमिन आदिको उचित उपयोगका लागि भूमि करार ऐन तर्जुमा गरी लागू गर्न आवश्यक छ । यी ऐन बनाएर स्थानीय तहले भूमिहीन, अव्यवस्थित बसोबासी लगायत भूमि अधिकारबाट वञ्चित समूह, जग्गाको उपलब्धता, उपयोगको स्थिति आदि विषयमा विस्तृत सूचना अभिलेखन गर्न सकिन्छ । नापजाँचको कार्य गर्न सकिन्छ । यति गर्नु भनेको करिब ९० प्रतिशत कार्य सम्पन्न गर्नु हो । अधिकांश इच्छुक स्थानीय तहले लगत संकलन र प्रविष्टिको काम गरेका छन् । प्रमाणीकरणको काम थोरैले मात्र गरेका छन् । यो महत्त्वपूर्ण कार्य हो । प्रमाणीकृत विवरण तयार गर्न सकिए नयाँ भूमिहीन र अव्यवस्थित बसोबासी थपिने कार्यमा नियन्त्रण हुन आउँछ । जग्गाधनी पुर्जा वितरण गर्न तत्कालै नसकिए पनि स्थानीय सरकारले भूमिहीनलाई जीविकोपार्जनका कार्यक्रम केन्द्रित गर्नुका साथै शिक्षा, स्वास्थ्य, रोजगारी आदिमा विशेष सहुलियत दिन सक्छ । अव्यवस्थित बसोबासीलाई पनि सम्पत्ति करको दायराभित्र ल्याउन सकिन्छ । आयोग नबन्दा पनि स्थानीय तहले आफ्नो पालिकाका कति भूमिहीनलाई हाल बसिरहेकै स्थानमा जग्गा दिँदा हुन्छ ? कतिलाई नयाँ ठाउँमा स्थानान्तरण गर्ने हो ? कहाँ गर्ने हो ? अव्यवस्थित बसोबासी कतिलाई जग्गा दिन सकिन्छ ? कतिलाई दिन सकिँदैन ? यी विषयमा अझ धेरै गृहकार्य गर्न बाँकी छ । यी सबै काम भए आयोग बनेको ६ महिनाभित्र तत् स्थानीय तहको सबै काम सम्पन्न गर्न सकिन्छ । पर्याप्त अधिकारसहित सक्षम र तोकिएको अवधिभर ढुक्कले काम गर्न पाउने भूमि आयोग बनोस् भन्ने सबैको चाहना हो । तर विगतलाई हेर्दा केही भन्न सकिने स्थिति छैन । अतः भूमिहीन र अव्यवस्थित बसोबासी समस्या मात्र होइन, भूमिसम्बन्धी अनेक अन्य समस्या बिर्ता, मोहियानी बाँडफाँट, गुठी, स्ववासी, वेनिस्सा लगायतका समस्या समाधानका लागि पनि स्थानीय तहले नै पहल लिनुपर्ने देखिन्छ । स्वामित्व हस्तान्तरणसम्बन्धी सबै काम गर्न एक्लै स्थानीय तहले नसक्ला तर आफ्नो पालिकामा भएको भूमि र भूमि उपयोगकर्ताको यकिन विवरण लिएर व्यवस्थापन गर्न कसैले रोक्न मिल्दैन । समस्या समाधानमा पहल नलिने र सीमित व्यक्तिको अभीष्ट पूरा गर्ने संघ र प्रदेशको कार्य टुलुटुलु हेरेर स्थानीय तह बस्न सक्दैनन् । संघीयताको मर्म यो होइन । भूमिको व्यवस्थापनमा स्थानीय तहमा अवसर र चुनौती दुवै छन् । भूमि व्यवस्थापनका सम्बन्धमा स्थानीय तहको एकल अधिकार सूचीभित्र धेरै उल्लेख छैन तर संविधानको सूचीमा उल्लेख विषयको विस्तृतीकरण र स्थानीय सरकार सञ्चालन सम्बन्धमा व्यवस्था गर्न बनेको ऐन, २०७४ लाई आधार मान्दा स्थानीय सरकारले भूमि व्यवस्थापनका सम्बन्धमा धेरै गर्न सक्छन् । भूमिहीन र अव्यवस्थित बसोबासीको व्यवस्थापनको अतिरिक्त भूउपयोग योजना र कार्यान्वयनमा पनि स्थानीय तहको अगुवाइ आवश्यक छ । भूउपयोग ऐन, २०७६ लाई भूमि व्यवस्थापनको स्थनीयकरणको सन्दर्भमा महत्त्वपूर्ण दस्ताबेजका रूपमा लिन सकिन्छ । यसमा भूमिको वर्गीकरण, भूउपयोग क्षेत्र निर्धारण, भूउपयोग क्षेत्र अद्यावधिक, भूउपयोग कार्यान्वयन, भूउपयोग योजना तर्जुमा र कार्यान्वयन, कृषि क्षेत्रको संरक्षण र उपयोगलगायत विषयमा स्थानीय तहको विशेष र महत्त्वपूर्ण भूमिका सुनिश्चित गरिएको छ । आफ्नो भौगोलिक क्षेत्रभित्र रहेको कुन भूमि कसरी उपयोग गर्ने भन्ने अधिकार स्थानीय तहलाई नै दिइएको छ र त्यसका लागि योजना तर्जुमा, नीति निर्धारण र निर्णय प्रक्रियासमेत स्थानीय तहमा नै हुने गरी नीतिगत, कानुनी र संरचनागत व्यवस्था गरिएको छ ।उपयोगविहीन अवस्थाको जमिन उपयोगमा ल्याएर खाद्य सुरक्षा र गरिबी निवारणमा देखिने परिणाम हासिल गर्न सम्भव छ । भूमि सुधारका सम्बन्धमा जमिनको कर उठाउने वा संघीय सरकारले भनेबमोजिम लगत संकलन गर्ने वा संघीय सरकारले तयार गरिदिएको जग्गाधनी पुर्जा वितरण गर्ने, सानातिना विवाद निरूपण गर्नेमा मात्र स्थानीय तह सीमित हुन सक्दैनन् । अहिले जिल्ला नापी कार्यालय वा भूमि सुधार तथा मालपोत कार्यालयले गर्दै आएको जग्गा नापी, कित्ताकाट र जग्गा नामसारी वा रजिस्ट्रेसनको काम स्थानीय तहले गर्ने स्थिति बने सन्तोषजनक मान्न सकिन्छ । मूल विषय भनेको स्थानीय तहबाट नै भूमिको पहिचान, वितरण, अधिकारको पुनर्सिर्जना र दर्ता तथा भूमि व्यवस्थापनका विविध कार्य पनि स्थानीय तहले नै गर्न पाउनुपर्छ । अन्त्यमा, भूस्वामित्व र उपयोग सम्बन्धमा हाल रहेका जटिलता र तिनको समाधानमा केही कानुनी अड्चन, प्रशासनिक व्यवधान होलान् तर यो मूलतः राजनीतिक निर्णयको विषय पनि हो । भूमिसम्बन्धी समस्या समाधानका लागि न्यूनतम विषयमा राजनीतिक दलहरूबीच साझा समझदारी र प्रतिबद्धता सबै तहमा अनिवार्य आवश्यक छ ।"
हामीलाई कस्तो सरकार चाहियो ?,"वर्षा ऋृतुका लागि साउन र भदौ मनोवाञ्छित लीला भूमि हो । यस कालमा प्राकृतिक सौन्दर्य आफ्नो तरुण वयमा रहन्छ । वर्षात् यसकारण सुन्दर छ कि यसले सुन्दर काम गर्छ । यस ऋतुको गुणगान वैदिक ऋषिहरूले निकामे निकामे नः पर्जन्योभिवर्षतु अर्थात् हाम्रो मन मुताबिक बादलले वर्षा गरोस् भनी गरेका छन् । संसद्को गणितले नयाँनयाँ समीकरण र सम्भावनाको ढोका खुला रहनु स्वाभाविक हो । तर यो निर्माण हुँदै गर्ने सरकारलाई सामान्यजनले पत्याउँछन् त ? वा उही चेहरा, चाल र चरित्रका सरकारसँग मन मुताबिक सेवा प्रवाहको आस राख्छन् ? संसद्को गणितले सरकारसँग बलियो जनमत होला । तर यस्तो अवस्थाले विगतलाई नै निरन्तरता दिन्छ । विगतका जस्तै कामचलाऊ कार्यशैली मात्र हाबी रहे भूराजनीतिक शक्ति सम्बन्धमा अनुगृहीत सरकार प्रभावकारी हुनै सक्दैन । संविधानको कुन दफाको सिन्को समातेर सरकार बन्नुपर्छ भनेर प्रशस्त बहस चलेको छ । आखिर सत्ताको त्यही गठजोड संरक्षण गर्दै शक्तिको उन्मादलाई बलपूर्वक प्रश्रय दिने व्यवस्था मलजल हुँदै छ । अहिलेको आवश्यकता भनेको सरकार निर्माणको काल्पनिकीमै परिवर्तन ल्याउनु हो । त्यसैले सम्भावित सरकार निर्माण नयाँ तवरबाट सोच्ने अवसर हुन सक्छ । सरकार सबैको हुनुपर्नेमा कसैकसैको मात्र भयो । नेपालले अंगिकार गरेको शासन पद्धतिमा प्रधानमन्त्रीको भूमिका कार्यकारी हो । राष्ट्रपतिको सल्लाहकार प्रधानमन्त्री हुन् । कार्यकारी राष्ट्रपतिसँग दलीय स्वार्थ हुन सक्छ तर आलंकारिक राष्ट्रपतिको नजरमा संसद्भित्रका सबै दल बराबर हुन्छन् । आलंकारिक राष्ट्रपतिले बहालवाला प्रधानमन्त्री पूर्ण बहुमतमा रहँदाकै अवस्थामा अर्को सरकार निर्माणको परिकल्पना राख्ने कुनै अमुक दल विशेषका नेताहरूलाई यो दफा आकर्षित गरौंला भनेर कसरी परामर्श गरे होलान् ? खास दलहरूको महत्त्वाकांक्षामा संलग्न हुने हो भने सामान्यजनमा राष्ट्रपतिलाई फलानो दलको हितैषी हुन् र उनको कुरामा पक्षधरता हुन्छ भन्ने सोच फराकिलो हुन्छ । राष्ट्रपति संस्था सबैको हुनुपर्नेमा कुनै दल विशेषको बढी भए भन्ने मनोविज्ञान पैदा हुन्छ । अहिले संसद्भित्रका ठूला भनिने दलका शीर्षहरूको परीक्षणको अवधि सकियो । जो आए पनि परिणाम हुने उही हो । यी नेताहरू आफ्नै विगतका अग्लोपनासँग पराजित छन् । खड्गप्रसाद ओली, शेरबहादुर देउवा वा पुष्पकमल दाहालसँग तपाईं सहमत रहनुभएको होला वा असहमत, उनीहरूको संघर्षपूर्ण जीवन तारिफयोग्य छ । तर जब शासन गर्न सत्तामा पुगे, त्यहाँको शक्ति विन्यास हेरे र त्यही अनुरूप आफूलाई ढाल्दै गए, तब उनीहरू स्वयंमा त्रासदी बन्दै आए । हो, उनीहरूका चामत्कारिक काम देखेर अभिभूत हुने स्थिति थियो कुनै समय । कसैले संघर्ष गरे, त्याग गरे वा थोरै राम्रो काम गरे भने हामी तिनलाई तत्कालै देवता बनाइहाल्छौं । तर यो गोलचक्करमा तिनलाई एक आममान्छे पनि बन्न बाधित गर्छौं । पुराना नेताहरूप्रति देवत्वकरण झन् बढी छ, उनीहरूले पञ्चायत ढाले, निरंकुश राजतन्त्र निर्मूल गरे । तर यसले नेताहरूलाई आलोचनात्मक दृष्टिकोणबाट विमुख गरायो । यतिखेर ती नेताहरूलाई हेर्ने कुरामा समाज गहिरो र तिखो रूपमा विभाजित भएको छ । त्यसैले आसन्न संकट भनेको सरकार कुन दफाबाट कसको नेतृत्वमा बन्छ भन्नेमा केन्द्रित छैन, कस्तो सरकार बन्दै छ तिर छ । हामीले संसद्को अंकगणितमाथि जादुको छडी चलाउने खेलको रमिता मात्र हेर्यौं भने त्यो महाभूल हुनेछ ।समस्या के हो भने नेताहरूमा विद्यमान असुरक्षाभावरूपी हीनग्रन्थिको उपचार सजिलो छैन । कसैलाई आफू पछि पत्नीको चिन्ता, कसैलाई आफ्ना भित्रिया सहयोगीहरूको पीर । नयाँ विकल्प दाबी गर्ने दलमा आन्तरिक लोकतन्त्रका लागि निम्तिएको गृहकलह जगहँसाइको विषय बनेकै छ । सघन एवं सन्तुलित गृहकार्यले मात्र प्रतिनिधिसभालाई प्रभावकारी बनाउन सकिन्छ, जन आत्मीयता स्थापित गर्न सकिन्छ । पहिचानवादी राजनीतिका नाउँमा चर्को स्वरमा ठूला भनिने दललाई सराप्ने तर सत्ताको मदिरा थाप्न तँछाडमछाड गर्नेहरू ती कहलिएका ठूला दलहरूका सबैभन्दा सबल मित्रहरू हुन् । त्यसैगरी ठूला दलहरूको संविधान चासो साना दलहरूका लागि गलपासो हो । यो भोगेको यथार्थ हो, छोटाछोटा आन्दोलन र त्यसबाट निस्किएका ससाना राजनीतिक दलहरूमाथि एमाले र कांग्रेसको वक्रदृष्टि रहँदै आएको छ । प्रस्तावित गठबन्धनले सत्ता पायो भने साना दलहरू टुक्रिने त्रासमा बाँच्नुपर्ने हुन्छ ।खाली हुन्छन् संसद् बैठकका मेचहरू । हामी कुनै प्रधानमन्त्रीलाई आलोचना गर्छौं कि उनी संसद्का नेता हुन् भनेर । तर संसद्को असली नेता त सभामुख हुन्, उनले संसद्मा सांसदहरूको उत्साह र सक्रियता बढाउन विशेष ध्यान दिनुपर्ने हो । संसद्मा छलफलको स्तर र गम्भीरता उक्लिन सकिरहेको छैन । यो राष्ट्रिय चिन्ताको विषय हो । खासमा गठबन्धन लोकतान्त्रिक वा अग्रगमनकारी होहोइन भन्ने सवाल नै गलत छ । प्रत्येक दलमा संसद्बाट अहिले आएको अवसर उपभोगको सम्भावना देख्ने मूल्यनिष्ठहरूले हस्तक्षेपका लागि तयार रहनुपर्छ । निर्वाचन उत्तरकालमा संसद्मा देखिने गरेका गठबन्धन विचार, मूल्य, सिद्धान्त आदिको होइन । सत्ता पुग्ने रहरलाई कुनै वैचारिकी दिन सकिँदैन । ठूला दल चाहन्छन् कथाको त्यो रंगिएका स्यालजस्तो, राजनीतिक स्पेसमा भर्खर खुट्टा जमाउन खोजिरहेकाहरूलाई पनि रंगिने, रंगाउने खेलमा समावेश गरिदिऔं । प्रस्तावित गठबन्धनले स्थिर र राम्रो सरकार दिन्छौं, उथलपुथलको खेललाई विराम दिन्छौं भनेर ठूलठूला दाबी गर्दै छ । यो स्थिर सरकार को मिथ आफैंमा कुनै ठूलो मूल्य, सिद्धान्त र सपना हुन सक्दैन । भुइँमान्छेमा न त जाँदै गरेको सरकारसँग उम्मिद थियो, न त आगत सरकारसँग छ । प्रस्तावित गठबन्धन पनि विचारधारा, समानधर्मिता र जनहितमा काम गर्नका लागि हुँदैन । यो पनि केही सीमित नेताको प्राइभेट एजेन्डा र हितलाई पूरा गर्ने मनसायले रातारात हातेमालो गरेर आएको हो । सरकार हुनु संवैधानिक र लोकतान्त्रिक अनिवार्यता मात्र होइन, नेपाल नामको राज्यलाई पनि प्रत्येक घडी सरकार चाहिन्छ, चाहे त्यो जतिसुकै अप्रभावी, निकम्मा र नाम मात्रकै होस् । नेता वा दलको कति आलोचना गर्नु ! मतदाताले नै विखण्डित जनादेश दिन्छ अनि गठबन्धन बन्नु अनिवार्य हुन जान्छ । गठबन्धनको सरकार भित्री र बाह्य दबाब सामना गर्न कमजोर सावित हुने गरेको छ ।प्रत्येक दलभित्रका दोस्रो, तेस्रो तहका नेताहरूले आफूसँगै संघीय लोकतान्त्रिक गणतन्त्रको परीक्षणकाल चलिरहेको नबिर्सिए मात्र पनि नयाँ बाटो पहिल्याउन सक्नेछन् । यी तहका नेतृत्वसमेत असफल भए सिंगो लोकतन्त्रमाथि नै प्रश्न उठ्ने भएकाले प्रणाली बलियो हुने गरी काम गर्नुपर्ने खाँचो छ । को प्रधानमन्त्री बन्ने र तिनी नै किन ? मन्त्रिपरिषद्मा को, किन, कसरी पुर्याइँदै छ, त्यसको पनि लेखाजोखा होस् । बलमिच्याइँ गरेर दलपतिहरूले आआफ्नो खल्तीबाट मन्त्रीको नाम निकाले भने पहिला दलभित्रै विरोध हुनुपर्छ । सरकारमा जान शपथ लिने तर मनमौजी मन्त्रालय चलाउने, हल्काफुल्का कामकारबाहीमा रमाउने, दलपतिलाई रिझाउन मन्त्रालयको दिनचर्यामा सम्झौता गर्नेहरूको खबरदारी गरिनुपर्छ । अहिले विभिन्न लोकतान्त्रिक संस्थाका रिक्तता, विसंगति र स्वार्थ बाहिरिएका छन् । हो, यो साझा गल्ती र कमजोरी पहिल्याउने, पश्चाताप गर्ने, पुनर्मन्थन गर्ने र स्वयंका विरुद्ध सत्याग्रह गर्ने बेला हो । जनतन्त्रको पहिलो सर्त हो निर्भय हुनु, यसको सुरुआत आफ्नै दलभित्र सुरु गरिनुपर्छ । जे छ, संसद्भित्र छ । एक सुन्दर विकल्प यही संसद्बाट खोज्नु छ, भएकै चेहरालाई निगरानी राख्दै तिनको चाल र चरित्र जनप्रिय बनाउनु छ । लोकहितविपरीत काम गर्ने सरकार होइन, गठबन्धनका शीर्षस्थहरू यस पटक कृतसंकल्पित छन् भनेर आमजनले भरोसा गर्न सके लोकतन्त्र जीवन्त र गतिशील बन्छ । हिमाल, पहाड र मधेशले यही खोजेको हो । बहुसंख्यक नेपालीलाई थाहा छ, लोकतन्त्र नै नेपाली समाजको समृद्धि, आर्थिक, सामाजिक रूपान्तरण र सामाजिक न्याय एवं स्वाभिमान हासिल गर्ने सर्वोत्तम मार्ग हो ।"
सडक सुरक्षामा ध्यान,"प्रहरी प्रधान कार्यालय, काठमाडौंको तथ्यांक अनुसार करिब डेढ दशक (२०६५०६६ देखि ०८००८१ मंसिरसम्म) देशभर ३ लाख १६ हजार २१२ सवारीसाधन दुर्घटनामा परे । सवारी दुर्घटनाबाट ३२ हजार ८६१ जनाले ज्यान गुमाए भने ७१ हजार ७९९ जना गम्भीर घाइते भए । घाइतेमध्ये धेरै स्थायी रूपमा अपांगताको अवस्थामा पुगेका छन् । सडक दुर्घटनाका कारण हुने अकाल मृत्यु र अपांगताका कारण हुने देशको अर्थतन्त्रको बाह्य लागत कुल गार्हस्थ्य उत्पादन (जीडीपी) को झन्डै १ प्रतिशत भएको अध्ययनले देखाएको छ । यस्ता सामाजिकआर्थिक असरका अलावा परिवारमा पर्ने दीर्घकालीन असर हृदयविदारक छ ।पछिल्ला दुई दशकमा नेपालमा दर्ता भएका सवारीसाधनको संख्या ३५ गुणाले बढेको तथ्यांक छ । सहरमा ट्राफिक जाम र वायु प्रदूषण उल्लेखनीय बढेको छ । काठमाडौं उपत्यकामा कार्यालय समय (पिक आवर) मा औसत यात्रा गति ७ किलोमिटर प्रतिघण्टाभन्दा कम हुन्छ, जुन विश्वको कुनै पनि राजधानी सहरमा स्वीकार्य स्तरको सेवा (एलओएस) भन्दा धेरै कम हो । ट्राफिक जामका कारण राष्ट्रिय अर्थतन्त्रमा लाग्ने बाह्य लागत निर्धारण गर्न कुनै स्थापित अध्ययन नभए पनि जीडीपीको एक प्रतिशत हाराहारी रहेको बताइन्छ । काठमाडौं विश्वको सबैभन्दा प्रदूषित सहरहरूको सूचीमा छ । वायु प्रदूषणसँग सम्बन्धित विभिन्न घातक रोग दिनानुदिन बढ्दै जाँदा जनस्वास्थ्य प्रणालीमा असर परेको छ ।कतारमा झन्डै एक दशक काम गरेर हाल बेलायतको क्याम्ब्रिजमा कार्यरत वरिष्ठ हाइवे इन्जिनियर प्रेम शर्मा लम्साल नेपालमा सडक दुर्घटना बढ्नुका विभिन्न कारण देख्छन् । उनका भनाइमा विद्यमान नीतिहरू जस्तै सडक सुरक्षा व्यवस्थापन स्वामित्व, सडक सञ्चालन स्वामित्व, चालक अनुमतिपत्र दिनुभन्दा पहिले गरिनुपर्ने रियल लाइफ ड्राइभिङ टेस्ट, ड्राइभिङ स्कुल र ड्राइभिङ इन्स्ट्रक्टर को नियमन आदिमा समस्या छन् । उनको प्रश्न छ जब ड्राइभिङ सिकाउने स्कुल अनि इन्स्ट्रक्टर नै कस्ता छन् भन्नेमा राज्यमा चासो देखिँदैन भने सिक्नेहरू कसरी दक्ष छन् भनेर मान्ने ?नेपाल ट्राफिक प्रहरीका अनुसार ९० प्रतिशतभन्दा बढी सडक दुर्घटना चालकको लापरबाहीका कारण हुने गरेका छन् । तर लम्सालको तर्क छ, कोही पनि जानीजानी वा चाहेर आफ्नो ज्यानै जाने गरी जोखिम मोल्न तयार हुँदैन । प्रायः ठूलो सडक दुर्घटनाको सूक्ष्म अध्ययन गर्यो भने कि त सवारीसाधनमा समस्या हुन्छ, कि सडक पूर्वाधारमा समस्या हुन्छ वा चालकको दक्षतामा । चालकलाई निपुण बनाएर मात्र सवारी अनुमतिपत्र दिने काम पनि राज्यको हो ।थुप्रै देशमा अनुमतिपत्र दिनुभन्दा पहिले रियल लाइफ ड्राइभिङमा, तीव्र गतिका सडकदेखि साँघुरा बस्ती हुँदै पैदल यात्रु लगायत अरू सडक प्रयोगकर्ता, उकालो ओरालो भएको सडकमा चालकको दक्षता जाँचिन्छ । ठूला बस चलाउने अनि धेरै मान्छे बोक्ने साधनको हकमा त अझै विशेष अनुभव र थप जाँच गरिन्छ । विद्यमान नीति र संस्थागत ढाँचा कार्यान्वयन (वार्षिक सवारी निरीक्षण र नवीकरण, लामो दूरीका बस छुट्नु अगाडि मेकानिकल जाँच पास, लामो रुटमा दुई चालक राखिनुपर्ने प्रावधान, ड्राइभिङ लाइसेन्स जारी गर्ने निकाय आदि) मा पनि निकै समस्या छन् । कानुनका कुरा पनि व्यवहारमा लागू छैनन् । सडक डिजाइनमा कमजोरी, नवीनतम् प्रविधिको प्रयोगमा हिचकिचाहट, सरोकारवालाबीच समन्वय अभाव र जनचेतनाको कमी पनि देखिन्छ । नेपालमा सडक दुर्घटना, वायु प्रदूषण अनि ट्राफिक जाम न्यूनीकरणका लागि सार्वजनिक यातायातको व्यापक सुधार, चौडा फुटपाथ र साइकलका लागि लेन बनाउने, रोड इन्टरसेक्सन सुधार, ट्राफिक बत्ती राख्ने, पर्याप्त सडक संकेत राख्ने, फुटपाथ र पैदल यात्रीका क्रसिङ सुधार, सडक सुरक्षा अडिट अनिवार्य बनाउने, नयाँ विकाससँगै त्यसले जेनेरेट गर्ने ट्राफिक प्रभावको अध्ययन गर्ने, अनि डिजाइनरहरूको जोखिम मूल्यांकन प्रणाली ल्याउन पनि जरुरी छ । लम्सालकै भनाइमा विद्यमान नीतिहरूमा परिवर्तन तथा भौतिक पूर्वाधारमा सही दिशामा लगानी गरिए दीर्घकालीन रूपमा हाम्रो देशको यातायात प्रणालीमा नै व्यापक सुधार गर्न सकिन्छ । सार्वजनिक यातायातमा अलिकति लगानी बढाएर आममान्छेको रोजाइमा पर्न सक्ने बनायो भने निजी कार अनि मोटरबाइकप्रतिको आकर्षण अलि कम हुँदै जान सक्छ । डेडिकेटेड बस लेनहरू बढाउँदै लगेर निजी गाडीभन्दा छिटो बसमा पुग्न सकिने वातावरण सिर्जना गर्न सक्नुपर्छ । निजी गाडीको संख्या कम हुँदा गाडी मात्र होइन, स्पेयर पार्ट्स, डिजेल, पेट्रोल आदिका कारणले भइरहेको देशको ठूलो व्यापार घाटा पनि कम हुँदै जान सक्छ । अर्कोतर्फ ट्राफिक जाम अनि वायु प्रदूषणमा ठूलो सुधार हुन्छ । सडक दुर्घटना कम हुन सक्छ । सुरक्षित सडकका लागि नीति परिवर्तन, एकीकृत सहरी यातायात योजना, कारमुक्त भित्री सहर, इमोबिलिटी, यातायात क्षेत्रमा हरित र स्वच्छ ऊर्जा, बस र्यापिड ट्रान्जिट र मेट्रो रेल दीर्घकालीन समाधानका उपाय हुन् । सडक सुरक्षाका लागि सुरक्षित प्रणाली दृष्टिकोण (सेफ सिस्टम एप्रोच) अपनाएका मुलुकहरूमा सवारीजन्य दुर्घटना र तिनबाट हुने जनधनको क्षति निकै घटेर गएको देखिन्छ । सुरक्षित प्रणाली दृष्टिकोणका अंगहरू हुन् सुरक्षित सडक प्रयोगकर्ता, सुरक्षित सवारीसाधन, सुरक्षित सडक पूर्वाधार र सुरक्षित गति व्यवस्थापन प्रणाली । यातायात प्रणालीमा दिगो विकासको अवधारणालाई अँगाल्दै पूर्वाधार बनाउँदै जाने हो भने देशको कमजोर र सुस्त अर्थतन्त्र पनि बलियो बन्न सक्छ ।"
"विदेशी मुद्रा सञ्चिति पौने २० खर्ब पुग्यो, सरकारी वित्तमा छैन सुधार","सरकारको चासो रहेको विदेशी मुद्रा सञ्चितिमा भने सुधार आउन थाल्यो । अहिले परिस्थिति बदलिएको छ । बढी आयात भएको वा अरू कुनै कारणले मुलुकबाट केही बढी विदेशी मुद्रा बाहिर जाँदा विदेशी मुद्रा सञ्चिति चापमा पर्ने अवस्था छैन । राष्ट्र बैंकका अनुसार गत जेठसम्म सञ्चिति १९ खर्ब ६७ अर्ब १९ करोड रुपैयाँ पुगेपछि १२औं पटक फेरि नयाँ कीर्तिमान बनेको हो । यो सञ्चितिले १५१ महिना वस्तु र १२६ महिना वस्तु तथा सेवा आयात धान्न पुग्ने दाबी राष्ट्र बैंकको छ । चालु आर्थिक वर्षमा राष्ट्र बैंकले कम्तीमा ७ महिनाको आयात धान्न पुग्ने विदेशी मुद्रा सञ्चिति कायम गर्ने लक्ष्य तय गरेको थियो । ०८१ जेठ मसान्तमा मुलुकमा रहेको विदेशी विनिमय सञ्चिति कुल गार्हस्थ्य उत्पादन (जीडीपी) को अनुपातमा ३४५ प्रतिशत हो । बाह्य क्षेत्र निरन्तर सबल बन्दै गएकाले अब विकास निर्माणको काम, पुँजीगत खर्च बढाउँन सके अर्थतन्त्र बलियो बन्ने राष्ट्र बैंकका प्रवक्ता गुणाकर भट्टले बताए ।बाह्य क्षेत्रका सूचक निरन्तर बलियो बन्दै गएका छन् । विदेशी मुद्रा सञ्चितिमा लगातार सुधार छ, चालु खाता र शोधनान्तर बचत पनि निरन्तर बढिरहेको छ, उनले भने, जेठ महिनामा मात्र १ खर्ब ५० अर्बको आयात हुँदा पनि हामी १२६ महिनालाई वस्तु तथा सेवा आयात धान्न सक्ने अवस्थामा छौं ।विदेशी मुद्रा सञ्चितिसँगै चालु खाता, शोधनान्तर बचत, रेमिट्यान्सलगायत सूचकमा पनि सुधार भएको राष्ट्र बैंकको प्रतिवेदनले देखाएको छ । गत जेठ मसान्तसम्म चालु खातामा २ खर्ब ३९ करोड बचत छ । अघिल्लो वर्षको सोही अवधिमा चालु खाता ७९ अर्ब ५३ करोड घाटामा थियो । अमेरिकी डलरमा अघिल्लो वर्षका सोही अवधिमा ६१ करोड ३२ लाखले घाटामा रहेको चालु खाता समीक्षा अवधिमा १ अर्ब ५१ करोडले बचतमा छ । जेठसम्म शोधनान्तर स्थिति ४ खर्ब २५ अर्ब ६७ करोडले बचतमा छ । अघिल्लो वर्षको सोही अवधिमा शोधनान्तर स्थिति २ खर्ब २४ अर्ब ९० करोडले बचतमा थियो । यसैगरी, चालु आर्थिक वर्षको ११ महिनामा १३ खर्ब २७ अर्ब ५१ करोड रेमिट्यान्स भित्रिएको छ । रेमिट्यान्स पोहोरको तुलनामा १९३ प्रतिशतले बढेको हो । गत जेठमा भित्रिएको रेमिट्यान्स अघिल्लो महिनाको भन्दा बढी हो । जेठमा मात्र १ खर्ब २९ अर्ब रुपैयाँ रेमिट्यान्स मुलुकमा भित्रिएको छ । जेठमा उपभोक्ता मूल्यवृद्धि घटेर ४१७ प्रतिशत रहेको राष्ट्र बैंकले जनाएको छ । बैंकका अनुसार अघिल्लो वर्षको सोही महिनामा यस्तो मूल्यवृद्धि ६८३ प्रतिशत थियो । गैरखाद्य तथा सेवा समूहको मूल्यवृद्धि घट्दा समग्र मूल्यवृद्धि घटेको हो । समीक्षा महिनामा खाद्य तथा पेय पदार्थ समूहको मूल्यवृद्धि ५७६ प्रतिशत र गैरखाद्य तथा सेवा समूहको मूल्यवृद्धि २९४ प्रतिशत छ । प्रतिवेदनले मूल्यवृद्धि घटेको औंल्याए पनि सर्वसाधरणले भने महसुस गर्न पाएका छैनन् । राष्ट्र बैंकका अनुसार समीक्षा महिनामा खाद्य तथा पेय पदार्थ समूहअन्तर्गत तरकारी उपसमूहको वार्षिक विन्दुगत मूल्य सूचकांक १६०२ प्रतिशत, दाल तथा गेडागुडीको ११७६ प्रतिशत, खाद्य तथा खाद्यजन्य पदार्थको ७३२ प्रतिशत, चिनी तथा चिनीजन्य वस्तुको ६९८ प्रतिशत र गैरमदिराजन्य पेय पदार्थको ५९५ प्रतिशतले बढेको छ । समग्रमा मूल्यवृद्धि कम देखिए पनि खाद्य पदार्थमा दबाब नै छ । ५७६ प्रतिशत कम होइन । खाद्य वस्तुको मूल्य बढी नै हो, यसले सर्वसाधारणलाई महँगो नै पर्छ, प्रवक्ता भट्टले भने, गैरखाद्य तथा सेवा समूहको मूल्यवृद्धि २९४ प्रतिशत छ । यसले समग्रमा कमी ल्याएको हो । प्रतिवेदन अनुसार घिउ तथा तेल उपसमूहको वार्षिक विन्दुगत मूल्य सूचकांक ५५१ प्रतिशत घटेको छ । गैरखाद्य तथा सेवा समूहअन्तर्गत विविध वस्तु तथा सेवा उपसमूहको वार्षिक बिन्दुगत मूल्य सूचकांक १२४७ प्रतिशत, शिक्षाको ५६४ प्रतिशत र कपडाजन्य तथा जुत्ता चप्पलको ३४६ प्रतिशतले बढेको छ । जेठमा काठमाडौं उपत्यकाको उपभोक्ता मूल्यवृद्धि दर ४२५ प्रतिशत, तराईको ३८२ प्रतिशत, पहाडको ४६३ प्रतिशत र हिमालको ४७७ प्रतिशत छ । अघिल्लो वर्षको सोही महिनामा काठमाडौं उपत्यकाको मूल्यवृद्धि ७१९ प्रतिशत, तराईको ६९३ प्रतिशत, पहाडको ६२८ प्रतिशत र हिमालको मूल्य वृद्धिदर ६३९ प्रतिशत रहेको राष्ट्र बैंकले जनाएको छ ।"
रिलायन्स स्पिनिङको आईपीओ रोकियो,कम्पनीको मूल्य के आधारमा तय गरिएको हो ? बुक बिल्डिङमा आउने कम्पनीको आधार मूल्य तय गर्ने अधिकार कसलाई छ र यसको प्रक्रिया के हो ? भन्ने प्रश्नको जवाफ ७ दिनभित्र दिन समितिले धितोपत्र बोर्डलाई भनेको छ ।कम्पनीले बुक बिल्डिङमा आईपीओ ल्याउने क्रममा गत आर्थिक वर्षमा आफ्नो वित्तीय विवरणमा प्रतिसेयर आम्दानी ५४ रुपैयाँ ३४ पैसा रहेको उल्लेख गरेको थियो । तर अहिले एक वर्ष नपुग्दै उक्त आम्दानी घटेर २ रुपैयाँ ०८ पैसामा सीमित भएको छ । अर्थात् यसअघि वित्तीय विवरण तयार गर्दा म्यानुपुलेसन भएको अनुमान गर्न किन नसकिने भन्ने प्रश्न समितिको छ । समितिले कम्पनीमा बुक बिल्डिङका लागि बिड गर्न योग्य संस्थागत लगानीकर्ताको उक्त कम्पनी वा कम्पनीका सञ्चालकहरूसँग स्वार्थ बाझिएको छ कि छैन ? बुक बिल्डिङमा कुन संस्थागत लगानीकर्ताले कति मूल्यमा कति कित्ता सेयरका लागि आवेदन दिएका थिए भन्ने विवरण उपलब्ध गराउन निर्देशन दिएको छ । कम्पनीले तीन वटा आर्थिक वर्षमा फरकफरक प्रतिसेयर आम्दानी (हरेक आवमा घट्दै गएको) सार्वजनिक गरेको देखिएकाले सर्वसाधारण लगानीकर्ताको लगानी सुरक्षा सम्बन्धमा नेपाल धितोपत्र बोर्डको धारणा के हो ? समितिको पत्रमा प्रश्न गरिएको छ ।
काठमाडौं महानगरको बजेट खर्चमा सुधार,"काठमाडौं (कास) काठमाडौं महानगरपालिकाले गएको पाँच आर्थिक वर्षको तुलनामा चालु आवको बजेट खर्चमा सुधार गरेको तथ्यांक सार्वजनिक गरेको छ । महानगरको वित्त विभागले मंगलबार सार्वजनिक गरेको तथ्यांकअनुसार आर्थिक वर्ष २०८०८१ मा विनियोजित २४ अर्ब २० करोडमध्ये १२ अर्ब ३५ करोड रुपैयाँभन्दा बढी अर्थात् ५१ प्रतिशत बजेट खर्च गरेको हो ।नीति र योजनाबद्ध कार्यक्रम कार्यान्वयन गरिएकाले चालु आवमा खर्च बढेको महानगरका प्रवक्ता नवीन मानन्धरले बताए । उनी भन्छन्, योजना र कार्यक्रमलाई प्राथमिकीकरण गरिएका कारण पनि प्रगति हासिल गर्न सहज भयो ।आर्थिक वर्ष २०७६७७ मा १२ अर्ब ९८ करोड रुपैयाँ बजेट विनियोजन गरेकामा ६ अर्ब ४५ करोड रुपैयाँ मात्र खर्च भएको थियो । यो भनेको ४९ प्रतिशत मात्र हो । आव २०७७७८ मा ३६ र आव २०७८७९ मा ४४ प्रतिशत मात्र बजेट खर्च भएको थियो । आव २०७७७८ मा १५ अर्ब ५६ करोड कुल बजेटमा ५ अर्ब ७० करोड र कोभिड महामारीको समय अर्थात् आव २०७८७९ मा १६ अर्ब ५२ करोड कुल बजेटमा ७ सय ३१ करोड रुपैयाँ खर्च भएको थियो ।आर्थिक वर्ष २०७९८० मा २२ अर्ब ८३ करोड रुपैयाँको ल्याइएको थियो । त्यसमा ४० प्रतिशत मात्र अर्थात् ९ अर्ब १८ करोड खर्च भएको थियो । चालु आर्थिक वर्षमा भने चालु, पुँजीगत र वित्तीय खर्चमा सुधार देखिन्छ । चालु आर्थिक वर्षमा चालूतर्फ ५ अर्ब अर्थात् ६४ प्रतिशत, पुँजीगततर्फ ६ अर्ब अर्थात् ४२ प्रतिशत र वित्तीयतर्फ ५ करोड रुपैयाँ अर्थात् शतप्र्रतिशत नै खर्च भएको छ ।"
अर्थ संक्षेप,"मेटलाइफलाई इन्स्योरेन्स एसिया अवार्डकाठमाडौं (कास) मेटलाइफ नेपालको वान बाई मेटलाइफ एपले सिंगापुरमा आयोजित नवौं इन्स्योरेन्स एसिया अवार्ड २०२४ मा दुई विधामा अवार्ड जितेको छ । मेटलाइफको उक्त एपले डिजिटल इन्स्योरेन्स इनिसिएटिभ अफ द इयरनेपाल र मार्केटिङ इनिसिएटिभ अफ द इयरनेपाल विधामा अवार्ड पाएको हो । कार्यक्रममा मेटलाइफ नेपालका महाप्रबन्धक निर्मलकाजी श्रेष्ठ, मार्केटिङ तथा कम्युनिकेसन प्रमुख अंकित राजभण्डारी र मेटलाइफको क्षेत्रीय टोलीका सदस्यहरू उपस्थित थिए । इन्स्योरेन्स एसिया अवार्डले नवीन उत्पादन, सेवा र समाधानहरूमार्फत आफ्ना ग्राहकमा प्रभाव पार्ने बीमा कम्पनीलाई सम्मानित गर्दै आएको छ ।ग्लोबल, आईएमई र जाल्सानबीच त्रिपक्षीय सम्झौताकाठमाडौं (कास) ग्लोबल आईएमई बैंक, आइएमई लिमिटेड र जापानिज भाषा विद्यालय संघ नेपाल (जाल्सान) बीच त्रिपक्षीय समझदारी पत्रमा हस्ताक्षर भएको छ । सम्झौतामा बैंकका नायब प्रमुख कार्यकारी अधिकृत सुमन पोखरेल, आईएमईका प्रमुख कार्यकारी अधिकृत खिलेन्द्र पौडेल र जाल्सानका अध्यक्ष रमेश देवकोटाले हस्ताक्षर गरे । सम्झौताअनुसार जापानमा उच्च शिक्षाका लागि जान चाहने विद्यार्थीलाई सहज शैक्षिक कर्जा प्रवाह गरिनेछ । बैंकले जाल्सानबाट सिफारिस भएका विद्यार्थीलाई जापानका विभिन्न विश्वविद्यालयहरूमा उच्च शिक्षाका निमित्त आवश्यक शैक्षिक कर्जा प्रवाह गर्ने जनाएको छ । जाल्सानमार्फत सिफारिस भएका विद्यार्थी तथा अभिभावकले आवश्यक कागजात तथा विवरणसहित बैंकको शाखा कार्यालयमा निवेदन दिएपछि बैंकले शैक्षिक कर्जा प्रदान गर्नेछ ।मानव सेवा आश्रमलाई नबिल बैंकको २ थान उद्धार बाहन काठमाडौं (कास) नबिल बैंकले मानव सेवा आश्रमलाई दुई थान उद्धार बाहन उपलब्ध गराएको छ । मंगलबार आयोजित कार्यक्रमबीच बैंकले काठमाडौंको बोहोराटारस्थित आश्रममा दुई थान उद्धार बहान हस्तान्तरण गरेको हो । बैंकका अध्यक्ष उपेन्द्र पौड्याल, सञ्चालक निर्वाण चौधरी, प्रमुख कार्यकारी अधिकृत ज्ञानेन्द्रप्रसाद ढुंगाना र नायब प्रमुख कार्यकारी अधिकृत मनोजकुमार ज्ञवालीले गाडीको साँचो आश्रमका अध्यक्ष रामजी अधिकारीलाई हस्तान्तरण गरेका हुन् । बैंकले आफ्नो सामाजिक उत्तरदायित्वअन्तर्गत आश्रमलाई उक्त बाहन सहयोग गरेको हो । वर्ल्डलिंकको ॅबिट द स्पिड को विजेता बने जैसवाल काठमाडौं (कास) वर्ल्डलिंक कम्युनिकेसन्सले नेपाल क्रिकेट संघ (क्यान) को सहकार्यमा बिट द स्पीड अभियान सम्पन्न गरेको छ । दुई महिना सञ्चालन गरिएको यो अभियानमा वर्ल्डलिंक र क्यानले देशका १९ सहरमा तीव्र गतिको बलरको प्रतिभा पत्ता लगाउने र उनीहरूको क्षमता विकास गर्न उद्देश्य राखेको थियो । जसमा प्रदीप जैसवालले १२५ किमि प्रतिघण्टाको कीर्तिमान राख्दै प्रतियोगिताको विजेता बने । यो अभियान गत वैशाख २१ देखि सञ्चालनमा थियो । वर्ल्डलिंक र क्यानले सात जना खेलाडीलाई काठमाडौंमा दोस्रो चरणको प्रतिस्पर्धाका लागि ल्याएका थिए । ती खेलाडीले नेपाल ए टिमका मुख्य प्रशिक्षक ज्ञानेन्द्र मल्ल र बलिङ प्रशिक्षक कलाम अलीको निर्देशनमा त्रिविको अन्तर्राष्ट्रिय क्रिकेट मैदानमा विशेष प्रशिक्षण प्राप्त गरेका थिए । एनसेलले ल्यायो फेसबुक बेसिक मोड र डिस्कभरकाठमाडौं (कास) एनसेलका ग्राहकले अब इन्टरनेट चलाउन डेटा प्याक वा ब्यालेन्स नभएको अवस्थामा पनि इन्टरनेट र फेसबुक चलाउन सक्ने भएका छन् । एनसेल र फेसबुकको मातृसंस्था मेटाले एनसेलका ग्राहकलाई ब्यालेन्स बिना पनि इन्टरनेट र फेसबुक चलाउन सम्झौता गरेका छन् । एनसेलले मेटासँगको सहकार्यमा मंगलबारदेखि लागू हुने गरी दुई प्रोडक्ट फेसबुक बेसिक मोड र डिस्कभर सञ्चालनमा ल्याएको हो । विशेष गरी टुजी मोबाइल सेट बोक्ने ग्राहकहरूका लागि इन्टरनेटको अनुभवका साथ सेवा लिन यो सहज हुने कम्पनीको दाबी छ । कम्पनीको अनुसार डिस्कभरले टेक्स्ट मात्र हेर्न सकिने गरी इन्टरनेट ब्राउजिङको सुविधा दिनेछ भने फेसबुक बेसिक मोडमा टेक्स्ट र फोटो सहित फेसबुकमा पहुँचको सुविधा पाउनेछन् ।अटोमोबाइलमा लगानी सहजीकरण गर्न नाडाको सुझाव काठमाडौं (कास) नाडा अटोमोबाइल्स एसोसिएसन अफ नेपालले पेट्रोल, डिजेल र विद्युतीय गाडीमा लगानी सहजीकरण गर्न नेपाल राष्ट्र बैंकलाई सुझाव दिएको छ । नाडाले निजी तथा व्यावसायिक प्रयोजनका सवारीसाधनलाई स्पष्ट रूपमा छुट्याई सोही अनुरूप बैंकको लगानीमा सहज भूमिका निर्वाह गरिदिन सुझाएको हो । मंगलबार नाडाले आगामी आर्थिक वर्षको मौद्रिक नीतिमा सुझाव दिन राखेको पत्रकार सम्मेलनमा अटोमोबाइल क्षेत्रको विद्यमान समस्यालाई सम्बोधन गर्न आग्रह गरेको छ । देशको आर्थिक सुस्तताले अटोमोबाइलको बजार ६८ प्रतिशत गिरावट देखिएको नाडा अध्यक्ष करण चौधरीले बताए । अहिले अटोमोबाइल मैत्री मौद्रिक नीतिको आवश्यकता छ, उनले भने, विद्युतीय सवारी साधनमात्र नभई अटोमोबाइल क्षेत्रसँग सम्बन्धित व्यवसायलाई हित हुने नीति नल्याए व्यवसायी पलायन हुनुबाहेक केही विकल्प रहने छैन । नाडाले पेट्रोल र डिजेलबाट चल्ने सवारी साधनलाई बैंकहरूबाट हायर पर्चेस लोन प्रवाह गर्ने प्रक्रियामा कर्जाको मूल्य दर (लोन टु भ्यालु रेसियो) लाई बढाएर ७५ प्रतिशत पुर्याउनुपर्ने सुझाव दिएको छ । कालो सूचीमा परेका व्यक्तिले पनि अन्य बैंकबाट आफ्नो कारोबार गरिरहेको देखिएकाले राष्ट्र बैंकले यसमा कडाइसाथ नियमन गर्नुपर्ने नाडाको सुझाव छ ।टीभीएस एनटर्क ॅट्यालेन्ट हन्ट २०२४ को विजेता घोषणाकाठमाडौं (कास) निर्भया फाउन्डेसनले आयोजना गरेको टीभीएस एनटर्क वुमन इन कन्सर्ट ट्यालेन्ट हन्ट २०२४ को विजेता घोषणा भएको छ । यो वर्षको उपाधि प्रजिना गुरुङले हात पारेकी छन् । विजेता गुरुङले टीभीएस एनटर्क १२५ सँगै १ लाख रुपैयाँ नगद जितेकी छन् । यसका साथै विजेताले फाउन्डेसनको वुमन इन कन्सर्टसँग दुई गीत, एक म्युजिक भिडियो र एक वर्षको सम्झौता गरेकी छन् । वुमन इन कन्सर्ट मा महिला गायिका तथा संगीतकार सहभागी हुन्छन् । प्रतियोगितामा रिदम राई दोस्रो र सुजिता डंगोल तेस्रो भएका छन् ।पोखरामा टीभीएसको नयाँ सोरुमकाठमाडौं (कास) स्क्वायर मोटर्सले पोखरामा आफ्नो नयाँ टीभीएस सोरुम उद्घाटन गरेको छ । बुधबार एक समारोहबीच स्क्वायरले टीभीएसको नयाँ सोरुम सुरु गरेको हो । सोरुमको उद्घाटन पोखरा महानगर प्रमुख धनराज आचार्यले गरे । सोरुमले स्थानीयको मोटरबाइक र स्कुटरको आवश्यकतालाई पूरा गर्ने विश्वास लिएको छ । सोरुमले टीभीएस सवारीसाधनको प्रदर्शन, स्पेयर पार्ट्स र मर्मतको सेवा पनि उपलब्ध गराउने जानकारी दिएको छ ।"
हकले फाइनल पुगेको स्पेन,"म्युनिख (एपी) उपाधि दाबेदार रहेको एक अर्को प्रतिद्वन्द्वी फ्रान्सलाई पाखा लगाउँदै स्पेन युरो २०२४ को फाइनल पुगेको छ । स्पेनका प्रशिक्षक लुइस डे ला फुन्टे दाबी गर्छन्, टिममा अझै सुधारका लागि ठाउँ बाँकी छ । स्पेनले प्रतियोगिताको पहिलो सेमिफाइनलमा मंगलबार फ्रान्सलाई २१ ले पराजित गरेको हो । स्पेनको जितमा १६ वर्षीय लामिन यमलले नयाँ कीर्तिमान पनि बनाएका छन् । उनी युरोपेली फुटबलकै सबैभन्दा ठूलो प्रतियोगिताको इतिहासमा गोल गर्ने सबैभन्दा कान्छा खेलाडी बनेका छन् । अब कीर्तिमान चौथोपल्ट युरो जित्ने संघारमा पुगेको स्पेनले आइतबार फाइनल खेल्नेछ । यो खेल यमलको १७ औं जन्मदिनको भोलिपल्ट हुनेछ । हारलाई खुला हृदयले स्वीकार्दै फ्रान्सेली प्रशिक्षक डिडियर डेसच्याम्पले भने, हामीलाई थाहा थियो, स्पेन कति उत्कृष्ट टिम हो भनेर । अहिले यो प्रमाणित पनि भएको छ । हामी भाग्यमानी रह्यौं, किनभने हामीले नै पहिलो गोल गर्न सक्यौं । तर, त्यसपछि खेल हाम्रो हातमा रहेन, स्पेनले हामीलाई गाह्रै पार्यो ।अझ डेसच्याम्पको सटिक विश्लेषण छ, स्पेन बलमाथि नियन्त्रण र त्यसका लागि चाहिने प्रविधिको आधारमा उत्कृष्ट टिम छ । यो प्रतियोगितामा कुनै एक टिमले साँच्चै राम्रो खेलेको र सबैको मन जितेको छ भने त्यो स्पेन नै हो । त्यसैले स्पेन फाइनल प्रवेशको पूर्ण हकदार रह्यो । यस युरोमा स्पेन वास्तवकै किन पनि उत्कृष्ट टिम छ भने यो नै प्रतियोगितामा सबै खेल जित्ने एकमात्र टिम रहेको छ । यसले १३ गोल गरेको छ । यो युरोमा गोलका आधारमा स्पेनको उत्कृष्ट प्रदर्शनको बराबरी हो । सन् १९८४ मा उपाधि जित्ने क्रममा फ्रान्सले १४ गोल गरेको थियो । अब स्पेन त्यसबाट एकै गोलले मात्र पछाडि छ । स्पेनी प्रशिक्षक लुइस डे ला फुन्टेले अझ उत्साहित भएर भने, यदि कुनै टिमले हामीबाट अझ बढी अपेक्षा राख्छ र माग गर्छ भने यो टिममा साँच्चै अझ सुधार सम्भव छ । कसैका लागि यस्तो भन्दा बढी भनेजस्तो हुनसक्छ, तर यो सत्य हो, यसमा सुधारका लागि अझै ठाउँ छ ।म्युनिखमा भएको खेलमा फ्रान्सेली कप्तान केलियन एमबाप्पेले सबैलाई आश्चर्यमा पारेर प्रोटेक्टिभमास्क नलगाइन खेले र त्यसको सकारात्मक प्रभाव खेलको सुरुआती नवौं मिनेटमा देखियो । उनले सिर्जना गरेको मौकामा रेन्डल कोलो मुअनीले हेडबाट गोल गरेपछि फ्रान्स अगाडि बढ्यो । यो फ्रान्सले ओपनप्लेबाट गरेको प्रतियोगिताकै पहिलो गोल रह्यो । फ्रान्सले यो अग्रता रक्षा गर्ने अवसर पनि थियो, किनभने प्रतियोगितामा फ्रान्सको रक्षापंक्ति भने सबैभन्दा बलियोमध्ये एक थियो । यो रक्षापंक्तिले प्रतियोगितामा पोल्यान्डका रोबर्ट लेवान्डोस्कीलाई एकै गोलको मात्र अवसर दिएको थियो, त्यो पनि पेनाल्टीबाट । तर, सेमिफाइनलमा त्यस्तो केही पनि भएन । यमलले २१ औं मिनेटमा सानदार गोल गरे र यसैले फ्रान्सको जितको आधार तयार पारेको थियो । यो कोही एक खेलाडीले विशेष अवसरमा गर्ने विशेष गोल थियो । उनले २५ यार्डबाट गरेको प्रहारले घुमाउने बाटो तय गरेर पोस्टका दिशा लिएको थियो । माकल माइगन जत्तिको फ्रान्सेली गोलरक्षक पनि हेरेको हेर्यै भए । त्यसको चार मिनेटपछि त खेल पूर्णतः स्पेनको पक्षमा मोडियो । डानी ओल्मोले गरेको प्रहार फ्रान्सेली डिफेन्डर जुलेस कोन्डेसँग डिफ्लेक्ट भएर गोलमा परिणत भएको थियो । सुरुमा यसलाई आत्मघाती गोल नै मानिएको थियो । पछि यसको श्रेय ओल्मोलाई दिइएको थियो । किनभने उनले पोस्टको दिशा दिएर गोलका लागि प्रयास गरेका थिए । दोस्रो हाफको खेल केही हदसम्म फ्रान्सले नियन्त्रणमा राखे पनि स्पेनलाई पन्छाउन त्यो पर्याप्त रहेन । पछि ओल्मोले भने, अहिले हाम्रो स्पेनले जे गरिरहेको छ, त्यो अविश्वसनीय छ । हामी साँच्चै फाइनलको पूर्ण हकदार छौं । मेरो गोल मेरै थियो वा आत्मघाती थियो, यसको कुनै अर्थ छैन । मुख्य कुरा हामी फाइनल पुगेका छौं । स्पेन युरोको इतिहासमा लगातार ६ खेल जित्ने पहिलो टिम बनेको छ । ओल्मोको थप विश्लेषण थियो, अब हामी ठूलै उपलब्धिबाट एकै खेलमात्र टाढा छौं । अब एक सफल पाइलाले पुग्नेछ । खेलको उत्कृष्ट खेलाडी भने यमल नै रहे । पूरा खेललाई लिएर प्रशिक्षक डे ला फुन्टेको निचोड थियो, यो टिमको खेलाडीमा मलाई पूरा विश्वास छ र मैले यो विश्वास कायम पनि राख्न सक्नुपर्छ । टिमको साझा उद्देश्य प्राप्तिका लागि यो टिमले खुबै मिहिनेत गरेर खेल्छ । यी सबै खेलाडी आफ्नो जिम्मेवारी पूरा गर्न आफूले सक्दो खेल्ने गर्छन् । मलाई यी २६ खेलाडीको नेतृत्व गर्दै मैदानमा उत्रॅदा पनि धेरै गर्व लाग्छ ।"
असफल भएँ : एमबाप्पे,"म्युनिख (एपी) घनघोर निराश देखिएका केलियन एमबाप्पेले अन्ततः मानेका छन्, आफ्नो युरो २०२४ को यात्रा असफल नै रह्यो । स्पेनको हातबाट पराजित हुँदै फ्रान्स प्रतियोगिताबाट बाहिरिएको छ । प्रतियोगिता सुरु हुनु अगाडि फ्रान्स उपाधिको बलियो दाबेदार थियो । तर, टिमको प्रदर्शन त्यसअनुसार रहेन, सबैभन्दा ठूलो डिडियर डेसच्याम्पको टिमले कसैको मन जित्ने खेल खेल्न सकेन । एमबाप्पेले भने, यस युरोमा मेरो दृष्टिकोणले हामी असफल नै रह्यो ।रियल म्याड्रिडका नयाँ अनुबन्धित सुपर स्टारले यस युरोमा एकै गोल मात्र गरे, त्यो पनि पेनाल्टीमा । विश्वास नहुन सक्छ, युरोमा एमबाप्पेको यो नै अहिलेसम्मको एकमात्र गोल हो । भलै, उनले विश्वकपमा १२ गोल गरिरहेका थिए । तर युरोमा उनी गोलका लागि संघर्षरत रहने गर्छन् । यसपल्ट त एमबाप्पेले जति पनि आक्रमण रचे, ती प्रभावशाली रहन सकेनन् । अझ ती आफ्नो दिशाबाट नै बाहिर अन्यत्रै रहे । एमबाप्पेले भने, फुटबलमा कि राम्रो हुन्छ, कि नराम्रो हुन्छ । म राम्रो हुन सकिनॅ । म भित्रदेखि नै युरो जित्न चाहन्थें, फ्रान्स च्याम्पियन भएको हेर्न चाहन्थें । अब म केही आराम लिन चाहन्छु, बिदा मनाउन चाहन्छु । यसले मलाई राम्रो गर्ने विश्वास छ । म आफ्नो खेलजीवनलाई नयाँ मोडबाट सुरु गर्न चाहन्छु र यसका लागि प्रयास गर्नेछु । मलाई अझै धेरै गर्नु छ । अबको नयाँ सिजनका लागि उनले प्रतियोगिताअगाडि रियलसँग अनुबन्ध गरेका थिए । पछिल्ला विश्वकप फाइनलमा अर्जेन्टिनाविरुद्ध ह्याट्रिक गरेका एमबाप्पेले त्यसको छेउछाउ पनि जर्मनीमा प्रदर्शन गर्न सकेनन् । यस्तोमा प्रश्न तेर्सिएको छ, किन धेरैभन्दा धेरै आस गरिएको एमबाप्पे असफल रहे त ? सन् २००८ मा रुसमा भएको विश्वकपमा उनी किशोर नै थिए, चार गोल गरे । फ्रान्स विश्व च्याम्पियन बनेको थियो २० वर्षको अन्तरालमा । तर, युरो २०२० मा पनि उनी चम्कन सकेनन् । उनी पेनाल्टीमा चुके र फ्रान्स स्विट्जरल्यान्डको हातबाट अन्तिम १६ मा पराजित रह्यो । यसपल्ट पोल्यान्डसॅग उनले एकै गोलमात्र गरे । प्रतियोगिताका क्रममा एमबाप्पेले पोस्टतर्फ आक्रमण बुन्ने प्रयासमा नौ शट प्रहार गरेका थिए । उनी मौका सिर्जना गर्न पनि असफल जस्तै रहे । खालि तीन अवसरमात्रै बनाए, त्यसमध्ये सबैभन्दा उल्लेख गर्न योग्य भनेको स्पेनविरुद्ध रेन्डल कोलो मुअनीकै गोल रह्यो । अस्ट्रियाविरुद्धको पहिलो खेलमै चोट बोक्नु एमबाप्पेका लागि दुर्भाग्य रह्यो । नाकमा लागेको चोटको कारण उनी प्रोटेक्टिभमास्क लगाएर खेल्न बाध्य भए र यसले उनको खेललाई नकारात्मक असर नै परेको देखियो ।"
डेसच्याम्पले लिए हारको जिम्मेवारी,"म्युनिख (एपी) सेमिफाइनल हार अगाडिसम्म फ्रान्सेली प्रशिक्षक डिडियर डेसच्याम्प आलोचकहरूलाई पेलेरै जाने पक्षमा थिए । जतिले फ्रान्स आकर्षक फुटबल खेल्न नसकेको आरोप लगाएका थिए, तिनलाई डेसच्याम्पको उत्तर थियो, त्यसो भए अर्कै खेल हेर्नु । तर फाइनल हारेपछि उनको प्रतिक्रिया थियो, फ्रान्सको खराब प्रदर्शनको सबै जिम्मेवारी मेरै हो । अझ उनले के पनि माने भने फ्रान्सेली टिमले गोल नै गर्न नसक्नु नै हारको मुख्य कारण रह्यो । फ्रान्सले जर्मनीमा ६ खेल खेलेको थियो, यसमा गोल भने चारमात्रै गर्न सक्यो । रेन्डल कोलो मुअनीले स्पेनविरुद्ध गोल गरे र टिम अगाडि पनि रह्यो, तर बलियो भनिएको फ्रान्सेली रक्षापंक्तिले त्यो अग्रता रक्षा गर्न सकेन । फ्रान्सले चार मिनेट अन्तरमा दुई गोल खायो । अब घर फर्किंदै छ । ओपनप्लेबाट फ्रान्सका लागि मुअनीको गोल नै पहिलो रह्यो । अन्य गोलमध्ये दुई आत्मघाती रह्यो भने एक पेनाल्टीबाट निस्केको थियो । केलियन एमबाप्पे र एन्टोनी ग्रिजमनले खेल्न नसकेको स्वीकारोक्तिमा पनि डेसच्याम्पले भने, यसको जिम्मेवारी पनि मैले लिन्छु ।प्रतियोगितामा फ्रान्सको प्रदर्शनलाई लिएर उनको विश्लेषण थियो, हामीसँग आक्रमणका लागि सबै खाले अस्त्र रहेन । जे थियो, त्यसमै खुसी हुनुपर्ने बाध्यता थियो । फेरि हामीले जुन प्रकारले आफ्नो प्रभाव छाडेर खेल्नुपर्थ्यो, त्यो पनि सकेनौं । जसरी यी दुई खेलाडीले राम्रो खेल्न सक्नुपर्थ्यो, त्यो अपेक्षाअनुसार खेल भएन । सबैले के बुझ्नुपर्छ भने उनीहरू लामो सिजन खेलेर यो प्रतियोगितामा आएका थिए । आफ्नो लय समात्न उनीहरूलाई गाह्रै भयो ।डेसच्याम्पले थपे, हामीले स्पेनका रूपमा त्यस्तो विपक्षी टिमविरुद्ध खेलेका थियौं, जुन असाध्यै राम्रो छ । प्रतियोगिता अगाडि जस्तो यो टिमबाट अपेक्षा थियो, त्यसरी नै खेल्यो । हामीले पनि स्पेनविरुद्ध विपक्षी टिमका रूपमा खासखास क्षेत्रमा जसरी खेल्न सक्थ्यौं, त्यो पनि पूरा भएन । स्पेनले खेलमाथि पूरा नियन्त्रण लिएर खेल्यो । हामीले अन्त्यसम्म मिहिनेत गरेका थियौं । तर हाम्रा पनि सीमितता थिए । लगातार छैटौं खेल्दा सायद खेलाडी थाकिसकेका थिए ।"

शीर्षक,विवरण
आन्दोलन चर्किएपछि ८ सय नेपाली विद्यार्थीले छाडे बंगलादेश,"परराष्ट्र मन्त्रालयले तोकेका सम्पर्क व्यक्तिहरूमहेश्वरमणि त्रिपाठी (९८५११६६९८७), शाखा अधिकृत, फरराष्ट्र मन्त्रालय, काठमाडौं (बजझकज।याब२नबष्।िअय), योजना बम्जन (८८०१८८०६९१०१३), द्वितीय सचिव, नेपाली राजदूतावास, ढाका (भयलमजबफब२याब।नयख।लउ, भयलमजबपब२मजबपब।लझत), रिया क्षेत्री (८८०१७४५४०७९५८), (ष्लाय२याब।नयख।लउ) ।"
कांग्रेसएमाले ७ बुँदे सहमति सार्वजनिक नभएकामा प्रश्न,"(काठमाडौं) कांग्रेस र एमालेबीच भएको सातबुँदे सहमति तीन सातासम्म पनि सार्वजनिक नहुँदा सत्तारूढ दलभित्रै आलोचना हुन थालेको छ । प्रतिपक्ष मोर्चाले अपारदर्शी सहमतिप्रति शंका गरिरहेका बेला गठबन्धनको प्रमुख दल कांग्रेसका महामन्त्री गगन थापाले असार १७ को मध्यराति भएको सहमति तत्काल सार्वजनिक गर्न शनिबार सार्वजनिक मञ्चबाटै नेतृत्वलाई अपिल गरेका छन् । दुई दलको सहमतिबमोजिम एमालेका अध्यक्ष केपी शर्मा ओली प्रधानमन्त्री नियुक्ति हुनेदेखि मन्त्रिपरिषद्ले पूर्णता पाउने कामसमेत भइसकेको छ । संविधानको धारा ७६(२) बमोजिम प्रधानमन्त्री नियुक्त ओलीले आइतबारको प्रतिनिधिसभाको बैठकबाट विश्वासको मत लिँदै छन् । तर, कांग्रेस र एमालेबीच केकस्तो विषयमा सातबुँदे सहमति भएको हो भन्नेबारे प्रतिपक्ष मात्रै होइन, सत्तारूढ दल एमाले र कांग्रेसकै अधिकांश सांसद तथा नेताहरूलाई जानकारी छैन । संसद्लाई समेत त्यस विषयमा जानकारी गराइएको छैन । जय नेपाल फाउन्डेसनले शनिबार गरेको कार्यक्रममा कांग्रेस महामन्त्री थापाले सार्वजनिक नगरिएको सातबुँदे सहमति कार्यान्वयन हुनेमै शंका व्यक्त गरेका छन् । उनले प्रधानमन्त्री ओली र कांग्रेस सभापति शेरबहादुर देउवाबीच धेरैपटक धोकाधडीको राजनीति भएकाले आलोपालो सरकार चलाउनेसहितका सातबुँदे सहमति कार्यान्वयन हुनेमा आमरूपमा संशय रहेकाले त्यसलाई पारदर्शी बनाउनुपर्ने माग गरेका हुन् । आजको रियालिटी के हो भने कांग्रेसले एमालेसँग एउटा समझदारी गरेको छ । त्यो समझदारीका आधारमा हामी सत्तामा छौं । अब यसको पुष्टि हाम्रो कामबाट हुनुपर्छ, थापाले भने, हाम्रो समर्थनमा बन्नुभएका प्रधानमन्त्रीले राष्ट्रको नाममा सम्बोधन गर्दा अथवा विश्वासको मत लिँदै गर्दा कांग्रेस र एमालेबीच भएको सातबुँदे सहमति के हो भन्नेबारेमा संसद्मा पढेर सुनाउनुपर्छ भन्ने म ठान्दछु ।उनले त्यो सहमतिलाई कसरी अघि बढाउने भन्नेमा प्रधानमन्त्री ओली नै प्रमुख जिम्मेवार हुने बताए । कांग्रेसका कारण सत्ता गठबन्धनमा कुनै खटपट नआउनेसमेत थापाको दाबी छ । म पार्टीकै जिम्मा लिएर भन्न सक्छु कि अहिले एमालेसँग भएको सहमतिको कार्यान्वयनमा कांग्रेसका तर्फबाट कुनै तलमाथि हुँदैन । महामन्त्री थापाले सार्वजनिक रूपमै प्रश्न उठाएपछि कांग्रेस सभापति देउवाले आफ्ना निकटस्थ नेतामार्फत शनिबार नै त्यसलाई सार्वजनिक गर्न चाहेका थिए । कांग्रेसका एक नेताका अनुसार देउवाले प्रधानमन्त्री ओलीसँग सल्लाह गरेर सहमति सार्वजनिक गर्न सुझाए पनि ओलीले आइतबार विश्वासको मत लिएपछि मात्रै भनेपछि रोकिएको छ ।प्रधानमन्त्रीका राजनीतिक सल्लाहकार विष्णु रिमालले आइतबारको प्रतिनिधिसभामा विश्वासको मत लिएपछि त्यस विषयमा छलफल हुने बताए । कांग्रेस र एमालेबीच भएको कुनै पनि सहमति अपारदर्शी हुँदैन । समय आएपछि सबै सार्वजनिक हुँदै जान्छन्, उनले भने, सातबुँदे सहमतिलाई पनि लुकाउनुपर्ने कुनै कारण छैन ।असार १७ को मध्यरात दुई दलबीच सरकारको नेतृत्वमा ओली र देउवाबीच आलोपालो गर्ने, पहिलो चरणमा ओलीको नेतृत्वमा दुई वर्षका लागि राष्ट्रिय सहमतिको सरकार बनाउने र दोस्रो चरणमा बाँकी डेढ वर्षका लागि कांग्रेस सभापति देउवा प्रधानमन्त्री बन्ने सहमति भएको दाबी गरिँदै आएको छ । सहमतिको मस्यौदाकारमध्येका एक एमाले महासचिव शंकर पोखरेलले ओलीले प्रधानमन्त्रीको शपथ खाएलगत्तै सहमतिपत्र सार्वजनिक गर्ने कान्तिपुर टेलिभिजनसँगको अन्तर्वार्तामा भनेका थिए । दुवै दलका विभिन्न स्रोतले कांग्रेस र एमालेबीचको समीकरण भत्काउन अनेक चलखेल हुने भएकाले सुरुवाती दिनमा सार्वजनिक नगरिएको बताउने गरेका छन् । सहमतिमा राष्ट्रिय सहमतिको सरकार भनिएको थियो, अर्कोतर्फ राष्ट्रिय सहमति हुने विद्यमान अवस्था थिएन । माओवादी र रास्वपासँग बसेर सँगै संवादसमेत नहुने अवस्था रहेकाले राष्ट्रिय सहमतिको सरकार बनाउने अर्थ लगाएर गरिएको सहमतिलाई सरकारले पूर्णता नपाएसम्म सार्वजनिक गर्न किन हतारो गर्ने भन्ने भयो, कांग्रेसनिकट स्रोतले भन्यो, प्रधानमन्त्री नियुक्ति नहुँदै यो सहमति सार्वजनिक गर्दा घरेलु र बाह्य शक्तिकेन्द्रले चलखेल गर्ने हो कि भन्ने हाम्रा नेताहरूलाई भएजस्तो लाग्छ । प्राध्यापक लोकराज बराल दुई नेताबीचको सहमति सार्वजनिक नहुँदा कुर्सीको लेनदेनबाहेक अरु कुनै उद्देश्य त्यस सहमतिमा छैन भन्ने सन्देश गएको बताउँछन् । पक्कै पनि सहमतिमा बोर्डरका कुरा छैनन् होला । लिपुलेक र लिम्पियाधुराका कुरा नहोलान् । बीआरआईको कुरा पनि छैन होला । यो नभएपछि दुई छिमेकी देशबाट डराउनुपर्ने कुनै कारण नै हुन्न, प्राध्यापक बरालले भने, दुई दलको मुख्य उद्देश्य माओवादीलाई बाहिर राख्नु थियो । त्यो गरिदिए । संविधान संशोधन केका लागि हो ? के उद्देश्यका लागि हो ? संविधान केमा परिपूर्ण भएन भन्ने प्रस्ट छैन । अपारदर्शी रूपमा मध्यरातमा भएको यो सहमति कुर्सीको लेनदेन मात्रै हो भन्ने कुरा प्रस्ट हुँदै गएको छ ।तत्कालीन प्रधानमन्त्री पुष्पकमल दाहालले असार २८ मा संसद्मा राखेको विश्वासको प्रस्तावमाथिको छलफलमा भाग लिँदै कांग्रेस नेता एवं हालका गृहमन्त्री रमेश लेखकले सात बुँदामा सरकारको आलोपालोको अतिरिक्त संविधान संशोधनसँग सम्बन्धित विषय समावेश गरिएको बताएका थिए । संविधान प्रारम्भ भएपछि अभ्यासमा देखिएका सबल र दुर्लभ पक्षको समीक्षा गरेर आवश्यकताअनुसार संविधान र कानुनको संशोधन गर्ने विषय सहमतिमा उल्लेख भएको उनको भनाइ थियो । राजनीतिक समीकरण बदल्नुपर्ने औचित्यको पछाडि कांग्रेस र एमालेले संविधान संशोधनको विषयलाई बताउँदै आएका छन् । यसै विषयले माओवादी पार्टीहित पहिचान पक्षधरलाई भने आशंका उठाएको छ । कांग्रेस र एमालेभित्र सरकारको स्थिरिताका लागि निर्वाचन प्रणाली बदल्नुपर्ने विषय उठिरहेको पृष्ठभूमिमा दुई दलबीच भएको सहमतिले समानुपातिक समावेशी प्रणालीलाई हटाउन खोजिएको आशंका विपक्षी दल र पहिचान पक्षधरले गरेका छन् । संविधान संशोधनको विषय के हो भन्नेबारे प्रस्ट पार्न पनि दुई दलले मध्यरातमा गरेको सहमति सार्वजनिक हुनुपर्छ, कांग्रेसका अर्का एक नेताले भने, अहिलेसम्म यसलाई रहस्यमा राख्नु उचित हुन्न । लेखकले बताएअनुसार सहमतिमा राजनीतिक स्थिरिता कायम गर्ने, भ्रष्टाचार नियन्त्रण गरी सुशासन कायम गर्ने, राष्ट्रको विकास निर्माणको अभियानलाई अगाडि बढाइने, व्यावसायिक वातवरण निर्माण गरेर आर्थिक गतिविधि चलायमान बनाउने, आन्तरिक र बाह्य लगानीलाई प्रोत्साहित गरी मुलकभित्रै पर्याप्त रोजगारीको अवस्था सृजना गर्नेलगायतका विषय सहमतिमा उल्लेख छन् । केही दिनअघि एमालेका स्थायी कमिटीका सदस्य राजन भट्टराईले पहिलो बुँदामा नै संविधान संशोधनको विषय उल्लेख गरिएको बताएका थिए । उनका अनुसार दोस्रो बुँदामा आलोपालो सरकारको नेतृत्व लिने विषय छ भने त्यसपछि राजनीतिक स्थायित्व कायम राखेर अर्थतन्त्र उकास्ने विषय उल्लेख भएको बताएका थिए । सहमतिमा केन्द्रदेखि सातै प्रदेशसम्म शक्ति सन्तुलनका आधारमा प्रदेश प्रमुखदेखि मुख्यमन्त्री तथा मन्त्रीहरूको बाँडफाँड हुने विषयसमेत उल्लेख भएको उनले बताएका थिए । सहमति सार्वजनिक नभएपछि माओवादीसहित विपक्षी कित्तामा रहेका समाजवादी मोर्चाले मध्यरातमा दुई दलबीच अपारदर्शी रूपमा हस्ताक्षर भएको सहमति अस्वीकार्य रहेको निर्णय गरेका छन् । माओवादी अध्यक्ष पुष्पकमल दाहाल, एकीकृत समाजवादीका अध्यक्ष माधवकुमार नेपालसहितको सहभागितामा मंगलबार बसेको मोर्चाको बैठकले कांग्रेस र एमालेबीच अपारदर्शी सहमति मात्रै नभएर अप्राकृतिक गठबन्धनसमेत भएको निष्कर्ष निकालेको थियो ।"
कर्णालीमा दलित समुदायका ऊर्जाशील वडाध्यक्षहरू,"(जुम्ला) चुनावमा गरिएका वाचा पूरा गर्ने गरी जुम्लाको कनकासुन्दरी गाउँपालिका८ का वडाध्यक्ष धनबहादुर सुनार कार्यक्षेत्रमा खटिरहेका हुन्छन् । स्वतन्त्रबाट उठेर निर्वाचित सुनारले एकीकृत समाजवादीका कप्तान भण्डारीलाई ८८ मतले पराजित गरेका हुन् । वडामा सुनारसँगै अर्का एक दलित सदस्य पनि प्रत्यक्ष निर्वाचित भएका छन् । धनबहादुरको जितको मुख्य आधार लामो समयदेखिको सामाजिक काममा सक्रियता थियो । चुनावताका टिकट दिन कुनै पनि पार्टीले पत्याएनन् तर मतदाताले भोट हालेर पत्याइदिए । अहिले मतदाताको आवश्यकता र मागलाई सम्बोधन गर्न रातोदिन लागिपरेको छु, उनले भने । धनबहादुरको हिमा नदीमा पुल बनाउने, कुलो बनाएर मार्सीफाँटहरू हराभरा बनाउने र बिजुलीले उज्यालो वडा बनाउने चुनावी प्रतिबद्धता छ । अहिले उनी तिनै प्रतिबद्धता कार्यान्वयनमा लागिरहेका छन् । २ करोड ५० लाख बजेटको पुल निर्माणको काम अन्तिम चरणमा छ । स्याउ, आलुजस्ता स्थानीय कृषि उत्पादनलाई लामो समयसम्म भण्डार गर्न कोल्डस्टोर निर्माण गरिएको छ । बिजुलीको व्यवस्था हुनेबित्तिकै ६५ लाख रुपैयाँमा बनेको कोल्डस्टोर सञ्चालनमा ल्याउने तयारी छ । १५ दिनभित्रै यहाँ बिजुली बाल्ने तयारी छ । भने, चुनावमा धेरै ठूला गफ गरेको थिइनँ । वाचा गरेकै ससाना काम नै सक्ने प्रयासमा छु । १५ दिनभित्र यहाँ बिजुली जोडेर कोल्डस्टोर सुरु गर्ने तयारी छ । दलित र गैरदलितबीचको विभेद हटाउन पनि उनले हरेक काममा सन्तुलन कायम गरिरहेका छन् । ५ वटा बस्ती रहेको धनबहादुरको वडामा २ सय ५० घर दलित समुदायका छन् । यहाँ दलित र गैरदलितबीच कुनै मतभेद छैन । स्वतन्त्र प्रतिनिधि भएकाले कुनै दलको दबाब, प्रभाव र रबाफ पनि आउने कुरै भएन । एक घर एक धाराको काम पनि अघि बढिरहेको छ, उनले, कुनै दलबाट आएको भए दबाबमा परिन्थ्यो होला । स्वतन्त्र भएकाले निष्पक्ष रूपमा काम गर्न सहज भइरहेको छ । स्वतन्त्र वडाध्यक्ष तथा वडाको कामप्रति प्रतिबद्ध भएकाले पालिकाबाट पनि बजेटदेखि हरेक काममा साथ पाइरहेको उनले बताए । भने, चुनाव अघि जातीयताका आधारमा भेदभाव गरेजस्तो लाग्थ्यो तर अहिले सबैबाट सम्मान पाएको छु । प्रतिस्पर्धी भण्डारी वडाध्यक्ष धनबहादुरका अहिलेसम्मका कामले सन्तोष दिएको बताउँछन् । उनले भने, अहिलेसम्मका सबै कामकारबाही ठीकै छन् । रचनात्मक काम हुनु सबैको सन्तोषको विषय हो ।तिला गाउँपालिका४ का ५६ वर्षीय वडाध्यक्ष भक्तवीर नेपाली चुनावताका प्रतिपक्षी दलहरूले गरेको विभेद सम्झेर अझै पनि उदेक मान्छन् । त्यसो त त्यही विभेदले अहिले काम गर्न ऊर्जा दिइरहेको उनी बताउँछन् । दलितले काम गर्न सक्दैनन्, वडाध्यक्षको कुर्सीमा ल्याउँदा नमस्कार गर्नुपर्छ भन्दै मतदातालाई विपक्षीले भाँड्न अधिकतम प्रयत्न गरे, उनले भने, चुनाव हराउन जातीयताका विषय जोडेर अनर्गल प्रचार भए तर मतदातासामु उनीहरूको भ्रम असफल हुन पुग्यो । एमालेबाट वडाध्यक्ष उम्मेदवार उनका प्रतिद्वन्द्वी माओवादीका दीपबहादुर शाही थिए । तर ५८ मतले पछि पार्दै भद्रवीरले चुनाव जिते । अहिले सबैको साझा बनेर काम गर्दा मतदाता पनि खुसी छन् । लामो समयदेखि सामाजिक काममा संलग्न रहँदा स्थानीयले पत्याएको उनले बताए । महिला र युवाले भक्तवीरलाई पत्याए । भक्तवीरले चुनावमा कुनै ठूला सपना बाँडेका थिएनन् । उनी सामाजिक विकृतिविरुद्धको अभियान र विकास निर्माणको कामलाई सँगसँगै अघि बढाइहेका छन् । उनको वडा भूगोलका हिसाबले जिल्लाकै ठूलो हो । तीनवटा गाउँ रहेको भक्तवीरको वडामा राष्ट्रिय प्रसारण लाइनको बिजुली सबैको घरमा पुगेको छ । एक घर एक धारा पुगेका छन् । लामो समयदेखि खानेपानीको चरम संकट भोगिरहेका गाउँका धारामा पानी आउन थालेपछि स्थानीय उत्साहित छन् । वडालाई सूचना र प्रविधिसँग जोड्न सबै बस्तीमा इन्टरनेट चल्ने बनाइएको छ । जसले विद्यार्थीहरूलाई नौलो विषयमा खोजी गर्न सहज भइरहेको छ भने टाढा रहेका आफन्तसँग भिडियो कल गरेर सन्चोबिसन्चो सोध्न पाउँदा स्थानीय दङ्ग छन् । २०७९ को बाढीले भक्तवीरको वडा निकै प्रभावित बन्यो । खेतहरू बगाए, पुलपुलेसा भत्किए । उनको कार्यकालमा अहिले नदी तटबन्धको काम चलिरहेको छ । त्रिवेणी टोप्ला हुँदै जाजरकोट जोड्ने सडक ग्राभेल भइरहेको छ । गाउँहरू हिलोमुक्त भइरहेका छन्, उनले भने, योभन्दा बढी एक वडाध्यक्षले के गर्न सक्छ र ? शिक्षामा सुधार ल्याउन उनले हरेक हिउँदमा कोचिङ कक्षाको व्यवस्था गरिरहेका छन् । उनले भने, पहिले भोगेको हरेक विभेदको जवाफ कामको माध्यमबाट फकाइरहेको छु । अप्रत्यक्ष रूपमा भेदभाव झल्कने शब्द प्रयोग भइरहेको सुने पनि प्रत्यक्ष रूपमा कसैले विभेद गर्न सक्ने स्थिति छैन । उनी हरेक दिन कार्यालयमा बस्छन् । अधिकांश वडाध्यक्षहरू जिल्लाबाहिर जाने, वडामा नबस्दा सेवाग्राहीहरूले सास्ती खेप्नुपर्ने समस्या छ । तर उनी सेवाग्राही खोज्दै कार्यालयमै बस्छन् । पहिले निकै कठिन परिस्थिति भोगेका भक्तवीर अहिले अनुभवबाट कमजोरी सुधार गर्दै लैजाने पक्षमा छन् । उनले भने, सोचेअनुसारको काम भइरहेको छ । सेवाग्राहीहरू सन्तुष्ट छन् । म यसैमा हर्षित छु । उनका चुनावी प्रतिस्पर्धी शाहीले राम्रा कामको प्रशंसा गर्ने र नराम्रा काम गरेको खण्डमा सुझाव दिने गरेको बताए । नेपालीले हालसम्म गरेका काम र जनताप्रतिको जवाफदेहिता राम्रो देखिएको शाहीले सुनाए । सिंजा२ का वडाध्यक्ष तीर्थ वड गाउँपालिकाका प्रवक्ता हुन् । पालिकाले गरेका हरेक कामको जानकारी दिने हैसियतमा पुगेका उनी दलितगैरदलितका भरोसा मात्र होइन्, उनीहरूका आवाजसमेत बनेका छन् । कांग्रेसका मुनप्रसाद शर्मालाई ४७ मतले पछाडि पार्दै वडाध्यक्ष बनेका उनी अहिले हरेक मतदाताको मनमा बसेका छन् । आर्थिक अवस्था कमजोर भएको र दलित समुदायले जितेपछि काम गर्न सक्दैनन् भन्ने समाजमा विद्यमान परम्परावादी सोचलाई गलत सावित गर्दै उनी अहिले सिंजाका लोकप्रिय वडाध्यक्षमा चिनिन्छन् । उनी हरेक मतदाताको घरदैलोमा पुगेर समस्या सुनिरहन्छन् । नागरिकलाई सहज सेवा दिनुपर्छ र दलित प्रतिनिधिहरू पनि जनताको सेवामा अब्बल र सक्षम हुन्छन् भन्ने सन्देश फैलाउन पनि उनी अहोरात्र खटिन्छन् । पछिल्लो समयमा गैरदलितहरूले समेत उनलाई रुचाइरहेका छन् । कुल ५ वटा बस्ती रहेको उनको वडामा ४ वटा बस्ती दलित समुदायका छन् । उनीहरूको अवस्था कमजोर छ, जग्गा जमिन छैन् । शैक्षिक रूपमा अघि बढ्न पाइरहेका छैनन् । उनीहरूका लागि विद्यालय उमेरका बालबालिका विद्यालय जाने, पोसाक र कापीकलम दिने कार्यक्रमसमेत उनले घरदैलोमा पुर्याएका छन् । दलितहरूले उठाएका हरेक एजेन्डाहरूमा गैरदलितको समर्थन हुने गरेको छ । विपन्न नागरिकलाई घरको छानो फेर्नेदेखि सेवासुविधा नागरिकमैत्री बनाउने काम उनको छ । गाउँपालिकाको सामाजिक विकास समितिको संयोजकसमेत रहेका वडले शिक्षा, स्वास्थ्य, महिला तथा बालबालिका क्षेत्रमा प्राथमिकता दिएर काम गरिरहेका छन् । उनले तीनवटा बस्तीमा एक घर एक धारो पुर्याएका छन् । चुलेल गाउँमा खानेपानीको पञ्चवर्षीय योजना चलिरहेको छ । ट्यांकी बनिसक्यो । धारा बनिरहेका छन् । अब केही महिनामै गाउँमा एक घर एक धारा हुनेछन् । धारा नहुँदा चारपाँच घरको एक धारामा लाइन बस्नुपर्ने अवस्थाको पूर्णरूपमा अन्त्य हुनेछ । धनबहादुर, भद्रवीर र तीर्थ प्रतिनिधिपात्र मात्र हुन् । स्थानीय तह निर्वाचनमा १३ वडामा दलितहरूले वडाध्यक्षमा उम्मेदवारी दिएका थिए । बाँकी १० वडाध्यक्ष पराजित भए । जिल्लाभर दलित समुदायको जनसंख्या २१ हजार छ । दलित प्रतिनिधिहरूप्रति हेर्ने दलीय दृष्टिकोण फेरिएका छैनन् । तर मतदाताहरू बदलिसकेका छन्, वडाध्यक्ष वडले भने, हामी इमानदारपूर्वक जनताको सेवामा तैनाथ भइरहेका छौं । छलछामतिर नलाग्ने भएकाले जनताको भरोसा पनि हामीप्रति नै बढी छ । प्रदेश र संघ सरकारले स्थानीय तहलाई बजेटको व्यवस्थापन पर्याप्त गर्न नसकेकाले काम हुन नसकेको उनीहरूको तर्क छ । जुम्लामा एक नगरपालिकासहित ७ गाउँपालिका छन् । जिल्लाभर ६० वडा रहेका छन् । सिंजा२ का वडाध्यक्ष तीर्थ वडका प्रतिस्पर्धी मुनप्रसाद शर्मा कठिन समयमा वडाध्यक्षलाई सघाइरहेको बताउँछन् ।"
"द्वारिकादासले बनाए होटल, अम्बिकाले बनाइन् सम्पदा","(काठमाडौं)ठमाडौंस्थित त्रिभुवन अन्तर्राष्ट्रिय विमानस्थलबाट सबैभन्दा नजिकको दूरीमा रहेको बुटिक शैलीको होटल हो, द्वारिकाज । संसारभर अन्तर्राष्ट्रिय तथा आन्तरिक विमानस्थल नजिकै स्थापना भएका होटल प्रायः पर्यटकको बासस्थानका लागि पहिलो रोजाइमा पर्छन् । किनकि, ती होटलबाट विमानस्थल ओहोरदोहोर गर्न सहज हुन्छ । तर, प्रसिद्ध भूगर्भविद् टोनी हेगनको भनाइलाई सापटी लिई भन्नुपर्दा विमानस्थलबाट नजिक भएकै कारणले मात्र द्वारिकाज पर्यटकको रोजाइमा पर्ने गरेको होइन । किनकि, द्वारिकाज होटल मात्रै होइन, यो त दक्षिण एसियाकै अद्वितीय सम्पदास्थल अनि कला सम्पदाको जीवन्त संग्रहालय पनि हो । १२ औं शताब्दीदेखि उदाएको मल्ल वंशले १८ औं शताब्दीसम्म झन्डै ६ सय वर्ष काठमाडौं उपत्यकामा शासन गर्यो । मल्लकालको विशेषता भनेकै मन्दिर, दरबार, धार्मिक भवन, निजी घरमा काष्ठकलाको सजावट थियो । ती काष्ठकला तथा मूर्तिमा त्यसताकाको नेवारी शिल्पकला ओतप्रोत भएको पाइन्छ । उचित मर्मतसम्भार र हेरचाहको अभावले अहिले त्यसबेलाको सम्पदा धेरै स्थानमा जीवन्त छैन । तर, काठमाडौंको मखनका रैथाने द्वारिकादास श्रेष्ठले मल्लकालीन सम्पदालाई होटलमार्फत जोगाइदिए । आज नेपालमा बुटिक शैलीको होटलको पर्यायवाची द्वारिकाज भएको छ । होटल संघ नेपाल (हान) का केन्द्रीय अध्यक्ष विनायक शाहका अनुसार निजी क्षेत्रले होटल निर्माण गर्दा द्वारिकाजस्तो भनी मानक नै बनेको छ । २०३४ सालमा दर्ता भएको द्वारिकाज होटल इतिहास रुचाउनेहरूका लागि त्यसबेलाको कान्तिपुर, भादगाउँ र ललितपुर (काठमाडौं उपत्यका) को दुरुस्त अनुहार भएको भूगर्भविद् हेगनको टिप्पणी थियो । द्वारिकाजले सम्पदाको संरक्षण गरी थप कार्यमा प्रयोग गर्न सकिने देखाएको छ, उनले द्वारिकाजबारे सार्वजनिक अभिव्यक्तिमै भनेका थिए, वास्तवमा यो काठमाडौं उपत्यकाको रूप जोगाउन के गर्नुपर्छ भन्ने उदाहरण हो । काठमाडौंको विशिष्टता र सौन्दर्यलाई पुनःस्थापना गर्ने ठूलो र विशाल कार्यकर्ताको एक पाइला हो । यसले अहिले अनियन्त्रित वातावरणीय तनाव र आधुनिकीकरणको सामना गरिरहेको छ ।पर्यटन क्षेत्रले सम्पदा र वातावरण क्षेत्रलाई नष्ट गर्नु हुँदैन भन्ने जीवन्त प्रमाण यसले बोकेको छ । त्यसैले होला शनिबार काठमाडौंको बत्तीसपुतलीस्थित द्वारिकाज होटल परिसरमा आयोजित श्रद्धाञ्जली समारोहमा जति शुभेच्छुकहरू संस्थापक अम्बिका श्रेष्ठको निधनमा स्तब्ध देखिन्थे, त्यति नै एक महिला व्यवसायी श्रेष्ठले सम्पदाको कसरी संरक्षण गर्नुपर्छ भनेर दिएको सन्देशलाई सान्त्वनाका रूपमा ग्रहण गरिरहेका देखिन्थे ।यो सम्पत्ति अब कुनै एक व्यक्तिको मात्र नभई राज्यले पनि जोगाउनुपर्ने सम्पदामा परिणत भएको छ, पूर्वपर्यटन राज्यमन्त्री यांकिला शेर्पा भन्दै थिइन्, अम्बिकाजी र उहाँका श्रीमान् द्वारिकादास श्रेष्ठले गोठबाट थालेको १० कोठाको सानो होटल आज नेपाल चिनाउने पर्यटकीय प्रडक्ट बनेको छ । यो नेपाली कला, संस्कृति विश्वसामु देखाउने सम्पदास्थल हो ।नेपाल भ्रमणमा आउने पर्यटकदेखि विशिष्ट पाहुनाहरूको रोजाइमा द्वारिकाज पर्छ । यदि विशिष्ट पाहुनाहरू काठमाडौंका अन्य कुनै पाँचतारे होटलमा बसिरहेका छन् भने पनि उनीहरू द्वारिकाजको रैथानेपन झल्किने परिकारको स्वाद लिन बत्तीसपुतली पुगेकै हुन्छन् । हालै नेपालको राजकीय भ्रमणमा आएका कतारी राजा हुन् वा नेपालको चुनाव अनुगमन गर्ने कार्टर सेन्टरका संस्थापक पूर्वअमेरिकी राष्ट्रपति जिमी कार्टर, सबैलाई द्वारिकाजको कृष्णा अर्पण रेस्टुरेन्टले आकर्षित गरेको थियो ।द्वारिकाजको सिग्नेचर मानिने यो भेन्युमा नेपाली व्यञ्जन ढिँडोदेखि नेवारी परिकार छोयलासम्मका २२ वटा नेपाली स्वादका परिकार पाइन्छन् । थारू, मगर, नेवार, तामाङ, क्षत्री, ब्राह्मणलगायत नेपाली जातजातिको पोसाकमा सजिएर अतिथि सत्कारमा सेवा गर्ने यहाँका कर्मचारीहरूले मल्लकालीन नेपालको झल्को दिने गरी समयबजी, च्याउको सेकुवा, सिकर्नी, फर्सीको हलुवा, मिसमास अचार, पुरी र तरकारी पस्किन्छन् ।कतिवटा परिकार खाने ? ६, १२ वा २२ वटै ! त्यो अतिथिहरूको भोक र रोजाइमा निर्भर छ, द्वारिकाजका एक वरिष्ठ सेफले भने, थोरै थोरै टेस्ट गर्ने भए हामी सबै नेपाली परिकार अतिथिहरूको नामै राखेर मेनु तयार पार्छौं । बेलुकी ६ बजेदेखि राति ११ बजेसम्ममा मात्रै खुला हुने कृष्णा अर्पणको मौलिक व्यञ्जनको स्वाद लिन गाउन लगाएर खानुपर्ने नियम भने पालना गर्नैपर्छ ।यहाँभित्र आँगनमा फैलिएको अर्को भेन्यु तोरण हो । यहाँ संसारभरका स्वादको परख गर्न पाइन्छ । द्वारिकाको वास्तुकला अवलोकन गर्दै ब्रेकफास्ट, लन्च, डिनर यहाँ तयार हुन्छ । होटलभित्र रहने अतिथिका लागि यो चौबीसै घण्टा खुल्छ । बाहिरबाट जानेका लागि भने निश्चित समयसम्म मात्र खुला हुन्छ । द्वारिकाजले जापानी खान्कीहरूलाई माकोज रेस्टुरेन्टमा सजाएको छ । शान्त वातावरण र सजावटमा अतिथिहरूलाई अथेन्टिक जापानी खानाहरू प्रदान गरिन्छ । द्वारिकाजको उत्तरी कुनामा फ्युजन बार राखिएको छ । पोखरी (स्विमिङ पुल) छेउमा रहेको बार साथीसंगी भेटघाट र गफका लागि अर्को आरामदायी कटेज हो ।द्वारिकाजको मार्केटिङ विभागका अनुसार यी तीन भेन्युमा हुने खानपानको प्रतिव्यक्ति न्यूनतम अमेरिकी डलर ३८ (४ हजार ९ सय) बाट ब्रेकफास्ट मेन्यु सुरु भई १ सय ५३ डलर (१९ हजार) हाराहारीसम्मको डिनर शुल्कसम्म पर्छ । यहाँ अतिथिका लागि ८० वटा कोठा छन् । जसमा हेरिटेज डिलक्स रुम, जुनियर स्विट, एक्जुकेटिभ स्विट र रोयल स्विट छन् । हेरिटेज डिलक्स रुमको सिजनमा एक रातको ४ सय ४६ डलर (५७ हजार रुपैयाँ), जुनियर स्विटको ५ सय ७१ डलर (७४ हजार रुपैयाँ), एक्जुकेटिभ स्विटको ७ सय १२ डलर (९२ हजार रुपैयाँ) र रोयल स्विटको २ हजार ५ सय ३५ डलर (३ लाख २९ हजार रुपैयाँ) पर्छ । प्राकृतिक सम्पदा संरक्षण गर्ने अभियानका रूपमा अम्बिकाले २०७० सालमा द्वारिकाज होटल्स तथा रेस्टुरेन्ट ग्रुपको शाखा धुलिखेलमा विस्तार गरिन् । करिब ३ सय ९३ रोपनी क्षेत्रफलमा द्वारिका रिसोर्ट धुलिखेलमा सञ्चालनमा छ । यो रिसोर्टले आफ्नै कृषि फार्मको उत्पादन अतिथिमाझ पस्किँदै आएको छ । हिमाली शृंखला देखाउँदै त्यहाँ स्पा, ध्यानको व्यवस्था गरिएको छ । त्यहाँ तीन बेड भएको भिलालाई अतिथिले ७ हजार ६ सय डलर (झन्डै १० लाख) रुपैयाँ तिर्नुपर्छ । सबैभन्दा सस्तो जुनियर स्विटको ६ सय २० डलर (८० हजार रुपैयाँ) पर्ने मार्केटिङ विभागले जनाएको छ । मनसुन (जुन १ देखि ३१ अगस्टसम्म) सिजनमा काठमाडौं र धुलिखेलको मेनु मूल्य पर्यटकको न्यून गतिविधिका कारण थोरै घटबढ हुन सक्छ ।द्वारिकाजका दुवै स्थानमा अहिले ४ सय ८० नेपालीले रोजगारी प्राप्त गरेको प्रमुख लेखा नियन्त्रक गोपाल मल्लले बताए । उनका अनुसार यी दुवै रिसोर्टले वार्षिक १ अर्ब हाराहारीको कारोबार गर्छन् । यो वर्ष द्वारिकाज काठमाडौंले ६५ करोड र धुलिखेलले ३५ करोड रुपैयाँ कारोबार गरेका छन्, चार दशकदेखि द्वारिका समूहमा आबद्ध मल्लले भने, यो कुल कारोबारमा ५५ लाख डलर हाराहारी (७१ करोड रुपैयाँ बराबर) विदेशी मुद्रा आर्जन गरेका छौं ।२००७ सालताका नेपालको कुल जनसंख्याको ५ प्रतिशतभन्दा कम नागरिक शिक्षित थिए । त्यसताका द्वारिकादास भारतमा पढ्न गई कानुन र वाणिज्यशास्त्रको डिग्री लिई नेपाल फर्किएका थिए । उनको परिवारले २००९ सालमा न्युरोडमा पहिलो होटल पारस स्थापना गरेको थियो । त्यसबेला नेपालमा पर्यटक आगमन निषेध थियो । पशुपतिमा दर्शन गर्न आउने भारतीय तीर्थालु होटलका ग्राहक हुन्थे । तीर्थयात्रीलाई बास दिएबापत पैसा लिनु त्यसताका पाप मानिन्थ्यो । द्वारिकादासले २०१५१६ सालतिर बत्तीसपुतलीमा जग्गा किनेर घर बनाए । त्यही घरबाट जन्मेको द्वारिकाज होटल तथा धुलिखेलको रिसोर्ट आज वार्षिक १ अर्ब हाराहारी आर्जन गर्ने आतिथ्य उद्योग बनेको छ । द्वारिकादास बत्तीसपुतली सर्नुअघिदेखि नै पुराना वास्तुकला झल्किने झ्याल, ढोका संकलन गरिरहेका थिए । होटलले दिएको जानकारीअनुसार २०१००१५ सालताका संकलन गरिएको पहिलो झ्याल अहिले बत्तीसपुतलीको फ्युजन बारमा देख्न पाइन्छ । श्रेष्ठ परिवारका अनुसार, पुरानो झ्याल, ढोका राखेर होटल स्थापना गर्दा द्वारिकादासलाई धेरैले त्यसताका गरिबीका कारण पुरानो राखेको भनी निरुत्साहित गरेका थिए । तर उनले आफ्नो अभियानलाई पत्नी अम्बिकाको साथमा निरन्तरता दिँदै गए । आज त्यही सम्पत्ति नेपालको सांस्कृतिक सम्पदा र गौरवको विषय भएको छ । शनिबार अम्बिकाप्रति श्रद्धाञ्जली सभामा राखिएको स्मरण पुस्तिकामा आफ्ना सम्झनाहरू लेख्ने धेरैले श्रेष्ठ दम्पतीले नेपाललाई सम्पदामा समृद्ध बनाई योगदान पुर्याएको उल्लेख गरेको देखिन्थ्यो । यो अभियानको सुरुवात २००९ सालको एक चिसो बिहानबाट भएको थियो । वसन्तपुरतर्फ हिँडिरहेका बेला द्वारिकादासले सिकर्मीहरूले आगो बाल्न काठको स्तम्भ बञ्चरोले काटिरहेको देखे । भविष्यमा के गर्ने कुनै योजनाबिना नेवारी संस्कृति झल्किने आगोले पोलिसकेको त्यही स्तम्भ सिकर्मीबाट किनेर उनले काठ संग्रह थालेका थिए । वार्षिक हजारौं पर्यटक, अध्येता, विद्यार्थी आकर्षित हुने यो सम्पत्तिको हेरचाह अब श्रेष्ठ दम्पतीका दुई छोरीहरू संगीता र विनीताको काँधमा सरेको छ ।भारतको दार्जिलिङमा विसं १९८९ फागुन १ मा जन्मिएकी अम्बिका प्रधान (श्रेष्ठ) को २३ वर्षको उमेरमा २०१२ सालमा काठमाडौंका द्वारिकादाससँग बिहे भएको थियो । दार्जिलिङको लोरेटो कलेज र सेन्ट जोसेफ कलेजबाट विद्याललय शिक्षा लिई पटना विश्वविद्यालयबाट आर्टसमा स्नातक गरेकी अम्बिका बिहेपछि काठमाडौंमा शिक्षक, अमेरिकन लाइब्रेरी तथा सूचना केन्द्रमा अधिकृत, सरकारी अस्पतालमा स्वयंसेवक हुँदै जेसिसको युवा आन्दोलनमा लागिन् । २०४८ माघ २७ मा द्वारिकादासको निधनपछि होटलको सम्पूर्ण जिम्मेवारी उनैले सम्हालिन् । जुन समयमा महिलालाई घरको चारघेरा बाहिर निस्कन मुस्किल थियो ।पर्यटन उद्यमी, सम्पदा अभियन्ता अम्बिकाको ९२ वर्षको उमेरमा बिहीबार उपचारका क्रममा निधन भयो । शनिबार उनको योगदानलाई स्मरण गर्दै सयौं व्यवसायी, राजनीतिकर्मी, स्वदेशीविदेशी कूटनीतिज्ञ, कलाकार, उनका समकालीनहरू बत्तीसपुतलीस्थित द्वारिकाज परिसरमा भेला भएका थिए । उनको पार्थिव शरीरलाई शनिबार नै दुई छोरी संगीता र विनीतासहित परिवारजनले अन्तिम बिदाइ गरे ।"
"सरकारको विपक्षमा माओवादी, रास्वपा र एस एकगठ","(काठमाडौं)पुष्पकमल दाहाल सरकारमा छँदाका सत्ता सहयात्री दलहरू माओवादी, रास्वपा र एकीकृत समाजवादी अहिले संसद्मा विपक्षी खेमामा एकगठ भएका छन् । दाहाल सरकारले अघि सारेका सुशासन, समृद्धि, सामाजिक न्यायका मुद्दालाई लिएर उनीहरू विपक्षी मोर्चाबाटै एक भएर उभिने भएका छन् ।संसद्का दुई ठूला दल कांग्रेस र एमालेबीच असार १७ मा नयाँ सत्ता गठबन्धन बनेपछि यी साना तीन दलले संसद्बाट एक भएर सशक्त प्रतिपक्षको भूमिका निभाउने बताएका हुन् । उनीहरू प्रधानमन्त्री केपी शर्मा ओलीले आइतबार प्रतिनिधिसभामा लिन लागेको विश्वासको मतको विपक्षमा उभिने भएका छन् । यी तीन दलले आइतबार आआफ्ना संसदीय दलको बैठक गरी विश्वासको मतको विपक्षमा उभिन आआफ्ना सांसदलाई ह्वीप जारी गर्ने तयारीमा छन् । गत असार २८ मा पनि निवर्तमान प्रधानमन्त्री दाहाललाई यिनै माओवादीका ३२, रास्वपाका २१ र एसका १० सांसदको मात्र विश्वासको मत प्राप्त भएको थियो । विश्वासको मत पाउन नसकेपछि स्वतः पदमुक्त भएका दाहालले संसद्मा विपक्ष र सडकमा समाजवादी मोर्चा बनाएर ओली सरकारविरुद्ध साझा मञ्च बनाउन खोजेका छन् ।राष्ट्रिय प्रजातन्त्र पार्टीको निर्देशन समितिको बैठकले पनि प्रधानमन्त्री ओलीलाई विश्वासको मत नदिने निर्णय गरेको छ । प्रकाशचन्द्र लोहनी नेतृत्वको निर्देशन समितिको शनिबार बसेको बैठकले ओलीले आइतबार संसद्मा विश्वासको प्रस्ताव राख्दा विपक्षमा मतदान गर्नुपर्ने ठहर गरेको हो । राप्रपा प्रवक्ता एवं प्रचार विभाग प्रमुख मोहनकुमार श्रेष्ठद्वारा जारी विज्ञप्तिमा एमालेकांग्रेस गठबन्धनका गतिविधि विश्लेषण गरेपछि निर्देशन समितिको बैठकले विपक्षमा मतदान गर्नुपर्ने ठहर गरेको उल्लेख छ । राप्रपाले यसअघि भने कांग्रेसएमाले गठबन्धनलाई सकारात्मक रूपमा लिँदै उक्त सहकार्यको स्वागत गरेको थियो । तर अब भने त्यसो गर्न नसकिने राप्रपा निर्देशन समितिले निष्कर्ष निकालेको हो । राप्रपाका प्रमुख सचेतक ज्ञानबहादुर शाहीले प्रधानमन्त्रीको विश्वासको मतको विषयमा छलफल गर्न आइतबार संसदीय दलको बैठक बोलाइएको जानकारी दिए ।माओवादी सचिव एवं संसदीय दलका प्रमुख सचेतक हितराज पाण्डेले माओवादी नेतृत्वको सरकारले अघि सारेका प्रमुख मुद्दा सुशासन, समृद्धि र सामाजिक न्यायको पक्षमा सुरु गरेको अभियान अघि बढाउन ओली सरकारलाई दबाब दिन विपक्षी दल एक ठाउँमा उभिन लागेको बताए । माओवादी, रास्वपा र एकीकृत समाजवादीसहितको सरकारले अघि सारेका प्रमुख मुद्दाबाट ओली सरकार दायाँबायाँ गर्ने जोखिम छ उनले भने, त्यसैले हामी विपक्षी दल एक ठाउँमा उभिएर निरन्तर खबरदारी गर्नेछौं । उनले संविधान संशोधनका नाममा पश्चगामी कदमविरुद्ध संसद् र सडकबाट प्रतिवाद गर्न विपक्षी दलबीच अनौपचारिक समझदारी भएको पनि बताए । संविधान संशोधनका नाममा समानुपातिक, समावेशी व्यवस्था हटाउने जे जस्ता कुरा आइरहेका छन्, त्यसका विरुद्ध हामी सशक्त प्रतिवाद गर्नेछौं, पाण्डेले भने ।रास्वपा संसदीय दलका प्रमुख सचेतक सन्तोष परियारले पनि माओवादी, रास्वपा र एकीकृत समाजवादीबीच सशक्त प्रतिपक्षको भूमिका निर्वाह गर्न साझा मुद्दा लिएर अघि बढ्नेबारेमा छलफल भइरहेको जनाए । अब संसद्मा प्रतिपक्षको सशक्त भूमिका आवश्यक छ । सरकारले गर्ने गलत कामबारे हामी तीन दलले संसद्मा खबरदारी गर्नेछौं उनले भने, हामी प्रतिपक्षमा रहेर जनताको दैनिक जीवनसँग गाँसिएका विषयमा सशक्त ढंगले आवाज उठाउनेछौं । परियारले आइतबार संसदीय दलको बैठकबाट प्रधानमन्त्री ओलीले लिने विश्वासको मतको विपक्षमा निर्णय गर्ने जानकारी दिए ।एकीकृत समाजवादीका उपाध्यक्ष एवं सांसद राजेन्द्र पाण्डेले तीन दलबीच ओली सरकारले लिने विश्वासको मतको विपक्षमा उभिने सामान्य समझदारी भएको बताए । उनले दाहाल सरकारमा अन्तिम समयसम्म रहेका तीन दलबीच खासगरी सरकारका गलत कामकारबाहीका विषयमा एक ठाउँमा रहने स्वाभाविक समझदारी भएको खुलाए । पहिलो र दोस्रो ठूलो दल मिलेर सरकार बनाएपछि अब सशक्त प्रतिपक्षको भूमिका निर्वाह गर्ने जिम्मेवारी हाम्रो काँधमा आएको छ उनले भने, आआफ्ना पार्टीका नीतिअनुसार मुद्दा मिल्यो भने सबै विपक्षी दल एक ठाउँमा उभिन सकिन्छ । माओवादी, रास्वपा र एकीकृत समाजवादीका नेताहरूले नक्कली भुटानी शरणार्थी प्रकरणमा अनुसन्धान अघि बढाउन खोज्दा कांग्रेस र एमालेबीच समीकरण बनेको पनि निष्कर्ष निकालेका छन् । सुशासनलाई सशक्त ढंगले अघि बढाउन खोज्दा एमाले आत्तिएको टिप्पणी गर्दै पाण्डेले थपे, जब प्रचण्ड सरकारले सुशासनको कामलाई तीव्रताका साथ अघि बढाउन खोज्यो, त्यसपछि समीकरण भत्कियो, हाम्रो सरकार हुँदा उठाएका सुशासनका मुद्दालाई प्रतिपक्षमा भए पनि सशक्त हिसाबले उठाउँछौं । एमालेले दाहाल सरकारसँगको सत्ता गठबन्धन तोड्दै कांग्रेससँग नयाँ समीकरण बनाउन पुगेको थियो ।माओवादी अध्यक्ष दाहालले संसद्मा र बाहिर रहेका दलबीच सहकार्यका लागि पनि प्रस्ताव गरेका छन् । उनले पूर्वमाओवादी नेता प्रभु साहले नेतृत्व गरेको आम जनता पार्टीलाई पनि समाजवादी मोर्चामा सहभागी हुन आग्रह गरेका छन् । यसअघि बाबुराम भट्टराईबाट अलग भएर नेपाल समाजवादी पार्टी गठन गरेका महिन्द्र राय यादवलाई पनि मोर्चामा समेटेका थिए । उनले सत्ताबाट बाहिरिएपछि समाजवादी मोर्चालाई पुनः सक्रिय बनाएका हुन् । गत मंगलबार बसेको मोर्चाको बैठकले कांग्रेसएमालेको सत्ता गठबन्धनमाथि समीक्षा गर्दै संविधान संशोधनको मुद्दालाई सूक्ष्म विश्लेषण गरी कार्यक्रम ल्याउने निर्णय गरेको थियो । मोर्चाको लिखित नीति तथा कार्यक्रम बनाउन नेकपा महासचिव नेत्रविक्रम चन्दको संयोजकत्वमा कार्यदल गठन भइसकेको छ ।"
सिमलताल दुर्घटना त्रिशूलीमा बस र यात्रु खोज्न भारतीय टोली,(चितवन) अघिल्लो शुक्रबार पहिरोमा परी त्रिशूली नदीमा खसेर बेपत्ता भएका दुईवटा बस र त्यसमा सवार यात्रुको खोजी गर्न शनिबार चार गोताखोरसहित १२ जनाको भारतीय टोली चितवन आइपुगेको छ । पानीभित्र खोजतलास गर्ने तीनवटा सोनार क्यामरासहित आएका उनीहरूले आइतबार बिहानबाट दुर्घटनास्थल सिमलतालदेखि खोजी सुरु गर्ने भएका छन् । भारतको राष्ट्रिय आपदा मोचन बल (एनडीआरएफ) का प्राविधिकसहितको टोली खोजीमा आएको चितवनका प्रमुख जिल्ला अधिकारी इन्द्रदेव यादवले बताए । टोलीले ल्याएको सोनार क्यामराले ३० मिटर गहिराइसम्मको वस्तु संकेत गर्न सक्ने प्रजिअ यादवले बताए । नारायणगढमुग्लिन सडकको भरतपुर महानगरपालिका२९ सिमलताल सिंदुरेगैराको लेदोसहितको पहिरोमा बगेर गत असार २८ देखि दुईवटा बस र यात्रु हराइरहेका छन् । घटनाकै दिनदेखि खोजीमा सेना र सशस्त्र प्रहरीको गोताखोर टोली प्रविधिसहित निरन्तर खटेको छ । नेपाली टोलीले तीन सय मिटरसम्मका वस्तु संकेत गर्ने क्षमता भएको सोनारसमेत प्रयोग गरेर खोज्दा पनि बस पत्ता लागेको छैन । भारतीय टोली अनुभवी भएका कारण केही न केही नतिजा आउने अपेक्षा गरेको एक सुरक्षा अधिकारीले बताए । भैरहवा हुँदै शनिबार दिउँसो आएको भारतीय टोलीले सुरुमा चितवन जिल्ला प्रशासनमा सुरक्षा निकाय अधिकारीसँग छलफल गरेको थियो । उक्त छलफलपछि उक्त टोली नारायणगढबाट २३ किलोमिटर पर रहेको सिमलताल कटेर कुरिनटारतिर लागेको थियो । कुरिनटारमा सशस्त्र प्रहरीको विपद् व्यवस्थापन तालिम शिक्षालय रहेको छ । सोही शिक्षालयमा बसेको भारतीय टोलीले आइतबार बिहानदेखि मात्रै खोजी सुरु गर्ने योजना बनाएको शिक्षालयका सहसमादेशक रहेका सशस्त्रका एसपी जनक पुरीले बताए । प्रजिअ यादवका अनुसार भारतीय टोलीले घटनास्थलदेखि तल सम्भावित सबै स्थानमा कम्तीमा सात दिनसम्म खोजी गर्नेछ । पहिरोमा परेर हराएका दुई बसमा ६५ यात्रु थिए । जसमध्ये एक बसका तीन यात्रुले पौडिएर ज्यान जोगाएका थिए । बससँगै हराएका ६२ जनामध्ये सुरक्षा टोलीले शनिबार साँझसम्म २१ पुरुष र ४ महिला गरी २५ शव फेला पारेको छ । जसमा १८ शवको मात्रै सनाखत भएको छ । शवहरू घटनास्थलभन्दा निकै तल १ सय ३ किमि पर रहेको नारायणी नदीको तट र भारतीय क्षेत्रहरूमा समेत फेला परेपछि चितवन प्रशासनले शवको खोजीमा भारत उत्तरप्रदेश राज्यको माहारागन्ज र बिहारको पश्चिम चम्पारण जिल्लाका अधिकारीसँग पनि समन्वय गरेको छ । हराइरहेका दुई बसमा रहेका ९ जना भारतीयमध्ये ५ जनाको शव फेला परेको छ ।
"आइतबारै वाग्मतीमा विश्वासको मतमा मतदान, लुम्बिनीमा राजीनामा दिने तयारी","(मकवानपुर), (बुटवल) र (धनगढी) केन्द्रमा कांग्रेसएमाले सत्ता साझेदारीसँगै अल्पमतमा परेका वाग्मती र लुम्बिनी प्रदेश सरकारबारे आइतबार प्रदेशसभामा निर्णय हुने भएको छ । दुवै प्रदेशमा आइतबार दिउँसो १ बजे प्रदेशसभा बैठक बोलाइएको छ । वाग्मतीका मुख्यमन्त्री शालिकराम जम्कट्टेलले विश्वासको मत लिँदै छन् भने लुम्बिनीका मुख्यमन्त्री जोखबहादुर महरा राजीनामा दिने तयारीमा छन् । बजेट शून्यतामा रहेको सुदूरपश्चिम प्रदेशमा कांग्रेसएमाले सांसदहरूको अनुरोधमा मंगलबारका लागि प्रदेशसभाको विशेष अधिवेशन आह्वान गरिएको छ । एमाले सरकारबाट बाहिरिएसँगै अल्पमतमा परेका वाग्मतीका मुख्यमन्त्री जम्कट्टेलको पक्षमा ३० सांसद मात्रै छन् । १ सय १० सदस्यीय प्रदेशसभामा माओवादीका २१, एकीकृत समाजवादीका ७ र हाम्रो नेपाली पार्टीका २ सांसद मुख्यमन्त्रीको पक्षमा छन् । कांग्रेसका ३७, एमालेका २७ र राप्रपाका १३ सांसदले मुख्यमन्त्री जम्कट्टेललाई विश्वासको मत नदिने औपचारिक निर्णय नै गरिसकेका छन् । प्रदेशमा कांग्रेस र एमालेको सहजै बहुमत पुग्ने अवस्था छ ।सरकार गठनका लागि ५६ सांसद आवश्यक पर्नेमा यी दुई दलका ६४ सांसद छन् । केन्द्रको सहमतिअनुसार वाग्मतीमा पहिलो पटक कांग्रेस नेतृत्वमा सरकार बन्ने भएको छ । कांग्रेसबाट पार्टी संसदीय दलका नेता बहादुरसिंह लामा मुख्यमन्त्रीको दाबेदार छन् । असार २४ मा एमालेका ५ जना मन्त्रीले राजीनामा बुझाएका थिए । २०७९ पुस २५ गते प्रदेश सरकारको नेतृत्व सम्हालेका मुख्यमन्त्री जम्कट्टेलले ३ पटक विश्वासको मत लिएर सरकार जोगाए पनि नयाँ समीकरण बनेपछि मुख्यमन्त्री पद गुमाउने भएका छन् । आइतबारको प्रदेशसभा बैठकमा विश्वासको मत लिने सूचना दर्ता गरे पनि लुम्बिनीका मुख्यमन्त्री जोखबहादुर महराले राजीनामा दिने तयारी गरेका छन् । उनलाई राजीनामा दिएर सहयोग गर्न एमाले, कांग्रेससहितका दलहरूले आग्रह गर्दै आएका छन् । माओवादी प्रमुख सचेतक इन्द्रजित थारूले मुख्यमन्त्रीले राजीनामा दिने सम्भावना रहेको बताए । सम्बोधन गरेर राजीनामा दिने भन्ने तयारी थियो, उनले भने, अहिले सबै सांसदलाई अनिवार्य उपस्थित गराउनु भन्ने निर्देशन भएको छ, त्यसैले परिस्थिति फेरिन पनि सक्छ । गत चैत २३ मा माओवादीका महरा ४८ सांसदको समर्थनमा मुख्यमन्त्री नियुक्त भएका थिए । ८७ सदस्यीय लुम्बिनी प्रदेशसभामा बहुमतका लागि ४४ मत आवश्यक पर्छ । प्रदेशसभाको सबैभन्दा ठूलो दल एमालेका २९ सदस्यले असार २० मा समर्थन फिर्ता लिएपछि उनी अल्पमतमा परेका थिए । मुख्यमन्त्रीले आइतबार राजीनामा वा विश्वासको मत लिएपछि प्रदेशमा नयाँ सरकार गठनको प्रक्रिया अघि बढ्ने नेताहरूले जनाएका छन् । केन्द्रको समीकरणअनुसार मुख्यमन्त्रीमा एमाले प्रदेशसभा संसदीय दलका नेता लीला गिरी र उपनेता चेतनारायण आचार्यले लबिइङ गरिरहेका छन् । कांग्रेसले पनि मुख्यमन्त्रीमा दाबेदारी पेस गरिरहेको छ । एमाले प्रमुख सचेतक तुलसीप्रसाद चौधरीले दल नेता गिरीकै नेतृत्वमा सरकार गठन हुने बताए । हामीले कांग्रेससँग छलफल गरेर तयारी गरिरहेका छौं, उनले भने, प्रदेश प्रमुखले आह्वान गर्नासाथ दाबी पेस गर्छौं । लुम्बिनीमा एमालेका २९ र कांग्रेसका २७ सांसद छन् । ८७ सदस्यीय प्रदेशसभामा बहुमतका लागि ४४ सांसदले पुग्छ । ठूला दलले सरकार बनाउने भएपछि प्रदेशका राप्रपा, नागरिक उन्मुक्ति, लोसपा, जनमत, जसपा, जसपा नेपाललगायत दलले पनि सरकारलाई समर्थन गर्ने जनाएका छन् । अल्पमतमा परेका मुख्यमन्त्री महराको समर्थनमा अहिले माओवादीका १०, एकीकृत समाजवादीका १ र राष्ट्रिय जनमोर्चाका १ गरी १२ सांसद मात्र छन् । एक स्वतन्त्र सांसदले अझै निर्णय लिएका छैनन् । बजेट अधिवेशन अन्त्य गरेको भोलिपल्ट शुक्रबार सुदूरपश्चिम प्रदेशसभाको विशेष अधिवेशन आह्वान गरिएको छ । प्रदेश प्रमुख नजिर मियाँले कांग्रेस र एमाले सांसदहरूको मागका आधारमा आगामी मंगलबार विशेष अधिवेशन बोलाएका हुन् । हाल बजेट शून्यतामा रहेको सुदूरपश्चिममा मुख्यमन्त्री दीर्घबहादुर सोडारीले अध्यादेशबाट बजेट ल्याउने प्रयत्न गरिरहेका छन् । प्रदेशसभाबाट बजेट पारित हुने अवस्था नदेखिएपछि सरकारले अधिवेशन अन्त्य गरी असार ३१ मा अध्यादेश ल्याउने प्रयत्न गरेको थियो । तर काठमाडौंमा रहेका प्रदेश प्रमुख मियाँले सरकारको पत्र ५ दिन थन्काएर बिहीबार काठमाडौंबाटै अधिवेशन अन्त्यको पत्र प्रदेशमा पठाएका थिए ।बजेटसम्बन्धी कानुनी रिक्तताकै कारण साउन १ देखि बजेट शून्यतामा रहेको सुदूरपश्चिममा राजस्व संकलन र खर्चका सम्पूर्ण काम ठप्प छन् । सरकारले चार दिनमा करोडौंको राजस्व गुमाइसकेको छ । कांग्रेस र एमाले मुख्यमन्त्रीलाई कुनै पनि हालतमा अध्यादेश ल्याउन नदिने पक्षमा छन् । अल्पमतमा रहेका मुख्यमन्त्री सोडारीले राजीनामा गरेर बाटो खोल्नुपर्ने उनीहरूको अडान छ । ५३ सदस्यीय सुदूरपश्चिम प्रदेशसभामा एमाले र कांग्रेसका गरी २९ सांसद छन् । असार २० मा साझेदार दल एमालेले समर्थन फिर्ता लिएपछि मुख्यमन्त्री सोडारी अल्पमतमा परेका थिए । अल्पमतमा परे पनि संविधानअनुसार विश्वासको मत लिने अवधि ३० दिन हुने भएकाले तत्काल राजीनामा नदिने अडानमा मुख्यमन्त्री छन् । एमाले, माओवादी, नागरिक उन्मुक्ति पार्टी (रञ्जिता श्रेष्ठ समूह) र एक जना स्वतन्त्र सांसदको समर्थनमा एकीकृत समाजवादी संसदीय दलका नेता सोडारी मुख्यमन्त्री नियुक्त भएका थिए ।"
गणतन्त्र कि क्रोनीतन्त्र ?,"प्रधानमन्त्री केपी शर्मा ओली र उनको मन्त्रिपरिषद््का सदस्यले शपथ लिएको भोलिपल्ट उद्योग वाणिज्य क्षेत्रका परिचित व्यक्तित्व र उनीहरूको संगठनका प्रतिनिधि प्रधानमन्त्री र अर्थमन्त्रीलाई बधाई दिन पुगे । निजी क्षेत्र र सरकारका बीच अन्तरनिर्भरयुक्त सम्बन्ध रहने भएकाले हरेक सरकारले साहुमहाजनलाई प्राथमिकतासाथ समय दिन्छन् र तिनका कुरा सुन्छन् । साहुमहाजन (उद्योगपति, व्यापारी, कमिसन एजेन्ट र ठूला ठेकेदार) अहिले राजनीतिक दललाई पालनपोषण गर्ने, नेताहरूको खाँचो गर्जो टार्दिने शक्ति पनि हुन् । दुवै पक्षका बीच एकअर्कालाई सहयोग गर्न राज्यका नीतिमा हस्तक्षेप गर्ने मामिलामा सहयोग आदानप्रदान हुन्छ । नाफाको एउटा हिस्सा राजनीतिक दल र तिनको नेतृत्वलाई पनि पुग्ने भएकाले राजनीतिक नेताहरू निजी क्षेत्रका प्रतिनिधिसँग हिमचिममा हुन्छन् । त्यसैले प्रधानमन्त्री र आफ्नो सरोकारको क्षेत्र भएकाले अर्थमन्त्रीलाई उनीहरूले भेट्नु स्वाभाविक मान्न सकिन्छ । उनीहरूले बधाईका लागि खादाबुके मात्र लगेनन्, आफ्ना समस्याको एउटा बिटोसहितको ज्ञापनपत्र पनि बुझाए । यो मागपत्रको एउटा महत्त्वपूर्ण बुँदाचाहिँ पाँच दर्जनजति ठूला उद्योगीले लोडसेडिङका समयमा डेडिकेटेड या ट्रंक लाइनबाट २४ सै घण्टा प्रयोग गरेको विद्युत्को नतिरेको महसुल माफी मिनाहा गर्ने माग थियो । उनीहरूले विद्युत् प्राधिकरणलाई साढे ८ अर्ब तिर्नुपर्ने शुल्क नतिर्न जोडबल गरिरहेका छन् । सरकारले उद्योग व्यवसायलाई प्रोत्साहित गर्न केके सहुलियत दिन सक्छ या दिनुपर्छ भन्नेमा बहस छ । राज्यले यस्तो सहुलियत दिने गरेको पनि छ । विश्वका सबै देश यस्ता सहयोगमार्फत आफ्नो देशको अर्थतन्त्रलाई बलियो बनाउन उद्योगीलाई प्रोत्साहित गर्छन् । पछिल्लो समय राज्यले दिने सहुलियत पाउने र नपाउने अवस्थाले बजारमा प्रतिस्पर्धात्मक क्षमतामा तलमाथि भएको भन्ने विषयमा चीन र पश्चिमा शक्तिहरूका बीच चर्को बहस छ । युरोप र संयुक्त राज्य अमेरिकाले चीनमा निर्मित विद्युतीय सवारीसाधनमा हालै गरेको अत्यधिक करवृद्धि यस्तै बहसको उपज हो । हाम्रो दुर्भाग्य के छ भने राज्यका ऐन र कानुन या नीति नियमले नतोकेको सुविधा मन्त्री या प्रधानमन्त्रीलाई खुसी पारेर या दबाब दिएर उद्योगीहरूले खोस्ने गरेका छन् । विद्युत् प्रयोग गरिसकेपछि त्यसको मूल्य तिर्दिनँ भनेर सरकारलाई निरन्तर दबाब दिनु एक प्रकारको अराजकता हो । विद्युत् प्रयोग गरेर उत्पादन गरेको वस्तु तथा सेवाको मूल्य कत्ति नघटाई बिक्री गरेर नाफा लिइसकिएको छ । अहिले शुल्कको बारेमा उद्योग क्षेत्रले जे तर्क गरेको छ, ती सबै नियमअनुरूप शुल्क तिर्न अस्वीकार गर्ने प्राविधिक उल्झन मात्र हुन् । सरकारले निर्णय गरेर या नीति बनाएर यस्तो शुल्क मिनाहा त गर्न सक्छ तर सार्वजनिक संस्थाबाट खरिद गरिएको वस्तुका लागि उद्योगले शुल्क नतिर्नु ठगी हो र साधारण जनताको सम्पत्तिमाथि लुटखसोट हो भन्ने तर्कको खण्डन भने यसले गर्दैन । यसले नेपालको निजी क्षेत्र के कसरी चल्छ, राज्य र ठूला उद्योगीका बीच के कस्तो सम्बन्ध छ, राजनीतिक दलले यस्ता पुँजीपतिसँग के कस्तो सम्बन्ध राखेका छन् भन्ने बहस सिर्जना गरेको छ ।उद्योगी, व्यापारी र सरकारमार्क्सेलीहरू पुँजीवादी व्यवस्थामा प्रधानमन्त्रीलाई पुँजीपति वर्गको मुख्य कार्यकारी अधिकृत र संसद्लाई बोर्ड अफ डाइरेक्टर भनेर व्याख्या गर्ने गर्छन् । यो यसै भनिएको होइन । केही वर्षयता भारतमा अडानी, अम्बानीलगायतका घरानासँग त्यहाँका प्रधानमन्त्रीको नाम जे जसरी जोडिएर आउने गरेको छ, त्यसले भारतीय लोकतन्त्र र निर्वाचनबाट सरकार छानिने प्रणालीले वास्तवमा कसको सेवा गर्छ भन्ने कुरालाई छर्लङ्ग पार्छ । हालै विश्व चर्चित व्यवसायी एलन मस्कले अमेरिकी निर्वाचनमा रिपब्लिकन पार्टीका उपराष्ट्रपति उम्मेदवार तय गर्न र उक्त पार्टीका उम्मेदवारलाई जिताउन गरिरहेको लगानी (प्रतिमहिना ४ करोड ५० लाख डलर) कसरी पुँजीपतिले सरकार खरिद गर्छन् भन्ने कुराको जिताजागता उदाहरण हो । नेपालमा पछिल्लो समय सरकारबाट हुने ठूला व्यापारिक घरानाका स्वार्थ जोडिएका या ठूलो बजेटका योजनासम्बन्धी निर्णय, त्यससम्बन्धी नीति तथा कतिपय ऐनसमेतको निर्माणमा कमिसन एजेन्ट (सेटिङ एजेन्ट) हरूको वर्चस्व स्थापित हुँदै गएको मानिन्छ । यस्ता एजेन्ट प्रधानमन्त्रीदेखि राजनीतिक दलका मुख्य नेताका किचनसम्म पुग्छन् । उनीहरूलाई आवश्यक परेको आर्थिक सहयोग गर्छन्, उनीहरूको सञ्चित धन या अवैध रूपमा आर्जित सम्पत्तिको व्यवस्थापन गरिदिन्छन् । लामो समयदेखि आर्थिक बिटमा काम गरेका एक पत्रकारसँग भएको कुराकानीमा उनले कतिपय नेताहरू मन्त्री बन्न या संसद् सदस्यको उम्मेदवारको टिकट पाउन यस्ता कमिसन एजेन्टको दैलो चहार्न बाध्य हुने गरेको सुनाएका थिए । हालै अर्थमन्त्रीबाट बाहिरिएका वर्षमान पुनले एउटा पत्रिकासँग बिचौलियाहरू पहिले मन्त्री फेर्थे अब सरकार बदल्न सक्ने भए भनेका छन् । पर्यटनमन्त्रीहरू बिचौलियाले बदल्ने गरेको चर्चा पहिलेदेखि नै थियो (सायद पूर्वमन्त्री जीवनबहादुर शाहीले यस्तो भनेका थिए) । कांग्रेसको केन्द्रीय सदस्य हुन या संसद् र प्रदेशसभाको टिकट पाउन सभापति शेरबहादुर देउवानिकट व्यापारिक घरानाकहाँ नेताहरू धाउने र पाउने गरेको प्रत्यक्ष जानकारी मलाई पनि छ । संसद्मा प्रधानमन्त्रीका रूपमा पाँचौंपटक विश्वासको मत मागिरहँदा प्रचण्डले जोड दिएर एउटा कुरा भनेका थिए आफ्नो सरकार ढाल्न र नयाँ गठबन्धन बनाउन ठूला कहलिएका व्यापारी घरानाको स्वार्थले काम गरेको छ । उनले जोड दिएर बाँसबारी जुत्ता कारखानाको जमिन सरकारको नियन्त्रणमा ल्याएपछि सरकार ढाल्ने पहल भएको भन्दै वर्तमान गठबन्धनको राजनीतिक नेतृत्व र व्यापारिक घरानाका स्वार्थ मिलेको लाञ्छना लगाएका थिए (अहिलेलाई यस्तो आरोप लगाउने प्रचण्डको कोकोसँग लसपस छ भन्ने विषयमा बोल्ने जिम्मा आरोपितहरूलाई छाडौं) । यसैगरी उनले प्रत्यक्ष अप्रत्यक्ष रूपमा गिरीबन्धु टी इस्टेट, त्रिभुवन विश्वविद्यालयको जग्गाको खोजबिन, बाल मन्दिरको जग्गा प्रकरण र ललिता निवाससम्बन्धी अनुसन्धानसँग जोडिएको व्यापारीराजनीतिज्ञ साँठगाँठको कुरालाई पनि आफ्नो सरकारको पतनका कारणका रूपमा उठाए । सिटिङ प्राइम मिनिस्टरले संसद्मा उभिएर भनेका कुरालाई सामान्य मान्न मिल्दैन ।अहिले नेपालमा राजनीतिक नेतृत्वलाई वशमा पार्ने कमिसन एजेन्टका रूपमा सबैभन्दा शक्तिशालीे दीपक भट्ट र उनको समूह रहेको मानिन्छ । धितोपत्र बोर्डको अध्यक्षसँग जोडिएका भट्ट र अरू व्यापारिक घरानाको द्वन्द्वले समीकरणलाई नै प्रभावित पारेको विषय पनि सार्वजनिक जानकारीमा छ । शंकर समूह र भट्ट समूहको एकाधिकार हुने गरी एकै समूहलाई लघु बिमा कम्पनीको लाइसेन्स दिएको बिमा प्राधिकरणको निर्णयसम्बन्धी २०८० मंसिर १३ मा हिमाल खबरमा प्रकाशित रमेश कुमारको रिपोर्टमा शेखर गोल्छा, पशुपति मुरारका, राजेश अग्रवाल, कमुद दुगड, मोतीलाल दुगड र लक्की समूह साझेदार रहेको बताइएको छ । मोतीलाल एमाले केन्द्रीय सदस्य र उद्योग व्यवसाय विभाग प्रमुख हुन् । पशुपति विद्युत् महसुल नतिरेको अर्घाखाँची सिमेन्टका मुख्य लगानीकर्ता हुन् । शेखर यस अगाडि उद्योग वाणिज्य महासंघका अध्यक्ष थिए । भट्ट सबैभन्दा ठूला कमिसन एजेन्टमध्येका हुन्, जसले जलविद्युत्का विभिन्न क्षेत्र र सुरक्षा निकायलाई सामान उपलब्ध गराउने कम्पनीका एजेन्टका रूपमा वर्चस्व जमाएका छन् । उनी एमाले अध्यक्ष ओलीनिकट मानिन्छन् । देउवा, प्रचण्ड र वामदेव गौतमहरूसँग पनि उनको उठबस छ भनिन्छ । उनका दाइ सुशील भट्ट पनि यो खेलोफड्कोमा छन् र पहिले योजना आयोगको सदस्य र अहिले लगानी बोर्डको अध्यक्षका रूपमा एमालेबाटै नियुक्त भएर कार्यरत छन् । धितोपत्र बोर्डको अध्यक्ष नियुक्तिमा चासो राख्ने अर्को समूहसँग उद्योग वाणिज्य महासंघका वर्तमान अध्यक्ष तथा आईएमई समूहका चन्द्र ढकालको प्रत्यक्ष चासो रहेको छ । ढकाललाई प्रचण्ड, ओली र देउवाका पनि साझा मान्छेका रूपमा चिनिन्छ । जसले केबलकार र होटल तथा रिसोर्ट निर्माणमा सार्वजनिक जमिन र जंगल लिजमा लिन राजनीतिक दल र नेतृत्वलाई प्रभावित गर्ने गरेको आम बुझाइ छ ।धितोपत्र बोर्डको अध्यक्ष चयन प्रक्रिया रोकिएको घटनासँग ओली र प्रचण्डको सिधा द्वन्द्व जोडिएको छ भनेर सार्वजनिक भइसकेको छ । एक जना एमाले नेताले नै अध्यक्ष नियुक्तिमा ओलीको चासो सम्बोधन नभए गठबन्धन भत्किन सक्ने जानकारी तत्कालीन अर्थमन्त्री वर्षमान पुनसम्म पुर्याएको बताइन्छ । यस सम्बन्धमा निरन्तर फलो गरिरहेका पत्रकार रमेश कुमारले त धितोपत्र बोर्डको अध्यक्ष चयनमा ओलीको चासो सम्बोधन गर्न नचाहेपछि प्रचण्डको सरकार ढलेको भन्ने बुझिने गरी लाक्षणिक रूपमा सामाजिक सञ्जाल एक्समा टिप्पणी पनि गरेका थिए । ओलीलाई प्रधानमन्त्री बनाउने गरी भएको एमालेकांग्रेस गठबन्धनबारे ओलीदेउवा मध्यरातको सम्झौता नयाँ स्टक एक्सचेन्जको लाइसेन्स हात पार्न लागिपरेका व्यवसायी रामेश्वर थापाको चपली हाइटस्थित घरमा भएको थियो । उनी पनि धितोपत्र बोर्डको अध्यक्ष नियुक्तिमा स्वार्थ जोडिएका व्यक्ति हुन् ।गिरीबन्धु टीइस्टेटको नाममा रहेको हदबन्दीभन्दा बढी जमिनको बिक्री वितरणसम्बन्धी विवाद चर्चामा छ । यसमा विभिन्न तस्करी काण्डमा बद्नाम व्यापारी दीपक मल्होत्रा जोडिएका छन्, जसले टी स्टेटको अर्बौं पर्ने जमिनको खरिद बिक्रीबाट हुने सम्भावित मुनाफाका लागि ऐन परिवर्तन गराउन राजनीतिक नेतृत्व र नीति निर्मातालाई लगानी गरेको आफैंले स्वीकार गरेका छन् । यसमा कसको कस्तो संलग्नता थियो भन्ने विषय सार्वजनिक भइरहेकै छ । केही समय पहिले एनसेलको सेयर खरिद बिक्रीसम्बन्धी विवादमा नाम जोडिएका सिंगापुर आधारित व्यापारीले कसरी कांग्रेस, एमाले र माओवादीका शीर्ष नेतृत्वमा लगानी गरेका थिए र राज्यलाई अर्बौंको प्रत्यक्ष नोक्सान हुने गरी करछलीका लागि प्रयोग गरिएको थियो भन्ने विषय आम जानकारीमा आएको थियो ।अहिलेको समीकरण निर्माणमा सक्रिय उद्योगपति विनोद चौधरी कांग्रेस केन्द्रीय सदस्य र प्रतिनिधिसभा सदस्य भए पनि २०६४ मा एमालेले समानुपातिकतर्फबाट संविधानसभामा लगेका व्यापारी हुन् । उनको समूहले बाँसबारी छालाजुत्ता कारखानाको १० रोपनीभन्दा बढी जग्गा गैरकानुनी रूपमा हत्याएको थियो । उकालो अनलाइनले पछिल्लो पटक चौधरी समूहले थापाथली हाइटमा रहेको यूएमएनले हिमाल हाइड्रोको नाममा खरिद गरेर प्रयोग गरिरहेको ६ रोपनीभन्दा बढी जमिन हत्याउन १८ वर्षदेखि गरिरहेको जोरजुलुमको समाचार छापेको छ । सोही समूहको नर्भिक अस्पतालले मिचेको सार्वजनिक जमिन सरकार मातहत ल्याउन महानगरपालिकाले चालेको कदम सर्वोच्चको अन्तरिम आदेशका कारण रोकिएको छ । यो समूह अरू ठाउँमा पनि सार्वजनिक जमिन मिचेकाले विवादमा आइरहन्छ । अफसोर कर छलीका लागि दोषी मानिएका यिनका आर्थिक कार्यकलापहरू अपारदर्शी छन् । राज्यसत्ताको बाहिरी स्वरूप गणतन्त्रात्मक छ । आवधिक निर्वाचनका आधारमा विभिन्न विचारधारा, नीति र कार्यक्रम अगाडि सारेका दलहरूबीचको प्रतिस्पर्धाका आधारमा जनताले मतदानमार्फत आफ्ना प्रतिनिधि निर्वाचित गर्छन् । यस्ता प्रतिनिधिमार्फत जनताले आफ्नो सार्वभौम अधिकारको प्रयोग गरेर शासन सञ्चालन गर्छन् । यो सैद्धान्तिक मान्यता भयो । अर्थतन्त्र र राज्य कोषको सञ्चालन, करका दरको हेराफेरी, विकास आयोजनाको छनोट, ठेक्कापट्टा, निर्माणको समय निर्धारण, ठूलो परिमाणको वस्तु तथा सेवाको खरिद जस्ता क्षेत्रमा भने हाम्रा जनप्रतिनिधिले देश र आम नागरिकको हितको बलि चढाएर सीमित घरानाका पुँजीपतिलाई पोस्छन् । यसमार्फत राजनीतिक दल र नेतृत्वले आफ्नो शक्ति निरन्तर पुनरुत्पादनका लागि लगानीको स्रोत जोहो गर्छन् । एकपटक सत्तामा पुगेपछि निरन्तर सत्तामा बसिरहन या फेरि फेरि सत्तामा जान आवश्यक पर्ने स्रोतको व्यवस्थापन गर्छन् । यस्तो खेलो हैसियतअनुसार तल्लो तहसम्म पनि हुन्छ । वडा या टोलस्तरका उपभोक्ता समितिले गर्ने कामदेखि अरू काममा पनि यो लागू हुन्छ । यसमा कांग्रेस, एमाले, माओवादी या समाजवादी अथवा मधेशवादी सबै राजनीतिक दल कमबेसी होलान्, अछुतो कोही पनि छैनन् । आफ्ना आसेपासे व्यापारीलाई पोस्ने र कमिसन एजेन्टको दबाबमा निर्णय गर्ने नेतृत्वको शैलीकै कारण उद्योग खोलेर मिहिनेत गर्नभन्दा सजिलै कमाइ हुने धन्दामा लाग्न पुँजीपतिहरूलाई प्रेरित गरेको छ । यसले नयाँ परजीवी वर्ग उत्पादन गर्छ । यसरी नीति निर्माण तह र व्यापारीबीच हुने सहयोग आदानप्रदानबाट मोटाउने व्यापारी, नेता र प्रशासकले चलाएको अर्थतन्त्रलाई क्रोनी क्यापिटालिजम भनिन्छ । प्रदीप गिरीले यस्तो पुँजीवादलाई आसेपासे पुँजीवाद भनेर रैथाने नाम दिएका थिए । यस्तो पुँजीवादले औद्योगिक विकास हुन दिँदैन । रोजगारी सिर्जना गर्दैन । हाम्रो देशको अर्थतन्त्रको मुख्य चुनौती यस्तो आसेपासे पोस्ने पुँजीवादी बाटोबाट नीतिगत डिपार्चर गरेर औद्योगिक पुँजीवादको बाटोमा कसरी लाग्न सकिन्छ भन्ने हो । जब प्रधानमन्त्री र सरकारको फेरबदल नै आसेपासेहरूबाट हुन थाल्छ अनि परिवर्तनको अपेक्षा कोसँग गर्नु ?"
उपसभामुखमाथि संसदीय छानबिन अविलम्ब सुरु गर,"नेपालीलाई भुटानी शरणार्थी बनाएर अमेरिका लग्न भएको संगठित अपराधमा पूर्वउपप्रधानमन्त्री, पूर्वगृहमन्त्री, बहालवाला गृहसचिव, तत्कालीन गृहमन्त्रीका सुरक्षा सल्लाहकारसहितका व्यक्तिहरूलाई पक्राउ गरी मुद्दा चलाइएको छ । कुनै बेला शक्तिशाली भनिएका कतिपय व्यक्ति अहिले पुर्पक्षका लागि थुनामै छन् । यो विषयको अदालतबाट किनारा लाग्न बाँकी रहेकै बेला प्रतिनिधिसभाकी उपसभामुख इन्दिरा रानाले पाँच नेपालीलाई आफूसँगै अमेरिकी दूतावासलाई गरेको पत्र सार्वजनिक भएपछि देशकै ध्यान आकृष्ट भएको छ । संयुक्त राष्ट्रसंघको कार्यक्रममा लग्नका लागि उपसभामुखले जसलाई प्रतिनिधि भनेर पत्रमा लेखेकी थिइन्, अहिले उनीहरूलाई चिन्दै नचिनेको भनेकी छन् । त्यतिमात्र होइन, यसका लागि उनले पैसा लिएको, तर भिसा नलागेपछि फेरि पठाउँछु भनेर झुलाएको भन्ने विवरणसहितका अडियोका विवरण पनि सार्वजनिक भएका छन् । राष्ट्रसंघको महिलासम्बन्धी कार्यक्रमसँग असम्बन्धित, आफूले पनि नचिनेका व्यक्तिबाट पैसा उठाएर अमेरिका लग्न भएको प्रयासलाई सुरक्षा विज्ञहरूले पनि मानव तस्करी भनेका छन् । मानव तस्करीमा पूर्वउपप्रधानमन्त्रीहरूमाथि जे कानुन आकर्षित हुन्छ, त्यही कानुनका आधारमा उपसभामुखमाथि अनुसन्धान अनिवार्य भएको छ । संयुक्त राष्ट्रसंघको संयन्त्र कमिसन अन द स्टाटस अफ वुमेन को ६७ औं सत्र (सीएसडब्लू ६७) मा सहभागी हुन जाने क्रममा रानाले प्रतिनिधिका रूपमा चार पुरुष र एक महिलालाई आफूसँगै अन्तर्वार्ताको मिति मिलाइदिन अमेरिकी दूतावासलाई पत्र लेखेकी थिइन् । उपसभामुखको लेटरप्याडमा लेखिएको पत्रमा उनले उपेन्द्र गौतम, सुष्मा लामा, राजेश लामा, सुजन घर्ती मगर र धनप्रसाद गुरुङ पनि राष्ट्रसंघीय उक्त कार्यक्रमको प्रतिनिधि भएको दाबी गरेकी थिइन् । महिला अधिकार तथा महिला आन्दोलनसँग उनीहरूको साइनो के हो ? यसको जवाफ पत्र लेख्ने उपसभामुखसँग हुनुपर्ने हो । तर, उनले लेखेको पत्र सार्वजनिक भएपछि भने उनले पाँचमध्ये एक जना (गौतम) लाई मात्र चिनेको बताएकी छन् । चिन्दै नचिनेका व्यक्तिलाई प्रतिनिधिमण्डलको सदस्यका रूपमा प्रमाणित गरेर पत्र लेख्ने अधिकार उनले कहाँबाट पाइन् ? अनि उनीहरूबाट पैसा लिएको मात्र होइन, अमेरिका जाने भिसा नलागेपछि अर्कोपल्ट लग्छु, अमेरिका नभए बेलायत वा अन्य देश लग्छु भनेर झुलाएको दाबीसहितको अडियो संवादको विवरण पनि सार्वजनिक भएको छ । त्यसैले त्यो संवादमा गरिएको दाबी तथा उपसभामुखले लेखेको पत्रको कानुनी परीक्षण गर्न अत्यावश्यक छ । यो देशको संविधान र कानुनको सम्मानका लागि मात्र होइन, उपसभामुख पदको गरिमा र स्वयम् इन्दिरा रानाको व्यक्तिगत प्रतिष्ठाका लागि पनि यो विषयमा अनुसन्धान अपरिहार्य छ । अन्यथा कुनै पनि पदासीनले आफ्नो पदलाई जसरी प्रयोग गरे पनि हुने, पदाधिकारीमाथि जसले जस्तो आरोप लगाए पनि हुने र कसैले पनि आफ्नो कर्मप्रति जवाफदेही हुनु नपर्ने बेथितितर्फ देश जानेछ । कानुनी राज्यमा त्यस्तो परिस्थिति स्वीकार्य छैन ।आफैंले लेखेको पत्रमा उपसभामुखको प्रतिक्रियाले नै उनको नियतमाथि गम्भीर प्रश्न उठाएको छ । फरकधार अनलाइनले पहिलो पटक यो पत्र प्रकाशित गरेलगत्तै उपसभामुखले यो पत्र नक्कली हो भन्दै होहल्ला पनि गरेकी थिइन्, उनले अनलाइनमाथि कारबाही गर्न भन्दै कानुनी परामर्श पनि सुरु गरेकी थिइन् । तर यो विषयमा एकपछि अर्को सञ्चारमाध्यममा समाचार आएपछि उपसभामुखले यो पत्र आफैंले लेखेको स्विकारेकी छन् । मनोवैज्ञानिक दबाब दिएर समाचार नै दबाउने प्रयास असफल भएपछि उनले पत्र आफैंले लेखेको स्विकारेकी हुन् । तर, उपसभामुखका रूपमा आफ्नै भिसाका लागि पनि पत्र लेख्ने विषय उनको क्षेत्राधिकारमा पर्दैन । संसद्का पदाधिकारी, सांसद र कर्मचारीको भिसा प्रक्रिया संसद् सचिवालयको अन्तर्राष्ट्रिय सम्पर्क तथा समन्वय महाशाखामार्फत परराष्ट्र मन्त्रालयले गर्छ । उनले त संसद्मा कुनै पनि जिम्मेवारीमा नभएका व्यक्तिहरूको समूहलाई भिसा प्रक्रियामा सहजीकरणका लागि पत्र किन लेखिन् ? प्रक्रिया मिचेर गरिएको कुनै पनि कर्मका लागि कानुनअनुसारको अनुसन्धान र सजाय अवश्यम्भावी हुन्छ । त्यसका लागि उपसभामुख तयार भइनन् भने पनि देशको संसद्, सभामुख र प्रहरी प्रशासन अग्रसर हुनुपर्छ । यो विषयको अर्को पाटो पनि उत्तिकै गम्भीर छ । इन्दिरा राना रास्वपाकी सांसदका रूपमा उपसभामुख भएकाले पैसा बुझाएर अमेरिका जान खोजेका व्यक्तिहरूले रास्वपामा गुनासो गरेको पनि पुष्टि भएको छ । तर, यो विषयमा आन्तरिक छानबिन गरी आफ्नो प्रतिवेदन बाहिर ल्याउने मात्र होइन, अनुसन्धान गर्ने राज्यका निकायलाई पनि जानकारी दिने न्यूनतम जिम्मेवारी सम्बन्धित पार्टीको हो । अझ, गत वैशाखतिर यो विषय रास्वपाको जानकारीमा आउँदा गृहसहितका मन्त्रालय लिएर पार्टी सरकारमा थियो । तर दुनियाँका फाइल अहिले खोल्छौं, भोलि खोल्छौं भनेर हुँकार गर्दै हिँड्ने पार्टीका नेताहरूले आफ्नै नेतामाथि हुनैपर्ने अनुसन्धान गुपचुप लुकाएको पुष्टि भएको छ । नयाँ होस् वा पुरानो, यस्तो प्रवृत्तिले देशमा सुशासन स्थापित हुन सक्दैन । अझ समाचार आएपछि रास्वपाका जिम्मेवार अधिकारीहरूको प्रतिक्रिया पनि उदेकलाग्दो छ । डेढ वर्षअघि लेखेको पत्रका बारेमा अहिले किन प्रश्न गरियो भन्दै रास्वपाका नेताहरू जवाफदेहिताबाट भाग्ने प्रयासमा लागेका छन् । उनीहरूले बुझ्नुपर्ने के हो भने भ्रष्टाचारको कुनै हदम्याद हुन्थ्यो भने २०७५ सालतिर भएको भुटानी शरणार्थी प्रकरणको अनुसन्धान चार वर्षपछि किन भयो ? त्यसो हो भने २०६६ सालतिर भएको ललिता निवासको भ्रष्टाचारमा अहिले किन अनुसन्धान भइरहेको छ ? अनि उनीहरूले फाइल खोल्छौं भनेका फाइलको हदम्याद के हो ? यसको जवाफ उनीहरूले नदिन सक्छन्, तर देश अनुत्तरित बस्न सक्दैन । त्यस्तै, उपसभामुखले लग्न खोजेका कोही पनि अमेरिका नगएकाले यो विषय सामान्य भएको रास्वपाको दाबी पनि अर्को भद्दा मजाक हो । त्यसो हो भने भुटानी शरणार्थी बनेर अमेरिका जान खोजेका ८ सय ७१ मध्ये कोही पनि अमेरिका जान पाएनन्, त्यसो भए अहिले जेलमा भएका पूर्वउपप्रधानमन्त्रीसहितका सबै अभियुक्तलाई तत्कालै सफाइ दिनुपर्नेछ । तर, देश कुनै दल विशेषको रक्षात्मक प्रतिक्रियामा होइन, संविधान र कानुनले निर्दिष्ट गरेको परिपाटीमा चल्ने भएकाले उपसभामुखमाथि प्रहरी प्रशासनबाट तत्काल अनुसन्धान हुनुपर्छ । यसका लागि उपसभामुख रानाले राजीनामा दिएर अनुसन्धानमा सहयोग नगर्ने हो भने प्रतिनिधिसभाले पनि आफ्नो जिम्मेवारी प्रयोग गर्नुपर्छ । किनकि नेपालको संविधान र प्रतिनिधिसभा नियमावली, २०७९ मा उपसभामुखविरुद्ध पदअनुकूल आचरण नगरेको भन्ने प्रस्ताव पेस गर्न सकिने उल्लेख छ । प्रतिनिधिसभाका तत्काल कायम सदस्य संख्याको एक चौथाइको समर्थनमा त्यस्तो प्रस्ताव पेस हुन सक्छ । र, दुई तिहाइबाट पारित भए उपसभामुख पदमुक्त हुने व्यवस्था छ । कानुनी राज्यमा कानुनको पालनाभन्दा अर्को विकल्प छैन । फेरि जवाफदेहिताको बलियो उदाहरण प्रस्तुत गर्ने सर्वोच्च थलो देशको संसद् नै हो ।"
प्रेरणादायी जीवनी र पठन संस्कृति,"इन्द्रकुमार श्रेष्ठ,वागीश्वरी मावि, च्याह्मासिंह, भक्तपुर"
विवादको भुमरीमा रास्वपा,"नयाँ दलका रूपमा उदाएको राष्ट्रिय स्वतन्त्र पार्टी (रास्वपा) एकपछि अर्को गर्दै विवादमा पर्दै आएको छ । निकै उत्साहका साथ हेरिएको यो दलले पुराना दलभन्दा फरक देखाउने गरी आफूलाई राजनीतिमा स्थापित गराउन खोजेको थियो । तर सुरुदेखि नै यसको नेतृत्व आफैं विभिन्न किसिमका काण्डमा मुछिँदै आएको छ । अहिले पनि नेतृत्वमाथि विभिन्न किसिमका आरोप लागिरहेको छ । कोही व्यक्ति दोषी होस् या नहोस्, कसैको नाम आएपछि उक्त व्यक्तिमाथि छानबिन हुनुपर्छ भन्ने रवि लामिछाने स्वयं रास्वपाको सभापति छन् तर उनी आफूमाथि लागेको आरोपका बारेमा आफैंले आफैंलाई निर्दोष सावित गराउँदै आएका छन् । लामिछाने मात्रै होइनन्, रास्वपाका अन्य व्यक्ति पनि विभिन्न विषयमा मुछिएका छन् । सहकारी प्रकरणमा पार्टी सभापतिसँगै उपसभापतिदेखि अन्य व्यक्तिको समेत नाम जोडिएर आएको थियो । २०७९ माघमा सरकार गठन हुन लागेका बेला स्वास्थ्यमन्त्री बनाउन पार्टीले २ करोड मागेको र उक्त रकम आफूसँग नभएको भन्दै पार्टीका तत्कालीन सांसद ढाकाराम श्रेष्ठले मेडिकल व्यवसायी दुर्गा प्रसाईंसँग मागेको भन्ने अडियो सार्वजनिक भएको थियो । त्यसपछि उनलाई तत्कालै पार्टीले कारबाही गरी साधारण सदस्यसमेत नरहने गरी निष्कासित गर्यो । सम्भवतः यो रास्वपाको पहिलो कारबाही प्र्रकरण थियो । प्रकरण फरक होला तर अधिकांश व्यक्ति कुनै न कुनै प्रकरणमा मुछिएकै छन् । धेरैजसो त सहकारी प्रकरणमै मुछिएका छन् । ढाकारामको केस हिजोआजको हुन्थ्यो भने सायद उनी पनि कारबाहीमा पर्ने थिएनन् । रास्वपाले बुझिसकेको छ कि ढाकारामलाई जसरी कारबाही गर्दै जाने हो भने पार्टीमा कोही चोखो रहनेवाला छैनन् । पार्टी सभापतिले भनेजस्तो नाम आएकै भरमा छानबिन गर्ने हो भने पहिले उनी आफैं छानबिनको दायरामा आउनुपर्ने हुन्छ । कुरा जति ठूला गरे पनि व्यवहारमा रास्वपा अन्य पुराना दलभन्दा पनि तल्लो स्तरमा झरेको देखिन्छ । महामन्त्रीले पार्टीलाई सुधारेर जानुपर्छ भन्ने प्रतिवेदन ल्याउँदैमा कारबाही गर्नु कत्तिको उचित हुन्छ होला ? अन्य पार्टीमा पनि यस्ता असन्तुष्टिका आवाज आउने गर्छन् तर पनि तिनलाई छलफलको माध्यमबाट समाधान गर्ने गरिन्छ तर यसरी कारबाही नै गरेका, पार्टीबाटै निष्कासन गरेका घटना बिरलै पाइन्छ । महामन्त्रीलाई कारबाही गर्नुले पनि रास्वपामा पार्टी नेतृत्वको विपक्षमा कसैले बोल्यो भने त्यो सिधै पार्टीबाट आउट भयो भन्ने सन्देश गएको छ । यो भनेको तानाशाही प्रवृत्ति नै हो । झन्डैझन्डै नक्कली भुटानी शरणार्थीकै जस्तो प्रकरणमा फेरि यतिबेला रास्वपाको कोटाबाट उपसभामुख भएकी इन्दिरा रानाको नाम जोडिएर आएको छ । उनी आफू कुनै एउटा कार्यक्रममा भाग लिन अमेरिका जान लागेका बेला उक्त कार्यक्रमसँग कुनै सम्बन्ध नरहेका पाँच जनालाई आफूसँगै अमेरिका लैजान अन्तर्वार्ताको मिति छिटो मिलाइदिन भन्दै काठमाडौंमा रहेको अमेरिकी दूतावासलाई पत्र लेखेको समाचार आएको छ । रानाले उक्त पत्र आफूले लेखेको हो भनेर स्वीकार गरेको भन्नेसम्मको समाचार आइसकेको अवस्थामा अझै पनि रास्वपाका नेताहरूले यसलाई प्रपञ्चका रूपमा लिइरहेका छन् । अब उनलाई पार्टीले के गर्छ, त्यसले पनि रास्वपाको आगामी भविष्य देखाउनेछ । मिडिया र पत्रपत्रिकामा आएका समाचारलाई विश्वास नगर्ने लामिछानेले यो सबै झूटो हो भनेर यसै टारिदिन पनि सक्छन् । सुजन देवकोटा, पालुङ्टार४, गोरखा"
"'हामीले समेत मतदान गरेर बजेट पारित गरेको हो, पूरक ल्याउने सोचेको छैन","अहिलेको अर्थतन्त्रको मुख्य समस्या मागमा कमी हो । बजार माग घटेकै कारण लगानी, उत्पादन, आयात, रोजगारी सबै घटेका छन् । अर्थतन्त्रको कुल लगानीमा करिब ८० प्रतिशत निजी क्षेत्रको छ । यसकारण निजी क्षेत्रलाई थप लगानीका लागि प्रोत्साहन नगर्दासम्म कर्जा विस्तारको सम्भावना कम छ । सरकारसँग त्यस्ता कुनै छुट तथा अनुदानका योजना छन्, जसले निजी क्षेत्रलाई थप लगानीका लागि प्रोत्साहन गरोस् ?हामीले निजी लगानीलाई प्रोत्साहन गर्न विभिन्न कार्यक्रम गर्दै आएका छौं । जस्तो निर्यात प्रोत्साहन, उत्पादनमा आधारित अनुदान, सहुलियतपूर्ण कर्जा आदि । अब ती सबैको समीक्षा गरी समयसापेक्ष बनाउँदै लग्नुपर्नेछ । तुलनात्मक लाभका क्षेत्रहरू पर्यटन, ऊर्जा, कृषि तथा सूचना प्रविधिको क्षेत्रमा नीतिगत सहजीकरण गरी लगानीमैत्री वातावरण निर्माण गर्न र बाह्य लगानीका लागि समेत नेपाललाई आकर्षक गन्तव्यका रूपमा स्थापित गर्न म प्राथमिकता दिनेछु ।अहिले प्रधानमन्त्रीमा एमाले अध्यक्ष ओली हुनुहुन्छ । ९० प्रतिशतभन्दा बढी सहकारी एमालेनिकट मानिसले सञ्चालन गरेका छन् । उनीहरूकै संस्था धेरै समस्यामा छन् । यस क्षेत्रका समस्या समाधान गर्ने हो भने आफ्नै कार्यकर्ताप्रति निर्मम हुनुपर्ने भएकाले त्यो सामर्थ्य एमालेमा छैन भन्ने आरोप पनि छ नि ?सहकारी अभियानलाई बलियो र प्रभावकारी बनाउन एमालेको ठूलो भूमिका छ भन्ने लुकाउनुपर्ने कुरा होइन । सहकारी आन्दोलनलाई शक्तिशाली बनाउने गाउँगाउँमा सहकारी घरघरमा भकारी भन्ने नारा एमालेकै हो । तर, एमालेले सहकारी आन्दोलनमा जोडिएर गल्ती गर्ने छुट कसैलाई दिएको छैन । गल्ती गर्नेलाई हामीले कानुनसम्मत कारबाहीका लागि सिफारिस गरेका छौं तर उनीहरूलाई जोगाउन लागेका छैनौं । गल्तीलाई सच्याउने, दण्डित गर्ने र समस्या समाधान गरी सहकारी संस्था सामान्य अवस्थामा अघि बढाउने वातावरण निर्माणको काम गर्छौं ।टंकमणि शर्माको संयोजकत्वमा एनसेलको सेयर खरिदबिक्रीका विषयमा अध्ययन तथा छानबिन गर्न बनेको समितिले सरकारलाई बुझाएको प्रतिवेदन कार्यान्वयनमा आएको छैन । प्रतिवेदनले अहिलेकै अवस्थामा एनसेलको सेयर खरिदबिक्री कारोबार स्विकार्न नमिल्ने सुझाव दिएको थियो । यस सम्बन्धमा सरकारको धारणा के हो ?त्यो प्रतिवेदन मैले हेर्न पाएको छैन । प्रतिवेदन हेरेर कानुनी परिधिभित्र रहेर राष्ट्र र नागरिकको हित हुने निर्णय गर्छौं । हाम्रो कानुनी प्रबन्ध के हो, कुन संस्थाले कुन कानुनका आधारमा कस्तो काम गरेको हो । ती सबै विषय अध्ययन गरेर अघि बढ्छौं ।चीनको महत्त्वाकांक्षी परियोजना बेल्ट एन्ड रोड इनिसिएटिभ (बीआरआई) अघि बढाउन ॅबीआरआई कार्यान्वयन योजना दस्ताबेजमा हस्ताक्षर सम्बन्धमा अघिल्लो सरकारमा साझेदार दलबीच विवाद चर्किएको थियो । कांग्रेसले स्पष्ट रूपमा बीआरआईबाट अनुदान लिन सक्छौं, ऋण लिन सक्दैनौं भनेको छ । यसअघि वर्तमान प्रधानमन्त्री ओलीकै पहलमा बीआरआई अघि बढेको हो । अहिले बीआरआईबाट अनुदान मात्र लिन्छौं, ऋण लिँदैनौं भन्ने अवस्थामा सरकार छ कि त्यसमा पुनर्विचार हुन्छ ?अन्तर्राष्ट्रिय विकास साझेदार र छिमेकी राष्ट्रहरूबाट ऋण लिने सम्बन्धमा कस्तो र कति ब्याजदरको लिन्छौं भन्नेमा ध्यान दिनुपर्छ । यो देश वा निकायबाट लिन्छौं वा अर्कोबाट लिँदैनौं भन्ने होइन । आवश्यकता र प्राथमिकतामा आधारित भएर ऋण लिने हो । अहिले पनि सोही आधारमा ऋण लिन सक्छौं । यसकारण कुन निकायबाट ऋण लिने, कुनबाट नलिने भन्ने द्विविधामा हामी छैनौं । पुरानो गठबन्धन भत्किएर नयाँ बन्नुको मुख्य कारण संविधान संशोधन र राजनीतिक स्थायित्वको एजेन्डा देखाइएको थियो । तर, कांग्रेस र एमालेबीचको सातबुँदे समझदारी अझै सार्वजनिक भएको छैन । खासगरी संविधान संशोधन सम्बन्धमा गृहकार्य पनि भएको देखिँदैन । संविधान संशोधन सरकार गठनकै लागि मात्र भनिएको थियो कि साँच्चै काम सुरु गर्ने हो ? संविधान संशोधन साँच्चै गर्नकै लागि भनिएको हो । संविधान संशोधन आजको भोलि गर्न सकिने विषय होइन । संघीय लोकतान्त्रिक गणतन्त्रात्मक संविधानलाई अझ प्रभावकारी र उपलब्धिमूलक बनाउने उद्देश्यले संशोधन गर्ने भनिएको हो । कसैले संविधान संशोधनलाई निकै हल्का र खेलाँचीका रूपमा पश्चगामी भनेर टिप्पणी गरेका छन् । ती टिप्पणीबारे मेरो भन्नु केही छैन । आउँदा दिनमा हुने घटनाक्रमले नै उहाँहरूलाई जवाफ दिनेछ । संविधानको प्रभावकारी कार्यान्वयनका लागि अनुकूल हुनेगरी संशोधन गर्न चाहेका हौं । समाजको गतिसँगै संविधान पनि गतिशील, विकसित र संशोधित हुँदै जानुपर्छ । संशोधनको व्यवस्था संविधानमै गरिएको छ । कुन विषयमा कस्तो संशोधन गर्ने भन्नेबारे पार्टीहरूबीच आपसी छलफल गरेर तय गरिन्छ । अहिले समावेशी र समानुपातिक प्रतिनिधित्व हुने व्यवस्था संविधानमा छ । राजतन्त्रका ठाउँमा गणतन्त्र स्थापना गरेका छौं । एकात्मक राज्यका ठाउँमा संघीयतामा गएका छौं । धर्मनिरपेक्षता, समावेशी र समानुपातिक प्रतिनिधित्वजस्ता आधारभूत विषयको सुनिश्चित गरेर पनि राजनीतिक स्थायित्वका निम्ति कुनै विकल्प हुन सक्छ भने त्यसतर्फ किन अभ्यास नगर्ने भन्ने सोचले संशोधनको एजेन्डा अघि बढेको हो । संविधान संशोधन एउटा वा दुई दलहरूले मात्र गरेर हुने विषय होइन । सबै दलबीच लामो छलफल र अन्तरक्रियापछि तय हुने हो । अहिले संविधानद्वारा प्रदत्त हक तथा अधिकार सुनिश्चित गर्दै राजनीतिक स्थायित्व खोजिने भएकाले संशोधन प्रक्रियामा सबै दलको सहमति हुनेमा हामी विश्वस्त छौं ।"
स्ट्रबेरीमा जमेका छेसाङ,"(काठमाडौं)नुवाकोट, ककनीका २८ वर्षीय छेसाङ तामाङले ६ वर्षदेखि स्ट्रबेरी खेती गरिरहेका छन् । ६ रोपनीमा स्ट्रबेरी खेती गरिरहेका उनी उत्पादनदेखि ग्रेडिङ, प्याकेजिङ र बजारीकरणसम्म आफैं गर्छन् । बुवाको किराना पसल छ, आमाको चिया घर, दाइ सरकारी जागिरमा छन्, उनले भने, दिदीहरूको आफ्नै पसल छ । स्ट्रबेरी फार्म म नै हेर्छु ।२०७२ को भूकम्पपछि नमुन्चेत कृषि फार्म दर्ता गरेर उनी स्ट्रबेरी खेतीमा होमिएका हुन् । पछिल्लो समय व्यावसायिक रूपमा खेती गरिरहेको उनले सुनाए । पहिला बुबाआमाले स्ट्रबेरी खेती गर्नहुन्थ्यो, ककनीको नगदेबाली नै यही थियो, उनले भने, पहिला निर्वाहमुखी खेती मात्र थियो । फल्न थालेपछि ठेकेदार घरमै आउँथे । पहिला उत्पादन भए पनि बजारका लागि अरुको भर पर्नुपर्थ्यो, अहिले आफ्नै बजार छ, उनले भने, आफ्नो सँगै गाउँका अन्य किसानसँग पनि संकलन गरेर स्ट्रबेरी बेच्छु । सिजनमा स्ट्रबेरी संकलन गर्ने, ग्रेडिङ गर्ने, प्याकेजिङ गरी बजारमा लैजाने र किसानलाई बिरुवा बेच्नेदेखि मलजलबारे परामर्श दिनेसम्मका काममा आफैं खटिरहेले उनले सुनाए ।ककनी क्षेत्रमा स्ट्रबेरी रोप्न थालेको २५ वर्षभन्दा बढी भइसक्यो । नुवाकोटको काउले, ककनी, हिलेभित्ता, चित्रे, कुलेलगायत क्षेत्रमा झन्डै ४ सय ५० घरधुरीले खेती गरिरहेका छन् । सिजनमा मात्रै ककनीमा स्ट्रबेरी कारोबार ५० करोड रुपैयाँ बराबरको हुने गरेको उनले सुनाए । यसअघि स्ट्रबेरीको बिरुवा रोप्ने र फ्रेस फल बेच्ने गरिए पनि पछिल्लो दुई वर्षदेखि बिरुवादेखि फ्रोजन स्ट्रबेरी बेच्नेसम्मको काम भइरहेको उनले बताए ।अहिले अन्य उद्योगमार्फत स्ट्रबेरी जाम बनाई बेचिरहेको समेत छेसाङले सुनाए । आगामी दिनमा जाम कारखाना खोल्ने योजना छ, एक्लैले गर्न नसकिने रहेछ, उनले भने । उनका अनुसार असारमा बिरुवा तयार गर्ने, नर्सरी राख्ने गरिन्छ । भदौमा बिरुवा रोपिन्छ, रोपेको २ देखि साढे दुई महिनामा उत्पादन हुन थाल्छ, उनले भने, कात्तिकदेखि वैशाखसम्म फल दिन्छ ।उनका अनुसार सिजन सुरु भएपछि हरेक दिन फल टिप्ने, ग्रेडिङ गर्ने, प्याकेजिङ गर्ने काम सुरु हुन्छ । राति ८९ बजेसम्म प्याकेजिङ गरी तयार गर्छौं, भोलिपल्ट ५ बजे माछापोखरी आइपुग्नुपर्छ, उनले भने, माछापोखरीबाट दाङ, पोखरा, धादिङ, चितवन, इटहरी, धरान झापाका गाडिमा स्ट्रबेरी पठाउँछौं । जिल्लामा पठाइसकेपछि उपत्यकाभित्रका लागि जमल न्युरोड, भैंसीपाटी, लगनखेल, सातदोबाटो, बौद्ध चाबहिल, नक्साललगायत ठाउँमा पसल, मार्ट र सुपरमार्केटलगायतमा स्ट्रबेरी पुर्याउने गरेको उनले सुनाए । बिहान ८ बजेसम्म सामान दिने र पैसा उठाएर फर्किसक्नुपर्ने उनको भनाइ छ । प्याकेजिङका लागि २ जना कर्मचारी र फार्ममा १ जना कर्मचारी राखिएको छेसाङले बताए । धेरै अपेक्षा नरहे पनि मासिक ३०५० हजार रुपैयाँ कमाउने लक्ष्य रहेको उनको भनाइ छ । स्ट्रबेरीको सिजन सुरु भएपछि दैनिक ५ हजार किलो बजारमा आउने उनले सुनाए । सिजनमा दैनिक ५ हजार किलो स्ट्रबेरी ककनीमै हुन्छ, त्यसलाई मागअनुसार बजारमा पठाउँछौं, मागभन्दा बढी पठाइयो भने मूल्य घट्छ, उनले भने, उत्पादन धेरै भयो भने जाम बनाएर र फ्रोजन बनाएर राख्छौं । अत्यधिक स्ट्रबेरी बजारमा पठाउँदा मूल्य घट्ने हुँदा २ वर्षदेखि फ्रोजन गर्ने गरेको उनले जानकारी दिए । अहिले आफूसँग ७ सय किलो जति फ्रोजन स्ट्रबेरी रहेको र मागअनुसार बजारमा पठाउने गरेको उनले बताए । स्ट्रबेरीको पात छुट्याएर पखालिसकेपछि फ्रिजमा राख्छौं, आइसजस्तै डल्लो भएपछि प्याकेजिङ गरी भ्याकुम गर्छौं । त्यसपछि कोल्डस्टोरसँग सम्पर्क गरी राख्छौं, उनले भने । कोल्डस्टोरमा राखेबापत प्रतिकेजी मासिक ७ रुपैयाँ भाडा तिर्नुपर्ने उनले बताए । घाटा नहोस् र मूल्य पनि नघटोस् भन्ने उद्देश्यले यसतर्फ आकर्षित भएको उनले सुनाए । सिजनमा ग्राहक आफैं फार्ममा गएर स्ट्रबेरी टिपेर खान सक्ने व्यवस्था पनि रहेको उनले सुनाए । अहिले फार्म भिजिट मात्र छ, बिस्तारै फार्म स्टेका लागि काम गर्ने योजना छ, उनले भने, काठमाडौंदेखि नजिकको पर्यटकीय गन्तव्य रहेकाले राम्रै हुन्छ । ककनी पुग्ने बाटो राम्रो भएको खण्डमा अहिले पनि सिजनमा उत्पादनको ३० प्रतिशत त्यही खपत हुन सक्ने उनको आकलन छ । स्ट्रबेरी खेतीबारे जानकारी दिन थोपा सिँचाइसहितको हाइटेक फार्म बनाउने योजनासमेत उनको छ । स्कुल कलेजका विद्यार्थी र स्ट्रबेरी किसानलाई पनि जानकारी दिन अब अत्याधुनिक फार्म बनाउने योजना हो, उनले भने, हाम्रो खेती परम्परागत रूपमै रहेकाले बिस्तारै काम गरिरहेको छु । पहिलो एउटा बोटले सिजनमा औसतमा एक किलो उत्पादन दिने गरे पनि अहिले घटेको उनको बुझाइ छ । पुरानै ठाउँ र त्यही माटोमा वर्षौंदेखि खेती लगाइरहेका छौं, उनले भने, त्यसैले माटोको उर्वराशक्ति घट्दै गएको छ । उत्पादन कसरी बढाउने भनेर खेती गर्ने तरिका, प्रविधि, मलजलमा काम गर्दै छु । ककनीबाटै स्ट्रबेरी लगेर रोपिएको भोजपुरमा एउटा बोटले डेढ किलोसम्म उत्पादन भएको उनले सुनाए ।उनले २ वर्षयता स्ट्रबेरीको बिरुवा पनि बेच्दै आएका छन् । आफ्ना बिरुवा दाङ, भोजपुर, सिन्धुपाल्चोक, चितवन र ललितपुरसम्म पुगिरहेको उनले बताए । पहिला फल मात्र बेच्थें, बिरुवा आफ्नै लागि हुन्थ्यो, अहिले बिरुवा पनि बेच्छु, उनले भने, अहिले त वार्षिक ५० हजार बिरुवा बेचेका छौं । केही गर्न नसकिएपछि कृषि गर्ने भन्ने आमसोचाइ रहे पनि पछिल्लो समय युवा नै अग्रसर भएको उनको अनुभव छ । अहिले त धेरै जना स्ट्रबेरी खेतीतर्फ आकर्षित हुँदै छन्, उनीहरूलाई बिरुवा रोप्नेदेखि फल उठाउनेसम्म जानकारी दिइरहेको छु, उनले भने, मलजल के चाहिन्छ ? कस्तो माटो चाहिन्छ । सबै बुझाउँदै छु । आगामी दिनमा फार्म स्टे र उपत्यकामा आफ्नै आउटलेट (स्ट्रबेरी साथै स्थानीय उत्पादन ड्रागन फ्रुट, किबी, एभोकाडो) खोल्ने योजना उनको छ ।"
कीर्तिनिधि विष्टबारे पुस्तक सार्वजनिक,"काठमाडौं (कास) पूर्वप्रधानमन्त्री कीर्तिनिधि विष्टबारे लेखिएको देशभक्त राजनेता कीर्तिनिधि विष्ट पुस्तक लोकार्पण गरिएको छ । पूर्वप्रधानन्यायाधीश अनुपराज शर्मा, शिक्षाविद् प्रा डासुरेशराज शर्मा र समालोचक प्राडावासुदेव त्रिपाठीले शनिबार काठमाडौंमा आयोजित कार्यक्रममा संयुक्त रूपमा पुस्तक सार्वजनिक गरेका हुन् । कार्यक्रममा समालोचक प्राकेशव सुवेदीले पुस्तकबारे समीक्षात्मक प्रस्तुति दिए ।नइ प्रकाशनले प्रकाशित गरेको पुस्तकमा पूर्वप्रधानमन्त्री विष्टको राजनीतिक योगदानका अतिरिक्त उनीबारे विभिन्न आलेख समावेश गरिएको छ । ५८८ पृष्ठको पुस्तकमा प्रधानमन्त्री केपी शर्मा ओली, पूर्वप्रधानमन्त्रीद्वय लोकेन्द्रबहादुर चन्द, माधवकुमार नेपाल, राष्ट्रकवि माधव घिमिरे, शताब्दी पुरुष सत्यमोहन जोशी, सीपी मैनाली, पशुपतिशमशेर राणा, नवराज सुवेदी, अर्जुननरसिंह केसी, कमल थापा, डाभेषबहादुर थापा, भद्रकुमारी घले, कृष्णप्रसाद भण्डारी, लोकमानसिंह कार्कीसमेत ६९ जनाको आलेख समेटिएको छ ।"
गर्मी छल्न कन्याम,"(इलाम)हिउँदमा झैं बाक्लो हुस्सु, त्यसमाथि चिसो सिरेटो । चर्को गर्मीमा यत्ति भए के चाहियो ? इलामको पर्यटकीय गन्तव्य कन्यामको मौसम प्रायः यस्तै देख्न पाइन्छ । त्यही भएर तराईको चर्को गर्मी छल्न पर्यटक कन्याम उक्लिने क्रम बढेको छ । शनिबार र आइतबार भीडभाड थेगिनसक्नु हुन्छ, स्थानीय व्यवसायी जीवन थापाले भने, अन्य दिन पनि आन्तरिक पर्यटकको आगमन उल्लेख्य नै हुन्छ । छिमेकी जिल्ला झापा, मोरङ र सुनसरीका मात्रै होइन, भारतको दार्जिलिङ, सिक्किम, सिलिगुडीदेखिका पर्यटक गर्मी छल्न कन्याम उक्लिन्छन् । पर्यटक बोकेर आएका सवारीसाधनले राजमार्ग नै ढाक्ने गरेका छन् । कन्याम झापाको चारआलीदेखि करिब ३० किलोमिटर टाढा पर्छ । झापाइलामको सीमावर्ती क्षेत्र जोरकलश उक्लिनेबित्तिकै इलामको शीतलताले माया लाउन थाल्छ । कोल्वुङ, कुटिडाँडा, हर्कटे हुँदै कन्याम पुग्दा त बाक्लो हुस्सु अंगालो मार्न आइपुग्छ । कन्यामको शीतलता अनुभूत गर्नैका लागि हामी यहाँ आएका हौं, दार्जिलिङबाट पहिलो पटक परिवारसहित घुम्न आएका एक भारतीय पर्यटकले भने, कन्याम यस्तो मनमोहक होला भन्ने त सोचेकै थिइनँ ।यहाँको प्राकृतिक सुन्दरतासँगै घोडचढी अर्को विशेषता हो । यहाँ आइपुग्ने पर्यटक घोडा चढेर पनि रमाउने गरेका छन् । कन्यामको अग्लो टाउकोमा छ लभडाँडा । जहाँबाट कन्यामको सौन्दर्य अवलोकन गर्न सकिन्छ । हरियो र मनमोहक चियाबारीले पर्यटकको मन लोभ्याउँछ । सूर्योदय नगरपालिका६ का अध्यक्ष सूर्यकुमार बस्नेतले तराईमा गर्मी बढेपछि कन्याममा आन्तरिक पर्यटकको भीड बढ्ने बताए । जब जब तराईमा गर्मी चर्किन्छ, तब कन्याममा खुट्टा राख्ने ठाउँ हुँदैन, उनले भने, बर्खायामको मौसममा पनि दैनिक करिब ३ हजार हाराहारीमा आन्तरिक र बाह्य पर्यटक आउने गरेका छन् ।"
लेबर पार्टी प्रमुखमा टोनी ब्लेयर निर्वाचित,सन् १९९४ मा आजकै दिन (जुलाई २१) मा बेलायतको लेबर पार्टीको प्रमुखमा टोनी ब्लेयर निर्वाचित भएका थिए । लेबर पार्टीले चुनाव जितेपछि टोनी सन् १९९७ मा बेलायतको प्रधानमन्त्रीसमेत बनेका थिए । उनी कन्जरभेटिभ पार्टीको १८ वर्ष लामो शासन अन्त्य गर्दै प्रधानमन्त्री निर्वाचित भएका थिए । त्योसँगै ब्लेयर १८१२ पछि बेलायतको प्रधानमन्त्री हुने सबैभन्दा कान्छा राजनीतिज्ञसमेत बनेका थिए । १९५३ मा जन्मिएका उनी सन् १९९७ देखि २००७ सम्म प्रधानमन्त्री भएका थिए । उनी दोस्रोपटक सन् २००१ मा प्रधानमन्त्रीमा निर्वाचित भएका थिए । दोस्रो कार्यकालमा उनी नेतृत्वको सरकारले अमेरिकालाई साथ दिँदै अफगानिस्तानमा बेलायती सेना पठाउने निर्णय गरेको थियो । २००३ मा अमेरिकी सरकारले इराकमा गरेको आक्रमणलाई पनि ब्लेयरको सरकारले समर्थन गरेको थियो भने बेलायती सेना इराक युद्धमा पनि सहभागी भएको थियो ।
नेपाल टेलिकममा एसियन इन्फोलाई निरन्तरता दिन म्याद थपेको थप्यै,"(काठमाडौं) सरकारी स्वामित्वको नेपाल दूरसञ्चार कम्पनी लिमिटेड (नेपाल टेलिकम) ले बिलिङ र कस्टमर सपोर्ट सिस्टमका लागि पछिल्लो चार महिनामा चार पटक टेन्डर म्याद थपको सूचना निकालेको छ । एउटै टेन्डरका लागि पटकपटक सूचना निकाले पनि आवेदन भने परेका छैनन् । टेन्डरका सर्तहरू सीमित कम्पनीलाई मात्र मिल्ने गरी र चार वर्षअघिको अमेरिकी डलर भाउ अद्यावधिकसमेत नगरी ठेक्का आह्वान गरिएको हुँदा कसैले पनि यस प्रक्रियामा भाग लिन इच्छा नदेखाएको टेलिकमका अधिकारी बताउँछन् ।टेलिकम व्यवस्थापनले हाल सञ्चालनमा रहेको चिनियाँ कम्पनी एसिया इन्फोको बिलिङ प्रणालीलाई निरन्तरता दिन टेन्डर डकुमेन्ट परिमार्जन वा समीक्षा नगरी नियतवश पुरानै मापदण्डसहितको टेन्डर निकालेको जानकारहरूको भनाइ छ । टेलिकमले पछिल्लो पटक साउन १ मा म्याद थपको सूचना सार्वजनिक गरेको थियो । गत चैत १८ मा पहिलो पटक बिलिङ र कस्टमर सपोर्ट सिस्टमका लागि टेन्डर मागको सूचना जारी गरेकामा त्यसयता जेठ ६, जेठ २७ र असारमा कम्पनीले म्याद थपको सूचना निकालेको थियो । यस पटक जुलाई ३१ अर्थात् साउन १६ सम्मको समय थपिएको छ । बिडिङ प्रक्रिया जटिल हुने भएकाले यसबारे बुझ्न र डकुमेन्ट तयारीका लागि बिडरहरूले सामूहिक रूपमै अनुरोध गरेकाले हामीले समय थपेका हौं । यो स्वाभाविक कुरा नै हो, नेपाल टेलिकमका प्रवक्ता किशोरकुमार भट्टले भने, सोधपुछका लागि धेरै जिज्ञासा आएकाले म्याद थप गर्नुपर्यो । यस पटक अन्तिम हो, आवेदन परेनन् भने यसलाई रद्द गरेर रिटेन्डरमा जान सक्छौं । तत्कालीन टेलिकम सञ्चालक समितिले टेन्डर डकुमेन्ट तयार पारेको हुँदा अहिले संशोधन गर्न नमिलेर जस्ताको तस्तै सार्वजनिक गरिएको भट्टले जनाए । पहिलाकै समितिले तयार पारेको हुनाले परिवर्तन गर्न नमिलेर पहिलाकै डलर भाउ रहन पुग्यो, उनले भने । दूरसञ्चार प्रविधिको सबैभन्दा महत्त्वपूर्ण र केन्द्रीय प्रणाली मानिने बिलिङ सिस्टमलाई लिएर लामो समयदेखि नेपाल टेलिकम आलोचनाको घेरामा छ । १२ वर्ष पुरानो बिलिङ प्रणालीका कारण फोन नलाग्ने, बीचमै काटिने, नेटवर्क अवरुद्ध हुने जस्ता समस्या दोहोरिरहेको हुँदा नयाँ प्रणाली आवश्यक परेको सरकारी स्तरमा गरिएका विभिन्न अध्ययनले नै देखाएका छन् । पछिल्लो पटक ०७९ माघमा सञ्चार तथा सूचना प्रविधि मन्त्रालयका सहसचिव गौरव गिरीको संयोजकत्वमा बनेको छानबिन समितिले टेलिकमको बिलिङ प्रणालीमा ७ देखि ११ प्रतिशत लिकेज (चुहावट) हुने गरेको औंल्याएको थियो । यसले गर्दा टेलिकमलाई उलेख्य आर्थिक नोक्सानी भइरहेको त्यसमा उल्लेख थियो । बिलिङ भनेको टेलिकमको मुटु जस्तो हो, सबै चीज यहीँ आएर जोडिन्छ । यो कम्पनीहरूका लागि पैसा कमाउने ठूलो भाँडो पनि हो, सार्वजनिक खरिद र दूरसञ्चारबारे जानकारी राख्ने एक विज्ञले भने, कुनै पनि अपरेटरको कम्तीमा ३ देखि ४ मिलियन डलर वार्षिक यसमा खर्च हुन्छ । त्यसकारण यसमा बिलिङ सिस्टम बनाउने विभिन्न प्रख्यात अन्तर्राष्ट्रिय कम्पनीहरूको चासो छ । तर हाम्रो टेन्डर डकुमेन्ट नै सीमित कम्पनीलाई मिल्ने गरी बनाइएको प्रस्टै देखिने भएकाले आवेदन नपरेका हुन् । चार वर्ष पुरानो ठेक्का प्रस्तावमा सामेल गरिएको तत्कालीन अमेरिकी डलर विनिमय दरलाई अद्यावधिक नगरी पुरानै प्रस्ताव लामो समय अड्काएर अख्तियारले अनुसन्धान सुरु गरेपछि मात्र सार्वजनिक गरिएको थियो । तत्कालीन सञ्चार सचिव हरि बस्यालकै पालामा पुरानो बिलिङ प्रणालीलाई प्रतिस्थापन गर्न नयाँ प्रणाली खरिद गर्ने प्रक्रिया अघि बढाइएको भए पनि उक्त प्रक्रिया टुंगोमा नपुग्दै वैकुण्ठ अर्याल सचिव नियुक्त भएका थिए । अर्यालले उक्त प्रक्रियाअनुसार नयाँ प्रणालीका लागि ठेक्का आह्वान गर्नुको साटो पुरानैलाई निरन्तरता दिने गरी सञ्चालक समितिको बैठकबाट निर्णय गराएका थिए । ०७९ मंसिर ९ मा ६ वर्षका लागि एसियन इन्फोलाई वार्षिक मर्मतसम्भार सम्झौता गर्ने गरी भएको निर्णयबारे अख्तियारमा उजुरी परेको थियो । अख्तियारले ०८० माघबाट अनुसन्धान सुरु गरेको थियो । सोही बैठकमा नेपाल टेलिकमको प्रबन्ध निर्देशकमा रूपमा हाल भुक्तानी प्रणालीसम्बन्धी भ्रष्टाचार अभियोगमा जेलमा रहेका सुनील पौडेल पनि निर्णयकर्ता थिए । बोलपत्रमा आह्वान भए जस्तो सीआरटीबी (कन्भरजेन्ट रियल टाइम बिलिङ) र सीएसएस (कस्टमर सपोर्ट सिस्टम) दुइटै प्रणाली भएका कम्पनी हुवावे, एमडक्स र सीएजी रहेको र तीमध्ये पछिल्ला दुई महँगा अमेरिकी कम्पनी भएकाले सीमित प्रतिस्पर्धाको फाइदा हुवावेलाई पुग्न सक्ने जस्तो देखिने दूरसञ्चार क्षेत्रका एक विज्ञ बताउँछन् । सामान्यतया देशहरूले यी दुई मोडलका लागि छुट्टाछुट्टै ठेक्का जारी गर्छन् वा संयुक्त आवेदन दिन मिल्ने व्यवस्था गरेका हुन्छन्, उनले भने, हाम्रोमा त्यस्तो नहुँदा र दुई वटै सिस्टम राम्रा भएका कम्पनी एकदमै सीमित भएकाले टेलिकमलाई घाटा हुन्छ । बोलपत्रको क्वालिफिकेसन क्राइटेरिया मा सन् २०१७ अगाडि गार्टनरको म्याजिक क्वाडरेन्ट सूचीमा परेका कम्पनी हुनुपर्ने उल्लेख भएको र सो सूची त्यसयता प्रकाशन हुनै बन्द भएकाले नयाँ कम्पनी अयोग्य हुने जस्तो देखिने अर्को समस्या छ । सन् २०१८ यता सो सूचीमा पहिले जस्तो राम्रा वा उत्कृष्ट कम्पनीको सूची नहुने र सन् २०१७ मा सो सूचीमा परेका कम्पनी भन्नुको साटो म्याजिक गाइडको सूचीमा रहेका कम्पनी भनिदिएको भए प्रतिस्पर्धा अलि फराकिलो हुने उनको धारणा छ । ठेक्का आह्वानमा प्रणालीको खुलापन र मापदण्ड, कार्यक्षेत्र, पूर्वाधार, आपूर्तिकर्तासम्बन्धी सन्दर्भलगायत विभिन्न समस्याहरूको सम्बोधन आवश्यक रहेको उनको भनाइ छ । चार वर्षअघिको डलर विनिमय दर जस्ताको त्यस्तै राखेर ठेक्का जारी गर्नुमा टेलिकम सञ्चालक समितिको वर्तमान नेतृत्वकर्ता सञ्चार सचिव रामकृष्ण सुवेदीको पनि भूमिका देखिन्छ । अर्बौंको ठेक्कासम्बन्धी यस्ता निर्णय लिने क्रममा विभिन्न निकायमा राय सुझाव लिने र सदर गराउनुपर्ने प्रक्रिया भए पनि ठेक्का प्रक्रिया नै अन्योल हुने गरी पुरानै विनिमय दर राख्नुमा एसियन इन्फोकै निरन्तरता चाहेको जस्तो देखिने नेपाल टेलिकम स्रोतको दाबी छ । ११८ बाट १३४ पुगेको अमेरिकी डलरको विनिमय दर अद्यावधिक गर्दा ठेक्का रकम बढाए जस्तो देखिने भएकाले सुवेदीले त्यो जोखिम लिन नचाहेको पनि हुन सक्ने उनी निकट स्रोतको स्पष्टीकरण छ । यस विषयमा प्रतिक्रियाका लागि कान्तिपुरले बारम्बार प्रयास गर्दा पनि सचिव सुवेदी उपलब्ध भएनन् । एसियन इन्फोको ठेक्का लम्ब्याउन भूमिका खेलेका तत्कालीन सञ्चार सचिव अर्याल अख्तियारले सुरक्षण मुद्रण केन्द्रबाट अन्तःशुल्कको स्टिकर खरिद प्रक्रियामा भ्रष्टाचार मुद्दा दायर गरेपछि निलम्बनमा छन् ।"
बाग्चौरका दुई वडामा फल्यो १२ करोडको आलु,"(सल्यान) बाग्चौर नगरपालिका१२ बाफुखोलाका ५० वर्षीय डिल्ली ओली घर खर्च चलाउन सधैं भारतको सिमला जाने गर्थे । त्यहाँको कमाइले वर्षभरि छाक टार्न धौधौ हुन थालेपछि उनले घरनजिकैको जग्गामा आलु खेती गरे । विस्तार गर्दै लगेर उनले अहिले खाद्यान्न बाली छाडेर पाँच रोपनीमा आलु लगाउँदै आएका छन् । प्रत्येक वर्ष ७० देखि १०० क्विन्टल आलु बिक्री गर्दै आएका उनले वार्षिक ५ लाख रुपैयाँसम्म कमाउने गरेका छन् । वार्षिक ४० क्विन्टलभन्दा बढी आलु उत्पादन गर्दै आएका बाफुखोलाकै ४६ वर्षीय वीरसिंह ओलीले अघिल्लो वर्ष ३ लाख कमाएका थिए । यो वर्ष ४ लाख बढी आम्दानी भएको उनले जनाए । आलु खेतीमा लागेपछि उनलाई एक दशकदेखि घरमै रोजगारी मिलेको छ ।यी दुई मात्र नभई बाग्चौर११ र १२ बाफुखोलाका ६ सय परिवार विगतदेखि परम्परागत रूपमा बर्से आलु उत्पादन गर्दै आएका छन् । उनीहरूले १ हजार हेक्टरभन्दा बढी जग्गामा आलु लगाउँदै आएका छन् । किसानले उत्पादन गरेको बर्से आलु काठमाडौं, पोखरा जान थालेपछि दुई वडाका किसानले वार्षिक १२ करोड रकमभन्दा भित्र्याउँदै आएका छन् । आलुबाट वार्षिक लाखौं रकम भित्रिन थालेपछि किसानको जीवनस्तरमा सुधार मात्र आएको छैन, रोजगारीका लागि परिवारसहित भारतका विभिन्न ठाउँमा जानुपर्ने बाध्यता अन्त्य भएको छ ।कुनै बेला खेतीयोग्य जग्गामा मकै, गहुँ र जौ लगाएर अन्नको जोहो गर्दै भारतको मजदुरीले खर्च टार्ने बाफुखोलाका रतिराम ओलीले आलु खेतीमा लागेपछि घर चलाउन धेरै सहज भएको बताए । दुई दशकदेखि आलु खेतीमा लागेर उनले वार्षिक दुईदेखि अढाइ लाखसम्म कमाउँदै आएका छन् । आलु बिक्री गरेर कमाएको रकमबाट उनले जग्गासमेत जोडेका छन् । भारतका विभिन्न स्थानमा गएर वर्षभर काम गर्दा ६ महिना पाँच जनाको परिवारको खर्च टार्न धौधौ हुन्थ्यो । आलु उत्पादनमा लागेपछि अहिले सजिलै घर खर्च चलेको छ, उनले भने, केही रकम बचत गर्ने अवसर मिलेको छ । चाडपर्व आएकी पहिला साहुसँग ऋण लिनुपर्ने अवस्था आउँथ्यो । अहिले त्यस्तो छैन । खरिदकर्ता घरमै आउने भएकाले उत्पादित आलु बिक्री गर्न गाह्रो नभएको उनको भनाइ छ । परम्परागत रूपमा गहुँ, जौको खेती गर्दै आएका यहाँका किसानले अहिले खेती परिवर्तन गरेर तीन बाली उत्पादन गर्न थालेका छन् । फागुनमा आलु लगाउँछन् । त्यही आलुकै बीचमा मकै रोप्छन्, असारको अन्तिमसम्म मकैको बीचबाट आलु निकालिसक्छन् । असोजमा मकै निकालेर फेरि तोरी लगाउने गर्छन् । आलु खेतीसँगै यसरी तीन बाली उत्पादन गर्दा किसानलाई निर्वाहमुखीबाट माथि उठाउन सहयोग पुर्याएको कृषि विकास कार्यालयको भनाइ छ ।गत वर्षसम्म ३० रुपैयाँ प्रतिकिलो आलु बिक्री गरेर वार्षिक सात लाख रुपैयाँ कमाउँदै आएका स्थानीय किसान कोमल ओलीले यो वर्ष बारीबाटै ४० रुपैयाँमा बिक्री भएको जनाए । गत वर्षभन्दा एक लाख बढी फाइदा भएको उनले जनाए । आलु उत्पादनमा लागेर आफ्नो मात्र नभई बाग्चौर११ र १२ बाफुखोलाका सबै किसानको जीवनस्तर सुधारिएको छ । बाफुखोलामा उत्पादित आलु जिल्लाका विभिन्न ठाउँमा मात्र नभई पोखरा, विराटनगर, काठमाडौं, वीरगन्ज गइरहेको छ । आलु उत्पादन गरेर एक परिवारले दुईदेखि ८ लाखसम्म कमाइ गर्न थालेपछि अहिले बस्तीका सबै किसानले वर्षात्को समयमा खाद्यबाली लगाउन छाडी बर्से आलु लगाउँदै आएको उनको भनाइ छ ।बर्से आलु खेतीमा लागेपछि बाफुखोलाका किसानको जीवनस्तरमा धेरै सुधार आएको बाग्चौर१२ का वडाध्यक्ष टीकाराम ओलीले बताए । गाउँमा खर्च जुटाउन हम्मे हुँदा घरबार छाडी परिवारसहित भारतका विभिन्न स्थानमा रोजगारीका लागि जाने गरेका स्थानीयलाई अहिले कतै जान नपरेको र सबैले घरमै रोजगारी पाएका उनले जनाए । बस्तीमा पहिले कसैको ढुंगे तथा टिनले छाएको घर थिएन । सबैका खरले छाएका मात्र थिए । अहिले सबैका टिनले छाएका चिटिक्क पारेका छन्, उनले भने, धेरैले जिमिजग्गा जोडे, छोराछोरीलाई सहरतिर पढाउँछन् ।वार्षिक १२ करोडभन्दा बढीको आलु उत्पादन हुने बाफुखालोमा अहिलेसम्म एउटा चिस्यान केन्द्र नभएको स्थानीयको गुनासो छ । ०६८ मा माओवादी केन्द्रका अध्यक्ष पुष्पकमल दाहालले बाफुखोलामा चिस्यान केन्द्र भवन बनाउन बजेट उपलब्ध गराउने प्रतिबद्धता जनाए पनि भाषणमा मात्र सीमित भएकाले किसान आलु भण्डारणका लागि परम्परागत विधि नै अपनाउँदै आएको ओलीको भनाइ छ । बाफुखोलाका किसानलाई आलु भण्डारणका लागि चिस्यान केन्द्रको व्यवस्था गर्न नसके पनि प्राविधिकलगायत अन्य सहयोग गरिरहेको कृषि विकास कार्यालय सल्यानका प्रमुख रेशमबहादुर बस्नेतले जनाए । जिल्लाका बाफुखोलालगायत विभिन्न स्थानमा बर्से र हिउँदे आलु गरी वार्षिक झन्डै ४० करोडको आलु उत्पादन हुने गरेको बस्नेतको भनाइ छ । आलु उत्पादन हुने बागचौर४, ११, १२, दार्मा ५, छत्रेश्वरी २,३, ५ वडालाई आलु पकेट क्षेत्र घोषणा गरिएको उनले बताए ।"
घाटा बजेटले उधारोमा काम गर्दै लुम्बिनी,"(बुटवल)बजेटको आकार बढाउन हरेक वर्ष घाटा बजेट सार्वजनिक गर्दै आएको लुम्बिनी प्रदेश सरकारले विकास निर्माणका काम पनि उधारोमै गराइरहेको छ । पछिल्ला तीन वर्षमा सरकारले काम सकेका निर्माण व्यवसायी, उपभोक्ता र विभिन्न संघसंस्थालाई काम सकिएकै वर्ष रकम भुक्तानी दिन सकेको छैन । हरेक वर्ष भुक्तानी बाँकी रकमलाई दायित्व सार्दै अर्को वर्ष भुक्तानी गर्दै आएको छ । गत आर्थिक वर्षमा पनि २ अर्बभन्दा बढी भुक्तानी दायित्व यस वर्षका लागि सरेको छ । लुम्बिनी सरकारले बजेटको आकार बढाउनकै लागि राजस्व संकलन लक्ष्य ठूलो राख्नु र कानुन निर्माण नै नगरी आन्तरिक ऋण उठाउने लक्ष्यसहितको बजेट बनाउने गरेको छ । त्यसले पनि सरकारलाई आर्थिक दायित्व थपिने गरेको हो । कानुनबिनै आन्तरिक ऋण उठाउने गरी बजेटको अंक बढाउने काम माओवादी नेतृत्वको सरकार र माओवादीबाट आर्थिक मामिलामन्त्री भएकाहरूले सुरु गरेका थिए । लुम्बिनी सरकारले ०७८७९ मा २ अर्ब ७ करोड आन्तरिक ऋण संकलन गर्ने लक्ष्य राखेको थियो ।त्यति बेलाका आर्थिक मामिला तथा योजनामन्त्री माओवादीका कृष्णध्वज खड्काले त्यसअघि एमाले नेतृत्वको सरकारले अध्यादेशमार्फत ल्याएको बजेट संशोधन गर्दै असोज २० गते बजेट ल्याएका थिए । एमालेका आर्थिक मामिलामन्त्री बैजनाथ चौधरीले ४ अर्ब २९ करोड ५० आन्तरिक स्रोतबाट राजस्व संकलन गर्ने लक्ष्यसहित ४० अर्ब ९५ करोड ९७ लाख रुपैयाँको बजेट ल्याएका थिए । त्यसलाई संशोधन गर्दै माओवादीका खड्काले आन्तरिक स्रोतबाट राजस्व संकलनको लक्ष्य बढाएर ५ अर्ब ९ करोड ५६ लाख पुर्याए । संशोधित बजेटको अंक मिलाउन २ अर्ब ७ करोड आन्तरिक ऋण उठाउने लक्ष्य राखेका थिए । लक्ष्यअनुसार राजस्व संकलन झन्डै ३ अर्ब कम उठ्यो । आन्तरिक ऋण उठाउने लक्ष्य शून्य भएपछि त्यही वर्ष सरकारले खानेपानी र सिँचाइतर्फ काम सम्पन्न भएका योजनाको ९९ करोड रकम भुक्तानी गर्न सकेन । ०७९८० का लागि पनि माओवादीकै आर्थिक मामिलामन्त्री खड्काले ४२ अर्ब ६३ करोड ५७ लाखको बजेट ल्याए । त्यसमा पनि आन्तरिक ऋण १ अर्ब संकलन गर्ने आन्तरिक स्रोतबाट ४ अर्ब १० करोड ९५ लाख राजस्व संकलन गर्ने लक्ष्य राख्यो । तर राजस्व संकलन २ अर्ब ६० करोड ९५ लाख रुपैयाँ मात्र संकलन भयो । आन्तरिक ऋण संकलन शून्य भयो । त्यसको प्रत्यक्ष असर पनि सरकारका विकास योजनाहरूमा देखियो । राजस्व संकलन कमजोर र आन्तरिक ऋणतर्फको रकम संकलन हुन नसकेपछि खानेपानी र सिँचाइतर्फका योजनाको झन्डै डेढ अर्ब भुक्तानी रोकियो । काम सकिएर पनि रकम अभावले रोकिएका खानेपानीतर्फका २ सय ४२ योजनाको ४० करोडभन्दा बढी रकम गत आर्थिक वर्षमा भुक्तानी गरिएको सहरी विकास तथा खानेपानी मन्त्रालयका महाशाखा प्रमुख गुणानिधि पोखरेलले बताए । सरकारले गत आर्थिक वर्षका लागि ४० अर्ब ४७ करोडको बजेट सार्वजनिक गरेको थियो । माओवादीबाट आर्थिक मामिलामन्त्री बनेका धनबहादुर मास्कीले पनि अघिल्ला मन्त्रीहरूकै बजेटलाई निरन्तरता दिँदै १ अर्ब २५ करोड आन्तरिक ऋण संकलन गर्ने लक्ष्य प्रस्तुत गरे । अहिलेसम्म पनि प्रदेशमा आन्तरिक ऋण संकलन गर्ने कानुन बनेको छैन । मन्त्री मास्कीले गत आर्थिक वर्षमा ४ अर्ब ७३ करोड ५१ लाख राजस्व संकलनको लक्ष्य राखेका थिए । तर १ अर्ब ६२ करोड ५४ लाख रुपैयाँ मात्र संकलन भयो । अघिल्लो आर्थिक वर्षमा पनि आन्तरिक राजस्व संकलन झन्डै ३५ प्रतिशत मात्र संकलन भएको र आन्तरिक ऋण संकलन शून्य भएकाले गत आर्थिक वर्ष काम सकिएका योजनाको सरकारले भुक्तानी गर्नुपर्ने झन्डै २ अर्ब भुक्तानी दायित्व थपिएको छ । रकम अभावले काम सम्पन्न भएका सडक पूर्वाधारतर्फ ७५ करोडभन्दा बढी, सिँचाइतर्फ ३९ करोड, सहरी विकासतर्फ २० करोडभन्दा बढी रकम भुक्तानी हुन बाँकी रहेको उनले बताए । वित्तीय समानीकरण अनुदान र प्रदेशको आन्तरिक स्रोतबाट भुक्तानी हुने गरी निर्माण व्यवसायी र उपभोक्ता समितिमार्फत भएका निर्माण कार्य, संघसंस्थाका कार्यक्रम र कृषि भेटेरिनरीतर्फको भुक्तानी पनि बाँकी छ । गत आर्थिक वर्षमा सरकारले रकम अभावमा तिर्नुपर्ने दायित्व रकमको विवरण अझै मन्त्रालयहरूबाट प्राप्त नभए पनि डेढदेखि २ अर्ब भुक्तानी बाँकी हुने आर्थिक मामिला तथा योजना मन्त्रालयका सचिव रामबहादुर केसीले जनाए । आन्तरिक ऋण उठाउने कानुन अहिलेसम्म बनेको छैन, संघले दिने समानीकरण अनुदानको चौथो किस्ता अर्थात् झन्डै दुई अर्ब दिएन, उनले भने, आन्तरिक राजस्व पनि लक्ष्यअनुसार नउठेपछि सरकारले काम सम्पन्न भएका योजनालाई पनि अर्को वर्ष भुक्तानी गर्ने गरी प्रक्रिया मिलाउँदै छौं ।प्रदेश सरकारका कतिपय नीतिगत अस्पष्टता, राजस्वका विषयमा अदालतमा पर्ने मुद्दा र संघीय सरकारले दिने अनुदान निश्चित नहुँदा सरकारका हरेक वर्ष कामअनुसार योजनाको रकम भुक्तानी हुन नसकेको केसीको भनाइ छ । अघिल्ला वर्षमा योजनाका लागि विनियोजनभन्दा पनि बढी बजेट खर्च हुँदा भुक्तानीलाई समस्या हुने गरेको भए पनि चालु आर्थिक वर्षमा भने सरकारसँग बजेट अनुसारकै रकम अभावले भुक्तानी रोक्नुपरेको उनी बताउँछन् । प्रदेश कोष तथा लेखा नियन्त्रण कार्यालय बुटवलका प्रमुख दीपक ज्ञवालीले पनि सरकारले आम्दानी र खर्चको तालमेल मिलाउन नसक्दा र कानुन नै नभएका शीर्षकमा बजेटको राजस्व संकलन लक्ष्य र ऋण उठाउने लक्ष्य लिँदा सरकारले रकम भुक्तानीमा समस्या पर्ने गरेको प्रस्ट्याए । गत आर्थिक वर्षमा सरकारले भुक्तानी गर्नै नसक्ने भएपछि बाँकी राखेको हो, उनले भने, तर, अघिल्ला वर्षहरूमा बजेट भए पनि काम धेरै भएकाले पूरै भुक्तानी नभएको हुन सक्छ । सरकारले गत आर्थिक वर्षमा वन क्षेत्रबाट १ अर्ब ८० करोड राजस्व संकलन गर्ने लक्ष्य राखेकामा अहिलेसम्म उक्त शीर्षकमा १५ करोड ५५ लाख मात्र संकलन भएको छ । सामुदायिक वन उपभोक्ता महासंघ वनको राजस्वको विषयलाई लिएर सर्वोच्च गएपछि राजस्व संकलन नै रोकिएको छ । त्यस्तै आन्तरिक ऋण उठाउने कानुन अहिलेसम्म पनि नबनेकाले त्यो शीर्षक राख्नु नै गलत रहेको उनले जनाए । लुम्बिनी प्रदेश सरकारले तीन वर्षदेखि निरन्तर उधारोमा काम गराउँदा निर्माण व्यवसायी बढी मर्कामा परेको निर्माण व्यवसायी संघ लुम्बिनीकी अध्यक्ष मञ्जु भुसालले गुनासो गरिन् । तीन वर्षदेखि सरकारकै काम व्यवसायी साथीहरूले निरन्तर उधारोमा गरिरहनुभएको छ, योभन्दा लाजमर्दो के हुन्छ, भुसालले भनिन्, अर्को वर्ष भुक्तानी हुन्छ भन्ने र अर्को वर्षको पनि असार मसान्तसम्म काम गराएर बजेट सकियो भन्ने प्रवृत्ति सरकारले नै विकास गरिरहेको छ । सरकारले व्यवसायीका मागको सुनुवाइ गरेर काम सम्पन्न भएका योजनाको तत्काल भुक्तानी नगरेर आन्दोलनका कार्यक्रम सार्वजनिक गर्ने तयारी भइरहेको उनले बताइन् । लुम्बिनी सरकार विकास खर्च क्षमतामा पनि निरन्तर ओरालो लाग्दै गएको छ । योजना निर्माण र समयमै कार्यान्वयन गर्न नसक्दा र मन्त्रालयहरूमा कर्मचारी अभावले बजेट खर्चमा असर परेको मन्त्रीहरूको दाबी छ । ०७७७८ देखि नै बजेट खर्चको प्रतिशत घट्दो देखिन्छ । ०७७७८ मा कुल बजेटको ८१९९ प्रतिशत बजेट खर्च भएको थियो । यो लुम्बिनी प्रदेश सरकारको सबैभन्दा बढी बजेट खर्च भएको वर्ष हो । ०७४७५ मा १८७० प्रतिशत, ०७५७६ मा ६०६४ हुँदै ०७६७७ मा ६९७७ प्रतिशत बजेट खर्च भएको प्रदेश लेखा नियन्त्रक कार्यालयका सूचना अधिकारी रवीन्द्र अर्यालले जनाए । ०७४७५ प्रदेश स्थापनाको सुरुको वर्ष हो । गत आर्थिक वर्षको फागुनदेखि मात्र प्रदेश सरकारले बजेट खर्च सुरु गरेको थियो । सुरु वर्षदेखि ०७७७८ सम्म बढेको खर्च प्रतिशत त्यस त्यसयता निरन्तर घटिरहेको छ ।०७८७९ मा ६९९९ प्रतिशत खर्च भएकामा आर्थिक वर्ष ०७९८० मा पनि ७० प्रतिशत नै बजेट खर्च भएको थियो । गत आर्थिक वर्षमा ६६ प्रतिशत बजेट खर्च भएको अर्यालको भनाइ छ । वर्षहरूको तुलनामा केही कमी हुने गरेको भए पनि समग्रमा प्रदेशको विकास खर्च योजना राम्रो देखिएको आर्थिक मामिला मन्त्रालयका उपसचिव महेश पाण्डे बताउँछन् । कतिपय योजना कार्यान्वयनमा नीतिगत कमजोरी, योजनामा हुने विवादले समयमै ठेक्का नलाग्ने समस्यादेखि कर्मचारी अभावले पनि बजेट खर्चमा अप्ठ्यारो पर्छ, उनले भने, गत आर्थिक वर्षमा बजेट अभावले पनि खर्च न्यून देखिएको हो । गत आर्थिक वर्षमा सरकारले असार २२ देखि नै रकम अभावमा भुक्तानी बन्द गरेको थियो । रकम भएको भए अन्तिमको दुई दिनमा पनि १० प्रतिशतसम्म खर्च बढ्ने सम्भावना रहने उनले जनाए । लुम्बिनीमा असारमा मात्रै १८ प्रतिशत बढी खर्च भएको छ । लुम्बिनीमा असारको २४ दिनमा १८ दशमलब ६२ प्रतिशत बजेट खर्च भएको प्रदेश लेखा नियन्त्रक कार्यालयको भनाइ छ । जेठ मसान्तसम्म १९ अर्ब २३ करोड ५७ लाख ६३ हजार खर्च भएकोमा असारको २४ गतेसम्म ७ खर्ब ५३ करोड ७७ लाख ४७ हजार खर्च भएको कार्यालयले बताएको छ ।"
एक वर्षमा तीन लाखभन्दा बढीले घुमे चितवन निकुञ्ज,"(चितवन)वन्यजन्तु अवलोकनका लागि पर्यटकीय गन्तव्य चितवन राष्ट्रिय निकुञ्ज घुम्ने पर्यटकको संख्या गत आर्थिक वर्षमा तीन लाख नाघेको छ । यो संख्या अहिलेसम्मकै उच्च भएको निकुञ्ज अधिकारी बताउँछन् । गत आर्थिक वर्षमा ३ लाख ६ हजार ८ सय ३७ जनाले चितवन निकुञ्ज घुमेको निकुञ्जका सूचना अधिकारी गणेशप्रसाद तिवारीले जनाए । निकुञ्जले गत आर्थिक वर्षमा ३६ करोड ७२ लाख ९२ हजार ८ सय ७ रुपैयाँ राजस्व आम्दानी गरेको छ । त्यसअघि आर्थिक वर्ष ०७९८० मा पर्यटक संख्या २ लाख ९९ हजार ४ सय १२ थियो । त्यसबाट २९ करोड ८९ लाख ६५ हजार ४ सय ९५ रुपैयाँ राजस्व उठेको थियो । गएको आर्थिक वर्षमा निकुञ्ज घुम्ने पर्यटकको संख्या र राजस्व अहिलेसम्मकै उच्च हो । निकुञ्ज घुम्ने पर्यटकको संख्या पहिलो पटक ३ लाख नाघ्यो, तिवारीले भने ।चितवन निकुञ्ज विश्वमा लोप हुने अवस्थामा रहेका ठूलो एकसिंगे गैंडा, पाटेबाघ, घडियाल गोहीजस्ता जीवजनावरको नेपालमा मुख्य बासस्थल हो । जंगली हात्ती अनेकौं चरा र जलचर तथा वनस्पति पनि यहाँ छन् । निकुञ्ज आडमा आदिवासी थारू, बोटे, कुमाल, दराईको बसोबास छ । जसको संस्कारसंस्कृति पनि पर्यटकले रुचाएका हुन्छन् । संख्या बढ्नु राम्रो हुँदाहुँदै पनि संरक्षित क्षेत्रसँग जोडिएको पर्यटन भएका कारण यसले चुनौती पनि ल्याउँछ । हामीले संरक्षण र पर्यटन सँगसँगै लैजान आवश्यक छ, सन् १९८० देखि नेचर गाइड सुरु गरेका र १८ वर्षअघि आफैंले होटल सञ्चालन गरेका चितवनका पुराना संरक्षणकर्मी टीका गिरीले भने । भूकम्प, नाकाबन्दी र कोरोनाको लकडाउनपछि गुणस्तरमा ख्याल नपुगेको पो हो कि भन्ने देखिने गरेको गिरीले बताए ।पाहुनाको संख्या बढाउन मूल्य घटाउने प्रतिस्पर्धाजस्तै चलेको छ । यो अलि ठीक हैन कि ? हाम्रो पर्यटकीय विषेशता पर्यटकलाई बुझाएपछि उनीहरूलाई सेवा दिएर सन्तुष्ट गराउन प्रतिस्पर्धा गरौं । हुन त पर्यटक नै कम आएका बेलामा जे जति हुन्छ व्यापार गरौं भन्ने भावना बन्छ । तर अब सधैं यसो नगरौं, गिरीले भने ।पर्यटकको संख्या बढेको भने पनि व्यापार नबढेको होटल व्यवसायी बबिता चौधरीको अनुभव छ । संख्या बढेको असर व्यवसायमा देखिनुपर्ने हो । तर व्यापारमा त्यस्तो सुधार छैन । कोरोनाको समयभन्दा केही राम्रो छ । तर उल्लेख्य केही देखिँदैन, बबिताले भनिन् । पछिल्लो समय विदेशी पर्यटक कम हुँदै गएका कारण सरकारले अन्तर्राष्ट्रियजगत्मा राम्रोसँग प्रचारप्रसार र बजारीकरणको काम गर्नुपर्ने उनले बताइन् । आउने पर्यटकलाई पर्यटन व्यवसायीले सन्तुष्ट बनाउन सक्नुपर्ने पनि उनको भनाइ छ । आर्थिक मन्दीको असर विश्वभर नै छ । देशभित्र पनि बाटो घाटोको अवस्था राम्रो छैन । यस्तो बेलामा पर्यटनमा अनेकौं चुनौती छन्, बबिताले सुनाइन् । पर्यटन व्यवसायीले अनुभव गरे जसरी विदेशी पर्यटकको संख्यामा राम्रो सुधार हुन सकेको छैन । गत आर्थिक वर्षमा निकुञ्जमा घुम्नेमा आधाभन्दा बढी स्वदेशी छन् । कुल पर्यटकमध्ये १ लाख ७६ हजार ३ सय १६ नेपाली छन् । विदेशी पर्यटक १ लाख पनि छैनन् ।निकुञ्जले नेपाली, सार्क र विदेशी पर्यटकको विवरण राख्छ । चितवन निकुञ्ज घुम्ने पर्यटकमा सार्क राष्ट्रभन्दा बाहिरका ९४ हजार ५० जना छन् । सार्क देशका ३६ हजार ४ सय ७१ जना छन् । कुनै बेला निकुञ्ज घुम्ने पर्यटकमा ६० प्रतिशतभन्दा बढी विदेशी हुन्थे । भूकम्प, नाकाबन्दी र कोरोनापछि विदेशी घट्दै गएका छन् ।चितवन निकुञ्ज घुम्न सबैभन्दा धेरै आर्थिक वर्ष ०७१७२ मा सार्कबाहेक पनि एक लाख २७ हजारसम्म विदेशी पर्यटक आएका थिए । हामीले हाम्रो पर्यटकीय पहिचान पनि बचाउन आवश्यक छ । वन्यजन्तुमा आधारित पर्यटन चलाउने हो । निकुञ्ज र यस आसपासका वनजंगल, वातावरण पनि जोगाउनुपर्छ । पिकनिक, डान्स, होहल्ला र केवल मनोरञ्जन टाइपको गतिविधि बढाउन भएन, पर्यटन व्यवसायी गिरीले भने । चितवन निकुञ्ज चितवनसहित, नवलपरासी, मकवानपुर र पर्सा जिल्लासँग जोडिएको छ । सबैभन्दा बढी पर्यटकीय गतिविधि चितवनको सौराहामा छ । सबै क्षेत्रमा पर्यटन विस्तार गरी स्थानीयले लाभ लिने वातावरण बनाउन चितवन माडी पाण्डवनगरमा होमस्टे चलाएका बोटे समुदायका अगुवा जगनारायण बोटेले बताए ।चितवन निकुञ्ज घुम्न आउने पर्यटकले जिप सफारी, हात्ती सफारी, डुंगा सफारी र अनुभवी नेचर गाइडलाई साथ लिएर पैदलै जंगल डुल्नेजस्ता गतिविधि गर्छन् । निकुञ्जभित्र हात्ती सफारी हुँदैन । निकुञ्ज आडको मध्यवर्ती वनहरूमा मात्रै हात्ती सफारी हुने गरेको छ । जिप सफारी निकुञ्जभित्र र मध्यवर्ती सामुदायिक वनमा हुने चितवनको प्रमुख पर्यटकीय गतिविधि हो । निकुञ्जभित्र सौराहादेखि पश्चिम एकतर्फी मात्रै जिप सफारीको रुट भएका कारण भीडभाड बढेको र पर्यटन र जीव जनावरहरूलाई पनि असर परेको क्षेत्रीय होटल संघ चितवन सौराहाका अध्यक्ष गंगा गिरीको भनाइ छ । तसर्थ चितवन निकुञ्जले सौराहा हुँदै निकुञ्ज भित्रभित्रै पूर्व जाने जिप सफारी रुट बनाउन लागेको पनि निकुञ्जका सूचना अधिकारी एवं संरक्षण अधिकृत गणेशप्रसाद तिवारीले जनाए ।"
फेद कुहिने रोगले सुक्यो धान,"(सल्यान) छत्रेश्वरी गाउँपालिका६ लान्ती, सांघार, भोटेचौर र शारदा नगरपालिका१३ सांघारका किसानले भर्खर रोपेको धानबालीमा फेद कुहिने रोगको प्रकोप बढ्दै गएको छ । रोगका कारण किसानले सय हेक्टरभन्दा बढी खेतमा लगाएको धानमा क्षति पुगेको छ । रोगको पहिचान र उपचारबारे जानकारी हुन सक्दा तीव्र रूपमा फैलिँदै गएको छ । फेद कुहिने रोगका कारण दुई पालिकाका ५ सयभन्दा बढी किसान प्रभावित छन् । रोगका कारण खेतमा लगाएको धान धमाधम सुक्न थालेपछि किसान चिन्तित छन् । उनीहरूले रोगको उपचारका लागि गुहारेका छन् । रोपेको दुई साता नबित्दै फेद कुहिने रोगले गर्दा ५ रोपनी जग्गामा लगाएको धान पहेलिँदै सुक्दै गएको छत्रेश्वरी६ भोटेचौरका किसान लोकबहादुर थापाले बताए । रोपाइँ गर्दा त्यस्तो केही समस्या देखिएको थिएन । ब्याड राम्रै थियो । रोपेको दुई सातापछि एक्कासि पहेलिँदै गएपछि उखेलेर हेर्दा थाहा भयो, उनले भने । १६ रोपनी जग्गामा धान लगाएका भोटेचौरकै अर्का किसान खिमबहादुर खडकाले चारपाँच रोपनीमा रोगले क्षति पुर्याइसकेको र अन्यमा पनि फैलिरहेको जनाए । रोग लागेपछि सुकेको धानको बोट लगेर पालिकाको कृषि शाखामा गएको र त्यहाँबाट पाएको विषादी ल्याएर छरे पनि नियन्त्रणमा आउन नसकेको उनको भनाइ छ । १६ रोपनी जग्गा ५०६० मुरी धान सजिलै उत्पादन हुन्थ्यो । त्यसले ६७ जनाको परिवारलाई वर्षभर खान पुग्थ्यो । यसपालि अहिले रोगले आधाँआधी सखाप पारिसकेको छ, उनले भने । धानमा अहिले फेद कुहिने रोग तीव्र रूपमा फैलिरहेकाले समयमै उपचारका लागि उनले कृषि विकास कार्यालय सल्यानसमक्ष आग्रह गरेका छन् । आफूले पाँच रोपनी खेतमा लगाएको सबै धानमा रोगको प्रकोप देखिएको र धान पहेलिदै सुक्दै गएको शारदा नगरपालिका र छत्रेश्वरी गाउँपालिकाको सिमानामा पर्ने सांघारकी देवी विकले बताइन् । रोगको प्रकोप बढ्दै गएपछि छत्रेश्वरी गाउँपालिकाले दिएको विषादी छरेको उनले जनाइन् । रोगले गर्दा सबै सुक्न थालेपछि पुनः धान लगाउनुपर्ने अवस्था आउने देखिएको उनको भनाइ छ । लान्ती, भोटचौर, सांघार र शारदा नगरपालिकाको सिमानामा फेद कुहिने रोगले १०० हेक्टरभन्दा बढी खेतको धानमा क्षति पुगेको छत्रेश्वरी गाउँपालिकाका कृषि प्राविधिक गणेश भण्डारीले बताए । के कारणले फेद कुहिने रोग लागेको भन्ने यकिन हुन सकेको छैन । प्रदेशको कृषि विभागमा जानकारी गराएका छौं, उनले भने, ढुसीका कारण रोग लागेको हुन सक्ने विज्ञ टोलीले सल्लाह दिएपछि तीन सय किसानलाई ढुसीनासक विषादी उपलब्ध गराएर खेतमा छर्न लगाएका छौं । रोग पहिचानका लागि जनशक्ति र उपचारका लागि औषधि तथा विषादी किन्ने अभाव रहेको भण्डारीले बताए । जति थियो दियौं, अपुग भएकाले अहिले कृषि विकास कार्यालय सल्यानलाई आग्रह गरेका छौं, उनले भने । फेद कुहिने रोग तीव्र रुपमा फैलिरहेकाले समयमै रोग नियन्त्रण गर्न नसके धानबाली उत्पादनमा धेरै ह्रास आउन सक्ने उनको भनाइ छ । धानमा रोग लागेको भन्ने खबर आए पनि अहिलेसम्म कुनै किसान समस्या लिएर कार्यालयमा नआएको कृषि विकास कार्यालय सल्यानका सूचना अधिकारी ईश्वरीनारायण बुढाले जनाए । भाइरसका कारण धानबालीमा फेद कुहिने रोग फैलिएको हुन सक्ने उनले जनाए ।"
ब्याडमिन्टनको परिचय बदल्दै प्रिन्स,"(काठमाडौं)नेपाली ब्याडमिन्टनले पहिलोपल्ट विश्व खेलकुदको महाकुम्भ ओलम्पिकमा सहभागिता जनाउँदै छ । आसन्न पेरिस ओलम्पिकमा नेपाली ब्याडमिन्टनको प्रतिनिधित्व युवा खेलाडी प्रिन्स दाहालले गर्दै छन् । ब्याडमिन्टन खेलको इतिहास नेपालमा लामो छ । ब्याडमिन्टन संघ २००८ सालमा स्थापना भएपछि संस्थागत रूपमा नेपालमा ब्याडमिन्टन खेलिन थालेको हो । तर, त्यो भन्दा धेरै अगाडिदेखि नेपाली भूमिमा ब्याडमिन्टन खेलिएको इतिहास भेटिन्छ । ओलम्पिकमा नेपालले सहभागिता जनाउन थालेको नै ६० वर्ष भइसक्यो । यद्यपि ब्याडमिन्टनले ओलम्पिकमा आधिकारिक डेब्यु पाएको भने १९९२ को बार्सिलोना ओलम्पिक हो । त्यसभन्दा अगाडि १९७२ म्युनिख र १९८८ को सोल ओलम्पिकमा प्रदर्शनी खेलका रूपमा ब्याडमिन्टन राखिएको थियो ।ओलम्पिकमा समावेश भएपछि ३२ वर्षको अवधिमा नेपालले भने पहिलो पटक खेल्दै छ । यो गौरवपूर्ण उपलब्धिको साक्षी भएका प्रिन्सले अब ब्याडमिन्टनको परिचय फेर्दै छन् । ओलम्पिक खेल्ने खेलका रूपमा ब्याडमिन्टनलाई रूपान्तरण गर्दै छन् । नेपालबाट थोरै मात्र खेलले ओलम्पिक खेलेको इतिहास छ ।प्रिन्स गत सातामात्र श्रीलंकामा ट्रेनिङ गरेर फर्केका हुन् । त्यहाँ उनले श्रीलंकनसहित इन्डोनेसियाका प्रशिक्षकबाट प्रशिक्षण लिएका थिए । आफ्नो प्रदर्शनमा सुधार गरेर फर्किएका छन् । पेरिस उड्ने व्यस्त तालिकाबीच उनले कान्तिपुरसँग भने, ५६ महिनाअगाडिको आफ्नो खेलमा भन्दा अझै इम्प्रुभ छ, मैले स्ट्रोकहरूमा इम्प्रुभ गरें । त्यसले पेरिसमा राम्रो फाइट दिन सक्छु भन्ने आत्मविश्वास छ । शुक्रबार राष्ट्र्रपति रामचन्द्र पौडेलबाट बिदाइ भएको उनीसहित नेपाली ओलम्पिक टोली सोमबार पेरिस जानेछ । पेरिस ओलम्पिक २०२४ को उद्घाटन शुक्रबार हुनेछ । भोलिपल्टदेखि ब्याडमिन्टनको प्रतिस्पर्धा पोर्टे डे ला चापेल एरिनामा सुरु हुनेछ ।प्रिन्सले मेन्स सिंगलमा प्रतिस्पर्धा गर्नेछन् । त्यसका लागि प्रारम्भिक ड्र पनि निस्किसकेको छ । त्यसअनुसार प्रिन्स कठिन समूहमा छन् । समूह पी, जहाँ वरीयताका विश्व नम्बर दुई तथा दुईपल्टका विश्व च्याम्पियन डेनमार्कका भिक्टोर एक्सेलसनसहित तीनपल्ट ओलम्पिक खेलिसकेका इजरायलका मिसा जिल्बरमन र आयरल्यान्डका नहत गुएन छन् । सन् २०१२, २०१६ र २०२० को ओलम्पिक खेलेका मिसा युरोपियन च्याम्पियनसिपका पदकधारी हुन् । आइरिस गुएन पनि युरोपियन यू१७ च्याम्पियनसिपका स्वर्ण विजेता हुन् ।मेन्स सिंगलतर्फ ४१ खेलाडी प्रतिस्पर्धी छन् । उनीहरूले १३ समूहमा रहेर प्रारम्भिक चरणमा प्रतिस्पर्धा गर्नेछन् । एउटा समूहमा ३ वा ४ खेलाडी छन् । राउन्ड रोबिन प्रतिस्पर्धापछि तीन समूहका शीर्ष खेलाडी सिधै क्वाटरफाइनल प्रवेश गर्दा १० समूहका शीर्ष खेलाडी अन्तिम १६ मा पुग्नेछन् । त्यो तीन समूहमा प्रिन्सको समूह पनि परेको छ । प्रत्येक खेल बेस्ट अफ थ्रीमा हुनेछ । विश्व च्याम्पियनहरूसँग पर्नुलाई प्रिन्स सकारात्मक लिन्छन् । उनी भन्छन्, ओलम्पिक, जहाँ विश्व च्याम्पियनहरूकै उपस्थिति रहने ठाउँ हो । त्यसमा मैले शीर्ष वरीयताका खेलाडीसँग खेल्न पाउनु मेरा ठूलो अवसर हो । यसलाई मैले सकारात्मक रूपमा लिएको छु । किनकि जितहार त एउटा ठाउँ छ । मैले आफ्नो खेल खेल्ने हो । उनीहरूबाट धेरै कुरा सिक्न पाउनेछु ।छनोट यात्राओलम्पिक छात्रवृत्तिमा रहेर खेलिरहेका खेलाडी हुन् प्रिन्स । ओलम्पिक छनोट खेल्नका लागि आईओसी सोलिडारिटीले एनओसीमार्फत उक्त छात्रवृत्ति प्रदान गरेको थियो । एनओसीले छात्रवृत्ति (मासिक ७५० डलर) प्रदान गरेका १० मध्ये तीन खेलाडीले यस पेरिस ओलम्पिक खेल्दै छन् । त्यसमा प्रिन्सहित जुडोकी मनिता श्रेष्ठ प्रधान र सुटिङकी सुस्मिता नेपाल छन् । प्रिन्सले पनि ब्याडमिन्टन वर्ल्ड फेडेरेसन (बीडब्लूएफ) ले रेस टु पेरिस चक्रअन्तर्गतका छनोट प्रतियोगिताहरूमा सहभागिता जनाए । तिनै प्रतियोगिताहरूमा गरेको प्रदर्शनका आधारमा उनी ओलम्पिक छनोटलाई योग्य भएका हुन् । ओलम्पिकमा पाॅचै महादेशका खेलाडीको प्रतिनिधित्व रहोस् भनेर बीडब्लूएफबाट त्यसमा खेल्ने खेलाडीको कोटा निर्धारण गरिएको हुन्छ । ब्याडमिन्टनमा महिला र पुरुष दुवैतर्फ गरी १ सय ७२ खेलाडीलाई यस ओलम्पिकमा स्थान थियो । त्यसमध्ये महिला र पुरुष ८३८३ गरी १६६ खेलाडी तिनै प्रतियोगिताहरूमार्फत सिधै छनोट भएका थिए भने युनिभर्सालिटी (सार्वभौमिकता) कोटा चार र आयोजक राष्ट्रको कोटा दुईबाट अरू ६ खेलाडी छानिएका थिए । प्रिन्स विश्व वरीयताको १७९ औं स्थानमा थिए । उनी युनिभर्सालिटी कोटामै परेका हुन् । त्यसका लागि ओलम्पिकको त्रिपक्षीय आयोग (अन्तर्राष्ट्रिय ओलम्पिक कमिटी, ब्याडमिन्टन वर्ल्ड फेडेरेसन र आयोजक नेसनल ओलम्पिक कमिटी प्रतिनिधिसम्मिलित) ले युनिभर्सालिटी कोटामा पर्ने खेलाडी छान्ने नियम छ । त्यो कोटामा पर्न आईओसी छात्रवृत्तिप्राप्त, र्याकिङ प्रतियोगिताहरूमा गरेको उच्च प्रदर्शन र देशको शीर्ष वरीयताप्राप्त खेलाडी हुनुपर्ने मापदण्ड तोकेको थियो । प्रिन्सले चीनमा भएको ब्याडमिन्टन एसिया च्याम्पियनसिपमा दुई खेल जितेका थिए । जुन प्रदर्शनले उनलाई ओलम्पिकको ढोका खोल्नमा ठूलो मद्दत गरेको थियो । प्रिन्स नेपाली ब्याडमिन्टनका लागि गुनी खेलाडी हुन् । जुनियरतर्फ विश्व नम्बर एक वरीयता हत्याउँदै उनले नेपाली ब्याडमिन्टनलाई अन्तर्राष्ट्रिय एरिनामा पुर्याएका थिए । अहिले ओलम्पिक पुर्याएका छन् । उमेरले प्रिन्स २० वर्षमा कुदिरहेका छन् । उनीभित्र भने सानैदेखि ओलम्पिक खेल्ने हुटहुटी थियो । उनले आफ्नो ओलम्पिक सपना विगतमै धेरै अन्तर्वार्ताहरूमा साटेका छन् । दार्चुलामा जन्मिएका प्रिन्सले ६७ वर्षको उमेरदेखि नै र्याकेट समाएका थिए । किशोरावस्थामा पुग्दा नपुग्दै उनले घरेलु प्रतियोगिताहरूमा सफलता हात पार्न थाले । १५ वर्षको उमेरमा त उनले अन्तर्राष्ट्रिय जुनियर प्रतियोगिता दुबई इन्टरनेसनल सिरिजमा स्वर्ण पदक नै जिते । त्यो सन् २०१९ को सेप्टेम्बरमा थियो । त्यहाँ भारतका वरुण कपुरलाई हराएपछि उनले विश्व वरीयतामा ठूलै फड्को मारेका हुन् । त्यसपछि प्रिन्सले वरीयतामा समावेश प्रतियोगिताहरूमा सफलता पाउँदै जुनियर वरीयताको शीर्षस्थान ओगेटका थिए । घरेलु भूमिमा भएको १३ औं दक्षिण एसियाली खेलकुद (साग) मा डबल्सतर्फ दुई कांस्य पदक जितेका प्रिन्सले गत वर्ष चीनमा सम्पन्न हाङचाउ एसियाली खेलकुद पनि खेले । एसियाडमा उनी राउन्ड अफ ३२ मा पराजित भए । घरेलु प्रतियोगितामा उनले दर्जनभन्दा बढी सफलता पाएका छन् ।ओलम्पिक यात्रासम्म पुग्दै गर्दा प्रिन्सले आफ्नो परिवार, विशेषतः मामा, ब्याडमिन्टन संघ, ओलम्पिक कमिटी र सबै गुरुहरूको योगदान उल्लेखनीय रहेको सुनाए । उहाँहरूको साथ र सहयोगमा यो स्थानसम्म आइपुगेको छु । मप्रति उहाँहरूको अपेक्षा पनि छ । त्यसलाई ओलम्पिकमा राम्रो प्रदर्शन गरेर पूरा गर्ने प्रयासमा छु, प्रिन्सले अठोट सुनाए ।पेरिसमा उनका साथमा नेपाली प्रशिक्षक भने हुने छैनन् । लङलिस्ट पठाउने बेला नाम छुटेकाले प्रशिक्षक सहभागी गराउन नसकिएको नेपाल ब्याडमिन्टन संघका अध्यक्ष रामजीबहादुर श्रेष्ठ बताउँछन् । तर, उनी आफैं टिम अफिसियलका रूपमा पेरिस जाँदै छन् । आवश्यकता पर्दा प्रिन्सले प्रशिक्षण लिएका श्रीलंकन प्रशिक्षक पेरिसमै हुने भएकाले उनीबाट सहयोग लिन सकिने अध्यक्ष श्रेष्ठको तर्क छ । दक्षिण एसियामा नेपाल, श्रीलंका र माल्दिभ्सका ११ ले खेलाडीले स्थान बनाउँदा भारतका सात ब्याडमिन्टन खेलाडीले पेरिस ओलम्पिक खेल्नेछन् ।श्रेष्ठ आफैं पनि ब्याडमिन्टनका पूर्वराष्ट्रिय च्याम्पियन हुन् । पदाधिकारीको रूपमा उनको यो दोस्रो ओलम्पिक सहभागिता हो । यसअघि उनी लन्डन ओलम्पिकमा सहभागी हुँदा महासचिव थिए । अध्यक्ष श्रेष्ठ पनि उत्साहित छन् । उनले सुनाए, मैले आफ्नो खेलका खेलाडीलाई ओलम्पिक एरिनामा खेलेको देख्नेछु । यसले मलाई छुट्टै गौरव महसुस गराउनेछ । प्रिन्सले पेरिसमा राम्रो खेल्नेमा उनी ढुक्क छन् । धेरैभन्दा धेरै अन्तर्राष्ट्रिय प्रतियोगिता खेलेकाले प्रिन्ससँग राम्रो अनुभव छ । युवा जोस छ । उनी भोलिका दिन नेपाली ब्याडमिन्टनको प्रेरणास्रोत बन्नेछन् । ओलम्पिक इतिहासमा नेपाल ओलम्पिकमा नेपालले सन् १९६४ को टोकियोदेखि सहभागिता जनाउन थालेको हो । २०२० को टोकियो ओलम्पिकसम्म आइपुग्दा नेपालले एथलेटिक्स, पौडी, बक्सिङ, सुटिङ, जुडो, भारोत्तोलन, आर्चरी र तेक्वान्दोमा गरी ८६ खेलाडीलाई ओलम्पिक सहभागिता गराएको छ । त्यसमा एथलेटिक्सका धावक वैकुण्ठ मानन्धरले लगातार चार, एथलेटिक्सकै हरिबहादुर रोकाय र टीका बोगटी, पौडीका गौरिका सिंह र प्रसिद्धजंग शाह तथा बक्सिङ दलबहादुर रानामगर र उमेश मास्केले दुई पटक सहभागिता जनाएका छन् । छनोट चरण पार गरेर ओलम्पिक खेल्नेमा तेक्वान्दोका संगीना वैद्य र दीपक विष्ट थिए । यसपालि त्यसमा थपिएका छन् टेबलटेनिसका स्यान्टु श्रेष्ठ । उनी दक्षिण एसियाली छनोटमा च्याम्पियन हुँदै छानिएका थिए । नेपाली टेबलटेनिसले पनि पहिलो पटक ओलम्पिक खेल्दैछ ।पदकका रूपमा सन् १९८८ को सोल ओलम्पिकमा विधान लामाले तेक्वान्दोको प्रदर्शनी खेलमा कांस्य जितेका थिए । नेपालले सबैभन्दा धेरै खेलाडी सोल ओलम्पिकमै सहभागी गराएको थियो । जहाँ ६ खेलमा १८ खेलाडी थिए ।"
एसिया कपमा नेपालसामु सेमिफाइनलको अवसर,काठमाडौं (कास) यसअघिका दुई संस्करणमा खेलेका सबै ८ खेलमा पराजित नेपालसामु श्रीलंकाको दम्बुलामा भइरहेको महिला एसिया कप क्रिकेटको सेमिफाइनल पुग्ने समीकरण छ । नेपालले आइतबार राति पाकिस्तानको सामना गर्नेछ । नेपालले जित हात पारेमा समूह चरण पार गर्ने लगभग निश्चितजस्तै हुनेछ । नेपालले बिहीबार पहिलो खेलमा यूएईमाथि ६ विकेटको विजय हात पारेपछि अंकतालिकामा केही सहज देखिएको हो । ओपनर सम्झना खड्काले रनगिरी दम्बुला क्रिकेट रंगशालामा अविजित ७२ रन बनाएपछि नेपालले १ सय १६ रनको लक्ष्य १६१ ओभरमै पूरा गरेको थियो । नेपालले एसिया कपमा जितेको खेल नै यो पहिलो थियो । पाकिस्तान भने बिहीबार आफ्नो पहिलो खेलमा चिरप्रतिद्वन्द्वी भारतसँग ७ विकेटले पराजित भएको थियो । पहिला ब्याटिङ गरेको पाकिस्तान १९२ ओभरमा १ सय ८ रनमै अलआउट भएको थियो । भारतले १४१ ओभरमै लक्ष्य पूरा गरेको थियो । समूह ए मा भारतले आइतबार पहिलो खेलमा यूएईको सामना गर्नेछ । भारत र नेपालले आआफ्नो खेल जितेमा दुबै टोली सेमिफाइनल पुग्नेछ । तर दुई पटक उपविजेता पाकिस्तानलाई हराउन नेपाललाई त्यति सजिलो छैन । सन् २०१६ मा थाइल्यान्डमा भएको एसिया कपमा पाकिस्तानले नेपाललाई ४७ रनमा अलआउट गरेको थियो ।
रुपेश च्याम्पियन,"काठमाडौं (कास) अन्तर्राष्ट्रिय बुद्धिचाल महासंघ (फिडे) स्थापनाको सय वर्ष पुगेको अवसरमा विश्व कीर्तिमान राख्ने अभियानअन्तर्गत शनिबार आयोजित हिमालयन १०० ब्लिट्ज चेसमा रुपेश जैसवाल च्याम्पियन भएका छन् ।हिमालयन चेस एकेडेमीले युक्ति फाउन्डेसनसाग सहकार्यमा आयोजना गरेको प्रतियोगितामा फिडे मास्टर (एफएम) रुपेशले अपराजित रहादै ९५ अंक जोड्दै उपाधि जिते । अर्का एफएम क्षितीज भण्डारी ९ अंकसहित उपविजेता भए । पुरुषोत्तम सिलवाल र रामहरि कार्कीले समान ८ अंक बनाए । तर, टाइब्रेकरको आधारमा पुरुषोत्तम तेस्रो भए ।खुला, महिला तथा अरू १५ स्पर्धा समावेश कुल ५४ हजार रुपैयाँ पुरस्कारको प्रतियोगितामा रुपेशले १० हजार, क्षितिजले ७ हजार, पुरुषोत्तमले ४ हजार प्राप्त गरे । एन्जल महर्जनले ६५ अंक जोड्दै महिलातर्फ विजेता बनिन् । नेपाल च्याम्पियन सिन्दिरा जोशी (६) दोस्रो र पुनम प्रसाईं (६) तेस्रो भए ।"
नेपालले रुसी भलिबल टोलीसँग खेल्ने,"काठमाडौं (कास) राष्ट्रिय महिला भबिबल टोलीले रुसी टोलीसँग आइतबार र सोमबार त्रिपुरेश्वरस्थित राखेप कभर्डहलमा दुई मैत्रीपूर्ण म्याच खेल्ने भएको छ । साउन १७ देखि काठमाडौंमा हुने काभा नेसन्स लिग तयारीका लागि नेपालले यो मैत्रीपूर्ण म्याच खेल्न लागेको हो । काभा लिगमा भारत, इरान, श्रीलंका र माल्दिभ्सले सहभागिता जनाउने तय भएको नेपाल भलिबल संघले जनाएको छ । नेपालस्थित रसियन दूतावासको विशेष सहयोगमा मैत्रीपूर्ण खेल हुन लागेको हो । उक्त खेलका लागि नेपालले १४ सदस्यीय राष्ट्रिय टोली घोषणा गरिसकेको छ । टोलीमा अरुणा शाही (कप्तान), सरस्वती चौधरी, सलिना श्रेष्ठ, साफिया पुन, निरुता ठगुन्ना, संगम महतो, पुनम चन्द, कामना विष्ट, उषा भण्डारी, शान्तिकला तामाङ, कविता भट्ट, प्रगति नाथ, सुमित्रा रेग्मी र आरती सुवेदी छन् । प्रशिक्षकमा जगदीश भट्ट, सहायक प्रशिक्षकमा भरत यादव र रुपेश विष्ट छन् ।कप्तान अरुणाले काभा नेसन्स लिगका लागि रसियन टोलीसँगको मैत्रीपूर्ण खेलले राम्रो तयारी हुने बताएकी छन् । माल्दिभ्सविरुद्ध नेपालको जितमाल्दिभ्समा भइरहेको काभा यू२० महिला भलिबल च्याम्पियनसिपमा नेपालले पहिलो जित पाएको छ ।माले सिटीस्थित सोसल सेन्टरमा शनिबार भएको खेलमा नेपालले आयोजक माल्दिभ्सलाई ३० को सोझो सेटमा हराएको हो । नेपालले २५१६, २५९, २५१० को सोझो सेटमा जित पाएको हो । यसअघि नेपाली टोली लगातार दुई खेलमा पराजित भएको थियो । माल्दिभ्सलाई हराएपछि चार टोलीसम्मिलित च्याम्पियनसिपमा २ अंकसहित तेस्रो स्थानमा छ । सबै तीन खेल हारेको माल्दिभ्स अंकविहीन छ ।उपाधि दाबेदारको छवि बोकेर माल्दिभ्स पुगेको नेपाल श्रीलंकासँग ३१ र किर्गिस्तानसँग ३० को सेटमा पराजित भएको थियो ।अब शनिबारै हुने किर्गिस्तान र श्रीलंकाबीचको खेलपछि नेपालको सेमिफाइनल प्रतिद्वन्दी तय हुनेछ ।किर्गिस्तान र श्रीलंका दुवैले समान दुई खेल जित्दै ४ अंक जोडेका छन् । यी दुईबीचको खेलमा पराजित हुने टोलीसँग नेपालले सेमिफाइनल खेल्नेछ । सेमिफाइनल सोमबार र फाइनल मंगलबार हुनेछ ।"

शीर्षक,विवरण
दुःखको चोला फेरेकी हरिकला,"उहिलेका दिन सम्झिँदा कथा बाँचेजस्तो लाग्छ हरिकलालाई । भन्छिन्, ठूलो परिवारमा दुःख थियो । मैले जीवनमा उछार पाइनँ । भारतमा बसेका हुनाले थारू समुदायका मानिस खेमलाललाई लाहुरे बाजे भन्थे, जो थिए चुरोटका अम्मली । हरिकलाले त्यो अम्मल छुटाउन निकै खोजिन् तर नानीदेखि लागेको बानी सिस्नुपानी लाउँदा पनि नजानी भनेर उम्किन्थे उनी ।अक्षर चिन्ने अवसरबाट वञ्चित आफ्नी आमामा आएको परिवर्तनले जीवालाई चकित पार्छ । हरिकला बुहारीलाई भन्छिन् आजको जमानामा रजस्वला बार्नुपर्दैन । अनि छोरा बितेपछि बुहारीलाई भनिन् आजकाल रातो सारी लगाउने चलन छ, तिमीले पनि लगाए हुन्छ । आमाको पुस्ताले जे भोग्यो, समाजअनुसार आमाले आफूलाई परिवर्तन गर्न सक्छिन् भन्ने सोचेका थिएनन् जीवाले । तर, आमामा आएको त्यो परिवर्तनले जीवालाई पनि सिकायो समयअनुसार सबैले परिवर्तन हुनैपर्छ ।जीवाले संसार घुम्दा सुखमा भएका आमा पनि देखे, दुःखमाविपद्माद्वन्द्वमा परेका आमा पनि । तर, सबै आमाको संवेदना, ममता, स्नेह र माया उस्तै रैछ । जीवालाई लाग्छ, आमा माया, करुणा र सहनशीलताको अर्को रूप हो । भन्छन्, त्यसैले त भन्ने गरिन्छ नि आफू सबै ठाउँ पुग्न नसक्ने भएकाले ईश्वरले आमालाई सिर्जना गरेका हुन् ।हरिकलालाई अहिले मधुमेह र दम छ, शरीर दुख्छ । निद्रा लागेन भनिरहन्छिन् । थरीथरीका औषधि खान्छिन् । प्रायः चितवन बस्छिन् छोरासँग, अहिले काठमाडौं छिन् । उनलाई काठमाडौं बस्न फिटिक्कै मन लाग्दैन । शरीर काठमाडौंमा भए पनि चितवनमै छ मन । ४३ जना नातिनातिना, पनातिपनातिनाको गोठ भएछ, भन्दै खुसी हुन्छिन् । हरिकलाका श्रीमान् खेमलाल बिते २०७१ सालमा । श्रीमान् बितेपछि उनले रातो लुगा, चुरापोते, रातो टीका लगाउन छोडिन् । निधारमा सानो सुनको टिकुलीचाहिँ लगाउँछिन् । बितेको मान्छेलाई पानी दिनुपर्छ, पानी नराखे पितृहरू तिर्खाउँछन्, सोचेर घरमा हुँदा र चोखो भएका बेला श्रीमान्का लागि दैलोमा पानी राख्न भुल्दिनन् । हरिकलालाई लाग्छ मैले कत्ति चोला फेरें कत्ति । पहिले दुःखको चोला थियो, अहिले सुखको, भन्छिन्, मनले असाध्यै खुसी छु ।"
प्रधानमन्त्रीसांसद नोकझोक,"(काठमाडौं)प्रतिनिधिसभाको सोमबारको बैठकमा प्रधानमन्त्री केपी शर्मा ओली र प्रतिपक्षी माओवादीका सांसदबीच झोकाझोकी चलेको छ । प्रधानमन्त्री ओली र माओवादी सांसदबीच नोकझोक हुँदा सोमबार प्रधानमन्त्रीसांसद प्रश्नोत्तर कार्यक्रम नै केही ढिला सुरु भएको थियो । प्रधानमन्त्री ओलीले ९ सांसदका प्रश्नको जवाफ सदनको रोस्ट्रमबाट दिएका छन् । पुष्पकमल दाहाल प्रधानमन्त्री भएका बेला प्रत्येक महिनाको ६ गते प्रधानमन्त्रीसँग प्रश्नोत्तर हुँदै आएकामा साउन ६ मा संसद्बाट विश्वासको मत लिने कार्यक्रम रहेकाले प्रश्नोत्तर एक दिन पछि सारिएको थियो । प्रश्नोत्तर कार्यक्रमअनुसार प्रधानमन्त्रीले पहिलो प्रश्न सोध्ने सांसद धनराज गुरुङलाई जवाफ दिनुपर्ने थियो तर माओवादी केन्द्रका सांसद लेखनाथ दाहालले शून्य समयमा उठाएको विषयमा भनाइ राखे । उनले डेडिकेटेड र ट्रंकलाइनमार्फत लोडसेडिङको समयमा विद्युत् उपभोग गर्ने तर महसुल नतिर्नेहरूलाई प्रधानमन्त्री ओलीले अर्बौं छुट दिन लागेको आरोप लगाए । रोस्ट्रमबाट प्रधानमन्त्रीले सफेद झूट बोल्नुभयो, सत्यलाई भ्रमले छोप्ने दुष्प्रयत्न गर्नुभयो, उहाँले सबै प्रमाणलाई अवज्ञा गर्नुभयो र बिचौलियाको भाषामा, दबाब र प्रभावमा विद्युत् लाइन जोड्ने र त्यसपछि महसुल मिनाहा गर्ने घोषणा गर्नुभयो, दाहालको आरोप थियो ।दाहालले बोलिसकेपछि ओली रोस्ट्रममा उक्लिएका थिए । त्यसपछि कांग्रेस सांसदले गुरुङले सोधे । प्रधानमन्त्री ओली भने दाहालको भनाइको खण्डनतर्फ लागे । यहाँ भएका, सही, तथ्ययुक्त कुरा बोल्ने गरौं, जथाभावी बोल्ने नगरौं, असभ्य तरिका ननिकालौं झूटको सहारा नलिऔँ, ओलीले भने, मैले हिजो ट्रंकलाइन अथवा डेडिकेटेड लाइनसम्बन्धी विद्युत् महसुल तिर्नपर्ने भनिएका र तिर्नु नपर्ने भन्ने तर्क गरिरहेका उद्यमी व्यवसायी र विद्युत् प्राधिकरणबीचको विवाद संवादबाट ट्ुंग्याउनुपर्छ, सरकारले पाउनुपर्ने रकम लिनैपर्छ, असुल गर्नैपर्छ, तथ्यप्रमाणका आधारमा जुन विद्युत् उनीहरूले उपयोग गरेका छन्, त्यसको महसुल तिर्नैपर्छ उनीहरूसँग लिनैपर्छ, जुन विद्युत् उनीहरूले प्रयोग गरेका छैनन,् त्यो महसुल उनीहरूले तिर्नुपर्दैन भनेको थिएँ, संसद्को रेकर्ड सुन्न भन्दै ओलीले चेतावनीको भाषामा भने, झूटा लान्छना लगातार लगाउनेप्रति जवाफदेही हुनुपर्छ ।ओलीले निरन्तर डेडिकेटेड र ट्रंकलाइनको विषयमा बोल्न लागेपछि प्रमुख प्रतिपक्षी माओवादीका सांसद वर्षमान पुनले सभामुखलाई सोधे, प्रधानमन्त्री कुन सन्दर्भमा बोल्दै हुनुहुन्छ ? सभामुखले रुलिङ गर्नुपर्छ होला, प्रश्नोत्तरमा हुनुहुन्छ प्रधानमन्त्री । पुनलाई तत्काल ओलीले जवाफ फर्काए, प्रश्नोत्तर नै गरिरहेको छु । प्रतिपक्षी सांसदको सिटबाट गाली गर्ने ? भन्ने शब्द आएपछि ओलीले जवाफ दिए, कसलाई गाली गरेको छ ? गाली नगरौं भन्दै छु म । ओली विषयमा केन्द्रित नभएपछि सभामुख देवराज घिमिरेले विषयमा केन्द्रित हुन रुलिङ गरे । त्यसपछि प्रधानमन्त्री ओलीले भने, म विल्कुल विषय केन्द्रित छु । संसद्मा उठेका प्रश्नहरूको लिखित जवाफ दिनुपर्ने, त्यसभन्दा अगाडि अलिखित बाटैमा आइपुग्यो । गालीगलौज गरेको छैन, सचेत गराएको हो ।त्यसपछि मात्रै प्रधानमन्त्री ओलीले सांसद गुरुङको प्रश्नको जवाफ दिए । गुरुङले बजेटमार्फत ल्याइएको गण्डकी त्रिभुज आयोजना कहिले सुरु हुन्छ भनेर सोधेका थिए । ओलीले गण्डकी आर्थिक त्रिभुजको परियोजना निजी क्षेत्रसँगको सहकार्यमा एकीकृत विकासको अवधारणाअनुरूप सञ्चालन गर्न ल्याइएको बताए । यस कार्यक्रमबाट यातायात पूर्वाधारको विकास मात्र नभई औद्योगिक विकासका साथै ऊर्जा क्षेत्र, कृषि तथा पर्यटन क्षेत्रको विकास एवं रोजगारीका अवसर सिर्जना हुने विश्वास लिएको छु, प्रधानमन्त्रीको जवाफ थियो ।सांसदहरूले परराष्ट्र सम्बन्ध, विकास निर्माण, नयाँ सत्ता समीकरणलगायतका विषयमा प्रश्न गरेका थिए । ओलीले भारतसँगको सीमा समस्या संवाद र कूटनीतिक माध्यमबाट समाधान गर्ने बताए । राप्रपा सांसद दीपकबहादुर सिंहले कालापानी, लिपुलेक र लिम्पियाधुरासहितको भूभाग नक्सामा मात्र सीमित रहेको अवस्थामा ती भूभाग नेपालकै स्वामित्वमा आएको हेर्न चाहेको भन्दै सोधेका थिए, ती भूभाग नेपालको अधीनमा ल्याउन तपार्इंको नीति, योजना र कला के छ ? नेपालको अन्तर्राष्ट्रिय सीमाका सम्बन्धमा संसद्, सरकार र सबै नेपाली स्पष्ट र दृढ रहिआएको ओलीको भनाइ थियो । सुगौली सन्धि (१८१६) बमोजिम लिम्पियाधुरा, कालापानी र लिपुलेक लगायत काली (महाकाली) नदी पूर्वका सबै भूभाग नेपालको हो भन्नेमा नेपाल सरकार दृढ र स्पष्ट छ, ओलीले भने, सुगौली सन्धि, विभिन्न नक्सा, ऐतिहासिक तथ्य तथा प्रमाणसमेतका आधारमा सीमा समस्यालाई भारत सरकारसँग वार्ता र कूटनीतिमार्फत समाधान गर्ने नेपाल सरकारको निरन्तर अडान र प्रतिबद्धता रहिआएको छ ।कांग्रेस सांसद दिलेन्द्र बडूले रणनीतिक महत्त्वको दार्चुलातिंकर सडक निमार्णबारे प्रश्न गरेका थिए । नेपालको चुच्चे नक्साको भूगोलभित्र पर्ने लिपुलेक, लिम्पियाधुरा, कालापानीसित जोडिएको देशको पश्चिमोत्तर सीमामा अवस्थित दार्चुलाको व्यास गाउँपालिका१ छाङरू र तिंकरमा जान भारतीय भूमि प्रयोग गर्नुपर्ने बाध्यता अन्त्य कहिले हुन्छ ? बडूको प्रश्न थियो । जवाफमा प्रधानमन्त्रीले महाकाली करिडोर आयोजनाअन्तर्गतको तुषारपानीकोटेघरतिंकर खण्डमा ८० प्रतिशत कडा चट्टान रहेको र विस्फोटक पदार्थ व्यवस्थापनमा सहजता भई निर्माण कार्य छिटो गर्ने उद्देश्यका साथ नेपाली सेनामार्फत कार्यान्वयन भइरहेको बताए । कांग्रेस सांसद दीपक गिरीले एमसीसी परियोजना कार्यान्वयनको प्रगतिबारे प्रश्न गरेका थिए । आफैंले स्वीकार गरेको सर्तअनुसार काम गर्न नसके भविष्यमा विदेशी लगानी पाउन अप्ठ्यारो पर्ने भन्दै उनले जवाफ मागेका थिए । एमसीसी सम्झौताअनुरूप ट्रान्समिसन लाइन, सबस्टेसन तथा सडक स्तरोन्नतिका आयोजना तोकिएको समय पाँच वर्षभित्रै सम्पन्न गर्ने गरी कार्ययोजना स्वीकृत भई सोहीअनुसार कार्य अगाडि बढेको छ, प्रधानमन्त्रीले भने, एमसीसीबाट प्राप्त हुने ५ सय मिलियन अमेरिकी डलर बराबरको रकम सम्झौता अवधिभित्र पूरै उपयोग गर्ने गरी वित्तीय योजना ढाँचा कार्यान्वयन हुनेछ । आयोजना सम्पन्न भएपश्चात नेपालको ऊर्जा क्षेत्रको विकासमा विशेष योगदान पुग्नेछ भने सडक स्तरोन्नतिमा नयाँ प्रविधि हस्तान्तरण हुनेसमेत जानकारी गराउन चाहन्छु ।राप्रपा सांसद धवलशमशेर राणाले २०४६ साल पछिका र अहिले चर्चामा आएका ठुल्ठूला भ्रष्टाचार काण्ड भुटानी शरणार्थी, सुनतस्करी, सहकारी ठगी, गिरीबन्धु टी इस्टेट प्रकरण, टेरामक्स खरिद, बालमन्दिर जग्गा र राजनीतिक रूपमा पदप्रतिष्ठा प्राप्त गरी अकूत सम्पत्ति आर्जन गर्ने नेताहरूको सम्पत्ति छानबिन गर्न के पहलकदमी हुन्छ भनेर सोधेका थिए । जवाफमा प्रधानमन्त्री ओलीले सुशासन, सेवाप्रवाह र विकास निर्माणको बाधकका रूपमा रहेको भ्रष्टाचार निवारण सरकारको प्रमुख प्राथमिकताको विषय रहेको बताए । सुन काण्ड, सहकारी ठगी, नक्कली भुटानी शरणार्थीलगायतका सांसदले उठाएका विषयमा ठूलासाना जोसुकै भए पनि दोषीलाई कानुनी दायरामा ल्याइने प्रतिबद्धता जनाएका प्रधानमन्त्रीले गिरीबन्धु प्रकरणका बारेमा भने उल्लेख गरेनन् । एमाले सांसद दीपा शर्माले ठूला परियोजना सम्पन्न गर्ने विषयमा प्रधानमन्त्रीको धारणा माग गरेकी थिइन् । जवाफमा ओलीले सीमित स्रोत र साधनको सदुपयोग गर्दै राष्ट्रिय गौरव, रूपान्तरणकारी, प्राथमिकता प्राप्त र राष्ट्रिय महत्त्वका अन्य आयोजनामा बजेट अभाव नहुने व्यवस्था मिलाइने बताए । एमालेका अर्का सांसद देवीप्रकाश भट्टचनले बागलुङस्थित उत्तरगंगा जलाशययुक्त जलविद्युत् आयोजना कहिले सुरु हुन्छ भनी प्रश्न गरेका थिए । उक्त आयोजना आगामी ४ वर्षभित्र सम्पन्न गर्ने लक्ष्य रहेको प्रधानमन्त्री ओलीको भनाइ थियो । माओवादी केन्द्रकी सांसद दुर्गा राईले संसद्को पहिलो र दोस्रो दलबीच असार १७ मा भएको सातबुँदे सम्झौताको औचित्यमाथि भनी प्रश्न गरेकी थिइन् । जवाफमा ओलीले राजनीतिक गतिविधिको समय निर्धारण नहुने बताए । जनताको हितमा कांग्रेस र एमालेबीच सातबुँदे सहमति गरिएको हो, त्यसले कसैलाई मर्का परेको हुन सक्छ, उनले भने ।"
अन्योलमा सुदूरपश्चिमको विशेष अधिवेशन,"(धनगढी)राजनीतिक दलहरूको दाउपेचका कारण सुदूरपश्चिम सरकार साउन १ देखि बजेट शून्यतामा छ । बजेटसम्बन्धी कानुन ल्याउन नसकेकाले प्रदेश सरकारले न राजस्व संकलन गर्न पाएको छ न खर्च नै । सरकारले दैनिक ४० लाख हाराहारी राजस्व गुमाइरहेको छ । सत्तारूढ र विपक्षी दलका नेताहरू भने आआफ्नै हठमा छन् । प्रदेश लेखा नियन्त्रक कार्यालयका अनुसार गत आर्थिक वर्षको साउनमा सुदूरपश्चिम सरकारले १२ करोड ७५ लाख १ हजार रुपैयाँ राजस्व संकलन गरेको थियो । त्यसअनुसार साउनको दैनिक राजस्व संकलन ४२ लाख ५० हजार हाराहारी हुन आउँछ । तर चालु आर्थिक वर्षको ७ दिनमा प्रदेश सरकारमा कुनै पनि निकायलाई राजस्व संकलन गर्ने कानुनी आधार छैन । राजस्व संकलन ठप्प छ, प्रदेश लेखा नियन्त्रक कार्यालयका प्रमुख वासुदेव जोशीले भने, खर्च गर्न पाउने त झन् कुरै भएन । राजनीतिक दलहरू भने प्रदेशमा उत्पन्न समस्याको समाधानका लागि समन्वय गर्नुको सट्टा झन्झन् प्रतिशोधपूर्ण व्यवहार गरिरहेका छन् । अल्पमतमा रहेका मुख्यमन्त्री दीर्घबहादुर सोडारी दलको समर्थन फिर्तापश्चात् ३० दिनभित्र विश्वासको मत लिन पाउने आफ्नो संवैधानिक अधिकार रहेको तर्क गरिरहेका छन् । विपक्षी कांग्रेस र एमालेका नेताहरू भने अल्पमतमा परिसकेका र विश्वासको मत पनि पाउने सम्भावना नभएका मुख्यमन्त्री सोडारीले तत्काल राजीनामा दिनुपर्ने बताइरहेका छन् । एमालेले गत असार २० मा समर्थन फिर्ता लिएपछि मुख्यमन्त्री सोडारी अल्पमतमा परेका हुन् । उनले साउन १८ भित्र विश्वासको मत लिनुपर्नेछ । आफ्नै मन्त्रीले ल्याएको बजेटको स्वामित्व नलिएर एमालेले अलपत्र पारेको भन्दै एकीकृत समाजवादी र माओवादी केन्द्रका मन्त्रीहरू अध्यादेशबाट भए पनि बजेट ल्याएर सरकार छाड्ने कसरतमा छन् । प्रदेशसभाबाट बजेट पारित गराउन नसकिने भएपछि असार ३० गते रातिदेखि बजेट अधिवेशन अन्त्य गर्न प्रदेश प्रमुखसमक्ष मुख्यमन्त्री सोडारीले सिफारिस गरेका थिए । तर प्रदेश प्रमुख नजिर मियाँले सरकारको सिफारिस चार दिन थन्काएर राखे र साउन ३ मा मात्र अधिवेशन अन्त्य गरे । प्रदेशसभा अधिवेशन अन्त्य भएकाले सरकारले अध्यादेश ल्याउने आकलन गर्दै कांग्रेस र एमालेले प्रदेश प्रमुखसमक्ष गत शुक्रबार विशेष अधिवेशन आह्वानको माग पेस गरे । सोही मागका आधारमा प्रदेश प्रमुखले मंगलबारका लागि प्रदेशसभाको अधिवेशन आह्वान गरेका छन् । तर सोमबार सभामुख भीमबहादुर भण्डारीको कार्यकक्षमा बसेको कार्यव्यवस्था समितिको बैठकले विशेष अधिवेशनको विषय उल्लेख नभएकाले त्यसबारे खुलाउन प्रदेश प्रमुखको कार्यालयलाई पत्राचार गर्ने सर्वसम्मत निर्णय गरेको छ । बैठकमा एकीकृत समाजवादी र राप्रपाका बाहेक अरूको दलको प्रतिनिधित्व थियो । प्रदेश प्रमुखको कार्यालयलाई विषय खुलाउन पत्राचार गर्ने निर्णय भएको छ, सभामुख भण्डारीले भने, प्रदेशसभा सचिवालयबाट प्रदेश प्रमुखको कार्यालयमा पत्र जान्छ । प्राकृतिक प्रकोप, राहत, उद्धारका विषयमा अत्यावश्यक छलफल गर्नुपर्ने भएको जनाउँदै कांग्रेस र एमालेले प्रदेश प्रमुखसमक्ष विशेष अधिवेशन माग गरेको प्रदेश प्रमुखको कार्यालयले जनाएको छ । अधिवेशन जारी रहेका बेला सरकारले अध्यादेश ल्याउन पाउँदैन । यता सरकारको नेतृत्वकर्ता एकीकृत समाजवादी, सरकारमा रहेका माओवादी केन्द्र र नागरिक उन्मुक्ति (रञ्जिता श्रेष्ठ समूह) का नेताहरू विशेष अधिवेशन आह्वान भइहाले बैठकमा अनुपस्थित रहने तयारी गरेका छन् । एक जना पनि मन्त्री उपस्थित नभए मंगलबारका लागि बोलाइएको विशेष अधिवेशन चल्न सक्दैन, स्वतन्त्र सांसद ताराप्रसाद जोशीले भने, दलहरूको दाउपेच र इगोका कारण सिंगो प्रदेश बन्धक बनिरहेको छ । एमाले, माओवादी, नागरिक उन्मुक्ति (रञ्जिता श्रेष्ठ समूह) र एक स्वतन्त्र सांसदको समर्थनमा एकीकृत समाजवादीका संसदीय दल नेता सोडारी मुख्यमन्त्री नियुक्त भएका थिए । एमाले सांसद सुरेन्द्रबहादुर पालले तत्कालीन अर्थमन्त्रीका रूपमा गत असार १ मा चालु आर्थिक वर्षका लागि ३१ अर्ब ६२ करोड ९८ लाख २८ हजारको बजेट प्रदेशसभामा प्रस्तुत गरेका थिए । केन्द्रमा गठबन्धन हेरफेर भएपछि एमालेले असार २० मा समर्थन फिर्ता लियो र बजेटमा पनि स्वामित्व नलिएपछि मुख्यमन्त्री सोडारीले बजेट पारित गराउन सकेनन् । साउन १ देखि सुदूरपश्चिममा बजेट रिक्तताको अवस्था छ ।"
संविधान संशोधन : अधिकार साँघुरो बनाउन कि प्रणाली बलियो बनाउन ?,"कांग्रेस र एमालेबीचको ७ बुँदे सहमतिलाई प्रधानमन्त्री केपी शर्मा ओलीले प्रतिनिधिसभामा प्रस्तुत गरेर संसदीय तथा सार्वजनिक अभिलेखमा राखेका छन् । सहमतिलाई सार्वजनिक गर्दा दुई ठूला दल एकअर्काप्रति उत्तरदायी बन्ने मात्र होइन, नागरिकप्रति समेत जवाफदेही बनेर शासन सञ्चालन गर्ने पारदर्शी पृष्ठभूमि पनि तयार भएको छ । सहमति पालनामा आफू इमानदार र जवाफदेही रहेको सन्देश कांग्रेसलाई दिन प्रधानमन्त्री ओली सफल भएका छन् । तर कांग्रेस र एमालेले एकअर्कालाई भरोसा दिएर मात्र पुग्दैन, आम नागरिक पनि विश्वस्त हुनुपर्छ । किनकि दुई दलको सहमति सरकारको नेतृत्वमा आलोपालो गर्ने उपक्रम मात्र होइन, सुशासन कायम गर्ने र देशलाई आर्थिक प्रगतिको द्रुतमार्गमा कुदाउने मार्गचित्र बन्नुपर्छ । शासन चलाउन गरिएको सहमतिप्रति आम नागरिकको सरोकार र अधिकार स्वतः स्थापित छ । अझ, संविधान संशोधनसम्मका संवेदनशील विषयमा सन्तुलन मिलाउँदै सुशासन र आर्थिक समृद्धिको लक्ष्य हासिल गर्ने विषय सरकारका लागि साँच्चै अग्निपरीक्षा हो, जसको मूल्यांकनको घडी सुरु भइसकेको छ । ७ बुँदे सहमतिमा केही तात्कालिक र केही दीर्घकालीन महत्त्वका विषय छन् । तर सुशासनदेखि संविधान संशोधनसम्मका सबैजसो बुँदाले सत्तारूढ दलहरूबीच आपसमा इमानदार सहकार्य र विपक्षी दलहरूसँग सौम्य संवादको अपेक्षा गर्छन् । सहमतिपत्रमा राष्ट्रिय हित, सुशासन, विकास निर्माण अभियान र राजनीतिक स्थिरता जस्ता शब्दावली प्रयोग भएका छन् । तर, नेपालमा सुशासनको प्रतिबद्धता जति पुरानो छ, भ्रष्टाचारसँगको मित्रता पनि उत्तिकै गहिरो छ । खासगरी विगत तीन दशकमा भएका भ्रष्टाचार र अनियमितताका काण्डमा धेरैजसो समय कांग्रेस वा एमाले नै सरकारमा थिए । तीन दशकको दौरानमा उनीहरूले नदेखाएको इमान र क्षमता अब देखाउनुपर्नेछ, यसका लागि सहमतिका अक्षरभन्दा बढी जोडले नागरिकको मनमस्तिष्क बोलिरहेको छ । सहमतिपत्रमा संविधान संशोधनको प्रसंग छ, जसमा राजनीतिक स्थायित्वका लागि यसो गर्नु अपरिहार्य भएको भन्न खोजिएको छ । यो विषयले सहमतिका बुँदा सार्वजनिक नहुँदैदेखि तरंग ल्याएको छ । संविधान संशोधन ठूला दल कांग्रेस वा एमालेको हित सुनिश्चित गर्नका लागि आवश्यक भएको हो कि महिला, मधेशी, जनजाति र अल्पसंख्यकको अधिकारलाई अझ परिस्कृत गर्न भन्ने प्रश्न महत्त्वपूर्ण छ । अहिलेको निर्वाचन प्रणालीले सरकार अस्थिर बनायो भन्ने भाष्य बनाउँदै गर्दा दलहरूको पहिलो कर्तव्य आत्मपरीक्षण हुन आउँछ । महिला, मधेशी वा अन्य क्षेत्रका कोटामा सीमान्तकृतलाई अघि सारियो कि पहुँचवालालाई झन् ठूलो पहुँचमा पुर्याइयो ? यसको जवाफ संविधानले होइन, स्वयम् नेताले नै दिने हो । समावेशिताका नाममा भएको बेथितिलाई रोक्ने र आरक्षित सिट लक्षित समूहले पाउने गरी सुनिश्चित गर्ने हो भने संविधान संशोधनले सही बाटो समात्न सक्छ । तर, समावेशिता र संघीयता हाम्रो संविधानका मूलभूल विषय भएकाले सिद्धान्तमै संशोधन संविधान स्वयम्ले पनि स्वीकार गरेको छैन । यो विषयलाई संवेदनशील रूपले परिचालन गर्न नसकेमा देशमा अर्को राजनीतिक द्वन्द्वको सूत्रपात हुन सक्छ, मुलुकलाई त्यता धकेल्ने अधिकार जतिसुकै बलियो सरकारलाई पनि छैन । संवैधानिक, राजनीतिक र संसदीय धरातल हेर्दा पनि दुई ठूला दलले चाहँदैमा संविधान संशोधन सम्भव छैन । किनकि अहिले पनि कांग्रेस र एमालेको कुल संख्या एक सय ६६ मात्र हो । संविधान संशोधनका लागि एक सय ८४ मत पुर्याउन उनीहरूलाई १८ मत आवश्यक पर्छ, त्यसका लागि उनीहरू या त राजावादीहरूको दल राप्रपासहितलाई मिलाउनुपर्छ, या त मधेश र सीमान्तकृतका आवाज उठाउने दलहरूकै भरोसा गर्नुपर्छ । प्रणालीको ढाँचामै परिवर्तन ल्याउने गरी संविधान संशोधन असम्भव भए पनि स्वीकार्यता बढाउने विषयमा संविधान संशोधन उति असहज नहुन सक्छ । यसका लागि दलहरूले यसअघि दुई पटकसम्म सफलताका साथ गरिएको संशोधनका सन्दर्भ लिन सक्छन् । २०७२ मा संविधान जारी गर्दा असन्तुष्ट मधेशकेन्द्रित दलहरूलाई सहमति ल्याउन सोही वर्ष माघ ९ मा पहिलो पटक संविधान संशोधन प्रस्ताव पारित भएको थियो । त्यतिबेला धारा ४२ मा संशोधन गर्दै समानुपातिक समावेशी सिद्धान्तका आधारमा राज्यका निकायमा सहभागिताको हक सुनिश्चित गरिएको थियो । जबकि त्यसअघि संविधानमा समावेशी सिद्धान्त मात्रै उल्लेख थियो । त्यस्तै त्यतिबेला संविधानको धारा ८४ र २८६ मा संशोधन गर्दै निर्वाचन क्षेत्र निर्धारणमा जनसंख्यालाई मुख्य र भूगोललाई दोस्रो आधार मान्ने भनिएको थियो । यही व्यवस्थापश्चात् मधेशमा निर्वाचन क्षेत्र बढेका थिए । त्यतिबेला आन्दोलनरत दलहरूले संशोधनप्रति खासै चित्त बुझाएका थिएनन् । तर संविधान संशोधन पक्षधर कांग्रेस, एमाले, माओवादी जस्ता दलहरूको जिम्मेवारीबोध अभिव्यक्त भएको थियो । यसले असन्तुष्ट पक्षको माग सम्बोधन गर्न र संविधानप्रति स्वीकार्यता बढाउन सो संशोधनको औचित्य स्थापित भएको थियो ।दोस्रो संशोधन २०७७ मा गरिएको थियो । त्यतिबेला नेपालको निसान छापमा रहेको नक्सालाई कालापानी, लिपुलेक र लिम्पियाधुरासहित देशको वास्तविक भूमि अनुसारको बनाउन संशोधन गरिएको थियो । प्रतिनिधिसभाबाट २०७७ जेठ ३१ र राष्ट्रिय सभाबाट असार ४ मा पारित भएको संविधान संशोधन विधेयकलाई राष्ट्रपतिले असार ४ गते नै प्रमाणीकरण गरेकी थिइन् । ऐतिहासिक रूपमै प्रमाणित नेपालको कुल भूमिलाई संविधानमै समेट्ने गरी भएकाले यो संशोधनको औचित्य स्वतः स्थापित भएको थियो । देशको सार्वभौमिकता र नागरिकको हक कुनै पनि संविधानको सर्वोपरी अवधारणा हो । यी विषयलाई स्थापित गर्न संशोधन आवश्यक परेमा दलहरूले सार्वजनिक रूपमै बहस गर्न सक्छन् र त्यसको औचित्य पुष्टि भएमा त्यसले राष्ट्रिय एकता अझ बलियो बनाउँछ । यस्तो संशोधनको औचित्य अहिले पनि छ, भविष्यमा पनि रहनेछ ।"
"बंगलादेशको घटना, दक्षिण एसियालाई पाठ","मेरिटका आधारमा सरकारी पदहरूमा भर्ना हुन पाउनुपर्छ न कि आरक्षणका आधारमा भन्ने मुख्य माग लिएर चर्केको बंगलादेशको आन्दोलनले अहिलेसम्म १ सय ५० भन्दा बढीको ज्यान लिइसकेको छ । आन्दोलनबाट तर्सेको सरकार र न्यायालयले आन्दोलन मत्थर पार्न विभिन्न उपाय अपनाइरहेका छन् । जसले गर्दा अब भने आन्दोलन मत्थर हुने संकेत दिएको छ । बंगलादेशको सर्वोच्च अदालतले तल्लो अदालतले आरक्षण सम्बन्धमा दिएको आदेशलाई उल्टाउँदै सरकारी सेवाहरूमा रहेको आरक्षण प्रतिशतलाई ठूलो मात्रामा घटाएपछि बल्ल आन्दोलन रोकिने सम्भावना बढेको छ । सर्वोच्चले अहिले रहेको ३० प्रतिशतको आरक्षण कोटालाई एकै पटक ५ प्रतिशतमा झारिदिएको छ भने पिछडा वर्ग, यौनिक अल्पसंख्यक, दलितहरूका लागि भने २ प्रतिशत आरक्षण दिने निर्णय गरेको छ । अर्थात्, अबदेखि बंगलादेशमा सरकारी पदहरूमा ९३ प्रतिशत सिट प्रतिस्पर्धाका आधारमा हुनेछ । जुन बदलिँदो परिवेशमा उचित हो । सर्वोच्चको फैसलाअनुरूप हुने गरी सरकारले कानुन निर्माण गरेपछि आफूहरूको आन्दोलन रोकिने भनेर आन्दोलनकारीले बताएका छन् । शेख हसिनाको वर्तमान सरकारले नै सन् २०१८ मा आरक्षण कोटा कम गर्ने निर्णय गरेको थियो । जसलाई तल्लो अदालतले बदर गरिदिँदा आन्दोलन चर्कन पुगेको हो । सन् १९७१ देखि बंगलादेशमा मुक्ति वाहिनीको नाममा ३० प्रतिशत कोटा सिस्टम राखिएको थियो । अहिलेको विश्व नै योग्यता अर्थात् मेरिटोक्रेसीका आधारमा नोकरी दिनुपर्छ भन्ने मान्यता बोक्छ । तर बंगलादेश भारत, नेपाल जस्ता देशमा अहिले पनि ठूलो मात्रामा विभिन्न जातजातिहरूको नाममा आरक्षणको व्यवस्था रहेको छ । जुन योग्यता र प्रतिस्पर्धाका रूपमा सरकारी जागिर पाउनुपर्छ भन्ने युवाहरूका लागि ठूलो असन्तुष्टिको विषय हो । त्यही असन्तुष्टि विस्फोट हुँदा आज बंगलादेश थामी नसक्नु अवस्थामा पुगेको हो । सयौं मानिस मर्न पुगे, हजारौं घाइते भए भने देशको आर्थिक अवस्था डामाडोल हुन पुगेको छ । यी सबै घटनाबाट नेपाल र नेपालीले समय छँदै शिक्षा लिने कि नलिने ? भविष्यमा बंगलादेशमा झैं आन्दोलन नेपालमा नहोस् भन्ने हो भने नेपालमा पनि आरक्षण कोटा घटाउनुपर्छ र प्रतिस्पर्धालाई बढवा दिनुपर्छ । होइन भने कुनै पनि समय त्यो आन्दोलनको रापताप नेपालमा देखिन सक्छ । बुद्धिमानी नेता र देशले आँधी आउनुअघि नै शिक्षा लिनुपर्छ । मधेशी, मुस्लिम, महिला, दलित, जनजाति, पिछडा वर्गहरूलाई ठूलो मात्रामा सरकारी सिट छुट्याइएको छ, जुन प्रतिस्पर्धामा विश्वास गर्ने लाखौं युवाको असन्तुष्टिको विषय हो । यो आरक्षणले गर्दा पनि हजारौं विद्यार्थी नेपालमा भविष्य छैन, मेरिटको कुनै अर्थ छैन भन्दै विदेश पलायन भइरहेका छन् । यसर्थ यी सबै घटनालाई मध्यनजर गरी सबै राजनीतिक दल एक ठाउँमा बसी आरक्षण कोटालाई कम गर्नु बुद्धिमानी हुन्छ । आरक्षण भन्ने कुरा एउटा निश्चित कालखण्डलाई मात्र दिने सहुलियत हो न कि आजीवन पाउनुपर्ने अधिकार । गोपाल देवकोटा, जोरपाटी, काठमाडौं"
जमिनको अधिकार कहिले पाउँछौं ?,"जुन भूमिमा जन्में, त्यही भूमिमा रमाउन चाहन्छु । मेरा लागि यही जमिन सुरक्षित छ । हामीले नै हो यो ठाउँलाई हराभरा बनाएको । उजाड ठाउँमा बिरुवा रोप्यौं । खेती हुने ठाउँमा धान र मकै फलायौं । के हामीले खाली ठाउँलाई उपयोग गरेर राज्य र प्रकृतिलाई अन्याय गरेका छौं त ? बरु संरक्षण गर्दै आएका छौं । रूख हुर्काएका छौं । जमिनमा उत्पादन गरेर खाएका छौं । एक त हामी खेती गर्ने र जमिनको संरक्षण गर्ने किसानसँग कम उत्पादन हुने जमिन छ । अर्को, भएको जमिनको अधिकार छैन । कुन दिन राज्यको नजरमा हामी अतिक्रमण भएर उठीबास हुनुपर्ने हो त्यो पनि थाहा छैन । त्यसैले हामीले जोतेको माटोको अधिकार खोजेका हौं । हामी किसानसँग खेती गर्ने सीप छ । हामीलाई खोतीयोग्य जमिन देऊ भनेका हौं । त्यही खेती गर्ने माटोका लागि हामीले धेरै आन्दोलन गर्यौं । भूमि आयोगहरू बने । तर ती आयोगले पनि निवेदन लिने मात्र काम गरे । जमिनको अधिकार दिन सकेनन् । राजनीतिक दलका नेताले नेपाल र नेपालीको सुन्दर भविष्य बनाउने धेरै भाषण गरे । घोषणापत्रहरू बनाए । तर हामीजस्ता भूमिमा आश्रित भुइँमान्छेहरूको एक टुक्रा आफ्नो जमिन छैन । भएको जमिनले खान पुग्दैन । हामी माटोमै हुर्केर माटो चलाउन सिकेकाहरूले जमिनको अधिकार कहिले पाउँछौं ? वीरबहादुर विक, बर्दिबास१, महोत्तरी"
"बुँदा सात, ताली ठोक्ने हात","कानुन बनाउने उहाँहरू नै हो भन्ने थाहा थियोघूस खुवाउने पनि उहाँहरू नै हुनुहुँदो रहेछ तर पनि केही छैन भ्रष्टाचार घुसखोरीविरुद्ध कानुन बनाउने पनिकडा स्वरमा उहाँहरू नै भन्दै हुनुहुन्छ ।घूस, कमिसन खाने र काण्ड मच्चाउने पनि उहाँहरू नै हो भन्ने थाहा छतैपनि, हामी नै हौं भन्ने सुन्न बाँकी नै छसुनाए पनि केही छैनताली ठोक्ने हाम्रो हात छँदै छसहमतिका सात बुँदासहतिसुशासनका लागि दुई तिहाइको सरकार छँदै छ । इन्द्रकुमार श्रेष्ठ, ओखलढुंगा"
सरकारले जनताको पक्षमा काम गरोस्,"एमाले र कांग्रेस दुई ठूला दल मिलेर सरकार बन्नु राम्रो हो । ठूलो दलले सरकार बनाउनु, साना दल प्रतिपक्षमा बस्नु लोकतन्त्रको मर्म पनि हो । हाम्रो बहुमत छ, हामीले जे गरे पनि हुन्छ भन्ने घमण्ड नबढोस्, हेरौं सरकार कसरी चल्छ । आजभन्दा अघि केपी शर्मा ओली प्रधानमन्त्री नभएका होइनन्, त्यो बेला र अहिलेको अवस्था फरक छ । प्रधानमन्त्री बन्नु ठूलो कुरा होइन, नेतृत्व लिएपछि काम गर्नुचाहिँ महत्त्वपूर्ण हो । जनताको निराशालाई ओली सरकारले सम्बोधन गर्ला कि नगर्ला ? सुखी नेपाली, समृद्ध नेपालको नारा लिएका ओलीले हिजो जस्तै आसेपासे पोस्ने मात्र गर्छन् कि देश र जनताप्रति पनि सोच्छन् ? देश संकटमा छ, निर्यातभन्दा आयात दोब्बर बढी छ, यसलाई न्यूनीकरण गर्ने उपायतर्फ प्रधानमन्त्रीको ध्यान जाओस् । जनता न्यूनतम आवश्यकता पूर्ति नभएर छटपटिएका छन्, नयाँ सरकारले जनजीविकाका सवालमा प्राथमिकता देओस् । पुरुषोत्तम घिमिरे, जोरपाटी, काठमाडौं"
सरकारले जगाउला आशाको दियो ?,"नेपालको राजनीतिमा दोस्रो जनआन्दोलनपछि थरीथरीका प्रयोग भएका छन् । अन्तरिम व्यवस्थापिका संसद्मा सशस्त्र द्वन्द्व छाडेर शान्ति प्रक्रियामा आएको नेकपा माओवादीले पाएको सिटले धेरैलाई आश्चर्यमा पारेको थियो । त्यसपछिका सरकारमा देशका मानिएका प्रमुख दल सम्मिलित सरकार बनेको थियो । शान्ति प्रक्रियालाई निष्कर्षमा पुर्याउन र संविधानसभामार्फत नेपाली जनताको नाममा संविधान जारी गर्न जनआन्दोलनकारी शक्तिहरूबीच सहमति आवश्यक थियो र मिलीजुली सरकार बनेको थियो । तर, सात दल र माओवादीको नाम संविधानमै उल्लेख गर्नु र जनआन्दोलन विरोधी दललाई संसद्मा निषेध गर्ने भनेर उल्लेख हुनु लोकतान्त्रिक प्रावधान भने थिएन । फ्रेन्च क्रान्तिपछि जेकोबिन नेताहरूले आतंकको राज्य चलाएजस्तै घटना नभए पनि नेपालमा पनि दोस्रो जनआन्दोलनपछि नेताहरूमा क्रान्तिको भूत भने चढेकै हो भन्न सकिन्छ । पहिलो संविधानसभा असफल भए पनि दोस्रो संविधानसभाले नेपालको संविधान जारी गर्यो । त्यसपछि यी दलहरूको एकता पनि प्रतिस्पर्धी दलहरूमा बदलियो । लोकतन्त्रमा दलहरू विचारको दलाली (ब्रोकर अफ आइडियोलोजी) गर्छन् र आफ्नो विचारमा बहुमत भएपछि सरकारमा गएर आफ्ना नीति कार्यान्वयन गर्छन् । सरकार बाहिरको दोस्रो ठूलो दल छाया सरकारको रूपमा रहेर सरकारलाई खबरदारी गरिरहन्छ । यही संसदीय अभ्यासको परम्परा हो ।राजनीतिमा जे पनि जायज हुन्छ भनिन्छ । अहिले नेपालमा संसदीय परम्परा नसुहाउँदो अभ्यास हुन थालेको छ । निर्वाचनमा पहिलो र दोस्रो हुनेसँग खेलेर तेस्रो दलले सरकारको नेतृत्व गर्नु नमिल्दो थियो । पहिलो र दोस्रो दलको अस्वस्थ प्रतिस्पर्धामा तेस्रो दलले रजगज गर्न सकेको देखिन्छ । पहिलो हुने दललाई ससाना दलको समर्थन लिएर सरकार चलाउन दिनु र दोस्रो हुने दलले सरकार बाहिर रहेका दलहरूको नेतृत्व गरेर प्रभावकारी विपक्षीको भूमिका खेल्नु संसदीय व्यवस्थाको मर्मअनुरूप हुन्थ्यो । अहिले अर्को गठबन्धन सरकार बनेको छ पहिलो र दोस्रो दल तथा अन्य साना दलहरूको । यसले एकातर्फ संसदीय परम्परालाई तोडेको छ भने अर्को दरो विपक्षीको अभावमा सरकार बढी स्वेच्छाचारी हुने खतरा बढाएको छ । सरकार सञ्चालन गर्ने र उसलाई जिम्मेवार गराउन छाया सरकारका रूपमा रहने दल मिलेर सरकार बनाउनु अनौठो घटना मान्न सकिन्छ । संविधान निर्माण गर्न, कुनै आपत्काल आइपर्दा वा युद्धको स्थितिमा सबै दल मिलेर सरकार चलाउन आवश्यक मानिए पनि सामान्य अवस्थामा यसलाई लोकतन्त्रकै लागि पनि ठीक मान्न सकिन्न । यस गठबन्धनको औचित्य सावित गर्न भन्ने गरिएको छ कि संविधानका अव्यावहारिक प्रावधान संशोधन गरेर देशलाई निकास दिन यसो गर्नुपरेको हो । भोलि परिणामले यस्तै देखियो भने यो प्रयोग एक हदसम्म ठीकै हो भन्न सकिएला, तर संसदीय व्यवस्थामा यो पच्ने खालको कदम होइन । यदि सत्ताकै लागि गठबन्धन सरकार बनेको हो भने नेपालले अवलम्बन गरेको राजनीतिक प्रणालीका लागि नै घातक सिद्ध हुनेछ ।सन् १७८७ मा अमेरिकी संविधानसभामा सत्ताको लोभले व्यक्तिलाई भ्रष्ट बनाउँछ भन्ने विषयमा व्यापक बहस भएको पाइन्छ । पाको उमेरका बेन्जामिन फ्र्याङ्कलिनले भनेका थिए, मानिसको जीवनमा ठूलो प्रभाव पार्ने चाहना हुन्, महत्त्वाकांक्षा, धनलोलुपता, शक्तिको प्रेम र धनको प्रेम । यसलाई समर्थन गर्दै युवा सदस्य अलेक्जेन्डर ह्यामिल्टनले बोलेका थिए, मानिसहरू शक्ति चाहन्छन् । शक्ति र सत्ताका लागि यो गठबन्धन होइन भनेर सकारात्मक परिणाम दिने काम सरकारमा रहनेहरू र सम्झौता गर्ने दलहरूको हो । सरकारले जनतामा आशाको सञ्चार गर्न सक्नुपर्छ । राज्य सञ्चालन गर्ने अगुवाहरूको इमानदार र अथक् प्रयासले जनतामा राष्ट्रप्रतिको संवेगात्मक र भावनात्मक सम्बन्ध स्थापित हुन सक्छ । यही संवेगात्मक पुँजी (इमोसनल क्यापिटल) ले देशले अकल्पनीय फड्को मार्न सक्छ । रंगभेदले थिलथिलो भएको दक्षिण अफ्रिकालाई नेल्सन मन्डेलाको उदार राजनीतिले कलर ब्लाइन्ड संविधान दिएर प्रतिशोधको सट्टा आपसी सद्भावमा आधारित समाज निर्माण गर्न सफल भयो । दार्शनिक जे कृष्णमूर्तिको तर्क छ, बढी अपेक्षाले पीडा र आक्रोश बढाउँछ । हामी नेपालीको मनोविज्ञान यस्तै निराशा, नकारात्मकता र आक्रोशपूर्ण बन्दै गएको छ । विश्वका नवस्वतन्त्र राष्ट्रहरू छोटो समयमा चमत्कार गर्न सफल भएका छन् । सिंगापुरले बीस वर्षमै प्रतिव्यक्ति आयमा बेलायतलाई उछिनेको छ । युद्धले छियाछिया भएको भियतनाम एसियाको नयाँ बाघ बन्ने दौडमा देखिन्छ । तर, नेपाल र नेपालीको अवस्था विश्वमै दयनीय छ । डारोन एसमग्लु र जेम्स ए रबिन्सनको प्रख्यात पुस्तक ह्वाई नेसन्स फेल मा नेपालको सन्दर्भमा उल्लेख गरिएका कुराले हरेक नेपालीको शिर निहुरिन्छ । त्यसमा भनिएको छ, यदि विश्वका तीस गरिब देशहरूको सूची बनायौं भने ती प्रायः सर्वहाराका देशहरू पर्छन्, त्यसबाहेकका देशमा नेपाल, हैटी र अफगानिस्तान पर्छन् । विश्वका असफल राज्यको सूचीमा नेपाल पर्नु हाम्रा स्वनामधन्य नेताका लागि लज्जाको विषय हुनुपर्ने होइन ? देशको अवस्था यति कमजोर हुँदा पनि सिंगापुर र स्विट्जरल्यान्ड बनाउने भ्रम छर्ने नेताहरूको झूटको खेतीलाई नेपालीले कति दिन सहनुपर्ने हो ? तानाशाहीबाट मुक्त भई खुला आकाशको खोजीमा सुन्दर भविष्यको सपना देखेर नेपालीहरू सात साल, छ्यालीस साल र त्रिसट्ठी सालमा सशस्त्र क्रान्तिदेखि जनआन्दोलनमा होमिएका हुन् । तर यी हरेक ठूला परिवर्तनले व्यवस्था मात्र परिवर्तन गर्यो जनताको अवस्थामा परिवर्तन ल्याएन । प्रजातन्त्रदेखि गणतन्त्रसम्मको सात दशकभन्दा लामो संघर्षको परिवर्तन नागरिकको जीवनमा खासै देखिएन । राजनीतिक व्यवस्था त साधन मात्र हो, साध्य नागरिकको हित र कल्याण हो । जुनसुकै व्यवस्था भए पनि जनताको ट्रस्ट को रूपमा रहेका सार्वजनिक निकाय यसका सञ्चालकको व्यक्तिगत स्वार्थसिद्ध गर्ने माध्यम हुनु हुँदैन । अहिले यी निकाय सत्तारूढ हुनेहरूको निजी सम्पत्ति जस्तो देखिएका छन् । आसेपासे, कार्यकर्ता, आफन्त र आफ्नै हितमा सार्वजनिक पदाधिकारी लिप्त भएको, भ्रष्ट र अनैतिक काम महामारीझैं फैलिँदै गएको स्थिति छ । प्रख्यात पत्रकार वाल्टर लिपम्यानले आफ्नो फ्यान्टम् पब्लिक मा लोकतान्त्रिक व्यवस्थामा जनता भ्रम, मिथक र कार्टुनको काल्पनिक फ्यान्टम पब्लिक जस्तो रहेको भनेर व्यंग्य गरेका छन् । नेपालमा पनि राजनीति गर्नेहरूले जनतालाई यसभन्दा माथिको व्यवहार गरेको देखिँदैन । यिनीहरू भनेको मतका मेसिन हुन् र यिनीहरूलाई झुक्याउन सकिन्छ भन्ने क्षुद्र राजनीति भइरहेको छ ।नेपालमा प्रशस्त कानुन छ तर विधिको शासन छैन । कानुन बनाउने र यसको कार्यान्वयन गर्नेहरूले नै यसलाई उल्लंघन गरेका छन् । यसअघि बहालवाला उपप्रधानमन्त्री र मन्त्रीहरूमाथि पदको आडमा भ्रष्टाचार र अनैतिक काम गरेको आरोपमा मुद्दा चलेको छ । उनीहरूका सल्लाहकार र सन्तानमाथि भ्रष्टाचार र अन्य गैरकानुनी काममा संलग्न भएको आरोपमा मुद्दा चलाइएको छ । बहालवाला मुख्यसचिव र सचिवहरूलाई भ्रष्टाचार र अनैतिक काममा मुद्दा चलेको छ । ट्रान्सपरेन्सी इन्टरनेसनलको ग्लोबल करप्सन ब्यारोमिटर २०२० मा सबभन्दा भ्रष्ट भनेर सांसद र कर्मचारीलाई, त्यसपछि प्रहरी, न्यायाधीशहरूलाई देखाएको छ । अख्तियार दुरुपयोग अनुसन्धान आयोगले २०७९८० मा मात्र ३ सय ५६ जना कर्मचारीमाथि भ्रष्टाचारको मुद्दा दायर गरेको छ । नेपालमा महिनामै झन्डै साढे तीन लाख युवा विदेश जाने तथ्यांक सार्वजनिक भएको छ । तीमध्ये दस प्रतिशत पनि नेपाल फर्किने सम्भावना छैन । रोजगारी नपाएर वीर कहलिएका नेपाली युवा भाडाका सिपाही भएर ज्यान गुमाइरहेछन् । नेपालमा भविष्य नदेखेका युवाहरू सदाका लागि आफ्नो जन्मभूमिलाई बाई गर्दै छन् । यसले हाम्रा नेताहरूको मन पोलेको देखिएन । नेपाली युवा हाई फ्लायर हुन् । उनीहरूको आशा जगाउन सकिएन भने राजनीति गर्नुको कुनै अर्थ रहँदैन । सुन्दर गाउँहरू निर्जन बन्दै छन्, उर्वर जमिन बाँझो बन्दै छन् । देशको ऋण कुल गार्हस्थ्य उत्पादनको आधा पुग्न लागेको छ । व्यापार घाटा डरलाग्दो हुँदै छ । तरुणहरूको पसिनाको विप्रेषणले देशको शोधनान्तर स्थिति धानिरहेको छ । युवाहरू यो देशमा मेरो भविष्य छैन भन्ने मानसिकतामा पुग्नु राष्ट्रियताका लागि घातक हुन सक्छ । अमेरिकी पूर्वराष्ट्रपति रुजबेल्टले अमेरिकी सरकार तीन घोडाको टिम हुने संविधानले व्यवस्था गरेको छ ताकि जनताको खेतको जोताइ हुन सकोस् भनेका थिए । तीन घोडाबाहेक अर्को चौथो घोडा कर्मचारीतन्त्र हो, जसले यी तिनै अंगलाई सञ्चालन गर्छ । नेपालमा तीन अंगको साख गिरिसकेको छ, केवल मात्रात्मक फरक मात्र छ । कर्मचारीतन्त्र कामचोर, भ्रष्ट र म्यानाना कल्चर बाट ग्रसित छ । नागरिकमा देशका लागि केही गर्नेभन्दा नकारात्मक सोच राख्ने प्रवृत्ति बढ्दै गएको छ । यस्तो अवस्थाबाट राष्ट्रलाई निकास दिन के यो सरकारले सक्ला ? नियत र क्षमता भए नसकिने केही छैन । अब्राहम लिंकनले झन्डै विखण्डन हुन लागेको देशलाई एक गराउन सकेकै हुन् । उनले यस सम्बन्धमा अमेरिकी संसद्मा दिएको भाषण हाउस डिभाइडेड निकै चर्चित छ । ठूलो नेता हुन साहसिक निर्णय (गट् डिसिजन) लिन सक्ने हुनुपर्छ । देशलाई कुन गन्तव्यमा पुर्याउने दूरदृष्टि भएको र यसमा आफूसँगै टिमलाई डोर्याउन सक्ने नेतृत्व भएमा यी चुनौतीको सहजै समाधान गर्न सकिन्छ । अब देश बस्न लायक बनाउन युवाहरूमा आशा जगाउन सक्नुपर्छ । बेलायतका चर्चिलले संसद्मा मार्मिक भाषण दिँदै भनेका थिए, मसँग केही दिने छैन, केवल रगत, पसिना, आँसु र परिश्रम मात्र छ । चर्चिलले व्यवहारमा यसलाई उतारे र आजसम्म पनि देशले राजनेताका रूपमा उनलाई सम्झिन्छ । नेपालका नेताहरूको सार्वजनिक छवि यति गिरिसकेको छ कि जनता उनीहरूको कुरा गम्भीर रूपमा लिँदैनन् । अब विश्वास पुनः प्राप्त गर्न निकै ठूलो त्याग गर्नुपर्ने हुन्छ । जनता सानो राम्रो कामबाट पनि प्रभावित हुन्छन् । त्यसैले अनावश्यक आश्वासन बाँड्ने वाक्चपल (ग्लिब टकर) भएर होइन काम गरेर देखाउने नेता चाहिएको छ । नेपाल सानो छ र सुन्दर छ, राजनेता पायो भने एक दशकमा नै कायापलट गर्न सकिन्छ । यस्तो नेतृत्व जसको बचन ढुंगाको अक्षर बनोस्, जसको अपिलले जनताको मुटु छुने र मन जित्न सकोस् । जनतामा जाने एक रुपैयाँमा एक रुपैयाँ नै पुग्न सकोस् । यसका लागि भ्रष्टाचारप्रति निर्मम प्रहार गर्न सक्ने साहस भएको नेता चाहिन्छ । राम्रो काम गर्न नसक्ने र खराब आचरण भएका मन्त्रीलाई तत्काल हटाएर जनतामा राम्रो सन्देश दिन सक्ने साहस सरकार प्रमुखमा हुनुपर्छ । कर्मचारीतन्त्रलाई राजनीतिक आधारमा भेदभाव नहुने तर अक्षमता र भ्रष्टाचार सह्य नहुने सन्देश दिएर व्यवहारमा नै लागू गर्न सकेमा प्रशासनमा नयाँ रक्तसञ्चार हुन सक्छ । यसका लागि मूल्यांकनका आधार तय गर्ने काम पहिले हुन जरुरी छ । नेतृत्वका तीन गुण हुन्छन् नेतृत्व (लिडरसिप), समूह (टिम) र रणनीति (स्ट्राटेजी) । सरकारको नेतृत्व गर्नेले समाजको अग्रगमनका लागि आइसब्रेक गरेर सफा बाटो बनाइदिन सक्नुपर्छ ताकि निजी क्षेत्रलगायत सबै समाजका अवयवले काम गर्न सकुन् । अर्को सफलताको सर्त टिम वर्क हो । टिम पनि तीन थरी हुन्छन् फुटबल टिम, टेनिस डबल टिम र बेसबल टिम । बेसबल टिममा एकले अर्कोलाई सहयोग गर्दैनन्, आआफ्नो पोजिसनमा खेल्छन्, टेनिस डबल टिममा एकको पोजिसनमा अर्कोले सहयोग गर्छन् भने फुटबल टिममा आफ्नो पोजिसनमा बसेर पनि अन्य टिमका खेलाडीलाई सहयोग गर्छन् । सरकार प्रमुखले फुटबल टिमको जस्तो खेल खेल्न सकेमा मात्र सफलता प्राप्त हुन्छ । अबको एक दशक पुनर्जागरणको दशक हुनुपर्छ । हाम्रा सामर्थ्य र सम्भावनाको पूर्ण दोहन गरेर नेपाल बस्न लायक बनाउन सकिन्छ । हाम्रा प्रयास रोजगारी सिर्जनामा केन्द्रित गर्न आवश्यक छ । जनतालाई बिनाहैरानी सेवा दिएर सरकारप्रतिको धारणा सकारात्मक बनाउन सकिन्छ । इमानदार सरकार भयो भने बर्सेनि लाखौं रोजगारी सिर्जना गर्न सकिन्छ । कर्मचारीतन्त्र त कैंची जस्तै हो, चलाउनेले जता चलायो उतै काटिदिन्छ । कठोर र नरम नियमनद्वारा निजी क्षेत्रलगायतका समाजका अन्य संस्थाहरू व्यवस्थित गर्न सकिन्छ । निजी क्षेत्र इन्जिन हो, सरकार चालक र शिक्षा इन्धन हो । यी तीन राम्रो लयमा ल्याएर पर्याप्त रोजगारी सिर्जना हुन सक्छ । एक्काइसौं शताब्दीका चुनौती सामना गर्न अक्षमहरूले कुर्सी ओगट्न मिल्दैन । कि आफूमा आमूल परिवर्तन गर्न सक्नुपर्छ होइन भने अरूलाई गर्न दिनुपर्छ । अब्राहम लिंकनले भनेका थिए, यदि विध्वंस नै हाम्रो भाग्यमा छ भने हामी नै त्यसको लेखक र उपसंहारक हुनेछौं, स्वतन्त्र राज्यका नागरिकका रूपमा हामी पूर्ण जीवन बाँच्नेछौं वा आत्महत्या गरेर मर्नेछौं । हाम्रो लोकतन्त्रले आत्महत्या गर्ने अवस्था नआओस् ।"
विकास र संस्कृतिको टकराव !,"पूर्वी नेपालको ताप्लेजुङमा पाथीभरा भर्सेस मुक्कुमलुङ र केबलकार भर्सेस नो केबलकार को द्वन्द्व चलिरहेको छ । यो द्वन्द्व उदार पुँजीवादी अवधारणा र प्रकृतिसंस्कृतिको समन्यायिक रैथाने समुदायकेन्द्री ज्ञान पद्धतिअनुरूप विकास अवधारणाबीचको टकराव हो । ताप्लेजुङपाथीभरा क्षेत्र विकास गर्ने उद्देश्यले पाथीभरा देवी दर्शन केबलकार निर्माण गर्न एकपछि अर्को निजी व्यापारिक कम्पनी मरिहत्ते लागिपरेको छ । सरकारी संयन्त्रहरूले केबलकार बनाउने अनुमति दिएका छन् । केबलकार बनाउन असहमत पक्ष सशक्त प्रतिरोधमा उत्रिएकाले केबलकार परियोजनाका बाधा पन्छाउने र बाधकहरूलाई नियन्त्रण, रोकथाम र निगरानी गर्न सुरक्षा बलसमेत परिचालित छन् । राज्यसरकार, प्रमुख भनिएका राजनीतिक दल, व्यापारिक कम्पनीका विरुद्ध उभिँदै आइरहेका छन् आदिवासीहरू । द्वन्द्व हुनुको अनेक कारण छन् । जसमध्ये एक, भौतिक संरचनायुक्त सुविधाकेन्द्री कट्टर विकासे मानसिकता र मुन्धुमी ज्ञान परम्परामा आधारित प्राकृतिक स्रोत संरक्षण एवं जनजीविका व्यवस्थापनसहितको विकासको जब्बर अडानबीचको बेमेलपन हो । दुई, आदिवासीय सहअस्तित्व, सहपहिचानसहितको पर्यावरणमैत्री विकास कि आदिवासीय अस्तित्व, पहिचान, थातथलो, पर्यावरणीय शक्ति र प्राकृतिक एवं सांस्कृतिक सम्पदाको पुनर्उत्पादनको शक्ति मासेर हासिल गर्ने विकास ? भन्ने अवधारणागत मतभेद । तीन, एकल शासकीय सांस्कृतिक प्रभुत्व एवं अतिक्रमण र बहुसांस्कृतिक एवं बहुसहअस्तित्वको अवधारणाबीच ध्रुवीकरण । नेपालमा मात्रै होइन विश्वका आदिवासीहरू नै राज्य र निजी व्यापारिक कम्पनीको प्रकृतिसंस्कृति विनाश गर्ने अन्यायी विकासविरुद्ध होमिँदै आएका छन् । जारी मुक्कुमलुङ संरक्षण र नो केबलकार त्यस्तै एउटा सशक्त आन्दोलन हो । जसको अग्रपंक्तिमा याक्थुङ (लिम्बू) हरू उभिएका छन् । यो आन्दोलनले मुक्कुमलुङको पहिचानलाई पुनःस्थापित गर्ने र बलपूर्वक केबलकार बनाउने कार्यलाई पटकपटक स्थगन गराउने ल्याकत देखाइसकेको छ । आदिवासी र राज्य तथा पुँजी बजारबीचको द्वन्द्वमा आदिवासीमाथि गरिने सांस्कृतिक अतिक्रमणको आयाम निकै महत्त्वपूर्ण छ । मुन्धुमी दर्शनअनुसार अलौकिक शक्तिको नाममा मानव निर्मित कुनै पनि खालको संरचना खडा गरिँदैन । प्राकृतिक रूपमाथि कृत्रिम सजावट थोपरिँदैन । पछिल्लो समय अपनाउन थालिएको भौतिकीकरण र कृत्रिम साजसज्जा गैरआदिवासी संस्कृति एवं हिन्दुकरणअनुरूपको नक्कल हो । याक्थुङहरूकै शब्दमा मुक्कुमलुङलाई पवित्र शक्तिदायक मुन्धुमी पहाड एवं चट्टानहरूको अद्वितीय शृंखला को रूपमा पुज्दै ल्याइएको हो । सिंगो मुक्कुमलुङ पर्वतलाई युमा साम्माङको प्रतीक मानी सांस्कृतिक एवं धार्मिक सम्पदाको रूपमा संरक्षण गरिँदै ल्याइएको हो । ३ हजार ७ सय ९४ मिटरको उचाइमा रहेको मुक्कुमलुङलाई माथिबाट हेर्दा भरिएको पाथीझैं देखिन्छ । अधिकांशले भन्ने गरेका छन् त्यही दृश्यअनुरूप पाथीभरा नाम जुराइयो । त्यसलाई हिन्दुकृत दृष्टिकोणद्वारा विस्तारित गरियो । राज्यले पाथीभरा क्षेत्र विकास समिति (गठन) आदेश २०५३ जारी गर्दै मुक्कुमलुङको मौलिकता र पहिचानलाई कानुनी रूपमै लत्याइदियो । मुक्कुमलुङलाई मात्रै होइन त्यस आसपासको याक्थुङहरूको किपट र पुर्ख्यौली बसोबास रहिआएको भूमिसमेतलाई पाथीभरा क्षेत्रमा अंकित गरी कानुनतः राज्यको स्वामित्वमा लग्यो । २०५८ सालमा मुक्कुमलुङको शिरमा पाथीभरा माताको रूपमा दुर्गा देवीको मूर्ति राखी हिन्दु विधि विधानअनुरूप पूजा अर्चना गर्न थालियो । पाथीभरा देवीको किंवदन्ती रची राजनीतिकसामाजिक रूपमा वैधता हासिल गरियो । सोही स्थानमा रहेको शिलालुङलाई युमा साम्माङको प्राकृतिक प्रतिरूप मानी पुजिँदै ल्याइएको छ । शिलालुङको आडैमा दुर्गा माताको मूर्ति स्थापित गरियो । माताको मूर्ति पुज्ने क्रम व्यापक बन्दै गयो । शिलालुङलाई जमिनमुनि सुरक्षित छोपेर राखिएको छ भनियो । युमा साम्माङको प्रतिरूप जमिनमुनि सुरक्षित रहिरहेको विश्वास आन्दोलनको क्रममा टुट्न पुगेको छ ।गत वैशाख ३१ गते केबलकार टाँग्ने बाटो बनाउन स्थानीय समुदाय र आन्दोलनरत पक्षलाई पत्तै नदिईकन सुरक्षा बलको संरक्षणमा जंगल फँडानी गरियो । त्यसको प्रतिवादमा वृक्षरोपण गर्ने तयारीमा लागे आन्दोलनरत पक्षहरू । वृक्षरोपण गर्नु पहिले मुन्धुमी विधिअनुरूप यक्वा पूजा गरियो । बाली लाउनुअघि माटोको उर्वर शक्ति कायम रहोस् र नयाँ बाली सप्रियोस् भनेर यक्वा पूजा गरिन्छ ।यक्वा पूजाकै सिलसिलामा तेगी फाङसाङ, सेवासाबा र वृक्षरोपणका निमित्त त्यहाँ उपस्थित जनहरूले युमा साम्माङको दर्शन गर्न खोजे । शिलालुङको दर्शन त्यहाँ पुग्ने जोकोहीले गर्न सकिँदैन । यक्वा पूजाका दिन पनि पाथीभरा माताको मन्दिरका पुजारीसँग विशेष अनुरोधपश्चात् दर्शन गर्ने अनुमति मिलेको थियो । तर उनीहरूले शिलालुङको सट्टामा दुर्गा देवीको मानवनिर्मित छवि अंकित ढुंगाको दर्शन पाए । जुन उहिल्यैदेखि पुजिँदै ल्याइएको युमा सम्माङको प्रतिरूप प्राकृतिक शिलालुङ थिएन । प्रश्न उठ्छजमिनमुनि सुरक्षित रूपमा छोपेर राखिएको भनिएको युमा साम्माङको प्रतिरूप दर्शन गर्न खोज्दा दुर्गा देवीको छवियुक्त ढुंगा कसरी फेला पर्यो ? शिलालुङ आखिर कहिले, कसरी र किन गायब भयो ? अथवा कसरी मानवनिर्मित देवीको छवियुक्त ढुंगामा परिणत भयो ? शिलालुङ गायब पारिनु राज्य पोषित सांस्कृतिक प्रभुत्वको उत्तम नमुना हो । शिलालुङको दर्शन नपाएपछि, तेगी फाङसाङ र सेवासाबाहरूको अगुवाइमा पुनःस्थापित गरियो, पुजियो । युमा साम्माङलाई पुनःस्थापना गर्दै मुक्कुमलुङ बचाउ आन्दोलनले सांस्कृतिक स्वत्वको खोजी मात्रै गरेन आदिवासीय संस्कृतिको पुनःदाबीसमेत गर्यो । त्यसको प्रतिउत्तरमा पाथीभरा क्षेत्र विकास समितिका अध्यक्ष र कार्यकारी निर्देशकद्वयले सरकारी हवाला दिँदै जे जति राज्यको रेकर्डमा छ, त्यसबाहेक कुनै पनि कुरा थप्न पाइने छैन भने । आन्दोलनरत पक्षले प्रतिप्रश्न गरिरहेका छन् सरकारी रेकर्ड आदिवासी अनुकूलित छँदै छैन, के दर्शनार्थीहरूले आस्थापूर्वक चढाएका चढावासहितको व्यवस्थित रेकर्ड राज्यद्वारा राख्ने गरिएको छ ? एकल शासकीय सांस्कृतिक राजनीतिले मुक्कुमलुङको अस्तित्व र युमा साम्माङको चमात्कारिक शक्तिको गाथा याक्थुङहरूमाझ खुम्च्याइयो । पाथीभराको पहिचान सबैमाझ पुर्याइयो । पाथीभरा माताको दैवी शक्तिको गुणगान र पूजनीय हैसियत हिन्दु राज्यको सांस्कृतिक पुँजीमा रूपान्तरण गरियो । तब, युमा साम्माङलगायतका गैरहिन्दु दैविक शक्ति हिन्दुमा परिणत हुनुलाई चमत्कारको नाम दिइएमा आश्चर्य मान्नु पर्दैन । मुक्कुमलुङ क्षेत्र र युमा साम्माङको हिन्दुकृत नेपालीकरणद्वारा ताप्लेजुङका याक्थुङलगायतका गैरहिन्दु रैथानेहरूमाथि राज्यले सांस्कृतिक अतिक्रमण गर्दै आएको छ । उनीहरूको ऐतिहासिक, प्राकृतिक, सांस्कृतिक एवं सामूहिक सम्पदा, भिन्न आस्था एवं मूल्य मान्यता र जीवनदर्शनलाई एकल शासकीय सांस्कृतिक पुँजी निर्माणका लागि बलि चढाइएको छ । र, एकल सांस्कृतिक प्रभुत्व आर्जन गरिएको छ । त्यही सांस्कृतिक प्रभुत्वकै आडमा शासकीय शक्ति आर्जन गर्ने र व्यक्तिकेन्द्रित आर्थिक पुँजी पुनःउत्पादनको लक्ष्यअनुरूप निर्मित परियोजना हो पाथीभरा देवी दर्शन केबलकार । यसका निर्माणकर्ता र त्यसका पक्षधरहरू विद्यमान ऐन कानुन, आदिवासीका अन्तर्राष्ट्रिय कानुनी औजारहरू, विकास निर्माण कार्यका लागि पूरा गर्नुपर्ने पूर्वसर्त र मापदण्डलाई बेवास्ता गर्दै ताप्लेजुङको विकास गर्ने अन्यायी अडानमा अडिग छन् । राज्यले स्थापित गरेको एकल शासकीय शक्ति र सांस्कृतिक प्रभुत्वले एकातिर शक्तिशाली खेमालाई विकास गरिछाड्ने अडान लिने सुविधा प्रदान गरिरहेको छ । अर्कोतिर अस्तित्व, पहिचान र थातथलोको सट्टामा घातक विकास नबेहोर्ने निहत्था जमात र समुदायलाई त्यसको विरोधमा उत्रिन बाध्य पारिरहेको छ । मुक्कुमलुङको मुन्धुमी पहिचान पुनःस्थापित नगरिएको खण्डमा त्यो याक्थुङ लगायतका रैथाने समुदायको सांस्कृतिक हत्या ठहरिनेछ । तसर्थ नो केबलकार आन्दोलन सांस्कृतिक हत्या रोक्ने संघर्ष पनि हो । राज्यले शासकका रूपमा आफ्नो सांस्कृतिक राजनीतिको शक्ति बढाउन केबलकार परियोजनालाई अस्त्र बनाएको छ । निजी व्यापारिक कम्पनीले सामुदायिक भूमि तथा सम्पदा र प्राकृतिक स्रोतहरूको व्यक्तिकरण एवं दोहन गरी व्यावसायिक लाभ लिइरहनका लागि राज्य र दलहरूको उपयोग गरिरहेको छ । मुक्कुमलुङ बचाउ र केबलकार खारेजी आन्दोलनले पहिचान आन्दोलनको आयाम विस्तार गरिरहेको छ । बलशाली बनाउने सांस्कृतिक प्रभुत्वको सट्टा सहअस्तित्वतिरको यात्रा तय गरिरहेको छ । सांस्कृतिक एवं प्राकृतिक सम्पदाहरूको पुनःउत्पादन गर्न सक्ने क्षमताको जगेर्ना गरिरहेको छ । सम्पदाको पहुँचबाट समुदायलाई अलग्गिन नदिई मुन्धुमी मौलिक सम्बन्धहरू पुनःनिर्माण गर्दै गइरहेको छ । आदिवासीय रैथाने ज्ञान पद्धतिमा आधारित संस्कृतिप्रकृतिको समन्यायिक विकास र उदार पुँजीवादी बजारकेन्द्रित अन्यायी विकासको अवधारणा र अभ्यासबीचको द्वन्द्व हो मुक्कुमलुङ आन्दोलन । उदार पुँजीवादी लोकतान्त्रिक भनिएको राज्य र जनताको मुकुन्डोले छोपिएको राजनीतिक दलहरूले निजी कम्पनीलाई गरिरहेको पक्षपोषणविरुद्धको आवाज हो नो केबलकार आन्दोलन । मुन्धुमी वैचारिकसांस्कृतिक चेत र समर्पणभाव बेवास्ता गर्दै फगत उदार पुँजीवादी बजारकेन्द्रित पुँजी निर्माणमा मात्रै जोड दिने हो भने द्वन्द्व कहिल्यै सकिँदैन ।"
विपिको नाममा वृक्षारोपण,"२०३९ साउन ६ गते (जुलाई २१, १९८२) ६८ वर्षको उमेरमा विश्वेश्वरप्रसाद कोइराला साँझको ७ बजेर १५ मिनेट जाँदा हामी सबैको बीचबाट सदाका लागि बिदा हुनुभयो । चाबहिलस्थित निवासको कौसी (बरन्डा) मा निस्केर साथीहरूलाई सम्बोधन गर्दै भावुक मुद्रामा गिरिजाबाबुले यो दुःखद खबर सुनाउनुभएको थियो । भोलिपल्ट, अथाह जनसमूहबीच उहाँको पार्थिव शरीरलाई चारतारे झन्डा सजाइएको ट्रकमा राखेर राजधानी सहर परिक्रमा गर्दै पशुपति आर्यघाट पुर्याइएको थियो । नेपाली कांग्रेसका शीर्ष नेता, परिवारका सदस्य र अन्येष्टिमा सम्मिलित हुन आइपुगेका भारतीय पाहुनासमेत एक लाखभन्दा बढीको जनसागर उर्लिएको थियो, तर ट्रक आर्यघाट पुग्दासम्म प्रहरीको उपस्थिति कतै देखिएन । निधनपूर्व नै उहाँलाई थाइल्यान्डबाट स्वदेश ल्याइएको थियो । मातृभूमि नेपालमा नै अन्तिम सास फेर्ने उहाँको चाहना थियो । उहाँको अन्त्येष्टि अभूतपूर्व थियो । ती दिन पार्टीहरूमाथि पूरै प्रतिबन्ध लागेको निर्दलीयताको सकसपूर्ण घडी थियो तापनि त्यस दिन पूरै प्रतिबन्ध फुकेजस्तो जनता खुलेर उत्रेका थिए । बीपीको निधनपश्चात् कांग्रेसले प्रत्येक वर्ष बीपी स्मृति दिवस मनाउने निर्णय गर्यो, वृक्षरोपण गरेर । आखिर वृक्षरोपण कार्यक्रम नै किन ? यसको निर्णय पृष्ठभूमिमा भने पूरै एउटा परिवर्तनको कालखण्डको इतिहास लुकेको छ । पार्टीले सोचेको जस्तो सरकारको दृष्टिकोण वृक्षरोपण कार्यक्रमप्रति रहेन । वृक्षरोपण गर्न जाने कार्यकर्ता र सहयोगीप्रति सरकारको नीति पूरै नकारात्मक र दमनपूर्ण रह्यो । विरुद्धमा मण्डलेहरू उतारियो, निर्मम कुटपिट र यातनापूर्ण गिरफ्तारी भए । त्यसका बावजुद प्रतिवर्ष संघर्षका लागि तयार मानसिकतामा सयौं कार्यकर्ता उत्रिए । यो एक प्रकारको अहिंसात्मक आन्दोलन को प्रारूप जस्तो थियो । २०४२ सालसम्म आइपुग्दा देशव्यापी सत्याग्रह यसैको जनाधारमा प्रारम्भ भयो । नेपाली कांग्रेसका शीर्ष नेताहरू गणेशमान सिंह, कृष्णप्रसाद भट्टराई र गिरिजाप्रसाद कोइरालासहित हजारौंको सहभागिता रह्यो । गिरफ्तारी दिए, जेल परे, यातना भोगे । नेपाली राजनीतिको यो समयखण्डले झन्डै भारतको राजनीतिमा गान्धीजीको नमक सत्याग्रह वा नमक आन्दोलन स्मरण गराउँछ । वृक्षरोपण कार्यक्रमले बीपीको स्मृति त गराउँछ नै, यसले कांग्रेसको वनजंगल संरक्षणप्रतिको गहिरो भावनात्मक संवेगलाई पनि स्मरण गराउँछ । सात सालको जनक्रान्तिलगत्तै राणाकांग्रेस मिली बनेको अन्तरिम संयुक्त सरकारको जनता पक्षको नेतृत्व बीपीले गर्नुभएको थियो । उहाँ गृहमन्त्री हुनुहुन्थ्यो । त्यतिखेर उहाँको उमेर ३६ वर्षको थियो । सुवर्णजी अर्थमन्त्री हुनुभयो । देशकै पहिलो बजेट ५ करोड २५ लाख बराबरको थियो । त्यसमा देशभित्रको आम्दानीमा मालपोतबाट सबैभन्दा धेरै १ करोड १९ लाख १६ हजार र लकडी (वन) बाट २२ लाख १२ हजार थियो । राष्ट्रिय आम्दानीमा वनको महत्त्व यसबाट स्पष्ट हुन्छ । विभिन्न षड्यन्त्र र अवरोधपश्चात् सबै मन्त्रीहरूले राजीनामा दिए । सरकारबाट बाहिरिएपछि बीपीको ध्यान पूरै पार्टी संगठनतिर केन्द्रित भएको थियो । भद्र अवज्ञा आन्दोलनपछि राजाले चुनाव गराउन बाध्य भए । एक दिन देशमा आम निर्वाचन गराइछाड्ने बीपी र उहाँको पार्टीको संकल्प थियो । २०१४ माघ २०२२ मा बसेको कांग्रेस महासमिति बैठकले आम चुनावलाई दृष्टिगत गरी विविध प्रस्ताव पारित गर्यो । साथै राष्ट्रको वनजंगल लकडी निकासीका लागि व्यक्तिव्यक्तिलाई जंगल ठेक्कामा दिइँदा ठूलो संख्यामा वन सखाप भइरहेकामा कडा प्रतिरोधको संकल्प गर्दै जंगल फँडानी ठेक्का रोकी अविलम्ब वनको सुरक्षामा ध्यान दिइयोस् भनी प्रस्ताव पारित गरियो । यसमा प्रस्तावक थिए भीष्मजंग केसी र लोकेन्द्रबहादुर शाह । समर्थक थिए, सूर्यभक्त अधिकारी, गोवर्धन शर्मा र चिन्ताहरण सिंह । यसलाई वन संरक्षण प्रस्ताव भनिएको थियो । २०१४ सालको भद्र अवज्ञा आन्दोलन (सिभिल डिस्ओबिडियन्स मुभमेन्ट) को नैतिक दबाबले राजालाई निर्वाचन घोषणा गर्न बाध्य गरायो । निर्वाचन गराउने प्रयोजनका लागि सुवर्णजीकै अध्यक्षतामा एक मन्त्रिपरिषद् पनि गठन भएको घोषणा गरियो । निर्धारित समयमा निर्वाचन हुने भयो । मुलुकलाई १०९ क्षेत्रमा विभाजन गरियो । न्यूनतम २२ जना उम्मेदवार दिने कबुल गरेर आआफ्नो चुनाव चिह्न नौवटा राजनीतिक दलले दिएका थिए । यीमध्ये कांग्रेसको चुनाव चिह्न रूख (गाछी) थियो । यसरी नै वृक्ष, रूख र वृक्षरोपणप्रति कांग्रेसको भावनात्मक सम्बन्ध जोडिँदै गएको थियो ।२०१५ फागुन ७ देखि भएको देशको प्रथम निर्वाचनमा दुईतिहाइ सिट ल्याएर कांग्रेसले विजय प्राप्त गर्यो । २०१६ वैशाख २१ गते अपराह्न सुवर्णशमशेरको बासस्थान ललिता निवास (हाल राष्ट्र बैंक) मा बसेको कांग्रेस केन्द्रीय कार्यसमिति, संसदीय समिति र प्रतिनिधिसभा (तल्लो सदन) मा निर्वाचित भएर आएका सदस्यसहितको संयुक्त बैठकले सभापति बीपी कोइरालालाई सर्वसम्मतिले संसदीय दलको नेतामा छान्यो । यो प्रस्ताव सुवर्णशमशेरको थियो । यसमा गणेशमान सिंहले समर्थन गर्नुभएको थियो । यसैगरी संसदीय दलको उपनेतामा सुवर्णशमशेरको नाम सिंहले प्रस्तुत गर्नुभएकामा रामनारायण मिश्रले समर्थन गर्नुभएको थियो । यसरी बीपी प्रधानमन्त्री र सुवर्णशमशेर उपप्रधान तथा अर्थमन्त्री र अरू ६ जना मन्त्री र ११ जना उपमन्त्रीसहित गठन भएको मन्त्रिमण्डल राजा महेन्द्रले घोषणा गरे । नेपालको इतिहासमा यो नै प्रथम जननिर्वाचित मन्त्रिमण्डल बन्यो । समावेशिताका दृष्टिबाट तत्कालीन संसद्मा भएकामध्येबाट बनेको यो नमुना मन्त्रिमण्डल थियो । यही सरकारले सर्वप्रथम देशको इतिहासमा पहिलो वैज्ञानिक राष्ट्रिय वन नीति २०१६ ल्याएको थियो । यसअनुसार वनमन्त्रीको अध्यक्षतामा १७ सदस्यीय वन सल्लाहकार परिषद् र उपमन्त्री उपाध्यक्ष रहेका थिए । प्रतिनिधिसभा सदस्य, वन, अर्थ, योजना मन्त्रालयका सचिव, वन संरक्षणसम्बन्धी विभिन्न विभाग र कार्यालयका प्रमुख, चिफ कन्जरभेटर आदि सदस्य थिए । प्रतिनिधिसभा सदस्यमध्येबाट २ जना लोकेन्द्रबहादुर शाह, गोरखा परिषद्कादुर्गानन्द सिंह र महासभा सदस्यमध्येबाट कांग्रेसका बखान सिंह गुरुङ थिए । राष्ट्रिय वन नीति अन्तर्गत सरकारले वनलाई पाँच श्रेणीमा विभाजन गरेको थियो । सुरक्षित जंगल (प्रोटेक्टेड फरेस्ट), उत्पादनको निम्ति कायम गर्नुपर्ने जंगल (प्रोडक्सन फरेस्ट), पञ्चायती वन, वनवाटिका (पार्क) र विशेष जंगल । राष्ट्रिय वन नीतिको एक उद्देश्य थियो वन र वन्यजन्तुको सुरक्षा र संरक्षणमा सरकारले विशेष ध्यान दिनुपर्ने । सरकारको प्राथमिकता आन्तरिक देशको आयस्रोत बढाउनेतर्फ केन्द्रित थियो । त्यतिखेरै दोस्रो पञ्चवर्षीय योजनाको तयारी पनि भइरहेको थियो । प्रथम पञ्चवर्षीय योजना कुल ३३ करोडको मात्र थियो । त्यसमध्ये पनि २२ करोड मात्र खर्च हुन सकेको अवस्थामा जननिर्वाचित सरकारले १ अर्ब ९६ करोडको महत्त्वाकांक्षी दोस्रो पञ्चवर्षीय योजनाको तयारी गर्दै थियो । पहिलो पञ्चवर्षीय योजना राजाका पालामा बनेको र यो दोस्रो जननिर्वाचित सरकारको पहिलो योजना थियो । जसमा भनिएको थियो हाम्रो देशको आयस्रोत वन, कृषि, खानी, नदी नाला र उद्योगधन्धाहरू (साना, मझौला) हुन् दोस्रो पञ्चवर्षीय योजनाले यसमा विशेष ध्यान दिनेछ । विश्लेषकहरू भन्छन् यदि त्यो योजना लागू हुन पाएको भए नेपालले विकास र निर्माणमा ठूलो फड्को मार्ने थियो । यही बुझेर राजाले २०१७ पुस १ गते नै डेढ वर्षको शिशु सरकारलाई अपदस्थ गरिदिए, प्रजातन्त्रकै हत्या भयो । बीपी आठ वर्षसम्म सुन्दरीजलको सैनिक जेलमा बन्द गरिनुभयो । प्रथम जननिर्वाचित सरकारको सपना त्यहीँ रोकियो । २०३३ पुस १६ गते बीपी आफ्नो आठ वर्ष लामो भारत निर्वासन त्यागेर राष्ट्रिय मेलमिलापको नीतिसहित पटनाबाट आरएनएसीको विमानमा बसेर स्वदेश प्रवेश गर्नुभयो । उड्दाउड्दै आफ्नो पालाको हराभरा मुलुक नांगो र उजाड देखियो । वनजंगल नासिएको, पहिरो र बाढीले उजाड पारेको देख्दा उहाँ द्रवित हुनुभयो । १८ वर्षको निरंकुश निर्दलीय पञ्चायती राजमा देश विकासको महान् अभियान अवरुद्ध भइरहेको, जनताको स्वस्फूर्त सहभागितामा विभिन्न अवरोध खडा भइरहेकोबारे उहाँले खुलेर विचार राख्नुभयो । हरियो वन नेपालको धन नारामा सीमित भयो, गरिब जनता झन् गरिब हुँदै गए । एउटा भुइँफुट्टा वर्ग सधैं शासनमा हाबी भयो । विकास अवरुद्ध भयो भन्ने आफ्ना धारणा राख्दै पटकपटक हराभरा मुलुक उजाड बनेकामा चिन्ता व्यक्त गर्न उहाँ रोकिनुभएन । आज उहाँजस्तो देशप्रति गहिरिएर चिन्ता गर्ने एक विशिष्ट नेतालाई कम्तीमा साउन ६ गते बीपी स्मृति दिवस का माध्यमबाट स्मरण गरिन्छ । अझै पनि वृक्षरोपण ले भने गति प्राप्त गर्न सकेको छैन ।"
बेलायतमा जोन्सन,सन् २०१९ मा आजकै दिन (जुलाई २३) मा बोरिस जोन्सन कन्जरभेटिभ पार्टीबाट बेलायती प्रधानमन्त्रीका लागि चयन भएका थिए । त्यसको एक दिनपछि जोन्सन बेलायतको प्रधानमन्त्री बनेका थिए । सन् १९६४ जुन १९ मा जन्मिएका जोन्सन २०१९ जुलाई २४ देखि २०२२ सेप्टेम्बर ६ सम्म बेलायतका प्रधानमन्त्री थिए । २००१ मा सांसद बनेका जोन्सन २००८ मा लन्डनको मेयर निर्वाचित भए । २०१२ मा पुनः मेयरमा निर्वाचित भएका उनी २०१५ मा सांसद भएका थिए । २०१६ को ब्रेक्जिटसम्बन्धी जनमत संग्रहमा पार्टी नेता तथा प्रधानमन्त्री डेभिड क्यामरुनविरुद्ध उभिएपछि उनी पार्टीभित्र शक्तिशाली भए ।त्यसलगत्तै बनेको टेरेजा मे नेतृत्वको सरकारमा उनले विदेशमन्त्रीको जिम्मेवारी पाए । तर प्रधानमन्त्रीले युरोपेली संघसँग वार्ता गर्न असमर्थ भएको भन्दै जोन्सनले पदबाट राजीनामा दिए ।
बाघलाई बेहोस पार्ने फिरुलाल,"(बर्दिया)उनी सिकारी होइनन् । तर, निसाना भने गजब लगाउँछन् । क्षमता, लगाब र आत्मविश्वासले राम्रो निसानेबाज बनेका छन् । उनी हुन् वन्यजन्तुको उद्धार, उपचार र अध्ययन अनुसन्धानका लागि डार्टर् गर्ने (बेहोस बनाउने) व्यक्ति फिरुलाल थारू । उत्कृष्ट शिल्पी र कौशलले बाघ, हात्ती र गैंडा डार्ट (बेहोस) गर्न उनी दाङदेखि कञ्चनपुरसम्म पुगेका छन् । बाँकेमा चितवनको टोलीले नसकेको बाघ उनले डार्ट गरेर उद्धार गरेका छन् । पहाडी भेगमा निस्कने चितुवा उद्धार गर्न सल्यानदेखि बैतडीसम्म पुगेका छन् । बर्दियाको ठाकुरबाबा नगरपालिका७, मोहनपुरका फिरुलाल थारूको अहिलेसम्म एउटा पनि निसाना चुकेको छैन । ०६५ देखि राष्ट्रिय प्रकृति संरक्षण कोष (एनटीएनसी) बर्दियामा वन्यजन्तु प्राविधिकमा कार्यरत छन् । उनको प्रमुख सहयोगी हुन् बर्दियाकै मधुवन नगरपालिका१, सूर्यपटुवाका रामराज चौधरी । उनी पनि (एनटीएनसी) मा वन्यजन्तु प्राविधिकमा कार्यरत छन् । थारू डार्ट गर्छन् । उनलाई चौधरीले डार्टर् गर्न चाहिने वातावरण मिलाउँछन् । सूचना र जानकारी दिन्छन् । धैर्य र संयमीले सफलता हात पार्छन् । डार्टर् गरेको वन्यजन्तुलाई उद्धार गर्ने हो कि उपचार गर्ने हो । काम फत्ते गरेर फर्कन्छन् । फिरुलाल ०५८ देखि एनटीएनसीमा काम गर्न थाले । त्यत्तिखेर उनी भान्से थिए । ०६३ मा स्थायी भए । ०६५ मा वन्यजन्तु प्राविधिक बने । ०४६ मा बर्दियामा एनटीएनसी स्थापना भयो । ०६५ अघि भने धादिङका मानबहादुर लामा, मानसिंह लामाले बर्दियामा डार्ट गर्दै आएका थिए । लामाद्वय राजदरबारका सिकारीका छोराहरू थिए । उनीहरू मुख्य सुटर थिए । उनीहरूसँगै जंगल जान्थे, फिरुलालले भने, उनीहरू कसरी काम गर्छन्, हेर्थे । निक्कै रुचि लिन्थे । सिक्न खोज्थे । यत्तिकैमा ०६३ सालतिर एनटीएनसीका प्राविधिक लामाको चितवन सरुवा भयो । कार्यालयमा डार्ट गर्ने जनशक्ति भएन । एसएससी मात्र पढेका लामा द्वयसँग जंगल हिँड्दा हिँड्दै थोरै धेरै जानेको थिए । कार्यालयका सरहरूले पनि उत्साह थप्नुभयो । आँट आयो काम थाले ।०५६ देखि नै बाघ विशेषज्ञ डा चिरञ्जीवी पोखरेलसँग मिलेर वन्यजन्तु अनुगमन र बाघको क्यामेरा ट्र्यापिङको काम गरिरहेको थिए । ०६५ मा पहिलो पटक डार्ट गर्ने अवसर पाएर अहिलेसम्म निरन्तर गरिरहेको उनले बताए । ०६५ मा निकुञ्जमा रहेको हात्तीसारमा जंगली हात्ती आएर घरपालुवा हात्तीलाई जिस्क्यिाउने, दुःख दिने गरेको थियो । त्यसपछि जीवनमा पहिलो पटक पहिलो निसानामा हात्तीलाई डार्ट गरे । अहिलेसम्म बाँके, बर्दिया र शुक्लाफाँटा निकुञ्जमा १८ वटा बाघ र बाँके तथा बर्दियामा १७ वटा हात्ती डार्ट गरेका छन् । बुटवलदेखि महेन्द्रनगरसम्म कमन लियोपर्ड २७ वटा डार्ट गरेका छन् । अन्नबाली खाने, मान्छेलाई आक्रमण गर्ने हात्तीलाई चाहिँ डार्ट गरिन्छ । ताप्लेजुङको कञ्चनजंघा पुगेर क्यामेरा ट्र्यापबाट हिउँचितुवाको मुभमेन्ट पत्ता लगाएर फुट ट्र्याप राख्छन् । फुट ट्र्यापमा परेपछि हिउँचितुवा हिँड्डुल गर्न सक्दैन । त्यही बेला उनी डार्ट गर्छन् । त्यसपछि रेडियो कलर जडान गर्छन् । २०१५ देखि २०१७ सम्म कञ्चनजंघामा ३ वटा र २०१९ मा डोल्पामा दुईवटा हिउँचितुवामा रेडियो कलर जडान गर्ने टोलीमा उनी सक्रिय थिए । डार्ट गरिएका बाघ र चितुवा के गर्ने ? भन्ने निर्णय राष्ट्रिय निकुञ्ज तथा वन्यजन्तु विभागले गर्छ । बुढो, समस्याग्रस्त भए त्यसलाई उद्धार केन्द्र वा चिडियाखानामा लगिन्छ । युवा अवस्थाको भएर घाइते भएकालाई उपचार गरेर प्राकृतिक बासस्थानमा हुर्कन सक्ने भए त्यही लगेर छाडिन्छ । सिकार गर्न नसक्ने, बुढो, बिरामी, भर्खर आमा छाडेको र घाइते बाघ चितुवा बस्तीतिर छिरेर हानिनोक्सानी पुर्याउन थालेपछि त्यसलाई नियन्त्रणमा लिन डार्ट गरिन्छ । कहिलेकाहीँ स्थानीयले थापेको धरापमा परेर घाइते भएकालाई पनि डार्ट गरिन्छ । धेरैजसो चितुवालाई वनमै छोडिन्छ । डार्ट गरेर नियन्त्रणमा लिएका बाघ जावलाखेल चिडियाखानामा दुई वटा, बाँकेमा दुई, बर्दियाकै रम्भापुरमा ३ र ठाकुरद्वारा हेडक्वाटरको उद्धार केन्द्रमा ३ वटा छन् । एकदुईवटा मरेका छन् । ४५ वटा जंगलमा छाडिएको छ । उनी क्यामेरा ट्र्यापिङ, रेडियो कलर जडान गरिएका वन्यजन्तुको अनुगमन र विभिन्न स्तनधारीलागतय वन्यजन्तुको पनि प्रशस्त उद्धार गरेका छन् ।फिरुलालले खासै तालिम लिएका छैनन् । उनी अनुभव र लगनशीलताले नै डार्ट गर्न जानेका छन् । नजानेको कुरा आफूभन्दा ठूलासँग सिक्दै जान्दै अघि बढेका छन् । डार्ट गर्ने सबै सामग्री झन्डै १२१५ किलो हुन्छ । गन, औषधि, मुख ढाक्ने कपडा, चटाई र स्ट्रेचरलगायत हुन्छन् । केज छुट्टै लैजानुपर्छ । त्यो सबै बोकेर पुग्छन् । डार्ट गर्न निडिलसहितको सिरिन्ज प्रहार गरिन्छ । सिरिन्ज को पछाडि रातो पुच्छरजस्तो फेडर हुन्छ । सुई लाग्यो कि लागेन भनेर सजिलै पहिचान गर्न सहयोग गर्छ । बाघ र चितुवाका लागि ३ एमएलको सिरिन्ज र हात्ती, गैंडाका लागि ७८ एमएलको सिरिन्ज प्रयोग गरिन्छ । औषधिको डोज पनि जनावरअनुसार घटबढ हुन्छ । क्याटामिन र मिडितो मेडिन औषधिको कम्बिनेसन मिलाएर निडिलसहितको सिरिन्जमा राखेर बन्दुकमार्फत फायर गरिन्छ । बाघ, चितुवाको उचाइ र तौल अनुमान गरेर औषधिको डोज बनाउँछौं । कम तौल भएकालाई कम र बढी तौल भएकालाई बढी डोज दिनुपर्छ । डार्ट गरेको १० मिनेटमा बेहोस हुन्छ । औषधिको प्रभाव तीन घण्टासम्म हुन्छ । तर, सामान्य अवस्थामा एक घण्टामै त्यसको उपचार गर्नुपर्ने हो कि केजमा राखेर नियन्त्रणमा लिनुपर्ने हो त्यो सबै गर्छौं । त्यसपछि पुनः एन्टी डार्ट औषधि दिएर ब्युँझाउँछौं । लामो समयसम्म बेहोस गराउन श्वासप्रश्वासको समस्या भएर मर्न पनि सक्छ । त्यही भएर सक्दो छिटो गरेर ब्युँझाउँछौं, उनले भने । बाघ डार्ट गर्न जाँदा ५ वटा हात्ती, ३ जना प्राविधिक, एक जना भेटनरी डाक्टर, निकुञ्जको क्षेत्र भए ४५ जना आर्मी र निकुञ्जका ४५ जना कर्मचारी हुन्छन् । डार्ट गर्ने ठाउँ पनि बडो होसियारी साथ छान्नुपर्छ । अगाडि वा पछाडिको खुट्टाका पाखुरा र पुठातिर हानेर डार्ट गरिन्छ । बढी मासु भएको भाग छानिन्छ । टाउको पेटतिर हानेर डार्ट गर्नु हुँदैन । अहिलेसम्म डार्ट गर्न हानेका सबै फायर सफल भएको छ । हामी हरेक दृष्टिकोणबाट निश्चित भएपछि मात्रै डार्ट गर्छौं । महँगो औषधि, विदेशबाट आयात गर्नुपर्ने हुँदा अभाव हुन्छ त्यही भएर ढुक्क भएपछि मात्र डार्ट गर्छौं । फिरुलालका मुख्य सहयोगी हुन् रामराज चौधरी । वन्यजन्तुको आवागमन, बाहिरी वातावरण र प्राविधिक सूचना दिन्छन् । डार्ट गर्नुअघिका पूर्वतयारी चौधरी गर्छन् । यता डार्ट भइसकेपछिका काम रामराजले गर्छन् । वन्यजन्तुको हेरचाह गर्ने, मुख ढाक्ने र उपचार गर्ने काम उनी गर्छन् । प्राथमिक उपचारको सामग्री र स्ट्रेचर लिएर पुग्छन् । डार्टर् गरिएको वन्यजन्तुको नाचजाच लिने र अवस्थाको लेखपढ पनि गर्छन् । ०६४६५ तिर खाता कोरिडोरमा गाउँकै दाजुहरूले क्यामेरा ट्र्यापिङको काम गर्दा उनी खुब चाख दिएर हेर्थे । जीपीएस र क्यामेरा ट्र्याप चलाउन राख्न सिके । उनीहरूलाई सहयोग गरे । बेसिक नेचर गाइड तालिम पनि लिए । त्यसपछि संरक्षणप्रति अझ लगाब बढ्यो । संरक्षणमा काम गर्ने इच्छा भित्रबाट जाग्यो । अहिले उनी एनटीएनसीका वन्यजन्तु प्राविधिक छन् । सुरुमा उनी चितवनमा एनटीएनसीले गराएको दुई वर्षको जुनियर वाइल्ड लाइफ टेक्निसियन तालिम गरेर यता आएपछि बर्दियामा काम थालेका हुन् । ०६६ देखि ०६७ सम्म तालिम गरे । ०६८ देखि एनटीएनसीमा वन्यजन्तु प्राविधिकमा काम गर्न थालेका हुन् । उनीहरू दुवै जना बर्दिया निकुञ्जमा पढ्न र अनुसन्धान गर्न आउनेका गुरु बनेका छन् । वन विज्ञान, वातावरण र वन्यजन्तु अध्ययन गर्न आउनेका लागि उनीहरू राम्रा उपयोगी पुस्तक हुन् । स्नातक, स्नातकोत्तरदेखि विद्यावारिधि गरिरहेका अनुसन्धानकर्ता यहाँ आउँछन् । उनीहरूका आआफ्नै शीर्षक हुन्छन् । त्यसैअनुसार आफूहरूले सहयोग गर्ने गरेको उनीहरू बताउँछन् ।"
अधिकारीले ल्याए दुई पुस्तक,"काठमाडौं (कास) कवि, कथाकार, निबन्धकार तथा विश्लेषक हरि अधिकारीले फरकफरक विधाका दुई पुस्तक बजारमा ल्याएका छन् । अधिकारीले ५० वर्षभन्दा लामो कवितालेखन यात्रामा रचना गरेका कवितालाई एउटै संग्रहमा समावेश गरी यसै वर्ष प्रकाशनमा आएको कवितासँग पाँच दशक र राष्ट्रिय जीवनका विभिन्न क्षेत्रमा ख्याति प्राप्त २० व्यक्तिसँग गरिएको अन्तर्वार्ताका आधारमा तयार पारिएको संवादमा समयविम्ब सार्वजनिक गरेका हुन् । संवादमा समयविम्ब पुस्तकमा २० जना विशिष्ट व्यक्तिहरूको अनुभव, अनुभूति, अवलोकन र अन्तर्दृष्टि समेटिएका छन् । किताबले समग्रमा समसामयिक नेपालको राजनीति, अर्थतन्त्र, संस्कृति, सामाजिक मनोविज्ञान, समाजको नैतिक मूल्यमा आएको विचलन र व्याप्त भ्रष्टाचार, विकृति, विसंगतिका साथै नेपाली युवाहरूको विदेश पलायनजस्ता समसामयिक समस्यामाथि विमर्श गरेको छ । राजधानीमा आयोजित एक कार्यक्रममा पुस्तक सार्वजनिक गर्दै वरिष्ठ चिकित्सक गौरीशंकरलाल दासले हरि अधिकारीद्वारा संकलित र संयोजित संवादमा समयविम्बले समसामयिक नेपालको समग्र चित्र खिचेको बताए । यो ग्रन्थ समसामयिक नेपालको इतिहास अध्ययन गर्नेहरूका निमित्त उत्कृष्ट सन्दर्भग्रन्थ हो, उनले भने ।"
दैनिक व्यापार घाटा ४ अर्ब,"(काठमाडौं)गत आर्थिक वर्षमा आयात घटे पनि मुलुकको दैनिक व्यापार घाटा करिब ४ अर्ब रुपैयाँ पुगेको छ । आयात नभई नहुने वस्तु र स्वदेशमै पर्याप्त सम्भावना भएको वस्तुमा समेत परनिर्भर हुँदा दैनिक व्यापार घाटा ३ अर्ब ९५ करोड रुपैयाँ पुगेको हो । भन्सार विभागको तथ्यांकअनुसार गत आर्थिक वर्षमा व्यापार घाटा १४ खर्ब ४० अर्ब ६० करोड रुपैयाँ छ । यो आर्थिक वर्ष २०७९८० को तुलनामा ०९६ प्रतिशतले कम हो । अघिल्लो वर्ष मुलुकको व्यापार घाटा १४ खर्ब ५४ अर्ब ५९ करोड पुगेको थियो । व्यापार घाटा सामान्य घटे पनि दैनिक ४ अर्ब घाटा हुनु स्वाभाविक मान्न नसकिने जानकारहरू बताउँछन् । घाटा कम गर्न र अर्थतन्त्रमा सुधार ल्याउन पुँजीगत खर्चमा जोड दिनुपर्ने उनीहरूको भनाइ छ । पुँजीगत खर्च हुन नसक्दा अर्थतन्त्र चलायमान हुन सकेन । उद्योग राम्रोसँग चलेनन् । सर्वसाधारणसँग पैसा नहुँदा खपत घट्यो । त्यही कारण पनि आयात निर्यात घटेको छ । अर्थतन्त्र चलायमान बनाउँन पुँजीगत खर्च बढाउनैपर्छ, पूर्ववाणिज्य सहसचिव रवि सैंजूले भने, यहीँ उत्पादन बढाएर आयात घटाउन सके राम्रो हुन्थ्यो । तर विडम्बना स्वदेशमै उत्पादन हुनसक्ने कृषि वस्तुमा समेत परनिर्भर हुनु परेको छ ।विभागको तथ्यांकअनुसार गत आर्थिक वर्षमा १५ खर्ब ९२ अर्ब ९८ करोड ५५ लाखको वस्तु आयात भएको छ । यो अघिल्लो आर्थिक वर्षको तुलनामा ११६ प्रतिशतले कम हो । अघिल्लो वर्ष १६ खर्ब ११ अर्ब ७३ करोडको आयात भएको थियो । तथ्यांकअनुसार कृषिप्रधान मुलुक भनिए पनि बर्सेनि अर्बौंको धान, चामल, मकै आयात भएको छ । तरकारी र फलफूल पनि उल्लेख्य रूपमा आयात भएको छ । यी वस्तु आयातले पनि व्यापार घाटा बढाउन मद्दत गरेको छ । गत आर्थिक वर्षमा १२ अर्ब ५ करोडको धान आयात भएको छ । ९ अर्ब २८ करोडको चामल, २३ अर्ब ४४ करोड रुपैयाँको फलफूल, २८ अर्बभन्दा बढीको तरकारी आयात भएको विभागको तथ्यांक छ । यीबाहेक १४ अर्ब ६ करोडको मकै, १३ अर्ब ४१ करोडको सोयाबिन (कच्चा पदार्थ) आयात भएको छ । यी वस्तुहरूको उत्पादन स्वदेशमै बढाउन सकिन्छ । तर सरकारले त्यता ध्यान दिएको छैन । अनुदान दिएर उत्पादन बढाउन सकिन्छ, लागत घटाउन सकिन्छ, सैंजूले भने, मल बीउ, सिँचाइ समयमै उपलब्ध गराउन सके उत्पादन बढाउन सकिन्छ, तर त्यता ध्यान दिएनौं । स्वदेशीभन्दा भारतीय कृषि उपज सस्तो भएपछि आयात बढ्यो । अधिकांश कृषिजन्य वस्तु भारतबाट आयात भएको छ । कृषि उपजमा भारतले धेरै थरी अनुदान दिएको छ, जसले उत्पादन सस्तो पर्छ । व्यापारीहरू यहाँ उत्पादनमा भन्दा आयातमा जोड दिन्छन्, किसान पनि आफूलाई पुग्ने मात्रै उत्पादन गर्छन्, उनले भने । यीबाहेक आयात नभई नहुने पेट्रोलियम पदार्थको आयातमा २ खर्ब ८८ अर्ब ४७ करोड रुपैयाँ बिदेसिएको छ । सबैभन्दा धेरै १ खर्ब ४३ अर्ब ९७ करोडको डिजेल आयात भएको छ ।गत आर्थिक वर्षमा ६८ अर्ब १० करोडको पेट्रोल, ५५ अर्ब ६१ करोडको एलपी ग्यास आयात भएको छ । एक वर्षमा ७३ अर्ब ६० करोडको स्टिल तथा आइरन आयात भएको छ । आयातित स्टिल तथा आइरन भ्यालु एड गरेर निर्यात पनि गरिन्छ । त्यस्तै, २८ अर्ब ६६ करोडको स्मार्टफोन, २७ अर्ब ४६ करोडको औषधिजन्य खोप आयात भएको छ । बिलासिताको वस्तु मानिने सुन आयातमा २३ अर्ब ६५ करोड बिदेसिएको छ । एक बर्षमा २२ अर्ब ८९ करोडको कोइला र १९ अर्ब ६७ करोडको इलेक्ट्रिक कार, जिप, भ्यान (५१ देखी एक सय किलोवाट) आयात भएको छ । गत आर्थिक वर्षमा निर्यात पनि ३३ प्रतिशतले घटेको छ । विभागको तथ्यांकअनुसार आर्थिक वर्ष २०७९८० मा १ खर्ब ५७ अर्ब १४ करोडको निर्यात भएको थियो । २०८०८१ मा निर्यात घटेर १ खर्ब ५२ अर्ब ३८ करोडमा खुम्चिएको छ । गुणस्तरीय उत्पादन बढाउन नसक्दा र स्वदेशी वस्तु महँगो भई विदेशी वस्तुसँग प्रतिस्पर्धा गर्न नसक्दा आयातको तुलनामा निर्यात बढ्न सकेको छैन । विगतको व्यापार नीतिनियम हेर्दा नेपाली निर्यातको व्यापार भारित भन्सार महसुल दर क्रमशः घटेको उद्योग वाणिज्य तथा आपूर्ति मन्त्रालयले जनाएको छ । पछिल्लो समय वैदेशिक बजार पहुँचमा सुधार भएको छ । द्विपक्षीय तथा बहुपक्षीय व्यापार सम्झौता र अतिकम विकसित राष्ट्रका रूपमा प्राप्त सुविधा छन । तर नेपालबाट निर्यात क्षमता भने सन्तोषजनक छैन । पर्याप्त मात्रामा गुणस्तरीय उत्पादन नहुँदा विदेशी उत्पादनसँग प्रतिस्पर्धा गर्न सकेका छैनौ, अर्थविद् केशव आचार्यले भने, निर्यात बढाउन गुणस्तरीय उत्पादनको विकल्प छैन । पछिल्लो समय आन्तरिक मागमा धेरै संकुचन भएको छ, यही बेला उत्पादन बढाउन सके धेरै फाइदा हुन्थ्यो । निर्यात व्यापारमा सबैभन्दा अगाडि अलैंची छ । एक वर्षमा ७ अर्ब ९३ करोड रुपैयाँको अलैंची निर्यात भएको छ । दोस्रोमा क्रमशः ६ अर्ब ८६ करोडको स्टिल तथा आइरन, ६ अर्ब ३८ करोडको कार्पेट, ६ अर्ब १८ करोडको जुस, ५ अर्ब ६२ करोडको पाम तेल, ३ अर्ब ८३ करोडको चिया लगायत वस्तु निर्यात भएको छ । पछिल्लो समय निर्यात बढाउनकै लागि सरकारले नेपाल व्यापार एकीकृत रणनीति (एनटीआईएस) तेस्रो पटक परिमार्जन गरेको छ । व्यापार रणनीति पटकपटक परिमार्जन भए पनि निर्यातमा सुधार छैन । नेपालले १ सय ७० मुलुकसँग व्यापार गर्दै आएको छ । सबैभन्दा धेरै व्यापार भारतसँग हुन्छ ।"
उद्योगमा बिजुली जोड्नेबारे प्राधिकरणको बैठक निष्कर्षविहीन,"(काठमाडौं) डेडिकेटेड र ट्रंकलाइन बक्यौता विवादमा उद्योगमा काटिएको बिजुली जोड्नेबारे सोमबार बसेको नेपाल विद्युत् प्राधिकरण सञ्चालक समितिको वैठक निष्कर्षविहीन टुंगिएको छ । प्रधानमन्त्री केपी शर्मा ओलीको निर्देशनअनुसार प्राधिकरणको बैठक बसे पनि सञ्चालकहरूबीच सहमति जुट्न नसकेको हो । सञ्चालक समितिले ऊर्जामन्त्री, प्राधिकरणका कार्यकारी निर्देशक र समूहमा पटकपटक छलफल गरेको थियो । विद्युत् काटिएका ६ उद्योगमा पुनः जोड्नेसम्बन्धमा मात्र छलफल केन्द्रित थियो, तर निष्कर्षमा पुग्न सकिएन, स्रोतले भन्यो, छलफलका आधारमा उद्योगमा बिजुली जोड्नेसम्बन्धी माइन्युट तयार भएको छ, हस्ताक्षर गर्न मात्रै बाँकी छ । उक्त निर्णयमा प्राधिकरणका दुई सञ्चालक असहमत छन् । मंगलबार बहुमतका आधारमा निर्णय गरेर बिजुली जोडिने दाबी प्राधिकरण स्रोतको छ ।मन्त्रिपरिषद्को निर्णय कार्यान्वयन गर्ने सन्दर्भमा बिजुली काटिएकाले बक्यौता असुल नगरी फेरि लाइन जोड्न नहुने भन्दै ती सञ्चालकद्वयले असहमति जनाएका हुन् । सरकारको निर्देशनअनुरूप बक्यौता उठाउन लाइन काटिएको हो, त्यसैले मन्त्रिपरिषद्को निर्णय काट्न मन्त्रिपरिषद्बाटै पत्र आउनुपर्थ्यो, त्यो अवस्था छैन, ती सञ्चालकको भनाइ उद्धृत गर्दै स्रोतले भन्यो ।गत शुक्रबार प्रधानमन्त्री ओलीले तत्काल बिजुली जोड्न प्राधिकरणलाई निर्देशन दिएका थिए । तर, प्राधिकरणले सञ्चालक समितिबाट निर्णय गराउनुपर्ने र त्यसका लागि लिखित आउनुपर्ने बताएका थिए । आइतबार विद्युत् नियमन आयोगले विद्युत् उपभोक्ता हित संरक्षणसम्बन्धी निर्देशिका, ०८० को दफा १३ को उपदफा १ र १० का आधारमा बिजुली जोड्न भन्दै प्राधिकरणलाई पत्र काटेको थियो । उपदफा १ बमोजिम गुनासो समाधान सम्पन्न हुनुभन्दा अघि वितरण अनुमतिपत्र प्राप्त व्यक्ति वा विद्युत् वितरण गर्ने सामुदायिक संस्थाले सम्बन्धित उपभोक्ताको विद्युत् आपूर्ति विच्छेद गर्न पाउने छैन, निर्देशिकाको दफा १३ को उपदफा १० मा उल्लेख छ । निर्देशिकाको दफा १३ मा गुनासो समाधानको प्रक्रियाबारे व्यवस्था गरिए पनि अन्य उपदफालाई बेवास्ता गरिएको प्राधिकरण स्रोतले जनाएको छ । प्राधिकरणले ०७२ माघदेखि ०७५ वैशाखसम्मको साढे ६ अर्ब बक्यौता उठाउन गत असार २५ यता ६ वटा उद्योगको विजुली काटेको छ । प्राधिकरणले जगदम्बा स्टिल, रिलायन्स स्पिनिङ, हुलास स्टिल, जगदम्बा सिन्थेटिक, अर्घाखाँची सिमेन्ट र घोराही सिमेन्टको बिजुली काटेको हो ।यसैबीच, सोमबार बसेको प्रतिनिधिसभाको बैठकमा माओवादीका सांसद लेखनाथ दाहालले प्रधानमन्त्री ओलीले विचौलियाको भाषामा दबाब र प्रभावमा विद्युत् लाइन जोड्ने र त्यसपछि महसुल मिनाहा गर्ने घोषणा गरेको आरोप लगाएका छन् । ६१ वटा उद्योगले २२ अर्ब २६ करोड विद्युत् महसुल तिर्नुपर्नेछ । पहिलो अवधि र पछिल्लो अवधिको १४ अर्ब बक्यौताबारे अदालतमा मुद्दा विचाराधीन छ । बाँकी ८ अर्ब २६ करोड रुपैयाँ उठाउन जिल्ला र उच्च अदालतले आदेश दिइसकेका छन्, उनले भने, संसद्को सार्वजनिक लेखा समितिले आदेश दिइसकेको छ । महालेखाको प्रतिवेदन लाल आयोगको प्रतिवेदनको आधारमा तत्कालीन मन्त्रिपरिषद्ले ८ अर्ब २६ करोड उठाउने निर्णय गरिसकेको छ ।सोही आधारमा प्राधिकरणले पटकपटक पत्र दिँदा पनि महसुल तिर्ने अस्वीकार गरिसकेपछि लाइन काटिएको दाहालले बताए । हिजो रोस्ट्रमबाट प्रधानमन्त्रीले सफेद झूट बोल्नुभयो, सत्यलाई भ्रमले छोप्ने दुष्प्रयत्न गर्नुभयो, उनले भने, यी सबै प्रमाणहरूलाई अवज्ञा गर्नुभयो र बिचौलियाको भाषामा दबाब र प्रभावमा विद्युत् लाइन जोड्ने र त्यसपछि महसुल मिनाहा गर्ने घोषणा गर्नुभयो ।दाहाललाई जवाफ दिने क्रममा प्रधानमन्त्री ओलीले तथ्यप्रमाणका आधारमा असुल गर्नुपर्ने बताए । सरकारले पाउनुपर्ने रकम लिनैपर्छ, असुल गर्नैपर्छ । तथ्यप्रमाणका आधारमा जुन विद्युत् उनीहरूले उपयोग गरेका छन्, त्यसको महसुल तिर्नैपर्छ, उनले भने, जुन विद्युत् उनीहरूले प्रयोग गरेका छैनन् त्यो महसुल उनीहरूले तिर्न पर्दैन ।सांसद दाहालले विद्युत् प्राधिकरणले कानुनसम्मत रूपमा बक्यौता नतिर्ने उद्योगहरूको विद्युत् काटेको भन्दै प्रधानमन्त्रीको आदेशमा बक्यौता नतिरिकन विद्युत् जोड्न नहुने उनको भनाइ थियो । अरू उद्योगले समयमै विद्युत् महसुल तिर्छन् । यदि ६१ वटा उद्योगका विद्युत् महसुल उहाँहरूले मिनाहा गर्ने हो भने अरु उद्योगको पनि महसुल फिर्ता गर्नुपर्छ भन्ने मान्यता मेरो हो, उनले भने ।"
उत्तरगंगा आयोजना निर्माणबारे संसद्मा प्रश्न,"काठमाडौं (कास) सत्तारूढ एमालेका सांसद देवीप्रकाश भट्टचनले ८२८ मेगावाटको उत्तरगंगा जलविद्युत् आयोजनाको काम कहिले सुरु हुन्छ भन्दै प्रधानमन्त्री केपी शर्मा ओलीलाई प्रश्न गरेका छन् । प्रतिनिधिसभाको सोमबारको बैठकमा भट्टचनले बागलुङस्थित उत्तरगंगा जलाशययुक्त जलविद्युत् आयोजनाबाट १ हजार ७२६ मेगावाट उत्पादन हुने र हिउँदमा १ सय प्रतिशत उत्पादन दिने योजना कहिले सुरु हुन्छ ? भनी प्रधानमन्त्रीसँग जवाफ माग गरे ।जवाफमा प्रधानमन्त्रीले नेपाल विद्युत् प्राधिकरणको एनइए इन्जिनियरिङ कम्पनी ले सम्भाव्यता अध्ययन प्रतिवेदनको समीक्षा गरिरहेको बताए । अन्तिम प्रतिवेदन आएपछि निर्माण र लगानीको मोडालिटी निर्क्योल गरी ४ वर्षभित्र सम्पन्न गर्ने लक्ष्य रहेको प्रधानमन्त्रीको भनाइ थियो । आयोजना विकास गर्न २०७४ सालमा उत्तरगंगा पावर कम्पनी लिमिटेडको स्थापना गरी काम अघि बढाइएको छ, प्रधानमन्त्रीले भने, जग्गा अधिग्रहणको काम अघि बढाइसकेको छ ।"
लुम्बिनीमा आचार्य मुख्यमन्त्री,"घनश्याम गौतम (बुटवल), सुवास विडारी (मकवानपुर), कृष्णप्रसाद गौतम (सुर्खेत)"
वाग्मतीमा दाबी आज,"वाग्मतीमा बहुमत सांसदको हस्ताक्षरसहित कांग्रेस संसदीय दलका नेता बहादुरसिंह लामाले सोमबार बिहान १० बजे प्रदेशको मुख्यमन्त्रीमा दाबी पेस गर्ने तयारी थियो । तर भागबन्डा र एमालेभित्रको विवादका कारण मुख्यमन्त्रीमा दाबी पेस हुन सकेन । प्रदेशमा रहेका १३ मन्त्रालयमध्ये कांग्रेसले मुख्यमन्त्रीसहित ८ र एमालेले ६ वटामा दाबी गर्दा समस्या उत्पन्न भएको छ । प्रदेश प्रमुख यादव शर्माले नयाँ सरकार गठनका लागि दाबी पेस गर्न मंगलबार साँझ ५ बजेसम्म समय दिएका छन् । अघिल्लो सरकारमा एमालेले सम्हाल्दै आएका ५ मन्त्रालय एमालेले नै लिने र माओवादी केन्द्रसहित अन्य दलले लिएका मन्त्रालय आफूहरूले लिने कांग्रेसको प्रस्ताव छ । यसरी मन्त्रालयको भार सन्तुलन नहुने भएकाले थप मन्त्रालय दिनुपर्ने एमालेको अडान छ । एमाले संसदीय दल नेता जगन्नाथ थपलिया पार्टीको आन्तरिक छलफलका लागि भन्दै काठमाडौं गएपछि सोमबार निष्कर्ष निस्कन सकेन । कांग्रेस केन्द्रीय सदस्य एवम् सांसद कुन्दनराज काफ्लेले दुई दलबीच सहमति जुटाएर मंगलबार बिहान १० बजे मुख्यमन्त्रीको दाबी पेस गर्ने तयारी भएको बताए । मन्त्रालयको भागबन्डाको विषयमा खासै समस्या छैन, उनले भने । आइतबार मुख्यमन्त्री शालिकराम जम्कट्टेलले पदबाट राजीनामा दिएसँगै नयाँ सरकार गठनको प्रक्रिया अगाडि बढेको हो । केन्द्रीय समीकरणअनुसार वाग्मतीमा पहिलो पटक कांग्रेस नेतृत्वमा सरकार बन्न लागेको छ । ११० सदस्यीय प्रदेशसभामा कांग्रेसका ३७ र एमालेका २७ गरी ६४ सांसद छन्, जुन सरकार गठनका लागि पर्याप्त हो ।"
रहेनन् सांग्रिलाका संस्थापक,"काठमाडौं (कास) पर्यटन क्षेत्रका अग्रणी व्यवसायी श्यामबहादुर पाण्डेको सोमबार निधन भएको छ । देशकै पहिलो घरेलु चेन होटल सांग्रिलाका संस्थापक पाण्डेको ८७ वर्षको उमेरमा निधन भएको हो । लामो समयदेखि बिर्सने रोग (डिमेन्सिया) बाट पीडित उनको उपचारका क्रममा धापासीस्थित ग्रान्डी इन्टरनेसनल हस्पिटलमा सोमबार बिहान निधन भएको छोरा प्रवीणबहादुर पाण्डेले बताए । उनको सोमबार नै पशुपति आर्यघाटमा अन्त्येष्टि गरिएको छ । १९९३ असोज २७ मा जन्मेका पाण्डेले २०३६ सालमा लाजिम्पाटमा स्थापना गरेको सांग्रिला होटल नेपालका प्रमुख पाँचतारे होटलहरूमध्येमा पर्छ । उनले होटल सांग्रिलालाई काठमाडौं हुँदै पोखरा र भरतपुरसम्म विस्तार गरेका हुन् । लाजिम्पाटस्थित होटल सांग्रिलामा झन्डै ४० वर्ष काम गरेका काभ्रेका जित लामाका अनुसार, पाण्डेले बेलायती लेखक जेम्स हिल्टनको चर्चित उपन्यास लस्ट होराइजन उपन्यासबाट प्रभावित भई सांग्रिला होटल स्थापना गरेका थिए । उपन्यासकारले लस्ट होराइजन मा सांग्रिला नामको काल्पनिक स्थान कल्पना गरेका छन् । सांग्रिला होटल स्थापना हुनुअघि लाजिम्पाट क्षेत्रमा होटल एम्बेस्डर, शंकर होटल, मल्ल होटल स्थापना भइसकेका थिए । यीबाहेक काठमाडौंको ताहाचलमा सोल्टी, दरबारमार्गमा अन्नपूर्ण र याक एन्ड यती होटल पनि सञ्चालनमा थिए । नेपालको पर्यटन क्षेत्रमा श्याम पाण्डे दूरदर्शी व्यवसायी हुनुहुन्थ्यो, होटल संघ नेपालकी निवर्तमान अध्यक्ष सृजना राणाले कान्तिपुरसँग भनिन्, त्यसबेला नेपाल अहिले जस्तो सस्तो गन्तव्य नभई क्वालिटी डेस्टिनेसनका रूपमा पर्यटकमाझ उदाउँदो मुलुक थियो । त्यही भीडमा उहाँले नवीनतम् सोचका साथ सांग्रिला स्थापना गर्नुभयो । पारिवारिक सैनिक पृष्ठभूमिबाट भए पनि ३० को दशकदेखि सरकारी सेवामा अधिकृत तहमा कार्यरत पाण्डे ७० को दशकपछि जागिर छोडी सांग्रिला स्थापना गरेका थिए । जुन विशेषगरी फ्रेन्च, इटालियन पर्यटकमाझ लोकप्रिय मानिन्छ । सुरुमा ४० कोठाबाट थालिएको सांग्रिला कोरोना महामारीअघि एक सय कोठामा विस्तार भइसकेको थियो । पाण्डे सन् १९९१ देखि ९३ सम्म होटल संघ (हान) को अध्यक्ष थिए । त्यस्तै उनले प्यासिफिक एसिया ट्राभल एसोसिएसन (पाटा), नेपाल पर्यटन बोर्डलगायतका थुप्रै संस्थामा योगदान गरेका थिए । पाण्डेका दुई छोरा प्रसिद्ध तथा प्रवीण र छोरी मिलु छन् ।"
नेपाली पौडीवाजले तरंगित त्यो ओलम्पिक,"(काठमाडौं)ओलम्पिकमा नेपाली पौडी खेलाडीले सहभागिता जनाउन थालेको पनि २८ वर्ष भइसक्यो । नेपाली पौडीवाजले पहिलो पटक सन् १९९६ को एटलान्टा ओलम्पिक खेलेका थिए । यो त्यही ओलम्पिक हो, जहाँ तत्कालीन युवराज दीपेन्द्र पनि खेलाडीको हौसला बढाउन अमेरिका पुगेका थिए ।२६ औं ग्रीष्मकालीन ओलम्पिक एटलान्टामा ६ खेलाडीको सहभागिता रहँदा पौडीमा सीताराम शाही र निस्मा गुरुङले प्रतिस्पर्धा गरेका थिए । जतिबेला निस्मा नेपाली टोलीकी कान्छी खेलाडी थिइन् । उनको उमेर १६ वर्ष मात्र थियो । पौडीबाट कम उमेरमै ओलम्पिक खेल्नेक्रममा रुना प्रधानले १५ वर्षमै सिड्नी र श्रेया धितालले १७ वर्षमै लन्डन ओलम्पिक खेलेको इतिहास छ । यो नेपालका लागि मात्र भयो ।गौरिका सिंह त ओलम्पिककै सबैभन्दा कान्छी खेलाडी भइदिइन् । सन् २०१६ को रियो ओलम्पिक खेल्दा गौरिकाको उमेर १३ वर्ष २५५ दिन मात्र थियो । २०७ राष्ट्रका ११ हजार २ सय ३८ खेलाडीले रियोमा भाग लिँदा गौरिका सबैभन्दा कम उमेरकी खेलाडी थिइन् । ओलम्पिक सुरु हुनुअघिदेखि नै गौरिका चर्चाको शिखरमा रहिन् । जसले गर्दा नेपालको ओलम्पिक सहभागितामै तरंग ल्याइदिएको थियो । ग्रीष्मकालीन ओलम्पिक भए पनि आयोजक देश ब्राजिलमा विन्टर सिजन (जाडो मौसम) चलिरहेको थियो ।लन्डनमा हुर्केबढेकी गौरिकाले रियो जानुअघि १२ औं दक्षिण एसियाली खेलकुदमा एक रजत र ३ कांस्य पदक जितेर हलचल मच्चाएकी थिइन् । सागको पौडी इतिहासमा नेपालका लागि व्यक्तिगत इभेन्टमा त्यो पहिलो ऐतिहासिक पदक थियो । १३ औं सागमा त गौरिकाले ४ स्वर्ण नै जितिन् ।नयना शाक्य, करिस्मा कार्की, शिरीष गुरुङलगायतका पौडीवाज घरेलु पौडीमा जगजगी मच्चाएर ओलम्पिक पुगेको खेलाडीमा पर्छन् । तर, ओलम्पिक पौडीमा नेपालको प्रदर्शन भने व्यक्तिगत उत्कृष्ट र राष्ट्र्रिय कीर्तिमानमै समेटिँदै आएको छ । कुनै पनि खेलाडी हिट चरणभन्दा अगाडि बढ्न सकेका छैनन् । यसअघि पौडीबाट ओलम्पिकमा गौरिका र प्रसिद्धजंग शाहले मात्र लगातार दुई ओलम्पिक खेलेको इतिहास छ ।यो त भयो इतिहासका कुरा । अब तीन दिनपछि हुने पेरिस ओलम्पिकमा नेपालका दुई पौडीवाजले भाग लिनेछन् । त्यसमा एलेक्जेन्डर शाह र डुवाना लामा छन् । एलेक्जेन्डर पनि लगातार दुई ओलम्पिक खेल्ने पौडीवाजमा नाम लेखाउँदै छन् । उनले तीन वर्षअघि टोकियो ओलम्पिक खेलेका थिए ।उनीहरू दुवै युनिभर्सालिटी कोटा बाट ओलम्पिक छनोट भएका हुन् । एलेक्जेन्डर (एलेक्स) अमेरिका र डुवाना थाइल्यान्डमा रहेकाले उतै रही आफ्नो तयारी पूरा गरेका थिए । उनीहरू उतैबाट पेरिस पुगेका छन् । पेरिसमा एलेक्सले पुरुष १०० मिटर फ्रिस्टाइल र डुवानाले महिला २०० मिटर फ्रिस्टाइलमा प्रतिस्पर्धा गर्नेछन् । दुवैको लक्ष्य आफ्नो प्रदर्शन सुधार्दै राष्ट्रिय कीर्तिमान रच्नु हो । एलेक्सको इभेन्टमा राष्ट्रिय कीर्तिमान उनकै नाममा छ । गत फेब्रुअरीमा वर्ल्ड एक्वाटिक च्याम्पियनसिप, दोहामा उनले उक्त कीर्तिमान स्थापित गरेका थिए । त्यहाँ उनले ५२१७ सेकेन्डबाट दूरी पार गरे । उनी १०८ प्रतिस्पर्धीमा ६२ औं स्थानमा थिए । उनले त्यसअघि टोकियो ओलम्पिकमा बनाएको ५३४१ सेकेन्डको राष्ट्रिय कीर्तिमान सुधारेका हुन् । टोकियोमा उनी ७० प्रतिस्पर्धीमा ५९ औं स्थानमा थिए । उनले टोकियो ओलम्पिक उद्घाटनको मार्चपासमा गौरिकासँगै राष्ट्रिय झन्डा बोकेका थिए ।गत वर्ष चीनमा भएको १९ औं एसियाली खेलकुदमा भने एलेक्सको प्रदर्शन उत्साहजनक रहेन । सोही इभेन्टमा उनको प्रदर्शन ५४१४ सेकेन्डको थियो । सागकी पदकधारी डुवाना भने गौरिकाको कीर्तिमान तोड्ने अभियानमा हुनेछिन् । २०० मिटर फ्रिस्टाइलको राष्ट्रिय कीर्तिमान (२ मिनेट ११९४ सेकेन्ड) गौरिकाको नाममा छ । यो गौरिकाले सन् २०१७ को २० औं नेसनल पौडी च्याम्पियनसिपमा बनाएकी हुन् ।डुवानाले १३ वर्षकै उमेर दक्षिण एसियाली खेलकुद (साग) खेलिन् । आफ्नै देशमा भएको १३ औं सागकी दुई रजत र तीन कांस्य जितिन् । डुवानाको २०० मिटर फ्रिस्टाइलमा व्यक्तिगत उत्कृष्ट टाइमिङ भने २ मिनेट १२४६ सेकेन्ड हो । यो टाइमिङ गत जुलाईमा वर्ल्ड एक्वाटिक च्याम्पियनसिप (जापान, फुकुओवा) मा बनाएकी थिइन् । डुवानाले फेब्रुअरीमा दोहामा भएको वर्ल्ड एक्वाटिक च्याम्पियनसिपमा भाग लिएकी थिइन् । त्यहाँ उनको टाइमिङ २ मिनेट १४५० सेकेन्डको थियो । हाङचाउ एसियाड पनि खेलेकी डुवानाले त्यहाँ भने ब्रेस्टस्ट्रोकमा खेलेकी थिइन् ।डुवाना तिनै जलपरी हुन्, जसले नवौं राष्ट्र्रिय खेलकुद, पोखरामा सर्वाधिक ९ स्वर्ण र एक रजत जितेकी थिइन् । त्रिभुवन आर्मी क्लबलाई टिम च्याम्पियन बनाउन उनको व्यक्तिगत योगदान विशेष रह्यो । नेपालगन्जको आठौं राष्ट्रिय खेलकुदमा पनि ५ स्वर्ण र ६ रजत जितेकी पौडीवाज हुन् ।पेरिसमा एलेक्स र डुवानाको प्रशिक्षकका रूपमा नयना शाक्य गएकी छन् । पूर्वओलम्पियन नयना दुवै खेलाडीले राम्रो प्रदर्शन गर्ने बताउँछिन् । उनले भनिन्, ओलम्पिकमा हाम्रो प्रदर्शन भनेको व्यक्तिगत उत्कृष्ट गर्दै नेसनल रेकर्ड बनाउनु हो । एलेक्स र डुवाना दुवैको तयारी हेर्दा हामी त्यो लक्ष्य पूरा गर्न सक्छौं ।खेलाडी करिअरपछि प्रशिक्षक बनेकी नयनाले दुवै खेलाडी बाहिर ट्रेनिङ गरिराखेको भए पनि उनीहरूको प्रोगेस रिपोर्टबारे अपडेट भइराखेकाले आफू विश्वस्त रहेको बताइन् । थाइल्यान्डमा अध्ययनरत डुवाना नेपाल आतेजाते गरिरहन्छिन् । यहाँ नयनाले नै ट्रेनिङ गराइरहेकी हुन्छिन् । त्यसले गर्दा डुवानाको प्रदर्शनमा उनी जानकार छिन् । एलेक्ससँग समन्वय गरी अपडेट लिइरहेको र उसलाई पनि आवश्यक सुझाव दिइरहेको प्रशिक्षक नयनाले बताइन् ।सोमबार पेरिस उडेकी प्रशिक्षक नयनाले भनिन्, पहिला खेलाडीका लागि ओलम्पिक गएकी थिएँ । अब प्रशिक्षकका रूपमा जाँदै छु । एकदमै उत्साही छु । उनले २००४ को एथेन्स ओलम्पिक खेलेकी थिइन् । २० वर्षपछि फरक भूमिकामा ओलम्पिक फर्केकी नयनाले त्यहाँ गएर नयाँ कुरा सिक्न पाउने आसमा आफू उत्साही भएको बताइन् । भनिन्, अहिले प्रशिक्षकको जिम्मेवारी छ । आफ्ना खेलाडीलाई कसरी उच्च प्रदर्शन दिलाउने त्यो मुख्य काम नै भयो । त्यसबाहेक त्यहाँ त विश्वका एकसेएक उत्कृष्ट प्रशिक्षक, ट्रेनरहरू आउँछन् । उनीहरूबाट धेरै कुरा सिक्न पाउँछु भन्ने लागेको छ । राष्ट्रियमा जलपरी छवि बनाएकी नयना आठौं साफको रिलेमा स्वर्ण र एसिया प्यासिफिक एज ग्रुप पौडीमा दुई कांस्य जितेकी खेलाडी हुन् । उनले दुई एसियाली खेलकुदसहित आधा दर्जन अन्तर्राष्ट्रिय प्रतियोगिता खेलेकी छन् ।"
कर्पोरेट क्रिकेट लिगको तयारी,"काठमाडौं (कास) कर्पोरेट क्रिकेट लिग (सीसीएल) हुने भएको छ । आयोजक भेट्रान्स फोर्टी प्राइभेट लिमिटेडले सोमबार पत्रकार सम्मेलन गर्दै गरेको घोषणाअनुसार सीसीएल ललितपुरको हात्तिवनस्थित ग्रेट हिमालयन क्रिकेट एकेडेमीको इन्डोरमा भदौ १ देखि ४ सम्म हुनेछ । प्रतियोगितामा २० कर्पोरेट टोलीले सहभागिता जनाउने आयोजकले बताएको छ । तर सहभागी टोली निश्चित भइसकेको छैन । सहभागी टोलीलाई चार समूहमा विभाजन गरिएको छ र त्यसमा शीर्ष दुई टोली क्वाटरफाइनल पुग्ने छन् । विजेतालाई अर्को संस्करणमा निःशुल्क सहभागी गराइने भेट्रान्स फोर्टी प्रालिका प्रमुख कार्यकारी अधिकृत सन्तोष भण्डारीले बताए । टी१० संरचनामा हुने प्रतियोगिता विजेतालाई ट्र्रफी प्रदान गरिने छ । प्लेयर अफ द सिरिज, उत्कृष्ट ब्याटर, बलर, फिल्डर, विकेटकिपर, फेयर प्ले र सर्वाधिक छक्का प्रहार गर्नेलाई पनि ट्रफी प्रदान गरिनेछ । सीसीएलका प्रमुख विकास सिंहले प्रतियोगिता नयाँ ढंगमा गरिने बताए ।"
रुसी टिमसँग पराजित,"काठमाडौं (कास) नेपाली महिला राष्ट्रिय भलिबल टोलीले रसियन टिमसँग भएको दुई मैत्रीपूर्ण खेलको शृंखला गुमाएको छ ।त्रिपुरेश्वरस्थित दशरथ रंगशालामा सोमबार भएको दोस्रो खेल पनि नेपालले सोझो सेटमा गुमाएको थियो । आइतबारको पहिलो खेलमा नेपालले सोझो सेटमै हार बेहोरेको थियो । काभा नेसन्स लिग भलिबलको तयारीमा रहेको नेपालले सोमबार दोस्रो खेल २५१४, २५२३, २५२२ ले गुमाएको थियो । नेपालस्थित रुसी दूतावासको विशेष सहयोगमा नेपाल भलिबल संघले मैत्रीपूर्ण खेल आयोजना गरेको हो । काभा नेसन्स लिग साउन १७ देखि काठमाडौंमा हुनेछ । नेसन्स लिगमा नेपालसँगै भारत, इरान, श्रीलंका र माल्दिभ्सको सहभागिता हुनेछ ।"

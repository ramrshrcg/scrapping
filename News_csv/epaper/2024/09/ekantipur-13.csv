शीर्षक,विवरण
देशलाई 'बंगलादेश बनाउने होडबाजीमा शीर्ष नेता,"श्रीलंकामा डेढ दशकदेखि राजापाक्षे परिवारको शासन थियो, त्यस्तै बंगलादेशमा हसिना पनि १६ वर्षभन्दा बढी समयदेखि लगातार सत्तामा थिइन् । तर उनीहरूको मनमौजीले आक्रोशित जनताले दुवै देशका शासक भगाए । त्यसयता नेपाली राजनीतिमा पनि श्रीलंका र बंगलादेशको चर्चा भइरहेको छ । तर यहाँ नागरिक समाजभन्दा बढी शासनको केन्द्रमै बसेका व्यक्तिहरूले यो भाष्य चर्काएका छन् । सशस्त्र द्वन्द्व त्यागेर २०६३ मा शान्ति प्रक्रियामा आएको १८ वर्षयता माओवादी लगातार सरकारमा छ । माओवादीबाट दाहाल स्वयं तीन पटक र बाबुराम भट्टराई एक पटक प्रधानमन्त्री भइसकेका छन् । माधवकुमार नेपालका पाला २० महिना, सुशील कोइरालाका पाला २० महिना र अहिलेको केपी शर्मा ओली नेतृत्वको सरकार बनेयता २ महिना मात्रै माओवादी प्रतिपक्षमा छ । कथम्कदाचित् देश श्रीलंका वा बंगलादेशकै हालतमा पुग्ने अवस्थामा आए त्यसका प्रमुख जिम्मेवारमध्ये माओवादी अध्यक्ष दाहाल पनि हुने राजनीतिक विश्लेषकहरूको भनाइ छ । तर, आफ्नो जिम्मेवारीलाई चटक्कै बिर्सेर उनले भदौ ११ मा प्रमुख प्रतिपक्षी दलका नेताका लागि विशेष समय लिएर बोल्दा श्रीलंका र बंगलादेश सम्झिए । त्यसपछिका भाषणहरूमा पनि उनले उही कुरा दोहोर्याएका छन् । सुर्खेतमा उनले सरकारले दुईतिहाइ बहुमतको घमण्ड देखाए बंगलादेश र श्रीलंकाको हालत हुने चेतावनी दिए । अर्कोतिर, प्रधानमन्त्री ओली पनि त्यस्तै डर कै प्रवर्द्धन गरिरहेका छन् । संविधान संशोधन गर्नेसम्मको एजेन्डा लिएर प्रधानमन्त्री बनेका ओलीले संसद्मा दुईतिहाइभन्दा बढीको समर्थन पाएका छन् । तर, २ महिना पुग्दा नपुग्दै उनले सरकारलाई घेराबन्दी गर्न, अस्थिरता निम्त्याउन र व्यवस्था कमजोर पार्न खोजिएको भन्दै त्यसविरुद्ध तयार रहन पार्टी बैठकमै निर्देशन दिएका छन् । गत सोमबार बालुवाटारमा सत्तापक्षीय सर्वदलीय बैठकमा पनि ओलीले उक्त विषयलाई दोहोर्याए । त्यहाँ उनले लोकतन्त्र, गणतन्त्र र व्यवस्थामाथि नै चौतर्फी हमला भइरहेकाले एकजुट भएर प्रतिवादमा उत्रन सहयोगी दलका नेतालाई आग्रह गरे ।संविधान कार्यान्वयन र संघीय संरचनालाई बलियो बनाउने जिम्मेवारीमा रहेका प्रधानमन्त्री स्वयंले संघीय प्रणालीलाई कमजोर बनाउने खेल भइरहेको टिप्पणी गर्दै आएका छन् । भदौ ३ मा सातै प्रदेशका सभामुख, उपसभामुखसँग उनले प्रणाली कमजोर बनाउन खोजिएकाले सतर्क रहन आग्रह गरे । तर, उनी अघिल्लो पटक साढे ३ वर्ष प्रधानमन्त्री हुँदा र अहिले पनि संघीयतासम्बन्धी कानुन बनाउन अग्रसरता लिएका छैनन् । अहिलेसम्म निजामती कर्मचारी र प्रहरी ऐनजस्ता कैयौं महत्त्वपूर्ण कानुन बनेका छैनन् । राजनीतिक विश्लेषक हरि शर्माको भनाइमा आशा जगाउने क्षमता नभएका नेताले डर देखाएर शासन गर्छन् । डर सिर्जना गर्ने र त्यसको निवारणको शक्ति आफैंसँग छ भन्ने देखाएर सत्तामा जाने वा टिकिरहने चालमा राजनीति घुमिरहेको उनको भनाइ छ । राजा फर्किन्छन्, लोकतन्त्र मासिन्छ, गणतन्त्र जान्छ भन्नेदेखि उत्तर वा दक्षिणको डर देखाएर राजनीति गर्ने काम भइरहेको छ, क्षमता नभएको नेतृत्वले गर्ने तिकडम यही हो, शर्मा भन्छन् ।सात दलको आन्दोलन र माओवादी विद्रोहले ०६२६३ को परिवर्तन भएको थियो । त्यसयता १८ वर्षमा १४ पटक सरकार फेरिएको छ । यस अवधिमा ओली चार पटक, दाहाल तीन पटक र कांग्रेस सभापति शेरबहादुर देउवा दुई पटक प्रधानमन्त्री बनेका छन् । कुर्सी दौड र भ्रष्टाचार तीव्र हुँदा तथा जनअपेक्षा पूरा नहुँदा समाजमा निराशा छ । बृहत् नागरिक आन्दोलनका अगुवा सञ्जीव उप्रेती सरकार फेरिरहने, उही अनुहार नेतृत्वमा दोहोरिने तर देशको अवस्थामा सुधार नआएकाले सर्वसाधारणमा वितृष्णा बढेको ठान्छन् । यस्तो परिस्थिति कुनै एक जनाका कारणले आएको होइन, त्यसका लागि पटकपटक सरकारमा गएर पनि केही नगरेका सबै जिम्मेवार छन्, उनी भन्छन्, कसैलाई दोष देखाएर कोही उम्किन सक्ने स्थिति छैन ।प्रश्न उठेपछि आफ्नो व्यक्तिगत व्यवहार, पार्टीको संरचना, राजनीतिक चरित्रमा सुधारको बाटो नरोजेर नेताहरूले जनतालाई उल्टै उत्तेजित बनाउने राजनीति गरिरहेको उनको टिप्पणी छ । सुधारको बाटो नरोजीकन, देश डुब्न लाग्यो, बंगलादेश वा रुवान्डा बन्ने भो भन्दै नेताहरू हिँडिरहेका छन्, उनले थपे, जनतामा डर देखाउने, दोष अरूको टाउकामा थुपार्ने अभ्यास सही होइन ।त्रिभुवन विश्वविद्यालय राजनीतिशास्त्र केन्द्रीय विभागका प्राध्यापक रामकृष्ण तिवारी पनि नेताले के बोल्ने र कति बोल्ने भन्नेमा ख्याल राख्ने नगरेको ठान्छन् । आफूले बोलेको कुराले स्वयंलाई कस्तो असर पर्छ ? के सन्देश जान्छ ? त्यो ख्यालै नगरी फ्याट्टै बोलिदिने बानी नेताहरूमा देखिएको छ, त्यो ठीक होइन, उनी भन्छन्, शीर्ष नेताहरू परिपक्व हुनुपर्ने हो । राम्रानराम्रा, सानाठूला सबै कुरा बोल्दा आफ्नै बोलीको वजन मात्र होइन, अनुहार पनि ऐनामा हेर्नुपर्ने हो ।"
प्रधानन्यायाधीश नियुक्तिको सिफारिस गर्न आज परिषद् बैठक,"(काठमाडौं) प्रधानमन्त्री केपी शर्मा ओलीले सर्वोच्च अदालतका प्रधानन्यायाधीश नियुक्तिको सिफारिस गर्न शुक्रबार संवैधानिक परिषद्को बैठक बोलाएका छन् । ओलीले बुधबार बोलाएको बैठक पूर्वतयारी नभएको कारण देखाएर शुक्रबारलाई सारेका हुन् । सर्वोच्चका प्रधानन्यायाधीश विश्वम्भरप्रसाद श्रेष्ठ ६५ वर्षे उमेर हदका कारण असोज १९ देखि अवकाशमा जाँदै छन् । संविधानको धारा २८४ (३) बमोजिम अवकाशमा जानुभन्दा एक महिनाअघि नै नयाँ प्रधानन्यायाधीश नियुक्तिका लागि परिषद्ले सिफारिस गर्नुपर्ने व्यवस्था छ । संवैधानिक व्यवस्थाअनुसार भदौ १९ मा नै सिफारिस हुनुपर्नेमा अहिलेसम्म परिषद् बैठक बस्न सकेको थिएन ।यसअघि न्यायपरिषद् बैठकले प्रधानन्यायाधीश नियुक्तिको सिफारिसका लागि वरिष्ठतम न्यायाधीश प्रकाशमानसिंह राउतसहित ८ न्यायाधीशको नाम संवैधानिक परिषद्मा पठाइसकेको छ । न्यायपरिषद्ले वरीयताअनुसार राउत, नहकुल सुवेदी, सपना प्रधान मल्ल, प्रकाशकुमार ढुंगाना, कुमार रेग्मी, हरिप्रसाद फुयाँल, मनोज शर्मा, कुमार चुडालको नाम परिषद्मा पठाएको हो । वरिष्ठतम न्यायाधीशलाई नै प्रधानन्यायाधीश नियुक्ति गर्ने परम्परा अहिलेसम्म कायम छ । यस हिसाबले वरिष्ठतम न्यायाधीश राउत प्रधानन्यायाधीश बनेमा ०८२ चैत १७ सम्म उनको कार्यकाल रहनेछ । प्रधानमन्त्रीले परिषद् बैठक बस्नुअघि बिहीबार सत्तारूढ दल कांग्रेसका सभापति शेरबहादुर देउवा र प्रमुख प्रतिपक्ष दलका नेतासमेत रहेका माओवादी अध्यक्ष पुष्पकमल दाहालसँग बालुवाटारमा छलफल गरेका छन् । दाहालले प्रधानन्यायाधीशसँगै संवैधानिक निकायका रिक्त सबै पदमा प्याकेज मै सहमति खोज्न प्रधानमन्त्रीसँग आग्रह गरेका थिए । दाहालको निजी सचिवालयले संवैधानिक निकायमा सम्भव भएसम्म शुक्रबारकै बैठकमा सबै रिक्त पद पूर्तिका लागि सिफारिस गर्न दाहालले प्रस्ताव गरेको जानकारी दिएको छ । हुन्छ भने शुक्रबारै सबै रिक्त पदमा सिफारिस गरौं, नभए पुनः अर्को सहमति गरेर चाँडै सबै रिक्त पदमा सिफारिस गरौं, दाहालको भनाइ उद्धृत गर्दै उनको सचिवालयका एक सदस्यले भने ।संवैधानिक आयोगमा चार पदाधिकारीको पद रिक्त छ । असार २ मा प्रधानमन्त्रीमा दाहाल छँदै निर्वाचन आयोगको आयुक्तमा सिफारिस भएका कृष्णमान प्रधानलाई पछि संसदीय सुनुवाइ समितिले अस्वीकृत गरेको थियो । एक महिलामाथि यौन शोषण गरेको आरोप लागेपछि श्रेष्ठको नाम समितिले अस्वीकृत गरेको थियो । त्यसपछि उनको ठाउँमा अर्को सिफारिस हुन सकेको छैन । त्यस्तै समावेशी आयोगमा लामो समयदेखि अध्यक्ष पद रिक्त छ । वरिष्ठ सदस्य विष्णुमाया ओझाले नै कार्यवाहक अध्यक्षका रूपमा काम गर्दै आएकी छन् । राष्ट्रिय वित्त, महिला र मुस्लिम आयोगमा पनि एकएक सदस्य रिक्त छ ।"
यचुरीको नेपाल साइनो नाकाबन्दीविरुद्ध भारतीय संसद्मा प्रतिवाद,"भारतले नाकाबन्दी हटाएपछि २०७२ मंसिर दोस्रो साता उनले कान्तिपुरलाई दिएको अन्तर्वार्तामा नाकाबन्दीले भारतको इमेज बिग्रिएको र भारतको सबैभन्दा ठूलो कूटनीतिक गल्ती भएको बताएका थिए । नेपालमाथि लगाइएको यो नाकाबन्दी भारतीय सरकारको सबैभन्दा ठूलो कूटनीतिक गल्ती हो । एकातर्फ सम्बन्ध र सहयोगको सरोकारमा छिमेकी प्रथम को नीति अघि सार्दै अर्कातिर निकटस्थ छिमेकमा नाकाबन्दीसम्मको रणनीति तय गर्नु आफैंमा विरोधले भरिएको कुरा हो । यतिखेर नेपालमाथि लगाइएको नाकाबन्दीका कारण भारतको अन्तर्राष्ट्रिय इमेजसमेत बिग्रिएको अवस्था छ, येचुरीले भनेका थिए ।लोकसभाभित्रको विशेष परामर्श बैठकमा तत्कालीन विदेशमन्त्री स्वराजले नेपालमाथि भारतले ब्लकेड (नाकाबन्दी) गराएको छैन, यो मधेसी समुदायले सीमानाकामा गरेको अवरोधका कारण उब्जिएको कठिनाइ हो भनेकी थिइन् । स्वराजको भनाइको प्रतिवाद गर्दै येचुरीले सिमानाका बाधाअवरोध नभए सामान आपूर्ति सहज किन नगरिएको भन्ने प्रश्न गरेका थिए । त्यसमा विदेशमन्त्री स्वराजले स्पष्ट जवाफ दिन सकिनन् । भारतले नेपालमा हिन्दु राष्ट्र हटेको लगायतका विषयमा राखेको असन्तुष्टिहरूबारे पनि स्पष्ट बोलेका थिए । उनले नेपालको सार्वभौम अस्तित्वमाथि प्रश्न गर्ने अधिकार भारतलाई नरहेको बताएका थिए ।नेपाल देशभित्रको आन्तरिक मामिलाजस्तै कहिले हिन्दु राष्ट्रको कुरा, कहिले संविधान संशोधनको मुद्दामा यहाँ (दिल्ली) धेरै बहस अल्झिएको मैले देखेको छु । एउटा प्रश्न म सधैं गरिरहेको हुन्छु, एउटा सार्वभौम छिमेकीको संविधानसहितको आन्तरिक प्रक्रियामा प्रश्न गर्ने हामी को हो ? कुनै स्वतन्त्र मुलुकका बारेमा प्रश्न गरिरहने तरिका हाम्रा लागि सुहाउने कुरा हो ? नेपालबारे निर्णय नेपाल आफैंले लिन्छ । न हामीले हस्तक्षेप गर्न मिल्छ, न नचाहिँदो प्रभाव देखाउनै मिल्छ । त्यसबेला नेपालसँगको सम्बन्धका बारेमा येचुरीले भारतीय प्रधानमन्त्रीले आफ्नो खुलापनको उदाहरण दिँदा प्रयोग गर्ने ५६ इन्च छातीको कुरा पनि गरेका थिए । नाकाबन्दीबाट चिसिएको सम्बन्ध सुधारका लागि येचुरीले भनेका थिए हाम्रा प्रधानमन्त्री मोदी सधैं ५६ इन्चको छातीको कुरा गर्नुहुन्छ । यो छाती हाम्रो सबै अर्थको सम्बन्ध सहजीकरण गर्नमा पनि सर्वस्वीकार्य बनोस् भन्ने हाम्रो कामना छ ।भाकपा मार्क्सवादीका महासचिव येचुरी २०६२६३ को जनआन्दोलन सफल भएर संविधानसभाको निर्वाचन र त्यसपछिको संक्रमणकालमा पनि सहमति विकल्प लिएर नेपाल आएका थिए । पहिलो संविधानसभा निर्वाचनपछि उत्पन्न राजनीतिक अप्ठ्यारो फुकाउने सूत्र लिएर येचुरी नेपाल आएको विकिलिक्स ले समेत खुलासा गरेको थियो । निर्वाचनबाट माओवादी ठूलो राजनीतिक शक्तिका रूपमा उदय भए पनि तत्कालीन प्रधानमन्त्री गिरिजाप्रसाद कोइरालाले सहज रूपमा सत्ता हस्तान्तरण गर्न अस्वीकार गरेपछि राजनीतिक संकट उत्पन्न भएको थियो । येचुरीले त्यतिखेर कोइरालालाई आलंकारिक भूमिकाको अन्तरिम राष्ट्रपतिका रूपमा स्विकार्न माओवादी अध्यक्ष पुष्पकमल दाहाललाई सुझाव दिएका थिए । तर कोइरालाले राष्ट्रपति र कमान्डर इन चिफ बन्ने इच्छा येचुरीसँग प्रकट गरेका थिए ।माओवादी अध्यक्ष पुष्पकमल दाहालले भने कोइराला राष्ट्रपति भए उनले सेना प्रयोग गरी शक्ति बलियो बनाउन सक्ने र त्यसले द्वैधशक्ति केन्द्रको अवस्था सिर्जना गर्ने तर्क गरेको येचुरीले नेपालस्थित अमेरिकी अधिकारीहरूसँग बताएको विकिलिक्सले सार्वजनिक गरेको केबलमा उल्लेख थियो । येचुरीले त्यतिबेला नै कंग्रेसलाई राष्ट्रपति, माओवादीलाई प्रधानमन्त्री र एमालेलाई संविधानसभाको अध्यक्ष पद दिए राजनीतिक समीकरण सन्तुलित हुने सुझाव दाहाललाई दिएका थिए । उनले प्रधानमन्त्री पदमा दाहाल जानुभन्दा बाबुराम भट्टराईलाई पठाउन उपयुक्त हुने सुझाव दिएको पनि खुलासा भएको थियो ।येचुरी विद्यार्थी आन्दोलनबाट पार्टी राजनीतिमा प्रवेश गरेका थिए । भारतमा अहिंसात्मक विद्यार्थी आन्दोलनलाई स्थापित गराउन उनको अहंभूमिका रहेको थियो । उनी भारतीय विद्यार्थी महासंघ (एसएफआई) का तर्फबाट लगातार तीनपटक जवाहरलाल नेहरू (जेएनयू) विश्वविद्यालयको स्वतन्त्र विद्यार्थी युनियनको सभापति चुनिएका थिए । जेएनयूमा विद्यार्थी नेताका रूपमा उनी इन्दिरा गान्धी शासनकालमा १९७५ देखि १९७७ सम्म लगाइएको संकटकालको समयमा नागरिक अधिकार र वामपन्थी विचारधाराको पक्षमा क्रियाशील थिए । येचुरी भारतका वामपन्थीहरूमध्ये व्यावहारिक नेताका रूपमा चिनिन्थे । उनको प्रायः सबैजसो राजनीतिक दलहरूसँग हार्दिक सम्बन्ध थियो । उनी भारतमा गठबन्धन राजनीतिका सूत्रधारका रूपमा पनि चिनिन्छन् । सन् १९९६ को एचडी देवगौडा र सन् १९९६ को इन्द्रकुमार गुजराल सरकार निर्माणमा येचुरीको अहंभूमिका थियो । पछि सन् २००४ मा मनमोहन सिंह नेतृत्वको सरकार बनाउन पनि उनको विशेष पहल थियो । यद्यपि मार्क्सवादीसहितको वाममोर्चाले भारतअमेरिका परमाणु सम्झौताको विरोध गर्दै मनमोहन सरकारको कार्यकाल पूरा नहुँदै समर्थन फिर्ता लिएका थिए । वाममोर्चाको उक्त निर्णय विवादमा परेको थियो । त्यसको एक वर्षपछि भएको लोकसभा निर्वाचनमा वाममोर्चाले नराम्रो हार व्यहोर्नुपरेको थियो । येचुरीले पछि मनमोहन सरकारबाट बाहिरिने निर्णयलाई राजनीतिक गल्तीको संज्ञा दिएका थिए । येचुरी २००५ अगस्ट १९ देखि २०१७ अगस्ट १८ सम्म भारतको माथिल्लो सदन राज्यसभाका सदस्य थिए । भारतमा हिन्दुत्वको मुद्दा बोकेर मोदीको उदयपछि कांग्रेससमेत रक्षात्मक बनेको बेलामा हाल भारतीय लोकसभामा उनको दलका चार जना सांसद छन् । उनका श्रीमती, एक छोरा र एक छोरी छन् । उनका जेठा छोरा आशिषको कोभिड संक्रमणका कारण सन् २०२१ मा निधन भएको थियो । श्रीमती चिश्ती भारतीय अंग्रेजी अनलाइन द वायरकी सम्पादक हुन् ।"
जहाज बूढा हुन्छन् त्यसैले रिटायर्ड हुन्छन्,"(काठमाडौं)रेक वर्ष धनजनको क्षतिसहित हुने विमान दुर्घटनाले नेपाल पर्यटकीय स्रोत गन्तव्य भएका मुलुकहरूमा बदनाम छ । युरोपियन युनियन (ईयू) ले नेपाली वायुसेवा कम्पनीलाई आफ्ना २७ सदस्य मुलुकमा ११ वर्षदेखि पस्न निषेध अझै खुल्ला गरेको छैन । हवाई क्षेत्रमा बदनामी खेपिरहेकै बेला मंगलबार भने नेपाली वायुसेवा कम्पनी र प्राविधिकहरूले विश्वसामु जहाजलाई राम्ररी अपरेट पनि गर्न सकिन्छ है π भन्ने सुखद सन्देश प्रवाह गरे । एटीआर विमानसँग सम्बन्धित त्यो खबर नेपालको हवाई इतिहासमा पहिलो पटक त हुँदै हो, बाहिरी दुनियाँका लागि पनि यो पहिलो नै थियो । नेपालको निजी क्षेत्रको अग्रणी वायुसेवा कम्पनी बुद्ध एयरले ७० हजार पटक उडान (एक टेकअफल्यान्डिङ) गरेको आफ्नो पहिलो एटीआर४२ विमानलाई सदाका लागि व्यावसायिक उडानबाट बिदाइ गर्यो । फ्रान्स र इटालीमा संयुक्त उत्पादन भएको यो ४७ सिट क्षमताको एटीआर विमानले नेपाली आकाशमा पहिलो पटक १६ वर्षअघि २०६५ भदौ २२ मा सेकेन्डह्यान्ड जहाजका रूपमा डेब्यु गरेको थियो । एटीआर कम्पनीको तथ्यांकअनुसार, यही मोडलका विमान उसले हालसम्म १ हजार हाराहारी उत्पादन गरिसकेको छ । तीमध्ये संसारभर अहिले करिब २ सय ५० वटा सक्रिय सेवामा छन् । बुद्धका लागि एमएसएन नम्बर ४ सय ३ नम्बरको त्यो एटीआर पहिलो थियो । नेपाली मितिअनुसार यसले युरोपको एयर क्यालिडोनीका लागि २०५२ भदौमा पहिलो उडान गरेको थियो । नेपाली आकाशमा छिर्नुअघि उक्त विमान युरोपको आकाशमा १३ वर्षमा २५ हजार साइकल पूरा (उडान) गरेको थियो । नेपाली आकाशमा १२ हजार ५ सय ८८ घण्टा उडेर अनि १८ लाख हाराहारी यात्रुलाई सेवा दिने विमानलाई बिदा गर्न त्रिभुवन अन्तर्राष्ट्रिय विमानस्थलमा भव्य समारोह आयोजना गरिएको थियो । दुईतिर विमानस्थलका ठूला फायर ट्रक (दमकल) राखेर दुईतर्फबाट पानीको फोहोरा फाल्दै सलामी दिइयो । उड्डयन क्षेत्रमा यस्तो सलामी जहाजहरूलाई सामान्यतः दिइँदैन । यो जहाजका लागि रेड कार्पेटसरह हो । बुद्ध एयरका कार्यकारी अध्यक्ष वीरेन्द्रबहादुर बस्नेतका अनुसार, व्यावसायिक उडानमा रहेर ७० हजार साइकल पूरा गरेको यस्तो बिदाइ नेपालमा मात्रै नभई विश्वमै पहिलो पटक जुरेको बताउँदै समारोहमा एटीआरको सिंगापुरमा रहेको एसिया प्रशान्त क्षेत्रीय कार्यालयबाट पवन तनवानीसहितका प्रतिनिधि यस ऐतिहासिक क्षणको साक्षी बन्न आइपुगेका थिए । त्यस्तै नेपालस्थित फ्रान्सेली दूतावासका उपप्रमुख यल्सा क्याली, नियमनकारी निकाय नेपाल नागरिक उड्डयन प्राधिकरणको सेफ्टी स्ट्यान्डडर््स विभागका प्रमुख प्रभाकरचन्द्र मल्लिक, काठमाडौं विमानस्थलका निर्देशक रिन्जी शेर्पा, पर्यटन बोर्डका सीईओ दीपकराज जोशी, वायुसेवा सञ्चालक संघका अध्यक्ष मनोज कार्की, होटल संघ नेपालका अध्यक्ष विनायक शाह, स्कल इन्टरनेसनल नेपालका अध्यक्ष महेन्द्र पौडेल, बुद्धलाई जहाज खरिदमा निरन्तर वित्तीय सहायता उपलब्ध गराउने हिमालय बैंकका सीईओ अशोक राणालगायत बुद्धलाई यो उचाइमा पुर्याउने दुई दर्जन बढी पर्यटन सम्बद्ध संस्थाका प्रमुखप्रतिनिधिले जहाजको बिदाइमा हात हल्लाए । जहाजको बिदाइअघि क्याप्टेन सोभन बस्नेत र कोपाइलट अविनाश खरेलले काठमाडौंबाट अन्तिम पर्वतीय उडान गरेका थिए । परिचारिका विधायिका कोइराला र मञ्जली थापासहित २० जना विशिष्ट यात्रुहरूलाई राखेर त्यो जहाजलाई सगरमाथालगायतका हिमाली शृंखला देखाइयो । उत्तर पश्चिमतर्फको धौलागिरिदेखि पूर्वमा सगरमाथा हुँदै कञ्चनजंघा हिमालको दृश्यावलोकन गराउँदै पुनः काठमाडौंमै फर्किएको नाइन नोभेम्बरअल्फा इन्डिया नोभेम्बर रजिस्ट्रेसनको उक्त एटीआरले नेपाली आकाशमा कहिल्यै नउड्ने गरी अन्तिम उडान सकेपछि आफ्ना दुवै पखेटालाई आराम दियो । चालक दलले उक्त विमान अवतरणलगत्तै डोमेस्टिक पार्किङमा यात्रु नओरालेर मध्य धावनमार्गबाटै उत्तरपूर्वमा रहेको बुद्ध एयरको ह्यांगरमा ल्याएर पर्वतीय उडानमा गएका यात्रुलाई बिदाइ समारोहमा ल्याए । ती यात्रुसँगै त्यो जहाज पनि कार्यक्रमको अतिथिमा बदलियो । उडान अवतरणको निश्चित संख्या अर्थात् ७० हजार साइकलपछि जहाजको एयर फ्रेम घाम, पानी, हावासँगको पौंठेजोरी, धावनमार्गको कुदाइलगायतका कारणले संरचना कमजोर हुँदै जाने भएकाले एटीआरले यो प्रकारका आफ्ना विमानलाई ७० हजार पटक उडेपछि व्यावसायिक उडानमा नराख्ने नियम बनाएको छ । यही नियमअनुसार बुद्धले यो विमानलाई आफ्नो जहाजपरिवारबाट बिदाइ गरेको बुद्ध एयरका निर्देशक मंगेश थापाले बताए । व्यावसायिक उडानमा पूरै रहेर बिदाइ हुने यो एटीआर४२ विमान विश्वमै पहिलो भएको एटीआरको क्षेत्रीय कार्यालय सिंगापुरका प्रतिनिधि पवन तनवानीले पनि समारोहमा भने । उनले नेपाली वायुसेवा कम्पनीहरू एटीआर विमानको मर्मतसम्भार तथा उडान सञ्चालनमा विकसित राष्ट्रकै एमआरओ कम्पनी हाराहारी रहेको बताउँदै बुद्धका प्राविधिकहरूको प्रशंसा गरे । अन्य देशहरूमा ब्रान्ड न्यु जहाज खरिद गरेपछि साइकल पूरा नहुँदै तेस्रो मुलुकका वायुसेवा कम्पनीलाई बिक्री गर्ने, कार्गोमा बदल्ने, वायुसेवा कम्पनी वित्तीय संकटमा गएपछि उमेर भएका जहाज थन्किएर पत्रु हुने भएकाले यही मोडलको जहाजले पूरै व्यावसायिक उडान गर्ने मौका पाएको इन्जिनियर थापाले बताए । एटीआर कम्पनीले हालसम्म हजारौं जहाजको उत्पादन गरिसकेको छ । एटीआर जहाजको पूर्ण सञ्चालन अवधि पार गरी विमानको बिदाइ भएको यो घटना पहिलो भएको बुद्धले भनेको छ । २६ वर्षदेखि बुद्ध एयरको इन्जिनियरिङ विभागमा रहेका मेकानिकल इन्जिनियर थापाका अनुसार, एटीआर जहाजको उमेर उसको उडान अवतरण संख्याले निर्धारण हुन्छ । तसर्थ जहाजको उमेर अवधि साता, दिन, वर्षका आधारमा हुँदैन । हरेक उडान अवतरणको निश्चित संख्या पूरा भएपछि मर्मतसम्भार तथा पार्टपुर्जा फेर्नैपर्ने हुन्छ । विमान निर्माता कम्पनीले तोकेको साइकलभन्दा अतिरिक्त एउटा पनि उडान गर्न पाइँदैन । त्यसपछि जहाजलाई बिदाइ गर्नैपर्ने हुन्छ ।बुद्धका कार्यकारी अध्यक्ष बस्नेतले यो विमानमा रहेका प्रयोगमा ल्याउन मिल्ने पुर्जा झिकेर यसको एयरफ्रेम उड्डयनसम्बन्धी अभ्यासका लागि त्रिभुवन अन्तर्राष्ट्रिय विमानस्थलस्थित फायर स्टेसनलाई हस्तान्तरण गर्ने भनेका छन् । १६ वर्षयता बुद्ध एयरले १८ वटा एटीआर जहाजहरू भित्र्याइसकेको छ । जुन वायुसेवा कम्पनी धेरै एटीआर विमान उडाउनेमा संसारकै सातौं ठूलो वायुसेवा कम्पनी पनि हो । यसले एटीआर उडाउनुअघि ०५४ कात्तिकमा ब्रान्डन्यु अमेरिकी बिचक्राफ्ट१९००डी विमानबाट सेवा सुरु गरेको थियो । १९ सिट क्षमताका बिचक्राफ्ट सी र डी गरी बुद्धले ७ वटासम्म ल्यायो । अहिले बुद्धसँग ती साना जहाज छैनन् । २०७९ फागुनमा यसले अन्तिम दुई बिचक्राफ्ट १९००सी क्यानडाको वायुसेवा कम्पनीलाई बेच्यो । यो प्रकारका जहाजको भने उमेर तोकिएको छैन । यही प्रकारका दुई वटा बिचक्राफ्ट जहाज अहिले गुण एयरलाइन्ससँग छन् । कम्पनी बन्द भएकाले ती हाल उडानमा छैनन् । नेपालको आन्तरिक उडानमा रहेको अमेरिकी विमान बिचक्राफ्ट अनि नेपाल वायुसेवा निगम र तारा एयरसँग भएका क्यानेडियन टुइनअटर र सीता एयरसँग भएको जर्मनले विकास गरेको डोर्नियर जहाजको पार्टपुर्जादेखि जहाजको संरचना (फ्युजलाज) को लाइफ एक्सपान्ड गर्न सकिन्छ । आन्तरिक उडानतर्फ सुगम रुटमा उडान गर्ने श्री एयरलाइन्ससँग भएका सीआरजे र बमबार्डियर जहाजको ८० हजार उडान साइकल तोकिएको छ । ८० हजार पुगेपछि श्रीले ती जहाजलाई पनि बुद्धले जस्तै व्यावसायिक उडानबाट बिदाइ गर्नुपर्छ । आन्तरिक उडानमा रहेका १९ सिट क्षमताका साना जहाजहरूको उत्पादक कम्पनीको मापदण्डअनुसार संरचना पनि फेर्न सकिन्छ, नेपालमा जहाजहरूको उडान योग्यता नियमन गर्ने फ्लाइट सेफ्टी विभागका निर्देशक प्रभाकरचन्द्र मल्लिकले भने, टुइनअटर, डोर्नियर, बिचक्राफ्ट विमानका सबै पार्टपुर्जाको तोकिएको उमेरअनुसार उडान साइकल, घण्टा, क्यालेन्डर (महिनावर्ष) का आधारमा फेरबदल गर्दै उडान गर्न सकिन्छ । उनका अनुसार, डोर्नियर जहाजको पखेटाको साइकल तोकिएको छ । डोर्नियरका एक पाइलटका अनुसार, ३६ हजार साइकल पुगेपछि डोर्नियर जहाजका पखेटा फेर्नुपर्छ । बुद्धले २९ वर्ष उडेको जहाजलाई ७० हजार साइकलका आधारमा उडानबाट झिकिरहेका बेला उता नेपाल वायुसेवा निगमका दुई वटा ४० वर्ष पुराना टुइनअटर आन्तरिक उडानमा काठमाडौंबाट भोजपुर, तुम्लिङटार उडानमै छन् ।उड्डयनकर्मीहरूका अनुसार, कुनै पनि विमानको ठ्याक्कै उमेरको सीमा तोकिएको छैन । व्यावसायिक उडानमा प्रयोग हुने विमानको उमेर यसको प्रकार, प्रयोग र कति राम्रोसँग मर्मतसम्भार गरिएको छ भन्ने आधारमा निर्भर हुन्छ । विकसित देशहरूमा व्यावसायिक उडानमा प्रायः २०३० वर्षको सेवापछि विमानलाई रिटायर गरिन्छ । त्यसपछि ती विमानलाई कार्गो उडान वा नेपालजस्ता उड्डयन व्यवसायमा धेरै आम्दानी नहुने तेस्रो मुलुकका वायुसेवा कम्पनीहरूले खरिद गरेर सञ्चालन गर्छन् । अमेरिकी वायुसेवा कम्पनीहरू डेल्टा, युनाइटेड र अमेरिकन एयरलाइन्सले ब्रान्डन्यु जहाज खरिद गरेपछि औसत १२ देखि १४ वर्षसम्म उडाउँछन् । त्यसपछि यिनले अन्य लोकस्ट करियर (वायुसेवा कम्पनी) तथा तेस्रो मुलुकका कम्पनीलाई बिक्री गरिदिन्छन् । जहाज जति पुरानो हुँदै जान्छ, यसको मर्मत गर्नुपर्ने, स्पेयर पाटर््स फेर्नुपर्ने तालिका चाँडोचाँडो पर्ने र खर्चिलो हुने भएकाले ठूला कम्पनीहरूले मर्मत खर्चको भार बढाउनुभन्दा नयाँ जहाज खरिदलाई नै प्राथमिकता दिन्छन् । उड्डयन नियमनमा संसारभर कहलिएको संयुक्त राज्य अमेरिकास्थित संघीय उड्डयन प्रशासन (एफएए), युरोपेली संघअन्तर्गतको उड्डयन सुरक्षा एजेन्सी (ईएएसए) जस्ता नियामक निकायहरूले हरेक प्रकारका जहाजहरूको मर्मत तथा सुरक्षाका लागि मापदण्डहरू तोकेका छन् । तर, तिनले पनि जहाजको रिटायर (सेवा निवृत्तिको) को ठ्याक्कै उमेर तोकेका छैनन् । अग्रणी फ्लाइट अखबार फ्लाइट इन्टरनेसनल का अनुसार संसारका कतिपय वायुसेवा कम्पनीले पुराना विमानलाई उत्कृष्ट अवस्थामा राखेर सञ्चालन गरिरहेका हुन्छन् । यसको एउटै कारण जहाजलाई कति राम्रोसँग मर्मत गरिएको छ भन्ने निर्भर हुन्छ । फ्लाइटरडार२४ का अनुसार, दोस्रो विश्वयुद्ध देखेको डगलस डीसीथ्री विमान अहिले पनि उडानमै छ । ८८ वर्षअघि सन् १९३६ मा पहिलो उडान गर्ने डीसीथ्रीलाई उड्डयनकर्मीहरूले बलियो जहाज मान्दछन् । अहिले उडानमा डीसीथ्रीको संख्या धेरै नै थोरै छ । कतिपय देशले यो भेरिएन्टलाई संग्रहालयमा थन्काइसकेका छन् । अग्ला पहाड तथा खोंचका लागि हुने उडानमा डीसीथ्रीलाई अप्ठ्यारो छ । पहाडभित्र उड्दा स्याटलाइट प्रविधिमा आधारित ट्र्याक गर्न सकिने प्रविधि डीसीथ्रीका लागि विकास भएको छैन । तर पनि अहिले अमेरिकामा डीसीथ्री १ सय ३६, क्यानडामा ३८, अस्ट्रेलियामा १६, बेलायतमा ५, हल्यान्डमा २, स्वीडेन, फिनल्यान्ड, डेनमार्क, स्विट्जरल्यान्ड, हंगेरी, न्युजिल्यान्ड र दक्षिण अफ्रिकामा एकएक गरी १ सय ३६ वटा उडानमा छन् ।यी विमानका लागि आवश्यक पर्ने पार्टपुर्जाहरू अहिले पनि उत्पादन भइरहने भएकाले डीसीथ्री आकाशमा उड्न सक्षम भएको फ्लाइटरडारले ब्लगमा उल्लेख गरेको छ । नेपालमा जब वायुयान दुर्घटना हुन्छन्, थोत्रा जहाजलाई उडान अनुमति दिएकाले दुर्घटना हुन गएको भनी सर्वसाधारणले सरकारको चर्को आलोचना गर्छन् । २०१२ भदौ १४ मा सिमरामा भएको पहिलो डगलस डीसीथ्री विमान दुर्घटना भएयता ६९ वर्षमा दुर्घटनापछि खोज अनुसन्धान भएका छन् । प्राधिकरणको सेफ्टी म्यानेजमेन्ट डिभिजनका अनुसार, दुर्घटनापछि सरकारले गठन गरेका जाँचबुझ आयोगका अधिकांश प्रतिवेदनमा विमान थोत्रो भएकै कारण दुर्घटना भएको देखाएको छैन । प्राधिकरणले सन् २००८ यताका सबै दुर्घटना जाँचका प्रतिवेदन राखेको छ । तिनले जहाज पुरानो वा थोत्रो भएर दुर्घटना भएको औंल्याएको देखिएकै छैन, प्राधिकरणका एक सेफ्टी म्यानेजमेन्ट इन्स्पेक्टरले भने । फ्लाइट सेफ्टी स्ट्यान्डर्ड्स विभागका प्रबन्धक रितेशराज पन्तका अनुसार, कुनै पनि जहाजको ठ्याक्कै अंशमा उमेर तोकिएको हुँदैन । जहाज उत्पादक कम्पनीले हरेक जहाजको लाइफ तोकेको हुन्छ । त्यो लाइफ उडानअवतरणका आधारमा गन्ती हुने उडान साइकल, घण्टा, क्यालेन्डर (महिनावर्ष) का आधारमा निर्भर हुन्छ, उनले भने, त्यसबाहेक जहाजमा लाग्ने पार्टपुर्जाको पनि तीन प्रकारको लाइफ हुन्छ । ती पार्टपुर्जा फेर्दा कति साइकलमा वा कति घण्टामहिनावर्षमा निर्भर हुन्छ । नेपालमा अहिलेसम्म ब्रान्ड न्यु जहाज भित्र्याएर उडाउनेमा नेपाल वायुसेवा निगम र तारा एयर हुन् । निगमले अन्तर्राष्ट्रिय उडानमा ल्याएका एयरबस ए३२० न्यारोबडी र एयरबस ए३३० वाइडबडी विमान ब्रान्ड न्यु नै ल्याएको थियो । त्यस्तै आन्तरिक उडानमा चिनियाँ जहाज र टुइनअटर पनि ब्रान्ड न्यु नै ल्याएको थियो । ताराले पनि दुई वटा भाइकिङ टुइनअटर ब्रान्ड न्यु ल्यायो । तर, एउटा जोमसोम रुटमा दुर्घटनामा पर्यो । हाल तारासँग एउटा मात्रै ब्रान्ड न्यु टुइनअटर छ । हाल उडानमा नरहेका अमेरिकी बिचक्राफ्ट १९००डी पनि ब्रान्ड न्यु नै ल्याएको थियो । नेपाली वायुसेवा कम्पनीले ब्रान्ड न्यु जहाजको लागत महँगो पर्ने र लागतअनुसार लगानी उठाउन मुस्किल पर्ने भएकाले पुरानो जहाज ल्याउने छुट कानुनबाटै पाएका छन् । नेपालको हवाई कानुनले १९ सिट क्षमताभन्दा ठूला प्रेसराइज्ड जहाज विदेशबाट सेकेन्ड ह्यान्ड खरिद गरेर ल्याउँदा सीमा तोकेको छ । नेपालको हवाई नीतिले यस्ता जहाज १५ वर्षभन्दा पुरानो वा ४५ हजार साइकल ननाघेको हुनुपर्ने भनेको छ । त्यस्तै साना प्रेसराइज्ड नभएका विमान आयात गर्दा २० वर्षभन्दा पुरानो हुन नहुने भनेको छ । पुराना उड्डयन इन्जिनियरहरूका अनुसार, जहाज पुरानो होस् वा नयाँ, जहाज उत्पादक कम्पनीले तोकेको नियमअनुसार नियमित मर्मतसम्भार गर्ने, पार्टपुर्जाको तोकिएको आयुअनुसार फेर्ने, प्राधिकरणले जारी गरेका नियम वायुसेवा कम्पनीलगायत सरोकारवालाहरूले पूर्ण पालना गर्ने हो भने विश्वयुद्धमा सैनिकले पनि प्रयोग गरेको डीसीथ्री विमानभन्दा आधुनिक र सुविधासम्पन्न अहिलेका वायुयानको आयु बुद्धको एटीआर४२ जस्तै अधिकतम प्रयोग गर्ने नेपालको हवाई सुरक्षामा ख्याति पनि आर्जन गर्न सकिन्छ ।"
अख्तियारद्वारा कर्मचारीविरुद्ध पहिलो पटक सम्पत्ति शुद्धीकरण मुद्दा,"(काठमाडौं)अख्तियार दुरुपयोग अनुसन्धान आयोगले कर्मचारीविरुद्ध पहिलो पटक सम्पत्ति शुद्धीकरणसम्बन्धी कसुरमा विशेष अदालतमा मुद्दा दायर गरेको छ । सार्वजनिक पदको दुरुपयोगबाट गैरकानुनी सम्पत्ति आर्जन गरी शुद्धीकरण गरेको अभियोगमा लुम्बिनी बिकास कोषका तत्कालीन योजना अधिकृत इन्जिनियर सरोज भट्टराईविरुद्ध अख्तियारले बिहीबार मुद्दा दायर गरेको हो ।भट्टराईले कोषबाट आह्वान गरिएका सार्वजनिक निर्माणसम्बन्धी ठेक्का दिलाएबापत् ठेकेदारबाट लिएको घूस रकम शुद्धीकरण गरेर आमा जनकनन्दनी भट्टराईका नाममा जग्गा किनेको अभियोग अख्तियारले लगाएको छ । अख्तियारले दुवै जनाविरुद्ध १ करोड ८५ लाख रुपैयाँ बिगो कायम गरेको छ । अख्तियारका प्रवक्ता सहसचिव नरहरि घिमिरेले आरोपित भट्टराईलाई मुख्य अभियुक्त र जनकनन्दनीलाई मतियारका रूपमा प्रतिवादी बनाएर मुद्दा दायर गरिएको बताए ।अख्तियार र नेपाल प्रहरीबाट अनुसन्धान हुने मुद्दामा ती निकायले सम्बद्ध कसुर सँग सम्बन्धित सम्पत्ति शुद्धीकरणसम्बन्धी अपराधमा पनि अनुसन्धान गर्न पाउने गरी संघीय संसद्ले सम्पत्ति शुद्धीकरण (मनी लाउन्डरिङ) निवारण ऐन २०६४ लाई संशोधन गर्दै २०८० चैत ३० मा पारित गरेको थियो । त्यसपछि प्रहरी र अख्तियारबाट हुने अनुसन्धानको दायरा फराकिलो भएको थियो । सम्पत्ति शुद्धीकरणसम्बन्धी संशोधित कानुनमा भनिएको छ, यस ऐनमा अन्यत्र लेखिएको कुनै कुराले यस ऐनबमोजिम परेको उजुरीको अनुसन्धान गर्दा प्राप्त प्रमाणका आधारमा सम्बद्ध कसुर वा सम्पत्ति शुद्धीकरणसम्बन्धी कसुरमध्ये कुनै एक वा दुवै कसुरमा मुद्दा चलाउन बाधा पर्ने छैन । सम्बद्ध कसुरमा मुद्दा नचलेको वा चलेको भए पनि त्यस्तो मुद्दाको किनारा नभएको आधारमा मात्र सम्पत्ति शुद्धीकरणसम्बन्धी कसुरमा मुद्दा चलाउन र सजाय गर्न बाधा नपर्ने ऐनमा थप व्याख्या गरिएको छ ।अख्तियारका प्रवक्ता घिमिरेले सोही कानुनबमोजिम अनुसन्धान भई पहिलोपटक यस किसिमको मुद्दा दायर भएको बताए । यसअघि सम्पत्ति शुद्धीकरणसम्बन्धी मुद्दा सम्पत्ति शुद्धीकरण अनुसन्धान विभागबाट दायर हुँदै आएको थियो । सार्वजनिक हानिनोक्सानी, गैरकानुनी सम्पत्ति आर्जनलगायतमा सार्वजनिक पद धारण गरेका कर्मचारी तथा पदाधिकारीविरुद्ध अख्तियारले भ्रष्टाचारसम्बन्धी कसुरमा मात्रै मुद्दा दायर गर्दै आएको थियो ।भट्टराई आफैंले ठेक्का मूल्यांकन गरी ठेकेदारलाई योजना पारेबापत् तीनवटा निर्माण कम्पनीबाट तेस्रो व्यक्तिमार्फत २०७९ वैशाख र जेठमा घूस लिएको अख्तियारले जनाएको छ । उनले भक्तपुरको गुण्डुमा आमा जनकनन्दनीका नाममा किनेको २ रोपनी ११ आना २ पैसा जग्गाको भुक्तानी गर्दा ठेकेदारमार्फत तेस्रो व्यक्तिको खातामा घूस रकम हाल्न लगाएका थिए । त्यही खातामार्फत जग्गा बिक्रेतालाई रकम भुक्तानी गरेको अख्तियारले दायर गरेको अभियोगपत्रमा उल्लेख छ । घूसलाई वैध आय देखाउन विभिन्न चरणमा शुद्धीकरण गरेर आमाका नाममा जग्गा किनबेच गरेकाले सम्पत्ति शुद्धीकरण निवारण ऐनविरुद्ध भएको अख्तियारले जनाएको छ ।अख्तियारले यसअघि कोषको ठेक्कापट्टामा घूस लिएको अभियोगमा भट्टराई र उनकी आमा जनकनन्दनीविरुद्ध २०८० चैत २५ मा मुद्दा दायर गरेको थियो । उक्त मुद्दामा गत जेठ ३१ मा सुनुवाइ गर्दै विशेष अदालतले भट्टराईलाई दोषी ठहर गरी ८० लाख रुपैयाँ जरिवाना र ६ वर्ष कैद सजाय सुनाएको थियो । जनकनन्दनीलाई भने सफाइ दिएको थियो । भट्टराईले थप १ करोड ५ लाख घूस लिएको प्रमाण पनि फेला पारेपछि अख्तियारले बिहीबार सम्पत्ति शुद्धीकरणसम्बन्धी कसुरमा मुद्दा दायर गरेको हो । अख्तियारले १ करोड ५ लाख रुपैयाँ घूस लिएको आरोपमा दुवै जनाविरुद्ध छुट्टै भ्रष्टाचार मुद्दा पनि दायर गरेको छ । भट्टराईकै योजनामा बाबुल निर्माण सेवाले एकल तथा जेभीमा बोलपत्र प्रस्ताव गरी २०७५७६ पछि १ अर्ब ३७ करोड २५ लाख र ९९ करोड २५ लाखको ठेक्का हात पारेको थियो । ठेक्कापछि खानीअर्घाखाँची बाबुल जेभी, लुम्बिनीअर्घाखाँचीबाबुल जेभी र अर्घाखाँचीबाबुल जेभीमार्फत निर्माण अघि बढाइएको थियो । ठेक्का दिलाएबापत् भट्टराईले नानीकाजी थापा र बेन्जु थापामार्फत २०७९ वैशाख २३, २५, २६ र २८ गते गरी ४ दिनमा १ करोड ५ लाख रुपैयाँ कृषि विकास बैंकबाट बुझेको अख्तियारको अभियोग पत्रमा उल्लेख छ । सोही वर्षको जेठ ९ मा भट्टराईले नानीकाजीमार्फत नै मेगा बैंक, सिटिजन्स बैंक र इन्भेस्टमेन्ट बैंकका तीनवटा चेकबाट क्रमशः ९ लाख ९९ हजारका दरले २९ लाख ९९ हजार रुपैयाँ र बेन्जुमार्फत माछापुच्छ्रे बैंकबाट २३ लाख २५ हजार र मेगा बैंकबाट १९ लाख ९९ हजार रुपैयाँ लिएका थिए । उनले मेगा बैंकबाटै आइते तामाङका नाममा ठेकेदारमार्फत ९ लाख ९९ हजार रुपैयाँ जम्मा गर्न लगाएका थिए ।तामाङ जग्गाधनी हुन् । भट्टराईले आफ्नो बिचौलियाको काम गर्ने बेन्जु र नानीकाजीका नाममा ठेकेदारबाट रकम जम्मा गर्न लगाई जग्गाधनी तामाङलाई पठाएको त्यो बेलाको बैंकिङ कारोबारबाट देखिन्छ । नानीकाजी र बेन्जु लुम्बिनीमै राङरिङ एसी इन्कमा काम गर्ने कर्मचारी हुन् । यसरी आएको रकममार्फत भट्टराईले आमा जनकनन्दनीका नाममा जग्गा किनेको अख्तियारको अभियोगपत्रमा उल्लेख छ ।"
सुदखोरबाट घूस लिएर मुद्दा दर्ता नगरेको भन्दै मिटरब्याजपीडितको प्रदर्शन,"(नवलपरासी) मिटरब्याजपीडितहरूले नवलपरासी पूर्वका न्यायाधिवक्ता हरि घिमिरेले घूस लिएर मुद्दा दर्ता नगरेको आरोप लगाउँदै बिहीबार उनीविरुद्ध कावासोतीमा प्रदर्शन गरेका छन् । घिमिरेले २९ लाख रुपैयाँ घूस लिएर मिटरब्याजी अमृत भुसालविरुद्धको मुद्दा दर्ता नगरेको पीडितहरूले आरोप लगाएका हुन् । पीडितहरूले जिल्ला अदालत र जिल्ला सरकारी वकिलको कार्यालय अगाडि प्रदर्शन गरेका थिए । नाराबाजीपछि आयोजित कोणसभामा मिटरब्याजीपीडित किसान संघर्ष समितिका जिल्ला अध्यक्ष हेमराज दाहालले न्यायाधिवक्ता घिमिरेले आर्थिक लेनदेन गरेर मुद्दालाई कमजोर बनाएको आरोप लगाए । न्यायालयमाथि आम नागरिकको विश्वास नै टुट्ने गरी पीडकबाट घूस खाएर घिमिरेले पीडितलाई न्याय दिनुको सट्टा झन् पीडा दिने कार्य गरेको उनको भनाइ थियो । युवा दस्ताका जिल्ला अध्यक्ष दीपक बस्नेतले घिमिरेलगायतलाई कारबाही गर्नुपर्ने माग गरे । भुसालबाट पीडित रामप्रसाद महतोले आर्थिक लेनदेन गरेर सरकारी वकिल घिमिरेले मुद्दा नै ढिसमिस पारेको दाबी गरेका थिए । कावासोती नगरपालिका२ निवासी भुसाल किर्तेजालसाजी मुद्दाका आरोपित हुन् । उनीमाथि यहाँका २७ जनालाई मिटरब्याजमा पैसा दिएर किर्ते गरी जग्गा हडपेको आरोप छ । पीडितको उजुरीपछि प्रहरीले भुसाललाई गत साउनमा पक्राउ गरेको थियो । उनलाई २३ दिन नियन्त्रणमा लिएर प्रहरीले अनुसन्धान गरी जिल्ला सरकारी वकिलको कार्यालयमा प्रतिवेदन पनि बुझाएको थियो । तर, कार्यालयले मुद्दा दर्ता नगरेपछि भुसाललाई त्यसै छाडिएको थियो । पीडितहरूमध्येका एक रामप्रसाद महतोले २०७६ जेठमा व्यापार गर्न भनेर भुसालसँग दैनिक १५ हजार ब्याज तिर्ने गरी १५ लाख लिएका थिए । त्यसबापत महतोले मध्यबिन्दु नगरपालिका२ मा रहेको ४ कठ्ठा ६ धुर जग्गा भुसालसमक्ष धितो राखेका थिए । नगद र जग्गासमेत गरेर २ करोडभन्दा बढी रकम भुक्तानी गर्दासमेत भुसालले जग्गा फिर्ता नगरेको महतोको भनाइ छ । उनीलगायत आधा दर्जन स्थानीयलाई भुसालले मिटरब्याजमा पैसा लगानी गर्दै असुली गर्दै आएको प्रहरीको अनुसन्धानमा देखिएको छ । ऋण चुक्ता नभएपछि महतोले गत साउन पहिलो साता प्रहरीमा उजुरी दिएका थिए । त्यसपछि पक्राउ परेका भुसाल सरकारी वकिलको कार्यालयले मुद्दा अगाडि नबढाएपछि दुई साताअघि रिहा भएका थिए ।जिल्ला सरकारी वकिलको कार्यालयले भुसालको मुद्दामा प्रमाण नपुगेको भन्दै मुद्दा दर्ता गर्न नमानेको जिल्ला प्रहरी प्रवक्ता डीएसपी वेदबहादुर पौडेलले बताए । पर्याप्त प्रमाण हुँदाहुँदै सरकारी सरकारी वकिलले मुद्दा दर्ता गर्न नमानेपछि भुसाललाई २३ दिन हिरासतमा राखेर त्यसै छाड्न परेको थियो, उनले भने, भुसालको कावासोतीमा मोटरसाइकल सोरुमको व्यवसाय छ । उनले मिटरब्याज असुलीबाटै महेन्द्र राजमार्गमा दुइटा घर जोडेको अनुसन्धानबाट देखिएको थियो ।जिल्ला न्यायाधीवक्ता घिमिरेले यसबारे केही बोल्न चाहेनन् । जिल्ला सरकारी वकिल कार्यालय, नवलपरासी (पूर्व) ले बिहीबार साँझ विज्ञप्ति जारी गर्दै आर्थिक लेनदेन गरेर मुद्दा दर्ता नगरिएको भन्ने आरोपमा कुनै सत्यता नरहेको बताएको छ । प्रहरीले भदौ ११ मा कार्यालयमा अनुसन्धान प्रतिवेदनसहित मिसिल पेस गरेको र अध्ययनपछि भदौ १३ मा थप अनुसन्धानका लागि लेखिपठाएकाले उक्त मुद्दा जिल्ला प्रहरी कार्यालयमा अनुसन्धानको क्रममा नै रहेको दाबी विज्ञप्तिमा गरिएको छ । तर नवलपरासी पूर्वका प्रहरी प्रमुख एसपी नरहरि रेग्मीका अनुसार प्रहरीले भुसालविरुद्ध पर्याप्त प्रमाण संकलन गरेर अनुसन्धान प्रतिवेदन बुझाउँदा पनि मुद्दा दर्ता नभएको हो । मिटरब्याजी भुसालले महतोबाट विभिन्न समयमा चक्रवर्ती ब्याज र साँवामा समेत गरेर १ करोड ५७ लाख १५ हजार ४ सय ११ रुपैयाँ असुलेको प्रमाणसहित हामीले जिल्ला सरकारी वकिलको कार्यालयमा कागजात बुझाउँदा पनि मुद्दा दर्ता गर्न मानेनन्, उनले भने ।"
मधेशमा डुबेर बालबालिकाको मृत्युका घटना बढ्दै,"मधेशमा पछिल्लो समय डुबेर बालबालिकाको मृत्यु भएको केही प्रतिनिधि घटना हुन् यी । गत साउनयता डुबेर ३९ बालबालिका र १० वयस्कसहित ४९ जनाको मृत्यु भएको मधेश प्रदेश प्रहरी कार्यालयको तथ्यांक छ, जसमध्ये धनुषामा १२, महोत्तरीमा ९, सप्तरीमा ७, सर्लाही र रौतहटमा ६६, सिरहा र पर्सामा ४४ र बारामा १ जनाको मृत्यु भएको छ ।प्रहरीका अनुसार गत आर्थिक वर्ष ०८०८१ मा मधेश प्रदेशमा डुबेर १ सय ८५ जनाको मृत्यु भएको थियो, जसमध्ये १२४ जना बालबालिका थिए । डुबेर बालबालिकाको मृत्यु डरलाग्दो छ । तर, सुरक्षा र रोकथामका लागि काम फिटिक्कै भएको छैन, नागरिक अगुवा विष्णु कुँवरले भने, अभिभावकको कमजोरी त छँदै छ तर प्रदेश र स्थानीय सरकार पनि जिम्मेवार देखिएनन् । बाढीपहिरो, शीतलहर, लू, आगलागी, हावाहुरी लगायतलाई विपद् भन्दै मधेशका पालिका र प्रदेश सरकारले पूर्वतयारी थाल्ने गरे पनि पोखरी, नदी, खोल्सा, ठेकेदारले जथाभावी खनेर अलपत्र छाडेका गहिरो ठाउँमा डुबेर मृत्यु हुने घटनाप्रति भने बेवास्ता गर्दै आएका छन् । मधेशका खेलकुद तथा समाज कल्याणमन्त्री प्रमोद जयसवाल दिनदिनै डुबेर बालबालिकाको मृत्यु भएको खबर आए पनि हालसम्म केही गर्न नसकेको स्विकार्छन् । यो मामिलामा प्रहरीसँग परामर्शमा जुटेका छौं । सचेतना र रोकथामका लागि प्रयास भइरहेको छ । यो ठूलो क्षति हो । यसलाई रोक्न प्रदेश सरकार अब अगाडि बढ्नेछ, उनले भने । बर्सेनि ठूलो संख्यामा बालबालिका डुबेर मृत्यु हुँदा स्थानीय सरकार भने अर्को निकायलाई दोष दिएर पन्छिने गरेका छन् । सप्तरीको छिन्नमस्ता गाउँपालिकाका अध्यक्ष विद्यानन्द चौधरी डुबेर मृत्यु हुने मामिलामा तीनै तहको सरकार गम्भीर हुनुपर्ने बताउँछन् । हामीले सचेतनाका लागि माइकिङ त गरेका छौं । तर, त्यो पनि पर्याप्त होइन, उनले भने, सडक कार्यालयले बाटो ठेक्का लगाउँछन् । ठेकेदारले खनेर खाल्डो अलपत्र छाडिदिन्छ । पानी जमेर त्यहीं बालबालिकाको मृत्यु हुन्छ । खुला पोखरी, खोल्सा, खाल्डा वा पानी जमेको स्थानलाई सुरक्षति र घेराबेरा गर्नुपर्ने नागरिक अगुवा कुँवरको भनाइ छ । पोखरीको गहिराइ मापन गरेर बालबालिकाको प्रवेशलाई सुरक्षित पार्नुपर्छ, उनले भने, जलाशयलाई घेराबेरा गरेर एउटै द्वार बनाउने र पानीमा कहाँसम्म जाने भनेर रेडजोन एरिया निर्धारण गर्न सकिन्छ ।मधेश प्रदेशसभाको बैठकमा सांसदहरूले डुबेर बालबालिका र वयस्कको मृत्युको घटना बढ्दो रहेकाले त्यसलाई रोक्न प्रदेश सरकारले कानुन ल्याउनुपर्ने माग गरेका छन् । सांसदहरूले जल सुरक्षा नीति र कानुन ल्याएर यस्ता घटना रोक्नुपर्ने सुझाव दिएका छन् । प्रदेशसभाको गत मंगलबारको बैठकमा कांग्रेस प्रमुख सचेतक कुँवरकान्त झाले डुबेर मृत्यु हुने घटना रोक्न प्रदेश सरकारले कार्यक्रम ल्याउनुपर्ने माग गरे । लोसपाका सांसद उपेन्द्र महतोले सर्वसाधारणको सुरक्षाका लागि तीनै तहको सरकार गम्भीर नरहेको आरोप लगाए । राष्ट्रिय जल सुरक्षा नीति बनाएर पोखरी र विकास निर्माणका लागि खनिने ठाउँको मापदण्ड तोक्नुपर्छ, उनले भने । एमाले सांसद दीपेन्द्र ठाकुरले डुबेर बालबालिकाको मृत्यु भइरहँदा पनि आफूहरूको कुरा प्रहरीप्रशासनले नसुनेको बताए ।"
विश्वविद्यालयमा अति भयो अराजकता,"चितवनको रामपुरस्थित कृषि तथा वन विज्ञान विश्वविद्यालयमा सत्ताधारी दुई दलनिकट विद्यार्थी संगठनको झडपपछि पढाइ, प्रवेश परीक्षा, सेमेस्टर परीक्षा तथा नियमित अनुसन्धानलगायतका सम्पूर्ण शैक्षिक गतिविधिमा अवरोध भएको छ । कांग्रेसनिकट नेविसंघ र एमालेनिकट अनेरास्ववियुबीच भएको झडपपछि तालाबन्दी गरिएकाले विश्वविद्यालयको वातावरण दुई सातादेखि खलबलिएको छ, कहिले सहज हुन्छ भन्ने निश्चित छैन । त्यसका लागि प्रयत्न भइरहेको पनि देखिँदैन । बरु विश्वविद्यालयलाई प्रवेश निषेध को अवस्थामै राखेर बुधबार काठमाडौंस्थित प्रधानमन्त्री निवास बालुवाटारमा १३ औं सभा (सिनेट) सम्पन्न गरिएको छ । दुर्भाग्य के छ भने, विश्वविद्यालय सिर्जित भएको तनावपूर्ण परिस्थिति सिनेटको एजेन्डा बनेन । यस्तो अवस्थामा चार हजारभन्दा बढी विद्यार्थीको पढाइ र परीक्षा अझै लामो समय बिथोलिने शंका बढेको छ ।भदौ १३ मा कृषि संकाय परिसरको पुरुष छात्रावास क्षेत्रमा कांग्रेस र एमालेनिकट विद्यार्थीबीच झडप भएको थियो । घाइतेमध्ये दुई जनालाई उपचारका लागि काठमाडौंमा पुर्याउनुपरेको थियो । नेविसंघका विद्यार्थी घाइते भएका कारण सो संगठनले दोषीलाई विश्वविद्यालयबाट निष्कासनको माग राखेर तालाबन्दी गरेको छ । नेविसंघको मागअनुसार प्रहरीले अनेरास्ववियुसँग सम्बन्धित विद्यार्थीहरूलाई पक्राउ गरेको छ । त्यसप्रति सो संगठनको असन्तुष्टि छ । यस्तो पृष्ठभूमिमा विश्वविद्यालयमा प्रहरीले पहरा दिनुपरिरहेको छ । शैक्षिक संस्थामा प्रहरीले सुरक्षा दिनुपर्ने अवस्था निम्तिनु विडम्बना हो । तर यसको संवेदनशीलता र अर्थ पहिल्याउन राजनीतिक दल, विश्वविद्यालयका नेतृत्वकर्ता तथा विद्यार्थी संगठन र सरकार अक्षम देखिएका छन् । सक्षम हुन्थे भने उनीहरूलाई यस परिस्थितिले पोल्नुपर्ने थियो ।झडपमा उत्रिने दुई विद्यार्थी संगठनका माउ पार्टी कांग्रेस र एमालेले मिलेर सरकार सञ्चालन गरिरहेका छन् । विश्वविद्यालयका कुलपतिसमेत रहेका प्रधानमन्त्री केपी शर्मा ओली एमालेका अध्यक्षसमेत हुन् । शिक्षामन्त्री तथा सहकुलपति विद्या भट्टराई पनि एमालेकै हुन् । गृहमन्त्रीमा कांग्रेसका रमेश लेखक छन् । विश्वविद्यालयमा सुरक्षाको प्रत्याभूति गराउनु सरकारको दायित्व हो । त्यसका लागि प्रधानमन्त्री, शिक्षामन्त्री र गृहमन्त्रीको हस्तक्षेप आवश्यक छ । कांग्रेस तथा एमालेले आफ्नो भूमिका निर्वाह गर्न सकेका छैनन् । दुवै दलका नेतृत्वले नै संवाद गर्ने हो भने निकासमा कठिनाइ छैन । तर उनीहरूमा इच्छाशक्ति नै देखिँदैन । उनीहरूले कित्ता प्रस्ट पार्नुपर्छ विद्यार्थीको उद्दण्डतालाई अनुमोदन गर्ने कि त्यहाँको त्रास अन्त्यका लागि ठोस कदम चाल्ने । प्रश्न विद्यार्थी संगठनहरूको चरित्रसँग पनि जोडिएको छ । त्रिभुवन विश्वविद्यालयदेखि कृषि विश्वविद्यालयसम्मका नजिरले विद्यार्थी संगठनद्वारा शैक्षिक संस्थामा तालाबन्दी र पढाइमा अवरोध गरिनु सामान्य हुन थालेको छ । नेविसंघले नै त्रिविमा ४०० दिनभन्दा बढी तालाबन्दी गरेको थियो । अन्य छिटपुट तालाबन्दी त हरेक जसो विश्वविद्यालयको नियमित घटनाक्रम हुन थालेको छ । स्थिति यस्तो बनिसक्यो, विश्वविद्यालयमा पढ्ने तर गैरशैक्षिक गतिविधिमा अभ्यस्त विद्यार्थीसँग तालाबन्दीको विकल्प खोज्ने रचनात्मकता पनि बाँकी छैन । वास्तवमा आज विद्यार्थी संगठनहरू शैक्षिकभन्दा परका आपराधिक गतिविधिमा अभ्यस्त हुँदै गएका छन् । प्राध्यापक कुट्ने, धम्क्याउने, लाइब्रेरी जलाउने, खुँडा, खुकुरी चलाउनेजस्ता काममा उनीहरू निपुण छन् । उनीहरू बस्ने छात्रावासहरू अध्ययन र बसोबासका केन्द्र होइन, मारकाटका योजना बनाउने स्थलमा रूपान्तरित भएका छन् । विश्वविद्यालयको शैक्षिक वातावरण र जीउज्यानको सुरक्षाका लागि विद्यार्थी संगठन नै खतरा भएका छन् । त्यसैले विद्यार्थी संगठनहरूले आफूहरूलाई पढाइ र शैक्षिक गतिविधिबाट अब्बल साबित गराउन जोड दिन ढिला भइसकेको छ । आपराधिक गतिविधिका कारण चर्चामा आइरहने हो भने संगठनको उपादेयता त सकिन्छ नै, विश्वविद्यालयको शैक्षिक वातावारण मर्दै जान्छ ।दलहरूमाथि पनि प्रश्न छ । उनीहरू आफ्ना विद्यार्थी संगठनलाई कस्तो बनाउन चाहन्छन् ? उनीहरूबाट कस्तो सहयोग लिन चाहन्छन् ? शैक्षिक र प्राज्ञिक सहयोग चाहने हो भने त्यसका लागि विद्यार्थीलाई शैक्षिक गतिविधिमा मात्रै केन्द्रित हुन उत्प्रेरित गर्नुपर्छ । गैरशैक्षिक र आपराधिक गतिविधिमा संलग्नलाई सोहीअनुसार कारबाहीको दायरामा पुर्याउन भूमिका खेल्नुपर्छ, संरक्षण गरिनु हुँदैन । विद्यार्थीहरूको पाखुराकै बल खोजिएको हो र त्यसकै आधारमा आफ्नो संगठनमा प्राण भर्ने प्रयत्न हो भने त दलहरूले तत्कालका लागि क्षणिक सन्तुष्टि त पाउलान्, दीर्घकालीन रूपमा त्यसले सिर्जना गर्ने नकारात्मक असरको हिस्सेदार हुनुपर्छ ।विश्वविद्यालयमा हुने अराजक गतिविधिहरूलाई रोक्न प्रशासन मात्रै सक्षम नहुने फरकफरक विश्वविद्यालयको घटनाबाट साबित भइसकेको छ । त्यसैले यसका लागि दलहरू नै सक्रिय बन्नुपर्छ । उनीहरू नै जिम्मेवार बन्नुपर्छ । साथसाथै, आपराधिक गतिविधिमा संलग्न जोकोहीलाई प्रहरीले अनुसन्धान र कानुनी कारबाहीका लागि पहल थाल्नुपर्छ । दोषीलाई कारबाही हुन्छ भन्ने स्थापित भयो भने यस्ता गतिविधिमा कमी आउनेछ । सबैभन्दा ठूलो आत्मसमीक्षाचाहिँ हरेक विद्यार्थी स्वयंले गर्न जरुरी छ आज आफू संलग्न भइरहेको गतिविधि, आफ्नो ऊर्जाशील समयमा गरिरहेको गतिविधिले आफूलाई कहाँ पुर्याउँछ ?"
"ओलीबालेन जुहारी, देख्नेलाई लाज","प्रधानमन्त्री केपी शर्मा ओलीको सय दिनको हनिमुन अवधि सकिएको छैन । ओलीका तीन कार्यकाल त्यति सुखद हुन नसके तापनि यो कार्यकाल सुनौला अक्षरले इतिहास लेखिने गरी सफल होस् भन्ने कामना सबै शुभचिन्तकको रहेकामा दुईमत छैन । नेपालका दल र सरकारप्रति जनताको भरोसा टुटेको अवस्थामा देशकै दुई ठूला दलबीचको सहकार्यमा दुईतिहाइको सरकार बनेको छ । अहिलेको सन्दर्भमा जनतामा आशा जगाउने महत्त्वपूर्ण अवसर बोकेका देशका प्रधानमन्त्री हुन्, ओली । सरकार गठनका विभिन्न विकल्पको परीक्षण भइसकेको अवस्थामा यो अन्तिम विकल्पको सरकार बनेको छ । यो विकल्प पनि असफल बनाउने छुट छैन । र, पूरा कार्यकाल सरकार चलाई २०८४ को चुनावसमेत सम्पन्न गराउने महत्त्वपूर्ण कार्यभार यो सरकारमाथि छ । संघीय गणतन्त्रको डोरी चुँडिन मात्रै बाँकी रहेका बखत प्रधानमन्त्री बन्ने सौभाग्य पाएका ओलीले यसलाई अधिकतम सदुपयोग गर्दै न्यायिक सुशासन र विकासमा अग्रसर भई लाग्नुपर्ने कार्यभार अर्जुनदृष्टि लगाई सम्पन्न गर्नुपर्नेछ । यता, बालेन शाह काठमाडौं महानगरका मेयर मात्र हुन् र उनको राजनीतिक यात्रा निकै लामो छ । उनले शुभ बिहानीको सङ्केत दिन थालेको पनि कसैसँग छिपेको छैन । एकातर्फ राम्रो, नराम्रो जे भए पनि बालेनप्रतिको क्रेज बढ्दै जानु र अर्कातिर ओलीप्रतिको क्रेज घट्दै जानु संयोग मात्र नभएको हेक्का ओली र उनका दलका कार्यकर्तालाई छ कि छैन ? बालेनको कार्यकाल त अझै दुई वर्ष बाँकी छ तर ओलीको कार्यकाल त्यति लामो छैन र उस्तै परे जुनसुकै बेला सरकार ढल्न सक्ने सम्भावना पनि उत्तिकै छ । यो बेलामा देशका प्रधानमन्त्रीले देश र जनताको भलो हुने खालका आफ्ना काम सरासर गर्ने हो न कि सानातिना कुरामा अल्झिने । अहिले देखिएको ओलीबालेन द्वन्द्व केटाकेटीको झगडा जस्तो देखिएको छ । देशका दुई ठूला व्यक्ति यसरी झगडा गर्दा कत्ति सुहाएको छैन र पक्ष विपक्षमा कार्यकर्ताको लस्कर देखिनु अझ बढी लाजलाग्दो छ । सामाजिक सञ्जालमा सक्रिय ओलीबालेन दुवैले आफ्ना अभिव्यक्ति दिनु कत्ति सुहाएको छैन । काठमाडौं खाल्डोमा बसेका यी दुईको झगडा मानौं दुई देशबीचको झगडा जस्तो देखिन्छ । आआफ्नो कित्ताकाट गरेजस्तो गरी दुवै सरकार प्रमुख यसरी असभ्य तरिकाले प्रस्तुत हुँदा के जाती गर्नेलाई भन्दा देख्नेलाई लाज जस्तो भएको छ । यो शृङ्खला यथाशक्य छिटो अन्त्य गर्न र अर्जुनदृष्टिले विकास निर्माणमा लाग्न दुवै तहका सरकार प्रमुखसँग जोडदार माग गर्दछु । नरनाथ पाण्डे, कावासोती८, नवलपुर"
कांग्रेसएमालेको अनुपयुक्त चलखेल,"प्रतिनिधिसभाकी उपसभामुख इन्दिरा रानाले पदीय आचरणविरुद्ध काम गरेर मुलुककै प्रतिष्ठामाथि आँच पुर्याएको अभियोग लगाउँदै उनलाई पदबाट राजीनामा दिन दबाब दिएको बुझिएको छ । राजीनामा नदिए दुईतिहाइ बहुमतका आधारमा पदमुक्त गरिदिने अभियानमा कांग्रेस र एमाले कम्मर कसेर लागिपरेका छन् । कहीं न कहीं उपसभामुखले पदीय मर्यादाको ख्याल नगरेको देखिन्छ, भलै उनले त्यसलाई मानवीय मनको प्रयोग गरेको भनेकी छन् । सादगी जीवन र सेवाभावले निर्लिप्त उनको विगत हेर्दा लोभमा परेर त्यसो गरिन् होला भन्ने निष्कर्षमा पुग्न सकिँंदैन । तर जानेर वा अञ्जानमै भए पनि उनले गल्ती गरेकी हुन् । त्यो गल्ती थियो भने त्यतिबेला नै एउटा निष्कर्षमा पुग्नुपर्ने दायित्व यी ठूला भनिएका दलको थिएन र ? साँच्चै नैतिकताको राजनीति गर्न खोजेको हो भने त्यसबेला किन उदासीनता ? दुईतिहाइ वा तीन चौथाइ नै पुर्याएर भए पनि आफ्ना स्वार्थ पूरा गर्नका लागि पिछडिएको अल्पसंख्यक वर्गबाट प्रतिनिधित्व गर्ने ती असल महिलालाई दण्डित गरे भने त्यो उनीहरूकै लागि प्रत्युत्पादक हुनेछ । रत्नप्रसाद लुइँटेल, पाँचखाल१०, काभ्रे"
'हिंसा शब्द कसरी संसदीय ?,"हिंसा शब्द संसदीय कि असंसदीय भन्ने विषयलाई लिएर चलेको जुहारीका कारण बुधबारदेखि संसद् अवरुद्ध हुन पुगेको छ । दुई सातादेखि प्रतिनिधिसभा यही एउटा शब्दका कारण विवादको थलो बनेको छ । जुन अत्यन्तै दुःखद् विषय हो । यो विवादको सुरुवात एमाले सचिव एवं सांसद योगेश भट्टराईले गरेका हुन्, त्यसमा नुनचुक छर्ने काम एमालेमाओवादी सांसदहरूका अतिरिक्त अहिले सभामुख देवराज घिमिरेले गर्न पुगेका छन् । बुधबार संसद् अवरुद्ध गर्ने प्रमुख पात्र नै सभामुख हुन पुगे । उनले हिंसा शब्दको जुन व्याख्या गर्दै रुलिङ गरे, विवादको बिन्दु नै त्यही हुन पुग्यो । सभामुख घिमिरेले हिंसा शब्द संसद्मा बोलिरहेको र बोल्न मिल्ने संसदीय शब्द नै भएको हुँदा त्यो संसद्को रेकर्डबाट हटाउन नपर्ने रुलिङ गरे, जुन गलत र दुर्भाग्यपूर्ण मात्र होइन असंसदीय र असंवैधानिक छ । संविधानको कुनै पनि धारामा कहींकतै पनि हिंसा शब्द लेखिएको छैन । बरु जनयुद्ध, सशस्त्र युद्ध जस्ता शब्द संसदीय मान्न मिल्छ । संसद्को क्याप्टेनले संसद्लाई शान्तिपूर्ण तरिकाले सञ्चालन गर्नुपर्ने हो, उसैले गलत रुलिङ गरेर अवरुद्ध पार्छ भने त्यो जस्तो दुर्भाग्यपूर्ण अरू के होला ? केही दिनअघि एमाले सचिव भट्टराईले पनि सार्वभौम संसद्मा माओवादी पार्टीलाई अपमान गर्ने गरी यही शब्द र भाषा पटकपटक प्रयोग गरेका थिए । उनले माओवादीले १० वर्ष जनयुद्ध होइन हिंसा गरेको आरोप लगाएका थिए तर आफ्नै पार्टीले स्थापनाकालमा गरेको त्यस्तै प्रकृतिको हिंसा भने जानीजानी बिर्सन पुगे ।उनीजत्तिको पढेलेखेको मानिसले त्यस्तो भाषा र शब्द प्रयोग गर्नु र आफ्नै पार्टीको इतिहास र तथ्य बिर्सनुले उनकै कद होचो बनाएको छ । के झापा आन्दोलन हिंसा होइन ? माओवादीले गर्दा हिंसा हुने अनि एमालेले गर्दा त्यो कमलको फूल हुने ? जहाँसम्म हिंसाको कुरा छ, आम नेपाली जनता शान्तिप्रिय छन्, जो हिंसा गर्न मात्र होइन त्यो शब्द सुन्न पनि चाहँदैनन् । चाहे त्यो माओवादीले गरेको होस्, एमाले या कुनै दलले ! गोपाल देवकोटा, गोकर्णेश्वर८ काठमाडौं"
'जेनजी पुस्ताको विद्रोह,"बंगलादेशमा आन्दोलन र छिमेक आतंकअहिले हुर्किरहेको जेनजी आफूभन्दा पुरानो पुस्ताको योग्यता, क्षमता, पदप्रतिको आसक्ति, लोभ, राज्य दोहन (भ्रष्टाचार) र झूटो विवरण पेस गर्ने प्रवृत्तिबाट चिढिएको देखिन्छ । उनीहरू पुरानो पिँढीको नेतृत्व भिजनरी छ भन्ने ठान्दैनन् । मिथ्यांक प्रस्तुत गरेर सामान्य मान्छेलाई मूर्ख बनाउने प्रवृत्तिविरुद्ध धावा बोल्छन् । उदाहरणका लागि, बंगलादेशकी शेख हसिना आफूलाई एकातर्फ लोकतन्त्रवादी भइरहेको नाटक गर्थिन् भने अर्कोतर्फ हुकुमी शासनतिर उन्मुख भइरहेकी थिइन् । उनका राष्ट्रिय र अन्तर्राष्ट्रिय प्रशंसकहरू आन्दोलन सुरु हुनुभन्दा एक महिनाअघिसम्म बंगलादेशको आर्थिक वृद्धिलाई चमत्कारपूर्ण भन्दै थिए । उनको पछिल्लो डेढ दशक लामो कार्यकालमा लगभग २० प्रतिशतले गरिबी घटेको वर्णन गरिरहेका थिए । उनीहरूको कथनअनुसार, बंगलादेशले गार्मेन्ट उद्योगमा ध्यानकेन्द्रित गरेको छ । कुल निर्यातमध्ये ८० प्रतिशत हिस्सा गार्मेन्टको छ र विश्व बजारमा गार्मेन्ट आपूर्तिमा उसको हिस्सा १० प्रतिशत पुगेको छ । विश्व बैंक तथा आईएमएफले करोडौं मानिसले गरिबीको रेखा पार गरेर समृद्धि हासिल गरेकोमा बंगलादेशलाई बधाई दिइरहेका थिए । अप्रिल २, २०२४ को विश्व बैंकको रिपोर्टले आर्थिक वर्ष २०२४२५ मा बंगलादेशको आर्थिक वृद्धिदर ५६ प्रतिशत रहने आकलन गरेको थियो ।तर भुइँको यथार्थ भने अर्कै थियो । गार्मेन्टमा काम गर्ने रोजगारहरूको ज्याला अत्यन्त न्यून थियो । काम गर्ने स्थान सुरक्षित थिएन । जस्तो रानाप्लाजा भत्किएर सयौंको ज्यान गएको थियो । अझ कोरोना महामारीका कारण गार्मेन्ट निर्यात स्वात्तै घट्न पुगेको थियो । अरब तथा मलेसियाबाट आउने विप्रेषण (रेमिट्यान्स) अवरुद्ध हुन पुगेको थियो । रुस र युक्रेन युद्धका कारण ऊर्जा क्षेत्र (बिजुली र ग्यास) को मूल्यवृद्धि अकासिएको थियो । यस्तो मन्दीको अवस्थामा पनि मुद्रास्फीति ९५२ प्रतिशत हुन पुगेको थियो । अर्थात्, महँगी अकासिएको थियो । अर्कोतर्फ, सन् २०२२ मा उच्च शिक्षा हासिल गरेका विद्यार्थीको बेरोजगारी वृद्धिदर १२२ प्रतिशत थियो । त्यस्तै, ग्य्राजुएसन बेरोजगारी ८१ तथा आधारभूत शिक्षा अर्थात् १२ पास गरेका ४५ प्रतिशत बेरोजगार थिए । समग्रमा कुल १५ प्रतिशत युवा जनशक्तिले बेरोजगारीको मार बेहोरिरहेको थियो ।बंगलादेश ब्युरो अफ स्ट्याटिस्टिक (बीबीएस) अनुसार सन् २०२२२३ मा अघिल्लो वर्षको तुलनामा एक प्रतिशतले प्रतिव्यक्ति आय (२०२२२३ मा २७६५ अमेरिकी डलर) घट्न पुगेको थियो । अमेरिकी डलरको तुलनामा २१ प्रतिशतले बंगलादेशी टाका अवमूल्यन हुन पुग्नु त्यसको मुख्य कारण थियो । त्योभन्दा बढी त विश्व बैंकका अनुसार गएको वर्ष खाद्यान्नको मूल्य सर्वसाधारणले धान्नै नसक्ने गरी ३३ प्रतिशतले बढेको थियो (दि डेली स्टार (२३ मई, २०२४) । यसरी एकातर्फ बेरोजगारी र मूल्यवृद्धिको चापले जीवन धान्न कठिनाइ, अर्कोतर्फ आर्थिक वृद्धि र समृद्धिको गफ सर्वसाधारण मानिसका लागि पाच्य थिएन । जेनजी नामक नयाँ पुस्ताका युवाविद्यार्थीलाई तथ्याङ्क र मिथ्याङ्कको भिन्नता थाहा नहुने कुरै भएन । रोजगारी पाउन नसक्ने अवस्था रहेका युवाहरूले आवाज उठाउनासाथ दमन हुन थालेपछि चिढिनु अस्वाभाविक थिएन ।नेपाली युवा र त्रसित नेतृत्वविगत ३६ वर्षदेखि (३ वर्ष छोडेर) नेपालमा संसदीय प्रजातान्त्रिक व्यवस्थाका नाममा निर्वाचित शासकहरूले शासन चलाइरहेका छन् । २०६२६३ को दोस्रो जनआन्दोलनपछिको लगभग १७ वर्ष मुख्यतः तीनवटा राजनीतिक दलहरू कांग्रेस, एमाले तथा माओवादीले पालैपालो सरकारको नेतृत्व गर्दै आएका छन् । अधिकांश समय यी तीनबीच राजनीतिक सहकार्य र प्रतिस्पर्धा चल्दै आएको छ । प्रजातन्त्र बनाम लोकतन्त्र बहालीपछि सामान्य मानिसहरूको राजनीतिमा पहुँच बढेको छ । २०६२६३ पछि दलित, जनजाति, सीमान्तकृत समुदाय, मधेशी, महिलाको राजनीतिक प्रतिनिधित्वको अनुपात विगतसँग तुलनै हुन सक्तैन । तर आर्थिक लोकतन्त्र भने खुम्चिँदै गइरहेको छ । प्राथमिक विद्यालयदेखि विश्वविद्यालयहरू एक प्रकारले स्तरहीन खण्डहरमा रूपान्तरित हुँदै छन् । पठन संस्कृति समाप्त हुने दिशामा छ । स्वास्थ्यलयहरू व्यापारिक प्रयोजनमा छन् र सामान्य मानिसको पहुँचबाहिर हुँदै छन् । पूर्वाधार (सडक, सिँचाइ, बिजुली, खानेपानी, सञ्चार र यातायात आदि) अपर्याप्त वा स्तरहीन छन । पूर्वाधार विकास वातावरणमैत्री नभएको र ग्रामीण विकासमा अपर्याप्त योजनाका कारण सिंगो पहाडी क्षेत्रबाट तीव्र गतिमा बसाइँसराइ भइरहेको छ ।नवउदारवादी बजारले कृषिलाई धराशायी तुल्यायो । एक दशकअघिसम्म आवाद रहेको जमिन अहिले बाझिन पुगेको छ । औद्योगिकीकरणको भ्रूण हत्या हुन पुग्यो । औद्योगिकीकरणको अभावका साथसाथै कृषिको आधुनिकीकरण तथा वितरणको अभावमा नेपाली निम्न मध्यम वर्गीय परिवारका सदस्य अर्थात् कुल कामदार शक्तिको एकतिहाइ वैदेशिक रोजगारमा जान बाध्य छन् । धनी र गरिबहरूबीच असमानता सधैंको भन्दा उच्च अर्थात् ४९ प्रतिशतले वृद्धि हुन पुगेको छ । विगत दस वर्षमा ६०५ प्रतिशतले मुद्रास्फीति बढेको छ । पाँच वर्षको अवधिमा १२६ प्रतिशतले बेरोजगारीमा वृद्धिदर कायम भएको छ, जसमा २०१७१८ मा प्रकाशित नेपाल लेबर फोर्स सर्भेले उजागर गरेकोभन्दा १२ प्रतिशतले वृद्धि भएको देखिन्छ । हेक्का रहोस्, सन् १९९५९६ मा बेरोजगार वृद्धिदर ४९ प्रतिशत मात्र थियो । बंगलादेशमा जस्तै नेपालमा सबैभन्दा धेरै १५ देखि २४ वर्ष उमेर समूहका व्यक्ति बेरोजगारको संख्या २२७ प्रतिशत रहेको छ, जो १९९५९६ मा ७३ प्रतिशत थियो (नेपाल फोर्थ लिभिङ स्ट्न्यान्डर्ड सर्भे) । अहिले मूल्यवृद्धिको चाप अत्यधिक बढेको छ, खासगरी अत्यावश्यक खाद्य सामग्री तथा दैनिक उपभोग्य सामग्रीमा ।देशमा मेरिटोक्रेसीको कुनै गणना छैन । योग्य र क्षमतावान्भन्दा अयोग्य र अकुशल आफन्त पोस्ने क्रियाकलापले सार्वजनिक संघसंस्थाहरू, राजनीतिक तथा संवैधानिक संस्थाहरू धराशायी तुल्याइए । संघीय संसद्देखि गाउँपालिकासम्म रुपैयाँ पैसाले निर्वाचन जितिने परम्परा निर्माण गरिए । संस्थागत हुन पुगेको क्रोनिइजम ले व्यवस्थामाथि नै प्रश्नचिह्न खडा हुन पुगेको छ । यी तमाम समस्याको दीर्घकालीन समाधान खोज्न राजनीतिक पार्टी र तीनका नेताहरू उदासीन देखिन्छन् । तीनको उदासीनताले नयाँ युवा जमातलाई हतोत्साही तुल्याइरहेको छ । यस्ता हतासाले वर्तमान लोकतान्त्रिक राजनीतिमाथि अविश्वास र अविश्वासले विद्रोह जनाउने खतरा देखिइरहेको छ । राज्य संयन्त्रमा नियन्त्रण राख्ने वर्ग र समुदाय आर्थिक तथा सामाजिक समस्याहरूको निराकरणतर्फ एक कदम पनि अघि सर्न खोजिरहेका देखिँदैनन् । उनीहरू भावी संकटलाई मामुली ठान्ने र शान्ति सुरक्षाको विषय बनाउन खोजिरहेका देखिन्छन् । नेपाली आर्थिक तथा सामाजिक समस्या अब साधारण वित्तीय तथा मौद्रिक समस्या मात्रै होइनन्, यी सामान्य सुधारले समाधान हुने देखिन्नन् । सत्तारूढ दल र प्रतिपक्षीले नेपाली जेनजी पुस्ताको हैसियतलाई कम आँकिरहेको भान हुन्छ । ती संगठित छैनन्, पढेलेखेका र जानेका छैनन्, गाउँमा मान्छे छैनन्, हाम्राविरुद्ध कसले आन्दोलन गर्छन् ? भनेर खेलाँची सोचेझैं लाग्छ । यतिबेला सत्तारूढ गठबन्धन समस्याको समाधान खोज्नुभन्दा राज्यसत्तामाथि पूर्ण नियन्त्रण गरी राज्यको भरपूर दोहन गर्न चाहन्छ भन्ने देखिएको छ । तर उनीहरूले बुझ्दा हुन्छ, जेनजी पुस्ता द्रुतगतिमा प्रवाह हुने असीमित सूचनाले सुसूचित छ । काठमाडौं उपत्यकामा नै २५ देखि ३० लाख मानिस अस्थायी तवरमा बसोबास गर्छन् (अर्वान ग्रोथ ट्रेन्ड्स एन्ड मल्टी हार्जाडस इन काठमान्डु भ्याली, २०१६) । गाउँ र सहरलाई जोडिरहन्छन् ।लोकतान्त्रिक, गणतान्त्रिक व्यवस्थाभित्र आर्थिक लोकतन्त्र बहाली नगर्ने सरकारहरू अबको जेनजी पुस्ताको हठात् र बलात् आन्दोलन थेग्न तयार हुँदा हुन्छ । किनकि, त्यो आन्दोलन कसरी, कुन ठाउँ र कति शक्तिका साथ कति बेला आउँछ भन्ने थाहा पाउन पनि गाह्रो छ ।"
प्रहरीमा छुटिरहेका मधेशी दलित,"अब के गर्ने ?नेपाल प्रहरीमा दलित समुदायको प्रतिनिधित्वमा पहाडे दलितहरूको प्रभुत्व छ भने मधेशी दलितहरूको उपस्थिति न्यून छ । त्यसैले यो विभेदलाई सम्बोधन गर्न आरक्षणको समान र निष्पक्ष कार्यान्वयन आवश्यक छ । मधेशी दलितहरूका लागि छुट्टै आरक्षण कोटा व्यवस्था गरी, प्रहरी सेवामा उनीहरूको प्रतिनिधित्व बढाउन सकिन्छ । जसले समाजमा सकारात्मक परिवर्तन ल्याउँछ । मधेशी दलितहरू मधेशी समुदायभित्र र पहाडी दलितहरूको तुलनामा समेत चौथो तहको भेदभावको सिकार भएका छन् । उनीहरू मधेशी समुदायभित्रै पनि अपहेलित छन् । प्रहरी सेवामा प्रवेश गर्दा भाषागत र सांस्कृतिक अवरोध हटाउन विशेष तालिम कार्यक्रम सञ्चालन गर्नुपर्छ । साथै, दलित युवाहरूलाई प्रोत्साहनस्वरूप आर्थिक र सामाजिक सहयोग कार्यक्रमहरू पनि सञ्चालन गर्नु आवश्यक छ ।संविधानको बर्खिलाप गर्दै मधेशी दलितलाई पाखा लगाएर गरिने सिफारिस प्रवृत्ति जारी रह्यो भने यसविरुद्ध कानुनी उपचार खोज्न पनि तयार हुनुको विकल्प मधेशी दलित समुदायसँग छैन । मधेशी दलित देशका अन्य नागरिकसरह राणा शासन, पञ्चायत र राजाका विरुद्ध लडेर गणतन्त्र ल्याउन सघाए । दलितहरूसँग मिलेर सिंगो राज्य संरचनासँग लडेर संवैधानिक रूपमा थोरै भए पनि अधिकार सुनिश्चित गराए । मधेशीसँग मिलेर पहाडी राज्यसत्ताका विरुद्ध लडेर मधेश आन्दोलनमार्फत संघीयता ल्याए । तर अझै पनि दलितभित्रको कोटामा समान अवसरका लागि लड्नुपरिरहेको छ । संघीयता त आयो तर मधेश प्रदेशमा कथित उपल्ला जात सँग पहिचान, प्रतिनिधित्व र बजेटका लागि अनि देशमा समानुपातिक समावेशिताका लागि अझै लडिरहेका छन् । आखिर मधेशी दलित कहिलेसम्म समान अधिकारका लागि लडिरहनुपर्ने हो ?"
खोइ मानसिक स्वास्थ्य शिक्षा ?,"किशोरावस्था जीवनकालको अद्वितीय र महत्त्वपूर्ण समय हो । यसबेला शारीरिक, भावनात्मक र सामाजिक परिवर्तन देखा पर्छन् । किशोरावस्था सकारात्मक मानसिक स्थिति, सामाजिक र भावनात्मक बानी विकास गर्ने महत्त्वपूर्ण अवधि हो । विशेषगरी नेपालजस्ता विपन्न देशमा गरिबी, दुर्व्यवहार वा हिंसाको सामना गरेका बालबालिका आफ्नो किशोरावस्थामा प्रवेश गर्दै युवावस्थामा पुगिसक्दा मानसिक स्वास्थ्य समस्याको जोखिम बढ्दै जाने विभिन्न अध्ययनले देखाइसकेका छन् । १० देखि १९ वर्षको उमेर समूहलाई किशोरावस्था बुझिन्छ । किशोरावस्थाको मानसिक स्वास्थ्य समस्यालाई सम्बोधन गर्न नसक्दा वयस्क जीवनमा शारीरिक र मानसिक असर पर्ने विभिन्न अध्ययन अनुसन्धानले स्वीकार गरिसकेका छन् । त्यसैले नेपालजस्ता विपन्न देशमा मानसिक स्वास्थ्य शिक्षा अपरिहार्य बनिसकेको छ ।नेपाल प्रहरीको पछिल्लो पाँच वर्षको तथ्यांक हेर्दा काभ्रेमा १२३ बालबालिकाले आत्महत्या गरे । यो संख्याले यसै अवधिमा आत्महत्या गरेका ६ मध्ये एक जना बालबालिका भएको देखाउँछ । यही तथ्यांक केलाउँदा ८३ प्रतिशतमा केही न केही मानसिक स्वास्थ्य समस्या भएको प्रहरीे तथ्यांक छ । विश्व स्वास्थ्य संगठन (डब्लूएचओ) को तथ्यांक हेर्दा विश्वभरका किशोरकिशोरी मानसिक स्वास्थ्य समस्याको जोखिममा छन् । १० देखि १९ वर्षमध्येका हरेक सात जनामा एक जनाले मानसिक स्वास्थ्य समस्या अनुभव गरेका हुन्छन्, जुन यस उमेर समूहमा १३ प्रतिशत हो । किशोरकिशोरीमा बिरामी र अपांगताको प्रमुख कारणमा डिप्रेसन, चिन्ता र व्यवहारगत विकार पर्छन् । त्यस्तै, १५ देखि २९ वर्ष उमेर समूहमा आत्महत्या मृत्युको चौथो प्रमुख कारण हो । स्वस्थ निद्रा, नियमित व्यायाम, समस्याको समाधान, विभिन्न सीप सिकाइ र मनोभावनालाई व्यवस्थापन किशोरावस्थाका महत्त्वपूर्ण सिकाइ हुन् । यसका लागि परिवार, विद्यालय र समुदायमा सहयोगी वातावरण अति आवश्यक हुन्छ । तर हालको अवस्थामा सामाजिक सञ्जालको बढ्दो प्रयोग, बेरोजगारी, घरेलु झगडा, लागूपदार्थ प्रयोग, यौन हिंसा, अपराधजस्ता विभिन्न आर्थिक र सामाजिक कारणले नैराश्य, डिप्रेसन, एन्जाइटी बढ्दै गएको छ । विद्यालय, परिवार र आफ्नै साथीमाझ पनि खुलेर कुरा गर्न नसक्ने, लाज, डर र लाञ्छनाका कारण कसैले पनि आफ्नो कुरा खुलेर व्यक्त नगर्दा यो समस्या झन् विकराल बन्दै गएको मनोचिकित्सक बताउँछन् । विश्वव्यापी रूपमा हरेक ७ मध्ये १ जना किशोरकिशोरीले मानसिक स्वास्थ्य अवस्थाको अनुभव गरिरहेको अनुमान छ । यी धेरैजसो पहिचानमा नआएका र उपचार नै नपाएका हुन् । मानसिक स्वास्थ्य अवस्था भएका किशोरकिशोरी विशेषगरी सामाजिक भेदभाव, कलंक (मद्दत खोज्ने तत्परतालाई असर गर्ने), शैक्षिक कठिनाइ, जोखिमपूर्ण व्यवहार, शारीरिक अस्वस्थता र मानवअधिकार उल्लंघनप्रति संवेदनशील हुन्छन् । किशोरकिशोरीहरू जति धेरै जोखिमको सम्पर्कमा आउँछन् उनीहरूको मानसिक स्वास्थ्यमा त्यति नै धेरै नकारात्मक असर पर्छ । घरेलु जीवनको गुणस्तर र साथीसँगको सम्बन्धले मानसिक स्वास्थ्यमा प्रत्यक्ष असर गरिरहेको हुन्छ । हिंसा (विशेषगरी यौन हिंसा, घरेलु हिंसा र धम्की), सामाजिकआर्थिक समस्या पनि मानसिक स्वास्थ्यका प्रमुख जोखिम हुन् ।जीवन अवस्था, जातीय भेदभाव, सहयोग र सेवामा पहुँच नपाएका कारण केही मानसिक स्वास्थ्य समस्याको उच्च जोखिममा छन् । जातीय वा यौनिक अल्पसंख्यक पृष्ठभूमि वा अन्य भेदभावग्रस्त समूहका किशोरकिशोरीमा पनि विभिन्न मानसिक स्वास्थ्य समस्याको जोखिम बढिरहेको हुन्छ । दीर्घरोगी, अटिज्म स्पेक्ट्रम विकार, बौद्धिक अपांगता वा अन्य न्युरोलोजिकल अवस्था भएका किशोरकिशोरी झन् धेरै यो समस्याको उच्च जोखिममा छन् । डब्लूएचओका अनुसार १० देखि १४ वर्षका ३६ प्रतिशत र १५१९ वर्षका ४६ प्रतिशतले चिन्ता विकार अर्थात् एन्जाइटी डिसअर्डरको अनुभव गर्छन् । त्यस्तै, १० देखि १४ वर्षका ११ प्रतिशत र १५ देखि १९ वर्षका २८ प्रतिशतमा डिप्रेसन हुने अनुमान गरिएको छ । डिप्रेसन र चिन्ताका केही लक्षण हुन्छन्, जसमा कोहीसँग बोल्न मन नलाग्ने, एक्लै बस्ने, धेरै सोच्ने, अल्छी हुने, रुचि लागेका काममा रुचि घट्दै जाने, नकारात्मक सोच बढ्ने गर्छ । चिन्ता र डिप्रेसनले विद्यालय उपस्थिति र विद्यालय कार्यलाई गहिरो रूपमा प्रभाव पार्न सक्छ । ठूलो उमेरका किशोरकिशोरीको तुलनामा भर्खरै किशोरावस्थामा प्रवेश गरेकाहरूमा व्यवहारगत विकार देखिन्छ । उनीहरूमा ध्यानकेन्द्रित गर्न गाह्रो हुने, कुनै पनि गतिविधि अत्यधिक गर्ने, परिणामलाई ध्यान नदिई कार्य गर्ने, चञ्चलपन, छटपटी र हडबडीमा रहने समस्या देखिन्छ । १० देखि १४ वर्षका ३६ प्रतिशत र १५ देखि १९ वर्षका २४ प्रतिशतमा यस्ता समस्या हुने गरेको तथ्यांक छ । यस्तो व्यवहारले विद्यार्थीको शैक्षिक अवस्थामा प्रत्यक्ष्य र प्रतिकूल असर पारिरहेको हुन्छ भने विभिन्न आपराधिक मानसिकताको विकास गरिरहेको हुन्छ । एनोरेक्सिया नर्भोसा खाने बानीसँग सम्बन्धित विकार सामान्यतया किशोरावस्था र वयस्कमा देखा पर्छन् । वजन बढ्ने चिन्ता, दुब्लो हुँदा पनि मोटाएको छु कि भन्ने भावना देखिन्छ भने अस्वस्थ खानेकुरा खाने, पेट दुख्ने, कमजोर रहने समस्या देखिन्छ । केही किशोरकिशोरीको भने शरीरको वजन असामान्य रूपमा बढ्ने गर्छ । किशोरकिशोरी (विशेषगरी १५१९ वर्ष) मा हुने मृत्युको चौथो प्रमुख कारण आत्महत्या हो । मदिराको हानिकारक प्रयोग, घरेलु हिंसा, दुर्व्यवहार, प्रेममा असफलता र आत्महत्याका साधनमा पहुँच जोखिम कारकमा समावेश छन् । यी सबै कारकको एउटा प्रमुख जड कारण भनेकै मानसिक स्वास्थ्यमा नकारात्मक असर हो । आफ्नो मनोभावनालाई नियन्त्रण गर्न नसक्दा दिमागले विभिन्न यस्ता नकारात्मक कुरामा प्रोत्साहन गर्न सक्छ । लागूपदार्थ प्रयोग वा यौन हिंसामा जोखिम लिने जस्ता हानिकारक व्यवहार किशोरावस्थामा नै सुरु हुन्छन् । त्यसैले अबको अवस्थामा किशोरकिशोरीले आफ्नो मानसिक स्वास्थ्यबारे पहिचान र सम्बोधन गर्न अपरिहार्य बनिसकेको छ । यसका लागि सुरुवाती स्थान नै विद्यालय वा शैक्षिक संस्था हुन् । विद्यालय त्यस्ता ठाउँ हुन्, जहाँ किशोरकिशोरीले धेरैजसो समय बिताउँछन् र शैक्षिक सिकाइका संरचनासँगै साथीहरूसँग अन्तरक्रिया गर्छन् र सामाजिक भावनात्मक सीप विकास गर्न सक्छन् । शिक्षक, विद्यालय, कर्मचारी र साथीहरूले किशोरकिशोरीका जोखिम कारक र मानसिक स्वास्थ्य अवस्था पहिचान गरी समाधान र न्यूनीकरण गर्न सक्छन् । अर्को प्रमुख रणनीति भनेको शिक्षकको कल्याण प्रवर्द्धन गर्न विद्यालय वातावरणमा शिक्षकलाई कार्यशाला सञ्चालन गरिनु हो । यस्ता कार्यक्रमले शिक्षकको मानसिक स्वास्थ्यलाई सुधार गर्न सक्छन्, जुन पहिले नै विद्यार्थीमा उच्च सामाजिक र भावनात्मक कल्याणसँग सम्बन्धित भएको पाइएको छ । कक्षाकोठामा शिक्षक, विद्यार्थीसँग अझ प्रभावकारी रूपमा संलग्न हुने, रचनात्मक कक्षाकोठा स्थापना गर्ने, प्रविधि प्रयोगका तरिका सिकाउनेलगायतले विद्यार्थीको कल्याणमा प्रभाव पार्न सक्छ । विकसित पश्चिमा मुलुकका साथै भारतका केही राज्यका विद्यालयले किशोरकिशोरीको मानसिक स्वास्थ्यलाई ध्यानमा राख्दै विभिन्न कार्यक्रम सञ्चालन गरिरहेका छन् । स्कुल मेन्टल हेल्थ, टक विथ काउन्सेलर, आर यू ओके जस्ता कार्यक्रम सक्रिय रूपमा भइरहेका छन् । विद्यालय, कलेज जस्ता हरेक स्थानमा मानसिक स्वास्थ्यका सवाल, समस्या र समाधान विषयक छलफल र यसलाई लाञ्छनाका विषय नबनाउन सचेतनामूलक अभियान आयोजना गरिरहेका छन् । नेपालको सन्दर्भमा केही संघसंथाले यस्ता कामको थालनी गरे पनि सक्रिय रूपमा सञ्चालन गर्न सकिरहेका छैनन् । सरकार र सरोकारवालाबाट हुनुपर्ने पहलको प्रयास यहाँ शून्य छ । किनकि अझै पनि मानसिक स्वास्थ्यलाई हीनभावका रूपमा हेर्ने गरिएको छ । विद्यालय, कलेज वा अन्य शैक्षिक संस्थामा किशोरकिशोरीको अध्ययन अध्यापनसँगै मानसिक अवस्था, भावनात्मक बौद्धिकता, व्यक्तित्वका प्रकार र विशेषगरी विद्यार्थी जीवनमा आइपर्ने तनाव व्यवस्थापनका बारेमा सिकाइनुपर्ने हो । त्यसैले स्थानीय सरकार र विद्यालयले सक्रिय रूपमा स्वस्थ समाजको निर्माणका लागि पहल गर्न आवश्यक छ । नो हेल्थ विथाउट मेन्टल हेल्थ अर्थात् मानसिक स्वास्थ्यबिना स्वास्थ सम्भव छैन । यदि मानसिक रूपमा स्वस्थ बालबालिका र किशोरकिशोरी हुर्काउन सके मात्र देश र समाजले स्वस्थ, सबल र खुसी युवा प्राप्त गर्न सक्छ । त्यसैले महत्त्वपूर्ण प्रश्न हो विद्यालयस्तरमा मानसिक स्वास्थ्य शिक्षाबारे कहिलेदेखि पढाउने ?"
यातायातमा विद्युतीय भुक्तानीको बहस,"विश्वका प्रायः ठूला सहरमा सार्वजनिक यात्रा गर्दा विद्युतीय भुक्तानी कार्ड वा विद्युतीय माध्यमबाट सहजै भाडा तिर्न सकिने सुविधा छ । तर, नेपालमा केही वर्षदेखि विद्युतीय भुक्तानीमा चौतर्फी बढोत्तरी भइरहँदा यात्रा भुक्तानी कार्डतर्फ शून्यप्रायः स्थिति छ । मेट्रो सिटी पनि भनिने ठूला सहरमा सार्वजनिक यातायातका विभिन्न सहज विकल्प हुन्छन् । यसअन्तर्गत मेट्रो वा मिनी रेल, सिटी बस, ट्राम, फेरी अर्थात् छोटो दूरीका जलयात्राका लागि साना जहाजलगायत पर्छन् । यिनमा नियमित वा आकस्मिक यात्रा गर्नुपर्दा प्रायः सबैले विद्युतीय माध्यमबाटै भाडा तिरेको देखिन्छ । कतै टोकनबाट, कतै कार्डबाट वा मोबाइल वालेटबाट । बसमा ढोकाछेउ रहेको कार्ड रिडर मेसिन (भ्यालिडेसन टर्मिनल) मा कार्डले हलुका छोइदिने र झर्दाका बखत ढोका छेउको कुनै त्यस्तै मेसिनमा पुनः सोहीबमोजिम उक्त कार्डले छोइदिँदा भाडा तिर्ने काम स्वचालित सम्पन्न हुन्छ । यसो गर्दैगर्दा भाडा कति तिरियो, कति रकम मौज्दात छ भनेर मोबाइल एपमार्फत उतिखेरै थाहा हुन्छ । कसैलाई नयाँ कार्ड चाहिएमा बस बिसौनी नजिकका खुद्रा पसलबाट, नजिकै रहेका टिकट बिक्री गर्ने स्वचालित मेसिनबाट वा बस सहचालकबाट तत्काल पाइन्छ । सोही कार्डलाई आवश्यकताअनुसार रिचार्ज गरी निरन्तर प्रयोग गरिरहन मिल्ने भएकाले यस्ता कार्ड स्वभावतः सबैको रोजाइमा परेका हुन् । साथै, एउटै कार्ड सबै प्रकारका सार्वजनिक यातायातका साधनमा चलाउन मिल्ने भएकाले यी कार्ड निर्विकल्प चलनचल्तीमा पाइन्छ । यसै कार्डबाट ट्याक्सी भाडा, पार्किङ शुल्क, सडक टोल शुल्क आदि पनि तिर्न सकिन्छ । साथै देशको कुनै एक सहरमा मात्र नभई अन्य सहरहरूमा पनि एउटै कार्डबाट काम चल्ने गरी काम भइरहेकोसमेत बुझिएको छ । आजकाल यी कार्डहरू सेवाग्राहीका सम्बन्धित बैंकबाट नै डेबिट कार्डका रूपमा पाइने (ओपन लुप सिस्टम), भर्चुअल रूपमा पनि पाइने र एनएफसी जडित प्रविधि रहेकाले कार्ड समाहित मोबाइल नजिक लगिदिए पुग्ने हुन्छ । यसरी विद्युतीय माध्यमले विश्वका ठूला सहरमा सार्वजनिक यातायात उपयोग गर्दा भाडा पारदर्शी, सरल र सहज बनाएको छ ।सार्वजनिक यातायातमा विद्युतीय कार्डमार्फत भाडा भुक्तानीको यो अत्यन्त उत्साहप्रद विषयको चर्चा गर्दा यसका लागि आवश्यक पूर्वाधार र वातावरणको जानकारी राख्नुपर्नेर् ेहुन्छ । राज्य सरकारबाट सञ्चालितव्यवस्थित गरिएको एकीकृत सार्वजनिक यातायात प्रणाली भएमा यस प्रकारका विद्युतीय कार्ड लागू गर्न सहज हुन्छ । भविष्यमा क्रमशः सीईएमभी कार्डको प्रयोग बढ्ने हुनाले यातायात मन्त्रालयविभाग, कार्ड सेवा प्रदायक कम्पनी, यातायात सञ्चालक कम्पनी, एजेन्सी बैंक तथा सेटलमेन्ट बैंकहरूको एकापसको समझदारी यसका लागि अपरिहार्य अर्को सर्त हो । अर्को महत्त्वपूर्ण प्राविधिक पाटो कम्तीमा एक पक्षसँग निर्बाध इन्टरनेटको पहुँच वा इन्टरनेट उपलब्ध नहुँदा पनि चल्ने (अफलाइन) सुविधाको निश्चिन्तता हुनुपर्ने देखिन्छ । यस सम्बन्धमा नेपालको हकमा केही विशेष प्रतिकूलता छन् । ६३ वर्षको इतिहास बोकेको पूर्णतया सरकारी स्वामित्वको साझा यातायातको भौगोलिक पहुँच र उपलब्धता सीमित छ । बाँकी यातायात व्यवसायका सम्बन्धित विभिन्न समितिकम्पनीसंस्थाहरू छन् । विविध आकार प्रकारका सार्वजनिक यातायातका साधन चलेका छन् । कदाचित् रुट नम्बर दिइएको छ, तर प्रचलनमा छैन । सबैलाई समेट्ने एकीकृत सञ्जालको खाका पनि छैन । वाञ्छित स्तरको इकोसिस्टम नबनेसम्म यस प्रविधिमाथिको लगानी व्यावसायिक हुने पनि भएन । विगतमा केही ऊर्जाशील उद्यमीबाट कम्पनी नै स्थापना गरी, आवश्यक पुँजी र प्रविधिको व्यवस्थापन गरी नियामकीय स्वीकृतिसमेत लिई सार्वजनिक यातायातमा कार्डमार्फत भाडा तिर्ने परिपाटीको प्रयास भएका पनि छन् । तर ती सफल कार्यान्वयनको चरणमा पुग्न सकेनन् । भाडा १७ भए पनि २० रुपैयाँ लिन पाइराखिएकाले हो कि ? सार्वजनिक यातायातमा विद्युतीय कार्ड चलाउन मिल्ने ऐन कानुन छ, नीति नियम छ, नियामकीय स्वीकृति पनि छ । करोडौं खर्च गरेर प्रविधि ल्याइएको पनि छ, बस सञ्चालक वर्ग सहमत छन् तर चालक र सहचालकले अटेर गरेकै निहुँमा लागू नभइदिने अवस्था देखिन्छ । मुख्य त प्रणालीमा पारदर्शिताको स्थापना, संस्थागत सुशासनको पालना र सर्वसाधारणको हितमा हाम्रो समर्पणभाव कति छ भन्ने नै हो । विडम्बना, अझै पनि छिमेक मुलुकका शीर्ष नेतृत्वले डिजिटल कार्डको शुभारम्भ गरिरहँदा हामीकहाँ भने गठजोडको विन्यासमा समय बितेको छ । अब अरू ढिला नगरी समयानुकूल प्रविधिका साथ सार्वजनिक यातायातका क्षेत्रमा पनि डिजिटल कार्ड पहल गर्ने सबैमा प्रेरणा मिलोस् । कँडेल नेपाल राष्ट्र बैंकका पूर्वकार्यकारी निर्देशक हुन् ।"
ग्लोबल ट्रेन्डिङमा कश्मीरे पछ्यौरी,"काठमाडौं (कास) रिलिजको आठ महिनापछि नेपाली लोकदोहोरी गीत कश्मीरे पछ्यौरी युट्युबको म्युजिकतर्फको ग्लोबल ट्रेन्डिङमा आएको छ । ट्रेन्डिङको एक सय गीतको सूचीमा उक्त गीत बिहीबार रातिसम्म ९८ औं स्थानमा आएको छ । म्युजिक ट्रेन्डिङको पहिलो स्थानमा भने एक महिनाअघि युट्युबमा अपलोड गरिएको हिन्दी फिल्म स्त्री २ को आज की रात छ । दोस्रोमा पनि सोही फिल्मको अर्को गीत रहेको छ । तेस्रोमा कोक स्टुडियोको कारोल जी आउँदा चौथो र पाँचौं नम्बरमा क्रमशः लेडी गागा र ब्रुनो मार्सको डाई विथ अ स्माइल तथा हिन्दी फिल्म ब्याड न्युज को तोबा तोबा रहेका छन् । युट्युबले सूचीका लोकप्रिय एक सय म्युजिक भिडियोबाट अहिलेसम्म ५४ करोड ८१ लाखभन्दा बढी भ्युज बटुलेको छ ।युट्युबले यस साताका सबैभन्दा लोकप्रिय म्युजिक भिडियोको टप १०० म्युजिक भिडियो ग्लोबल भनेर सार्वजनिक गरेको ग्लोबल चार्ट मा मौसम हिमालीको कथा तथा निर्देशन रहेको कश्मीरे पछ्यौरी पनि अटाएको हो । गत माघ ४ मा बाबुकृष्ण परियार नामक युट्युब च्यानलबाट अपलोड गरिएको उक्त भिडियोले अहिलेसम्म १ करोड ९१ लाख भ्युज पाइसकेको छ भने १ लाख ६३ हजार लाइक्ससहित ६ हजार ७ सय भन्दा बढी कमेन्ट्स पाएको छ । निश्चल दवाडीको शब्द तथा संगीत रहेको कश्मीरे पछ्यौरी लाई बाबुकृष्णले दीपिका बयम्बुले गाएका हुन् । उनीहरूलाई सामूहिक गायनमा प्रमेश घिमिरे, सिद्धार्थ आले मगर, रूपी सिञ्जाली र प्रेमा राना मगरले साथ दिएका छन् ।कश्मीरे पछ्यौरी दार्जिलिङको रेल, लाम साइँली पिरती दुई दिन बाँचुन्जेल बोलको गीतको सरल संगीत र मीठो लयका कारण पनि विश्वव्यापी दर्शक, श्रोता पाएको हुन सक्ने देखिन्छ । त्यसैगरी केपिना गोतामे र बाबुकृष्ण नै अभिनीत भिडियो पनि ग्रामीण अवस्थालाई समेट्दै सरल स्वरूपमा तयार पारिएको छ । गीतलाई युट्युबसहित आइट्युन्स, अमेजन, स्पटिफाई, एप्पल म्युजिकलगायत म्युजिक प्लेटफर्ममा पनि राखिएको छ ।"
किशोरीहरूको महिनावारी पीडा,"(काठमाडौं)विगतमा १४१५ वर्षको उमेरपछि किशोरीमा महिनावारी सुरु हुन्थ्यो । तर, अहिले यो उमेर अवधि ८९ वर्षमा झरेको छ । यो उमेर समूहका बालिकाहरूलाई महिनावारी चक्रबारे धेरै जानकारी नहुन सक्छ । यति अपरिपक्व उमेरमा महिनावारी हुँदा उनीहरूले कसरी आफूलाई सम्हाल्छन् होला त ? अमेरिकी किशोरीहरूमाथि गरिएको एक अध्ययनअनुसार, पहिलेभन्दा अहिले लगभग चार वर्ष चाँडै महिनावारी सुरु हुन थालेको छ । बीबीसीको एक रिपोर्टअनुसार आठ वर्षको उमेरभन्दा अगाडि नै महिनावारी हुने र स्तनको विकास हुने क्रम सन् २००८ देखि २०२० सम्ममा १६ गुणाले बढेको छ । अमेरिकामा मात्र नभई विश्वभरकै किशोरीमा महिनावारीको उमेर अवधि कम हुँदै गएको उक्त रिपोर्टमा उल्लेख छ । महिनावरी एक प्राकृतिक र नियमित प्रक्रिया हो । तर कलिलो उमेरमा नै महिनावारी हुँदा यो बढी पीडादायी र झन्झटिलो हुने गरेको धेरैको अनुभव छ । संस्कृति आचार्य (२१) को पहिलो महिनावरी हुँदाको अनुभव पनि यस्तै छ । त्यस बेला एकदमै डरलागेको थियो, उनी सम्झन्छिन्, धेरै रोएँ पनि । दोस्रोपटक महिनावारी हुँदा नेपालमा विनाशकारी भूकम्प गएको बेला थियो । घरमा बस्ने अवस्था थिएन । त्रिपालमा बस्नुपर्ने, ट्वाइलेट थिएन, संस्कृति भन्छिन्, एउटै प्याड लगाएर तीनचार दिनसम्म बस्नुपर्ने भयो । त्यसबेला धेरै गाह्रो भएको थियो मलाई ।महिनावारी हुँदा उनको मुड स्विङ हुन्छ, झर्को लाग्छ, भावनात्मक रूपमा कमजोर हुन्छिन्, नुनिलोपिरो वा मसलेदार खानेकुराको तलतल लाग्छ । अर्थात् सामान्य अवस्था हुँदैन । यस्तोमा कतै टाढा जानुपरेमा, कुनै काम गर्नुपरेमा धेरै असहज हुने उनको अनुभव छ । खप्तड घुम्न गएको बेला त्यस्तै भएछ, उनलाई । यात्राकै क्रममा महिनावारी भइदियो । प्याड बोकेकी रहिनछन्, सहजै किन्न पाउने अवस्था पनि थिएन रे । बल्लतल्ल प्याड त पाइयो तर धेरै महँगोमा, संस्कृति सुनाउँछिन्, त्यसमाथि जहाँ पायो त्यहाँ प्याड प्रयोग गर्ने ठाउँ पनि नहुने । न त प्रयोग गरेको प्याड फ्याँक्ने ठाउँ नै थियो । लामो समय ज्याकेटको गोजीमै बोकेर हिँडेँ । महिनावारी जहाँ पनि र जुनसुकै बेला पनि हुन सक्छ । सार्वजनिक यातायातमा यात्रा गरिरहेको बेला, किनमेल गरिरहेको बेला वा कक्षाकोठामा पढिरहेको बेला । यस्तो अवस्थामा युवतीहरूलाई निकै असहज हुन्छ । कतिपयको पेट तथा ढाड दुख्छ, झर्को लाग्छ, थकान महसुस हुन्छ । तर यस्तो बाध्यता अरुले न देख्न सक्छन्, न बुझ्न नै । विदुषी कँडेल (२०) को अनुभव पनि संस्कृतिको भन्दा फरक छैन । यात्राको बेला एकपटक महिनावारी भयो, प्याड बोक्नै बिर्सेछु, खाजा खान रोकेको ठाउँमा सबै पसलमा खोजे तर कतै प्याड पाइएन । बल्लतल्ल पाएको प्याड पनि एकदमै महँगो, प्रयोग गर्न पनि अनुकूल थिएन । न राजमार्गमा सहजै शौचालय भेटिने, न प्रयोग गरेको प्याड फ्याँक्नका लागि डस्बिन नै । नेपालको राष्ट्रिय जनगणना २०७८ को तथ्यांकअनुसार महिलाको संख्या १ करोड ४९ भन्दा बढी छ । पुरुषको तुलनामा महिलाको संख्या ६ लाख बढी छ । तर महिलालाई अनिवार्य चाहिने सेनिटरी प्याड भने सबैतिर सहजै पाउन सकिँदैन । होटल, रेस्टुरेन्टहरूले महँगो टिस्यु, ह्यान्डवास, टावेल आदि त राख्छन् तर सेनेटरी प्याड राख्दैनन् । त्यसमाथि सरकारले प्याडमा महँगो कर लगाएको छ, विदुषी सुनाउँछिन् । महिनावारीका बेला उनको ढाड दुख्छ । त्यस्तै, मानसिक रूपमा पनि उनलाई असहज भइरहन्छ । कतै कपडामा त रगत लतपतिएको छैन भन्ने कुराले आफूलाई सधैं चिन्तित बनाइरहने विदुषी बताउँछिन् । आवृत्ति राई (२१) को पहिलो महिनावारी १० वर्षको छँदै भयो । त्यसबेला पेट एकदमै दुखेको थियो, उनी सुनाउँछिन्, ममीले घरेलु औषधि बनाएर दिनुभयो अनि प्याड लगाउन सिकाउनुभयो । आवृत्तिका अनुसार उनका साथीले भने पहिलो महिनावारीको बेला धेरै असजिलो झेल्नुपरेको थियो । बन्द कोठामा बस्नुपरेको थियो । घरको कुनै पुरुष सदस्यको अनुहार हेर्न दिइएन, उनी भन्छिन्, सहरमा बस्ने, शिक्षित भनिने परिवारमा पनि यस्तो चलन छ । महिनावारी भएको बेला भान्सामा जान नहुने, अरुको खान छोइदिन नहुने, पूजापाठ गर्न नहुनेजस्ता धारणाले महिलाहरूलाई अप्ठ्यारोमा पार्ने उनी बताउँछिन् । अहिले आर्टिफिसियल इन्टेलिजेन्सको युग छ । समाज बदलियो, सोच्ने तरिका र शैली बदलियो भने पनि धर्म र परम्पराको नाममा महिनावारीबारे समाजमा अझै पनि भ्रमहरू व्याप्त छन् । महिनावरी भएको बेला अञ्जानमा वा जानाजानी छोएको छ भने त्यसको पाप कटाउन ऋषिपञ्चमीमा ब्रत बस्ने चलन छ । मान्छेको विचार परिवर्तन गर्न सकिन्छ तर विश्वासलाई परिवर्तन गर्न एकदमै गाह्रो हुने रहेछ, आवृत्ति भन्छिन् । पुरातन धारणा राख्ने समाजमा मात्र होइन, शिक्षित भनिएकाहरू पनि महिनावारी, प्याड आदिलाई सहज रूपमा लिँदैनन् । आवृत्ति थप्छिन्, एकपटक कक्षाकोठामा कसैको प्याड झरेछ । महिला शिक्षकले बोलाएर यो फ्याँकिदेऊ भन्नुभयो, महिला त्यसमाथि शिक्षक नै यस्तो भएपछि अरुको के कुरा गर्ने ?महिनावारी सुरु हुने बेला वा महिनावारीका क्रममा भावनात्मक रूपमा कमजोर हुने, मुड स्विङ हुने, पेट र ढाँड दुख्नेजस्ता समस्या अधिकांशमा हुन्छ । तर महिलाका यस्तो पीडा अरुले बुझ्ने र त्यही अनुसार व्यवहार गर्ने प्रवृत्ति नभएको उनीहरूको गुनासो छ । संस्कृति सुनाउँछिन्, मेरो साथीलाई महिनावारी भएको बेला सहनै नसक्ने गरी पेट दुख्छ । कलेज जान पनि सक्दैनन् । होस्टलमा बस्ने ती साथीलाई होस्टलका कर्मचारीले सोधेछन्, किन कलेज नगएको ? साथीले आफूलाई महिनावारी भएको र पेट असाध्यै दुखेको बताइन् । ती कर्मचारीले उल्टै मलाई देखाऊ, प्रमाणित गर भनेछन् । त्यसपछि त्यो साथीले पाइन्ट खोलेर देखाउनुपरेको थियो रे, संस्कृति भन्छिन्, अझै पनि यो हदसम्म नराम्रो व्यवहार गरिन्छ ।"
निजी क्षेत्रमा अख्तियार प्रवेशबारे टुंगो लगाउन संसदीय उपसमिति,"(काठमाडौं)निजी क्षेत्रमा अख्तियार दुरुपयोग अनुसन्धान आयोगको प्रवेशबारे टुंगो लगाउन संसदीय उपसमिति गठन भएको छ । १० सदस्यीय उपसमितिले भ्रष्टाचार निवारण ऐन, ०५९ लाई संशोधन गर्न बनेको विधेयकका विवादित बुँदा अध्ययन गरी टुंगो लगाउनेछ । ऐनको प्रस्तावित व्यवस्थामा राजनीतिक दलको साझा धारणा नबनेपछि राज्य व्यवस्था तथा सुशासन समितिले सांसद हृदयराम थानीको संयोजकत्वमा उपसमिति गठन गरेको हो । प्रतिनिधिसभामा प्रतिवेदन पेस गर्ने गरी उपसमितिले काम गर्ने समिति उपसभापति रामहरि खतिवडाले बताए । मुख्यतः भ्रष्टाचार निवारण ऐनका विषयमा अध्ययन गर्ने गरी उपसमिति बनेको छ । प्रस्तावित ऐनमा अन्य विषय पनि छन् । तर बाहिर निजी क्षेत्रमा अख्तियार छिर्ने भयो भन्ने विषय मात्र चर्चामा छ, खतिवडाले भने, यी सबै विषयमा अध्ययन गर्ने गरी सबै पार्टीका सांसद सम्मिलित उपसमिति गठन भएको छ । उपसमितिको पहिलो बैठक शुक्रबार बस्दै छ । प्रस्तावित विधेयकबारे फरकफरक धारणा आएपछि सुशासन समितिले थप अध्ययन गर्न उपसमिति गठन गरेको हो । उपसमिति सदस्यमा सांसद रघुजी पन्त, हितराज पाण्डे, चन्दा कार्की भण्डारी, बुद्धिमान तामाङ, राजेन्द्र पाण्डे, सर्वेन्द्रनाथ शुक्ला, अशोककुमार राई, प्रकाश अधिकारी, सरिता प्रसाईं छन् । समितिमा छलफलमा रहेको भ्रष्टाचार निवारण ऐन, ०५९ लाई संशोधन गर्न बनेको विधेयकमा अख्तियारको क्षेत्राधिकारमा निजी क्षेत्रलाई पनि राख्ने प्रावधान छ । विधेयक ०७६ माघ ७ मा दर्ता भएर राष्ट्रिय सभामा पेस हुँदा पनि विज्ञ र निजी क्षेत्रले उक्त व्यवस्थाको विरोध गरेका थिए । तर यस व्यवस्थामा कुनै हेरफेर नगरी राष्ट्रिय सभाले ०७९ चैत २७ मा विधेयक पारित गरेर प्रतिनिधिसभामा पठाएको थियो । विधेयकमा सार्वजनिक संस्था को परिभाषामा निजी क्षेत्रसँग सम्बन्धित संस्थाहरू समावेश गरी अख्तियारलाई प्रवेश गराउन खोजिएको छ । विधेयकमा सार्वजनिक संस्था मा नेपाल सरकार, प्रदेश सरकार वा स्थानीय तहको पूर्ण वा आंशिक स्वामित्व वा नियन्त्रणमा रहेको वा प्रचलित कानुनबमोजिम स्थापित संस्था, कम्पनी, समिति, आयोग, संस्थान, प्राधिकरण, निगम, प्रतिष्ठान, बोर्ड, केन्द्र, परिषद्, बैंक, मेडिकल कलेज र सोसँग सम्बद्ध अस्पताल वा यस्तै प्रकृतिका संगठित संस्था लाई समावेश गरिएको छ । यसको अर्थ कम्पनी, बैंक तथा वित्तीय संस्था, मेडिकल कलेजलगायत निजी क्षेत्रमा अख्तियारले अनुसन्धान गर्न पाउँछ । निजी क्षेत्रलाई अख्तियारको दायरामा ल्याउने विषयमा राजनीतिक दलहरूबीच फरक मत छ । यस विषयमा निजी क्षेत्रले विरोध जनाउँदै आएको छ । नेपाल उद्योग वाणिज्य महासंघले निजी क्षेत्रलाई अख्तियारको दायरामा ल्याउने विषयले हतोत्साहित गर्ने काम भएको बताउँदै आएको छ । निजी क्षेत्रलाई नियमन गर्न नेपाल प्रहरीको सीआईबी, राजस्व अनुसन्धान विभाग, सम्पत्ति शुद्धीकरण अनुसन्धान विभाग, राष्ट्र बैंक, मेडिकल काउन्सिल, बिमा संस्थान रहेको महासंघको भनाइ छ । नेपाल चेम्बर अफ कमर्सले पनि निजी क्षेत्रलाई अख्तियारको दायरामा ल्याउने प्रस्तावित विधेयकका प्रावधान सच्याउनुपर्ने माग राखिरहेको छ । चेम्बरले यस विषयमा मुख्यसचिव एकनारायण अर्याललाई भेटेर ध्यानाकर्षण गराइसकेको छ । अर्थतन्त्र शिथिल रहेको अवस्थामा राज्य व्यवस्था समितिमा विचाराधीन उक्त विधेयकले निजी क्षेत्रलाई थप धराशायी बनाउने र लगानी निरुत्साहित हुने चेम्बरको बुझाइ छ । निजी क्षेत्रलाई अख्तियारको दायरामा ल्याउने विषय असम्भव रहेको सभापति खतिवडा नै बताउँछन् । सभापति र व्यक्तिगत रूपमा कुरा गर्ने हो भने निजी क्षेत्रलाई अख्तियारको दायरामा ल्याउन सम्भव छैन । निजी क्षेत्रलाई निगरानी गर्ने छुट्टै निकाय छँदै छन्, उनले भने, अख्तियारले सरकारी निकायका सबै क्षेत्रलाई त हेर्न सकेको छैन । त्यसमाथि निजी क्षेत्रको जिम्मा पनि उसलाई दिनु हुँदैन । निजी क्षेत्रमा जाने कुरामा म सहमत छैन । अख्तियारले निजी क्षेत्रलाई निगरानी गरे मुलुकमा लगानीको वातावरण बिग्रने उनको दाबी छ । सार्वजनिक निकायका भ्रष्टाचारमा समेत प्रभावकारी हस्तक्षेपकारी भूमिका निर्वाह गर्न नसकेको अख्तियारलाई निजी क्षेत्रमा प्रवेश गराउन नहुने खतिवडाको भनाइ छ ।"
सुक्खा बन्दरगाहमै रोकिए २८ सय कन्टेनर,एउटा र्याकले एकपटकमा ९० वटा खाली कन्टेनर लैजान सक्ने भएकाले एकसाथ धेरै कन्टेनर फिर्ता जान नसक्ने उनले बताए ।कतिपय आयातकर्ताले समयमै आफ्नो मालवाहक कन्टेनर नलैजाने प्रवृत्ति रहेकाले बन्दरगाहमा त्यस्ता कन्टेनरले पनि भीड बढाउने गरेको शर्माको भनाइ छ । बन्दरगाह परिसरमा मालवााहक कन्टेनर राख्दा पनि त्यसको पार्किङ शुल्क बुझाउनुपर्छ । एउटा कन्टेनरको पार्किङ शुल्क दैनिक ३ सय रुपैयाँ छ । तर आयातकर्ताले पार्किङ शुल्क तिरेर भए पनि आफ्नो कन्टेनर बन्दरगाहमै राख्छन् र आवश्यकताअनुसार कन्टेनर जाँचपास गराई लैजान्छन् । यार्डमा कन्टेनरको चाङ बन्दा कुनै आयातकर्ताले आफ्नो कन्टेनर लैजान चाहे उसको कन्टेनर चाङबाट झिक्न समस्या हुने गरेको शर्मा बताउँछन् । यसो हुँदा समय खेर जानुका साथै कन्टेनरको ह्यान्डलिङ लागत पनि बढन जाने उनले जनाए । यार्ड भरिएपछि दैनिकजसो आउने नयाँ कन्टेनरलाई व्यवस्थापन गर्न पनि सकस हुने गरेको शर्माको भनाइ छ । बन्दरगाहको क्षमता १ हजार ५ सय कन्टेनर मात्रै हो । यस्तो अवस्थामा यार्डको व्यवस्थापन गर्न गाह्रो हुने गरेको उनले बताए ।
एसी च्याम्बरमा च्याउ,"(चितवन) कमल सुवेदीले गत वर्ष दुई करोड रुपैयाँ बराबरको च्याउ बिक्री गरे । यो वर्ष दोब्बर बनाउने उनको लक्ष्य छ । कालिका नगरपालिका२ पदमपुरमा उनले च्याउ खेती गर्छन् । उनले पाते (कन्ने) र डल्ले (बटन) च्याउ गरेर दुई प्रकारका च्याउ लगाउँदै आएका छन् । गत वर्ष डल्ले च्याउ जाडोयामका तीन महिना मात्रै लगाए । यो पटक १२ महिना नै खेती गर्न मिल्ने वातानुकूलित च्याम्बरमा डल्ले च्याउ लगाएका छन् । तुलनात्मक रूपमा अलि बढी मूल्य आउने डल्ले च्याउ वर्षभर नै उत्पादन लिन मिल्ने भएपछि कारोबार रकम दोब्बर हुने उनको आकलन छ । नवलपरासी मूल घर भएका कमल सन् २००२ मा बेल्जियम गए । त्यहाँ उनले च्याउबारे दुई वर्ष तालिम लिए । थप पाँच वर्ष त्यही च्याउ खेमा काम गरे । अन्य देशमा पनि गएका कमल चार वर्षअघि विदेश छाडेर घर आए । सुरुमा उनले अर्कैको च्याउ फार्ममा काम गरे । विदेशबाट फर्केपछि मैले भैरहवा र जुगेडीको च्याउ फार्ममा काम गरें । ०७९ पुसदेखि पदमपुरमा आएर जग्गा भाडामा लिएर आफैंले च्याउ खेती सुरु गरेको हुँ, कमलले भने । पाँच लाख रुपैयाँबाट च्याउ खेती गरेका कमलले लगानी बढाउँदै गए । बाह्रै महिना उत्पादन गर्दा राम्रो आम्दानी लिन सकिने सम्भावना देखेपछि उनले एसी च्याम्बर बनाए । अहिले त्यसबाट उत्पादन लिन सुरु भएको छ । बुझ्नलाई एसी च्याम्बर भने पनि यो एयर हेन्डलिङ युनिट (एएचयू) हो । यो एक प्रविधि हो, जसका कारण आर्द्रता, तापमान जस्ता डल्ले च्याउका लागि उपयुक्त वातावरण र तापमान हरदम त्यहाँ भइरहन्छ, कमलले भने । एउटा एएचयूका लागि १० देखि ११ लाख रुपैयाँ खर्च लाग्ने कमलले बताए । यस्ता १२ वटा च्याम्बर छन् । एउटा च्याम्बरका लागि प्रदेश सरकारले अनुदान दिएको हो । अरू आफैं स्रोत जुटाएको उनले जनाए । अहिले चार करोड रुपैयाँ जति लगानी भएको छ । अढाई करोड बैंकबाट ऋण जुटाएको हुँ, कमलले भने । पाते च्याउको मूल्य अस्थिर भए पनि डल्लेको भाउ वर्षभर एकैनासको हुने गरेको उनको भनाइ छ । पाते च्याउ किलोको दुई सय रुपैयाँमा बिक्री गर्दा गर्दै ह्वात्तै भाउ घटेर सय रुपैयाँमा पनि बेच्नुपर्ने हुन्छ । डल्लो च्याउ तीन सय साढे तीन सयमा बिक्री हुन्छ, उनले भने । यसैका लागि एएचयू तयार गरेको उनले बताए । एएचयू प्रविधि नेपालमा नयाँ प्रविधि भने नभएको उनी सुनाउँछन् । भैरहवा, सर्लाही, गैंडाकोट, जुगेडी र काठमाडौंमै पनि चारपाँच ठाउँमा एएचयूमा च्याउ खेती हुँदै आएको कमलले जानकारी दिए । विदेशमा सीप सिक्यौं । स्वदेशमा यसैलाई अपनाऊँ भनेर काम सुरु गरेको हुँ । नयाँ नौलो प्रविधि अपनाएर च्याउ खेतीलाई व्यवस्थित गर्दै लैजानु छ, कमलले भने । कालिका नगरपालिका क्षेत्रभित्र च्याउ खेती पहिल्यैदेखि हुँदै आएको थियो । अहिले पनि वर्षको चार करोड रुपैयाँको हारहारीमा च्याउ उत्पादन र बिक्री हुने गरेको कालिका नगरपालिकाका मेयर विनोद रेग्मीले बताए । नगरपालिकाभित्र ७०८० परिवार जतिले च्याउ खेती गरेका छन् । नयाँ प्रविधि प्रयोग गरेर व्यवस्थित च्याउ खेती पनि सुरु भएको छ । यसले स्वरोजगारका साथै रोजगारीको थप अवसर ल्याएको छ, मेयर रेग्मीले भने । कालिका नगरपालिकाभित्र पनि वडा नम्बर २ मा बढी च्याउ खेती हुने गरेको छ ।"
"'सरकारले मात्रै पूर्वाधारमा लगानी गर्न सक्दैन, निजी क्षेत्र चाहिन्छ","(काठमाडौं)प्रधानमन्त्री केपी शर्मा ओलीले राष्ट्रिय र अन्तर्राष्ट्रियस्तरका निजी क्षेत्रलाई लगानीको उचित वातावरण सिर्जना गर्न सरकार तयार रहेको बताएका छन् । नेपाल उद्योग परिसंघ र भौतिक पूर्वाधार तथा यातायात मन्त्रालयको संयुक्त आयोजनामा राजधानीमा आयोजित पाँचौं नेपाल पूर्वाधार सम्मेलन मा प्रधानमन्त्री ओलीले निजी क्षेत्रसँग हातमा हात मिलाएर जान तत्पर रहेको स्पष्ट पारे । शुक्रबारसम्म चल्ने पूर्वाधार सम्मेलनमा बिहीबार चार सत्र सञ्चालन गरियो । शुक्रबार ८ वटा सत्र सञ्चालन गरिने जनाइएको छ । पूर्वाधार विकास आर्थिक वृद्धिका लागि उत्प्रेरक पक्ष हो । यस तथ्यलाई मनन गर्दै हामीले राम्रो सडक, पूर्वाधार विकास, ट्रान्समिटर लाइन आदिको विकासमा प्राथमिकता दिएका छौँ, प्रधानमन्त्री ओलीले भने, यस प्रयासमा तीनै तहका सरकारसहित सबैको हातोमालो र सकारात्मक साथको अपेक्षा गरेका छौँ । कोभिडपछि नेपालको अर्थतन्त्र क्रमशः पुनरुत्थान हुँदै गएको र नेपाल केही वर्षभित्र अल्पविकसित मुलुकबाट स्तरोन्नति हुने उनको भनाइ छ । मुलुकमा पूर्वाधार निर्माणमा सरकार र निजी क्षेत्र मिलेर काम गर्नुपर्ने र धेरै पूर्वाधार परियोजनामा वित्तीय स्रोत जुटाउनसमेत विकल्प खोजिनुपर्ने प्रधानमन्त्री ओलीले बताए । निजी क्षेत्रको सहभागिताबाट हाम्रा पूर्वाधार निर्माण गर्न वित्तीय साधन प्रयोग गर्ने तरिका खोज्नुपर्छ, उनले भने । पूर्वाधार विकासले जीवनको गुणस्तर बढाउने र पानी एवं सरसफाइको पहुँचले स्वास्थ्य जोखिम कम हुने उनको भनाइ छ । हामीलाई राम्रो सडक, बलियो विद्युत् प्रसारण पूर्वाधार, व्यवस्थित, दिगो सहर र उड्डयन पूर्वाधार आवश्यक छ, सरकारको प्राथमिकता यही हो, ओलीले भने ।दिगो पूर्वाधारमार्फत देशको समग्र विकास गर्न सकिन्छ भन्ने मान्यतालाई आत्मसात् गर्दै परिसघंले पूर्वाधार सम्मेलन गर्दै आएको छ । मुलुकमा पूर्वाधारका चुनौती धेरै रहेको र सरकार एक्लैले पूर्वाधार विकासका लागि वित्तीय स्रोत जुटाउन नसक्ने परिसंघका अध्यक्ष राजेश अग्रवालले प्रस्ट्याए । त्यसैले सार्वजनिकनिजी साझेदारीमार्फत अघि बढाइनुपर्ने उनले जनाए । पूर्वाधारमा लगानी जुटाउन वित्तीय उपकरणहरूका लागि हामीले रचनात्मक तरिकाले सोच्न आवश्यक छ, उनले भने, उदाहरणका लागि भारतको हाइब्रिड एन्युटी मोडलले सडक पूर्वाधार विकासमा वित्तीय स्रोत जुटाउन ठूलो भूमिका खेलेको छ, त्यो विधि अपनाउन सकिन्छ ।पूर्वाधारका आयोजना पाइपलाइनमा राखिरहँदा हरेक पूर्वाधारका आयोजना वित्तीय रूपमा सक्षम छन् कि छैनन् भन्ने विषय हेरिनुपर्ने अग्रवालले बताए । पूर्वाधार आयोजना वित्तीय रूपमा सक्षम नभए निजी क्षेत्रको सहभागिता खुम्चिने उनको भनाइ छ । परिसंघले सन् २०१४, २०१७, २०१९ र २०२२ मा पनि नेपाल सरकार (भौतिक पूर्वाधार तथा यातायात मन्त्रालय, सहरी विकास मन्त्रालय, ऊर्जा मन्त्रालय), लगानी बोर्ड, युथ कम्युनिटी फर नेप्लिज कन्ट्र्याक्टर (वाईसीएनसी) लगायतको साझेदारीमा नेपाल पूर्वाधार सम्मेलन गरेको थियो । यसपटकको सम्मेलनको पहिलो दिन बिहीबार चार सत्र सञ्चालन भए । पहिलो सत्र दिगो विकास मा जलवायु परिवर्तन, विश्वव्यापी त्यसका असर र कार्बन व्यापारसहित आगामी दिनमा चालिनुपर्ने कदमबारे केन्द्रित रह्यो । दोस्रो सत्र क्षेत्रीय पूर्वाधार विकासमा भइरहेका पहल र पूर्वाधार परियोजनाको एकीकृत सेवा प्रवर्द्धनले ल्याउने आर्थिक वृद्धिमा केन्द्रित भयो । तेस्रो र चौथो सत्रमा निजी क्षेत्रको सहभागिता, वित्त र मौद्रिक नीति र नियामक नीतिबारे छलफल गरिएको परिसंघले जनाएको छ । पूर्वाधार सम्मेलनमा भएका छलफलले आर्थिक वृद्धि र सामाजिक विकासलाई अघि बढाउन आधार तय गरेको भौतिक पूर्वाधार तथा यातायात मन्त्री देवेन्द्र दाहालले बताए । तीव्र विकासको चाहनालाई समेत सम्मेलनमा भएका छलफलले सम्बोधन गरेको उनको भनाइ छ । सडक, रेलवे र विद्युतीय पूर्वाधारलाई पूर्वाधारलाई विशेष जोड दिए पनि डिजिटल पूर्वाधारसमेत प्राथमिकतामा रहेको उनले जनाए । सरकारको एक्लो प्रयासबाट मात्रै पूर्वाधार विकासको कमी पूरा गर्न सम्भव नहुने अर्थमन्त्री विष्णु पौडेलले जनाए । निजी क्षेत्र, बाह्य लगानीकर्ता, अन्तर्राष्ट्रिय समुदाय एवं विकास साझेदारको समेत भूमिका उत्तिकै रहन्छ, उनले भने, यसका लागि सरकरकाले वित्तीय नीति, मौद्रिक नीति एवं नियामकीय नीतिहरूमा समयानुकूल परिवर्तन एवं परिमार्जन गर्दै आएको छ । सरकारले गुणस्तरीय तथा दिगो भौतिक पूर्वाधार र त्यसका विविध पक्षबीचको अन्तरआबद्धतालाई महत्त्व दिएको पौडेलले जनाए । सरकारले यातायात, ऊर्जा, सूचना प्रविधिजस्ता प्रमुख पूर्वाधार क्षेत्रलाई केन्द्रित गर्दै बजेट विनियोजन तथा कार्यान्वयनलाई प्राथमिकता दिँदै आएको छ, उनले भने ।"
लगानी बोर्डको सीईओमा ज्ञवाली,"काठमाडौं (कास) लगानी बोर्डको प्रमुख कार्यकारी अधिकृत (सीईओ) मा सुशील ज्ञवाली नियुक्त भएका छन् । मन्त्रिपरिषद् बैठकले बिहीबार ललितपुरका ज्ञवालीलाई सीईओमा नियुक्त गरेको हो । सिफारिस समितिले छनोट गरेका ५ जना उम्मेदवारमध्ये उनलाई सीईओमा नियुक्त गरिएको हो । ज्ञवाली यसअघि राष्ट्रिय पुनर्निर्माण प्राधिकरणका सीईओ थिए । समितिले ज्ञवालीसहित अर्घाखाँचीका विष्णुप्रसाद भट्टराई, तनहुँका रघुराज काफ्ले, धनुषाका रामदेव यादव र भीष्मराज ढुंगानालाई सिफारिस गरेको थियो । उनीहरूमध्ये ३ जनाको अन्तिम सूची तयारगरी मन्त्रिपरिषद्लाई सिफारिस गरिएको थियो ।"
अर्थ संक्षेप,"ब्ल्याक एन्ड डेकरको ॅबिगर सेलिब्रेसन्स, बिगर जोयस योजनाकाठमाडौं (कास) ब्ल्याक एन्ड डेकरको आधिकारिक बिक्रेता चौधरी ग्रुपले चाडबाडलक्षित बिगर सेलिब्रेसन्स, बिगर जोयस योजना सार्वजनिक गरेको छ । उक्त योजनाअन्तर्गत ग्राहकले सो ब्ल्याक ब्रान्डको साना होम एप्लायन्स खरिद गर्दा पक्का उपहार हात पार्न सक्नेछन् । कम्पनीका अनुसार ब्ल्याकको ओएफरआर हिटर, एयर फ्रायर, कुकर, भ्याकुम क्लिनरलगायतको उत्पादन खरिदमा ग्राहकले माइक्रोवेभ ओभन र केटल प्राप्त गर्न सक्नेछन् । साथै उक्त ब्रान्डका उत्पादनमा चाडबाड विशेष छुट अफरसमेत रहेको कम्पनीले जनाएको छ ।सामसङको माइक्रोवेभ मास्टर क्लासकाठमाडौं (कास) सामसङले काठमाडौंको सिल्भर ओक ब्यांक्वेटमा माइक्रोवेभ मास्टर क्लास आयोजना गरेको छ । सामसङले बुधबार आयोजना गरेको उक्त कार्यक्रममा सहभागीले प्रोफेसनल सेफको निर्देशनमा माइक्रोवेभ गरिएका रेसिपी बनाउन सिके । सामसङले माइक्रोवेभ ओभनलाई प्रवर्द्धन गर्न र त्यसको उपयोगिता सिकाउन उक्त कार्यक्रम आयोजना गरेको जनाएको छ । यसका साथै कार्यक्रममा सामसङले एआई इकोबबल वासिङ मेसिन प्रविधिको प्रदर्शनी पनि गरिएको बताएको छ । केई गाडीको टेस्ट ड्राइभ योजना काठमाडौं (कास) नेपालका लागि केई अटोमोबाइल्सको आधिकारिक बिक्रेता लक्ष्मी ईमोबिलिटीले एक्सपेरियन्स केई टेस्ट ड्राइभ कार्यक्रम आयोजना गर्ने भएको छ । कम्पनीले भदौ २९ र ३० मा उक्त कार्यक्रम आयोजना गर्ने बताएको हो । उपभोक्ताले काठमाडौं, नक्साल र थापाथलीमा रहेका केईका सोरुममा गई टेस्ट ड्राइभको अनुभव लिन सक्ने कम्पनीले जानकारी दिएको छ । ग्राहकले भदौ २९ मा थापाथली र ३० मा नक्साल सोरुममा गई केईको एसयूभी एक्स३ प्रो ईभी, इलेक्ट्रिक ह्याचब्याक ईक्युट ०४ र ईक्युट ०२ गाडीको टेस्ट ड्राइभ गर्न सक्ने कम्पनीले बताएको छ ।बजारमा एभरेडीको अल्टिमा अल्कालाइन ब्याट्री र साइरन टर्च काठमाडौं (कास) एभरेडी इन्डस्ट्रिज इन्डियाले नेपाली बजारमा अल्टिमा अल्कालाइन ब्याट्री र साइरन टर्च भित्र्याएको छ । कम्पनीले पछिल्लो आविष्कार नयाँ र सुधारिएको अल्टिमा अल्कालाइन ब्याट्री र डीएल १०२ साइरन टर्च बजारमा ल्याएको हो । काठमाडौंमा बिहीबार आयोजित एक समारोहबीच कम्पनीले उक्त दुई नयाँ उत्पादन नेपाली बजारमा सार्वजनिक गर्यो । एभरेडीको अल्टिमा ब्याट्रीमा चार सय गुणा बढी कार्यक्षमता प्रदान गर्ने र आठ सय प्रतिशत लामो कार्यसम्पादन गर्ने क्षमता रहेको दाबी गरिएको छ । यी दुई उत्पादनले नेपालमा ग्राहकको बढ्दो आवश्यतालाई परिपूर्ति गरी व्यक्तिगत सुरक्षा तथा दैनिक जीवनलाई उन्नत बनाउने एभरेडीका एसबीयू प्रमुख (ब्याट्रिज एन्ड फ्ल्यासलाइट) एवं वरिष्ठ उपाध्यक्ष अनिर्वान बेनर्जीले बताए । मोरङको कञ्चनबारीमा इन्भेस्टमेन्टको नयाँ शाखाकाठमाडौं (कास) नेपाल इन्भेस्टमेन्ट मेगा बैंकले बिहीबारदेखि मोरङको कञ्चनबारीमा नयाँ शाखा विस्तार गरेको छ । बैंकले मोरङ, विराटनगर महानगरपालिका४ स्थित कञ्चनबारी शाखा सञ्चालनमा ल्याएको जानकारी दिएको छ । उक्त शाखासहित बैंकको शाखा संख्या २ सय ७३ पुगेको छ । बैंकका कोशी प्रदेश प्रमुख यशपालकुमार तिब्रेवालले उक्त शाखा उद्घाटन गरे । नयाँ शाखामा बैंकले सम्पूर्ण बैंकिङ सुविधा उपलब्ध रहेको बताएको छ । ग्लोबललाई ॅयुरो मनी अवार्ड फर एक्सलेन्स का दुई विधामा सम्मानकाठमाडौं (कास) ग्लोबल आईएमई बैंक युरो मनी अवार्ड फर एक्सलेन्स २०२४ अन्तर्गत दुई विधाबाट सम्मानित भएको छ । उक्त अवार्डको बेस्ट बैंक नेपाल र बेस्ट बैंक ईएसजी नेपाल (वातावरण, सामाजिक र सुशासन) विधाबाट सम्मानित भएको बैंकले जनाएको छ । सिंगापुरमा बिहीबार आयोजित एक समारोहबीच युरोमनी म्यागाजिनका प्रतिनिधिले बैंकका अध्यक्ष चन्द्रप्रसाद ढकाल र प्रमुख कार्यकारी अधिकृत सुरेन्द्रराज रेग्मीलाई उक्त अवार्ड हस्तान्तरण गरे । सन् १९९२ मा युरो मनी म्यागजिनद्वारा स्थापित उक्त अवार्ड बैंकिङ क्षेत्रको एक प्रतिष्ठित सम्मान मानिन्छ ।नेपाल एसबीआई बैंकको भैरहवा शाखा स्थानान्तरकाठमाडौं (कास) नेपाल एसबीआई बैंकले भैरहवामा रहेको शाखा कार्यालयलाई स्थानान्तर गरेको छ । बैंकले सिद्धार्थ नगरनगरपालिका५, बैंक रोड, भैरहवामा अवस्थित शाखा कार्यालयलाई सोही नगरपालिकाको वडा ८, नारायण पथमा स्थानान्तर गरेको हो । बैंकले सोमबारदेखि स्थानान्तर गरेको उक्त शाखा कार्यालयबाट सेवासमेत सुरु गरिसकेको जनाएको छ । उक्त स्थानान्तरण भएको शाखा कार्यालयको उद्घाटन बैंकका प्रबन्ध निर्देशक तथा प्रमुख कार्यकारी अधिकृत दीपककुमार देले गरे ।"
सामाजिक सुरक्षामा आईएलओको सरोकार,"काठमाडौं (कास) अन्तर्राष्ट्रिय श्रम संगठन (आईएलओ) ले जलवायु संकटबाट सबैभन्दा बढी प्रभावित देशले सामाजिक सुरक्षामा आवश्यक लगानी नगरेको प्रतिवेदन सार्वजनिक गरेको छ । नेपाल जलवायु परिवर्तनबाट प्रभावित देशको सूचीमा पर्छ । आईएलओको बुधबार सार्वजनिक विश्व सामाजिक सुरक्षा प्रतिवेदन २०२४२६ ः जलवायु कार्य र न्यायोचित संक्रमण सम्बन्धी प्रतिवेदनले जलवायु संकटका प्रभावको सामना गर्न सामाजिक सुरक्षामा लगानी नगरेको जनाएको हो ।जलवायु संकटबाट सबैभन्दा बढी जोखिममा रहेका २० देशमा ९१३ प्रतिशत (३६ करोड ४० लाख) अझै कुनै पनि प्रकारको सामाजिक सुरक्षाको दायराभन्दा बाहिर रहेको जनाएको छ । विश्वव्यापी रूपमा, अधिकांश बालबालिका (७६१ प्रतिशत) सँग अझै प्रभावकारी सामाजिक सुरक्षाभित्र आबद्ध छैन, प्रतिवेदनमा भनिएको छ, पुरुषको तुलनामा महिला निकै पछाडि छन् । जलवायु परिवर्तनले कुनै पनि देशको सिमाना पहिचान गरेर बस्दैन । हामी संकटलाई बाहिर राख्नका लागि पर्खाल बनाउन सक्दैनौं । जलवायु संकटले सबैलाई असर गर्छ । सामाजिक न्यायको लागि यसले गम्भीर र खतरा देखाएको छ, आईएलओका महानिर्देशक गिल्बर्ट एफ होङबोले भने, यस संकटको सबैभन्दा क्रूर नतिजा भोगिरहेका धेरै देश वातावरणीय र जीविकोपार्जनका नतिजा सम्हाल्न अक्षम छन् । आईएलओले जलवायु परिवर्तनको असरबाट लड्न सामाजिक सुरक्षाका लागि निर्णायक र एकीकृत नीतिगत व्यवस्था वनाउन आह्वान गरेको छ । सबै जनाले पर्याप्त सामाजिक सुरक्षाको उपभोग गर्ने सुनिश्चित गरी सामाजिक सुरक्षा प्रणालीलाई पहिलो स्थानमा राखेर नियमित जीवन चक्र जोखिमलाई न्यूनीकरण गर्नुपर्छ, प्रतिवेदनको सुझाव छ, सीमित आर्थिक स्रोत भएका देशका लागि बाह्य समर्थनसहित सामाजिक सुरक्षामा गर्ने लगानीलाई प्राथमिकता दिइनुपर्छ ।"
अपराजित एपीएफ दोस्रो स्थानमा,"(काठमाडौं)एन्फा महिला लिग फुटबलमा डिफेन्डिङ च्याम्पियन एपीएफ क्ललबले बिहीबार आफ्नो अपराजित यात्रा कायम राखेको छ । सातदोबाटोस्थित एन्फा कम्प्लेक्समा भएको खेलमा एपीएफले वालिङ नगरपालिकालाई २१ ले हराएको थियो । यसअघि अर्को विभागीय टिम आर्मी क्लबले वाग्मती युवा क्लबलाई ३० ले पराजित गर्यो । एपीएफको जितमा रेनुका नगरकोटे र रश्मिकुमारी घिसिङले गोल गरेका थिए । खेलको १२ औं मिनेटमा रेनुकाले सरु लिम्बूको पासमा बक्सबाहिरबाट बल प्रहार गर्दै गोल गरिन् । रश्मिले ३८ औं मिनेटमा दोस्रो गोल थपिन् । सुरुकै थ्रु पासमा रश्मीले वालिङकी गोलरक्षक राधिका ओलीलाई बिट गर्दै गोल गरेकी हुन् । खेल सकिन १० मिनेटअगाडि सिसी एनटोङ्गोले वालिङका लागि एक गोल फर्काइन् । उनले अञ्जली मचामसीको पासलाई पोस्टको दिशा दिइन् । यो जितपछि एपीएफको ४ खेलबाट १० अंक भएको छ र दोस्रो स्थानमा उक्लेको छ । वालिङ भने ४ खेलबाट ६ अंकमा पाँचौं स्थानमा रह्यो । अपेक्षाअनुसार एपीएफ सजिलो जित निकाल्न असफल रह्यो । तर, आर्मीको जित भने अपेक्षाअनुसार नै रह्यो । यो नतिजापछि आर्मीको ९ अंक भएको छ । वाग्मती भने लगातार तेस्रो खेलमा पराजित रह्यो । ३ अंकसहित टोली सातौं स्थानमा रह्यो । आर्मीबाट विमला चौधरी र अमिशा कार्कीले एकएक गोल गरेका थिए । अर्को गोल आत्मघाती रह्यो । विमलाले २६ औं मिनेटमा पहिलो गोल गरिन् । यसका लागि उनले हिमा चौधरीको पास उपयोग गरेकी थिइन् । अमिशाको गोल भने ६१ औं मिनेटमा सम्भव भएको थियो । बलमाथि नियन्त्रण गुमिसकेको स्थितिमा उनले अवसर सिर्जना गर्दै हेर्नलायक गोल गरिन् । खेलको ९० औं मिनेटमा सन्जु थिङले आत्मघाती गोल गरिन् ।"
वातासिनो उपाधि नजिक,नवलपरासी (कास) गिरुबारीमा भइरहेको युनाइटेड गोल्डकप फुटबलमा बिहीबार एभरेस्ट युवा क्लब चितवनलाई पराजित गर्दै वातासिनो योङ स्टार कावासोती फाइनलमा पुगेको छ ।वातासिनो योङ स्टार १० ले विजयी भयो । उपाधिका लागि वातासिनोले शनिबार रड्स रामपुरसँग प्रतिस्पर्धा गर्नेछ । विजेताले २ लाख ५० हजार र उपविजेताले १ लाख ५० हजार रुपैयाँसहित ट्रफी जित्नेछन् ।
एसियाका खेलपत्रकार काठमाडौंमा,अध्यक्ष ही डोङ नेपालको सद्भावना दूतहोटल एसोसिएसन अफ नेपाल (हान) ले एआईपीएस एसियाका अध्यक्ष ही डोङ जङलाई नेपालको सद्भावना दूतको रूपमा नियुक्त गरेको छ ।हानका अध्यक्ष विनायक शाह र एआईपीएस एसियाका अध्यक्ष ही डोङबीच सहकार्यसम्बन्धी सम्झौतापत्रमा हस्ताक्षर भएको थियो । सम्झौताअनुरूप एआईपीएस एसियाका एक हजारभन्दा बढी सदस्य पत्रकारले नेपाल आउँदा हानसँग आवद्ध होटलमा १० प्रतिशत छुट सुविधा प्राप्त गर्नेछन् । त्यस्तै एआईपीएस एसिया र सीएमआर नेपालबीच खेल पत्रकारिता प्रशिक्षणका लागि पनि सम्झौता भएको छ । एआईपीएस एसिया अध्यक्ष ही डोङ र सीएमआर नेपालका निर्देशक उज्ज्वल आचार्यबीच सम्झौतापत्रमा हस्ताक्षर भएको थियो । सम्झौताअनुसार सीएमआर नेपालले एआईपीएस एसियालाई हरेक सेसनमा दुई खेलपत्रकारका लागि प्रशिक्षण कोटा प्रदान गर्नेछ । नेपाल खेलकुद पत्रकार मञ्च (एनएसजेएफ) को आंशिक छात्रवृत्तिमा एआईपीएस एसियाले उक्त प्रशिक्षण कोटा प्राप्त गर्नेछ ।कंग्रेसमा आएका प्रतिनिधिहरूले शुक्रबार हुने २१ औं एनएसजेएफ पल्सर स्पोर्ट्स अवार्ड पनि अवलोकन गर्नेछन् । अवार्ड कार्यक्रम नेपाल प्रज्ञा भवनमा अपरान्ह हुनेछ ।
धावक अजयले जिते कांस्य,काठमाडौं (कास) नेपाली जुनियर धावक अजय बिकले बिहीबार चौथो दक्षिण एसियाली जुयिनर एथलेटिक्स च्याम्पियनसिपमा कांस्य पदक जितेका छन् ।भारतको चेन्नई तमिलनाडुमा भइरहेको प्रतियोगितामा अजयले ३ हजार मिटर दौडमा उक्त पदक जितेका हुन् । उनले ९ मिनेट ०८९१ सेकेन्डमा दौड पूरा गरेका थिए । यस इभेन्टको स्वर्ण र रजत भारतीय खेलाडीद्वय शारुक खान र मोहित चौधरीले जितेका थिए । शारुकले ८ मिनेट २६०६ सेकेन्डबाट स्वर्ण जित्दा मोहितले ८ मिनेट २७६१ सेकेन्डबाट रजत जिते । यस इभेन्टमा ९ प्रतिस्पर्धी थिए ।महिलातर्फ ३ हजार मिटर दौडमा अस्मिता भुजेल थोरै टाइमिङले कांस्य जित्नबाट वञ्चित भइन् । उनले चौथो स्थानमा दौड पूरा गर्दा १० मिनेट ४६१५ सेकेन्डको समय निस्केको थियो । कांस्य जितेकी श्रीलंकन धाविका दुलान्जीले १० मिनेट ३९३९ सेकेन्ड लगाइन् । पहिलो र दोस्रो स्थान भारतीय खेलाडीले हात पारे । यस प्रतियोगितामा नेपालका ५ पुरुष र ४ महिला खेलाडीले भाग लिइरहेका छन् । शुक्रबारसम्म चल्नेछ ।
इलाइट र जुजु विजयी,"काठमाडौं (कास) तेस्रो एनएसआरए अन्तर क्लब अन्तर्राष्ट्रिय स्क्वास च्याम्पियनसिपमा बिहीबार नेपालका शीर्ष खेलाडीको टिम एनएसआर इलाइटले पाकिस्तानी टिमलाई ३० ले हराएको छ । अर्को टिम जुजुले पनि ब्रिटिस टिम बी विरुद्ध २० ले सफलता पायो । सातदोबाटोस्थित स्क्वास र्याकेट्स कोर्टमा पुल एमा टिम जुजुका राजेन्द्र शाक्यले लेफ रुकीलाई ११२, ११४, ११४ र उमित श्रेष्ठले पंकज गुरुङलाई ११२, १११, ११३ ले सजिलै हराए । इलाइटका लागि अरहन्तकेशर सिंहले पाकिस्तानका गुहुला अलीलाई ११४, ११२, ११४ ले सोझो सेटमा हराए । अमिर ब्लोनले रोहन नेपालीलाई र दीपक थापाले एजाज अलीलाई ३० ले हराए ।"

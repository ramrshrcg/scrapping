शीर्षक,विवरण
सहकारी ठगीमा कास्की प्रहरीले काठमाडौं आएर लियो लामिछानेसँग बयान,"पछिल्लो पटक संसदीय छानबिन विशेष समितिमा सीआईबी प्रमुख ज्ञवालीलाई पनि बोलाइएको थियो । ज्ञवालीले लामिछाने जोडिएको सहकारी प्रकरणमा सीआईबीले कुनै पनि अनुसन्धान नगरेको भन्दै गैरजिम्मेवार जानकारी दिएका थिए । कास्की प्रहरीले यस विषयमा लामिछाने गृहमन्त्री भएकै बेला पनि सोधपुछ गर्न खोजेको तर अज्ञात कारणले स्थगित भएको पूर्वडीआईजी जोशीको भनाइ छ । रविजी गृहमन्त्री भएकै बेला सोधपुछ गर्ने जानकारी आएको थियो । मैले सहयोग गर्छु भनेको थिएँ । तर, रविजीसँग सोधपुछ हुन नसकेर होला, मसँग पनि त्यतिबेला सम्पर्क गरिएन, जोशीले भने ।पछिल्लो अनुसन्धानमा पनि प्रहरीका विभिन्न निकायहरूबीच समन्वयको अभाव देखिएको छ । अहिले भइरहेको अनुसन्धानका विषयमा पनि प्रहरी अधिकारीहरूले आआफ्नो चेन अफ कमान्ड लाई अद्यावधिक जानकारी दिन आनकानी गरिरहेको पनि एक अधिकारीको भनाइ छ । काठमाडौं आउनुअघि एक महिनाअघि नै कास्की प्रहरीले अनुसन्धानमा सहजीकरणका लागि काठमाडौं परिसरलाई पत्र पठाएको थियो । कास्कीबाट साउन २ मा नै पत्र पठाएको देखिन्छ, तर एक महिनासम्म काठमाडौं प्रहरीबाट कुनै प्रतिक्रिया गएको देखिँदैन, कुनै जवाफ नपाएपछि कास्कीको टोली भदौ पहिलो साता काठमाडौं आएको हो, प्रहरी अधिकारी भन्छन् । गृहमन्त्री लामिछाने भएका बेला एसएसपी बसन्त रजौरेलाई काठमाडौं परिसरको प्रमुख बनाइएको हो । उनले संक्षिप्त प्रतिक्रिया दिँदै भने, कानुनअनुसार हुने समन्वय भइरहेको छ ।बुटवलको सुप्रिम सहकारी ठगी प्रकरणमा जिल्ला अदालत रूपन्देहीबाट धरौटीमा छुटेका अभियुक्त दीपेशसँग पनि कास्की प्रहरीले यही बेला बयान लिएको छ । माओवादीको अखिल क्रान्तिकारीका महासचिव रहेका उनी आगामी महाधिवेशनमा अध्यक्षको उम्मेदवारसमेत बन्दैछन् । प्रहरीलाई गरिदिएको कागजबारे प्रतिक्रिया लिन खोज्दा लामिछाने र पुनसँग सम्पर्क हुन सकेन । रास्वपा सहमहामन्त्री आचार्य र पूर्वडीआईजी जोशीले भने प्रहरी अनुसन्धानमा आफूहरूले सहयोग गरेको बताए । गोर्खा मिडिया नेटवर्कका तत्कालीन क्रियटिभ डाइरेक्टर आचार्यले भने, पोखराको सूर्यदर्शन सहकारीको बचत हिनामिना भएको विषयमा बुझ्न कास्कीको प्रहरी टोली आएको रहेछ । मलाई प्रहरी वृत महाराजगन्ज बोलाइएको थियो । कागजात नक्कली हुन् भन्ने उहाँहरूलाई पनि थाहा छ । मैले पनि नक्कली भएकाले अनुसन्धान होस् भनेर लिखित दिएको छु । लिखित तपाईंले दिनुभएको कि प्रहरीले गराएको भन्ने, कान्तिपुरको प्रतिप्रश्नमा उनले भने, त्यो एउटै विषय हो, जसरी अर्थ लगाए पनि हुन्छ । त्यस्तै गोर्खा मिडिया नेटवर्कका तत्कालीन उपाध्यक्षसमेत रहेका पूर्वडीआईजी जोशीले कास्की प्रहरीलाई अनुसन्धानमा सहयोग गरेको बताए । मैले ७ गते संसदीय समितिमा बयान दिएको थिएँ, ८ गते कास्की प्रहरीले सोधपुछ गर्यो । उहाँहरूका केही जिज्ञासा थिए । मेरो भनाइअनुसार कागज गरिदिएको छु, उनले भने । गोर्खा मिडियाको स्थापनाकालमा उपाध्यक्ष रहे पनि ग्यालेक्सी टीभी सञ्चालन हुँदा नहुँदै आफू बाहिरिएकाले कारोबारबारे थाहा नभएको उनको दाबी छ । नेचर हर्ब्समा पनि म १ महिना मात्रै आबद्ध थिएँ, टेलिभिजन पनि छोडिहालें । अब पैसा कहाँबाट आयो, कसरी खर्च भयो भन्ने जीबी र रविलाई थाहा होला, अन्यथा दैवलाई थाहा होला भनेर मैले संसदीय समितिमा भनेको छु, प्रहरीलाई पनि त्यही भनिदिएको छु, फोनमा संक्षिप्त प्रतिक्रिया दिँदै उनले भने । सूर्यदर्शन सहकारी ठगी प्रकरणमा गोर्खा मिडिया नेटवर्कका अध्यक्ष जीबी राईसहित सहकारीका पूर्व र वर्तमान सञ्चालक तथा कर्मचारी गरी १९ जनालाई प्रतिवादी बनाएर प्रहरीले १ अर्ब ११ करोड रुपैयाँ बिगो मागदाबीसहित २०८० असोज १८ मा कास्की जिल्ला अदालतमा मुद्दा दायर गरेको छ । सुरुको अनुसन्धानमा गोर्खा मिडिया नेटवर्कका तत्कालीन प्रबन्ध निर्देशक लामिछाने र पूर्वउपराष्ट्रपति पुनका छोरा दीपेशसहित शंकास्पद भूमिकामा देखिएका व्यक्ति अनुसन्धानको दायरामै आएका थिएनन् । सहकारीपीडितले गत माघमा पूरक जाहेरी दिएका थिए भने पोखरा महानगरपालिकाले पनि अध्ययन गराएको थियो । महानगरको अध्ययन प्रतिवेदनमा लामिछानेसहितका व्यक्तिका नाम किटान गरिएको छ । थप अनुसन्धानका लागि सीआईबीका तत्कालीन प्रमुख किरण बज्राचार्यले सहकारी ठगी प्रकरणमा कास्की प्रहरीलाई सघाउन इन्स्पेक्टर नेतृत्वको टोली पठाएकी थिइन् । कास्की प्रहरी र सीआईबीको टोलीले सूर्यदर्शन सहकारी प्रकरणमा लामिछानेसहितका व्यक्तिका नाममा कर्जा प्रवाह भएको किटान गर्दै अनुसन्धान गर्नुपर्ने राय दिएको थियो ।सीआईबीको प्रतिवेदनमा रवि लामिछानेका हकमा शीर्षकमा चेकमार्फत गोर्खा मिडिया नेटवर्क प्रालिमा गएको ५० लाख र नगदै लिएको ५० लाखसमेत गरी जम्मा एक करोड रकम वार्षिक ब्याजदर १४७५ का दरले १२ महिनाको ऋण लिएको, उल्लेख छ । सोही प्रतिवेदनमा लामिछानेले ऋण, ब्याज तथा सेवा शुल्कसमेत गरी १ करोड ३० लाख ८८ हजार ७ सय ३६ रुपैयाँ १६ पैसा गोर्खा मिडिया नेटवर्क प्रालिका नाममा स्वामित्व हस्तान्तरण गरेको देखिन्छ । त्यतिमात्र होइन, ऋण फर्छ्योट गर्दासमेत सहकारीमा रकम फिर्ता गर्नॅको सट्टा लामिछाने ऋणी रहेकामा त्यसको दायित्व गोर्खा मिडिया नेटवर्कमा सारिएको देखिन्छ । ऋण तिर्नॅको सट्टा ऋणीको नाम परिवर्तन गरी लामिछानेको साटो गोर्खा मिडिया नेटवर्क बनाइएको प्रहरी प्रतिवेदनमा उल्लेख छ । तर यहीबीच फागुन २३ मा लामिछाने उपप्रधानसहित गृहमन्त्री बनेपछि सहकारी ठगी प्रकरणमा उनीमाथिको अनुसन्धान अवरुद्ध बनेको थियो । गृहमन्त्री बनेको अर्को साता सुन तस्करीसम्बन्धी जाँचबुझ आयोगले कारबाही सिफारिस गरेको भन्दै लामिछानेले सीआईबी प्रमुख बज्राचार्यलाई सरुवा गरेर एआईजी श्यामलाल ज्ञवालीलाई सीआईबी लगेका थिए ।"
रुसयुक्रेन युद्धमा थप ४ नेपालीको मृत्यु,"परराष्ट्र स्रोतका अनुसार राणाले रुसी सेनामा रहेका नेपालीको संख्या, मृत्यु हुनेका परिवारले पाउनुपर्ने क्षतिपूर्ति, नेपालीलाई फिर्ता पठाउन गरिएको पहल र मृत्यु भएका नेपालीको शवलाई नेपालमा ल्याउनेलगायत विषयमा कुरा गरेकी थिइन् ।जवाफमा राजदूत नोभिकभले अहिले आफ्नो मुलुकमा युद्ध चलिरहेको र त्यस विषयमा आफ्नो विदेश मन्त्रालयले नभई रक्षा मन्त्रालयले हेरिरहेको जवाफ दिएको परराष्ट्र स्रोतको भनाइ छ । हामीले नेपालीको सम्बन्धमा चासो राखेर कुरा गयौं, तर रुसी पक्षबाट अहिले युद्ध भइरहेको र रक्षा मन्त्रालयले हेरिरहेको भन्ने जवाफ आयो, कान्तिपुरसँग परराष्ट्रमन्त्री राणाले भनिन्, तर पनि कूटनीतिक पहलमार्फत नेपालीलाई फर्काउन कोसिस गरिरहेका छौं । उनीहरूलाई क्षतिपूर्तिका लागि पनि काम गरिरहेका छौं ।"
सामयिक राजनीतिमाथि मनाङेको कठोर व्यंग्य म मन्त्रीपद बेच्दिन्छु,"कांग्रेस नै हो, युवा पनि छ, केही गरौं भन्ने जोस छ, उसलाई दिए हुन्छ, उनले भने, अनुभव पनि त हुन्छ, त्यसले राम्रो नै गर्छ । मनाङेले आफ्नो घरगाडी भएकाले मन्त्रीकै गाडी चढ्ने रहर नभएको बताए । कांग्रेसएमाले जस्ता ठूलो पार्टीलाई व्यंग्य गर्दै उनले आफू यसअघि पनि ६ पटक मन्त्री भइसकेकाले जुन दिन वनको अधिकार प्रदेशमा आउँछ त्यहीबेला मन्त्री बन्ने प्रतिक्रिया दिए । मेरो घर छ, गाडी छ, मलाई मन्त्रीको गाडी चढ्न रहर लागेर मन्त्री भएको होइन, उनले भने, विगतमा अप्ठेरो परिस्थितिमा साथ दिँदा उहाँहरूले मलाई मन्त्री बनाउनुभयो । अहिले म मन्त्री नभए पनि केही अप्ठेरो छैन । बरु यही ठाउँ कोही युवालाई दिए हुन्छ । संघमा सत्ता गठबन्धन फेरबदल भएको करिब डेढ महिनापछि सोमबार चार मन्त्रालय लिएर एमाले गण्डकी प्रदेश सरकारमा सहभागी भएको हो । मन्त्रालय बाँडफाँट र अन्य दललाई समेट्ने विषयमा कांग्रेस र एमालेबीचको विवाद मन्त्रालय फुटाउने सहमतिसँगै टुंगिएको थियो । एमालेले मनाङेलाई मन्त्री नै बनाउन नहुने अडान लिएको थियो । तर, मुख्यमन्त्री पाण्डेले आफूलाई संकटका बेलामा साथ दिएकाले कांग्रेसकै भागमा परेको मन्त्रालयमा उनलाई मन्त्री बनाएका थिए ।एमाले सरकारमा सहभागी भएपछि भौतिक पूर्वाधार तथा यातायात मन्त्रालयबाट हटाएर सोमबार मनाङेलाई वन तथा वातावरण मन्त्रालयको जिम्मेवारी दिइएको थियो । मनाङेलाई भने सामाजिक विकास, युवा तथा खेलकुद मन्त्रालयको पुनः नेतृत्व गर्ने इच्छा थियो । सामाजिक विकास मन्त्रालयमा भने कांग्रेसकै विन्दुकुमार थापाले निरन्तरता पाएका छन् ।भागबन्डा मिलाउनकै लागि ७ मन्त्रालयलाई टुक्र्याएर ९ बनाएपछि कांग्रेसको भागमा परेको ५ मन्त्रालयबाट मुख्यमन्त्री पाण्डेले मनाङेलाई मन्त्रीमा निरन्तरता दिएका थिए । मुख्यमन्त्री पाण्डेले असहज परिस्थितिमा साथ दिएको मनाङेलाई नै समेट्नका लागि मन्त्रालय फुटाएर वन तथा वातावरण मन्त्रालय बनाएका थिए । मनाङेको राजीनामापछि उक्त मन्त्रालय कांग्रेसकै भागमा परे पनि कसलाई पठाउने भन्ने टुंगो लागिसकेको छैन । कांग्रेसकै भागबाट नेपाल समाजवादी पार्टीका सांसद फणीन्द्र देवकोटा भने ऊर्जा, जलस्रोत तथा खानेपानीमन्त्री छन् । पद्मा जीसीको नेतृत्वमा एमाले सरकारमा सहभागी भएको छ । जीसीले कृषि, भूमि व्यवस्था तथा सहकारी मन्त्रालयको जिम्मेवारी पाएकी छन् । प्रकाशबहादुर केसीले भौतिक पूर्वाधार तथा यातायात, मित्रलाल बस्यालले उद्योग र पर्यटन तथा कृष्ण पाठकले स्वास्थ्य मन्त्रालयको जिम्मेवारी पाएका छन् । नवनियुक्त मन्त्रीहरूले प्रदेश प्रमुख डिल्लीराज भट्टसँग सोमबार नै शपथ लिएका छन् । कास्कीका केसी गत चुनावअघि राप्रपा त्यागेर एमालेमा प्रवेश गरेपछि समानुपातिक सांसद चुनिएका थिए । उनी एमाले प्रदेश संसदीय दलका नेता खगराज अधिकारी निकट हुन् । पुरानालाई पन्छाएर नवप्रवेशीलाई मन्त्री बनाएको बन्दै एमालेभित्र असन्तुष्टि छ । ऊर्जा मन्त्रालयमा निरन्तरता पाएका देवकोटालाई यसअघि माओवादीले आफ्नो ह्वीप उल्लंघन गरेको भन्दै कारबाही गरेको थियो । तर सर्वोच्च अदालतले उनलाई सांसद पदबाट नहटाउन अन्तरिम आदेश जारी गरेको थियो । देवकोटाले पनि संकटमा साथ दिएकाले उनलाई सरकारमा निरन्तरता दिन मुख्यमन्त्रीले अडान लिएका थिए ।"
"हँसाइरहने, साथी कलाकार जस्ती आमा","सहरमा दाजु अर्जुनसँग पढ्न बसेका थिए विपिन । गाउँबाट सहर जाँदा बुबा उनलाई पैसा त दिन्थे तर भन्थे, व्यवहार जेठोले गरिहाल्छ, तँलाई किन चाहियो धेरै पैसा ? वर्षैभरि तोरी, परेवा, कुखुरा बेचेर, श्रीमान्सँग लुकाएर जोगाएको पैसा हुन्थ्यो सरस्वतीसँग । बाकसबाट लुसुक्क निकाल्थिन् र कसैले थाहा नपाउने गरी छुट्टै लुकाएर विपिनको खल्ती भरिदिन्थिन् उनी । कसैलाई नभनेस् भन्थिन् । फिल्मनाटकमा प्रवेश गर्नुअघि पूर्ण रूपमा बेरोजगार थिए विपिन । आफन्त, साथीभाइ उनलाई थुक्क गधा, तैंले गरिखाँदैनस् भन्थे । तर, आमा भन्थिन्, कान्छा ! मिहिनेत गर्दै जा, तैंले एक दिन सबैको मुख टाल्छस् । कलाकारितामा विपिन नेपालकै सान बनेपछि असाध्यै खुसी भइन्, सरस्वती । भन्थिन्, कान्छा ! तैंले त हाम्रो नाम राखिस् । सरस्वती सुनाउँथिन् जिन्दगीका केही प्रियअप्रिय याद छोराहरूलाई । केही मीठा खानेकुरा वा गेडागुडी उनको पटुकीको अन्तरमै हुन्थे, जुन उनी छोराहरूका लागि सँगालेर राख्थिन् । आमा प्रस्थानपछि विपिन र अर्जुनको बोध छ आमाको मायाअघि अरूको माया फितलो !"
चिकित्सा शिक्षा आयोगले एमबीबीएस नतिजाको त्रुटि सच्यायो,"(काठमाडौं)चिकित्सा शिक्षा आयोगले एमबीबीएस प्रवेश परीक्षाको नतिजामा भएको त्रुटि सच्याउँदै संशोधित नतिजा सार्वजनिक गरेको छ । समान अंक प्राप्त गर्ने विद्यार्थीको योग्यताक्रम टाइब्रेक का आधारमा कायम गर्नुपर्नेमा रोल नम्बरका आधारमा हुनु गएकाले सच्याएर सुधार गरिएको आयोगले जनाएको छ । शुक्रबार सार्वजनिक एमबीबीएसको नतिजामा प्राविधिक त्रुटि भएको आयोगले स्विकारेको छ । समान अंक ल्याउने उम्मेदवारहरूको योग्यताक्रम टाइब्रेकका आधारमा कायम हुनुपर्नेमा प्राविधिक त्रुटिका कारणले रोल नम्बरका आधारमा प्रकाशित हुन गएकाले यसअघि प्रकाशित नतिजालाई आयोगको अभिलेखअनुसार संशोधन गरी चिकित्सा शिक्षा आयोग कार्यकारी समिति र एकीकृत प्रवेश परीक्षा समितिको संयुक्त बैठकको निर्णयअनुसार टाइब्रेकका आधारसमेत संलग्न गरी प्रकाशित गरिएको छ, आयोगका उपसचिव धनबहादुर श्रेष्ठद्वारा जारी सूचनामा भनिएको छ ।परीक्षार्थीले समान अंक प्राप्त गर्दा क्रमशः बायोलोजी, केमेस्ट्री, फिजिक्स र गणितमा प्राप्त अंकका आधारमा मेरिट कायम हुनुपर्नेमा रोल नम्बरका आधारमा सूची प्रकाशित भएको थियो । आयोगका सदस्य सचिव कृष्णप्रसाद काप्रीले बदनियतभन्दा पनि मानवीय कमजोरीले त्रुटि हुन पुगेको बताए । आयोगले त्रुटि भएको स्वीकार गरेको छ । कमजोरी भएको थाहा हुने बित्तिकै आयोग र परीक्षा समितिको बैठक छाडेर नतिजा सच्याउने काम भएको छ, उनले भने । नतिजा टाइब्रेकका आधारमा गर्दा करिब ३ हजार विद्यार्थीको नतिजा परिवर्तन भएको अनुमान छ । संशोधित नतिजामा समान अंक प्राप्त गरेका उम्मेदवारहरूको मात्र योग्यताक्रम परिवर्तन भएको आयोगले जनाएको छ । अन्य उम्मेदरवारहरूको योग्यताक्रम यथावत् रहेको र सबै परीक्षार्थीहरूले प्राप्त गरेको प्राप्तांकमा कुनै परिवर्तन नभएको समेत उपसचिव श्रेष्ठले जारी गरेको सूचनामा उल्लेख छ । परीक्षार्थीले परीक्षाको विश्वसनीयता र प्रश्नपत्रमा प्रश्न उठाएपछि इच्छुक विद्यार्थीलाई उत्तरपुस्तिका र ओएमआर सिटसमेत हेर्न दिने निर्णय आयोगले गरेको उपाध्यक्ष अञ्जनीकुमार झाले बताए । एमबीबीएसको नतिजामा त्रुटि भएको सार्वजनिक भएपछि आयोगका सहअध्यक्ष तथा शिक्षामन्त्री विद्या भट्टराईले पदाधिकारीसँग छलफल गरेकी छन् । सोमबार आयोगका उपाध्यक्ष झालगायत निर्देशकहरू, परीक्षा समितिका पदाधिकारीसँग सोधपुछ गरिएको शिक्षा मन्त्रालयले जनाएको छ । पदाधिकारीले मानवीय कमजोरीका कारण त्रुटि हुन पुगेको जानकारी मन्त्री भट्टराईलाई गराएका थिए । आयोगले सार्वजनिक गरेको जनस्वास्थ्य विषयको नतिजामा पनि त्रुटि भएपछि सच्याइएको थियो । उक्त विषयको नतिजामा एउटा विद्यार्थीको रोल नम्बर र प्राप्तांकमा अर्को विद्यार्थीको नाम प्रकाशित भएको थियो ।"
बजेट शून्यताले सुदूरपश्चिमका कर्मचारी तलबविहीन,"(धनगढी)चालु आर्थिक वर्षको डेढ महिना बित्दा पनि बजेट ल्याउन नसकेपछि सुदूरपश्चिम सरकारअन्तर्गतका कर्मचारीले साउनदेखि पारिश्रमिक पाएका छैनन् । बजेटको टुंगो नहुँदा उधारोमा काम चलाइरहेका प्रदेश सरकारका कार्यालयहरू पनि अन्योलमा छन् । प्रदेशमा स्वास्थ्यलगायत अत्यावश्यक सेवासमेत उधारोमा चलाउनु परेको छ । नेपाल निजामती कर्मचारी युनियन कैलालीका अध्यक्ष खेमराज जोशी तलब नपाउँदा कर्मचारीको दैनिकीमा नै असर परेको बताउँछन् । कोठा भाडा, पसलको उधारो, बालबच्चाको मासिक शुल्क, नियमित उपचार खर्च, बैंक ब्याजलगायत तिर्नुपर्ने कर्मचारी समस्यामा छन्, जोशीले भने, सबै कर्मचारीसँग बचत रकम हुन्छ भन्ने हुँदैन । तलब नपाएपछि कर्मचारीहरूको चाडबाड प्रभावित भयो । महिला कर्मचारीको तीज पनि प्रभावित हुने अवस्था छ । सुदूरपश्चिमेलीको ठूलो चाड गौरा पनि प्रभावित भयो । मुख्यमन्त्री तथा मन्त्रिपरिषद्को कार्यालयका अनुसार सुदूरपश्चिममा हाल १ हजार ६३८ जना स्थायी दरबन्दीका कर्मचारी छन् । अस्थायी, करार र परामर्श सेवाका गरी करिब ५ सयभन्दा बढी थप कर्मचारी छन् । सामाजिक विकास मन्त्रालयअन्तर्गतका जिल्ला अस्पतालहरूमा करार सेवाका कर्मचारीको संख्या धेरै छ । सुदूरपश्चिममा स्थायी दरबन्दीका कर्मचारी अधिकृतस्तरभन्दा उपल्लो तहका निकै कम छन् । प्रशासन सेवातर्फ २४ जना उपसचिवको दरबन्दी रहेको सुदूरपश्चिममा चार जना मात्रै कार्यरत छन् । प्रशासन सेवातर्फ ६८ जना शाखा अधिकृतको दरबन्दी रहेकोमा १४ जना मात्रै कार्यरत छन् । तलब रोकिँदा तल्लो तहका कर्मचारी समस्यामा रहेको मुख्यमन्त्री तथा मन्त्रिपरिषद्को कार्यालयका सूचना अधिकारी जगदीश जोशीले बताए । अधिकांश अधिकृतभन्दा तल्लो तहका कर्मचारीहरू छन्, जोशी भन्छन्, तल्लो तहका कर्मचारीहरू धेरैजसोलाई त मासिक रूपमा आउने पारिश्रमिक अवरुद्ध भए कठिनाइ हुने नै भयो ।नेपाल राष्ट्रिय कर्मचारी संगठन (निजामती) का प्रदेश अध्यक्ष चन्द्रप्रसाद जोशी कर्मचारीलाई घरव्यवहार चलाउन निकै समस्या भइरहेको भए पनि बाहिर व्यक्त गर्न कठिनाइ भइरहेको बताउँछन् । समस्या सुनाएर समाधान हुने अवस्था पनि छैन । तर, गुम्सिएर बस्ने अवस्था पनि छैन, जोशीले भने, बजेट कहिले आउँछ भन्ने अझै यकिन छैन । नेपाल निजामती कर्मचारी संगठनका प्रदेश अध्यक्ष कृष्णबहादुर शाही पनि बाहिर मुख खोल्न नसकेपछि कर्मचारीहरू भित्रभित्र पीडाबोध गरिरहेको बताउँछन् । कार्यालय पनि आउनै परेको छ । तर, तलबको ठेगान छैन, शाहीले भने ।बजेट नभएकै कारण प्रदेशअन्तर्गतका अस्पतालहरूको सेवा प्रभावित हुने जोखिम बढेको छ । समयमा बजेट नआएका कारण कतिपय जिल्ला अस्पतालहरू विशेषज्ञ चिकित्सकविहीन भएका छन् । अछाम जिल्ला अस्पतालमा प्रदेशको बजेटबाट दुई जना चिकित्सक करार सेवामा नियुक्त गरिँदै आएको थियो । गत आर्थिक वर्षमा कार्यरत दुई जना चिकित्सकले छाडेर गएपछि बजेट नभएका कारण चालु आर्थिक वर्षका लागि नयाँ विशेषज्ञ नियुक्त गर्ने प्रक्रिया सुरु गर्न नसकिएको अस्पतालका स्टोर शाखा प्रमुख झपट थापाले बताए । अछाम अस्पताल यतिबेला विशेषज्ञ चिकित्सकविहीन छ, थापाले भने, बजेट अभावकै कारण निःशुल्क प्रदान गर्नुपर्ने औषधि पनि व्यापारीलाई उधारोमा मागेर काम चलाउनुपर्ने बाध्यता छ । बाजुरा जिल्ला अस्पतालकी प्रमुख डा समिता पुनले बजेट नहुँदा सेवा प्रभावित हुन थालेको बताइन् । गत आर्थिक वर्षमा विशेषज्ञ चिकित्सकका लागि ६० लाख बजेट दिइएको थियो । त्यसैबाट विशेषज्ञ करार सेवामा लिएका थियौं । अहिले त अलमल पो छ, डा पुनले भनिन्, उहाँहरूलाई बजेट आइहाल्ला भनेर अनुरोध गर्दै सेवा लिइरहेका छौं । औषधिको अभाव हुन नदिन उधारो गरिरहनुपरेको उनको भनाइ छ ।सरकारले बजेट ल्याउने भनेको मिति सर्दै गएको छ । सरकारले सुरुमा भदौ पहिलो साताभित्र बजेट ल्याउने भनेको थियो । पहिलो साता बितेपछि मुख्यमन्त्री कमलबहादुर शाहले भदौको दोस्रो साताभित्र बजेट ल्याइसक्ने बताएका थिए । तर दोस्रो साता पनि गुज्रेपछि तेस्रो साताभित्र ल्याउने आश्वासन दिएका छन् । भदौ अन्तिम सातासम्म बजेट ल्याउने गरी तयारी भइरहेको छ, आर्थिक मामिला मन्त्रालयका सचिव झलकराम अधिकारीले भने, तेस्रो साताभित्रै ल्याउने तयारी थियो । विविध कारणले केही दिन धकेलिन सक्छ ।बजेट शून्यताका कारण प्रदेश सरकार उधारोमा चलेको छ । दैनिक प्रशासनिक खर्च पनि उधारोमै चलाउनु परेको मुख्यमन्त्री तथा मन्त्रिपरिषद्को कार्यालयका सूचना अधिकारी जोशी बताउँछन् । अर्कोतिर भदौसम्म बजेट नआएका कारण प्रदेश सरकारको आर्थिक चक्र नै खलबलिएको कर्मचारीहरूको भनाइ छ । असार मसान्तभित्र बजेट ल्याएर साउन र भदौभित्र कार्यक्रम कार्यान्वयन निर्देशिका तयार गरिसक्ने अवधि हो । भदौसम्म बजेट नै नभएका कारण हरेक कार्यक्रमको चक्र बिथोलिने भएको छ । असोजदेखि चाडबाड सुरु हुन्छ, कात्तिकसम्म त्यसै बित्छ । कार्यक्रम कार्यान्वयन गर्ने बेला बल्ल कार्यक्रम तयार गर्नुपर्ने भएपछि असर पर्ने नै भयो, कर्मचारी संगठन (निजामती) का प्रदेश अध्यक्ष जोशीले भने । समयमै प्रदेशको बजेट नआएका कारण प्रदेश सरकारमात्रै होइन, स्थानीय तह पनि प्रभावित भएका छन् । प्रदेश सरकारबाट स्थानीय तहहरूले वित्तीय समानीकरण अनुदानअन्तर्गत समपूरक, विशेष, ससर्त र राजस्व बाँडफाँटको रकम प्राप्त गर्छन् । तर सुदूरपश्चिमका स्थानीय तहहरूले प्रदेश सरकारबाट प्राप्त गर्ने रकमको यकिन छैन । प्रदेश सरकारबाट कुन शीर्षकमा कति बजेट आउँछ भन्ने नै यकिन नभएपछि हामी पनि अन्योलमा छौं, बडिमालिका नगरपालिकाका प्रमुख अमर खड्काले भने, प्रदेशबाट प्राप्त हुने बजेटको अनुमान गरेर हामीले बजेट बनाएका हुन्छौं । प्रदेशबाट समपूरकमा एक करोड विनियोजन भयो भने हामीले पनि एक करोड विनियोजन गर्नुपर्ने हुन्छ । अहिलेसम्म प्रदेशको बजेटको ठेगान नभएपछि स्थानीय तह प्रभावित हुने नै भए । उनले प्रदेश सरकारबाट राजस्व बाँडफाँटबापतको रकममा पनि अन्योल रहेको बताए ।यता, प्रदेश सरकारमा भने बजेट तथा योजनाकै हानथाप चलिरहेको छ । योजनाका लागि सांसदहरू कार्यकर्ताको दबाबमा छन्, मन्त्रीहरू सांसदहरूको दबाबमा छन् भने मुख्यमन्त्री मन्त्रीहरूको दबाबमा छन्, एक प्रदेश सांसदले भने, बजेट ढिलो हुनुको अरू त के कारण छ र ! सबैजना कसरी आफ्ना योजना बढी पार्ने भन्ने जुक्ति र धपेडीमा छन् ।सरकारले प्रत्यक्ष निर्वाचित सांसदलाई चार करोड र समानुपातिक सांसदलाई दुई करोडको भाग लगाएर योजनाको सिफारिस संकलन गरेको छ । ५३ सदस्यीय प्रदेश सभामा ३२ जना प्रत्यक्ष र २१ जना समानुपातिक सांसद छन् । जसअन्तर्गत एक अर्ब २८ करोड प्रत्यक्षका लागि र ४२ करोड समानुपातिक सांसदका लागि छुट्याएर सांसदहरूका योजना समावेश गर्ने तयारी भइरहेको सत्तारूढ दलका एक सांसदले बताए । सांसदहरूका लागि सरकारले कुल एक अर्ब ७० करोड छुट्याएर बजेट निर्माणको तयारी गरिरहेको छ । तर सांसदहरू सन्तुष्ट छैनन् । मुख्यमन्त्री कमलबहादुर शाहका सहयोगी नृपबहादुर सुनारका अनुसार प्रत्यक्ष निर्वाचित सांसदहरू चार करोड बराबरको बजेट योजना आफ्नो तजबिजका भएका र थप योजना पाउनुपर्ने लबिङमा छन् । समानुपातिक सांसदहरू पनि दुई करोडमा चित्त बुझाइरहेका छैनन् । बजेट योजना पार्न हानथाप गरिरहेका छन्, सुनारले भने । सुदूरपश्चिममा हाल कांग्रेस नेतृत्वमा एमाले र नागरिक उन्मुक्तिको संयुक्त सरकार छ । सांसदहरूले आफ्ना योजना बढी संख्यामा पार्न लबिङ गर्नु स्वाभाविकै हो । तर बजेटको सीमितता सबैले बुझ्नु पर्छ, सामाजिक विकास मन्त्री मेघराज खड्का भन्छन्, अहिलेसम्म बजेट नहुँदा कर्मचारीले तलब पाएका छैनन्, कार्यालयहरूको दैनिक प्रशासनिक खर्च उधारोमा गर्नुपर्ने अवस्था छ । त्यसैले जतिसक्यो चाँडो बजेट ल्याएर बजेट शून्यता हटाउनुपर्नेमा संवेदनशील छौं ।एकीकृत समाजवादीका दीर्घबहादुर सोडारी नेतृत्वमा रहेको अघिल्लो सरकारले चालु आर्थिक वर्षका लागि असार १ मा ३१ अर्ब ६२ करोडको बजेट पेस गरेको थियो । तर त्यसबेलाको सत्ता साझेदार दल एमाले सरकारबाट बाहिरिएपछि बजेट न पारित भयो, न त फेल । सोडारीले साउन १८ मा पदबाट राजीनामा दिएका थिए । साउन २१ मा एमाले र नागरिक उन्मुक्तिको साझेदारीमा कांग्रेसका शाह नेतृत्वको नयाँको नयाँ सरकार गठन भएपछि पनि हालसम्म बजेटको अन्योल हटेको छैन । नयाँ सरकारले राजस्व संकलनसम्बन्धी अध्यादेश ल्याएर साउन २४ देखि राजस्व संकलनको गाँठो फुकाएको थियो । प्रमुख प्रतिपक्षी माओवादी केन्द्र संसदीय दलका उपनेता अक्कलबहादुर रावल वर्तमान सरकारले अघिल्लो सरकारलाई पनि बजेट ल्याउने बाटो छेकेकै कारण अहिलेको अवस्था उत्पन्न भएको बताउछन् । अहिलेसम्म बजेट शून्यताको अवस्था कायम राखेकोले वर्तमान सरकारले सम्पूर्ण जिम्मेवारी लिनुपर्ने उनको भनाइ छ ।"
"४ जना जुटे, उठ्यो शव","(सिन्धुली)गाउँ रित्तोरित्तो छ, एकाध बूढापाका र महिलाबाहेक मानिस भेट्नै मुस्किल । सिन्धुलीको तीनपाटन गाउँपालिका७, तोस्रामखोला गाउँ । आइतबार ६५ वर्षीया कृष्णमाया पहाडीको मृत्यु भयो । सद्गतका लागि घाटसम्म शव त लैजानै पर्यो, तर गाउँमा भेटिएनन् शव बोक्ने मानिससमेत । बल्लतल्ल जुटे स्थानीय तीन पुरुष । त्यसमा थपिइन् गाउँकै एक महिला मनमाया अधिकारी । जब चार जना जुटे अनि बल्ल उठ्यो शव ।बिरामी कृष्णमायाको निधन भएपछि उनका छोरा, वडाध्यक्ष युवराज पहाडी, वडाध्यक्षका भाइ तोयानाथ र महिला मनमायाले डेढ घण्टा शव बोकेर बाक्सुखोलामा रहेको घाटसम्म पुर्याएका थिए । धेरैतिर जस्तै तोस्रामखोलामा पनि गाउँ रित्तिँदै गएपछि मलामी नपाउने अवस्था आएको हो ।केही वर्षअघिसम्म गाउँमा कसैलाई घाट लानुपरे ५० जनाभन्दा बढी नै मलामी जुट्थे, वडाध्यक्ष पहाडी भन्छन्, अब त यस्तो अवस्था भइसक्यो, शव घाटसम्म कसरी लैजाने भन्ने चिन्ता छ । उनका अनुसार मृतक कृष्णमायाका एक छोरा र दुई छोरी छन् । छोरीहरू आउन पाएनन् । घाट टाढा छ, गाउँमा शव उठाउने मान्छे पाउन मुस्किल पर्यो । रुढिवादी मान्यताका कारणले समेत समस्या भएको उनले बताए । सिंगो वडामा ४ सयभन्दा बढी घरधुरी भए पनि अहिले गाउँमा ७० घरमा मात्र मानिस बस्छन् । त्यसमध्ये ब्राह्मण, क्षेत्रीको ८ घर छ । ती ८ घरका पुरुष पनि कोही विदेशमा छन् भने कोही अध्ययन र रोजगारीका लागि काठमाडौंतिर छन् । बाँकी सबै जनजाति र दलितका घर हुन् । गाउँमा ब्राह्मण, क्षेत्रीको शव जनजाति र दलितले छुन नहुने रुढिवादी चलन रहेकाले समस्या परेको पहाडीले बताए । एक त गाउँ रित्तिँदै छ, उनले भने, त्यसमाथि यस्ता रुढिवादी संस्कारले झन् ठूलो समस्या ल्याएको छ ।स्थानीय काशीराज दाहालका अनुसार पहिला गाउँमा कसैको मृत्यु हुँदा टन्नै मानिस जुट्थे । अर्मपर्म र मर्दापर्दा छिमेकी गाउँबाट समेत मानिस आउँथे, कसैलाई बेथाले च्याप्नेबित्तिकै ठूलै जमात जुट्थ्यो । तर अब बिस्तारै गाउँ नै रित्तिँदै गयो, उनले भने, अहिले आएर शवलाई काँध दिने आफन्त वा छिमेकीसमेत पाइन छाड्यो । कृष्णमायाको मृत्यु भएपछि वडाध्यक्षले गाउँभरि खबर गरे, केही गाउँले जम्मा भए । तर उनीहरूले उपल्लो जातको शवलाई छुन नहुने र छोएमा पाप लाग्ने भनेपछि शव उठाउने ४ जना जुटाउनसमेत महिलालाई अघि सार्नुपर्यो, वडाध्यक्ष पहाडीले भने । उनका अनुसार शव छुन नमान्ने केही व्यक्तिलाई दाउरा बटुल्न लगाएर ४ जनाले पालैपालो बोकेर शव घाटसम्म पुर्याइएको थियो । शव बोक्ने महिला मनमायाका श्रीमान् पनि विदेशमा छन् । पूर्वजहरूले नै उपल्लो जातको शव छोएमा पाप लाग्ने भन्दै आएकाले आफूहरूले छुने र बोक्ने आँट गर्न नसकेको स्थानीय सुरवीर विकले बताए । तीनपाटन गाउँपालिकाका अध्यक्ष कर्णबहादुर थापामगर समस्या बढ्दै गएकाले शव छुन नहुने संस्कार र रुढिवादी चलनलाई अब मान्न छाड्नुपर्ने बताउँछन् । आवश्यकता र समयले सबै कुरा परिमार्जन गर्दै लैजान्छ, उनले भने, अरू जातले शव छुन नहुने प्रथालाई परिवर्तन गर्नुपर्ने बेला आएको छ ।"
संवैधानिक अधिकार हो प्रदेश प्रहरी,"सरकार हुनुको सामान्य औचित्य हो शान्ति सुरक्षाको प्रत्याभूति, अपराध नियन्त्रण, अपराधमाथि अनुसन्धान, कानुन कार्यान्वयन । त्यसका लागि सम्बन्धित सरकारसँग आफ्नै प्रहरी चाहिन्छ । नेपालमा संघीय प्रणालीको अभ्यास हुन थालेको सात वर्ष बितिसक्दा पनि प्रदेशहरूसँग आफ्नै प्रहरी छैनन् । जसकारण, सातै प्रदेशका सरकारहरूले आफू हुनुको औचित्य बोध गर्न सकेका छैनन् । साथसाथै, संविधानमा उल्लेखित प्रदेशको एकल अधिकारको सूचीको पहिलो बुँदामै रहेको प्रदेश प्रहरी प्रशासन र शान्ति सुरक्षा को पनि प्रभावकारी कार्यान्वयन हुन सकेको छैन । प्रदेशसँग आफ्नै प्रहरी नभएकै कारण उसको अधिकार सूचीमा रहेको उक्त विषयमा ऊ स्वयंले जिम्मेवारी लिन सक्ने अवस्था बनेको छैन । यस्तो परिस्थिति निम्तिनुको कारण हो संघीय सरकारले संघीय प्रहरी ऐन नबनाउनु ।नेपालको संविधानको धारा २६८ (२) मा भनिएको छ प्रत्येक प्रदेशमा प्रदेश प्रहरी संगठन रहनेछ । त्यसैले प्रदेशको आफ्नै प्रहरी हुनु संवैधानिक अधिकार पनि हो । यो संघीयताको मूल कडी पनि हो । तर संघीय सरकारले प्रदेश सरकारको यो अधिकार र सघीयताको कडीलाई सार्थक तुल्याउन सहयोगी भूमिका निर्वाह गर्नुपर्नेमा आनाकानी गरिरहेको छ । र यसमा सबैजसो पार्टीको उस्तै मनसाय देखिएको छ । संघीय अभ्यास सुरु भएको सात वर्षको अवधिमा प्रमुख तीन पार्टी कांग्रेस, एमाले, माओवादी केन्द्रले संघीय सरकारको नेतृत्व गरिसकेका छन् । ती पार्टीका साथसाथै अहिले प्रतिनिधिसभाको चौथो ठूलो दल रास्वपाले समेत गृह मन्त्रालयको नेतृत्व गरिसकेको छ । तर, संघीय प्रणालीको अभ्यासपछि प्रतिनिधिसभाले एक कार्यकाल पूरा गरेर दोस्रो कार्यकालको झन्डै एकतिहाइ अवधि बिताइसक्दा पनि संघीय प्रहरी ऐनलाई प्राथमिकतामा नराखिनु प्रमुख दलहरूको गैरजिम्मेवारीपन हो । यस्तो प्रवृत्तिबाट उनीहरूले संविधानको भावनाको सम्मान गर्न नसकेको र प्रदेश संरचनाप्रति नै अनिच्छा राखेको सन्देश गएको छ । यसले प्रदेशहरू स्वयंले तयार पारिसकेको प्रहरी ऐनको पनि कार्यान्वयन हुन सकेको छैन । प्रदेशका तर्फबाट संघीय प्रहरी ऐन ल्याउन संघीय सरकारलाई दिएको दबाब पनि बेवास्तामा परेको छ ।संघीय सरकारको शैली अनौठो छ । तत्कालीन संसद्ले २०७६ फागुनमा प्रहरी कर्मचारी समायोजन ऐन, २०७६ र नेपाल प्रहरी र प्रदेश प्रहरी (कार्यसञ्चालन, सुपरिवेक्षण र समन्वय) ऐन, २०७६ पारित गरेर राष्ट्रपतिबाट प्रमाणीकरण पनि भइसकेको छ । तर, त्यसअनुसारका नियमावली, निर्देशिका र कार्यविधि सरकारले बनाएको छैन । केपी शर्मा ओली नेतृत्वको तत्कालीन सरकारले २०७७ कात्तिक २७ मा प्रहरी समायोजनसम्बन्धी संगठन तथा व्यवस्थापन (ओएन्डएम) सर्वेक्षण गरी संघ र प्रदेशमा रहने प्रहरी जनशक्तिको कुल संख्या ७९ हजार ५ सय ३२ हुने, जसअन्तर्गत नेपाल (संघीय) प्रहरीमा २४ हजार ८ सय १२ र सात प्रदेशमा ५४ हजार ७ सय २० जनशक्ति कायम गरेको छ । प्रदेश सरकारमा अहिले संघीय संरचनामा रहेका नेपाल प्रहरीकै जनशक्ति लगिने भएकाले यही प्रहरीसँग सम्बन्धित ऐन (संघीय प्रहरी ऐन) नआउँदासम्म बाँकी काम रोकिएका छन् । र यो ऐन कुनै सरकारको प्राथमिकतामा पर्न सकेको छैन । सामूहिक अकर्मण्यताप्रति आत्मालोचना गर्नु त कता हो कता, संघीय सरकारका मन्त्री नै प्रहरी समायोजनमा असहयोग गरेको आरोप लगाउँदै प्रहरी प्रमुखको जिब्रो थुत्ने गैरराजनीतिक अभिव्यक्तिमा रमाएका छन् । यस्तै प्रवृत्तिले अहिलेसम्म प्रदेश सरकार स्वयंले आफ्नो सुरक्षाका लागि संघीय प्रहरीको भर पर्नुपरेको छ । नेपालको संविधानले संघ, प्रदेश वा स्थानीय सरकारहरू एकअर्काका मातहत होइनन्, तर संघीय सरकारले प्रदेश र स्थानीय सरकारलाई आफू मातहत वा आफ्नो इकाइका रूपमा व्यवहार गर्न खोजेका कैयौं सन्दर्भमध्ये प्रहरी समायोजन पनि एउटा हो । प्रहरीसँगै प्रदेशमा अधिकार पनि जाने भएकाले केन्द्रीकृत मानसिकताका दल तथा नेताले समायोजनमा ढिलाइ गरिरहेको प्रस्ट छ ।प्रदेशहरूलाई संविधानले दिएको सम्पूर्ण अधिकार र जिम्मेवारी सम्हाल्न सक्ने गरी सहजीकरण गर्नु संघीय सरकारको कर्तव्य हो । त्यसमा पनि प्रहरीको समायोजन सबैभन्दा पहिलो प्राथमिकताको कर्तव्य हो । त्यसो हुन सक्यो भने मात्रै प्रदेश स्वयंले आफ्नो प्रभावकारिता पुष्टि गर्न सक्छ । संविधानअनुसार प्रदेशको अधिकार क्षेत्रको विषयमा जिम्मेवार बनाउन सकिन्छ । प्रदेश सरकारको कार्यशैलीलाई पनि यथार्थको जगमा टेकेर मूल्यांकन गर्न सकिन्छ । नत्र प्रदेश सरकारले आफ्नै प्रहरी नभएकाले भन्दै जिम्मेवारीबाट पन्छिने प्रवृत्तिले निरन्तरता पाइरहन्छ । तर पछिल्ला संघीय सरकार वा यसका सहयोगी दलहरूले यति सामान्य सत्यलाई पनि बुझ पचाइरहेका छन् । बरु प्रदेशलाई साधनस्रोत नदिने, सकेसम्म उसको हातखुट्टा बाँध्ने अनि प्रदेशको कामै छैन भन्ने भाष्य फैलाउने काममा रुचि राख्ने गरेका छन् । यस्तो प्रवृत्ति संघीयताको प्रभावकारिता वृद्धिका लागि सबैभन्दा ठूलो अवरोध हो । यसको अन्त्य हुनुपर्छ ।"
नेताका बेलगाम बोली,"जनताको प्रतिनिधि हुँ भन्ने नेताहरूले जे बोले पनि, जे गरे पनि हुने हो ? कि त्यसको एउटा सीमा र मर्यादा पनि हुन्छ ? के बोल्न हुने, के नहुने, कतिसम्म बोल्दा आम जनताले विश्वास र कदर गर्छन् भन्ने कुरामा नेताहरूले हेक्का राख्नु पर्दैन ? मैले जे बोले पनि पाच्य हुन्छ, जनताले विश्वास गरिहाल्छन् भन्ने भ्रममा बाँचेका नेताहरू एक दिन आफैं जनताबाट पाखा लाग्छन् । उनीहरूको कुरामा विश्वास गर्ने एक जना पनि हुँदैनन्, केवल दासहरूले मात्र सही थाप्छन् । के हाम्रा नेताहरू त्यस्तै बन्न खोजेका हुन् ? होइन भने आफ्नो बोलीमा संयमता खोइ ? तथ्य र इतिहासको अध्ययन गरेर मात्र बोल्नोस्, अमर्यादित र अपाच्य कुरा नबोल्नोस् ।एमाले उपमहासचिव एवं सञ्चारमन्त्री र सरकारका प्रवक्तसमेत रहेका पृथ्वी सुब्बा गुरुङले पोखरामा अमर्यादित अभिव्यक्ति दिएछन् । मन्त्री गुरुङले आफ्नै सरकार मातहतमा रहेको प्रहरी प्रमुखले प्रहरी ऐन ल्याएर संघीयता बलियो पार्न नखोजेको भनेर आगो ओकेलेका छन् । उनले प्रहरी प्रमुखलाई इंगित गर्दै सिधै भनेछन् आईजीपीको जिब्रो थुत्नुपर्ने ! के यो शब्द पदमा बसेको जिम्मेवार मन्त्रीले बोल्ने कुरा हो ? यसबारे मन्त्री गुरुङले होइन एमालेले नै जनतालाई स्पष्टीकरण दिने बेला आएको छ । अन्यथा भोलि अन्य मन्त्रीले पनि मर्यादा र शिष्टताको सबै सीमा पार गरी यसै गरी बोल्नेछन्, जसले राज्यमा अराजकता फैलाउन सक्छ । यसर्थ अविलम्ब उक्त अमर्यादित शब्द बोलेकामा मन्त्री गुरुङले सार्वजनिक क्षमायाचना गर्नुपर्छ र उनले नमाने पार्टी अध्यक्ष र प्रधानमन्त्रीले उनीविरुद्ध एक्सन लिनुपर्छ । यसअघि संसद्मा एमाले सांसद योगेश भट्टराई माओवादी जनयुद्धलाई हिंसा कि हिंसा भनेर चर्केका थिए । सार्वभौम संसद्मा माओवादी पार्टीलाई अपमान गर्ने गरी अमर्यादित भाषा प्रयोग गरेका थिए । उनले माओवादीले १० वर्ष जनयुद्ध होइन हिंसा गरेको आरोप लगाएका थिए तर आफ्नै पार्टीका नेताहरूले विगतमा गरेको त्यस्तै प्रकृतिको हिंसा भने जानीजानी बिर्सन पुगे । उनीजत्तिको विश्वासयोग्य पढेलेखेको नेताले त्यस्तो भाषा र शब्द प्रयोग गर्नु आफ्नै पार्टीको इतिहास र तथ्य बिर्सनु हो । निश्चय नै २०२८ सालमा उनी बालकै थिए, तथापि ठूलो भएपछि नेपाली कम्युनिस्टको इतिहास पढे होलान् । २०२८ सालमा तत्कालीन कम्युनिस्ट विद्रोहीले सामन्ती व्यवस्था उन्मूलन गर्ने भन्दै झापाका जमिनदारहरूको घाँटी काट्ने आन्दोलन चलाएको होइन ? त्यसमा अहिलेका प्रधानमन्त्री केपी शर्मा ओली, मोहनचन्द्र अधिकारी, राधाकृष्ण मैनाली, सीपी मैनालीहरूले नेतृत्व गरेको थाहा छैन ? के झापा आन्दोलन हिंसा थिएन ? कि माओवादीले गर्दा हिंसा हुने, एमालेले गर्दा कमलको फूल हुने हो ? जहाँसम्म हिंसाको कुरा छ, आमनेपाली जनता हिंसाविरोधी छन् । हिंसा शब्द सुन्न पनि चाहँदैनन्, चाहे त्यो माओवादीले गरेको होस् या एमालेले । गोपाल देवकोटा, गोकर्णेश्वर, काठमाडौं"
बधाई पलेशा,"शुक्रबार यहाँ मध्यरात हुँदै गर्दा पेरिसको ग्रान्ड प्यालेसमा एउटी नेपालकी छोरीले नेपाली खेल जगत्मा इतिहास कोर्दै थिइन् । उनकै योगदानले ओलम्पिक यात्राको ६० वर्षपछि नेपालले पदक प्राप्त गरेको छ । बधाई छ, तेक्वान्दो खेलाडी पलेशा गोवर्धनलाई । उनले पेरिस पारा ओलम्पिकका कांस्य पदक जितेकी छन् । यसले सारा नेपालीलाई खुसी दिएको छ । सँगै केही प्रश्न खडा भएका छन् । खेलमा सम्मिलित हुनु मात्र हाम्रो उद्देश्य हो वा जित्नु पनि ? यदि खेल जित्नु नै उद्देश्य हो भने खै त खेलाडी अनि खेलकुद संरचनामा लगानी ? आज हामी महिला खेलाडीमा त्यति नै सम्भावना पाउँछौं, जति पुरुष खेलाडीमा छ । अस्ति मात्र भएको महिला भलिबल होस् वा महिला क्रिकेट, हामी जितका नजिक पुगेका छौं । अझ महिला फुटबलमा त हाम्रा छोरीहरू विदेशी क्लबमा राम्रो स्थानमा खेलिरहेका छन् । अब सरकारले विभेदलाई चिर्दै खेलमा लगानी बढाउनुपर्छ । महिला हुन् या पुरुष, यी राष्ट्रका गहना हुन् । यिनको संरक्षणमा उचित व्यवस्थापनसँगै खेलपश्चात्को रोजगारीको ग्यारेन्टी गर । रामकृष्ण बराल, जोरपाटी, काठमाडौं"
गगनलाई छेउ लगाउने बाटो,"घनीभूत छलफल र लामो बहसपछि कांग्रेस महामन्त्री गगन थापाले गएको फागुनमा भएको पार्टीको महासमिति बैठकमा पेस गरेको चुनावी गठबन्धन नगर्ने भन्ने प्रस्तावमा पार्टीको केन्द्रीय कार्यसमिति बैठकले टुङ्गो लगाएको छ । तथापि थापाले उल्लेख गरेको भाषा र शब्दावली हुबहु पारित हुन भने सकेन । गठबन्धन भन्ने शब्द हटाएर कांग्रेस एक्लैले बहुमत ल्याउन सक्ने गरी चुनावमा जाने भन्ने आशयको भाषालाई समावेश गरी थापाले महासमिति बैठकमा पेस गरेको संगठन प्रतिवेदनको किनारा लगाएको छ । यो प्रस्तावको किनारा लागेसँगै थापाको प्रतिवेदन अब कांग्रेस पार्टीको प्रस्ताव बनेको छ । थापाले प्रतिवेदनमा समावेश गरेको गठबन्धन भन्ने शब्दलाई हटाएर अझै पनि परिआएको खण्डमा अन्य दलसँग गठबन्धन गर्न सकिने भन्ने बाटो राखेको पाइन्छ । गठबन्धन भन्ने शब्दलाई कांग्रेसले सहर्ष स्वीकार गर्न नसक्नुले नै यसलाई पुष्टि गर्छ । यदि कांग्रेसजनमा एक्लै निर्वाचन लडेर बहुमत ल्याउन सकिन्छ भन्ने आँट भएको थियो भने थापाको प्रस्ताव आजसम्म गिजोलिने नै थिएन । महासमिति बैठकबाटै यसको छिनोफानो हुने थियो । पार्टीको बैठकबाट पारित भइसकेको प्रस्तावलाई अझै पनि संस्थापन पक्षधर नेताहरूले सहजै स्वीकार गर्न सकेको पाइँदैन, उनीहरू यसको पक्षमा अझै पनि खुलस्त भएर आउन सकेका छैनन् । यसर्थ थापाको उक्त प्रतिवेदनमा प्रयोग भएको भाषालाई परिमार्जन गर्नु भनेको चुनावी गठबन्धनको बाटो खुलै राखेर थापालाई छेउ लगाउने उपाय हो भनेर बुझ्न सकिन्छ । सुजन देवकोटा, पालुङ्टार, गोरखा"
तीजको महत्त्व घट्दो,"तीजको दर खाने भनेर एक महिनाअघिदेखि पार्टी प्यालेस, होटल, रेस्टुरेटमा भीडभाड देखिन्छ । सरकारी अफिस होस् या निजी कम्पनी, हरेकले दर खाने कार्यक्रम राखेका हुन्छन् । सरकारले दर खाने दिन बिदा दिएकै छ भने किन एक महिना अगाडिदेखि दरकै लागि दौडिनुपर्यो ? हरेका वर्ष तीजको मौलिकता घट्दो छ भनेर टिप्पणी हुने गरेका छन् । दर खाने भनेको तीजको अघिल्लो दिन माइतीघरमा गएर दिदीबहिनी मिलेर मीठोमसिनो खाने परम्परा हो । अहिले त फेसन बनेको छ, तीजको दर खाने । पहिले तीजका गीत सुन्दा आँखा रसाउँथे, परिवार सँगै बसेर हेर्न, सुन्न सकिन्थ्यो । अहिले गीतमा पनि विकृति भित्रिएको छ । तीन दिन माइत जान्छु भन्दा पनि घरबाट जान नदिने चेलीलाई तीजको महत्त्व थाहा होला, घरभन्दा बढी माइती बस्ने चेलीलाई के थाहा तीजको महत्त्व ? यस्तै रहने हो भने आउने पिँढीले दर भनेको होटल, रेस्टुरेन्टमा गएर खाने भनेर बुझ्नेछन् । हामीले आफ्नो मौलिक चाडपर्व र तिनको परम्परा नभुलौं । पुरुषोत्तम घिमिरे, जोरपाटी, काठमाडौं"
नेतृत्वको विवेकहीनताबाट निम्तिँदो विस्मय,"ज्ञानमा हामीले गुमाएको बुद्धि कहाँ छ ?सूचनामा हामीले गुमाएको ज्ञान कहाँ छ ?नोबेल पुरस्कार प्राप्त अंग्रेजी लेखक टीएस एलियटले सन् १९३४ मा लेखेको नाटक दि रक मा यस्तो गम्भीर दार्शनिक प्रश्न अघि सारेका थिए । त्यसदेखि आजपर्यन्त यो प्रश्नले समकालीन समाजमा सूचना, ज्ञान र बुद्धिको सम्बन्धमाथि व्यंग्य गरिरहेको छ । एलियटका अनुसार हामीसँग धेरै जानकारी (डाटा) हुन सक्छ, तर त्यसलाई ज्ञानमा रूपान्तरण गर्ने क्षमता कम हुँदै गएको छ । त्यसैगरी, हामीसँग धेरै ज्ञान हुन सक्छ, तर त्यसलाई बुद्धिमा परिवर्तन गर्ने क्षमता घट्दै गएको छ । यसले आधुनिक समाजमा गहिरो बुझाइ र विवेकको कमीतर्फ संकेत गर्छ, जहाँ हामी सूचनाको भारले थिचिएका छौं । के एलियटले यो प्रश्न आजको (अ)सामाजिक सञ्जालको महामारीबाट ग्रसित विश्व समुदाय र हाम्रो देशको नेतृत्वलाई नै लक्षित गरेर सोधेको जस्तो लाग्दैन त ?नेतृत्व र राजनीतिको सन्दर्भमा, यसले नेताहरूलाई केवल जानकारी र अल्पज्ञानमा मात्र निर्भर नभई, बुद्धि र विवेकको महत्त्वलाई बुझ्न अपिल गरेको छ । तर समकालीन दुनियाँमा र विशेषगरी नेपालमा तर्कसंगत विवेकको सर्वथा अभाव छ । एलियटले जसरी प्रश्न गर्ने त कुरै छाडौं, सामान्य प्रश्न र प्रश्न गर्नैपर्ने समुदाय र संस्थाहरूबाट उठ्ने प्रश्नलाई समेत मार्ने प्रपञ्च जारी छ । केवल हरेक पेसा, व्यवसाय र क्षेत्रमा बिनासोचविचार कसैको देवत्वकरण वा राक्षसीकरण गर्ने प्रवृत्तिले हाम्रो समाजलाई गाँजेको छ ।काठमाडौं महानगरका मेयर बालेन शाहले टीएस एलियटलाई कति जान्दछन्, थाहा छैन । तर एलियटले नाटक र कविता लेख्थे, बालेन र्याप गाउँछन् । त्यही शैलीमा उनले गत साउन १८ गते बिहान अघिल्लो राति ७ बुँदे सम्झौतामा हस्ताक्षर गरेका दुई नेताले चियाको चुस्की लिँदै गरेको कुनै बेलाको फोटो राखेर ट्वीटर (एक्स) मा लेखे, यो समय गिरीबन्धु चियाको हो । काले काले मिलेर खाऊँ भाले । त्यही बिहान बूढानीलकण्ठमा जम्मा भएका कांग्रेसी नेताहरूलाई सभापति शेरबहादुर देउवाले सम्झौताका बारेमा ब्रिफिङ गरिसकेपछि सबै हिँड्ने बेलामा वरिष्ठ नेता अर्जुननरसिंह केसीसँग एकछिन कुरा गर्न खोजे । तर केसीले कुराभन्दा पनि त्यही ट्वीट र त्यसमा जनाइएको प्रतिक्रियाको संख्या देउवालाई देखाउँदै भने, हामीले जे भने पनि, आम मान्छेले त यस्तो प्रतिक्रिया जनाएका छन् । देउवाका अनुहारमा न कुनै परिवर्तन देखा पर्यो, न कुनै प्रतिक्रिया नै । केसीलाई अचम्म लाग्यो । सडक र आममानिसले के सोचेका छन् भन्नेबारेमा पटक्कै चासो नराख्ने यो कस्तो नेतृत्व हो ? त्यो ट्वीटलाई अहिलेसम्म दुई लाखभन्दा बढीले हेरेका छन्, हजारभन्दा बढीले रिट्वीट गरेका छन् । सत्ता गठबन्धनका सांसद राजकिशोर यादवले संसद्मा भनेजस्तै यो सरकारले भ्रष्टहरूको फाइल खोल्नुको सट्टा तातो न छारो टिकटक खोलेको छ ।भदौ १० गते गौरा पर्वको अवसरमा टुँडिखेलमा जम्मा भएका सुदूरपश्चिमेलीका बीचमा देउवा र उनैले काँध थापेका प्रधानमन्त्री केपी शर्मा ओलीविरुद्ध हुटिङ र नाराबाजी भयो । ओलीले खासै प्रतिक्रिया नजनाए पनि देउवाले मञ्चबाटै बदमासहरू, लाज नभएकाहरू गौरा पर्वमा पनि यस्तो गर्ने हो ? भन्दै लघु वाक्यमा निर्धक्क प्रतिक्रिया जनाए । राजधानीमा कुनै समुदाय विशेषको सांस्कृतिक पर्वमा यसरी देशको कार्यकारी प्रमुख र भूतपूर्व प्रधानमन्त्रीविरुद्ध यसखाले नाराबाजी भएको सायद यो पहिलो घटना हुनुपर्दछ । नाराबाजी गर्ने केहीलाई पक्राउ गरेर सरकारले नेतृत्वविरुद्ध छाडा गालीगलौज र प्रदर्शनलाई देशव्यापी विस्तार गरिदिएको छ । शासन कथित कानुनको डन्डाले नभएर विवेक र मान्यताले चलाउनुपर्छ भन्ने आधुनिक लोकतन्त्रको मान्यता हो । भलै सबै प्रकारका मान्यता भत्काउन महारथ हासिल गरेका दलहरूबाट त्यस्तो आशा गर्न नसकिए पनि स्मरण त गराउनैपर्छ कि ? प्रधानमन्त्री ओलीले विश्वासको मत लिने क्रममा संसद्को रोस्ट्रमबाट बालेनको ट्वीटलाई जवाफ दिएझैं गरी बेलीविस्तारमा गिरीबन्धु टीस्टेटका बारेको प्रतिरक्षा आफैंमा विस्मयकारी अभिव्यक्तिका रूपमा दर्ज भएको छ । अझ आक्रोश निम्त्याउने गरी ओलीले विद्युत् प्राधिकरणका एमडी कुलमान घिसिङका विरुद्धमा र बिचौलिया र बदमास करार व्यापारीहरूको पक्षपोषण हुने जस्तो गरी दिएको अभिव्यक्ति र त्यही नै एमालेकांग्रेस सरकारको मूल ध्येय भएको भाष्य बन्दै जानुले समाजमा थप आक्रोश निम्त्याएको छ । विद्युत् महसुलका बारेमा विभिन्न समयको नेतृत्वले प्रस्तुत गर्ने तथ्याङ्कहरू कतै मिथ्याङ्कको जालो भएका कारण प्रधानमन्त्री ओली बहकिएका हुन् कि भन्ने प्रश्न स्वाभाविक छ । देशको कार्यकारी प्रमुख सोसल मिडियामा देखिएको आक्रोशबाट मिसलिड भएरै हुनुपर्छ, आफ्नो जिम्मेवारीपूर्ण सम्बोधनबाट विषयान्तर हुँदै प्रचण्ड सरकारलाई लक्षित गरेर दिएको आठ अर्ब किन ? २२ अर्ब उठाउनुपर्छ ? भन्ने फेसबुक स्टाटसले हाम्रो देशको शासकीय शैलीलाई उदाङ्गो पारेको छ । यद्यपि तुलनात्मक रूपमा यसअघि भन्दा यस पटक सौम्य देखिएका प्रधानमन्त्री ओली विद्युत् महसुल काण्डमा किन झोक्किइरहेका छन् बुझ्न सकिएको छैन । कार्यकारी प्रमुखको हैसियतमा संसद्को रोस्ट्रमबाट मातहतका कर्मचारीको टिप्पणी गर्नुभन्दा मौजुदा ऐनकानुनका आधारमा आवश्यक र आकर्षित हुने हदसम्मको कारबाही गर्ने अधिकारलाई किन प्रधानमन्त्रीले उपयोग नगरेर संसद्मा प्रतिक्रिया जनाउन पुगे बुझ्न सकिएको छैन ।प्रतिपक्षमा हुत्तिन परेको झोकमा नै सही प्रचण्डले संसद्बाटै ओलीदेउवा गठबन्धनलाई दर्जनौं प्रश्न सोध्दै यो सरकार बिचौलियाहरूको भएको ठोकुवा गरेका थिए । गत सप्ताहन्तको एक सार्वजनिक कार्यक्रममा ओलीकै सम्मुखमा दर्जनौं क्यामराहरूका बीचमा देउवाले नै प्रतिपक्षले लगाएको बिचौलियाहरूले बनाएको सरकार भन्ने भाष्यलाई ठप्पा लगाइदिएपछि यसबारे थप केही भनिरहनु नै परेन । तर प्रधानमन्त्रीबाट त्यसको जवाफ वा स्पष्टीकरण आएको छैन । एक हिसाबले कतिपय बेला प्रश्नको जवाफ नहुँदा अनावश्यक तर्क गर्नुभन्दा मौन रहनु नै बुद्धिमानी मानिन्छ । लगत्तैबाट प्रधानमन्त्रीको दलबाट कुलमान खेद अभियान जसरी सुरु गरियो र त्यसको सडकदेखि संसद्सम्म दुनियाँलाई लज्जित गर्ने गरी प्रहसन भइरहेको छ । सार्वजनिक लेखा समितिमा ओलीको प्रमुख सत्ता साझेदार दल प्रतिपक्षको लाइनमा उभिएको घटनाले प्रधानमन्त्रीलाई पहिलो प्रहरमै धक्का दिएको हुनुपर्छ । नेपाली राजनीतिमा कुनै पनि गठबन्धन होस् वा आफ्नै एकमना सरकार होस्, नेपाली कांग्रेसले एकमतका साथ कहिल्यै पनि सरकार नबोक्ने गरेको विचित्रको विरासत छ । २०४८, २०५१ वा २०५६ का अनेकौं सन्दर्भ यत्रतत्र छन् । त्यति मात्र किन, अस्ति भर्खर प्रचण्डलाई काँध थापेका बेला कांग्रेसले गत वर्षको फागुनको महासमिति जम्बोरीमा देखाएको तमासाकै कारण ओलीजीले प्रचण्डलाई कांग्रेसको काँधबाट खोसेर आफ्नोमा सार्ने अवसर छोपेको घटना ताजै छ । कांग्रेस त जहिले पनि त्यस्तै हो । यसखाले वास्तविक राजनीतिक अक्करलाई ओलीजस्तो चतुर राजनीतिज्ञले नजरअन्दाज गरेको देखिनु अनौठो प्रतीत हुँदै छ ।वास्तवमै डरलाग्दो प्रवृत्ति के देखिएको छ भने (अ)सामाजिक सञ्जालको संक्रमणले नेपालजस्ता साना तथा अविकसित लोकतन्त्र भएका देशमा गलत सूचनाको बाढीबाट अँध्यारो सुरुङतर्फ धकेलिने खतरा हरेक दिन बढिरहेकै छ । यो विषय संसद्मा प्रधानमन्त्री र प्रमुख प्रतिपक्षी दलका नेताको आरोपप्रत्यारोपमा सीमित नभएर सडकतिरका अराजनीतिक समूहतिर विस्तार भइरहेको छ । तर संसद्को बहस संसदीय मर्यादाविपरीत एमाले र माओवादीका सांसद एकआपसमा पाखुरा सुर्कंदा सभामुख तमासे बन्नु अर्को दुर्भाग्यपूर्ण उपक्रम बन्न पुगेको छ । संसद्मा सभामुखको आसनतर्फ फर्केरबाहेक कसैले पनि बोल्न मिल्दैन । तर अहिले सत्तापक्ष र प्रतिपक्षले सडकचोकमा भिड्ने दुई समूहको जस्तो प्रवृत्ति देखिएका छन् । यसलाई रोक्ने मुख्य जिम्मेवारी सभामुखको हो । तर पछिल्ला घटनाले उनको जिम्मेवारीबोधलाई मक्काएको छ । संसद्को यसखाले झगडा र भनाभन, निकट विगतमा झन्डै चार वर्ष एउटै नीति, विधि र बेथितिको घेराभित्र सँगै बसेकाहरूले सशस्त्र संघर्ष कि हिंसा वा जनयुद्ध कि माओवादी युद्ध भन्ने जस्ता अनावश्यक सन्दर्भ र विषयमा बरालिने प्रवृत्तिलाई प्रधानमन्त्रीले नै विराम दिनुपर्छ । तसर्थ प्रधानमन्त्री ओलीसँग भएको अथाह सूचना, जानकारी र ज्ञानलाई विवेकमा बदल्नका लागि सत्ता गठबन्धन र उनको सल्लाहकार समूहले शक्ति प्रयोग गर्नु बुद्धिमानी हुनेछ ।प्रधानमन्त्री ओलीले प्रचण्डको एउटा प्रश्न र उपदेशको जवाफ फर्काएका छन् बंगलादेश र श्रीलंकाबाट सबक सिक भन्नेले अझ राम्ररी सिक । यतिसम्म स्वाभाविकै भए पनि प्रधानमन्त्री थप हौसिएर मैले १७ हजार मारेको छु र म डराउने ? भन्ने टिप्पणी जिम्मेवारीबोधबाट बहकिएको टिप्पणी होइन र ? जबकि भर्खरै आफ्नै नेतृत्वमा टीआरसी विधेयकमा सहमति कायम गरेर एक ऐतिहासिक काम गरेका ओलीले बिर्सन मिल्दैन । यस पटक ओलीले टिप्पणी वा प्रतिक्रियाबाट नभएर कामबाट जवाफ दिने बाटोमा ध्यानकेन्द्रित गरेमा साँच्चिकै दुई ठूला दलको अस्वाभाविक लाग्ने गठबन्धनले एक सकारात्मक निष्कर्ष दिने अधिक सम्भावना पनि छ । समस्या फेरि पनि कहाँनेर हो भने सञ्जालबाट प्राप्त सूचना वा कुसूचनाबाट उद्वेलित हुँदा नेतृत्वको ज्ञान मर्दछ भन्ने तथ्यलाई हमेसा स्मरण गरिरहनु आवश्यक छ । प्रतिपक्षले मात्र होइन, अब सडकले पनि सोध्न थालिसकेको छ दुई ठूला दलबीचको सातबुँदे सहमतिअनुसार बनेको सरकारको डेढ महिना भइसक्दा पनि खोइ साझा नीति कार्यक्रम ? संविधान संशोधनको बृहत् च्यादरभित्रबाट जन्माइएको सरकारको त्यससम्बन्धी अवधारणापत्र खोइ ? आर्थिक क्षेत्र चलायमान बनाउने भन्ने डङ्का जुवाडे शैलीमा सेयर मार्केटमा गरिएको उछालमै सीमित हुने हो ? त्यसै पनि अघिल्लो सरकारका अर्थमन्त्रीले ठाडो कागजमा रकमान्तर गरेको खर्ब बढीको व्ययभारले देश झनै अप्ठेरोमा त परेकै छ । आरजु राणाको भारत भ्रमणले रायसिना हिलमा मोदी जम्बोरीलाई भेटेर यता प्रधानमन्त्रीलाई झन् बढी तनाव दिनेमा मात्र योगदान दिएकी छन् । त्यसमाथि विद्युत् व्यापारमा भइरहेको वृद्धिलाई कतै डेडिकेटेड शुल्कको झगडाले थप प्रभावित बनाउने त होइन भन्ने त्रास बढेको छ । प्रधानमन्त्रीले यथाशक्य चाँडो विषयान्तर भएर अराजनीतिक बाटोमा उग्ररूपले अग्रसर राजनीतिलाई ट्र््याकमा ल्याउने पहलकदमी लिन ढिला भइसकेको छ । यस्तै निमित्त कारण भड्केमा विश्वव्यापी देखिएको अराजनीतिक सञ्जालको लप्काले नेपाललाई नडढाउला भन्न सकिन्न ।दक्षिण एसियामा प्रधानमन्त्रीहरूले झूटो बोल्ने र बहकिने गरेका अनेक उदाहरण छन् । भारतमा इन्दिरा गान्धीले आपत्कालको घोषणा लोकतन्त्र सुदृढ गर्न र देशलाई राजनीतिक विपत्तिबाट जोगाउने भन्दै आफ्नो पद गुमेकोमा सोही पदमा बहाल रहन गरेको प्रपञ्च थियो । पाकिस्तानका प्रधानमन्त्री नवाज सरिफको झूट मात्र होइन भ्रष्टाचारको हाँडी नै फुटेको पानामा पेपर्सको खुलासाले हो । उनी फेरि पाकिस्तानी सत्ताको किङमेकरका रूपमा आइपुगेका छन् । श्रीलंकामा रनिल विक्रमासिंघेले इस्टर बम काण्डको रिपोर्ट लुकाएको आरोप छ । नेपालमा गणतन्त्र स्थापनापछिका प्रधानमन्त्रीहरूमाथि सार्वजनिक रूपमा झूट बोल्ने कुरा त सामान्य जस्तै भएको छ । विशेष रूपमा कुनै घटनाका विषयमा बनाइएका आयोगका प्रतिवेदन गुपचुप पार्नेमा राष्ट्रिय सहमति जस्तो देखिन्छ । टीकापुर घटनाको रिपोर्टदेखि पछिल्ला सुनकाण्डका रिपोर्ट र यही विद्युत् बक्यौता असुलीसम्बन्धी अधिकार सम्पन्न लाल आयोगको प्रतिवेदन सार्वजनिक गरेर सोहीअनुसार बक्यौता प्रकरणलाई विराम दिन केले रोकेको छ ? आधुनिक लोकतान्त्रिक देशहरू आदर्श परिकल्पना र सिद्धान्तको सन्दर्भमा बनेका, भत्केका र फेरि उठेका अनेक उदाहरण छन् । तर वैचारिक वा सैद्धान्तिक मान्यताको न्यूनतम आधारबाट पनि पथविचलन भएर तत्कालको स्वार्थमा नेतृत्वले आफूलाई केन्द्रित गर्दा शक्तिशाली बनेका देशहरू एकपछि अर्को टाट पल्टँदै गएको सन्दर्भलाई हाम्रो नेतृत्वको पाठ सिक्ने गतिलो सन्दर्भलाई पीठ मोड्न मिल्दैन ।जीवन, स्वतन्त्रता र खुसीको खोजी भन्ने जेफरसनको विचारमा अमेरिकी क्रान्ति भएको थियो । सरकारले नागरिकको प्राकृतिक अधिकारलाई सम्मान गर्न बाध्य हुनुपर्दछ भन्ने अवधारणा यद्यपि मरेको छैन । तर जब कुनै पनि प्रकारको सरकार यी लक्ष्यहरूको विनाशकारी अङ्ग बन्छ भने जनताको अधिकार हुन्छ त्यसलाई परिवर्तन गर्ने । जेफरसनले सरकारका अधिकारहरूको प्रकृतिका बारेमा दार्शनिक जोन लकबाट प्रेरणा लिएका थिए । फ्रान्सेली क्रान्ति मुख्यतया रुसोको दार्शनिक विचारहरूमा आधारित थियो । रुसी क्रान्ति कार्ल मार्क्सका विचारहरूमा आधारित थियो । चीन लेनिनबाट प्रभावित थियो भने भारतको गान्धी र सुवासचन्द्र बोसकै विरोधाभाषी नीतिबाट बनेको थियो । पछिल्लो नेपाल यस्ता र यस्तै सन्दर्भबाट गणतन्त्रमा आइपुगेको हो । तर बीसौं शताब्दीका प्रसिद्ध अर्थशास्त्री जोन मेनार्ड केन्स अहिले हाम्रै लागि सबैभन्दा सटीकजस्तो लाग्छन् अर्थशास्त्रीहरू र राजनीतिक दार्शनिकहरूका विचारहरू, जब तिनीहरू सही हुन्छन् वा जब तिनीहरू गलत हुन्छन्, सामान्यतया बुझिएभन्दा बढी शक्तिशाली हुन्छन् । वास्तवमा, संसारलाई अरू कुनै कुराले शासित गरेको छैन । व्यावहारिक मानिसहरू, जो आफूलाई कुनै पनि बौद्धिक प्रभावबाट पूर्णरूपमा मुक्त मान्छन्, सामान्यतया ती केही मृत अर्थशास्त्रीहरूका दास हुन्छन् । के अहिले नेपालमा यस्तै त भएको छैन ? तपाईंले राजनीतिक अधिकारका सबै प्रश्नहरूको अन्तिम, स्थायी उत्तर पाउन सक्नुहुन्न । तर तपाईंले ती प्रश्नहरू के हुन् र तिनीहरूलाई थप अनुसन्धान गर्दा ध्यानमा राख्नुपर्ने केही मुख्य मुद्दाहरू र तर्कहरूको राम्रो समझ राख्नैपर्छ । तिनको खोजी गर्नैपर्छ । यस्तो काम वा अभियानलाई देशको कार्यकारी प्रमुखले नै उत्प्रेरित गर्नुपर्दछ ।"
नेपालचीन संवादमा हुनुपर्ने छलफल,"अन्त्यमानेपाल एक चीन नीतिमा अडिग छ । गौतम बुद्ध जन्मेको देश भएर पनि नेपालले दलाई लामालाई स्वागत गर्ने अवसर पाएको छैन । नेपालले पश्चिमी दबाब बाबजुद पनि तिब्बती शरणार्थीलाई अनुमोदन गरेको छैन । एउटा विश्वकै गरिबमध्ये पर्ने देश नेपालले ठूलो साहस देखाएको छ । चीनले नेपालको यो साहसको मूल्यांकन गर्नुपर्छ । मूल्यांकन गर्ने धेरै विषय होलान् तर अहिलेलाई पोखरा अन्तर्राष्ट्रिय विमानस्थलको ऋण अनुदानमा बदलेर चीनले विशाल हृदय भएको मित्रको परिचय दिन सक्छ । चीनभारतबीच २०२४ को पहिलो चार महिनामा मात्रै करिब ११८४ बिलियन डलर बराबरको व्यापार भयो । जसमा चीन भारतसँगको व्यापारमा पूर्ण नाफामा छ । चीनको भारतमा कुल निर्यात १०१७ बिलियन डलर छ भने भारतबाट आयात करिब १६६७ बिलियन डलर छ । नेपालचीन व्यापार भनेको करिब २ बिलियन डलर बराबरको मात्रै हो । जसमा लगभग नेपालको चीनमा निर्यात अति न्यून छ । सन् २०२३ मा नेपालले चीनमा करिब १८ मिलियन डलरको निर्यात मात्र गर्न सक्यो भने चीनबाट नेपालले १७८ बिलियन डलर बराबरको आयात गर्यो । यस्तो अवस्थामा चीन भारतको रेडार छलेर, ठूलो परिमाणको व्यापारलाई असर नपुग्ने गरी कति हिमाल छिचोलेर नेपाल आउन सक्ला ? पुँजीको दानवीकरण गर्ने देशका रूपमा परिणत हुँदै गएको नेपाल भारतको प्रभाव र पश्चिमा दबाब पचाउन सकेर चीनसँग हात मिलाउन सक्छ होला ? चुरो प्रश्न यही हो ।"
निगमका 'एयर होस्टेस माथि विभेद,"केही दिनअघि धनगढीबाट रातिको फ्लाइटमा काठमाडौं आउने विमान चढें । काठमाडौं आइपुग्ने बेला जोडसँग पानी पर्न थाल्यो, चट्याङ परेको झिल्का पनि देखियो । विमान अचानक तलमाथि र दायाँबायाँ हल्लिन थाल्यो । अगाडि र पछाडिका सिटबाट महिलाहरू कराउन, चिच्याउन थाले, बच्चाहरू रुन थाले । मौसम प्रतिकूलताका कारण विमान हल्लिने सामान्य अनुभव त अरू बेला पनि भएकै हो तर यो अनुभव भने कहालीलाग्दो थियो । एक जना युवा लत्याकलुतुक देखिन्थे, उनलाई एयर होस्टेसले सहारा दिँदै पछाडि सिटमा लगेर राखिन् । लामो सास फेर्नुस् भन्दै काउन्सिलिङ गरिन् । त्यसबेला ती एयर होस्टेसले आमाले जस्तो माया गरेको र डाक्टरले जस्तो काउन्सिलरले भूमिका निभाएको भान भयो । विमान हल्लिन रोकिएपछि एयर होस्टेस कसैलाई पानी दिन त कसैलाई कस्तो छ भन्दै यताउता गर्न थालिन् । कस्तो मानवीय संवेदना ! हामीजत्तिकै ती एयर होस्टेस पनि डराएकी होलिन् । उनलाई पनि परिवारको याद आएको होला । उनलाई पनि एन्जाइटी भएको होला । तर, उनी व्यावसायिक धर्ममा जुटिरहिन् । काठमाडौं ओर्लनासाथ मैले जोडले ताली बजाएर भगवान्लाई धन्यवाद दिएँ । घर जाँदै गर्दा बाँचेर आएँ भन्ने त लागि नै रह्यो, तर एयर होस्टेस लगायतका क्याबिन क्रुको धेरै याद आयो । मनमनै उनीहरूप्र्रति आभारी भइरहें । एयर होस्टेसलाई आमरूपमा हेर्ने दृष्टिकोण नै राम्री, ग्लामरस, सधैं उड्याउड्यै, कस्तो सजिलो हाइफाई काम भन्ने छ । मलाई पनि त्यस्तै लाग्थ्यो । तर यस्ता ज्यान जोखिममा राखेर ध्वजावाहक संस्थाको राजदूत भएर काम गर्ने क्याबिन क्रुलाई के कस्तो व्यवस्था रहेछ भनेर हेर्दा अवस्था अत्यन्तै फरक रहेछ । विमानमा काम गर्ने पाइलटहरू ककपिट क्रु र विमान परिचालकपरिचारिका, एयर होस्टेस, क्याबिन क्रुका रूपमा काम गर्दा रहेछन् । विमानका करिब १७२ कर्मचारी २० वर्षअघिदेखि करार सेवामा काम गर्दै आएका रहेछन् । यति लामो अवधिमा करारमा काम लगाउनु त सोझै श्रमिकको हक अधिकार हनन भएको देखिन्छ । यसले संविधानले मौलिक अधिकारका रूपमा सुनिश्चित गरेको धारा ३३ को रोजगारको हक, धारा ३४ को श्रमिकको हक, धारा ३८ को महिलाको हक र धारा ३५ को स्वास्थ्यको हकलगायत अन्य धेरै हक हनन भएको छ । नेपालको ंसंविधानले सबै किसिमका लैंगिक विभेद निषेध गरेको छ । नेपाल आईएलओलगायत धेरै अभिसन्धिको पक्ष राष्ट्र भइसकेकाले यी विषयमा नेपाल वायुसेवा निगमले समयसापेक्ष सुधार गर्दै लानुपर्थ्यो । राम्रो देखिनुपर्ने, शरीर फिट राख्नुपर्ने, खानपिन, सरसफाइ, पेसेन्जरको रेखदेख, काउन्सिलिङ, इमर्जेन्सी सेवादेखि रातबिरात उड्नुपर्ने अत्यन्तै चुस्त र प्राविधिक सेवा प्रदान गर्ने काम क्याबिन क्रुको हो । यात्रुहरूलाई यो हिमाल यति उचाइको भनेर नेपालको पर्यटन प्रवर्द्धर्न गर्ने उनीहरू खासमा ध्वजावाहक विमानका राजदूत नै हुन् । हामीले कहिले सोचेका पनि छेनौं कि रातबिरातको उडानमा निद्रा खलबलिँदा स्वास्थ्यमा त्यसको प्रत्यक्ष असर हुन्छ । हार्मोनको गडबडीले कतिलाई गर्भ बस्न र बच्चा पाउन समस्यासमेत हुन्छ । स्वास्थ्यमा पर्ने यस्ता समस्याका सवालमा महिला स्वास्थ्यका लागि विशेष व्यवस्था गर्न सकिन्छ भन्ने संविधानको प्रावधानप्रति निगम कत्तिको सचेत छ भन्ने कुरा पनि मननीय छ । नेपाल वायुसेवा निगमको कर्मचारी सेवा सर्तसम्बन्धी नियमावलीबमोजिम यहाँ प्रवेश गर्ने कर्मचारीको सेवा, सर्त तथा सुविधा फरकफरक रहेछ । आश्चर्य लाग्ने कुरा, एउटै विमानभित्र काम गर्ने पाइलट, इन्जिनियर, प्रशासक र प्राविधिकको सेवा सुविधा तुलना गर्दा आकाशजमिनको फरक रहेछ । संविधानको धारा ३४ मा श्रमिकको हकभित्र प्रत्येक श्रमिकलाई उचित पारिश्रमिक, सुविधा तथा योगदानमा आधारित सामाजिक सुरक्षाको हक हुने उल्लेख छ । एउटै मन्त्रालयमा काम गरे पनि कसैलाई पेन्सन, सञ्चय कोषलगायत सुविधा हुने तर यिनलाई नहुने भन्ने हुँदैन । नीतिगत रूपमा हेर्दा समान किसिमको श्रम गर्दा पनि पदका कारण ठूलो विभेद गर्नु सुविधाको ठाडो उल्लंघन हो । निगमको कर्मचारी सेवा सर्त विनियमावलीमा अन्य कर्मचारी ५८ वर्षमा र विमान परिचालकपरिचालिकालाई ४५ वर्षमा अवकाश दिने व्यवस्था अत्यन्त खेदजनक छ । यो प्रावधान निजामती सेवा ऐनसँगसमेत बाझिएको छ, किनकि अन्य सेवामा अवकाश हुने उमेर ५८ हो । ४५ वर्षको उमेरमै परिचालकपरिचालिकालाई अवकाश दिँदा राष्ट्रिय ध्वजावाहकलाई दुख्नुपर्छ ।विनियमावलीको विनियम १३७ मा औषधोपचारको हकमा समेत थप विभेद रहेछ । सेवा अवधिभर करारमा राखेर अवकाश दिँदा यी क्याबिन क्रुलाई एक महिनाको तलब दिएर जुनै बेला पनि निकाल्न सक्ने प्रावधान छ । कर्मचारीले पाउने उपदान, दुर्घटना हुँदा पाउने अशक्त वृत्ति, सञ्चय कोष, बढुवाको सन्दर्भमा पनि पाइलट आदिको सहजै क्रमैसँग हुने तर सोही प्रक्रिया क्याबिन क्रुमा लागू नहुने व्यवस्था रहेछ । हालसम्मको अवस्था हेर्दा यी करारमा रहेका क्याबिन क्रुमध्ये जम्मा ४ देखि ५ जनाको मात्र बढुवा भएकोलाई नेपाल सरकारले कसरी सामान्य मानिरहन सक्यो ? किन कसैले चासो दिएनन् ? के संस्थागत विभेदलाई सामान्य मान्ने प्रवृत्ति नेपालको बढेको हो त भन्ने प्रश्न खडा हुन्छ । उमेरको हदमा निगमले ग्राउन्डमा काम गर्ने कर्मचारीलाई ५८, पाइलटलाई ५८ र ७ वर्ष थप्न सकिने, स्थायी क्याबिन क्रुलाई ५० र करारलाई ४५ वर्ष राखेको छ । नेपालभित्रै अन्तर्राष्ट्रिय उडान भर्ने हिमालयन एयरलाइन्स जस्तो निजी संस्थाले क्याबिन क्रुलाई करारमा राख्दैन र उमेर हद पनि निगमभन्दा बढी तोकेको छ । भारत, श्रीलंका, बंगलादेशमा कतै ५८ त कतै ६० वर्ष उमेर हद छ । कतार र इमिरेट्स एयरलाइन्समा शारीरिक रूपमा फिट भएको आधारमा ५८ देखि ६० वर्षसम्म काम गरेको पाइन्छ । अमेरिकन एयरलाइन्समा त अरूतिर अवकाश लिएकाहरू पनि शारीरिक स्वस्थताका आधारमा काम गरेका दृष्टान्त भेटिन्छन् ।खुसीको कुरा यस विषयलाई संयुक्त रूपमा क्याबिन क्रुले सर्वोच्च अदालतको ढोका ढकढकाए छन् । सामान्यतया कर्मचारी एकै ठाउँमा आएर व्यवस्थापनविरुद्ध न्याय माग्न सक्नु प्रजातान्त्रिक मुलुकको राम्रो अभ्यास हो । यस मुद्दामा सर्वोच्च अदालतले क्याबिन क्रुका हकमा निर्णय गरेको छ । श्रम ऐन २०७४ को दफा ६ र ७ ले श्रमिकलाई विभेद गर्न नपाइने, दफा २१ ले उपदान, सञ्चय कोष तथा सामाजिक सुरक्षाको व्यवस्था गर्नुपर्ने, दफा ३६ ले वार्षिक तलब, ग्रेड पाउने प्रावधानको व्यवस्था गरेको छ, तर यसको ठाडो उल्लंघन भएको देखिन्छ । नेपालमा नीति तथा व्यवहारबीचको अवस्थालाई मध्यनजर गर्दै १६ औं योजनाले शारीरिक वा मानसिक रूपमा हिंसा भोग्ने महिलाको प्रतिशत २३४ बाट २०८५२०८६ सम्म घटाएर २० प्रतिशतमा पुर्याउने लक्ष्य छ । यसलाई नेपाल सरकार, पर्यटन मन्त्रालय, श्रम मन्त्रालय, महिला मन्त्रालय, महिला आयोग, मानवअधिकार आयोगदेखि संसदीय समितिले हेर्ने आधार खडा भएको छ । त्यस्तै, सार्वजनिक क्षेत्रको नीति निर्माण तहमा १३६ प्रतिशतबाट २० प्रतिशत पुर्याउने लक्ष्य छ । तर निगमको करारमा भएकाहरूको बढुवा ठप्प पार्दा १६ औं योजनाको लक्ष्य पूरा गर्न अवरोध खडा हुने देखिन्छ । वास्तवमा महिलाको रोजगारीका क्षेत्रमा सरकारले अन्य नीतिहरूमा पनि यस्ता बाधा अड्चनलाई सम्बोधन गर्न थालेको छ । अन्तर्राष्ट्रियस्तरमा हेर्दा नेपाल महिलाविरुद्ध हुने सबै प्रकारको भेदभाव उन्मूलन गर्ने संयुक्त राष्ट्र महासन्धिको पक्ष राष्ट्र हो । महिला अधिकार महासन्धि संसारमै दोस्रो प्रख्यात महासन्धि हो, जसलाई बिल अफ राइट्सका रूपमा हेरिन्छ । पक्ष राष्ट्र भएकाले यसको मूल्य मान्यता आफ्ना कानुनहरूमा मिलान गर्नु सरकारको दायित्व हुन्छ । सन् २०१८ मा सरकारले बुझाएको प्रतिवेदनमा विभेदको परिभाषा सम्पूर्ण रूपमा नअपनाएको र बहुविभेद हुने कुरा सम्बोधन नभएकोप्रति ध्यानाकर्षण गराई विभेदको बृहत् परिभाषासहित कानुन निर्माण गर्न सुझाव दिएको छ । निष्कर्ष सुझावमा नेपाल सरकारलाई दिगो विकास लक्ष्य ८५ प्राप्तिका लागि उत्पादनशील तथा मर्यादित रोजगारीका लागि महिलालाई पुरुषसरह समान पारिश्रमिक तथा मान्यता प्रदान गर्न अनुरोध गरेको छ । यसरी, नेपालका क्याबिन क्रुले अधिकार प्राप्तिका लागि माथिका विभिन्न राष्ट्रिय तथा अन्तर्राष्ट्रिय ढोका ढकढकाउन सक्ने आधार छन् । तर न्यायका अन्य ढोका आकर्षित गर्नुभन्दा पहिले निगमले एक जिम्मेवार निकायको भूमिका निभाउनुपर्छ । नत्र निगम गैरमर्यादित रोजगारदाताका रूपमा स्थापित हुन सक्छ । निगमका क्याबिन क्रुले दायर गरेको मुद्दामा सर्वोच्च अदालतले १७२ क्याबिन क्रुलाई सेवाबाट बर्खास्त गर्ने वा अवकाश दिने कार्यसमेत नगर्न २०८० पुस २२ गते अन्तरिम आदेश जारी गरिसकेको छ । श्रम सर्वेक्षण २०१७ बमोजिम नेपालमा २६ प्रतिशत महिला श्रम शक्ति छन् भने ८४ प्रतिशत अनौपचारिक क्षेत्रमा छन् । महिलाहरूका लागि कार्यस्थल सुरक्षित बनाउन यौन दुर्व्यवहार नीति २०७१ समेत ल्याइएको छ । सार्वजनिक स्थलमा यौन दुर्व्यवहार नहोस् भनेर कानुन बनाइसकेको छ । सरकारका यस्ता प्रयासहरू प्रशंसनीय नै छन् । तर आफ्नो सीपसहित जवानी अर्पित गर्ने क्याबिन क्रु सरकारी संस्थाको औपचारिक क्षेत्रमा नै यति ठूलो विभेद भोगिरहेका छन् । सरकारले जति सक्दो छिटो यो समस्यालाई सम्बोधन गर्नुपर्छ । संविधानको मूल्य मान्यताको ठाडो उल्लंघन हुँदा यो विषय विभेदमा परेका १७२ जना क्याबिन क्रुको मात्र होइन, निगमको पनि हो । यस विषयलाई संसद्, सम्बन्धित संसदीय समिति, आयोग, ट्रेड युनियन साथै महिला आन्दोलनले कसरी हेरिरहेका छन्, गम्भीर समीक्षाको विषय हो ।वायुसेवा निगमले यस विषयलाई शीघ्र सम्बोधन नगर्दा नेपाल अनौपचारिक क्षेत्रमा मात्र होइन औपचारिक क्षेत्रमा समेत महिलामाथि विभेद गर्ने देशका रूपमा चित्रित हुन सक्छ । हिजो किन यस्तो विभेदकारी प्रावधान ल्याइयो, किन यो संस्थागत भयो भन्ने सन्दर्भमा कसैको नियन्त्रण छैन । तर, स्थानीय, प्रदेश तथा संघीय सरकारको नीति निर्माणमा न्यूनतम ३३ प्रतिशत महिलाको नेतृत्व प्रवर्धन गर्ने देश भनेर प्रशंसा बटुलेको मुलुकले रातदिन ज्यान जोखिममा राखेर उच्च मनोबलका साथ आकाशमा उडान भर्ने क्याबिन क्रुलाई संस्थागत विभेद गर्नु सर्वथा गलत नै हो । यो राष्ट्रिय लज्जाको विषय हुन नदिन निगम मात्रै होइन अन्य सम्बन्धित निकायले फनि समन्वय र अनुगमनको जिम्मेवारी बहन गर्न आवश्यक छ ।"
चार अग्रणी महिलाका कथा पुस्तकमा,"काठमाडौं (कास) राष्ट्रिय जीवनमा महत्त्वपूर्ण भूमिका निर्वाह गरेका चार अग्रणी महिलाका जीवनी सचित्र बालकथाका रूपमा सार्वजनिक भएको छ । पर्यटन उद्यमी अम्बिका श्रेष्ठको निधनको ४५ दिन पुगेकोमा आइतबार सार्वजनिक गरिएका चार पुस्तकको संग्रहभित्र श्रेष्ठसहित न्यायकर्मी सपना प्रधान मल्ल, प्रथम नेपाली महिला सगरमाथा आरोही पासाङ ल्हामु शेर्पा र बौद्ध भिक्षुणी गायिका आनी छोइङ डोल्माका जीवन भोगाइहरू समेटिएका छन् । लुज माथेमाका शब्दहरूमायो संग्रहलाई नेपालयले बजारमा ल्याएको हो ।तत्कालीन राजा वीरेन्द्रको राज्याभिषेकका बेला संसारभरिबाट आएका पाहुनाहरूका निम्ति होटल अभाव भइरहेका बेला आफ्नै घरलाई अतिथि गृहका रूपमा थालनी गरिँदै होटल द्वारिकाज्मा परिणत भएको थियो । भिक्षुणी गायिका आनी सांगीतिक कर्ममार्फत परोपकारका क्षेत्रमा पनि सक्रिय छिन् । शिक्षा र स्वास्थ्यका क्षेत्रमा उनको उल्लेखनीय योगदान छ । सगरमाथाको शिखर चुम्ने क्षणसम्म पुग्नुअघि दिवंगत आरोही पासाङ ल्हामु शेर्पाले नेपाली समाजमा परम्परादेखि चल्दै आएको विभेदकारी परिस्थितिविरुद्ध निकै संघर्ष गर्नुपरेको थियो । कानुनी क्षेत्रमा अग्रता लिइरहेकी सपनाले भने विभेदमुक्त समतामूलक समाज स्थापनाका लागि निकै अघिदेखि आफूलाई सक्रिय बनाउँदै आएकी छन् । लन्डन स्कुल अफ इकोनोमिक्सबाट अन्तर्राष्ट्रिय सम्बन्ध तथा लैंगिक विकास अध्ययन गरेकी लेखिका लुज माथेमाले अदम्य महिलाहरू शीर्षकमा शृंखलाबद्ध कथात्मक बालजीवनी लेखन थालनी गरेकी हुन् । त्यसैको पहिलो चरणमा चार नेपाली अग्रणी महिलाहरूको यो संग्रह तयार भएको हो ।"
एक वर्षमै भित्रिन्छ १२ लाख किलो विषादी,"बेमौसमी खेती गरेपछि मात्रै राम्रो मूल्य पाइन्छ भन्ने सरकारी प्राविधिकले बताउँदै आएका छन्, त्यसका लागि हाइब्रिड बीउ चाहिन्छ । रोगकिरा पनि बढी नै लाग्छ । त्यही कारण विषादी आयात बढ्ने नै भयो, उनले भने, तर कुन विषादी कति मात्रामा हाल्ने, कसरी हाल्ने किसानलाई ज्ञान हुँदैन । सिफारिस गर्ने सरकारी कर्मचारी सामुदायिक तहमा छैनन् । जथाभावी विषादीको प्रयोगले माटो बिग्रेको छ, स्वास्थ्य बिग्रिएको छ ।०७४७५ मा १ लाख ५ हजार ४ सय ४५ किलो झारनाशक विषादी आयात भएको केन्द्रको भनाइ छ । ०७९८० मा आयात बढेर २ लाख ८६ हजार १ सय ८२ केजी आयात भएको छ । विषादीको आयात र प्रयोगको अवस्था हेर्दा भयावह नै देखिन्छ । भारत र स्वदेशमै उत्पादन भएको तरकारी, फलफूलमा विषादी छ । तर सबै विषादीको परीक्षण हुँदैन, कृषि विभागका पूर्वमहानिर्देशक डिल्ली शर्माले भने, विषादी प्रयोगको विधिबारे किसानलाई ज्ञान छैन । आयात र बजारको अवस्था हेर्दा किसानसँगै उपभोक्ताको ज्यान जोखिम बढ्दै गएको छ । विषादीको सुरक्षित प्रयोग तथा व्यवस्थापन नहुँदा उपयोगकर्ता, समुदायका मानिस, घरपालुवा पशु, वन्यजन्तु, लाभकारी कीरा र उपभोक्तालाई समेत हानि गर्छ । यसले जैविक विविधता र वातावरणलाई समेत नोक्सानी गर्छ । प्रयोगकर्ता र उपभोगकर्तालाई क्यान्सर अनि मुटु रोगसम्म निम्त्याउँछ । तर सरकारले त्यतातिर ध्यान नदिएको शर्माको भनाइ छ ।केन्द्रका अनुसार ०७४७५ मा १२ हजार ७७ किलो मुसानाशक विषादी आयात भएको थियो । ०७९८० मा आयात बढेर २६ हजार ५ सय किलो पुगेको छ । ०७९८० मा शंखेकीरानाशक विषादी १२० किलो आयात भएको छ । विगतमा यो विषादी आयात भएको थिएन । जैविक विषादी र ब्याक्टेरियानाशकको आयात परिमाण भने घटेको छ । ०७४७५ मा ६७ किलो आयात भएको ब्याक्टेरियानाशक विषादी ०७९८० मा घटेर १८ किलोमा झरेको छ । ०७४७५ मा १ हजार १ सय २५ किलो आयात भएको जैविक विषादी ०७९८० मा २९१९ किलो आयात भएको छ ।व्यवसायीकरण बढेसँगै विषादीको आयात बढे पनि यसको व्यवस्थापनमा ध्यान नदिएको केन्द्रका पूर्वप्रमुख समेत भइसकेका शर्माले बताए । पहिलो दायित्व स्थानीय निकायको हो । सँगसँगै कृषि ज्ञान केन्द्र, कृषि विभाग र प्लान्ट क्वारेन्टाइनको पनि हो । तर यी निकायले ध्यान नै दिएन, शर्माले भने, स्थानीय निकायसँग प्राविधिक छैन, किसानलाई सिकाउने काम भएन । कृषि विभाग, प्लान्ट क्वारेन्टाइनले पनि ध्यान दिएन । दर्ताबाहेक केही काम गरेन । सरकारको लापरबाहीकै कारण उपभोक्ताले दैनिक विषादीजन्य तरकारी खानुपरेको उनको भनाइ छ । यहाँ विषादीको दुई ग्रुप (काब्रामाइट र अर्गानोफोस्पेट) को मात्रै परीक्षण हुन्छ । यी दुईबाहेक अन्य विषादी ल्याबले पहिचान नै गर्न सक्दैन, शर्माले भने, खाद्य प्रविधि तथा गुण नियन्त्रण विभागको केन्द्रिय कार्यालयमा भएको प्रयोगशालाले पहिचान गर्न सके पनि परीक्षण भएको छैन । खाद्य प्रविधि र केन्द्रीय कृषि प्रयोगशालाले आरबीपीआरको माध्यमबाट यी दुई ग्रुपका विषादीको नमुना मात्रै परीक्षण गर्दै आएको छ । पछिल्लो समय यी दुई ग्रुपभन्दा अन्य विषादी बढी प्रयोग भएको शर्माको दाबी छ । दुई ग्रुपको मात्रै परीक्षण भइराखेको कृषि प्रयोगशालाका वरिष्ठ बाली संरक्षण अधिकृत राजीवदास राजभण्डारीले स्विकारे । विषादीको ग्रुप धेरै छ । तर परीक्षण हुन सकेको छैन । अब अन्य ग्रुपका विषादीको पनि परीक्षण गर्ने तयारी भइराखेको छ, राजभण्डारीले भने, आरबीपीआर परीक्षणको दायरा पनि बढाउँदै छौं ।"
सुध्रियो बैंकको ऋण दिने क्षमता,"(काठमाडौं) पछिल्ला महिनामा बैंकहरूको ऋण दिने क्षमतामा सुधार हुँदै आएको तथ्यांकहरूले देखाएका छन् । बैंकहरूको पुँजी पर्याप्तता अनुपात (पुँजी कोष) मा परेको दबाब कम हुँदै गएकाले उनीहरूको ऋण प्रवाह क्षमतामा सुधार भएको हो । करिब ६ महिना अघिसम्म आधा दर्जनभन्दा बढी बैंक पुँजी कोषको दबाबमा थिए । अहिले उनीहरू पनि सहज अवस्थामा रहेको राष्ट्र बैंकको आर्थिक वर्ष ०८०८१ को प्रतिवेदनले देखाएको छ । पुँजी पर्याप्तता अनुपात (पुँजी कोष) बैंकहरूले ऋण प्रवाह गर्दा आफू (बैंक) ले हाल्ने रकम हो । हालको व्यवस्थाअनुसार वाणिज्य बैंकहरूले एक सय रुपैयाँ कर्जा प्रवाह गर्दा न्यूनतम ११ प्रतिशत बैंकका तर्फबाट र बाँकी ८९ प्रतिशत बचतकर्ताको निक्षेपबाट हाल्नुपर्छ । बैंकले हाल्ने ११ प्रतिशतलाई पुँजी पर्याप्तता अनुपात (क्यापिटल एडुकेसी रेसियो सीएआर) भनिन्छ । प्राथमिक पुँजी र पूरक पुँजी गरी यसलाई पनि दुई वर्गमा विभाजन गरिन्छ । प्राथमिकमा मुख्यगरी चुक्ता पुँजी र नाफाको केही अंश मात्र जोडिन्छ भने ऋणपत्रलगायत अन्य स्रोतबाट संकलन भएको पुँजी पूरक हो । जोखिम सम्पत्तिको तुलनामा वाणिज्य बैंकहरूले न्यूनतम ८५ प्रतिशत प्राथमिक पुँजी कायम गर्नुपर्ने राष्ट्र बैंकको निर्देशन छ । प्राथमिक पुँजी जति कम हुन्छ, त्यति बैंकहरूको ऋण दिन सक्ने क्षमता कमजोर हुन्छ । गत चैतसम्म ५ वटा बैंकको प्राथमिक पुँजी ९ प्रतिशतभन्दा कम थियो । असारसम्म आइपुग्दा दुईवटा बैंकको प्राथमिक पुँजी मात्र ९ प्रतिशतभन्दा कम छ । बाँकी सबैको त्योभन्दा धेरै रहेकाले बैंकहरूको कर्जा प्रवाह क्षमतामा सुधार भएको बैंकरहरू बताउँछन् । नीतिगत सहजतासँगै खराब कर्जाबापत नोक्सानी व्यवस्था घटेको, नाफा र कर्जा असुली बढेकोलगायत कारण बैंकहरूको पुँजी कोषमा परेको दबाब कम भएकाले कर्जा प्रवाह क्षमता बढेको नेपाल बैंकर्स संघका उपाध्यक्ष सन्तोष कोइरालाले बताए । गत चैतसम्म करिब धेरै बैंकहरूको प्राथमिक पुँजी औसत ९ प्रतिशतभन्दा कम थियो । गत असारसम्म आइपुग्दा दुईवटा बाहेक सबैको प्राथमिक पुँजी ९ प्रतिशतभन्दा माथि छ, उनले भने, जब कि अहिले प्राथमिक पुँजी ८५ प्रतिशत भए पुग्छ । यसले पनि बैंकहरूको कर्जा प्रवाह क्षमतामा सुधार भएको देखिन्छ । विगतमा नाफा कम र खराब कर्जा बढेकाले नोक्सानी व्यवस्था बढेको थियो । यसले बैंकहरूको पुँजी कोषमा दबाब थियो । अहिले पुँजी कोषको दबाब कम भएर अवस्था सहज भएको कोइरालाको भनाइ छ । असोजसम्म बैंकहरूको अवस्था झन् सुधार हुन्छ, नाफा पनि बढ्छ, नोक्सानी व्यवस्थामा पनि कमी आउँछ भने प्राथमिक पुँजीमा पनि थप सहजता हुन्छ, उनी थप्छन् ।विगतमा वित्तीय प्रणालीमा ऋण दिन मिल्ने धेरै रकम रहे पनि पुँजी कोषमा दबाब परेको कारणले ऋण दिन सकेका थिएनन् । अहिले बैंकहरूको त्यही अवस्थामा सुधार आएको तथ्यांकहरूले देखाएका छन् । बैंकहरूको प्राथमिक पुँजी कोष अनुपात एक आर्थिक वर्षको कुनै पनि त्रैमासमा तोकिएको भन्दा कम भए राष्ट्र बैंकले बैंकहरूलाई लाभांश वितरणमा समेत रोक लगाउँछ । यसअनुसार यस वर्ष पनि केही बैंकले लाभांश वितरण गर्न पाउनेछैनन् । यद्यपि राष्ट्र बैंकले यस्तो पुँजी कोष अनुपातमा यसपटक अतिरिक्त कोष राख्न नपर्ने व्यवस्था गरेकाले समेत बैंकहरूको थप कर्जा प्रवाह क्षमता बढेको जानकार बताउँछन् । कानुनी व्यवस्थाअनुसार काउन्टर साइक्लिकल बफरको नामको यस्तो अतिरिक्त कोषमा थप रकम राख्नुपर्ने हुन्छ । अर्थतन्त्र र कर्जाको वृद्धिदरका आधारमा निकालिएको अनुपातका आधारमा अतिरिक्त कोषमा रकम राख्नुपर्ने व्यवस्था छ । अघिल्लो वर्षको तुलनामा गत वर्ष बैंकहरूको खराब कर्जा पनि केही घटेको देखिन्छ । गत असारसम्म बैंकहरूको खराब कर्जा औसत ३७६ प्रतिशत छ । गत आर्थिक वर्षको चैतसम्म खराब कर्जा ३८९ प्रतिशत थियो । सो अवधिमा बैंकहरूका आधार दर पनि घटेको छ । गत असारमा बैंकहरूको आधार दर औसत ८०१ प्रतिशत छ । सोही आर्थिक वर्षको चैतमा यस्तो दर ८५६ प्रतिशत थियो । आधार दरमा कमी आएसँगै बैंकहरूको ऋणको ब्याजदर पनि निरन्तर घटिरहेको छ । तर कर्जा माग अपेक्षित रूपमा बढ्न नसक्दा प्रणालीमा धेरै ऋण दिनमिल्ने रकम थुप्रिएको छ । जसअनुसार गत बिहीबार (भदौ १३) सम्म बैंक तथा वित्तीय संस्थामा करिब सवा सात खर्ब रुपैयाँ ऋण दिन मिल्ने रकम थुप्रिएको छ । गत असार मसान्तमा बैंकहरूसँग यस्तो रकम करिब ८ खर्ब थियो । बैंकहरूमा ऋण दिन मिल्ने रकम थुप्रिरहेको, ब्याजदर एकल अंकमा झरेकोलगायत कारण नयाँ आर्थिक वर्षको सुरुवातसँगै कर्जा प्रवाहमा सुधार आउने अपेक्षा गरिएको थियो । तर अपेक्षा गरिएअनुसार कर्जा माग बढ्न नसकेको बैंकहरू बताउँछन् । गत बिहीबारसम्म बैंक तथा वित्तीय संस्थाको कर्जा निक्षेप अनुपात (सीडी रेसियो) ७८९५ प्रतिशत छ । सोही अवधिमा बैंक तथा वित्तीय संस्थाको कुल निक्षेप ६४ खर्ब ६१ र्ब रुपैयाँ छ । राष्ट्र बैंकको निर्देशनअनुसार बैंक तथा वित्तीय संस्थाले कुल निक्षेपको ९० प्रतिशतसम्म कर्जा दिन पाउँछन् ।"
अघि बढ्यो रेडियो नेपाल र नेपाल टेलिभिजनलाई एकीकृत गर्ने विधेयक,"(काठमाडौं) नेपाल सरकारअन्तर्गतका रेडियो नेपाल र नेपाल टेलिभिजनलाई एउटै प्रसारण संस्था बनाउने तयारीस्वरूप अघि सारिएको विधेयक प्रतिनिधिसभाअन्तर्गतको शिक्षा, स्वास्थ्य तथा सूचना प्रविधि समितिले पारित गरेको छ । आइतबारको बैठकमा सार्वजनिक सेवा प्रसारण विधेयक, ०७७ लाई केही सांसदको फरक मतसहित भदौ १८ को प्रतिनिधिसभा बैठकमा पेस हुने गरी अघि बढाउने निर्णय भएको हो । राष्ट्रिय सभामा उत्पत्ति भएको उक्त विधेयक प्रतिनिधिसभाबाट ०८० वैशाख १५ मा दफावार छलफलका लागि समितिमा प्राप्त भएको थियो । दुई सरकारी सञ्चारमाध्यम रेडियो नेपाल र नेपाल टेलिभिजनलाई आपसमा गाभेर राष्ट्रिय सार्वजनिक सेवा प्रसारणमा रूपान्तरण गर्ने उद्देश्यले अघि सारिएको विधेयकमा यसअघि सरकार र सांसदबीच मतान्तर देखिएको थियो । मुख्यतः दुई सरकारी सञ्चार संस्थालाई आपसमा गाभेपछि सञ्चालनार्थ गठन हुने परिषद्को नेतृत्व र प्रक्रियामा सरकारको प्रत्यक्ष नियन्त्रण हुन नहुने विषयमा सांसदहरूले सरोकार राखेका थिए । विधेयकका कतिपय व्यवस्थामा सांसदहरूबीच नै फरक मत भएपछि त्यसको हल खोज्न गत वैशाखमा प्रविधि समितिअन्तर्गत एक उपसमिति पनि गठन भएको थियो । समितिमा टुंगिन बाँकी दफाहरूमाथि छलफल गरी उपसमितिले साउन ३१ मा समितिसमक्ष प्रतिवेदन पेस गरेको थियो । उक्त प्रतिवेदनमाथि समितिमा छलफल गरी आइतबार विधेयक पारित गरिएको हो । तथापि यसमा यथावत् राखिएको परिषद्को अध्यक्ष सरकारकै प्रतिनिधि हुने विषयमा राष्ट्रिय स्वतन्त्र पार्टीकी सांसद एवं पूर्वमन्त्री सुमना श्रेष्ठले फरक मत राखेकी छन् । निष्पक्ष सूचना प्रवाहको सुनिश्चितताका लागि परिषद्मा स्वतन्त्र नेतृत्व हुनुपर्ने सांसद श्रेष्ठको भनाइ छ । जुन बेलासम्म परिषद्को प्रमुख सरकार हुन्छ, त्यति बेलासम्म निष्पक्ष समाचार निस्किँदैन, उनले भनिन्, परिषद्को नेतृत्व स्वतन्त्र व्यक्तिलाई दिने हो भने सोही व्यक्तिले आवश्यक निष्पक्ष व्यवस्था गर्न सक्छ । विधेयकमा सार्वजनिक सेवा प्रसारण संस्थाको नीति निर्माण गर्न र संस्थाले सम्पादन गर्नुपर्ने कार्यका लागि नीतिगत निर्देशन दिन गठन हुने परिषद्मा सञ्चार तथा सूचना प्रविधिमन्त्री वा राज्यमन्त्री अध्यक्ष हुने प्रस्ताव गरिएको छ । परिषद्को अध्यक्ष तथा सदस्य छनोट गरी नियुक्तिको सिफारिस गर्न बनाइने समितिको संयोजकको विषयमा भने लोक सेवा आयोगका अध्यक्ष वा सदस्य रहने प्रस्तावमा सहमति जुटेको थियो । मूल विधेयकमा सिफारिस समिति नभए पनि राष्ट्रिय सभाले थप गरेको सो समितिबारे सञ्चारमन्त्री गुरुङले भने मस्यौदामा जस्तै नयाँ संरचना नराखी जाँदा सजिलो हुने विचार राखेका थिए । मन्त्री गुरुङले सरकारी प्रसारण संस्थाहरू राम्रो सेवा पनि दिन नसक्ने र प्रतिस्पर्धामा पनि जान नसक्ने अवस्थामा रहेको र तिनको पुनःसंरचना गर्नुपर्ने धारणा व्यक्त गरे । पञ्चायतकालमा फरक परिवेश र उद्देश्यले स्थापना भएका भए पनि अहिलेको समयमा सरकारी सञ्चार संस्थाहरू प्रतिस्पर्धी र आर्थिक रूपमा सक्षम बन्न जरुरी भइसकेको छ, उनले भने, हाम्रो जोड यी संस्थालाई सेवामूलकसँगै उत्पादनशील र राजस्व वृद्धिमा योगदान दिने किसिमको बनाउनेतिर छ । केही विषयमा भएको मतभेदका कारण रोकिएको विधेयक अब अगाडि बढ्ने समितिका सभापति अम्बरबहादुर थापाले बताए । कानुनी भाषा मिलाएर विधेयकको प्रतिवेदन तयार पार्न सूचना तथा सञ्चार मन्त्रालय, कानुन, न्याय तथा संसदीय मामिला मन्त्रालय र संसद् सचिवालयका सचिवहरूलाई उनले निर्देशन दिए । उनले परिषद्को विषयमा सहमति जुटिसकेको बताउँदा सांसद श्रेष्ठले विमति जनाइन् । बैठकमा रेडियो नेपाल र नेपाल टेलिभिजनका कर्मचारीको व्यवस्थापनबारे पनि छलफल गरियो । सांसद देवेन्द्र पौडेल, प्रभु हजारा, छविलाल विश्वकर्मा, डिगबहादुर लिम्बू, चन्द्रकान्त भण्डारी, रामप्रकाश चौधरी, दीपा शर्मालगायतले विधेयकमाथिको छलफलमा भाग लिएका थिए ।"
ढुवानी समस्याले चुमनुब्रीमै थन्कियो स्याउ,"(गोरखा)ढुवानी समस्याले उत्तरी गोरखाको चुमनुब्री गाउँपालिकामा फलेको स्याउ गोदाममै थन्किएको छ । चार वर्षदेखि स्याउ खेती थालेका चुमनुब्री गाउँपालिका३ सिर्दिबासका लाङपा गुरुङको झन्डै ४ सय किलो स्याउ दुई सातादेखि घरभित्रै असरल्ल छन् । नौ सय बोटबाट यस वर्ष उनले ६ सय ७० किलोभन्दा बढी स्याउ टिपेका छन् । दुई वर्षयता स्याउले दाना दिन थालेको हो । पोहोर दुई सय किलो छिमेकी र आफन्तलाई कोसेली पठाएँ, गुरुङले भने, यस वर्ष एउटै बोटमा ३ देखि ५ किलोसम्म फल्यो, दुई सय किलो जति डोकोमा बोकेर फिलिम, मनास्लु पदमार्गको होटल पुर्याएँ, बाँकी स्याउ घरभित्रै थन्किएको छ । पाकेर दाना राता भएपछि दुई सातादेखि स्याउ टिप्न सुरु गरे पनि बजार नपाउँदा समस्या परेको गुरुङले बताए । करिब चार सय किलो स्याउ काठको फलेक बिछ्याएर घरभित्रै राखेको छु । बोटमा टिप्न पनि बाँकी पनि छ, अब नटिपे छिप्पिएर झर्छ, उनले भने, बजार पुर्याउन बाटो छैन, फर्मबाट फिलिमको बजार आइपुग्नै तीन घण्टा लाग्छ । लार्के सडकको ट्र्याक खुलेसँगै पाङसिङसम्म हिउँदमा जिप, ट्र्याक्टर ट्रक चल्न थालेका छन् । तर बर्खामा सडक अवरुद्ध रहेकाले समस्या भएको गुरुङले सुनाए । यो स्याउ दुई महिनापछि टिप्ने बेला भइदिएको भए पनि तीनचार घण्टा हिँडेर सडकसम्म पुर्याउन सकिन्थ्यो, उनले भने, बर्खाको बेला लापुबाटै माथि गाडी चलेको छैन, गाडी चल्ने ठाउँसम्म बोकाएर पुर्याउन एक दिन लाग्छ । खच्चडमार्फत ढुवानी गर्दा स्याउका दानामा चोट लागेर बिक्री नहुने जोखिम हुने गुरुङले बताए । उत्पादित सबै स्याउ गाउँमै बिक्री पनि नहुने र बजारसम्म पुर्याउन पनि नसक्दा खेर जाने जोखिम रहेको उनको भनाइ छ । चार वर्षअघि पाती कृषि तथा पशुपन्छी फर्म दर्ता गरेर स्याउ खेतीमा लागेका गुरुङ उत्पादित स्याउ बिक्री नहुँदा चिन्तामा छन् । गाउँमै २ सय ५० रुपैयाँ प्रतिकिलो बिक्री भए पनि ग्राहक धेरै नभएको उनले सुनाए । अब बेच्न सकिएन भने आफैं खाएर पनि सकिँदैन, त्यसै कुहिएर जाने हो, उनले भने । दुई हजार मिटर उचाइको पलोङकम्पामा फलेको स्याउको स्वाद निकै मिठो रहेको उनको भनाइ छ । यस वर्ष स्याउको कलर पनि राम्रो आएको छ, बजार ल्याउन सके त बिक्रीको पिरलो हुन्नथ्यो, उनले भने । वैदेशिक रोजगारीको सिलसिलामा मलेसिया पुगेका गुरुङले ०६८ बाट स्वदेश फर्किएर पशुपालन र कृषि पेसा सुरु गरेका थिए । विदेशबाट फर्किएपछि खच्चड किनेर चलाएँ, अब आफ्नै माटोमा केही गरौं भनेर स्याउ, ओखरको खेती थालेको हुँ, उनले भने । उनले ०७८ बाट स्याउ खेती सुरु गरेका हुन् । ओखरका ३ सय बोट छन्, खच्चड र कृषि पेसामा लाग्दा ५० लाख जति लगानी भइसकेको छ, उनले भने, बाटो पुगिदिए त फर्मको उत्पादन बजार पुर्याउन कुनै कठिन थिएन, बाटोले समस्या पार्यो । सिर्दिबासकै पाङसिङ र आगासर्सिउँ, चुमनुब्री४ नामरुङ, वडा २ को ल्होलगायत क्षेत्रमा व्यावसायिक स्याउ खेती सुरु भएको छ । स्याउ खेतीको परीक्षण गरी व्यावसायिकता दिएका किसान बजार नपाउँदा निराश छन् ।चुमनुब्री गाउँपालिका४ नामरुङमा १२ हजार ५ सय बोटको स्याउको बगैंचा छ । स्याउले बजार नपाउँदा समस्या परेको चार वर्षदेखि स्याउ खेती थालेका नामरुङका लाक्पा डुन्डुप लामा बताउँछन् । यो वर्ष पोहोरभन्दा दोब्बर स्याउ फलेको छ, हिजोबाट टिप्न पनि सुरु गर्यौं, उनले भने, पोहोर पनि बजार पुर्याउन नसक्दा पर्यटक र मनास्लु क्षेत्रका होटलमा बिक्री गरेका थियौं, केही सुकुटी बनायौं, यो वर्ष पनि बजार पुर्याउन मुस्किल छ । सडक सञ्जाल विस्तार नहुँदा स्याउ ढुवानी गर्न नसकिएको लामाले जनाए । नामरुङबाट आरुघाट बजार पुग्न झन्डै तीन दिन लाग्छ । खच्चडबाट ल्याउँदा पनि चोट लाग्छ, पहिले पाङसिङसम्म जिप चल्थे, अहिले त बाटो बिग्रिएर जिप पनि चलेका छैनन्, उनले भने । झन्डै तीन सय रोपनी क्षेत्रफलमा स्याउ खेती गरेका लामा बजार नपाउँदा स्याउ खेर जाने जोखिम बढेको गुनासो गर्छन् । दुई वर्षअघि भने लामाले हेलिकोप्टरमार्फत चुमनुब्रीको स्याउ काठमाडौं पुर्याएका थिए । अहिले हेलिकोप्टरबाट पनि सम्भव छैन, एक फ्लाइटकै २ लाख ५० हजार भाडा लाग्छ, उनले भने । उत्पादित स्याउको सुकुटी र जुस बनाउने लामाको योजना छ । लामाले चुमनुब्री स्याउ दिएर ब्रान्डिङ पनि गरेका छन् ।उत्तरी क्षेत्रमा इटलीबाट ल्याएको गोल्डेन, फुजी, गाला, रेड डेलिसेस, जातका स्याउको खेती गरिएको छ । २ हजार ६ सय ५० देखि २७ सय उचाइ रहेको उक्त क्षेत्रमा चार वर्षको अनुभव हेर्दा हावापानीको हिसाबले स्याउ उत्पादन राम्रो हुने देखिएका स्थानीय बताउँछन् । चुमनुब्री क्षेत्रमा पछिल्लो समय व्यावसायिक स्याउ खेती गर्ने किसानको संख्या बढ्दै गएको गाउँपालिका कृषि शाखा प्रमुख अशोक जोशीले जनाए । यस क्षेत्रमा व्यावसायिक स्याउ खेती थालेको चारपाँच वर्ष भयो, अहिले ६७ जना किसानले खेती गर्नुभएको छ, उनले भने, अघिल्लो वर्षको तुलनामा स्याउ धेरै फलेको छ । तर भूगोलका हिसाबले पनि बजार पाउन समस्या छ, ढुवानी गरेर बजार पुग्दा खर्च पनि बढी, भण्डारणमा पनि समस्या देखिएको छ । बजारीकरण सजिलो भए स्याउ खेती गर्नेको संख्या अझै बढ्ने स्थानीयको भनाइ छ ।"
मनसुन सकिन लाग्दा खुल्यो पोखराजोमसोम उडान,"(काठमाडौं) मनसुन, पर्यटकीय सिजन सकिएका कारण असार २९ देखि बन्द पोखराजोमसोमको नियमित उडान मंगलबारदेखि पुनः सुरु हुने भएको छ । पदयात्रा र धार्मिक तीर्थयात्राका लागि नेपालको प्रमुखमध्येको पर्यटकीय रुट मुस्ताङको जोमसोम विमानस्थलमा तारा एयरले नियमित उडान पुनः सुरु गर्ने जनाएको छ । लगभग मनसुन सकियो, तारा एयरका प्रवक्ता सुदर्शन बर्तौलाले भने, काठमाडौं र पोखरामा रहेका व्यवसायी होटल र रिसोर्ट सञ्चालन गर्न फर्किने सिजन सुरु भयो । यसपालि बुकिङ पनि राम्रो छ । ताराले जोमसोम उडानका लागि एकतर्फी भाडा नेपालीलाई ३९ सय ६५ रुपैयाँ तोकेको छ । भारतीय पर्यटकका लागि ११ हजार २ सय ५ र तेस्रो मुलुकका पर्यटकका लागि १ सय ६० अमेरिकी डलर तोकिएको जनाइएको छ । जोमसोमको नियमित उडानका लागि तारा एयरले एउटा ट्विनअटर विमान पोखरामै रात्रि विसान गर्ने जनाएको छ । हालका लागि मौसम अनुकूल भए दैनिक ५ वटा पोखराजोमसोम उडान गर्ने तालिका राखिएको छ । जोमसोम उडान पोखराको पुरानै विमानस्थलबाट हुँदै आएको छ । उक्त विमानस्थलबाट हेलिकोप्टर र पोखरा आसपासका हिमाल अवलोकनका लागि हुने अल्ट्रालाइट उडान पनि त्यहींबाट हुनेछन् । पदयात्रातर्फ प्रमुख आकर्षक मानिने लुक्ला र त्यताका व्यवसायी पनि उडानबाट फर्किने क्रम सुरु भएको छ । ताराले रामेछापलुक्लारामेछापका लागि असोज ४ देखि नियमित उडान गर्ने तालिका बनाएको छ । सगरमाथा क्षेत्रमा जाने पर्यटकका लागि ताराबाहेक समिट र सीता एयरले पर्यटक सिजनमा रामेछापको मन्थली विमानस्थलबाट सोलुखुम्बुको लुक्लासम्म उडान गर्छन् । यो सिजनका लागि ताराले दुई वटा ट्विनअटर विमान रामेछापको मन्थली विमानस्थलमा राखेर त्यहाँबाट सोलुखुम्बुको लुक्लाका लागि दैनिक १० देखि १५ उडान गर्ने तालिका राखेको छ । आफ्ना दुई विमान मंसिर मसान्तसम्म त्यहाँ रहने ताराले जनाएको छ । त्रिभुवन अन्तर्राष्ट्रिय विमानस्थलमा अत्यधिक हवाई ट्राफिक बढेसँगै पछिल्लो समय एयरलाइन्सहरूले रामेछापको मन्थलीलाई आधार बनाई लुक्लाका लागि उडान गर्दै आएका हुन् ।"
अर्थ संक्षेप,"ग्लोबल आईएमई बैंकको जुनियर एप काठमाडौं (कास) ग्लोबल आईएमई बैंकले ग्लोबल जुनियर एप सार्वजनिक गरेको छ । १२ देखि १७ वर्ष उमेर समूहका बालबालिकालाई लक्ष्य गरी बैंकले उक्त एप सार्वजनिक गरेको जनाएको छ । बैंकले बालबालिकामा सानै उमेरदेखि असल वित्तीय बानीको विकास गर्न उक्त एप सार्वजनिक गरेको हो । यसमा डिजिटल बैंकिङको अनुभव लिने गरी ल्याइएको बैंकको उक्त एपमार्फत तोकिएको उमेर समुहका बालबालिकाले बचत गर्ने बानीको विकासका गर्नुका साथै अभिभावकको निगरानीमा बचत रकमलाई खर्च गर्न सक्नेछन् । उक्त एपमा अभिभावकको पूर्ण नियन्त्रण रहने र बालबालिकामा वित्तीय व्यवस्थापनसम्बन्धी क्षमता विकाससमेत हुने बैंकको दाबी छ । उक्त एप बालबालिकाले प्रयोग गर्ने मोबाइलमा डाउनलोड गरी बैंकको मोबाइल बैंकिङ एप ग्लोबल स्मार्ट प्लस प्रयोगकर्ता अभिभावकको समन्वयमा सञ्चालन गर्न सकिने जनाइएको छ ।नाडामा एमएडब्लू ग्रुपका हजारभन्दा बढी सवारी बिक्रीकाठमाडौं (कास) एमएडब्लु ग्रुपले नाडा अटो सो २०२४ मा एक हजार थानभन्दा बढी दुई तथा चारपांग्रे सवारीसाधन बिक्री भएको जनाएको छ । काठमाडौंको भृकुटीमण्डपमा ६ दिन चलेको उक्त अटोमा कम्पनीले हजारभन्दा सवारीसाधन बिक्री भएको दाबी गरेको हो । कम्पनीले यामाहाको दुईपांग्रे तथा सोकोन, डोङफोङ, नामी, चाङ्गन, दिपल, अवतार र सेरेस ब्रान्डका चारपांग्रे सवारी प्रदर्शनीमा थिए । कम्पनीको उक्त सफलतापछि उत्साह थपिएको कम्पनीका निर्देशक विष्णु अग्रवालले बताए । नाडा अटो सोमा ग्राहकले देखाउनुभएको उत्साह र यसको सफलताको घोषणा गर्न पाउँदा धेरै हर्षित छौं, उनले भने, यसले ग्राहकहरूको अपेक्षालाई पूरा गरेको विश्वास गरेका छौं ।फोन पेको ॅबोहनी क्यूआरललितपुर (कास) फोन पेले बोहनी, फोन पे क्यूआरबाटै पहल सुरु गरेको छ । व्यवसायमा हुने पहिलो भुक्तानी अर्थात् बोहनी लाई डिजिटल माध्यममा ल्याउन उक्त पहल सुरु गरेको हो । यस पहलमार्फत ग्राहकले फोन पेको क्यूआरमार्फत सजिलै भुक्तानी गर्न सक्नेछन् । यस पहलले व्यवसायीहरूको बिहानको समयमा हुने ससाना कारोबारलाई सहज बनाइदिने कम्पनीको दाबी छ । यस पहलमा सहभागी हुन फोन पे बिजनेस एपमा लगइन गर्नुपर्नेछ । यस पहलअन्तर्गत एक भाग्यशाली विजेताले नयाँ विद्युतीय स्कुटर जित्न सक्ने कम्पनीले जनाएको छ ।निजी क्षेत्रको लगानी आकर्षित गर्न सरकार प्रतिबद्ध छ ः कृषिमन्त्री काठमाडौं (कास) निजी क्षेत्रको लगानी आकर्षित गर्न सरकार प्रतिबद्ध रहेको कृषि तथा पशुपन्छी विकासमन्त्री रामनाथ अधिकारीले बताएका छन् । न्यून आय भएका किसानलाई सरकारसँग जोडेर कृषकहरूको आयस्तर वृद्धि गर्न निजी क्षेत्र र सहकारीको भूमिका महत्त्वपूर्ण छ, मुक्तिनाथ कृषि कम्पनीको छैटौं वार्षिकोत्सवका अवसरमा मन्त्री अधिकारीले भने, रैथाने खाद्यान्नको प्रवर्द्धन गर्ने, रासायनिक विषादीको प्रयोगलाई न्यूनीकरण गरी स्वच्छ उत्पादन गर्ने, अनुदान प्रणालीलाई व्यवस्थित तथाा संस्थागत गर्ने, चक्लाबन्दी र सामूहिक खेतीलाई प्रवर्द्धन गर्ने मुख्य प्राथमिकतामा राखेका छौं । कार्यक्रममा योजना आयोगका सदस्य जयबहादुर टण्डनले निजी क्षेत्रको लगानी आकर्षित गर्न बलियो नियमनकारी निकाय आवश्यकता रहेको बताए । कार्यक्रममा राष्ट्रिय योजना आयोग, राष्ट्रिय किसान आयोग, गाउँपालिका महासंघ, नगरपालिका संघ, राष्ट्रिय सहकारी महासंघ, उद्योग वाणिज्य महासंघ, विकास साझेदार र कृषि क्षेत्रका विभिन्न २५० भन्दा बढी सरोकारवालाको सहभागिता थियो । कार्यक्रममा प्रस्तुत गरिएको कार्यपत्रमाथि वक्ताहरूले संघ सरकार नीतिगत व्यवस्थापनमा, प्रदेश सरकार औद्योगिक आयोजनाको विकासमा, स्थानीय तह उत्पादन र वितरणमा लाग्नुपर्ने धारणा राखे ।ओटीए प्लाटफर्म ॅट्रिप टर्बो सञ्चालनमा काठमाडौं (कास) अनलाइन ट्राभल एग्रिगेटर (ओटीए) प्लेटफर्म ट्रिप टर्बो सञ्चालनमा आएको छ । प्लाटफर्ममार्फत सेवाग्राहीले मोबाइल एपबाटै ट्राभल एन्ड टुर्ससँग सम्बन्धित विभिन्न सेवा लिन सक्नेछन् । एपमार्फत हवाई टिकट बुकिङ, साहसिक पर्यटनसँग सम्बन्धित गतिविधि, बस टिकट, होटल बुकिङलगायत सुविधा लिन सकिने ट्रिप टर्बोका संस्थापक शिखर प्रसाईंले बताए । साहसिक पर्यटनतर्फ र्याफ्टिङ, बन्जी, प्याराग्लाइडिङ, हट एयर बेलुन, जिपलाइन, आइस स्केटिङलगायत थुप्रै गतिविधिका लागि टिकट बुक गर्न सकिन्छ ।ट्रिप टर्बो पाँच दशकभन्दा लामो समयदेखि पर्यटन क्षेत्रमा क्रियाशील नटराज टुर्स एन्ड ट्राभल्सको भगिनी कम्पनी हो । ट्रिप टर्बोमार्फत हवाई टिकट बुकिङ गर्दा पहिलो टिकटमा ३ सय रुपैयाँ र त्यसपछिका टिकटमा २ सय रुपैयाँ छुट समेत पाइने बताइएको छ । परीक्षणका रुपमा २०२४ जनवरीबाट सुरु गरिएको यो एप अब भने पूर्ण सञ्चालनमा आएको हो ।"
त्रिविले माग्यो ११ क्याम्पस प्रमुखमा आवेदन,"काठमाडौं (कास) त्रिभुवन विश्वविद्यालयले ८ संकायका डिन, ६ जना सहपरीक्षा नियन्त्रक, ४ विभागीय प्रमुख र ११ क्याम्पस प्रमुख नियुक्तिका लागि आवेदन माग गरेको छ । त्रिवि सभा तथा कार्यकारी परिषद्को सचिवालयले ८ संकायको डिन नियुक्तिका लागि आवेदन माग गरेको हो । नियुक्तिका आधार र मापदण्डसम्बन्धी विनियम २०८१ अनुसार चिकित्सा शिक्षा अध्ययन संस्थान, इन्जिनियरिङ अध्ययन संस्थान, कृषि र पशु विज्ञान अध्ययन संस्थान, वन विज्ञान अध्ययन संस्थान, व्यवस्थापन, मानविकी तथा सामाजिकशास्त्र र शिक्षाशास्त्र संकायको डिन नियुक्तिका लागि आवेदन माग गरिएको छ । कार्यकारी परिषद्ले गतसाता ३३ सदस्यीय छनोट समिति गठन गरेको थियो । सूचनाअनुसार इच्छुक उम्मेदवारले ७ दिनभित्र समितिसमक्ष आवेदन दिनुपर्नेछ । शिक्षा विकास तथा अनुसन्धान केन्द्र (सेरिड) को कार्यकारी निर्देशक नियुक्तिका लागि समेत आवेदन माग गरिएको छ । त्रिविको परीक्षा नियन्त्रण कार्यालयसहित क्षेत्रीय कार्यालयमा ६ जना सहपरीक्षा नियन्त्रक नियुक्तिका लागि रजिस्ट्रार कार्यालयअन्तर्गतको छनोट समितिले दरखास्त माग गरेको छ । परीक्षा नियन्त्रण कार्यालय बल्खुमा २ जना तथा क्षेत्रीय कार्यालयहरू विराटनगर, पोखरा, नेपालगन्ज र मधेश प्रदेश कार्यालयका लागि ११ जना सहपरीक्षा नियन्त्रकका लागि आवेदन माग गरिएको हो । त्रिवि प्रिन्सिपल कार्यालयअन्तर्गतको छनोट समितिले अन्तर्राष्ट्रिय सम्बन्ध तथा कूटनीति विभाग, द्वन्द्व शान्ति तथा विकास अध्ययन विभाग, लैंगिक अध्ययन विभाग र सामाजिक कार्य विभागका प्रमुख नियुक्तिका लागि समेत आवेदन माग गरेको छ । हाल रिक्त रहेका र पुससम्म रिक्त हुने पदका लागि आवेदन माग गरिएको उपकुलपति कार्यालयले जनाएको छ । सबै पदका लागि आवश्यक कागजातसहित ७ दिनभित्र आवेदन दिन भनिएको छ ।त्यस्तै शिक्षाध्यक्ष (रेक्टर) कार्यालयले ११ क्याम्पस प्रमुखका लागि समेत आवेदन मागेको हो । विनियमका आधारमा नियुक्तिका लागि इच्छुक अध्यापकबाट दरखास्त माग गरिएको हो । सूर्यनारायण सत्यनारायण मोरवैता यादव क्याम्पस सिरहा, रत्नराज्य लक्ष्मी क्याम्पस काठमाडौं, पृथ्वीनारायण क्याम्पस पोखरा, रामस्वरूप रामसागर क्याम्पस जनकपुर, बुटवल बहुमुखी क्याम्पस बुटवल, त्रिभुवन बहुमुखी क्याम्पस पाल्पा, डोटो बहुमुखी क्याम्पस डोटी, पाटन संयुक्त बहुमुखी क्याम्पस ललितपुर, विश्वभाषा क्याम्पस काठमाडौं, सुर्खेत क्याम्पस (शिक्षा) र जुम्ला क्याम्पसको प्रमुखका लागि दरखास्त माग गरिएको हो ।डिन नियुक्तिका लागि कार्यकारी परिषद्ले सिफारिस समिति गठन गर्ने र त्यसको सिफारिसमा मात्र नियुक्ति दिने विनियममा उल्लेख छ । कम्तीमा १० वर्ष प्राध्यापनरत प्राध्यापक वा सहप्राध्यापक मात्र डिन नियुक्त हुन पाउने मापदण्ड तोकिएको छ । एउटै व्यक्ति दुई पटकभन्दा बढी डिन बन्न पाउने छैनन् । अध्ययन संस्थान र संकायमा सहायक डिनको नियुक्ति सम्बन्धित डिनको सिफारिसमा कार्यकारी परिषद्ले गर्ने व्यवस्था गरिएको छ । कार्यकारी परिषद्ले डिन, सहायक डिन, परीक्षा नियन्त्रक, निर्देशक, विभागीय र क्याम्पस प्रमुखलगायत उपकुलपति, रेक्टर र रजिस्ट्रार कार्यालयमातहत हुने सबै नियुक्तिका आधार र मापदण्डसम्बन्धी विनियमसमेत जारी गरेको छ ।"
वाग्मतीकी अस्मिताको ह्याट्रिक,"(काठमाडौं)एन्फा महिला लिगले पहिलो ह्याट्रिक गोल हेर्न लामो समय कुर्नुपरेन । सोमबार प्रतियोगिताको दोस्रो दिन नै सम्भव भयो । यो रह्यो अस्मिता खवासको नाममा । उनकै तीन गोलको उत्कृष्ट प्रदर्शन मदतमा वाग्मती युथ क्लब सुदूरपश्चिमविरुद्ध सजिलै विजयी रह्यो ।सातदोबाटोस्थित एन्फा कम्प्लेक्स मैदानमा भएको खेलमा अस्मिताले नै वाग्मतीबाट पहिलो गोल गरिन् । यो १७ औं मिनेटमा भएको थियो । त्यसका लागि पेनाल्टी एरियाबाट गरिएको प्रहार गोलमा परिणत भयो । त्यसपछि सहारा लिम्बूले २६ औं र आरती भुजेलले ३७ औं मिनेटमा एकएक गोल थपेका छन् । अस्मिताले ह्याट्रिकका लागि अन्तिम दुई गोल भने दुई मिनेट अन्तरमा भएको थियो । उनले ८० औं मिनेटमा आफ्नो दोस्रो गोल गरे लगत्तै ८२ औं मिनेटमा तेस्रो गोल पनि थपिन् । अस्मिताको दोस्रो गोल पनि पहिलोकै पुनरावृत्ति थियो । उनको पोस्ट नजिकबाट गरेको प्रहारले गोलको रूप लिएको थियो । तेस्रो गोलका लागि उनले केही उचाइ दिएर गरेको प्रहारले पोस्टको दिशा लिएको थियो । खेलपछि वाग्मतीका सहायक प्रशिक्षक सोनम लामाले जित र त्यसमा प्राप्त ३ अंकमा खुसी व्यक्त गरे । उनको भनाइ थियो, हाम्रो योजना नै तीन अंक लिने थियो, त्यसमा सफल रह्यौं । उनले तीन विदेशी खेलाडी अनुबन्ध गरे पनि विभागीय टिमविरुद्ध खेल्दा गाह्रो हुने माने । प्रशिक्षक लामाले थपे, हामीलाई सोझै खेल्ने अवसर दिएकामा धन्यवाद । मधेशबाट दुई टिम आएको छ, चन्द्रनिगाहपुर र वाग्मती । दुई टिम हुँदा खेलाडी बाँधिएका छन्, त्यसैले केही गाह्रो हुन सक्छ । सुदूरपश्चिमका प्रशिक्षक दीपेश योञ्जन लामाले भने आफ्ना खेलाडी अधिकांश नयाँ रहेको हुनाले प्रतियोगितामा गाह्रो हुने बताए । उनको तर्क थियो, नयाँ खेलाडी धेरै छन्, त्यसैले जति खेल्यो, त्यसमा पनि खुसी छु । हामी यहाँ दुई दिनको तयारीपछि खेल्न आएका छौं । पुरानो टिमका खेलाडी नहुँदा गाह्रो हुने निश्चित छ । पुरानो टिम भएको भए नतिजा फरक हुने थियो । खेलाडी र संघबीच के विवाद हो, मलाई थाहा भएन । पुराना खेलाडी नियमित प्रशिक्षणमा थिए ।"
एञ्जिलाले पनि युरोपमा खेल्ने,"(काठमाडौं)नेपाली राष्ट्रिय महिला फुटबल टोलीकी कप्तान तथा गोलरक्षक एञ्जिला सुब्बा तुम्बापोको खेलजीवनमा एउटा त्यस्तो अध्याय थपिनेछ, जसले उनको ठूलो सपना पूरा भएको भन्दा केही फरक पर्ने छैन । एञ्जिलाले २०२४०२५ को सिजनका लागि ग्रिसको वुमेन्स सुपर लिग क्लब निस एट्रोमिटोउसँग एकवर्षे सम्झौता गरेका छन् । एञ्जिलाले एसियाबाहिर लिग खेल्न लागेको यो पहिलो पटक हुनेछ । उनले यो उपलब्धिबारे प्रतिक्रिया दिएकी छिन्, पहिलो पटक युरोपको लिगमा खेल्दै छु । त्यसैले खुसी छ । सबै खेलाडीको सपना युरोपमा खेल्ने हुन्छ । दुई वर्षको लगातार प्रयासपछि मेरो आफ्नै सपना पूरा भएको छ । उनी एपीएफसँग आबद्ध खेलाडी हुन् । यसअघि एपीएफकै सावित्रा भण्डारी युरोपमा खेल्ने पहिलो खेलाडी भएकी थिइन् । इजरायली लिगमा खेलेपछि अहिले सावित्रा फ्रान्सको माथिल्लो डिभिजनको क्लब अन आभान्टे ग्वेङगाम्पमा आबद्ध छिन् । पछिल्लो संस्करणको ग्रिस वुमेन्स लिगमा निस एट्रोमिटोउ १४ क्लबमध्ये नवौं स्थानमा थियो । यसअघि एञ्जिलाले भारत र पाकिस्तानमा पनि व्यावसायिक फुटबल खेलिसकेकी छन् । उनलाई साउदी अरेबियाको वुमेन्स प्रोलिगमा खेल्ने प्रस्ताव आए पनि ग्रिसलाई नै आफ्नो गन्तव्य बनाउने सोच बनाइन् । वर्ष २०६८ देखि फुटबल खेल्न थालेकी एञ्जिला एपीएफबाट आवद्ध भएयता त्यहाँबाट नै खेल्दै आएकी छन् ।"
ताप्लेजुङमा रेडपान्डा ट्रेल म्याराथन हुने,"(ताप्लेजुङ) अन्तर्राष्ट्रियस्तरको रेडपान्डा ट्रेल म्याराथन असोज ५ मा हुने भएको छ । अन्तराष्ट्रिय रेडपान्डा डे को अवसर पारेर ताप्लेजुङ सदरमुकाम फुङलिङदेखि पाथिभरा मन्दिर हुँदै सदरमुकामसम्म म्याराथन गर्न लागिएको हो । सेप्टेम्बरको पहिलो शनिबारलाई रेडपान्डा दिवसको रूपमा मनाइन्छ । फुङलिङ नगरपालिका र रेडपान्डा नेटवर्कको आर्थिक सहयोगमा हिमाली संरक्षण मञ्चले आयोजना गर्ने प्रतियोगिता चार विधामा हुनेछ । समग्रमा पहिलो हुने खेलाडीले एक लाख रुपैयाँ पुरस्कार जित्नेछन् । पहिलो, दोस्रो र तेस्रो हुने पुरुष र महिला खेलाडीले क्रमशः ५०, ३० र २० हजार रुपैयाँ पुरस्कार पाउनेछन् । रेडपान्डा करिडोरको रूपमा रहेको ताप्लेजुङ, पाँचथर र इलामका क्षेत्रका प्रतिस्पर्धीले १५, १० र ५ हजार प्राप्त गर्ने हिमाली संरक्षण मञ्चका कार्यबाहक अध्यक्ष भिङमारे लिम्बूले बताए ।उनका अनुसार सबैका लागि ४८ किलोमिटर दूरी निर्धारण गरिएको छ । असोज ५ गते बिहान सबै प्रतिस्पर्धीलाई एकै साथ कुदाउँछौ, लिम्बूले भने, त्यसमध्ये पहिलो आइपुग्ने समग्र विजेता हुनेछ । त्यसपछि पुरुष आइपुगे पुरुषतर्फ र महिला आइपुगे महिलातर्फको विजेता हुनेछ । तीन जिल्लाका प्रतिस्पर्धीको छुट्टै रेकर्ड राखिने आयोजकले जनाएको छ । अन्तर्राष्ट्रिय धावकका लागि प्रवेश शुल्क १०० अमेरिकी डलर रहेको छ । राष्ट्रिय धावकले ३ हजार र स्थानीयले १ हजार रुपैयाँ शुल्क तिर्नु पर्नेछ ।दौड्दा आवश्यक पर्ने पानी, खाद्यसामग्री, औषधिलगायतको व्यवस्थापन गरिनेछ । अनलाइनमार्फत आवेदन दिने व्यवस्था मिलाएको मञ्चले जनाएको छ । विश्वमै दुर्लभ रेडपान्डाको संरक्षण सन्देश देशविदेशमा पुर्याउने उद्देश्यले यो प्रतियोगिता नेपालमा पहिलो पटक गर्न लागिएको हो । ताप्लेजुङमा २०६२ सालदेखि खुला पाथिभरा म्याराथन र हाफ महिला म्याराथन हुँदै आएको थियो । गत वर्ष पनि यो प्रतियोगिता गरिएको थियो । सदरमुकाम फुङलिङबाट सुकेटार विनानस्थल हुँदै देउराली, काफ्लेपाटी, माथिल्लो फेदी, पाथिभरा मन्दिर पुगेर फर्कने दौड रुट तय गरिएको छ । छ स्थानमा जाँचस्थल राखिने छ । नेटवर्कले अल्ट्रा धावक मीरा राईको टोलीलाई ल्याएर यसअघि रुटको सर्भे गरेको थियो । पाथिभरा क्षेत्रमा रेडपान्डा पाइने र यो क्षेत्रमा संरक्षणको काम पनि भइरहेकाले म्याराथन पनि यही क्षेत्र रोजिएको आयोजक नेटवर्कले जनाएको छ ।"
फ्रेन्चाइज भलिबल लिगको प्रायोजकमा वात्सल्य,"ललितपुरको लोगो सार्वजनिकललितपुर क्विन्सले आफ्नो लोगो सार्वजनिक गरेको छ । महिला भलिबल लिगमा बलियो उपस्थिति जनाउने उद्देश्यसहित तयारी सुरु गरेर पहिलो कदमस्वरुप लोगो सार्वजनिक गरेको ललितपुर क्विन्सले जनाएको छ । टोलीका प्रशिक्षकमा उत्सव खड्का छन् । रुप्से स्पोर्ट्सको स्वामित्वमा ललितपुर क्विन्सले महिला भलिबल लिगमा खेल्न लागेको हो । रुप्से होलिडेजको सहायक कम्पनीको रूपमा रुप्से स्पोर्टस रहेको छ । कोरसिन्क नेपालबाट अनुज एम तिमिल्सिना, अनोज रिमाल र विरोचन खनालले टिम ललितपुर लिएको थियो । तर कोरसिन्कबाट रुप्सेले ललितपुरको स्वामित्व लिएको हो ।"
लिभरपुलको फुर्तिलो उडान,"लन्डन (एएफपी) आर्ने स्लटले लिभरपुललाई फेरि दोहोर्याएर त्यस्तो टिम बनाएका छन्, जसलाई इंग्लिस प्रिमियर लिग उपाधिको बलियो प्रत्याशी मान्न सकिन्छ । म्यानचेस्टर युनाइटेडलाई घरमा सजिलै हराएपछि लिभरपुल यो सिजनको सुरुमा बलियो देखिएको छ । गत सिजनको अन्त्यमा यसअघिका व्यवस्थापक योर्गन क्लोपले लिभरपुल छाड्दा विश्वास गरिएको थियो, कोही कसैलाई पनि उनको ठाउँ लिन सजिलो हुने छैन । नयाँ सिजन सुरु भएको साता दिन हुँदा नयाँ डच प्रशिक्षक स्लटले समर्थकको मन जितेका छन् । लिभरपुलले युनाइटेडमाथि प्राप्त ३० को जितपछि जहाँ स्टलको प्रशंसा गर्नेहरू बढेका छन्, त्यहीं एरिक टेन हाग भने चर्को दबाबमा फसेका छन् । भलै, लिग भर्खरै तेस्रो चरणमात्रै पुगेको छ । यी तीन खेलमध्ये सबैमा लिभरपुल विजयी मात्र छैन, सबै खेलमा कुनै गोल पनि खाएको छैन । लिभरपुल ९ अंकसहित लिगतालिकाको दोस्रोमा छ । डिफेन्डिङ च्याम्पियन म्यानचेस्टर सिटी गोल अन्तरले मात्र शीर्षमा छ । अहिले नै लिभरपुलको प्रदर्शनमा स्टलको छाप देखिन थालेको छ । रायन ग्राभेनबेर्ख टिमको मध्यपंक्तिमा जोडदार सफल देखिएका छन् । पछाडि खेल्न उनी माहिर देखिएका छन् । एन्डी रोबर्टसन र ट्रेन्ट एलेक्जान्डर आर्नोल्डले डिफेन्स कति धेरै बलियो बनाएका छन् भने त्यसले गर्दा विपक्षी टिमलाई काउन्टर आक्रमण बुन्न गाह्रो भइरहेको छ । लिभरपुलका लागि गोलरक्षक एलिस बेकर भन्छन्, स्लट सबैलाई धेरैभन्दा धेरै मिहिनेत गर्न प्रेरित गर्छन् । त्यसैले अहिले सबैले धेरै पसिना बगाइरहेका छन् । हामीले तीनै खेलमा गोल खाएका छैनौं । हाम्रो रक्षापंक्ति मात्रै बलियो देखिएको छैन, खासमा सबैले कडा परिश्रम गरिरहेको स्थिति हो अहिले । हाम्रा व्यवस्थापकले यसरी नै काम गर्न हाम्रो मानसिकता तयार पारेका छन् । स्लट आफैं पनि लिभरपुलको अहिलेसम्मको प्रदर्शनबाट खुसी छन् । स्लटले भनेका छन्, युनाइटेडविरुद्ध लिभरपुलको खेल हेरेपछि जो कोहीलाई पनि यो टिमको व्यवस्थापक बन्ने रहर हुँदो हो । यता लिगमा दोस्रो लगातार हारपछि टेन हागलाई अबका दिन असाध्यै गाह्रो हुनेछ । गत सिजन प्रिमियर लिगमै अहिलेसम्मको खराब प्रदर्शन गर्दै युनाइटेड अंकतालिकाको आठौं स्थानमा थियो । सिजनको अन्त्यमा एफए कपको फाइनलमा म्यानचेस्टर सिटीलाई हराएपछि मात्रै टेन हागको जागिर जोगिएको हो । यो सिजनकै लागि मात्र भनेर युनाइटेडले २६ करोड डलरभन्दा बढी खर्च गरिसकेको छ, तर टिमको प्रदर्शन भने त्यो बराबर रहेको छैन । टेन हागले लिभरपुलविरुद्धको हारपछि भनेका छन्, म ह्यारी पोटर होइन । हामी नयाँ सिजनको भर्खर तेस्रो खेलमा आइपुगेका छौं । हामीमाथि नयाँ टिम बनाउने चुनौती छ । हाम्रो प्रदर्शन राम्रो हुनेछ नै । तय छ, यसका लागि हामीले आफ्नो प्रदर्शनमा धेरै सुधार गर्नुपर्नेछ । हामीले कुनै न कुनै उपाधि जित्ने सम्भावना यो सिजन पनि छ ।"
पौडीका भीम पुछारमा,काठमाडौं (कास) नेपालका पारा पौडी खेलाडी भीमबहादुर कुमालले पेरिस पारा ओलम्पिकको पौडीको एस९ विधाको पुरुष ५० मिटर फ्रिस्टायलमा सोमबार पुछारमा रहेका छन् । उनको स्पर्धामा १९ खेलाडी सहभागी थिए ।पेरिस ला डिफेन्स एरिनामा हिट नम्बर १ मा प्रतिस्पर्धा गरेका भीमले निर्धारित दूरी ३५०८ सेकेन्डमा पूरा गरेका थिए । उनले आफ्नो प्रदर्शनमा थोरै सुधार गरेका छन् ।नेपाली टोलीका सेफ दी मिसनसमेत रहेका राष्ट्रिय पारा पौडी संघ नेपालका अध्यक्ष सरोज श्रेष्ठका अनुसार ५० मिटरमा भीमको व्यक्तिगत उत्कृष्ट समय ३५८४ सेकेन्ड हो । यो समय उनले चीनको हाङझाउमा भएको १९ औं एसियाली खेलकुदमा कायम गरेका थिए ।भीमको प्रतिस्पर्धासँगै पेरिस पारा ओलम्पिकमा नेपालको प्रतिस्पर्धा सकिएको छ । पेरिस पारा ओलम्पिकमा नेपालबाट २ खेलमा ३ खेलाडी सहभागी थिए । तेक्वान्दोकी पलेशा गोवर्धनले के४४ महिला ५७ केजीमुनि ऐतिहासिक कांस्य पदक जितिन् । तेक्वान्दोकै अर्का खेलाडी भरतसिंह महता के४४ विधाको पुरुष ५८ केजीमुनि पहिलो चरणबाटै बाहिरिए । टोली बुधबार स्वदेश फर्किंदै छ ।
बंगलादेश जिततर्फ अग्रसर,"रावलपिन्डी (एएफपी) पेसम्यान हसन महमुद र नहिद रानाले एक आपसमा ९ विकेट लिएपछि बंगलादेश सोमबार पाकिस्तानविरुद्धको दोस्रो टेस्टको चोथो दिन जिततर्फ अग्रसर छ । दिनको अन्त्यतिर खेल वर्षाले प्रभावित रह्यो । सम्भावित जितमा बाधा पुगेको थियो । हसनले ४३ रनमा ५ र नहिदले ४४ रनमा ४ विकेट लिएपछि पाकिस्तान आफ्नो दोस्रो इनिङ्समा १ सय ७२ रनमात्र बनाएर अलआउट भएको थियो । यस्तोमा बंगलादेशसामु टेस्ट जित्नका लागि १ सय ८५ रनको लक्ष्य तयार भएको थियो । यो टेस्ट जिते बंगलादेश शृंखलामाथि २० ले कब्जा जनाउने छ । बंगलादेशले आफ्नो दोस्रो इनिङ्स सुरु गर्दै कुनै विकेटको क्षतिमा ४२ रन बनाएको छ । टोलीका ओपनर जाकिर हुसेन ३१ रन बनाएर खेलिरहेका छन् । उनलाई ९ रन बनाएका सद्दाम इस्लामले साथ दिइरहेका छन् । जाकिरले २ चौका र २ छक्का प्रहार गरेका छन् । त्यसपछि वर्षाका कारण खेल अगाडि बढ्न सकेन । चिया सत्रपछि खेल रोकिएको थियो । पछिल्ला साता बंगलादेशले रावलपिन्डीमा भएको पहिलो टेस्ट जितेर शृंखलामा अग्रता लिएको थियो । पाकिस्तानविरुद्धको १४ टेस्टमा यो नै बंगलादेशको पहिलो जित थियो । अब पाँचौं तथा अन्तिम दिन बंगलादेशले जितनिम्ति थप १ सय ४३ रन बनाउनुपर्नेछ । बंगलादेशले अहिलेसम्म दुई अवसरमा मात्रै घरबाहिर टेस्ट शृंखला जित्न सकेको छ ।त्यसमध्ये सन् २००९ मा वेस्ट इन्डिज र सन् २०२१ मा जिम्बावेविरुद्ध टेस्ट शृंखला जित रचेको थियो । टेस्टको भोजन सत्रसम्म बंगलादेश ६ विकेट गुमाएर १ सय १७ रनको स्थितिमा थियो । मोहम्मद रिजवान र सलमान आगाले ५५ रनको साझेदारी गर्दै टिमलाई बचाउने कोसिस गरिररहेका थिए । तर त्यो साझेदारी हसनले तोडे । रिजवान ४३ रन बनाएर हसनको बलमा आउट भए । लगत्तै मोहम्मद अली पहिलो बलमै आउट भए र टिम ८ विकेट गुमाएर १ सय ३६ रनको स्थितिमा पुगेको थियो । सलमानले पाकिस्तानका लागि सर्वाधिक ४७ रन जोडे । उनले अन्तिम विकेटका लागि मिर हम्जासँग मिलेर २७ रनको साझेदारी गरे । हसनले पाँचौं विकेटका लागि हम्जाको विकेट लिएपछि पाकिस्तानी इनिङ्समा पूर्णविराम लागेको थियो । हामी पहिलो टेस्ट जित्दा साह्रै खुसी थियौं । अब दोस्रो टेस्ट जित्ने संघारमा छौं । आज हामीले योजनाअनुसार बलिङ गर्न सफल रह्यौं र विकेट पनि नियमित अन्तरमा प्राप्त भइरह्यो । पाँच विकेटको प्रदर्शनका लागि म खुसी छु, हसनले भने ।"

शीर्षक,विवरण
सहकारीको ६५ करोडमा जीबी र रविको रजगज,"बचतकर्ता र महानगरले दिएको उजुरी पनि प्रहरीले इन्कार गरेको थियो भने सीआईबीले तयार पारेको अनुसन्धान प्रतिवेदनसमेत लुकाइएको थियो । सीआईबीका तत्कालीन प्रमुख श्याम ज्ञवाली संसदीय समितिमा उपस्थित भएर सीआईबीले त्यस्तो अनुसन्धान नै नगरेको दाबी गरेका थिए । यद्यपि समितिले सीआईबीको प्रतिवेदन पनि समेटेको छ । सहकारी बचत अपचलनको छानबिन गर्न जेठ १५ मा गठन भएर जेठ २२ देखि काम सुरु गरेको विशेष समितिले ९९ औं दिनमा प्रतिवेदन तयार गरेको हो । समितिका सभापति सूर्य थापाले सोमबार प्रतिनिधिसभा बैठकमा प्रतिवेदन प्रस्तुत गरेपछि कार्यान्वयनका लागि संसद्ले सरकारलाई पठाएको छ । समितिले पोखराको सूर्यदर्शन, बुटवलको सुप्रिम, चितवनको साहारा, वीरगन्जको सानो पाइला र काठमाडौंको स्वर्णलक्ष्मी सहकारीको करिब ५० हजार बचत संगठित रूपमा गोर्खा मिडियामा ल्याएर प्रबन्ध निर्देशक लामिछानेसहितको हस्ताक्षरमा खर्च गरिएको प्रमाण फेला पारेको छ । सहकारीको बचत निजी कम्पनीमा ल्याएर सञ्चालक बनेका जीबी, रवि र छविले विभिन्न बैंकमा संयुक्त खाता खोलेर कुनै एक जनाको हस्ताक्षरमा चेक साटिने गरी कारोबार गरेका थिए । लामिछानेले यसभन्दा अघि कम्पनीको लगानी, आम्दानी र खर्चबारे आफूलाई केही थाहा नभएको दाबी गर्दै आएका थिए । तर सहकारीबाट उनीसहितको संयुक्त खातामा आएको ६५ करोड रुपैयाँका चेक धमाधम काटेका थिए । समितिले जम्मा गरेकामध्ये धेरैजसो चेक लामिछानेको एकल हस्ताक्षरबाट साटिएका थिए । लामिछाने स्वयम् र उनको दल रास्वपाले भने सहकारी ठगीको आरोपबाट क्लिन चिट पाएको दाबी गरेका छन् । तर छानबिन समितिको प्रतिवेदन भन्छ, निज सञ्चालकहरू अध्यक्ष गितेन्द्रबाबु राई र सदस्य कुमार रम्तेल तथा तत्कालीन प्रबन्ध निर्देशक रवि लामिछाने र सञ्चालक छविलाल जोशी कम्पनीमा साझेदारका रूपमा बहाल रहेको अवधिमा सहकारीबाट कम्पनीमा आएको रकमको हकमा जिम्मेवार रहेको हुँदा प्रचलित कानुनबमोजिम कारबाहीका लागि नेपाल सरकारलाई सिफारिस गर्ने । सहकारीबाट कम्पनीमा आएको रकमको हकमा जिम्मेवार रहेको हुँदा प्रचलित कानुनअनुसार कारबाही गर्न स्पष्ट सिफारिस भए पनि लामिछानेले आफूले क्लिन चिट पाएको भन्दै दाबी गरेका छन् ।लामिछाने आफूले गोर्खा मिडियाको खातामा भएको पैसा विभिन्न प्रयोजनमा खर्च गरेको स्विकारेका छन् । यसरी सहकारीबाट कम्पनीमा सारिएको रकम खर्च गर्ने, गराउनेमाथि पनि कारबाही हुने प्रतिवेदनले स्पष्ट पारेको छ । भनिएको छ, सहकारी संस्थाहरूबाट गैरकानुनी प्रक्रियाबाट रकम लिई उक्त रकम खर्च गर्ने, गराउने प्रक्रियामा सहभागी भएका सबै कम्पनीका सञ्चालक, निर्णयकर्ता एवं मुख्य जिम्मेवारहरूलाई आफू बहाल रहेको अवधिमा कम्पनीमा आएको रकमको हकमा उत्तरदायी र जवाफदेही बनाउने गरी सम्बद्ध कानुनअनुसार सम्बद्ध निकायबाट अनुसन्धान गरी कानुनबमोजिम गर्न नेपाल सरकारलाई सिफारिस गर्ने । त्यस्तै लामिछानेले पाएको भनिएको स्वेट सेयर लाई छानबिन समितिले किर्ते भनेको छ । गोर्खा मिडिया नेटवर्क प्रालिलगायतमा कम्पनीहरूमा सेयर खरिदबिक्री गर्दा कानुनबमोजिम पेस हुने भुक्तानीका साधन र उपकरणहरू पूर्ण नभई किर्ते कागजकै आधारमा खरिदबिक्री भएको पाइएको हुँदा समितिले नेपाल सरकारका सम्बद्ध निकायको ध्यानाकर्षण गराएको छ । बुटवलको सुप्रिम सहकारीबाट रवि लामिछानेरोशनी गुरुङमार्फत आएको रकमलाई आफ्नो लगानी भनेर लामिछानेले गोर्खा मिडियाको १५ प्रतिशत सेयर लिएका थिए । त्यस्तै कम्पनीबाट बिदा हुने बेला सेयरबापत एक करोड ८० लाख रुपैयाँ बुझेको भन्दै औंठाछापसहितको कागज पनि कम्पनी रजिस्ट्रार कार्यालयमा बुझाएका थिए । तर यी कागजलाई नक्कली र देखावटी भनेर उनले पत्रकार सम्मेलनमै स्विकारेका थिए । समितिको प्रतिवेदनपछि लामिछानेमाथि किर्तेमा पनि किर्तेमा कारबाही चल्ने बाटो खुलेको छ । सहकारीका बचतकर्ताको रकम फिर्ता गर्ने विषयमा पनि समितिले सिफारिस गरेको छ । यसका लागि समितिले सहकारी सञ्चालक मात्र होइन, संलग्न व्यक्तिको सम्पत्ति तत्काल रोक्का गर्न भनिएको छ । केन्द्र, प्रदेश तथा स्थानीय तहहरूमा आआफ्नो जिम्मेवारीभित्र पर्ने गैरकानुनी कारोबार गर्ने सहकारी संस्थाहरू र त्यससँग सम्बन्धित व्यक्तिहरूको सम्पत्ति जिम्मा लिने, बेचबिखन गर्ने, ऋण असुली गर्ने, निक्षेपकर्ताहरूको निक्षेप फिर्ता गर्नेलगायतका कार्यहरू गर्न कानुनी र संस्थागत प्रबन्ध गर्न पनि समितिले निर्देशन दिएको छ । तर, सञ्चारमाध्यममा समाचार आउँदा मात्र होइन, छानबिन समितिमा ९ घण्टा बयान दिँदा पनि लामिछानेले गोर्खा मिडियाका लगानी, आम्दानी र खर्चबारे आफूलाई केही थाहा नभएको दाबी गर्दै आएका थिए । तर, कम्पनीको लगानी, ऋण र सम्पत्तिसहितको लेखापरीक्षण प्रतिवेदनमा पनि अध्यक्षका रूपमा जीबी राई र प्रबन्ध निर्देशकका रूपमा रवि लामिछानेको हस्ताक्षर छ ।संसदीय छानबिन विशेष समितिको प्रतिवेदनले किटान गरेका व्यक्तिउपर आकर्षित हुने कानुनअनुसार अनुसन्धान तथा कारबाही गर्ने जिम्मा अब सरकारमा आएको छ । संसदीय समिति, जाँचबुझ आयोग वा अन्य समितिअध्ययन तथा कार्यदलका प्रतिवेदन मन्त्रिपरिषद्बाट स्वीकृति गरी कार्यान्वयनका लागि सम्बन्धित मन्त्रालयनिकायमा पठाउने अभ्यास छ । समितिले प्रचलित कानुन भनेको छ, कुनै कानुन तोकेको छैन । समितिका सभापति थापाले एउटै मात्रै नभएर विभिन्न कानुन आकर्षित हुने भएकाले प्रतिवेदनमा नखुलाइएको प्रतिक्रिया दिएका छन् । कारोबारको विवरण हेर्दा यो विशुद्ध सहकारी, विशुद्ध कम्पनीको मात्र कुरा नभएकाले दोषीलाई प्रचलित कानुनअनुसार भनिएको हो, थापाले कान्तिपुरसँग भने, गोर्खा मिडिया नेटवर्कमा निकै ठूलो परिमाणमा देखिने गरी सहकारीको पैसा गएको छ । त्यो गैरकानुनी हो । यसकारण यो काममा सहभागी व्यक्तिलाई प्रचलित कानुनअनुसार कारबाही गर्न नेपाल सरकारलाई भन्ने निर्णय समितिले गरेको हो । प्रहरीका पूर्वअतिरिक्त महानिरीक्षक (एआईजी) प्रद्युम्न कार्कीका अनुसार सहकारी ठगीमा देखिएका शैली, प्रक्रिया र त्यसरी ठगी भएको रकम कम्पनीमा लगेर लगानी गरेको विषयलाई हेर्दा मूलतः चारवटा कसुरमा अनुसन्धान गर्नुपर्ने देखिएको छ । सहकारीको रकम बचतकर्ताबाहेकले प्रयोग गर्न पाउँदैनन्, यो कानुनमै लेखिएको छ, कानुनविपरीतको काम कसरी भयो भन्ने तथ्य केलाउन ठगीमा अनुसन्धान हुनुपर्छ, उनी भन्छन्, त्यस्तै किर्ते कानुन त आकर्षित हुन्छ नै । सहकारीको बचत गोर्खा मिडिया नेटवर्क प्रालिमा लगानी गरेको विषयमा सम्पत्ति शुद्धीकरणसम्बन्धी दफा पनि आकर्षित हुन्छ । सहकारीको बचत कम्पनीमा लगानी गर्ने, अपचलन गर्ने, हिनामिना गर्ने काममा संलग्नमाथि सहकारी ऐन २०७४ को दफा १२२ अनुसारको कसुर मानेर जरिवाना र जेल सजायसमेत हुने व्यवस्था छ । दफा १२२ अनुसारको कसुर गर्नेमाथि दफा १२४ अनुसार बिगोबमोजिम सजायको व्यवस्था छ । एक करोडदेखि १० करोड बिगो भएमा ६ वर्ष कैद, १० करोडदेखि एक अर्बसम्म बिगो भएमा ८ वर्ष कैद हुनेछ, यो दफामा भनिएको छ । त्यस्तै त्यसो कसुर गर्न सघाउने मतियारलाई आधा सजाय हुने व्यवस्था छ । गोर्खा मिडियामा जीबी र रविको समूहले ५४ करोड ५४ लाख हिनामिना गरेको समितिले पुष्टि गरेको छ । संघीय संसद्ले सम्पत्ति शुद्धीकरण (मनि लाउन्डरिङ) निवारण ऐन २०६४ लाई संशोधन गर्दै २०८० चैत ३० मा पारित गरिसकेको छ । यो कानुनअनुसार अख्तियार र प्रहरीबाट अनुसन्धान हुने मुद्दामा ती निकायले सम्बद्ध कसुर सँग सम्बन्धित व्यक्तिमाथि सम्पत्ति शुद्धीकरणसम्बन्धी अपराधमा पनि अनुसन्धान गर्न बाटो खोलेको छ । त्यस्तै, पूर्वयोजना र संगठित रूपमा यो काम भएकाले संगठित अपराधका दफा पनि आकर्षित हुन सक्छन्, कार्कीको भनाइ छ । यसअघि केही ठूला घोटाला र अपराधका विषयमा पनि संसदीय वा अन्य छानबिन समितिका प्रतिवेदनका आधारमा प्रहरी र अख्तियार दुरुपयोग अनुसन्धान आयोगबाट अनुसन्धान गरी मुद्दा चलाइएको छ । बहुचर्चित ललिता निवास जग्गा घोटाला प्रकरणमा २०७५ असारमा पूर्वसचिव शारदाप्रसाद त्रितालको संयोजकत्वमा गठित छानबिन समितिकै प्रतिवेदन सरकारले अख्तियार र प्रहरीको केन्द्रीय अनुसन्धान ब्युरो (सीआईबी) मा पठाएको थियो । अख्तियारले दायर गरेको मुद्दामा विशेष अदालतबाट पूर्वसचिव दीप बस्न्यातसहित १ सय ३४ जना दोषी ठहर भएका छन् । प्रहरी अनुसन्धानका आधारमा सरकारी वकिलको कार्यालयले दायर गरेको किर्तेसम्बन्धी मुद्दा काठमाडौं अदालतमा विचाराधीन छ । अफ्रिकी मुलुक सुडानस्थित नेपाल प्रहरीको शान्ति मिसनका लागि आर्म्ड पर्सनल क्यारियर (एपीसी) खरिद गर्दा भएको घोटालामा संसद्को राज्य व्यवस्था समितिले छानबिन गरी अख्तियारमा लेखी पठाएको थियो । २०६८ जेठमा अख्तियारले ४ पूर्वमहानिरीक्षकसहित ३७ जनालाई प्रतिवादी बनाएर विशेषमा मुद्दा दायर गरेको थियो । एपीसी घोटाला प्रकरणमा चारैजना पूर्वआईजीपीसहित ७ प्रहरी र ठेकेदार दोषी ठहर भएका थिए ।छानबिन समितिले सहकारी कानुनविपरीत गोरखा मिडिया नेटवर्क प्रालिमा रकम प्रवाह गर्ने सूर्यदर्शन, सुप्रिम, स्वर्णलक्ष्मी, साहारा चितवन र सानो पाइला सहकारीका सञ्चालक एवं निर्णय प्रक्रियामा संलग्न सबैलाई कानुनबमोजिम कारबाहीका लागि सिफारिस गरेको छ । कम्पनीमा रकम पठाएको देखिएका इमेज, समानता, सुमेरु, आईएमई र कानुनविपरीत यस्तै कार्य गर्ने सहकारीका सञ्चालक एवं निर्णय प्रक्रियामा संलग्नलाई कानुनी कारबाही गर्न भनेको छ । समितिमा लामिछानेको नाम किटान गरेरै कारबाहीको सिफारिस गर्ने कि नगर्ने भन्नेमा लामो माथापच्ची चलेको थियो । समितिका सदस्य तथा रास्वपाका सांसद शिशिर खनाल भने लामिछानेको नामै किटेर कारबाहीको सिफारिस गर्न हुन्न भन्नेमा अन्तिमसम्म पनि अडानमा थिए । सबै एकातिर भएर रास्वपाले मात्रै फरक मत लेख्दा झनै गलत सन्देश जाने भनेर माओवादी सांसद लेखनाथ दाहालले सम्झाएपछि उनी अन्तिम घडीमा हस्ताक्षर गर्न सहमत भएका थिए, एक सदस्यले भने । प्रतिवेदन बुझाएपछि पनि उनका आफ्नै तर्क छन् । विभिन्न सहकारीबाट गोर्खा मिडिया नेटवर्कमा पैसा ल्याउने काममा लामिछानको संलग्नता देखिएन । तर, गोर्खा मिडिया नेटवर्कमा आइसकेको पैसा तत्कालीन प्रबन्धक निर्देशकको हैसियतमा लिनुपर्ने जिम्मेवारी र दायित्व बहन गर्नुपर्छ भन्नेबारेमा भने समितिले बोलेको हो, उनले भने । सहकारीका सञ्चालक र संलग्न व्यक्तिहरूमाथि प्रहरी, प्रहरीको केन्द्रीय अनुसन्धान ब्युरोले कहिले, कसरी अनुसन्धान र कारबाही गर्छ भन्नेमा अब गृहमन्त्री रमेश लेखकको परीक्षा सुरु भएको छानबिन समितिका सदस्यहरूको भनाइ छ । संसदीय विशेष समिति गठनका लागि विगतमा संसद्मा चर्को आवाज उठाउने कांग्रेसका नेता लेखक नै अहिले गृहमन्त्री हुनुहुन्छ, प्रतिवेदनलाई कसरी कार्यान्वयनमा लैजानुहुन्छ, अबको मुख्य भूमिका उहाँकै जिम्मा छ, उनले भने, हामीले उजागर गर्नुपर्ने विषय, तथ्य र प्रमाणसहित ल्याइदिएका छौं । अब कार्यान्वयन गर्ने कि नगर्ने भन्ने सरकारको जिम्मेवारी हो ।"
सहकारी प्राधिकरण स्थापनाको सुझाव,"अर्थतन्त्रका तीन पिलरमध्ये सहकारीको खम्बा ढल्न लागेको तर्क समितिका सभापति थापाको छ । अर्थतन्त्रका तीनवटा खब्बामध्ये निजी क्षेत्र फलामको, सार्वजनिक क्षेत्र काठको र सहकारी क्षेत्र बाँसको सबैभन्दा कमजोर खम्बा देखिएको छ, जताको खम्बा कमजोर हुन्छ भार त्यतै जाने हुँदा थप कमजोर हुने समस्या छ । अविश्वासको कालो बादल सहकारी क्षेत्रमा मडारिन खोजिरहेकाले त्यसलाई फाट्ने वातावरण निर्माण हुनुपर्ने उनको सुझाव छ । जेठ २३ बाट काम थालेको समितिले ६६ वटा बैठक गरेको थियो । बैठकले जीबी राईसहित फरार २९ जनालाई समितिमा बोलाउन सहजीकरण गरिदिन आग्रह गरेको भए पनि उपलब्धहरूसँग मात्र बयान लिएको थियो । ४ सय ५१ जना व्यक्तिसँग जानकारी र सुझाव लिएको थापाले बताए । उनले ५५ जनासँग सोधपुछ गरेको र फरार सूचीमा रहेका २ जनाको भनाइलाई पनि समेटिएको जानकारी दिए । समितिलाई दिइएको तीन महिना र थप १५ दिनको समयमा ५५ जनाभन्दा बढी आरोपितसँग बयान र सहकारी संस्थाका करिब डेढ सय पदाधिकारीसँग सोधपुछ गरिएको थियो । यस क्रममा समितिले राजपरिवारका ज्वाइँ एवं सुमेरु बचत तथा ऋण सहकारी संस्थासँग जोडिएका राजबहादुर सिंहदेखि पूर्वउपप्रधान एवं गृहमन्त्री रवि लामिछानेसँग बयान लिएको छ । बयानका क्रममा पूर्वउपराष्ट्रपति नन्दबहादुर पुनका छोरा दीपेश पुन, राष्ट्रिय सहकारी बैंकका अध्यक्ष केबी उप्रेती, सिभिल सहकारीका अध्यक्ष इच्छाराज तामाङलगायत समितिको कार्यक्षेत्रमा परेका सहकारी संस्थाका कर्मचारीसँग पनि बयान लिएको छ । पूर्वप्रहरी नायब महानिरीक्षक (डीआईजी) छविलाल जोशी, बुटवलस्थित सुप्रिम बचत तथा ऋण सहकारी संस्थाकी कर्मचारी रोशनी गुरुङलगायतले पनि समितिमा बयान दिएका छन् ।समितिले समस्याग्रत ४० वटा सहकारी संस्थाको वित्तीय विश्लेषण गरेको थियो । त्यसमध्ये बचत तथा ऋणको कारोबार गरिरहेका सहकारीमा सबैभन्दा बढी समस्या देखिएको थियो । सहकारी बचतकर्ताहरूको रकम लगानी गरी खरिद गरिएका सम्पत्ति धितो राखी ऋण लिएकोमा बैंक तथा वित्तीय संस्थाले त्यस्तो धितोलाई ऋण मूल्यमै सकार गरिने गरेको पाइएको छ । यसले बचतकर्तालाई सोझै अन्याय हुने गरेको छ, सभापति थापाले भने । प्रतिवेदनले सहकारी प्राधिकरण स्थापना नहुँदासम्म २०८१ असारसम्मको लेखापरीक्षण प्रतिवेदनलाई आधार मानेर ५० करोड रुपैयाँ वा सोभन्दा बढी कुल सम्पत्ति भएका वा वित्तीय कारोबार गर्ने सहकारी संस्थालाई नेपाल राष्ट्र बैंकले नियमन तथा सुपरिवेक्षण गर्ने व्यवस्था मिलाउनुपर्ने सुझाव पनि दिएको छ । सहकारी कानुनमा सद्नियतले काम गर्दागर्दै लगानी समस्यामा परेकोमा राज्यले हेर्नुपर्ने, सानो क्षति भएको खण्डमा सदस्यहरूले पनि दामासाहीले घाटा पूर्ति गर्नुपर्ने र बदनियतले काम गरेका कारण संस्था समस्यामा परेकोमा कानुनबमोजिम प्रक्रिया अवलम्बन गर्ने गरी किटानी प्रबन्ध गरी सहकारी कानुनलाई समयानुकूल बनाउने, प्रतिवेदनमा भनिएको छ । सहकारीहरूलाई पुँजीवित्तीय परिचालन क्षमताका आधारमा क, ख र ग वर्गमा विभाजन गरी नियमन गर्ने र सहकारी महासंघ तथा संघलाई प्रारम्भिक सहकारीसरह बचत तथा ऋण कारोबार गर्न दिन नहुने पनि प्रतिवेदनमा उल्लेख छ । समस्यामा रहेका सहकारी संस्थाका सञ्चालकलाई सरकारको निगरानीमा निज तथा निजको एकाघरका सदस्यसमेतको नाममा रहेको अचल सम्पत्ति, बैंक खाता, पासपोर्ट र यात्रा अनुमति रोक्का राखी सहकारीको मुख्य कार्यालय रहेको सहरबाहेक बाहिर जानुपर्दा सरकारको सम्बन्धित निकायको अनुमति लिनुपर्ने गरी नियमित कार्यालय खोल्नुपर्ने सर्तसहित फर्छ्योटका लागि निश्चित अवधि तोकी उक्त अवधिभित्र पूर्ण समाधान हुन नसकेमा पुनः कानुनी कारबाहीमा जाने गरी व्यवस्थापन गर्न समय दिने, प्रतिवेदनमा भनिएको छ, समस्याग्रस्त घोषणा भएपछि सहकारीको सम्पत्ति र दायित्व व्यवस्थापनका लागि समस्याग्रस्त सहकारी व्यवस्थापन समितिबाट सहकारीपिच्छे फिल्डमा गई कार्यालय खोली निश्चित कार्यसमितिद्वारा संस्था व्यवस्थापन गर्नुपर्छ । वर्तमान सहकारी संकट समाधानार्थ सरकारका तर्फबाट औचित्यपूर्ण हस्तक्षेप हुनुपर्ने र त्यसका लागि पाँच लाखसम्मका साना बचतकर्ताको रकम सरकारको जमानीमा आन्तरिक ऋणपत्र (बन्ड) जारी गरी प्राधिकरणमार्फत फिर्ता गर्नुपर्ने सुझाव पनि समितिको छ । सरकारले फिर्ता गरेको रकम सहकारीको सम्पत्तिबाट र ऋण असुलीबाट असुलउपर गर्ने कार्यक्रम प्रबन्ध गरी तत्काल काम सुरु गर्ने र क्रमशः ठूला बचतकर्ताको बचत रकम कानुनबमोजिम स्रोत खुलाई करको दायरामा ल्याई फिर्ताका लागि सहजीकरण गर्ने, प्रतिवेदनमा भनिएको छ ।समस्याग्रस्त बचत तथा ऋण सहकारी संस्थाहरूको सम्पूर्ण कारोबार छानबिन गरी यथार्थ स्थिति पत्ता लगाउने, गलत ढंगले ऋणका रूपमा प्रवाह गर्ने र कर्जा अपचलन गर्नेलाई कानुनी कारबाही गर्ने, उनीहरूका चलअचल सम्पत्ति जफत गर्ने, कर्जा असुली गरेर बचतकर्ताको रकम फिर्ता गर्ने, सहकारीले लगानी गरेका सम्पत्ति जफत गरी सरकारका नाममा ल्याउने र सरकारले साना बचतकर्ताको बचत रकम फिर्ता गर्ने तथा कर्जा असुलीपछि सो रकम शोधभर्ना लिने सुझाव प्रतिवेदनमा छ ।समस्याग्रस्त घोषणा भइसकेका सहकारी सामान्यतया पुनः सञ्चालनमा आउन सक्ने सम्भावना एकदमै क्षीण रहेको छ । प्रत्येक सहकारीको हरहिसाब फरफारक गर्न सहकारीको पछिल्लो वित्तीय कारोबारको आकारलाई दृष्टिगत गरी बैंकिङ विज्ञ, सहकारी विज्ञ र चार्टर्ड एकाउन्टेन्टसहितको ३ देखि ५ जनासम्मको संस्थापिच्छे अलग कार्यसमूह बनाई निश्चित कार्यादेश र कार्यविधि प्रदान गर्ने र सोही कार्यसमूहबाट सम्पत्ति र दायित्वको फरफारक गर्नेदेखि पुनःसञ्चालन वा खारेजीसम्मको अधिकार प्रदान गर्ने, प्रतिवेदनमा भनिएको छ । समस्याग्रस्त सहकारीको बचत रकम फिर्ता गर्ने सम्बन्धमा प्राथमिकता निर्धारण गर्न पनि समितिले सुझाएको छ । पहिलो चरणमा संस्थागत सम्पत्तिबाट बचत फिर्ता गर्ने, यसका लागि सहकारी संस्थाको संस्थागत सम्पत्ति तथा त्यसका सञ्चालक एवं संलग्न व्यक्तिको तत्काल सम्पत्ति रोक्का गर्नुपर्ने सुझाव छ । केन्द्र, प्रदेश तथा स्थानीय तहमा आआफ्नो जिम्मेवारीभित्र पर्ने गैरकानुनी कारोबार गर्ने सहकारी संस्थाहरू र त्यससँग सम्बन्धित व्यक्तिको सम्पत्ति जिम्मा लिने, बेचबिखन गर्ने, ऋण असुली गर्ने, निक्षेपकर्ताको निक्षेप फिर्ता गर्नेलगायतका काम गर्न कानुनी र संस्थागत प्रबन्ध गर्नुपर्ने भनिएको छ । दोस्रो चरणमा संस्थागत सम्पत्ति अपुग भएमा व्यक्तिगत सम्पत्तिबाट फिर्ता गर्न सुझाइएको छ । जसअनुसार सञ्चालकसंलग्न व्यक्ति र परिवारका सदस्य र संलग्न देखिएका अन्यको चलअचल सम्पत्ति जफत गर्ने, अचल सम्पत्तिलाई चलमा परिणत गर्ने (बेचबिखन गर्ने), निक्षेपकर्ताको प्राथमिकता र उपलब्ध सम्पत्तिका आधारमा फिर्ता गर्ने रकमको अनुपात निर्धारण गर्ने र निर्धारण भएको प्राथमिकताअनुसार बचत फिर्ता गर्नुपर्ने उल्लेख छ ।सहकारी समस्याग्रस्त भएसँगै कार्यालय बन्द हुने र सञ्चालकसमेत निलम्बन वा थुनामा पर्न सक्ने हुँदा बचतकर्ताको बचत रकम लगानी भएका सम्पत्ति धितो राखी ऋण लिएकोमा सोको ब्याजसमेत पुँजीकृत गर्ने र बचतकर्ताको रकमको बेवास्ता गरी ऋण रकममै लिलाम गरी लिने खालका प्रवृत्ति देखिएको छ । यसरी बजार मूल्यमा लिलाम गरी ऋण रकम असुल गरी बाँकी रकम समस्याग्रस्त सहकारी व्यवस्थापन समितिलाई उपलब्ध गराउने सम्बन्धमा नेपाल राष्ट्र बैंकले आवश्यक समन्वय गर्नुपर्ने पनि प्रतिवेदनमा भनिएको छ । सहकारीमा राख्न सकिने अधिकतम बचत र लिन सकिने अधिकतम कर्जाको सीमा निर्धारण गरी त्यसलाई कडाइका साथ पालना गर्ने, गराउने र बचतकर्ताले लिएर आउने रकमको कानुनबमोजिम स्रोत खुलाउने कुरालाई प्रभावकारी बनाउन पनि समितिले सुझाएको छ ।सहकारी संस्थाहरूको नियमनका लागि दोस्रो तहको नियमनकारी निकाय स्थापना गर्दा सहकारीको सञ्चालन इजाजतपत्र प्रदान गर्ने, नियमित रूपमा नियमन (नियम जारी गर्ने वा निर्देशन दिने) गर्ने एवं सुपरिवेक्षण गर्ने, सुपरिवेक्षणका क्रममा देखा पर्ने कैफियत कार्यान्वयन गर्ने, गराउने र नगरेमा कारबाही गर्ने अधिकार दिइनुपर्ने, बचत तथा ऋणको कारोबार गर्ने सबै सहकारी र वित्तीय कारोबार गर्ने सबै तहका संघलाई नियमन, सुपरिवेक्षण, कार्यान्वयन र कारबाही गर्ने अधिकार दिइनुपर्ने उल्लेख छ ।२५ करोड रुपैयाँभन्दा बढी कुल सम्पत्ति भएका सहकारीले प्राधिकरण गठन भएको मितिले ६ महिनाभित्र वित्तीय कारोबार सञ्चालन इजाजतपत्र लिनुपर्ने गरी कानुनी प्रबन्ध गर्नुपर्ने, सहकारी नियमन तथा सुपरिवेक्षणका लागि कानुनले अधिकार दिएबमोजिम निर्देशिका, मापदण्ड तथा कार्यविधि जारी गर्ने अधिकार दिनुपर्ने, प्रतिवेदनमा भनिएको छ, प्राधिकरण स्थापना भएपछि राष्ट्रिय सहकारी विकास बोर्ड र सहकारी विभागको आवश्यकता नरहने हुँदा सम्पत्ति र दायित्व सर्ने गरी कानुनी प्रबन्ध गर्नुपर्नेछ ।प्राधिकरण गठन नभएसम्म नेपाल राष्ट्र बैंक र सहकारी विभागको संयुक्त अनुगमन टोलीले ठूलो वित्तीय कारोबार गर्ने सहकारीलाई प्राथमिकतामा राखी सहकारीको अनुगमनलाई नियमितता दिनुपर्ने भनिएको छ । बैंक तथा वित्तीय संस्थाको उपस्थिति बाक्लो रहेका सहरी वा अर्धसहरी क्षेत्रमा बचत तथा ऋणको कारोबार गर्ने सहकारीलाई कम संख्यामा कायम राख्ने नीति लिई एकीकरणलाई प्राथमिकता दिने, सहकारी बैंकलाई आवश्यकताअनुसार प्रदेश तहमा समेत विस्तार गर्ने पनि प्रतिवेदनमा उल्लेख छ । प्रतिवेदनमा सहकारी कानुनमा व्यवस्था भएबमोजिम बचत तथा कर्जा सुरक्षण कोष, कर्जा असुली न्यायाधिकरण, कर्जा सूचना केन्द्र र बचत बिमा कोष स्थापना गर्नुपर्ने पनि उल्लेख छ ।"
'लामिछानेको हस्ताक्षरबाट करोड करोडका चेक काटेको भेटिएको छ,"तीन महिना लगाएर समितिले गरेको छानबिन प्रतिवेदन आएको छ । खासगरी पूर्वगृहमन्त्रीसमेत रहेका गोर्खा मिडिया नेटवर्कका तत्कालीन प्रबन्ध निर्देशक रवि लामिछानेका विषयमा आआफ्नै तर्क छन् । प्रतिवेदन द्विअर्थी छ र ?प्रतिवेदन द्विअर्थी छैन । जे लेख्नुपर्ने हो, जे विश्लेषण गर्नुपर्ने हो, जे स्थापित गर्नुपर्ने हो, त्यो सिधासिधै लेखिएको छ । जीबी राईको नेतृत्वमा रहेका सहकारीबाट गोर्खा मिडिया नेटवर्कमा करोडौं रुपैयाँ प्रवाह भएको स्थापित भएको छ । सानो पाइला, सुप्रिम, सूर्यदर्शन, साहारा र स्वर्णलक्ष्मी गरी पाँच सहकारीबाट कम्तीमा ६५ करोड रुपैयाँ गोर्खा मिडियामा आएको देखिएको छ । त्यो रकम गैरकानुनी रूपमा किन प्रवाह भयो ? सहकारीको पैसा कम्पनीमा जानु सहकारी ऐनविपरीत हो । अध्ययन गर्दै जाँदा समितिले सहकारीबाट ठूलो रकम सिधै गोर्खा मिडियामा आएको भेटिएको छ । सहकारीको रकम जसरी दुरुपयोग भएको छ, यो गैरकानुनी छ । गैरकानुनी काम गरेपछि त्यो काम गर्ने व्यक्ति उत्तरदायी हुन्छ । यसकारण कानुनको उल्लंघन गर्नेलाई कानुनअनुसार सजाय दिने व्यवस्था गर्न भनिएको छ ।सहकारीबाट गोर्खा मिडिया नेटवर्कमा आएको रकम ककसले खर्च गरेका छन् । जीबी, रवि र छविको भूमिका के कस्तो देखिएको छ ? सहकारीबाट गोर्खा मिडियामा आएको रकम जीबी, रवि, छविलगायत निकै ठूलो संख्याले खर्च गरेको देखिन्छ । त्यो रकम गोर्खा मिडियाका कर्मचारीको तलब, भरणषोषणमा खर्च भएको देखिन्छ । एक समय जीबी, रवि, छविमा महत्त्वाकांक्षाको ठूलो भूत सवार भएर आआफ्नो स्थानबाट एकअर्कालाई सघाउने गरी एकै ठाउँमा जुटेको देखिन्छ । त्यो समयमा जीबी, रवि, छविका नाममा गोर्खा मिडियाको संयुक्त बैंक खाता सञ्चालन भएको देखिन्छ । अझ, तीन जनामध्ये एक जनाले मात्र हस्ताक्षरमा चेक साट्न सकिने व्यवस्था गरिएको देखिन्छ । हामीले नमुनाका रूपमा चेक जम्मा गरेका छौं, यसमा रवि लामिछानेका नामबाट करोड करोडका चेक काटिएको छ ।सहकारीबाट गोर्खा मिडिया नेटवर्कमा आएको रकम कम्पनीभित्र मात्र होइन, जीबी राईका अन्य कम्पनीमा पनि गएको छ ? गोर्खा मिडिया नेटवर्कमा सिधै र विभिन्न व्यक्तिहरूमार्फत गएको रकम जीबी राईका अन्य कम्पनीहरूमा पनि सारिएको छ । रवि लामिछानेको गोर्खा मिडिया नेटवर्कको तलब भत्ता, कार्यक्रम, अन्य व्यवस्थापन आदिइत्यादिबारेमा चेक काटेर आन्तरिक भुक्तानीका लागि चेक काटिएका छन् ।गोर्खा मिडिया नेटवर्कको सेयर कारोबारमा फर्जी कागजातका आधारमा कारोबार भएको भन्ने छ, त्यसको अर्थ के हो ? भौचर उठाउने तर त्यसरी उठाइएको पैसा सम्बन्धित खातामा जम्मा नगर्ने गरेको देखिन्छ । यो खालको अभ्यास वा परिपाटी भएको छ । त्यो पैसा कसलाई भुक्तानी गर्न चेक काटिएको हो, त्यो व्यक्ति वा संस्थाको नाममा जम्मा गरेको पाइँदैन । त्यो कारोबार फर्जी हो कि होइन भन्नेसम्बन्धमा कम्पनी रजिस्ट्रारको कार्यालयले छानबिन गर्नुपर्छ र सुधार गर्नुपर्छ भनेका छौं ।रवि लामिछानेसहितका व्यक्तिमाथि प्रचलित कानुनअनुसार कारबाही गर्ने भनिएको छ । त्यसमा कुनकुन कानुन आकर्षिक हुन्छन् भन्न खोज्नुभएको हो ? गोर्खा मिडिया नेटवर्कमा निकै ठूलो परिमाणमा सहकारीको पैसा गएको छ । त्यो गैरकानुनी हो । यसकारण यो काममा सहभागी व्यक्तिलाई प्रचलित कानुनअनुसार कारबाही गर्न नेपाल सरकारलाई भन्ने निर्णय समितिले गरेको हो । कारोबारको विवरण हेर्दा यो विशुद्ध सहकारी, विशुद्ध कम्पनीको मात्र कुरा नभएकाले दोषीलाई प्रचलित कानुनअनुसार कारवाही गर्न सरकारलाई सिफारिस गरिएको हो । यसमा विभिन्न कानुन आकर्षित हुन्छन् ।"
भीरपहरा फोड्ने हिम्मतिली गौमति,"हामीले गरेको कुनै काममा खोट आएको छैन । काममा लगत र दक्ष मजदुरको टिमले गर्दा मैले महिला भइकन पनि राम्रो काम गर्ने भनी प्रशंसा पाएकी हुँ, उनले थपिन, मैले पढ्न त ३४ कक्षा मात्र पढेकी हुँ, सबै सीप कामसँगै सिकें । अहिले मैले फिल्डको काम हेर्छु, श्रीमान्ले अन्य साइटमा हेडमिस्त्रीसहित लेखा र प्रशासनको काम हेर्नुहुन्छ ।अक्करेभीर पहरामा झुन्डिएर फलामको गरुङ्गो कम्प्रेसर मेसिन (जेकम्मर) सजिलै चलाउने, छिटो काम गर्ने र काममा इमानदारिता देखेपछि निर्माण व्यवसायीले बुढालाई काम दिन थालेका थिए । श्रीमान् सहवीर सोही ठेक्कामा मिस्त्रीका रूपमा काम गर्थे । पहरामा मेसिनले ढुंगा फोड्न खप्पिस गौमतिले सोही सडकमा साइड कन्ट्र्याक्ट पाउन थालेपछि श्रीमानश्रीमति मिलेर ससानो खण्डको ठेक्का लिन थालेका हुन् ।मनाङको सडक खनेपछि १३ वर्षअघि उनले म्याग्दीको नारच्याङमा निर्माण भएको घलेम्दी जलविद्युत् आयोजना (५ मेगावाट) मा अक्करे भीरमा पेनस्टक पाइप राख्ने काम गरेकी थिइन् । मनाङको भीरमा उनले गरेको काम देखेर प्रभावित ठेकदारले गौमतीलाई हाइड्रो कामतिर जोडे । घलेम्दीपछि सोही ठाउँमा निर्मित ४२ मेगावाट क्षमताको मिस्त्रीखोला जलविद्युत् आयोजनामा पहरामा कम्प्रेसर मेसिन लगाएर होल खोल्ने र वाल लगाउने कामको ठेक्का उनले पाइन् । तिनताका उनीसँगै ८०९० जना मजदुर थिए । अहिले भने उनको साइटमा ३० जना मजदुर छन् । तिनै मजदुरसँगै बस्ने कन्ट्र्याक्ट ठेकेदार गौमतिको कामबाट ठूला व्यवसायी र नियामक निकायका प्राविधिक पनि सन्तुष्ट छन् ।बेनीजोमसोम सडकको सबैभन्दा कठिन बाँदरजुङ भीरको सडकमा डिलमुनिबाट अक्करेभीरमा एंकर ब्लक राखी वाल उठाएर सडक बनाइएको छ, यो सबै काम गौमति बुढा मेडमको साइट हो, उहाँको टिममा अक्करेभीरमा पनि काम गर्न सक्ने दक्षता र सीप छ, आयोजना उहाँको कामबाट सन्तुष्ट छ, बेनीजोमसोमकोरोला सडक आयोजनाका साइट हेर्ने सवइन्जिनियर सोहनजंग कार्कीले भने, कामप्रति जिम्मेवारी, गुणस्तर र दक्ष मजदुरको टिम देखेपछि हामीले बाँदरजुङबाट आयोजनाले रेडजोन घोषणा गरेको बैसरी पहिरोमा रक एङ्करिङको पनि जिम्मा दिएका हौं । कालीगण्डकी करिडोरअन्तर्गत बेनीघाँसाखण्डको पहिरोग्रस्त क्षेत्रको अति जोखिमयुक्त पहिरोमध्यको एक बैसरी पहिरोमा रक एङ्करिङ प्रविधिबाट पहिरो रोकथाम गरिएको छ । पहिरोग्रस्त क्षेत्रको केही भाग ढुंगामाटो शून्य बनाएपछि भेटिएको पहरामा १ मिटर गहिरा तीन सय बढी होल बनाई २५ एमएमका रड राखी ९० सेन्टिमिटर चौडाइ भएका एम २० गुणस्तरको वालसहितको ग्याभिन राखेर पहिरो नियन्त्रण गरिएको हो ।पहिरोग्रस्त भीरको करिब १ सय ५० मिटर डिल भागलाई ढुंगामाटो शून्य बनाएपछि भीरको पत्थरमा रक एङ्करिङ गरी एम २० (एक बोरा सिमेन्टबराबर २ बोरा गिटी र ३ बोरा बालुवा राखेको कडा) भएको दुई मिटर अग्लो कंक्रिट पर्खाल बनाइएको छ । बेसमा कंक्रिट गरेको पर्खालमा बाँकी छोडिएको रडको आड लिएर थप एक मिटर अग्लो जाली राखिएको छ । त्यस्तै, पहिरोमा प्लास्टिक जालीले छोपेर छिटो सर्ने प्रजातिको खिर्रोका हाँगा गाड्काु साथै पहिरोको मुहान क्षेत्रमा पाइप खुसाएर पानी पठाएपछि पहिरो नियन्त्रणमा आएको हो ।बैसरी पहिरोमा हामीले अति जोखिम मोलेर रक एङ्करिङ गरी एम २० प्रविधिको वाल र जाली लगाएपछि बैसरी पहिरो अहिले नियन्त्रणमा छ, यसपालिको झरी र भारी वर्षा हुँदा पनि पहिरो झरेन, बैसरी पहिरो नियन्त्रणका ठेक्का लिएको युवराज कन्ट्रक्सनकी प्रमुख गौमतिले भनिन्, बेनीजोमसोम सडकको काप्रेभिरलगायत जहाँ जहाँ अक्करेभीर र अन्य ठेकदारले काम गर्न नसकेको भनिएको थियो, ती सबै स्थानमा म महिला ठेकदार एक्लैले बनाएकी हुँ, पत्याउनुभएन, फिल्ड हेर्न आउनुस् ।"
आमाले दिएको ब्याटको शक्ति,"(भैरहवा)भारतीय सेनामा कार्यरत बुवा खड्गप्रसाद गौचनको पल्टन जहाँ खटिन्थ्यो, आमा रामकुमारी त्यहीं पुग्थिन् । म्याग्दीको दानामा पुर्ख्यौर्ली घर थियो । तर, भारतीय सेनाको खटनपटनले गौचन दम्पतीले फिरन्ते जीवन बिताइरहे । खड्गप्रसादको पल्टन कहिले जम्मुकश्मीर पुग्थ्यो त कहिले पठानकोटमा । कोलकाता र गोरखपुरमा समय बिताउनुपर्थ्यो । भारतका विभिन्न स्थानका उकालीओराली कटाउने क्रममा पहिलो सन्तान सुमित्रा जन्मिसकेकी थिइन् । त्यसपछि बबिता जन्मिइन् । लाहुरे दम्पती कोलकातामा रहेका बेला २०४१ सालमा जन्मिएका हुन्, शक्ति गौचन । शक्ति ५६ महिनाका हुँदा खड्गप्रसादको सरुवा भयो । जम्मुमा हुँदा सायद म २३ वर्षको थिएँ, शक्तिले भने, त्यो बेलाका कुरा खासै सम्झनामा छैनन् । जम्मुपछि गौचन परिवार लखनउ पुग्यो । लखनउमा बिताएका क्षणका सम्झना पनि धमिला मात्रै छन्, उनीसँग । शक्तिलाई बरु गोरखपुरमा बिताएको समय झलझली याद आउँछ । गोरखपुर पुग्दा ४५ वर्षको थिएँ, त्यहाँ आमासित धेरै समय बिताएँ, आमाले गरेको माया र गाली दुवै सम्झना आउँछ, शक्तिले सुनाए ।गोरखपुरका गल्लीमा फुटबल र क्रिकेटको निकै क्रेज थियो । बाल्यकालमा शक्ति अर्जेन्टिनी फुटबलर म्याराडोनाका फ्यान थिए । सानैदेखि फुटबलको पारखी थिएँ, भने, आमाबुवासित म्याराडोनाको टिसर्ट किन्दिनु, फुटबल किन्दिनु भनेर जिद्दी गर्थें । तर, आमाको सर्त हुने गर्थ्यो, राम्रो अंक ल्याएर पास भए मात्रै किनिदिने । सर्त पूरा गरेका दिन आमाले शक्तिलाई नयाँ लुगा, क्रिकेट ब्याट किनेर ल्याइदिन्थिन् । कहिलेकाहीं ५१० रुपैयाँ पनि मिल्थ्यो, शक्तिले सुनाए, आमाले ब्याट किन्देपछि मलाई क्रिकेटमा रुचि बढ्न थाल्यो, तर मसित क्रिकेट किटको पूरै सेट थिएन । राम्रो अंक ल्याएर दुई कक्षामा पुगेपछि भने आमाले क्रिकेट किटको सेट नै किनिदिइन् । त्यसपछि भने गोरखपुरका मोहल्लामा शक्तिको सान बढ्यो । क्रिकेट सेट बोकेको देखेपछि धेरै साथीले खेल्न जाउँ भन्न थाले, शक्ति भन्छन्, अरू बेला खेल्न दिए पनि परीक्षाका बेला आमाले कडाइ गर्नुहुन्थ्यो । क्रिकेटमा लगाब बढ्न थालेपछि कहिलेकाहीं शक्तिले परीक्षाको बेवास्ता गर्थे । त्यस्तो बेला आमाको रिसको पारा तात्थ्यो, अनि मलाई रामधुलाइ गर्नुहुन्थ्यो, उनले भने । शक्तिले बाल्यकाल आमासितै बिताए । आमासित छुट्टिन सक्थेनन् । ५ वर्षका हुँदा शक्ति दुर्घटनामा परे । सडकमा हिँडिरहेका बेला मोटरसाइकलले लडाएर पेटमाथि चढ्यो । चिकित्सकले पेटभित्र रक्तस्राव भएकाले तुरुन्त शल्यक्रिया गर्नुपर्ने बताए । दुई रात अस्पतालमै बिताउनुपर्ने भयो । पहिलो पटक आमासित अलग्गिएर रात बिताउनुपर्यो, उनले भने । आमाको सम्झनाले अत्याएपछि नर्सलाई हातपात गरेर अस्पतालको गेटसम्म भागेको उनले सुनाए । गेटमा गार्डले समातेर फेरि कक्षमा ल्याए, उनले भने, उपचारका क्रममा पहिलो पटक मलाई आमाको अभाव महसुस भयो । गोरखपुरका गल्लीमोहल्लामा सञ्चालन हुने क्रिकेट प्रतियोगितामा शक्ति भाग लिइरहेका हुन्थे । यसले क्रिकेटमा लत बसालेको थियो । तर, उनका प्रशिक्षक विनय सक्सेना शक्तिको क्रिकेटस्तर उकास्न चाहन्थे । प्रशिक्षकले क्रिकेटमा निखार ल्याउन मुम्बई जान सुझाए । यतिन्जेल शक्तिका आमाबुवालाई पनि छोराको खेलप्रति विश्वास जागिसकेको थियो । छोराले क्रिकेट खेल्छ भन्ने थाहा भए पनि आमाले हेरेकी थिइनन् । तर दिदी भने भाइको खेल चाख मानेर हेर्थिन् । गोरखपुरमा छँदा मैले खेलेको हेरिराख्नुहुन्थ्यो दिदी, त्यसबेला आफ्नो ब्याटिङ राम्रो रहेको शक्तिले सुनाए । बलिङमा पनि सुधार भइरहेको थियो । आफू सानो भए पनि खेलमा दाइहरूलाई आउट गरेको देखेपछि दिदीहरू खुसी हुने गरेको उनले सुनाए । यसैक्रममा शक्तिले आफूले मुम्बई गएर क्रिकेट सिक्न चाहेको दिदीलाई सुनाए । दिदीले भाइको चाहना आमालाई सुनाइन् । दिदीले नै आमाबुवालाई कन्भिन्स गरेपछि शक्तिको मुम्बई उडान सम्भव भयो । मुम्बईमा शक्तिका लागि मासिक २०२५ हजार खर्च गर्न पारिवार तयार भयो । त्यसबेला शक्ति ९ कक्षामा पढ्थे । मुम्बईमै पढाइलाई निरन्तरता दिए । त्यहाँ उनका मिल्ने साथी थिए, ज्वाला सिंह । शक्तिले चार वर्ष मुम्बईमा बसेर क्रिकेटमा निखार ल्याए । तर, आमाबिनाको उनको बसाइँ छटपटीमै बित्यो । एकातिर आमाको सम्झना, अर्कोतिर क्रिकेटको तिर्सना । शक्ति आमा र क्रिकेटको दोहोरो प्रेममा थिए । मुम्बईमा सुरुको ६ महिना बिताउन निकै सकस भयो, शक्ति भन्छन्, आमाको नियास्रो मेटाउन वर्षमा ६७ पटक त घरै आएँ ।मुम्बईमा शक्तिले १६ वर्षमुनिका स्पर्धामा अवसर पाए । उनका अनुसार १५ वर्षमुनिको राष्ट्रिय टिममा छनोटका लागि क्लोज क्याम्पमा पनि बसे । अन्डर१६ को टिममा उनीसित गौतम गम्भीर पनि थिए । मुम्बईमै रेस्ट अफ इन्डिया टिम का लागि शक्ति छनोट भए । छोराले भारतका लागि खेल्न अवसर पाएको खबरले आमा निकै खुसी भइन् । मुम्बईमा मैले पाइरहेको अवसरबाट आमा धेरै खुसी हुनुभयो, शक्तिले भने, मेरोबारेमा समाचार आउन थालेपछि झन् खुसी हुनुभयो । १६ वर्षमुनिको स्पर्धाका क्रममा उनको औंलामा चोट लाग्यो । त्यही चोट उनको जीवनको टर्निङ प्वाइन्ट बन्यो । मुम्बईमा उनको औंलाको चोटको उपचार भइरहेको थियो । त्यहीबेला आमाको पत्थरीको समस्या बल्झियो । दिदीहरू बिहे भएर गइसकेका थिए, उनले भने, बुवा पनि सेनाबाट अवकाश पाएर डाबर इन्डियामा काम गर्न थाल्नुभएको थियो, घरमा आमाको रेखदेख गर्ने कोही थिएन । गोरखपुरमा आमाको पत्थरीको शल्यक्रिया गरियो । गोरखपुरमा १० वर्ष बिताएर उनीहरू रूपन्देहीको भैरहवास्थित ठुटीपिपल आए । शक्ति पनि आमाको स्याहारसुसार गर्न भैरहवा आए । त्यतिबेला भैरहवामा १७ वर्षमुनिको राष्ट्रिय प्रतियोगिताका लागि छनोट चलिरहेको थियो । शक्तिको भेट क्रिकेट प्रशिक्षक जंगबहादुर थापासित भयो । थापाले १७ वर्षमुनिको छनोट हुँदै छ, के छ शक्तिको विचार ? भनेर सोधे । शक्तिले आफ्नो सम्पूर्ण कागजात ल्याएर बुझाए । जंग गुरुले नेपालले क्रिकेटमा राम्रो गरिरहेकाले अवसर छ भन्नुभयो, शक्तिले भने, यहाँ खेल्ने भए बस, नत्र भारत फर्किनु, तर क्रिकेट जारी राख भन्नुभयो । गुरुको कुरा सुनेपछि शक्ति छनोटमा सामेल भए । त्यहींबाट नेपाली क्रिकेटमा आफ्नो यात्रा सुरु भएको उनले बताए । केही समय नेपालमा क्रिकेटलाई निरन्तरता दिनेनदिने द्विविधामा थिए, उनी । भारतबाटै खेल्न अफर आइरहेका थिए । भारतको टाटा कम्पनीको टिमले उनलाई मासिक १ हजार ५ सय पारिश्रमिक दिने गरी खेल्न बोलाएको थियो । भारतीय रेलवेको टिमले जागिर नै अफर गरेको थियो । मम्मीले पनि यहाँ नबस भन्नुभएको थियो, भने, मम्मीले भारतमा धेरै अवसर देख्नुभएको थियो ।गौचन परिवार स्थायी बसोबास गर्ने गरी भारतबाट ठुटीपिपलमा सिफ्ट भइसकेको थियो । आमा पनि यहीं भएपछि शक्तिले भारत फर्किने सपना त्यागे । त्यसपछि जंगबहादुर प्रशिक्षक रहेको खुकुरी क्लबमा आबद्ध भए । त्यसबेलासम्म मेरो औंला पूर्ण निको भएको थिएन, शक्तिले भने, त्यसैले धेरै समय ब्याटिङ गरें, बिस्तारै बलिङ गरिरहेको थिएँ । त्यहीबेला उनलाई १७ वर्षमुनिको राष्ट्रिय टिमको कप्तान चयन गरियो । यहाँ क्रिकेट यात्रा प्रारम्भ गरेलगत्तै आयोजना भएको १९ वर्षमुनिको एसीसी ट्रफी नेपालले जित्यो । उक्त प्रतियोगितामा शक्तिले माल्दिभ्सविरुद्ध शतक र सेमिफाइनलमा यूएईविरुद्ध अर्धशतक प्रहार गरेका थिए । त्यसपछि शक्तिको चर्चा चुलियो । प्रतियोगिता सकिएलगत्तै शक्तिका बुवा भारतबाट बिदामा घर आएका थिए । बुवालाई सबैले तपाईंको छोराले मुलुक र थकाली समुदायको नाम राख्यो भन्थे, शक्तिले सुनाए, त्यसपछि ड्याडीको खुसी दोब्बर बढ्यो । खेलमा उत्कृष्ट प्रदर्शन गरेपछि पत्रकार घरमै आमासित अन्तर्वार्ताका लागि आए । पत्रपत्रिका, रेडियो र टेलिभिजनमा समाचार आए । यस्तो चर्चा सुनेपछि आमालाई मेरो छोराले मुलुकको नाम राख्यो भन्ने विश्वास भयो, शक्ति भन्छन्, तर, खेलेर कमाइ नहुने देखेपछि आमा अझै ढुक्क हुनुहुन्थेन ।शक्तिलाई आमाले सधैं नाम त कमायौं, दाम कहिले कमाउँछौं भनेर सोधिरहन्थिन् । उत्कृष्ट प्रदर्शन गरेका बेला खुसी हुने आमा आर्थिक पाटोमा केही उपलब्धि नदेखेपछि फेरि दुःखी हुन्थिन् । स्थायी आम्दानीको स्रोत नभएकाले अधिकांश समय शक्ति खेल सामग्री खरिद र टुर्नामेन्टमा भाग लिनका लागि आमासित खर्च मागिरहन्थे । त्यसले पनि छोराले भविष्यमा दुःख पाउँछ कि भन्ने चिन्ता थियो । सन् २००२ मा बुटवलस्थित न्यु होराइजन स्कुलले शक्तिलाई क्रिकेट प्रशिक्षक नियुक्त गर्यो । शक्ति टुर्नामेन्टबाहेकको समय उक्त विद्यालयका विद्यार्थीलाई क्रिकेट सिकाउँथे । बाँकी समय आफ्नो खेलमा मिहिनेत गर्थे । न्यु होराइजनले सुरुमा मासिक ५ हजार रुपैयाँ पारिश्रमिक दिएको थियो । जागिर भएपछि पेट्रोल खर्च चल्यो, शक्तिले भने, टुर्नामेन्टबापत पाएको रकमले खेल सामग्री किन्थे । होराइजनले पारिश्रमिकबाहेक पनि आर्थिक सहयोग उपलब्ध गरायो । शक्तिका लागि एउटा विद्यार्थी टिम तयार गरिदियो । पूर्वाधार र खेल सामग्री जुटाइदियो । आफैं कमाइ गर्न थालेपछि आमाको चिन्ता पनि हट्यो । शक्तिले नेपाली क्रिकेटलाई विश्वकप क्रिकेट प्रतियोगितासम्म पुर्याउने र एक दिवसीय मान्यता दिलाउने लक्ष्य लिएका थिए, जसले गर्दा खेलाडीको आर्थिक अवस्था सुधार हुने र क्रिकेटको स्तर बढ्ने उनले ठानेका थिए । सुरुमा यो मेरो लक्ष्य थियो, उनले भने, पछि मुलुकको लक्ष्य भन्यो । यीबाहेक बेलायतको लर्ड्स मैदानमा पाइला टेक्ने रहर थियो । क्रिकेटको गर्विलो इतिहास बोकेको लर्ड्समा रंगशालाका साथै क्रिकेटसित सम्बन्धित स्मारक र संग्रहालय छन् । एक पटक लर्ड्समा खेल्न पाउँ भन्ने सपना थियो, उनले भने, भाग्यले साथ दियो, दुई पटक खेलियो । सन् २०१४ मा नेपालले विश्वकप खेल्यो । त्यसमा शक्ति टिमको महत्त्वपूर्ण खेलाडी दिए । सन् २०१७ मा नेपालले एकदिवसीय मान्यता पायो । मैले देखेका तीनवटै सपना पूरा भए, उनले भने । छोराले क्रिकेटमा उचाइ हासिल गरेको आमालाई जानकारी थियो । तर, छोराको खेल प्रत्यक्ष हेर्न पाएकी थिइनन् । आमालाई चौका, छक्का भन्ने त थाहा छ, शक्तिले सुनाए, कहिले टीभीमा खेल आएका बेला हेर्नुहुन्थ्यो, तर पारखी नै बन्नु भएन । शक्तिका अनुसार नेपालले टुर्नामेन्ट जितेको क्षण आमा रमाउनु हुन्थ्यो । नेपाली खेलाडी आउट भयो कि आमा रिसाउनु हुन्थ्यो, उनले भने, सिरिज, टुर्नामेन्ट हारियो भने आमाले क्रिकेट छाडदेऊ, काम छैन भन्नुहुन्थ्यो ।आमाले आफ्नो रोजाइका कुरामा कहिल्यै नो नभनेको शक्ति सुनाउँछन् । आफूले माग गरेको कुरा आमाले पूरा गरिदिएको उनी बताउँछन् । सन् २००५ तिर शक्तिले बिहे गरे । सानैदेखि मन पराएकी भैरहवाको बैंक रोडकी कविता तुलाचनसित उनको बिहे भयो । मेरो लभएरेन्ज बिहे हो, उनले भने, मैले मन पराएको कुरा मामालाई भने । मामाले काकालाई भन्नुभयो । काकाले कविताको घरतिर कुरा पुर्याउनुभयो । छोराको रोजाइ भनेपछि आमाले राजीखुसी बिहे गराइदिएको शक्तिले बताए । शक्तिका अनुसार भैरहवाको सिद्धार्थ रंगशाला अहिले जस्तो थिएन । रंगशालामा हिउँदयाममा महोत्सव सञ्चालन हुन्थ्यो । महोत्सवले गर्दा तीन महिनाजति क्रिकेट खेल्न पाइँदैनथ्यो । खेल्ने ठाउँ अभाव भएपछि शक्तिले आफ्नै घरछेउमा सानो मैदान तयार गरे । त्यो ठाउँ पर्याप्त थिएन । आमाले धानखेती गर्न घरको आडैमा ३ कट्ठा खेत खरिद गरेकी थिइन् । शक्तिको त्यसमै आँखा लाग्यो । दुईतीन वर्षदेखि मम्मीले धान रोप्दै आउनुभएको थियो, शक्तिले भने, सुरुमा क्रिकेट पिच बनाउँछु भन्दा मान्नु भएन । त्यहीबेला विश्वकप प्रतियोगिता आउन लागेको थियो । नियमित अभ्यासका लागि ठाउँ थिएन । छोराको जिद्दी अगाडि आमाको केही लागेन । आफूले जम्मा गरेको ४ लाख रुपैयाँ लगानी गर्ने बताएपछि आमा खेत दिन राजी भइन् । त्यति पैसाले मैदान बनाउन पुगेन, शक्तिले भने, पछि अपुग दुई लाख रुपैयाँ आमाले थपिदिनुभयो । अहिले त्यही खेतमा शक्तिले सञ्चालन गरिरहेको क्रिकेट एकेडेमी छ । रोपाइँ गर्ने रहर मारेर क्रिकेटका लागि पिच बनाउन दिनुभयो, उनले भने, अहिले दुईवटा सिमेन्टका र एउटा टर्फ विकेट रहेका छन् ।आमाले शक्तिका सबै माग पूरा गरिदिइन् । जहिल्यै इमानदारितामा जोड दिनुभयो, ढाँट्ने, चोर्ने होइन भनेर आमाले सिकाएको शक्तिले बताए । शक्तिलाई आमाले भनेका दुईवटा उखान याद छन्, सर्पमा विष र मानिसमा ईख छैन भने काम लाग्दैन र सुई भएर छिर्ने र हात्ती भएर निस्किनेसित सचेत रहनु । अचेल तिनै ८१ वर्षीया आमालाई कहिलेकाहीं अल्जाइमर्स एट्याक आउँछ । मुटुको समस्या छ । नजिकका मानिसलाई सम्झिनुहुन्छ, शक्तिले भने, धेरै सम्झना हुँदैन । शक्तिका बुवाको ८ वर्षअघि चितवनको नारायणगढमुग्लिन खण्डमा कार दुर्घटनामा निधन भयो । ६ वर्षदेखि शक्तिले बुवाको स्मृतिमा क्रिकेट टुर्नामेन्ट आयोजना गरिरहेका छन् । खड्गप्रसाद गौचन स्मृति क्रिकेटको छैटौं संस्करण पूरा भइसकेको छ । टुर्नामेन्टको उद्घाटन आमा रामकुमारीले गर्दै आएकी छन् ।"
चर्चामा 'ज्वाइँसाब जितु,"काठमाडौं (कास) टीभी सिरिज जिरे खुर्सानी बाट सानो पर्दाका दर्शकमाझ हास्य कलाकारका रूपमा स्थापित भएका जितु नेपाल पछिल्लो समय भने ठूलो पर्दामा व्यस्त छन् । फिल्म छ एकान छ देखि दीपकराज गिरी क्याम्पका फिल्ममा हास्य कलाकारका रूपमा अहंभूमिका निर्वाह गर्दै आएका उनको पछिल्लो समय भने दीपक टिमसँगको सम्बन्धमा चिसोपन छ । दसैंको छेको पारेर दीपकले ल्याउन लागेको फिल्म छक्का पन्जा ५ मा जितु देखिने छैनन् । तर सोही मितिमा भने उनी हलमा दर्शकसँगै हुनेछन्, ज्वाइँसाब मार्फत् । अर्थात्, नीति शाहसँग जितुको अनस्क्रिन जोडी जमाउँदै निर्देशक वसन्त निरौलाले बनाएको फिल्म ज्वाइँसाब र छक्का पन्जा ५ असोज २४ मा एकै दिन भिड्ने भएपछि जितुको चर्चा एकाएक चुलिएको छ ।कतिपयले व्यावसायिक रूपमा सफल छक्का पन्जा ५ सँग जुधेर ज्वाइँसाब ले आफ्नै खुट्टामा बन्चरो हान्न तम्सेको टिप्पणी पनि गरेका छन् । लगातार दसैंको छेकोमा फिल्म ल्याइरहेका दीपकसँगको इगोकै कारण जितुले जबर्जस्ती ज्वाइँसाब लाई सोही मितिमा जुधाएको आरोप पनि उत्तिकै छ । त्यसो त जितुले उक्त आरोपको खण्डन गरिरहेका छन् ।जितु र नीतिबाहेक बुद्धि तामाङ, हिमेश पन्त, रमेश बुढाथोकी, शिशिर वाङ्देल, कमलमणि नेपाल, प्रकाश घिमिरेलगायत कलाकारको समेत अभिनय रहेको ज्वाइँसाब का ट्रेलर र गीत सार्वजनिक भएपछि भने हाइप बढेको छ । उक्त हाइप ले यतिबेला ज्वाइँसाब टिमलाई दसैं भिडन्तका लागि झन् उक्साइरहेको देखिन्छ ।निशान भट्टराई र समीक्षा अधिकारीले गाएको कसम बत्तीको गीतबाट चर्चा पाइरहेको फिल्मको ट्रेलरबाट पनि कथा केही पृथक् हुन सक्ने अड्कल काटिएको छ । ट्रेलरमा बेहुला बनेका जितुलाई बेहुली बनेकी नीतिले डोली चढाएर भित्र्याएको देख्न सकिन्छ ।"
नकारात्मक टिप्पणीले 'सोसल एन्जाइटी,"(काठमाडौं)उनी कहिले आमा बनेर देखिन्छिन् त कहिले छोरी । अनि कहिले आधुनिक युवती त कहिले गाउँले भेषभूषामा । गाडी, रेस्टुरेन्टदेखि, थुप्रै ब्रान्डका विज्ञापन गरिसकेकी उनी घरबेटीदेखि डेरावाला सबै भूमिकामा आफूलाई खरो उतार्छिन् । कथाको भावअनुसार विभिन्न पात्रचरित्रमार्फत विज्ञापन गर्नु टिकटकर इस्टु कार्कीको दिनचर्या नै हो । मुस्ताङ, पोखरा, झापालगायत रमणीय गन्तव्यमा पुगेर फ्यानहरूलाई लोभ्याउने इस्टु पछिल्लो समय सामाजिक सञ्जालमा कन्टेन्ट क्रिएटर का रूपमा चर्चित छिन् । रंगकर्मीसमेत रहेकी इस्टु अचेल भने अभिनयको भोक टिकटक, इन्स्टाग्राम वा रिल्सका लागि तयार पारिने भिडियो सामग्रीमा अभिनय गरेर पूरा गरिरहेकी छन् । केही नाटक र फिल्ममा समेत अभिनय गरिसकेकी उनलाई त्यसमा पाइने सीमित काम र नगन्य दामले रमाउन सकिरहेकी थिइनन् । कलाकारिता सँगसँगै केही गर्ने हुटहुटीले स्क्रिप्ट लेख्ने र त्यसमा भिडियो बनाउने काम थालिन् । पछि यही नै उनको पहिचान बनिदियो । पहिलो भिडियो बनाएपछि नै उनलाई दायाँबायाँ सोच्नु परेन । आम्दानीका बाटोहरू खुल्दै गए । इस्टु आफ्नो पृथक् पटकथा र स्वाभाविक अभिनयका कारण गरिएका विज्ञापन सामग्रीलाई पनि रोचक बनाउन सिपालु छिन् । उनी भन्छिन्, सुरुको भिडियो अपलोड गरेपछि नै धेरैवटा कामका अफर आए, आत्तिए पनि । सायद मेरो मार्केटिङ गर्ने शैली राम्रो भएर पनि होला । सामाजिक सञ्जालमा आफ्नो कन्सेप्टलाई सदुपयोग गर्न सक्दा आम्दानी सँगसँगै सेलेब्रिटी बन्न सकिने उनको बुझाइ छ । देख्दा सहज भए पनि काम गर्दा चुनौती पनि छन् उनका लागि । ब्रान्डदेखि एजेन्सीसम्मका समस्या पनि भोग्नुपर्दछ । स्क्रिप्ट लेखनमा धेरै मिहिनेत गर्नुपर्ने र सोहीअनुसार भिडियो बनाउने, पात्रचरित्र निर्माण गर्नेदेखि एजेन्सीलाई चित्त बुझाउन सहज नभएको उनको अनुभव छ । भिडियोको यति रिच पुग्नैपर्छ भन्ने विज्ञापन एजेन्सीको दबाब पनि हुन्छ, इस्टु सुनाउँछिन्, हरेक कन्टेन्ट क्रिएटरको उद्देश्य नै बढीभन्दा बढीले कन्टेन्ट हेरून् भन्ने नै हो । तर सधैं सोचेजस्तो भिडियोको भ्युज नजाने पनि हुन्छ । फेसबुक, इन्स्टाग्राममा उनी लोकप्रिय छिन् । फ्यान फलोइङ पनि बढ्दो छ । उनी सञ्जालमा माया मात्र पाउँदिनन्, गाली पनि उत्तिकै खाइरहेकी हुन्छिन् । छोटो लुगा लगाएको भन्दै उनलाई नकारात्मक टिप्पणी आउँछ । त्यसबाहेक उनको बोल्ने, हाँस्ने, हिँड्ने जस्ता निजी कुरामा पनि नकारात्मक टिप्पणी आइरहेको हुन्छ । सुरुवाती दिनमा यस्ता टिप्पणी आउनुको कारणमा आफू नराम्रो भएकाले हो कि भन्ने ठान्थिन् रे इस्टु । नकारात्मक टिप्पणीले पनि सहने र हेर्ने बानी पर्दो रहेछ, अहिले त वास्ता लाग्दैन, त्यस्ता कमेन्ट्स गर्नेहरू आउँछन्, जान्छ, उनी भन्छिन् । यस्तै अर्की कन्टेन्ट क्रिएटर इभा गिरीलाई भने नकारात्मक टिप्पणीले नराम्रो असर पार्यो । सामाजिक सञ्जालमा आएका कमेन्टले धेरै पटक रोएकी छन् उनी । नेगेटिभ कमेन्ट्सकै कारण सोसल एन्जाइटी नै भएको थियो, १६ वर्षको छँदै सामाजिक सञ्जालमा छिरेकी इभाले भनिन् । लकडाउनको समय, जुनबेला बाहिर निस्कने अवस्था थिएन । घरमा यसै बसिरहँदा पनि समय कटाउन गाह्रो थियो । एक दिन इभाले बाबासँग बनाएको भिडियो टिकटकमा अपलोड गरिन् । लगातार पारिवारिक भिडियोमा फोकस भएर बनाइएका उनका कन्टेन्ट धेरैले रुचाइदिए । त्यसपछि त दैनिक २० देखि ३० वटासम्म भिडियो अपलोड गर्न थालिन् । रमाइलो र टाइम पासका लागि बनाइएका भिडियोहरूमा जब नकारात्क टिप्पणी आउन थाले तब भने उनी आत्तिइन् । मलाई मार्नेदेखि रेपसम्मका थ्रेट पनि आए, कमेन्ट सहन नसकेर म धेरै रोएकी छु, सोसल एन्जाइटी नै भयो । उनलाई नकारात्मक कमेन्ट किन आउँछ त ? त्यो मान्छेको सोच हो, उनको निष्कर्ष छ, नकारात्मक सोचले नकारात्मक नै र सकारात्मक सोचले सकारात्मक नै देख्छ । फेमिली कन्टेनबाट सुरुवात भएको उनको भिडियोको यात्रा लाइफस्टाइल, फेसन फिटनेससम्म आइपुगेको छ । हरेक समय भिडियोमा नयाँपन खोजिरहेकी हुन्छिन् । फ्यानले पनि एउटै शैलीका भिडियो मन नपराउने उनको अनुभव छ । अहिले उनलाई नकारात्मक टिप्पणी सहने बानी नै परेको छ । ब्रान्डहरूसँगको सहकार्य पनि अगाडि बढाएकी छन् । पारिवारिक सपोर्ट पनि पाएकी छन् । फेसनमा रुचि राख्ने उनी सामाजिक सञ्जालमार्फत नै क्लोथिङ ब्रान्ड जोफिल बाई इभा मार्फत व्यवसायमा पनि हात हालेकी छन् । अनलाइनदेखि स्टोरमार्फत उनले बिक्री गरिरहेकी छन् । सामाजिक सञ्जालमा जति मिहिनेत गर्यो त्यत्ति आम्दानी बढ्ने उनको भनाइ छ । सामाजिक सञ्जालबाट नै उनको यात्रा फिल्म अभिनयसम्म पुगेको छ । केही साताअघि मात्रै प्रदर्शनमा आएको फिल्म नमेटिने घाउ मा उनले अभिनय गरिसकेकी छन् ।"
सर्पका साथी यमबहादुर,"(कञ्चनपुर) स्कुल पढ्ने बेलामै सर्प समाउने र खेलाउने उनको बानी थियो । न हातमा पञ्जा, न कुनै सुरक्षाका अन्य उपाय । रिस उठेमा सर्पलाई समातेर भुँइमा पछारेर मारिदिन्थे । कसैको घरभित्र सर्प देखिए गाउँले उनलाई नै बोलाउँथे । ९१० कक्षामा पढ्दासम्म त यिनले गाउँमा धेरैका घरभित्रबाट सर्प थुतेर मारे । कोहलपुर नगरपालिका३ बाँकेका ३२ वर्षीय यमबहादुर रावत अहिले भने सर्पका साथी बनेका छन् । एसएलसी उत्तीर्ण गरेपछि जब उनी वन विज्ञान अध्ययन गर्न थाले त्यसपछि मात्रै यमबहादुर सर्प संरक्षण तथा उद्धारमा लाग्न उत्प्रेरित भए । त्यसपछि नै उनले सुरक्षित तरिकाले उद्धारका लागि हुक, हुप ब्याग, चिम्टा, ग्लोब्स र चस्मा लगायतका रक्षात्मक सामग्रीको आवश्यक पर्ने थाहा पाए । वन विज्ञानबाट स्नातकसम्म अध्ययन गरेका उनी अहिले सर्प उद्धारमा मात्रै खटिएका छैनन्, बरु सर्प उद्धारका लागि आवश्यक तालिम दिन विभिन्न ठाउँमा समेत पुगिरहेका हुन्छन् । २०७२ सालदेखि करिब ६ वर्षसम्म बाँके राष्ट्रिय निकुञ्जमा रेञ्जर पदमा कार्यरत रहँदा यमबहादुरले १२ सयभन्दा बढी सर्पको उद्धार गरिसकेको दाबी गर्छन् । सानोमा धेरै सर्प मारें, त्यतिबेला संरक्षण गर्नुपर्छ भन्ने कुनै जानकारी थिएन, उनले भने, जब फरेस्ट्री अध्ययन गरें, अनि पढाइसँगै अग्रजबाट पनि सर्पको संरक्षण र उद्धारबारे थाहा पाएँ । सानोमा सर्प समातेको र मारेकोमा अहिले पछुतो लाग्ने गरेको उनी बताउँछन् । अध्ययनकै क्रममा सर्प संरक्षणमा रुचि बढेपछि उनले स्नातक तहको थेसिस पनि बाँके राष्ट्रिय निकुञ्जमा अजिंगरको अवस्थाबारे अध्ययन गरेका थिए । अध्ययनकै क्रममा पनि डेढ सय जति अजिंगरको उद्धार गरेका उनी त्यही बेलै जिल्ला वन कार्यालय बाँकेमा फरेस्टरमा कार्यरत थिए । अध्ययन र काम सँगै भएकाले पनि उनलाई उद्धारमा सहज भएको हो । यमबहादुरलाई सर्पबारे राम्ररी चिन्ने र उद्धार गर्ने थलो बन्यो शुक्लाफाँटा राष्ट्रिय निकुञ्ज । उनले निकुञ्जमा रातो सर्प (कोरल स्नेक) को पनि उद्धार गरे । निकुञ्ज नजिकै रहेको रानाथारू सामुदायिक होमस्टे र दक्षिणी क्षेत्रमा रहेको बेलडाँडीबाट बेलौरी जाने बाटोमा गरी दुई स्थानबाट रातो सर्पको उद्धार गरेका थिए । त्यही बेला सर्पले डस्यो कि भनेर डराएर एक रात अस्पताल बसें, धन्न डसेको रहेनछ उनले भने । शुक्लाफाँटा निकुञ्ज छेउछाउ बसोबास गर्ने बासिन्दाले सर्पलाई पूजा गर्ने भएकाले उद्धारमा सजिलो भएको उनी बताउँछन् । उद्धार गर्दा मलाई पनि भेटीका रूपमा रुपैयाँ दिन्थे, सर्पलाई पनि जौ, तिलले पुजेर भेटी चढाउँथे, उनले भने । शुक्लाफाँटा राष्ट्रिय निकुञ्जमै कार्यरत रहेका बेला उनले निकुञ्जभन्दा निकै टाढा भीमदत्त नगरपालिका१० जिमुवाबाट १५ फिट लामो अजिंगरको उद्धार गरेका थिए । जुन उनले उद्धार गरेकामध्ये सबैभन्दा ठूलो थियो । सर्प भन्नेबित्तिकै सबै विषालु नहुने र डसिहाले पनि धेरै आत्तिनु नपर्ने वा डराउन नहुने उनी सल्लाह दिन्छन् । तीन वर्षअघि शुक्लाफाँटामा उनले गरेको अध्ययनअनुसार ५६ प्रजातिका सरिसृपमध्ये १५ प्रजाति मात्रै विषालु भेटिएका थिए । यमबहादुर अहिले पनि सर्प उद्धारमा त्यत्तिकै खटिन्छन् । उद्धारसँगै यसबारे तालिम दिन पनि त्यत्तिकै दौडिन्छन् । पछिल्लो पटक धनगढी उपमहानगरपालिकाका नगर प्रहरीहरूलाई पनि सर्प उद्धारसम्बन्धी तालिम दिएका थिए । अहिले नगर प्रहरीले नगरका विभिन्न ठाउँबाट दिनहुँजसो सर्पको उद्धार गरिरहेका छन् । बाँके निकुञ्जमा गएपछि पनि उनले ७० भन्दा बढी सर्पको उद्धार गरेको बताए ।"
सहकारी ठगी प्रतिवेदन कार्यान्वयन गर्न दलहरूको माग,"(काठमाडौं)सत्तापक्ष र प्रतिपक्ष दलका नेताहरूले सहकारी ठगीसम्बन्धी संसदीय छानबिन विशेष समितिको प्रतिवेदनले सहकारी ठगी गर्नेलाई कारबाही र बचतकर्ताको रकम फिर्ता गर्न बाटो खोलेको बताएका छन् । समितिले प्रतिनिधिसभामार्फत कार्यान्वयनका लागि पठाएको प्रतिवेदनमा सहकारीको रकम अपचलन गर्ने दोषीलाई कारबाही गरी हजारौं बचतकर्ताको रकम फिर्ता गर्नुपर्ने सुझाव दिएको छ । कांग्रेस प्रवक्ता एवं सांसद प्रकाशशरण महतले समितिको प्रतिवेदनलाई कार्यान्वयन गरी दोषीलाई कारबाही गर्नुपर्ने बताए । लिनै नमिल्ने पैसा लिएर सहकारीकै रकमबाट गोर्खा मिडिया नेटवर्क चलेको पुष्टि भएको छ, सहकारीको रकम हिनामिनाका दोषीमाथि कारबाही हुनुपर्छ, उनले भने । समिति सभापति सूर्य थापाले प्रतिवेदन बुझाउँदा पढेको केही अंशले नै गोर्खा मिडिया सहकारीकै रकमबाट चलेको देखिएको महतले बताए । त्यही मिडियाका प्रबन्ध निर्देशकमा रवि लामिछाने हुनुहुन्थ्यो, सदस्यबाहेकले सहकारीबाट पैसा लिनै पाउँदैन, उनले भने, गोर्खा मिडिया सहकारीको सदस्य पनि होइन । लिनै नहुने, लिनै नमिल्ने पैसा लिएर उहाँले मिडिया चलाउनुभएको रहेछ । उनले अन्य समस्याग्रस्त सहकारीका बचतकर्ताको रकम पनि फिर्ता गर्नुपर्नेमा जोड दिए ।कांग्रेस नेतृ एवं सांसद सीता गुरुङले समितिले सहकारीको रकम अपचलन गर्ने दोषीलाई कारबाही र सहकारी सुधारका लागि दिएको सुझावलाई अध्ययन गरी कार्यान्वयन गर्नेपर्ने बताइन् । मुख्य कुरा प्रतिवेदनको सुझाव र सिफारिसलाई कार्यान्वयन गर्ने हो । संसद्ले दिएको निर्देशनलाई सरकारले कार्यान्वयन गर्छ भन्ने विश्वास छ, उनले भनिन् । उनले सहकारी सुधारका लागि स्वायत्त अधिकार सम्पन्न प्राधिकरण बनाएर काम गर्न सकिने बताइन् ।एमाले नेता एवं सांसद रघुजी पन्तले समितिले दिएको प्रतिवेदनका आधारमा बिनापूर्वाग्रह दोषीलाई कारबाहीको दायरमा ल्याएर सहकारीबाट सर्वसाधारणको अपचलन भएको रकम पाउने गरी सरकारले कार्यान्वयन गर्नुपर्ने बताए । विभिन्न सहकारीबाट अपचलन भएको हजारौ बचतकर्ताको रकम फिर्ता हुनुपर्छ । रकम हिनामिना गर्नेको घरघर गएर रकम असुल गर्नुपर्छ, उनले भने, जसले सहकारीको रकम अपचलन गरेको हो, उसकै सम्पत्तिबाट उठाएर बचतकर्तालाई दिने गरी सरकार अघि बढ्नुपर्छ ।माओवादी सचिव एवं सांसद देवेन्द्र पौडेलले छानबिन समितिले सहकारीमा भएको बेथिति नियन्त्रण र दोषीलाई कारबाही गर्ने बाटो खोलेको उल्लेख गर्दै हजारौं सर्वसाधारणको बचत रकम पाउने र उनीहरूको रकम हिनामिना गर्नेलाई कारबाही गर्ने मुख्य काम भएको बताए । अब यो प्रतिवेदन कार्यान्वयन गर्ने जिम्मेवारी सरकारको हो । यसमा सरकारको परीक्षा सुरु भएको छ, उनले भने । राप्रपाका महामन्त्री एवं सांसद धवलशमशेर राणाले राजनीतिक दलको आवरणमा धेरैजसो सहकारीमा समस्या आएको उल्लेख गर्दै सहकारीमा मुछिएका नेतालाई जेल हाल्नुपर्ने बताए । सहकारीको रकम हिनामिनामा दलका नेता मुछिएका छन् । त्यसमा कांग्रेस, एमालेका नेताहरू पनि छन्, उनले भने, यो प्रतिवेदनले कारबाही गर्ने प्रशस्त ठाउँ खोलेको छ । सरकारले कडाइका साथ प्रतिवेदन कार्यान्वयन गर्नुपर्छ ।एसका उपाध्यक्ष एवं सांसद प्रकाश ज्वालाले सर्वसाधारणको डुबेको रकम असुली गर्नु मुख्य काम भएकाले सरकारले त्यता ध्यान दिनुपर्ने बताए । यो अधिकांश सहकारीको समस्या हो । नीतिगत रूपमा हल गर्नेगरी जानुपर्छ, उनले भने, सहकारी सुधारका लागि यो एउटा ब्रेक थ्रु भएको छ । जसपा सांसद प्रकाश अधिकारीले प्रतिवेदन विश्लेषण गरी सहकारीलाई सुधारको बाटोमा लैजानुपर्ने बताए । अब मुख्य काम सरकारको हो, सहकारी अपचलन कसरी भयो ? किन बेथिति भयो ? उनले भने, यो समाधान खोज्ने मौका पनि हो । रास्वपा नेता एवं समितिका सदस्य रहेका शिशिर खनालले गोर्खा मिडियाको दायित्व लिने विषयमा आफ्ना सभापति रवि लामिछानेको कुरा आएको बताए । गोर्खा मिडियामा आन्तरिक र आर्थिक प्रशासन सञ्चालन गर्ने क्रममा दायित्व सिर्जना हुने हो भने त्यसको जिम्मेवारी लिनुपर्छ भन्ने हो, खनालले भने, कारबाहीको सिफारिस पनि गोर्खा मिडिया सञ्चालकको हिसाबमा कानुनअनुसार जे दायित्व लिनुपर्छ, त्यसको हकमा भनिएको हो तर यसबारे थप अनुसन्धान गर्नुपर्छ ।सहकारी ठगीसम्बन्धी संसदीय छानबिन विशेष समितिले समस्याग्रस्त सहकारी र तिनका सञ्चालकको सम्पत्तिबाट बचतकर्ताको बचत रकम फिर्ता गर्न सुझाव दिएको छ । समितिले दिएको सुझावमा प्रथम र दोस्रो चरणमा बचतकर्ताको रकम फिर्ता गर्नुपर्ने उल्लेख छ ।"
संसद् अधिवेशन अन्त्य सहकारी छानबिन र टीआरसी विधेयक पारित हुनु उपलब्धि,"(काठमाडौं)संघीय संसद्को चौथो अधिवेशन सोमबार अन्त्य भएको छ । चार महिनाभन्दा बढी समय चलेको यो अधिवेशनमा सहकारी ठगीको छानबिन र संक्रमणकालीन न्यायसम्बन्धी विधेयक (टीआरसी) पारित भएको छ ।अधिवेशनको सुरुमै सहकारी बचतकर्ताको रकम दुरूपयोगबारे छानबिन गर्नका लागि संसदीय समिति बनाउन तत्कालीन प्रमुख प्रतिपक्षी दल कांग्रेसले लगातार संसद् अवरुद्ध गरेको थियो । रास्वपा सभापति तथा तत्कालीन गृहमन्त्री रवि लामिछानेमाथि सहकारी ठगीको आरोप लागेपछि सरकारी जाँच संयन्त्रबाट उनीमाथि छानबिन सम्भव नरहेको भन्दै कांग्रेसले संसदीय समितिको माग राखेको थियो । कांग्रेसको अडानले संसद् चलाउन तथा बजेट ल्याउनै मुस्किल भएपछि पुष्पकमल दाहाल नेतृत्वको तत्कालीन सरकार समिति बनाउन तयार भएको थियो । जेठ १५ मा एमालेका सांसद सूर्य थापाको नेतृत्वमा प्रतिनिधिसभाले सहकारी संस्था बचत रकम दुरूपयोग सम्बन्धमा संसदीय छानबिन विशेष समिति बनाएको थियो । समिति गठनपछि संसद् सञ्चालन भई तत्कालीन अर्थमन्त्री वर्षमान पुनले बजेट पेस गरेका थिए । समितिले अधिवेशनको अन्तिम बैठकमा सोमबार आफ्नो प्रतिवेदन पेस गरेको छ । समितिका सभापति थापाले अधिकतम व्यक्तिसँग गरिएको सोधपुछ, अध्ययन र छलफलपछि तथ्यका आधारमा सत्य खोज्ने प्रयास गरिएको बताए । देशको समग्र वित्तीय प्रणाली र सहकारी क्षेत्रमा देखिएका समस्याका सम्बन्धमा कानुनविपरीत बचतकर्ताहरूको बचत दुरूपयोगबारे अध्ययन र छानबिन गरी तथ्यका आधारमा प्रतिवेदन तयार पारिएको उनको भनाइ थियो । थापाले सहकारी क्षेत्रलाई सुधार मार्फत पुनरुत्थान र पुनर्जागरण गर्न आवश्यक रहेको बताए । समितिको प्रतिवेदनलाई सभामुख देवराज घिमिरेले आवश्यक कारबाहीका लागि सरकारलाई पठाउन सचिवालयलाई निर्देशन दिएका छन् । त्यस्तै, शान्ति प्रक्रियालाई निष्कर्षमा पुर्याउन संक्रमणकालीन न्यायसम्बन्धी बेपत्ता पारिएका व्यक्तिको छानबिन र सत्य निरूपण तथा मेलमिलाप आयोग विधेयक (तेस्रो संशोधन) दुवै सदनबाट पारित हुनुलाई यो अधिवेशनको अर्को महत्त्वपूर्ण उपलब्धि मानिएको छ । १ सय ३० दिन चालु रहेको संसद्को चौथो अधिवेशन कानुन निर्माणको मुख्य काममा भने सन्तोषजनक देखिए । सरकारको वार्षिक बजेटसम्बन्धी तीनवटा विधेयक राष्ट्र ऋण उठाउने, आर्थिक र विनियोजनसहित संघीय सदनको दुवै सभाबाट ११ विधेयक पारित भएर कानुन बनेका छन् । प्रतिनिधिसभामा पेस भएकामध्ये ६ विधेयक मात्रै दुवै सदनबाट पारित भएर कानुनको रूप लिएको छ । त्यसमध्ये तीन विधेयक सरकारको वार्षिक बजेटसम्बन्धी हो । राष्ट्रिय सभामा ल्याइएका ५ वटा विधेयक दुवै सदनबाट पारित भएका छन् । त्यसमध्ये दुई विधेयक राष्ट्रपतिबाट प्रमाणीकरण हुने प्रक्रिया छन् । प्रतिनिधिसभामा विभिन्न समितिमा १५ वटा विधेयक छलफलमा छन् । संघीय संसद् सचिवालयका प्रवक्ता एकराम गिरीले आम निर्वाचनपछि चौथो अधिवेशनसम्म आइपुग्दा संघीय संसद्बाट १७ वटा विधेयक पारित भएको बताए । उनले सबै विधेयकहरू उत्तिकै महत्त्वपूर्ण रहेकाले महत्त्वपूर्ण छुटेको र अन्य पारित भएको भन्न नमिल्ने बताए । चौथो अधिवेशनमा दुई प्रधानमन्त्रीले तीन पटक विश्वासको मत मागेका थिए ।"
'छिमेकी देशले एकअर्काको हितमा काम गर्नुपर्छ,"काठमाडौं (कास) प्रधानमन्त्री केपी शर्मा ओलीले छिमेकी देशले एकअर्काको हित सोचेर काम गर्नुपर्ने बताएका छन् । संयुक्त राष्ट्रसंघको महासभामा सम्बोधन गर्ने विषयवस्तुबारे सोमबारको प्रतिनिधिसभा बैठकलाई जानकारी गराउँदै ओलीले नेपालले दुई छिमेकी भारत र चीनसँग असल सम्बन्ध कायम राख्ने बताएका हुन् ।बैठकमा उनले मुलुकको राष्ट्रिय हितलाई तलमाथि हुन नदिने प्रतिबद्धता जनाए ।आफ्ना जायज तथा न्यायोचित राष्ट्रिय हितहरू र अन्तर्राष्ट्रिय उत्तरदायित्वभित्र रहेर पूरा गर्ने, रक्षा गर्ने, संवर्द्धन गर्ने र राष्ट्रिय हितलाई तलमाथि पर्न नदिने नेपालले प्रतिबद्धता गरेको छ, उनले भने, नेपाल असल छिमेकीका रूपमा छिमेक सम्बन्ध कायम राख्न चाहन्छ । छिमेकीको हित चिताएर काम गर्ने छिमेकीका रूपमा बस्न चाहन्छ र त्यस्तै व्यवहार छिमेकीहरूबाट पनि चाहन्छ ।महासभामा भाग लिन ओली असोज ४ मा न्युयोर्क जाँदैछन् । नेपालका नीति, दृष्टिकोण, अडानहरू, समस्याहरू र उपलब्धिहरू विश्वसामु जानकारी गराउँदै आवश्यक सहयोगका लागि आग्रह गर्ने उनले बताए । ओलीले जलवायु परिवर्तन र नेपालले भोग्दै आएको समस्याबारे छलफल गर्ने जानकारी दिए । हिमालमा हिउँ नरहनु नेपालको मात्र नभएर विश्वको चासोका विषय भएको उनले बताए । नेपालले लागू पदार्थको समस्या भोगिरहेकाले त्यसको समाधानका लागि विश्वव्यापी प्रयास हुनुपर्ने प्रधानमन्त्री ओलीले जोड दिए ।प्रधानमन्त्री ओलीले उपसभामुख इन्दिरा रानामगरलाई हटाउने चर्चाबारे प्रसंग निकाले । संसद्मा प्रस्ताव नै नआएको दाबी गर्दै जनजाति, महिलालाई हटाउन खोजेको भनेर गलत प्रचार गरेको उनको भनाइ थियो । उठ्दै नउठेका कुराहरूमा, प्रस्ताव नै नआएको कुरामा छलफल कसरी चलेको हो ? त्यो मैले बुझेको छैन । प्रस्ताव पनि आएको छैन, छलफल पनि भएको छैन, उनको भनाइ थियो ।"
त्रिविको ३० पदमा २५८ प्राध्यापकको आवेदन,"(काठमाडौं)त्रिभुवन विश्वविद्यालयका विभिन्न संकायमा डिन, क्याम्पस प्रमुख र सहपरीक्षा नियन्त्रक बन्न २ सय ५८ जना प्राध्यापकले आवेदन दिएका छन् । ८ संकायसंस्थानका डिन, १७ वटा क्याम्पस प्रमुख र ७ सहपरीक्षा नियन्त्रक नियुक्तिका लागि त्रिविद्वारा गठित छनोट तथा सिफारिस समितिले आवेदन माग गरेको थियो । समितिका सचिवालयहरूले सोमबार दिएको जानकारीअनुसार डिन, क्याम्पस प्रमुख, सहपरीक्षा नियन्त्रक, योजना र अनुसन्धानको निर्देशकलगायत ३० पदमा नियुक्तिका लागि २ सय ५८ जनाले दरखास्त दिएका हुन् ।छुट्टाछुट्टै समितिका अनुसार आवेदनमाथि रुजु र छानबिनको प्रक्रिया जारी छ । आवेदकहरूमध्येबाट नियुक्तिका आधार र मापदण्डसम्बन्धी विनियम २०८१ का आधारमा प्रतिस्पर्धा गराएर नियुक्ति दिइने उपकुलपति केशरजंग बरालले बताए । छनोट समितिले नियुक्तिका लागि सिफारिस गरेपछि कार्यकारी परिषद्ले डिन, क्याम्पस प्रमुखलगायतका पदमा नियुक्ति दिन्छ, बरालले भने ।चिकित्सा शिक्षा अध्ययन संस्थान (आईओएम) को डिन बन्न सबैभन्दा धेरै १३ जना प्राध्यापकले आवेदन दिएका छन् । इन्जिनियरिङ अध्ययन संस्थान (आईओई) र विज्ञान, प्रविधि अध्ययन संस्थानको डिनका लागि ११११ जनाको आवेदन परेको छ । मानविकी तथा सामाजिक शास्त्र संकायको डिनको लागि ९, वन विज्ञान अध्ययन संस्थान र शिक्षा संकाय डिनका लागि ८८ जना प्राध्यापकले दरखास्त दिएका छन् । व्यवस्थापन संकायको डिन बन्न ६ र कृषि तथा पशु विज्ञान अध्ययन संस्थानको डिनका लागि ५ जनाको आवेदन परेको छ । चिकित्सा र इन्जिनियरिङ अध्ययन संस्थानको डिन आकर्षक पद मानिन्छ । यसअघि पनि यी संस्थानमा डिन बन्न पहुँचका आधारमा राजनीतिक लबिइङ हुँदै आएको छ ।त्यस्तै, पाटन संयुक्त क्याम्पस र भैरहवा क्याम्पस प्रमुख बन्न १३ जनाले आवेदन दिएको छनोट समितिले जनाएको छ । पृथ्वीनारायण र रामस्वरूप रामसागर क्याम्पस जनकपुरको प्रमुखका लागि ९९ जना प्राध्यापकले आवेदन दिएका छन् । सानोठिमी र सुर्खेत बहुमुखी क्याम्पस प्रमुखका लागि ८८ जनाको आवेदन परेको छ । महेन्द्र बहुमुखी क्याम्पस नेपालगन्जका लागि ७, रत्नराज्य लक्ष्मी (आरआर) काठमाडौं र बुटबल बहुमुखी क्याम्पस प्रमुखका लागि ५५ जनाले दरखास्त दिएका छन् । ललितकला क्याम्पस कीर्तिपुर, भोजपुर बहुमुखी क्याम्पस, सूर्यनारायण सत्यनारायण क्याम्पस सिराहा र विश्वभाषा क्याम्पस काठमाडौंको प्रमुखका लागि ४४ जनाको दरखास्त परेको छ । त्रिभुवन बहुमुखी क्याम्पस पाल्पामा ३, वीरेन्द्र बहुमुखी क्याम्पस चितवनमा २ सहित डोटी बहुमुखी र जुम्ला क्याम्पस प्रमुखका लागि ११ जनाको मात्र दरखास्त परेको छ ।त्रिवि परीक्षा नियन्त्रण केन्द्रीय कार्यालय र क्षेत्रीय कार्यालयसहित ६ जना सहपरीक्षा नियन्त्रकका लागि ६२ जनाले आवेदन दर्ता गराएका छन् । परीक्षा नियन्त्रण कार्यालय बल्खुमा २ जना तथा क्षेत्रीय कार्यालयहरू विराटनगर, पोखरा, नेपालगन्ज र मधेश प्रदेश कार्यालयका लागि ११ जना सहपरीक्षा नियन्त्रकका लागि आवेदन माग गरिएको थियो । त्यस्तै, त्रिवि योजना निर्देशनालयको निर्देशक र शिक्षा विकास तथा अनुसन्धान केन्द्र (सेरिड) को अनुसन्धान निर्देशकका लागि ८८ जनाको आवेदन परेको छनोट समितिले जनाएको छ ।"
"समितिको जिम्मेवारी पूरा, अब गृहमन्त्रीको परीक्षा","सहकारी बचत दुरुपयोग छानबिन गर्न बनेको संसदीय विशेष समितिले ९९ दिनको अध्ययनपछि दिएको प्रतिवेदनले ठगीमा संलग्नहरूलाई कारबाही गर्ने तथा सहकारी अभियानलाई शुद्धीकरण गर्ने प्रस्थानविन्दु देखाएको छ । सहकार्यको नाममा संस्था गठन गर्ने, असीमित व्यक्तिबाट बचत उठाउने र अनियन्त्रित रूपमा रकम परिचालन गर्ने जुन पद्धति मौलाएको थियो, त्यसमा बिराम लाग्नुपर्ने थियो । तर ठूला सहकारीबाट ठूलै रकम अपचलन गर्नेहरूको आर्थिक तथा राजनीतिक प्रभावका कारण कारबाहीमा अवरोध हुँदै आएको थियो । तत्कालीन गृहमन्त्री रवि लामिछानेले आफूसमेतको संलग्नतामा गरेको बचत अपचलनमाथि उठेको प्रश्न, उजुरी र अनुसन्धानलाई निषेध गरेकै कारण पीडितहरूको आवाज सञ्चारमाध्यम र संसद्ले उठाएका हुन् । त्यसपछि गठन भएको छानबिन समितिले भनेको छ, रकम दुरुपयोग गर्ने लामिछानेसहित सबैमाथि कारबाही गर । प्रतिवेदनले दोषीलाई कारबाही गर्न मात्र होइन, पीडितको रकम फिर्ता गराउने मार्गचित्र पनि कोरेको छ । सोमबार प्रतिनिधिसभामा प्रस्तुत प्रतिवेदनमा सहकारीको बचत अपचलन गर्ने सञ्चालक मात्र होइन, रकम लिने, खर्च गर्ने र गराउने सबैलाई कानुनी रूपमा उत्तरदायी बनाउन सरकारलाई स्पष्ट मार्गनिर्देशन गरिएको छ । देशको एक चौथाइ जनसंख्या आबद्ध रहेको सहकारी अभियानको शुद्धीकरण तब मात्र हुन सक्छ, जब समितिले किटान गरेका व्यक्तिहरूलाई कानुनको कठघरामा उभ्याएर जवाफदेहिता स्थापित हुनेछ । समितिले पोखराको सूर्यदर्शन, बुटवलको सुप्रिम, वीरगन्जको सानो पाइला र काठमाडौंको स्वर्णलक्ष्मी सहकारीबाट ६५ करोड ५४ लाख गोर्खा मिडियामा आएको र लामिछानेको हस्ताक्षरसहितको चेकबाट उक्त रकम खर्च भएको निष्कर्ष निकालेको छ । हिजो पीडितले सडकमा आवाज उठाउँदा, सञ्चारमाध्यममा प्रमाण प्रकाशित हुँदा तथा संसद्मा आवाज उठ्दा सहकारीको एक रुपैयाँ पनि चलाएको छैन भनेर दाबी गर्ने पूर्वगृहमन्त्री लामिछानेले छानबिन समितिबाट क्लिन चिट पाएको भनेर कार्यकर्तालाई दिग्भ्रमित गर्ने प्रयास गर्दैछन् । अनौठो त के छ भने संसदीय समितिमा बसेर लामिछानेमाथि कारबाही गर्न सरकारलाई निर्देशन दिने प्रतिवेदनमा हस्ताक्षर गरेका रास्वपाकै सांसदले पनि आफ्ना सभापतिले क्लिन चिट पाएको भनेर सार्वजनिक अभिव्यक्ति दिइरहेका छन् । प्रतिवेदनका विषयवस्तुलाई ओझेलमा पार्न लामिछानेको दायाँबायाँ र अगाडि पछाडि उभिएका नेताहरूको समूहले विजय उत्सव नै मनाउलान् जस्तो गरेका छन् । आफ्नै कार्यकर्तालाई झुक्याउन उनीहरू कति र कहिलेसम्म सफल हुन्छन्, त्यो भन्न सकिन्न । तर, प्रतिवेदनले गरेको सिफारिस र देशको कानुनलाई भने उनीहरूले दिग्भ्रमित गर्न सक्ने छैनन्, यसको प्रत्याभूति राज्य संयन्त्रले गर्नुपर्नेछ । राज्य संयन्त्रले लामिछानेप्रति प्रतिशोध राख्नुपर्ने वा मोलाहिजा गर्नुपर्ने कुनै कारण छैन, समितिको मार्गनिर्देशन र प्रचलित कानुन हेरे पुग्छ । प्रतिवेदनले स्पष्ट भनेको छ, अध्यक्ष गितेन्द्रबाबु राई र सदस्य कुमार रम्तेल तथा तत्कालीन प्रबन्ध निर्देशक रवि लामिछाने र सञ्चालक छविलाल जोशी कम्पनीमा साझेदारका रूपमा बहाल रहेको अवधिमा सहकारीबाट कम्पनीमा आएको रकमको हकमा जिम्मेवार रहेको हुँदा प्रचलित कानुनबमोजिम कारबाहीका लागि नेपाल सरकारलाई सिफारिस गर्ने । सहकारीबाट कम्पनीमा आएको रकमको हकमा जिम्मेवार हुने भनेबाटै प्रस्ट छ । यही सरल तथ्यलाई स्वामित्व लिएर प्रचलित कानुनअनुसार कारबाही गर्ने जिम्मेवारी अब राज्य संयन्त्रको हो । लामिछाने र उनको समूहले भन्दै आएजस्तो प्रबन्ध निर्देशक पद जागिरको रूपमा नियुक्त जिम्मेवारी होइन । उनी गोर्खा मिडियामा १५ प्रतिशत सेयरसहित सञ्चालक भएका कारणले प्रबन्ध निर्देशक भएका हुन् । त्यही हैसियतमा उनले जीबी राई र छविलाल जोशीसँग मिलेर बैंकमा संयुक्त खाता खोलेका थिए र कैयौं चेकमा एकल हस्ताक्षर गरेर पैसा प्रवाह गरेको भेटिएको छ । सेयरहोल्डर सञ्चालकका रूपमा हिजो उनले जसरी चेकमा हस्ताक्षर गर्थे, आज त्यसैगरी कानुनी जवाफदेहिता लिनु अनिवार्य छ । संसदीय छानबिन समितिले नै स्पष्ट भनेको छ, सञ्चालक वा सेयरहोल्डरहरू कुनै पनि कम्पनीका मुख्य जिम्मेवार हुन्छन् । सेयर सदस्य, सञ्चालक सदस्य र प्रबन्ध निर्देशकको भूमिका र जिम्मेवारीमा रहेका पात्रहरूले कम्पनीमा प्राप्त हुने रकमप्रति जिम्मेवारी र दायित्वबोध नगर्न मिल्दैन । खातावाल हस्ताक्षरकर्ताहरू जसले खाता सञ्चालन अर्थात् वित्त परिचालनमा सहभागी हुन्छन्, त्यसबापत दायित्व ग्रहण गर्नुपर्दछ ।सहकारी बचत अपचलन मात्र होइन, लामिछानेमाथि सरकारी किर्तेको कानुन पनि आकर्षित भएको छ । बुटवलको सुप्रिम सहकारीबाट कम्पनीमा सारेको रकमलाई नै उनले आफ्नो लगानी भनेर कम्पनी रजिस्ट्रार कार्यालयमा विवरण बुझाएका थिए । त्यस्तै कम्पनीबाट हिँड्ने बेला एक करोड ८० लाख रुपैयाँ बुझिलिएको भनेर उनले ल्याप्चेसहित कम्पनी रजिस्ट्रार कार्यालयमा पेस गरेको कागजलाई समेत उनी आफैंले पत्रकार सम्मेलन गरेर नक्कली र देखावटी भनेका थिए । हिजो नागरिकता अथवा राहदानीमा जस्तै खेलबाड आज उनले कम्पनीमा गरेको देखिन्छ । तर, यसलाई संसदीय समितिले जानकारीमा लिएको मात्र छैन, सेयर खरिदबिक्री गर्दा कानुनबमोजिम पेस हुने भुक्तानीका साधन र उपकरणहरू पूर्ण नभई किर्ते कागजकै आधारमा खरिदबिक्री भएको पाइएको भनेर किटान गरेको छ । समितिले प्रचलित कानुनअनुसार कारबाही गर्न भनेकाले यो विषयमा किर्तेसम्बन्धी कानुन आकर्षित हुन्छ, यसमा तत्काल कारबाही अघि बढाउन राज्यलाई मार्गप्रशस्त भएको छ । सञ्चारमाध्यममा समाचार आउँदा मात्र होइन, छानबिन समितिमा ९ घण्टा बयान दिँदा पनि लामिछानेले गोर्खा मिडियाका लगानी, आम्दानी र खर्चबारे आफूलाई केही थाहा नभएको दाबी गर्दै आएका थिए । तर, कम्पनीको लगानी, ऋण र सम्पत्तिसहितको लेखापरीक्षण प्रतिवेदनमा पनि अध्यक्षका रूपमा जीबी राई र प्रबन्ध निर्देशकका रूपमा लामिछानेको हस्ताक्षर छ । तर, लामिछानेले स्थापित गर्न खोजेको भाष्य के हो भने सहकारीमा सञ्चालक जिम्मेवार हुन्छन्, गैरसञ्चालक व्यक्तिलाई दोष लाग्दैन । तर सर्वसाधारणको बचत फिर्ता गर्ने सम्बन्धमा समितिले सहकारी संस्थासँगै रकम हिनामिना गर्ने व्यक्ति पनि जवाफदेही हुने स्पष्ट पारेको छ । प्रतिवेदनमा भनिएको छ, सहकारी संस्थाहरूको संस्थागत सम्पत्ति तथा त्यसका सञ्चालक एवं संलग्न व्यक्तिको तत्काल सम्पत्ति रोक्का गर्ने । केन्द्र, प्रदेश तथा स्थानीय तहहरूमा आआफ्नो जिम्मेवारीभित्र पर्ने गैरकानुनी कारोबार गर्ने सहकारी संस्थाहरू र त्यससँग सम्बन्धित व्यक्तिहरूको सम्पत्ति जिम्मा लिने, बेचबिखन गर्ने, ऋण असुली गर्ने, निक्षेपकर्ताहरूको निक्षेप फिर्ता गर्ने लगायतका कार्यहरू गर्न कानुनी र संस्थागत प्रबन्ध गर्ने । सहकारीको बचत अपचलन गर्ने सञ्चालक वा अन्य व्यक्तिमाथि कारबाही गर्न प्रचलित कानुनले पनि बाटो देखाएको छ । सहकारी सञ्चालकमात्र होइन, बचत कम्पनीमा लगानी गर्ने, अपचलन गर्ने, हिनामिना गर्ने काममा संलग्नमाथि सहकारी ऐन २०७४ को दफा १२२ अनुसारको कसुर मानेर जरिवाना र जेल सजायसमेत हुने व्यवस्था छ । दफा १२२ अनुसारको कसुर गर्नेमाथि दफा १२४ अनुसार बिगोबमोजिम सजायको व्यवस्था छ । एक करोडदेखि १० करोड बिगो भएमा ६ वर्ष कैद, १० करोडदेखि एक अर्बसम्म बिगो भएमा ८ वर्ष कैद हुने व्यवस्था छ । त्यस्तै त्यसो कसुर गर्न सघाउने मतियारलाई आधा सजाय हुने व्यवस्था छ । गोर्खा मिडियामा जीबी र रविको समूहले ५४ करोड ५४ लाख हिनामिना गरेको समितिले पुष्टि गरेको छ ।स्वयम् लामिछाने गृहमन्त्री भएका बेला पनि राप्रपाकी सांसद गीता बस्नेतलाई पक्राउ गरी चलाइएको मुद्दा अहिले अदालतमा विचाराधीन छ । नवलपरासीको छिपछिपे सहकारीबाट ऋण लिएर बर्दियाको कृष्णसार रिसोर्टमा लगानी गर्ने कम्पनीको सञ्चालक रहेका कारण बस्नेतमाथि कानुनी कारबाही भएको थियो । गीता बस्नेतमाथि कारबाही गर्न लामिछाने नेतृत्वको प्रहरीलाई प्रचलित कानुन नै पर्याप्त थियो । तर आज लामिछानेमाथि कारबाही गर भनेर संसदीय समितिको प्रतिवेदन र संसद्को समेत निर्देशन छ । तर, देशको कानुन र सार्वभौम संसद्को निर्देशन पालना गर्न वर्तमान प्रधानमन्त्री केपी शर्मा ओली र गृहमन्त्री रमेश लेखक कति प्रतिबद्ध छन् ? हिजो सांसद गीता बस्नेतमाथि कारबाही गर्न तत्कालीन गृहमन्त्री लामिछानेलाई कसैले रोक्न सकेको थिएन भने आज लामिछानेमाथि कारबाही गर्न वर्तमान गृहमन्त्री लेखकलाई रोक्ने केही तत्त्व, स्वार्थ वा मोलाहिजा छ कि छैन ? परीक्षा सुरु भएको छ ।"
सहकारी ठगीमा असमान व्यवहार,"सहकारी ठगीमा नेताका लागि एउटा नियम र व्यवहार अनि जनताका लागि अर्को हुन्छ र ? सहकारी अपचलनमा मुछिएका कांग्रेस उपसभापति धनराज गुरुङ र एमाले नेता ऋषिकेश पोखरेलकी पत्नी अञ्जला कोइरालाको हकमा किन फरक व्यवहार गरियो ? पीडितहरूले नामै किटानी गरी उजुरी दिँदा प्रदेश सरकारले उनीहरूको नामै हटाएर प्रहरीकहाँ पत्राचार गरेछ । उनीहरूको नाम जाहेरीबाट हटाउने काम कसले गरेको हो ? कसको निर्देशनबाट त्यस्तो गरियो ? यसबारे सूर्य थापा नेतृत्वमा गठित संसदीय छानबिन समितिले थप अनुसन्धान गरी नाम हटाउनेमाथि कडा कारबाही सिफारिस गर्नुपर्छ । राज्यको विधि र नियम सबैलाई उस्तै हुनुपर्छ । अहिले सत्तारूढ नेताहरूलाई बचाउन खोजिएको छ । सत्तामा बस्नेहरूले विपक्षमा बस्ने पार्टीका नेतालाई पूर्वाग्रह राख्न पनि मिल्दैन । उस्तै प्रकृतिको केसमा रास्वपाका सभापति रवि लामिछानेमाथि प्रहरी अनुसन्धान गर्न हुने, छानबिन समिति बन्ने अनि धनराज गुरुङ र अञ्जला कोइरालामाथि गर्न नहुने ? यो कस्तो असमान व्यवहार हो सरकार ? यस्तै, सम्बन्धविच्छेदलाई ठगीको माध्यम बनाउने प्रवृत्ति पनि बढ्दै गएको देखिन्छ । पहिले ठगी गरी अकुत सम्पत्ति कमाउने अनि त्यो सम्पत्ति पत्नीको नाममा नामसारी गरेर कानुनबाट बच्न नक्कली सम्बन्धविच्छेदको नाटक रच्ने कार्यलाई कानुनबाटै निरुत्साहित गर्नु आवश्यक छ । अन्यथा ठगी र भ्रष्ट प्रवृत्ति रोकिने छैन । यस्तो नक्कली काम पहिला पहिला कर्मचारी र नेताहरूले धेरै गर्थे अहिले आएर सहकारी सञ्चालकहरूमा सरेको छ । श्रीमती र आफन्तहरूका नाउँमा कुन स्रोतबाट अकुत सम्पत्ति आयो, त्यसको अनुसन्धान गरी सम्पूर्ण सम्पत्ति जफत गर्नुपर्छ । गोपाल देवकोटा, गोकर्णेश्वर८, काठमाडौं"
बालेनलाई काम गर्न देऊ,"बालेनलाई काठमाडौं महानगरपालिकाको मेयर पदमा किन जनताले जिताए, पहिला राजनीतिक दलले बुझ्न जरुरी छ । एमाले र कांग्रेसको गढ मानिएको राजधानीमा भर्खर राजनीतिमा आएको त्यही पनि स्वतन्त्र युवाले जित्नु भनेको राजनीतिक दलप्रति जनताको नैराश्य होइन र ? सधैं एउटै कुरा रटेर मेरो गोरुको बारै टक्का भनेर हिँड्दा सफलताको शिखरमा पुग्न गाह्रो छ । त्यसैले दलका शीर्ष नेताले आफ्नो घमण्ड र अहम् त्याग्न जरुरी छ । स्वदेश होस् या विदेशमा बस्ने अधिकांश युवा अहिले बालेनको समर्थनमा देखिएका छन् । बालेन बोलेका छैनन्, काम गरेर देखाएका छन् । यो नै उनको सकारात्मक पक्ष हो । यदि दलहरूले जनचाहनाअनुसार काम गरेको भए अचानक बालेनको उदय हुने थिएन । युवाहरू उनको काम गराइप्रति सकारात्मक छन् । तर, काम गर्छु भनेर आएका एक युवा नेतालाई पुराना दलहरूले किन हतोत्साही बनाउने कोसिस गरिरहेका छन् ? काठमाडौं महानगर राम्रो बन्यो भने प्रधानमन्त्रीलाई मात्रै होइन, सबैका लागि खुसीको कुरा होइन र ? प्रधानमन्त्री जस्तो गरिमामय र जिम्मेवार पदमा बसेका व्यक्तिले नीति निर्माण र जनताको विषयमा सोच्ने कि एउटा बालेनका विरुद्ध छुद्र टिप्पणी गरिरहने ? पुरुषोत्तम घिमिरे, जोरपाटी, काठमाडौं"
अपराधीलाई पुरस्कृत गर्ने सरकार,"कान्तिपुरको भदौ २६ मा प्रकाशित महिला आन्दोलनका सामु बादशाहले घुँडा टेके, लुम्बिनीको मन्त्रीबाट राजीनामा शीर्षकको समाचारले संघीय एवम् प्रदेश सरकारले कस्तो योग्यता र आचरण भएका व्यक्तिलाई नियुक्ति गर्छन् भन्ने तितो सत्य छर्लंग भएको छ । मन्त्रिपरिषद्को सदस्य पदमा नियुक्ति हुन कम्तीमा अपराधजन्य क्रियाकलापमा नमुछिएको हुनुपर्छ । तर, अपहरण तथा शरीर बन्धक, ठगीसहित आपराधिक विश्वासघात, आपराधिक लाभ, किर्ते र सम्पत्ति शुद्धीकरणलगायत कसुरमा मुद्दा चलाउनुपर्ने भनी प्रहरी अनुसन्धानले किटान गरेका कुर्मी लुम्बिनी प्रदेशको मन्त्री पदमा नियुक्त भए । जनस्तरबाटै अत्यन्त विरोध भएपछि मात्र उपायविहीन भएर राजीनामा दिन बाध्य भए । मन्त्री पदमा नियुक्ति गर्नुपूर्व सम्बन्धित व्यक्तिको विगतबारे जानकारी हुनुपर्ने होइन र ? मन्त्री पद नै आपराधिक व्यक्तिलाई सुम्पेको सरकारले सुशासन र समृद्धिको रटान लगाउनु शोभनीय देखिँदैन । गंगाराज अर्याल, पाणिनि८, अर्घाखाँची"
नियुक्तिको छद्म युद्ध र दुष्प्रभाव,"कान्तिपुरमा सोमबार प्रकाशित आकर्षक नियुक्तिको छद्म युद्ध शीर्षकको अच्युत वाग्लेको लेखले हाम्रो व्यवस्थापन प्रणालीको बृहत् विश्लेषण गरेको छ । यसमा नेपालको संस्थागत व्यवस्था र सार्वजनिक नियुक्ति प्रक्रियामा विद्यमान गम्भीर समस्या उजागर गरिएको छ । नेपाल धितोपत्र बोर्डमा अध्यक्ष पदको रिक्तताले हाम्रो पुँजी बजारमा स्थिरता र नियमितता कायम राख्ने चुनौती खडा भएको छ । नियुक्ति प्रक्रियामा आश्चर्यजनक ढिलाइ हुँदा सेयर बजारको अनियमित उतारचढावका समस्या साँच्चै गम्भीर बनेका छन् । यसले नियुक्ति प्रक्रिया केवल कानुनी रूपमा सही हुनु मात्र समाधान होइन, समयमै पूरा गर्नु पनि त्यत्तिकै महत्त्वपूर्ण छ । वाग्लेले लेखमा उदाहरणका रूपमा प्रस्तुत गरेको जिम्बावेका राष्ट्रपति मुगाबेले चिट्ठा जित्नुभएको प्रसंग नेपालको वर्तमान परिप्रेक्ष्यसँग तुलनात्मक विश्लेषण गर्ने एक शक्तिशाली दृष्टान्त हो । यसले संस्थागत क्षयीकरण र भ्रष्टाचार बढाउँछ भन्ने प्रमाण हाम्रो देशमा पनि प्रमाणित तथ्यका रूपमा अगाडि आउन थालेको छ । नेपालको सन्दर्भमा, आकर्षक नियुक्तिको अर्थ राजनीतिक स्वार्थ र चासोका आधारमा प्रक्रिया चयन गरिनु हो । यसका कारण योग्य र इमानदार व्यक्ति नियुक्ति प्रक्रियामा सहभागी हुन नचाहनु र संस्थागत क्षयीकरणलाई तीव्र पार्नुको अर्को कारण बन्ने खतरा देखिएको छ । यस्तो परिस्थितिले हामीलाई प्रश्न गर्न बाध्य बनाउँछ हामीलाई चाहिने परिवर्तन के हो र यसलाई कसरी प्राप्त गर्न सकिन्छ ? अतः सरकार र राजनीतिक दलले नियुक्ति प्रक्रिया सुधार्नु आवश्यक छ । केवल प्रचारात्मक प्रक्रियाको नाममा अभिलेख राख्नका लाागि मात्र यस्तो प्रक्रिया अपनाउनुको खासै अर्थ छैन । बरू त्यसले नियुक्ति प्रक्रियालाई प्रक्रियागत झन्झट थपेर अनावश्यक रूपमा लम्ब्याउन खोजिएको हो कि भन्ने आभास हुन थालेको छ । वाग्लेको लेखले हरेक सचेत नागरिकले प्रश्न उठाएर प्रणालीलाई सुधार्नका लागि क्रियाशील रहन प्रेरित गरेको महसुस भएको छ । टेकेन्द्र अधिकारी, विराटनगर"
नेपालमा विकास अवधारणा,"२०१३ सालमा योजना आयोगको गठन भएपछि संस्थागत रूपमा योजनाबद्ध विकासको अभ्यास गर्न थालेको करिब सात दशक भइसक्यो । यसबीचमा नेपालले आर्थिक, सामाजिक र पूर्वाधार विकासलगायत विभिन्न क्षेत्रमा निकै महत्त्वपूर्ण उपलब्धिहरू हासिल गर्न सफल भएको छ । तथ्यांकका आधारमा हेर्ने हो भने २०४७ सालको परिवर्तन एवं प्रजातन्त्रको पुनःस्थापनापश्चात् नेपालले बैंक तथा वित्तीय क्षेत्र, सहकारी, शिक्षा, स्वास्थ्य, सूचना तथा सञ्चार, सडक, भौतिक पूर्वाधारलगायतका क्षेत्रहरूमा राम्रै उपलब्धि हासिल गरेको देखिन्छ । आज नेपाली नागरिकहरू विश्वबजारमा उपलब्ध विभिन्न किसिमका आधुनिक सेवासुविधाहरू उपयोग र उपभोग गर्न पाउने अवस्थामा पुगेका छन् । आम मानिसको भौतिक सुखसुविधा, जीवनशैली, रहनसहनमा व्यापक आधुनिक परिवर्तनहरू देखिन थालेका छन् । व्यक्ति र राष्ट्र दुवैको आय बढेको देखिन्छ । तथापि, नेपाल अझै पनि गरिब र अतिकम विकसित राष्ट्रहरूको श्रेणीबाट विकासशील राष्ट्रको श्रेणीमा स्तरोन्नति हुन सकेको छैन भने आम नागरिकको निराशा र असन्तुष्टि दिनानुदिन बढ्दो छ । यस अन्तरविरोधको कारण पहिल्याउनु अति आवश्यक छ ।नेपालको संविधान २०७२ ले संघीय लोकतान्त्रिक गणतन्त्रात्मक शासन व्यवस्थामार्फत दिगो शान्ति, सुशासन, विकास र समृद्धिको आकांक्षा पूरा गर्ने लक्ष्य राखेको छ । नयाँ संरचनाअनुसार नेपाल संघ, प्रदेश र स्थानीय तह गरी तीन तहमा पुनःसंरचित भएको छ । तीनै तहले आआफ्ना आवधिक योजना तर्जुमा गरी कार्यान्वयन गरिरहेका छन् । तर, मुलुक संघीय संरचनामा परिणत भए पनि विकासका अवधारणामा कुनै उल्लेखनीय परिवर्तन आएको देखिँदैन । विगतका स्थानीय निकायहरू स्थानीय तह अर्थात् गाउँपालिका र नगरपालिकामा परिणत भएका छन् । स्थानीय तहलाई विगतको तुलनामा बढी अधिकार सम्पन्न तथा स्रोत साधन सम्पन्न इकाइका रूपमा परिणत गरिएको छ । पर्याप्त गृहकार्यबिना स्थानीय निकायहरूलाई गाउँपालिका, नगरपालिकामा रूपान्तरित गरिँदा नाममा सहरीकरणको झल्को देखिए तापनि यथार्थमा कुनै सार्थक परिवर्तन भएको देखिँदैन ।हाम्रो सन्दर्भमा देशको विकास भनेको ठूला भौतिक पूर्वाधारहरूको निर्माण र समाजको विकास भनेको पश्चिमी संस्कृति र आधुनिकताको अनुसरण गर्नु हो भन्ने आम धारणा रहेको पाइन्छ । सहरीकरण, औद्योगिकीकरण र आधुनिकीकरणलाई मात्र विकास भनिएको छ । विकासको मुख्य उद्देश्य भनेको आम मानिसको जीवनलाई सहज तुल्याउनु हो, तर नेपालमा विकासको विद्यमान अवधारणा र विकासका नाममा भइरहेका अनियोजित पूर्वाधार निर्माणले वातावरणीय सन्तुलनमा नकारात्मक असर पुर्याउनुका साथै हिमाल, पहाड र तराई क्षेत्रका प्राकृतिक स्रोतहरूलाई दोहन गरेर सर्वसाधारणको जीवनमा दीर्घकालीन नोक्सानी पुर्याइरहेको छ ।मधेशमा विकासको मापदण्ड झनै पृथक् छ । भौगोलिक रूपमा मधेश अत्यन्तै सुगम भए तापनि विकासको मामिलामा अपेक्षाकृत पछाडि नै छ । विकास भनेको पूर्वाधार निर्माण मात्र हो भन्ने भाष्य सिर्जना गरिएको छ । जताततै अनियोजित विकासको मोडल मात्र देखिन्छ । शिक्षा, स्वास्थ्यको क्षेत्रमा समेत भौतिक पूर्वाधार निर्माणमा सबैको चासो देखिए तापनि गुणस्तरीय शिक्षा र स्वास्थ्य सेवा प्रवाह खासै प्राथमिकतामा परेको देखिँदैन । शुद्ध खानेपानी तथा वातावरणीय सरसफाइमा पटक्कै ध्यान पुगेको देखिँदैन । स्वच्छ खानेपानीसम्बन्धी ज्ञान र चेतनाको अभावका कारण मधेशका धेरैजसो ग्रामीण भेगहरूमा निर्माण भइसकेको ओभरहेड खानेपानी ट्यांकीहरू पनि प्रयोगविहीन अवस्थामा रहेका छन् । जताततै कार्यक्रममार्फत होडबाजी र प्रतिस्पर्धाका आधारमा वडा, पालिका तथा जिल्लाहरूलाई खुला दिसामुक्त घोषणा गरिए तापनि व्यवहारमा सार्थक परिणाम देखिएको पाइँदैन । शुद्ध खानेपानी तथा वातावरणीय सरसफाइको अभावमा मानव जीवनमा पर्न सक्ने दीर्घकालीन असरका बारेमा अनभिज्ञता व्याप्त रहेको पाइन्छ । शिक्षा र स्वास्थ्यको सार्थक महत्त्वको बारेमा समेत अज्ञानता तथा चेतनाको अभाव रहेको पाइन्छ । बरु जल निकासको उपयुक्त व्यवस्थाबिनाको पक्की सडकगल्ली ढलान सबैभन्दा बढी प्राथमिकतामा रहेको पाइन्छ । स्थानीय, प्रदेश र संघ तीनै तहका जनप्रतिनिधिहरूको यस कार्यमा कडा प्रतिस्पर्धा र व्यापक होडबाजी रहेको पाइन्छ । नेपालको संविधानले स्थानीय सडक, ग्रामीण सडक, कृषि सडक, सहरी सडक, प्रदेश लोकमार्ग र रेल तथा राष्ट्रिय लोकमार्ग भनेर सार्वजनिक सडकको वर्गीकरण गरेको भए तापनि स्थानीय तहको मातहतमा रहेको सडक निर्माणमा सबै तहको जनप्रतिनिधिहरूको व्यापक चासो र अनावश्यक होडबाजी रहेको देखिन्छ । वैदेशिक रोजगार विभागको तथ्यांकअनुसार नेपालबाट ठूलो संख्यामा रोजगारीका लागि विदेश जानेको सूचीमा मधेश प्रदेशका जिल्लाहरू शीर्ष स्थानमा रहेका छन् । वैदेशिक रोजगारीले गर्दा व्यक्तिको आय बढेको छ । आर्थिक स्तरोन्नति भएका बहुसंख्यक व्यक्तिहरूको रोजाइमा बच्चाहरूको शिक्षाका निम्ति निजी विद्यालय पर्छन् । सार्वजनिक विद्यालयहरूमा मुख्यतः न्यून आय भएका र विपन्न परिवारका बच्चाहरू मात्र भर्ना हुन्छन् । जबकि बहुसंख्यक निजी विद्यालयहरूको शैक्षिकस्तर पनि निकै नै कमजोर र गुणस्तरहीन रहेका छन् । स्वास्थ्य संस्थाहरूको अवस्था पनि लगभग त्यस्तै छ । सरकारी स्वास्थ्य संस्थाहरूको सेवा तथा त्यहाँ उपलब्ध निःशुल्क औषधिप्रति आम मानिसको खासै विश्वास रहेको पाइँदैन । विशेषगरी खोप सेवा, एन्टी नेटल (प्रसवपूर्व) चेकअप र सुरक्षित डेलिभरी (सुत्केरी) सेवाका लागि मात्र बिरामीहरू सरकारी स्वास्थ्य संस्थाप्रति विश्वस्त र निर्भर छन् । न्यून आय भएका र विपन्न वर्गका मानिसहरू समेत अन्य स्वास्थ्य उपचारका निम्ति निजी अस्पताल तथा क्लिनिकहरूमा नै जाने गरेका छन् । सडक यातायातले गर्दा मानिसको जनजीवन सहज बनेको छ । गाउँघरको उत्पादनलाई बजारसम्मको पहुँचमा सहजता भएको छ । समग्रमा गाउँको सहरसम्मको पहुँच तथा गाउँमा सहरीकरणको प्रभाव बढाउनमा सडक यातायातको बढ्दो सुविधाले ठूलो योगदान पुर्याएको छ । साथसाथै यसले आम मानिसको जीवनशैलीमा पूर्ण परिवर्तन ल्याएको छ । मान्छेको हिँड्ने बानी, श्रम गर्ने बानी इत्यादिमा ठूलो परिवर्तन आएको छ । ग्रामीण भेगका बासिन्दाको खानपानमा समेत व्यापक परिवर्तन आएको छ । परम्परागत खाना र खाजाहरू, रेडिमेड र जंकफुडद्वारा प्रतिस्थापित गरिएका छन् । परम्परागत खाद्य सामग्रीको उत्पादनमा ह्रास आउनुका साथै घरायसी उत्पादनहरूसमेत आयातित वस्तुबाट प्रतिस्थापित भएका छन् । विषादी र रासायनिक मलको प्रयोग दिन प्रतिदिन बढ्दो छ भने प्रांगारिक मलको प्रयोग एकदमै न्यून छ । अर्गानिक वस्तु मात्र उत्पादन र उपभोग गर्ने चलन रहेको गाउँघरको मौलिक पहिचान बिस्तारै मेट्दै गइरहेको छ । फलस्वरूप हाम्रा अत्यन्तै उपयोगी परम्परागत ज्ञान र सीपहरूमा समेत ह्रास आउन थालेको छ । आयातित वस्तुको प्रयोग समाजमा सम्पन्नता र आधुनिकताको मानकका रूपमा लिइन थालिएको छ । यी सबै कारणहरूले मानिसहरूको स्वास्थ्य र जीवनमा नकारात्मक असर पारेको छ । विगतमा ग्रामीण भेगमा विरलै देखिने गरेको नसर्ने रोगको व्यापकता हाल तीव्र गतिमा बढेको देखिन्छ ।विगतमा खासगरी मधेशको गाउँघरमा निकै कम मात्रामा प्रयोग हुने गरेको मादक पदार्थको तुलनामा आजभोलि मादक पदार्थ सेवनकर्ताहरूको संख्या दिनानुदिन बढ्दो छ । लागूऔषध प्रयोगकर्ता युवाहरूको संख्या पनि धेरै नै बढेको देखिन्छ । अव्यवस्थित सहरीकरण र अनियन्त्रित आन्तरिक बसाइँसराइले वातावरणीय तथा सामाजिक सन्तुलनमा नकारात्मक प्रभाव परिरहेको छ । यसले जनसंख्याको असमान वितरण तथा उत्पादन प्रक्रियामा असर पुर्याइरहेको छ । खेतीयोग्य जमिनमा प्लटिङ गर्ने, सडक बनाउने, घर बनाउने जस्ता व्यापारिक प्रयोजनले गर्दा उत्पादनमा असर परेको देखिन्छ । फलस्वरूप नेपाल कृषि प्रधान देश हुँदाहुँदै पनि खाद्यान्न आयात गर्नुपर्ने अवस्था सिर्जना भएको छ । यस अर्थमा वर्तमान परिस्थितिमा नेपालमा विकासको नाममा विनाश भइरहेको देखिन्छ । आधुनिकताका नाममा मुलुकको मौलिकता र सामाजिक संरचना ध्वस्त हुँदै जानुका साथै विभिन्न किसिमका विकृतिहरू दिनानुदिन बढ्दो क्रममा छ । अहिलेको समयमा गाँस (पोषणयुक्त खाना), बास (सुरक्षित आवास), कपास (मौसमअनुसारको कपडा) को अतिरिक्त न्यूनतम गुणस्तरीय स्वास्थ्य सेवा, गुणस्तरीय आधारभूत शिक्षा, स्वच्छ हावा, पिउनयोग्य शुद्ध पानी, वातावरणीय सरसफाइ, रोजगारी र सामाजिक सुरक्षा इत्यादि मानिसका आधारभूत आवश्यकता हुन् । विकासको विद्यमान अवधारणामा यी पक्षहरूलाई गौण मानिएको छ, जसले गर्दा सर्वसाधारण जनताको जीवनस्तरमा उल्लेखनीय सुधार आउन सकेको छैन । तसर्थ, हाम्रो विकासको मोडल केवल भौतिक पूर्वाधार निर्माणमा मात्र सीमित नभई आम नागरिकको आधारभूत आवश्यकता परिपूर्ति गर्दै उनीहरूको जीवनमा सकारात्मक परिवर्तन ल्याउन सक्ने खालको हुनुपर्छ । विकासको मापन पनि आर्थिक वृद्धिका आधारमा मात्र नभई जनताको जीवनस्तर, सामाजिक न्याय र वातावरणीय सन्तुलनका आधारमा हुनुपर्छ । विकासको विद्यमान अवधारणालाई सुधार गर्नका लागि सबै तहका नीति निर्माताहरूले सिर्जनात्मक विकासको अवधारणाअनुरूप नयाँ र दीर्घकालीन दृष्टिकोण अपनाउन आवश्यक छ । स्थानीय आवश्यकता, स्रोत साधन र संस्कृतिको पहिचान गरी त्यसैअनुरूप विकासका कार्यक्रमहरू तयार गरिनुपर्छ । गाउँलाई अधिकारसम्पन्न, स्वायत्त एवं उत्पादनमुखी इकाइका रूपमा स्थापित नगरी न त विकास सम्भव छ, न त समतामूलक समाज निर्माण नै सम्भव छ । नेपालको सन्दर्भमा कृषिको वैज्ञानिकीकरण र प्रविधिकीकरण, गुणस्तरीय शिक्षास्वास्थ्य सेवाको सुनिश्चितता तथा रोजगारी सिर्जना गर्ने प्रकारको विकासको मोडल उपयुक्त र सान्दर्भिक हुन सक्छ । कृषिप्रधान अर्थतन्त्र, रोजगारमूलक र आत्मनिर्भर अर्थनीति, ग्रामोन्मुख नीति आजको महत्त्वपूर्ण आवश्यकता हो ।विकास मानवका लागि नभई नहुने प्रक्रिया हो भने विकासको मूल आधार मानवीय स्रोत हो । दक्ष र सन्तुलित जनसंख्याले मात्र विकास गर्न सक्छन् । स्वस्थ, सक्षम र दक्ष नागरिकबिना विकासको परिकल्पना गर्न सकिँदैन । विकास एक मानवीय प्रक्रिया हो र यो निरन्तर चलिरहन्छ । विकासको अवधारणा र परिकल्पना समय र परिवेशअनुरूप परिवर्तन भइरहनुपर्छ ।(लेखक संविधानसभा सदस्य हुन्)"
"पृथ्वी अझै तन्नेरी छ, यसको बैंस जोगाऔं","ब्रह्माण्डमा दुई प्रकारका तत्त्व हुन्छन् एउटा जीव, अर्को निर्जीव । आम रूपमा भन्ने हो भने ब्रह्माण्डमा निर्जीव तत्त्वहरूको प्रभुत्व देख्न सक्छौं । जीवन, सक्रियताको आवश्यक सर्त नभए पनि गतिशीलता भने एक सामान्य नियम हो । जीवन एउटा बौद्धिक चेतना हो, तर गति भने ब्रह्माण्डको स्वतन्त्र गुण हो । उदाहरणका लागि, पृथ्वी गतिशील र जीवनमय छ, जबकि सूर्य पनि गतिशील छ, तर जीवनविहीन । सूर्य अग्निकुण्डमय छ, ज्वालामय छ,जलिरहेको छ । यो आफ्नो अक्ष र कक्षमा असाधारण गतिका साथ दौडिरहेको छ । यसको वरिपरि सौर्यमण्डल अर्थात् नवग्रहहरू छन् जसका आआफ्नै उपग्रह हुन्छन् । यसरी, निर्जीव भनिएका तत्त्वहरूमा पनि अन्य तत्त्वको सक्रियता हुन्छ । तर, यिनका परमाणुभित्र रहेका न्युट्रोन, प्रोटोन र इलेक्ट्रोनहरूको संयोजनले तिनका रङ, स्वरूप, आकार, चरित्र, गुण, स्वाद आदि फरकफरक बनाउँछन् । एउटै निर्जीव तत्त्व र अर्को निर्जीव तत्त्वबीचको अन्तर यिनै तत्त्वहरूको संयोजन र मात्राले निर्धारण गर्छ । पृथ्वीमा घनत्व कम र आयतन ठूला भएका वस्तु पनि छन्, घनत्व बढी र आयतन सानो भएका वस्तु पनि छन् । हीरा, स्टिल, फलाम, ढुंगा जस्ता घनत्व बढी भएका वस्तु हुन् । आयतन निकै ठूलो भएको काठभन्दा घनत्व बढी हुनाले सानो आयतनको फलाम बढी तौलको हुन्छ । जीवहरूको भिन्नता पनि त्यही हो । त्यहाँभित्र रहेका मोलिक्युल वा अणुभित्र रहेको तत्त्व न्युट्रोन, प्रोटोन र इलेक्ट्रोनको मात्राको भिन्नता हो । जीवन नरहेपछि वा मृत्यु भएपछि मानिस निर्जीव हुन्छ । त्यसको रासायनिक परिवर्तनको प्रक्रिया नै फरक हुन्छ । जीवित रहँदा पाचन प्रणालीको प्रक्रियाबाट त्यसको गति, सञ्चालन र अस्तित्वको प्रक्रिया एउटा हुन्छ । अक्सिजन लिने, रगतमा पुर्याउने, खाना खाने, पानी खाने, पानीले खानालाई रगतमा मिलाउने आदि । ठोस खाना र पानी मिलेर हड्डी, मासु, रगत, कपाल, नङ आदि बनाउँछन् । श्वासप्रश्वास प्रणाली, पाचन प्रणाली, रक्तसञ्चार प्रणाली जस्ता हाम्रो शरीरमा ११ वटा प्रणाली छन् । जसबाट हाम्रो जीवन चलेको हुन्छ । यी प्रक्रिया समाप्त भएपछि जीवन पनि समाप्त हुन्छ । त्यसपछि अर्को प्रक्रिया हुन्छ । शरीर फुल्ने, गल्ने, सड्ने, बिग्रने, कुहिने आदि । मृत शरीर सड्ने क्रममा फुल्न सक्छ, सुक्न पनि सक्छ ।जीव र निर्जीवको गति, सक्रियता र परिवर्तन बेग्लाबेग्लै हुन्छ । जीवन भन्नेबित्तिकै त्यहाँ चेतनाको प्रश्न आउँछ । त्यसमा कुनै न कुनै मात्राको चेतना हुन्छ । चेतनाको एउटा स्वचालित विधि पनि हुन्छ । रूखसँग, लहरासँग, फूलसँग, घाँसपातसँग टाउको पनि हुँदैन, मस्तिष्क पनि हुँदैन । तापनि तिनीहरूले आफ्नो जीवनवृत्ति चलाइरहेका हुन्छन् । जराले खाना लिइरहेका हुन्छन् र काण्डबाट माथि हाँगाबिँगातिर सम्प्रेषण गरिरहेका हुन्छन् । एउटा सानो बीउमा आफ्नो वंशावलीका लक्षणहरू निहित हुन्छन् । जस्तोः पीपलको एउटा दानाभित्रको सानो बीउमा पनि त्यसका बाबुआमाको रूप, आकार, गन्ध, बास्ना, स्वाद र रङको जानकारी जैविक रूपमा निहित हुन्छ । तिनको फूल कसरी फुल्थे, हाँगा कसरी लाग्थे ? भलिभाँती जानकारी लिएको हुन्छ । पात हेरेर नै रूखको पहिचान गर्न सकिन्छ । जब एउटा सानो बीउले टुसा उमार्छ, बीउ आफैं भने जरामै रहन्छ र बीउ मलको रूपमा परिणत भएर अंकुरको खाना बन्छ । र, टुसोबाट बिरुवाको विकास हुन्छ । यो सानो बिरुवाले आफूलाई जन्माउँछ र सुरुआती केही दिनसम्म बीउको पोषणमा निर्भर रहन्छ । तर पछि, बिरुवाले आफैं जरा फैलाएर माटोबाट पोषण लिन थाल्छ । बिरुवा ठूलो हुँदै जाँदा उसले धेरै टाढासम्म आफ्ना जरा फैलाउनुपर्छ, किनकि त्यो एक ठूलो र भारी रूख बन्छ । त्यस रूखका पात निश्चित समयमा झर्छन्, फेरिन्छन् र हाँगा पनि फैलिन्छन् । यी सबै जानकारी बीउले टुसोलाई हस्तान्तरण गरिरहेको हुन्छ । एक पटक बीउले आफ्नो काम पूरा गरेपछि, टुसो आफैं बढ्दै जान्छ । बिरुवा आफ्नो रूप, आकार, रङ, स्वाद र गुणहरू लिएर बिस्तारै विकसित हुँदै जान्छ, किनभने उसमा उसको जेनेटिक मेमोरी हुन्छ ।जस्तै, फर्सी वा इस्कुसको लहराले जब आफ्ने वरिपरिका डोरीजस्ता बोटहरू समाउँछ र वरपर बेर्छ, त्यसले आफूलाई थाम्दै अगाडि बढ्छ । यदि यो लहरालाई पर्खालमा लगाइयो भने, इँटाको कुनै सानो भागमा टाँसिएर पनि सहायता लिन सक्छ । यसरी बाँच्न र बढ्न उसले आफ्नो विशेष प्रकारको ज्ञान प्रयोग गरिरहेको हुन्छ, जसलाई हामी चेतना भन्न सक्छौं । यद्यपि त्यो बोट बोल्दैन, संकेत गर्दैन र कुनै विशेष व्यवहार पनि देखाउँदैन, त्यसमा जीवन हुन्छ । यही जीवनले वनस्पतिलाई अक्सिजन उत्सर्जन गर्न मद्दत गर्छ, जसलाई मानिसले सास फेर्दै लिन्छ । अक्सिजनबिनाको जीवन सम्भव छैन । सबै जीवलाई बाँच्न अक्सिजनको आवश्यकता हुन्छ, तर सबैले लिने मात्रा र तरिका फरक हुन सक्छ । जीवहरूले अक्सिजन लिन्छन् र त्यसको बदला कार्बन डाइअक्साइड निकाल्छन् । यो जीवनको एउटा स्थिर प्राकृतिक नियम हो ।वनस्पतिभन्दा किराफट्यांग्रा बढी सजग हुन्छन् । तिनको टाउको हुन्छ, तर टाउकाको काम धेरै हदसम्म स्वचालित जस्तो हुन्छ । गड्यौला, अमिबा आदि वनस्पति होइनन्, तर उनीहरूसँग वनस्पतिभन्दा बढी सचेतनता छैन । उनीहरूले स्पर्शबाट मात्र जानकारी पाउँछन् । किराहरूसँग थोरै मात्रामा सचेतनता हुन्छ, तर अरू जीवभन्दा मानिसमा सबैभन्दा बढी सचेतनता हुन्छ । सृष्टिको सबभन्दा ठूलो, उन्नत र उत्कृष्ट रचना भनेकै मानव मस्तिष्क हो । मानिसले यथार्थ देख्छ, तर अरू जीवले त्यही यथार्थ फरक तरिकाले देख्छन् । कतिपय ठाउँमा वैज्ञानिक र अनुसन्धानकर्ता पनि अलमलिएका छन् । उदाहरणका लागि, एउटा चिजलाई छेपारोले एउटा रङमा देख्छ, भैंसीले अर्को रङमा र सर्पले फेरि अर्को रङमा । उनीहरूले वास्तविक रङ त्यही रूपमा देख्दैनन् ।कतिपय जीवहरूले रङीन संसार देख्छन्, तर उनीहरूले वास्तविक रङ ठ्याक्कै देख्न सक्दैनन् । ती जीव कलर बायस्ड (रङको भ्रममा आधारित) हुन्छन् । कसैले ब्ल्याक एन्ड ह्वाइट मात्र देख्छन्, भने कसैले एउटै रङ मात्र देख्छन्, जस्तैः रातोलाई पहेंलो देख्न सक्छन् । केही वन्यजन्तुसँग नाइट भिजन (रातको दृष्टि) हुन्छ, जसका कारण राति पनि राम्ररी देख्न सक्छन् । उदाहरणका लागि, लाटोकोसेरोले रातमा राम्ररी देख्छ । बाघको आँखा राति नीलो देखिन्छ, किनभने उसको आँखामा अन्धकारमा दृष्टिमा सुधार गर्न सक्ने टेपेटम ल्युसिडम नामक एउटा विशेष लेन्स हुन्छ । यो लेन्सले अँध्यारोलाई छिचोल्छ र बाघलाई रातमा पनि छर्लंग देख्न मद्दत गर्छ । त्यसैले बाघ दिन होस् या रात, जति तीव्र गतिमा कुदे पनि कहिल्यै रूखमा ठोकिँदैन । कुकुर, बिरालो, गाई, भैंसीहरूले पनि मानिसले भन्दा राम्रोसँग राति देख्न सक्छन्, तर उनीहरूमा आंशिक रङको भ्रम हुन्छ । चिलको दृष्टि निकै टाढासम्म पुग्छ । चिलको आँखामा भएको लेन्सले धेरै उज्यालो वा चिसो मौसममा पनि राम्ररी काम गर्छ ।मानिसको मस्तिष्क यति उन्नत छ कि यसले आँखाको माध्यमबाट आउने गलत सूचनालाई सच्याउन वा धोका हुन नदिन प्रयास गर्छ । त्यसैले मानिसले राति स्पष्ट देख्न सक्दैन अँध्यारोलाई अँध्यारै देख्छ र उज्यालोलाई उज्यालै । मानिसले वास्तविक रङ जस्तो छ, त्यसैगरी देख्छ, जस्तै रातो रङ रातै र हरियो रङ हरियै देख्छ । मानिसको दृष्टि विशेष छ र यसमा अद्भुत क्षमता छ । मानव मस्तिष्कका दुई ठूला विशेषता छन् । पहिलो, रचनात्मकता, सिर्जनशीलता र अनुसन्धानात्मक ज्ञानको खोज । दोस्रो, स्मरणशक्ति (मेमोरी पावर) । स्मरणशक्तिले स्मृतिहरूलाई सञ्चित गर्छ । यदि स्मृतिमा रहेन भने ज्ञान छैन । स्मृतिमा रह्यो भने मात्र ज्ञान हुन्छ । त्यसकारण अनुभूति सँगाल्दै, अनुभवको संग्रह गर्दै जाँदा ज्ञानको निर्माण हुन्छ । अनुभूतिहरू सूत्रबद्ध भएपछि अनुभवमा परिणत हुन्छन् र अनुभव सूत्रबद्ध भएपछि ज्ञानमा परिणत हुन्छ । ज्ञान भनेको अनुभवहरूको प्रामाणिक, प्रशोधित र उच्च तहमा पुगेको खजाना हो । ज्ञान, चेतना, जीवन र सुन्दरता पृथ्वीमा मात्र छन् । पृथ्वीका मानव जाति र जीवजन्तुले मात्र ब्रह्माण्ड, आकाश, हिमाल, नदी, धरतीलाई हेर्ने सुन्दर आँखा पाएका छन् र ती आँखा नै पृथ्वी र जीवनका सुन्दरता हुन् । गुलाफको फूल सुन्दर छ, कसले भन्यो ? आँखाले । आँखाले त्यो फूल सुन्दर छ भनेपछि नै त्यो सुन्दरता र कोमलताको प्रतीक बनेको हो । फूल कोमल छ, कसले भन्यो ? चेतनाले, स्पर्शले । बिनास्पर्श फूल कोमल वा कठोर छ कसरी भन्न सकिन्छ र ? यदि दुईवटा ढुंगा जोडियो वा ठोकियो भने, त्यो कोमल थियो कि कठोर, भन्न सकिँदैन । तर दुई जना मानिसले हात मिलाए भने, कसको हात नरम वा कडा, भन्न सकिन्छ । त्यही स्पर्शको सन्देश मस्तिष्कमा पुग्छ र कोमलता, कठोरता, न्यानोपन वा चिसोपन छुट्याउँछ । जीवन साँच्चै गजबको छ, प्रकृति पनि गजबको छ ।पृथ्वीको जस्तो सुन्दरता न अन्तरिक्षमा, न कुनै नक्षत्रमा, न सूर्यमा, न ग्रह वा उपग्रहमा पाइन्छ । पृथ्वीजस्तो सुन्दरता कतै हुँदैन । पृथ्वीमा जस्ता सुन्दर फूल ब्रह्माण्डमा कहीं फुल्दैनन् । ती सुन्दर फूल, फलफूल र बालबालिका ब्रह्माण्डमा कहीं पनि पाइँदैनन् । यी सबै पृथ्वीमा मात्र छन् । तिनलाई हेर्ने आँखा, त्यस सुन्दरताको रसास्वादन गर्ने चेतना र सौन्दर्यबोध गर्ने मस्तिष्क पृथ्वीमा मात्र छ । ब्रह्माण्डमा सबैभन्दा भाग्यमानी नक्षत्र सूर्य हो, जसको वरिपरि ग्रहहरू छन् । पृथ्वी, मंगल, बुध, शुक्र आदि नवग्रह छन् । तीमध्ये सबैभन्दा भाग्यमानी र सुन्दर ग्रह भनेको पृथ्वी नै हो । सुन्दरताको सर्जक पृथ्वी मात्र हो र पृथ्वी नभएको भए यस ब्रह्माण्डको कुनै अर्थ हुने थिएन । ब्रह्माण्ड भए पनि हुन्थ्यो, नभए पनि हुन्थ्यो । सूर्यको पनि कुनै अर्थ थिएन । भए पनि हुन्थ्यो, नभए पनि हुन्थ्यो । यदि पृथ्वीमा वातावरण, मौसम र इकोसिस्टम नभएको भए, जीवनका लागि आवश्यक अक्सिजन र पानी नभएको भए, पृथ्वीको कुनै अर्थ हुने थिएन । यस्तो पृथ्वीमा बाँच्न पाउनु नै एक धन्य अनुभव हो ।साना परमाणुहरू भित्र पनि क्वान्टम शक्ति बिजुलीको चमकजस्तै देखा पर्दै र हराउँदै गर्छ । जीवन पनि एक प्रकारको क्वान्टम हो, जसरी निर्जीव पदार्थ क्वान्टम सिद्धान्तबाट बनेका हुन्छन् । यी क्वान्टम तत्त्वहरू, जस्तैः न्युट्रोन, इलेक्ट्रोन र प्रोटोनहरूले नै जीवनको स्वरूप निर्धारण गर्छन् । पृथ्वीमा मात्र जीवनको एकाधिकार छ, किनकि पृथ्वी नै जीवनको आधार हो । जीवनलाई जन्म दिने मुख्य तत्त्व प्राण, प्रकृति र वातावरण हुन् । यी सबैलाई जीवन दिने आधार भनेको पृथ्वी हो । सूर्यले पनि यस प्रक्रियामा महत्त्वपूर्ण भूमिका खेलेको छ । सूर्य भाग्यमानी छ, किनकि यसको वरिपरि घुम्ने पृथ्वीले आफ्नो जीवनचक्र चलाइरहेको छ । सूर्यले दिनरात, वर्षा, सुक्खा, गर्मी, जाडो, शरद र वसन्तको चक्र सिर्जना गर्छ, जसले मौसम निर्माण गर्छ । मौसमले नै इकोसिस्टम बनाउँछ । यसमा सूर्यको भूमिका महत्त्वपूर्ण छ, तर यसले पृथ्वीको महत्त्वलाई कम गर्दैन । पृथ्वीको माटो जीवित छ, जसकारण यहाँ रूख, बिरुवा, झारपात, लहरा, किरा, सर्प, गड्यौला, हात्ती, गैंडा र अन्य जीवहरूको उत्पत्ति भएको छ । यति राम्रो बगैंचामा फुलेका फूल कति सुन्दर हुन्छन्, तिनको बास्ना कति मनमोहक हुन्छ । पाकेका फलको स्वाद कति सुस्वादु हुन्छ । एउटा बालकको निर्दोष चेहरा, चम्किला आँखा, निष्कपट मधुर मुस्कान र चराको जस्तै मीठो बोली कति सुन्दर हुन्छ । यो सबै यही पृथ्वीमा मात्र छ । पृथ्वी नै एकमात्र यस्तो ग्रह हो, जहाँ जीवन, सुन्दरता र मानव मस्तिष्क जस्ता चमत्कारहरू छन् । अन्तरिक्षमा मिल्की वे जस्ता धेरै ग्यालेक्सीहरू छन्, जसले नै सृष्टिको निर्माण गरेका छन् । पृथ्वीमात्र यस्तो स्थान हो, जहाँ उपयुक्त वातावरण छ । यो सूर्यको एकदम सही दूरीमा अवस्थित छ । पृथ्वी किन घुम्छ भने एउटा भागलाई सेलाउन र अर्को भागलाई न्यानो पार्न । सूर्यले एक भागमा गर्मी र अर्को भागमा जाडो बनाएर वातावरणीय सन्तुलन कायम गर्छ । सूर्यले गर्व गर्नुपर्छ, किनकि आफ्नो मण्डलभित्र रहेको पृथ्वी जीवनमय, उत्पादनशील र हराभरा छ । यस ब्रह्माण्डमा केवल एकमात्र जीवित ग्रह छ पृथ्वी । यो सुन्दर छ, उत्पादनशील छ र जीवनले भरिपूर्ण बैंसमय छ । यहाँ प्रकृति छ, त्यसैले यहाँ जीव छ । यहाँ जीव छ, त्यसैले सिर्जना छ । समय त ब्रह्माण्डका सबै पिण्डका लागि समान रूपले व्याप्त छ, तर पृथ्वीको समय बेग्लै हो, अरूको बेग्लै । पृथ्वीको समय २४ घण्टाको परिक्रमा र सूर्यको वरिपरि घुमेर एक वर्ष पूरा हुने चक्रमा आधारित छ । पृथ्वीको समय भनेको एउटा दिनको परिक्रमा र एकचोटि सूर्यको वरिपरि घुम्ने चक्र हो । यही आधारमा समयको निर्धारण हुन्छ ।समय र प्रकृति मिलेर मात्रै सिर्जना सम्भव हुन्छ । प्रकृतिबिना समयले सिर्जना गर्न सक्दैन र सिर्जना गर्यो भने पनि त्यो निर्जीव मात्र हुनेछ । प्रकृतिले समयलाई चलाउन पर्दैन, किनकि समय अनन्त हो । समयलाई कुनै पनि तत्त्व न आगो, न पानी, न पहाड, न हिमालले रोक्न सक्छ । समय पनि पृथ्वीमा आएर मुस्कुराउँछ, किनभने उसले यहाँ प्रकृति पाउँछ । नभए समय उत्पादनहीन, सौन्दर्यहीन भएर घुमिरहन्छ । पृथ्वीमा आएपछि मात्र प्रकृतिको सुन्दरताले समयलाई बैंसालु बनाउँछ । समयले प्रकृतिसँग मिलेर सृष्टि गर्छ । समय आफैंलाई चिन्न पृथ्वीमा आएको हो । प्रकृतिसँग भेटेपछि मात्र समयले आफ्नो अस्तित्व चिन्छ, अनि ब्रह्मस्वरूप सिर्जनामा लाग्छ । हामी सृष्टिकर्तालाई ब्रह्म भन्छौं । पुरुषस्वरूपमा समय नै ब्रह्म बनेको हो । तर ब्रह्मले एक्लै सिर्जना गर्न सक्दैन, त्यसैले दुर्गा बनेको हो । दुर्गा भनेको प्रकृति हो । पृथ्वी जवान छ, तन्नेरी छ । तर, अहिले पृथ्वीको माटो बिमारी भएको छ र हाम्रो चिन्ता यही हो । पृथ्वी चाहिन्छ, मात्र सानातिना कुराका लागि होइन, मानव जातिको भविष्यका लागि । वातावरण चाहिन्छ, मानव जातिका लागि । एउटा सुन्दर फूल कसले देखेको छ ? जनावरले त त्यसलाई चर्यातचुरुत पारेर खाइदिन्छ । अरू त अरू फूल वरिपरि सधैं झुम्मिने माहुरी, पुतली र भँवरा पनि फूलको रसका लागि झुम्मिएका हुन्, सुन्दरताका लागि होइन । एउटा फूलको सुन्दरता मानिसबाहेक कसले देख्न सक्छ र ? यो जीवनमय पृथ्वी, यो सुन्दरताले भरिपूर्ण पृथ्वी, सिर्जना र विकासको बैंसमा छ । ब्रह्माण्डमा कहिल्यै नभएको जीवन चमत्कार अहिले पृथ्वीले देखाइरहेको छ । आज पृथ्वीभरि सडकका धर्काहरू कोरिएका छन् । ती सडकमाथि कुद्ने रेलहरू, गाडीहरू, ट्रकहरू अनेक सवारीसाधनहरू बनेका छन् । हराभरा छ पृथ्वी । हावा छ, बादल छ, वर्षा छ, हिउँ छ, पानी छ, मूल छ, झरना छ, तालतलैया, खोल्साखोल्सी र नदीनाला छन् । हिमाल छन् । पहाड छन् । मैदान र फाँट छन् । पानीमा जीवन छ । माछाहरू छन् । जङ्गलमा हात्ती, गैंडा, बाघ, भालु, हरिण र मृगहरू छन् । रूखमै आफ्नो जीवन बिताउने, चारोका लागि जमिनमा ओर्लिए पनि आकाशमै विचरण गर्ने चराचुरुङ्गी र किटपतङ्ग छन् । सर्प, गड्यौला, भ्यागुता छन् । चराहरू जमिनबाट आफूले गुँड अड्याएको वृक्षमा खाना पुर्याउन सक्रिय छन् । जगत्को कुनै पनि चिज चुप लागेर बसेको छैन । हरेक बिरुवा र रूखहरूका पातमा परिवर्तन आउँदो छ कि बढ्दै छन्, कि सुक्दै छन् । कि भरिला हुँदै छन्, कि त ओइलाउँदै छन् । फूलहरू फुलेका फुल्यै छन् । फलहरू फलेका फल्यै छन् । मानिसले घरेलु बनाएका र विकास गरेका अन्नबाली, फलफूल र सागसब्जीहरू आफ्नो बैंस देखाउन गजबसँग हुर्किरहेका छन् वा परिवर्तन भइरहेका छन् । मानिसले अचम्म गरेको छ, खानाका लागि खाद्यवस्तुको उत्पादन गरेको छ । मान्छे सभ्य भएको छ, लाज भन्ने चिज पनि सिर्जना गरेको छ । उसले सभ्यताको मूल विषय लाज ढाक्नुलाई बनाएको छ । रङ्गीबिरङ्गी कपडाहरू बनाएको छ, लगाएको छ । करोडौं वर्ष पैतालाले टेकिआएको धरती मान्छेलाई बिझाउँछ, उसले जुत्ता बनाएको छ, लाउँछ । उसले समाज बनाएको छ, थिति बाँधेको छ । थिति टिकाउनका लागि विधि बनाएको छ । बस्नका लागि ओत मात्र होइन, सुन्दर र आरामदायी भवन बनाएको छ । ज्ञान, विज्ञान र प्रविधिको विकास गरेको छ । कहिले प्रविधिलाई पङ्खा हम्किन लगाउँछ र आफू आराम गर्छ । कहिले पानीबाट आगो निकाल्छ त कहिले उज्यालो । कहिले त्यही प्रविधिलाई आफूलाई सेक्न लगाउँछ । ऊ हत्तपत्त मर्दैन । रोगपिच्छेका औषधि बनाएको छ । कहिले ट्याब्लेट खान्छ, कहिले सुई लगाउँछ । कहिले शरीरबाट अङ्ग झिकेर फाल्छ, कहिले शरीरमा ल्याएर अङ्ग जोड्छ । धरतीको ओल्लो पाटो र पल्लो पाटोमा बसेकाहरू आमनेसामनेमा कुरा गर्छन् । धरतीको ओल्लोपट्टिको प्रोफेसरले पल्लोपट्टिको विद्यार्थीलाई पढाउँछ । नक्कली बौद्धिकता खडा गर्छ र तहल्का मच्चाउँछ । छिट्टै पुग्नका लागि वायुयान बनाउँछ, आकाशमार्ग भई उड्छ । पृथ्वीको यौवनको सृष्टिको चकाचौध यस्तो छ । पृथ्वीको यो बैंस नढल्कियोस् । आजको वातावरण र इकोसिस्टमसम्बन्धी सम्पूर्ण बहस यसैमा केन्द्रित छ कतै पृथ्वी बुढो नहोस् । तर अहिले पृथ्वी जीवन्त छ, प्रकृतिमय छ र यौवना छ । भविष्यका सन्ततिका लागि पनि हामीले यसलाई बैंसमै प्रजनन क्षमताहीन नबनाऔं । बैंसमै यसलाई दर्फरिएको, धस्रिएको, चाउरी परेको र खुम्चिएको पनि नबनाऔं । पृथ्वीको बैंस कायम राखौं ।"
महिलामा किन बढ्दै छ मोटोपन ?,"नेपाली महिलाको सरदर आयु झन्डै ७४ वर्ष पुगेको छ । यो जनस्वास्थका दृष्टिकोणले सफलता हो । तर, पछिल्लो सरकारी तथ्यांकले देखाउँछ, ३५ प्रतिशत नेपाली महिला मोटोपनको सिकार भएका छन् । त्यस्ता महिला प्रायः ठूला सहर (काठमाडौं, वीरगन्ज, विराटनगर, नेपालगन्ज) का ५३ प्रतिशत छन् भने ग्रामीण गरिब परिवारका २० प्रतिशत । ३५ प्रतिशत महिला मोटोपनको सिकार हुनु र अस्पतालमा जाँच गर्न आएका ५७ प्रतिशत महिलाको कलेजोमा बोसो जमेको देखिनुले नेपाली महिलाको स्वास्थ्य खराब छ भन्ने देखिन्छ । प्रायः मानिसले मुटु रोग, मिर्गौला, मधुमेह, क्यान्सर आदिका बारेमा सुनेका छन् । मुटुको स्वास्थ राम्रो राख्न के खानुपर्छ, कस्तो व्यायाम गर्नुपर्छ भनेर छलफल पनि भइरहन्छ । तर कलेजो अस्वस्थ भए कसरी जोगिने भन्नेबारे त्यति छलफल हुन्न । जबकि कलेजो शरीरको यस्तो कारखाना हो, जसले शरीरको विषालु तत्त्वलाई बाहिर लैजाने काम गर्छ । जुन भोजनले मुटु, मिर्गौला, पेट ठीक राख्छ, त्यही भोजन नै कलेजोका लाथि स्वस्थकर हुन्छ ।मोटोपनसँगै मधुमेह, मुटु, मिर्गौला र कलेजोमा समस्या देखिएको छ । आर्थिक रूपमा सबल महिला मात्र होइन कतिपय ठाउँमा आर्थिक रूपमा अक्षम महिलामा पनि कलेजोमा समस्या देखिन सक्छ । कलेजोमा बोसो जम्नुको प्रमुख कारणमध्ये मोटोपन, भोजन, शारीरिक निष्क्रियता, विभिन्न किसिमका औषधि पनि हुन सक्छन्, भारतका प्रसिद्ध कलेजो विज्ञ डा एसके सरिन भन्छन्, जसरी मुटु खराब हुँदा अनेक समस्या पर्छ, त्यसैगरी कलेजोको स्वास्थ्यले सम्पूर्ण स्वास्थ्यको झलक देखाएको हुन्छ । कलेजो स्वस्थ राख्न के गर्न सकिन्छ भनेर उनले किताबसमेत लेखेका छन् । उनी लेख्छन्, पहिले पहिले ग्रिक समुदायमा मुटु, फोक्सो होइन कलेजो शरीरको एक अति महत्त्वपूर्ण अंग भनेर त्यसलाई पूजासमेत गर्ने चलन रहेछ । कुनै अंगलाई पूजा गर्नुको मतलब त्यसको महत्त्व कति छ भनेर दर्शाउँछ । उनको अनुभवले भन्छ, महिला र पुरुषको कम्मर ३५ सेमि, ३८ सेमिभन्दा बढी छ भने त्यस्ता व्यक्तिमा कलेजोको समस्या हुन सक्ने सम्भावना बढी हुन्छ । कलेजोमा बोसो जम्ने प्रमुख कारण रक्सी हो । तर रक्सी नखाने व्यक्तिमा पनि कलेजोमा बोसो जम्ने समस्या देखिन्छ । यसको प्रमुख कारण नै पत्रु खाना, धेरै गुलियो, चिल्लो, तारेको खाना हो । कतिपय भन्छन्, व्यायाम पर्याप्त गरेपछि जे जति खाए पनि हुन्छ । यो गलत हो । फिनल्यान्डका सामी इनकिनेन विश्व प्रसिद्ध टाकिया कम्पनीका मालिक थिए । अमेरिका गएर उनले व्यापार सुरु गरे । अर्बौं सम्पत्ति भए उनी एक दिनमा ५ घण्टा व्यायम गर्थे तर ३८ वर्षको नहुँदै उनमा स्वास्थ्य समस्या देखियो । रगत जाँच गर्दा उनमा चिनीको मात्रा धेरै देखियो । मधुमेहचाहिँ भइसकेको थिएन । उनी त खेलाडीले पिउने इनर्जी ड्रिंक प्रयोग गर्दा रहेछन् । यसको अर्थ केवल व्यायाम गरेर, खेल खेलेर मात्र हुँदैन, स्वस्थकर भोजनको पनि त्यति नै महत्त्व रहन्छ ।नेपालको पछिल्लो तथ्यांकअनुसार करिब ६ प्रतिशत किशोरी अति मोटोपनको सिकार भएका छन् । यी किशोरी दाम्पत्य जीवनमा प्रवेश गर्दा उनीहरूमा गर्भावस्थामा समस्या देखिन सक्ने सम्भावना बढी छ । ३० वर्षीया मीना (नाम परिवर्तन) ८० किलोकी थिइन् । उचाइअनुसार उनी ५३ किलो मात्र हुनुपर्थ्यो । २३ वर्षको उमेरमा विवाह भए पनि ७ वर्षसम्म गर्भ रहेन । जाँच गर्दा कलेजोमा बोसो जमेको देखियो । चिकित्सकले उनलाई २०३० किलो घटाए मात्र गर्भ रहने सम्भावना हुन्छ भनेका थिए । एक वर्षमा उनले चिनी, पत्रु खाना, धेरै बोसो भएको, कोल्ड ड्रिंक त्यागिन् । साथै योग गरेर २० किलो घटाउन सफल पनि भइन् । त्यो बेला उनी चिकित्सककै निगरानीमा थिइन् । तौल घटेपछि उनलाई भर्याङ उक्लनओर्लन पनि सजिलो भयो । महिनावारी पनि समय समयमा हुन थाल्यो । पहिले कहिले २ महिना त कहिले ३ महिनामा हुन्थ्यो । पाठेघर जाँच गर्दा पानीको फोका जस्तो देखिएको थियो, जब तौल घटाइन्, सिस्ट पनि कम हुँदै गयो । अन्ततः उनको प्राकृतिक तरिकाले गर्भ रहन गयो । कलेजोमा जमेको बोसो पनि कम भयो । उनी र उनका श्रीमान् एकदम खुसी भएका थिए । चिकित्सकको सल्लाहले तौल घटाएपछि, मेरो सम्पूर्ण स्वास्थ्यमा नै सकारात्मक असर पर्यो, मीनाले भनेकी थिइन् । मीनाजस्ता कतिपय होलान्, जसले किशोर अवस्थामा नै मोटो हुँदा धेरै वास्ता गर्दैनन् । तिनलाई पछि अनेक समस्या आइपर्ने सम्भावना हुन्छ । गर्भ नरहेपछि आधुनिक प्रविधि प्रयोग गरेर गर्भवती हुनुपर्यो भने सबैलाई सहज हुँदैन । सबै युवतीमा मीनाको जस्तै सुखद रूपमा गर्भ नरहन पनि सक्छ । अनेक किसिमका पत्रु खाना खाने, कोल्ड ड्रिंक लिनेहरूलाई कलेजो र मुटुमा समस्या पर्न जान्छ । त्यसैले मुटु, मिर्गौला र कलेजो स्वस्थ राख्न के गर्न सकिन्छ भनेर ठाउँठाउँमा छलफल गर्ने बेला आइसकेको छ ।"
प्रकाशमान सिंह राउत प्रधानन्यायाधीशमा सिफारिस,(काठमाडौं)सर्वोच्च अदालतको प्रधानन्यायाधीशमा वरिष्ठतम् न्यायाधीश प्रकाशमान सिंह राउतलाई सिफारिस गरिएको छ । संवैधानिक परिषद्को सोमबार बसेको बैठकले राउतलाई प्रधानन्यायधीशमा सिफारिस गरेको हो । परिषद सदस्य राष्ट्रियसभाका अध्यक्ष नारायण दाहालले राउतको नाममा सर्वसम्मत निर्णय भएको जानकारी दिए । यसअघि प्रधानन्यायाधीश सिफारिस गर्नकै लागि गत शुक्रबार बसेको परिषद बैठक निर्णयमा पुग्न सकेको थिएन । सोमबारको बैठक अघिल्लै बैठकको निरन्तरता हो । बैठकमा परिषदका अध्यक्ष प्रधानमन्त्री केपीशर्मा ओलीले बैठकमा प्रधानन्यायाधीश नियुक्ति सम्बन्धी एजेन्डा प्रस्तुत गरेका थिए । न्यायपरिषद्ले प्रधानन्यायाधीश पदका लागि ८ जना न्यायाधीशको नाम सिफारिस गरेको थियो । त्यसमध्ये वरिष्ठतम् न्यायाधीश राउतलाई संवैधानिक परिषद्ले सिफारिस गरेको हो । प्रधानन्यायाधीश विश्वम्भरप्रसाद श्रेष्ठ ६५ वर्षे उमेर हदका कारण असोज १९ गतेबाट अवकाशमा जाँदैछन् । संविधानको धारा २८४(३) ले प्रधानन्यायाधीश वा संवैधानिक निकायका कुनै प्रमुख वा पदाधिकारीको पद रिक्त हुनुभन्दा एक महिना अगावै परिषदले नियुक्तिका लागि सिफारिस गर्नुपर्ने व्यवस्था छ । प्रधानन्यायाधीशका लागि सिफारिस भएका राउत २०७१ साउन १७ मा सर्वोच्चमा न्यायाधीश नियुक्त भएका हुन् । उदयपुरमा जन्मिएका राउत २०६३ मा नेपाल बार एसोसिएसनका अध्यक्ष थिए । संसदीय सुनुवाई समितिले अनुमोदन गरे पछि राष्ट्रपतिले राउतलाई प्रधानन्यायाधीश नियुक्त गर्नेछन् । प्रधानन्यायाधीश नियुक्त भएपछि राउतले १३ महिना सर्वोच्च अदालतको नेतृत्व गर्नेछन् ।
दसैंअघि दुग्ध किसानले भुक्तानी पाउनेमा अन्योल,"(काठमाडौं)किसानले दसैंअघि दुग्धपदार्थको बक्यौता भुक्तानी पाउनेमा अन्योल देखिएको छ । किसानको बक्यौता भुक्तानी गर्न भदौ २० मा बसेको मन्त्रिपरिषद् बैठकले सर्तसहित ६० करोड ऋण दिने निर्णय गरेको थियो । तर ऋणका लागि कागजी प्रक्रिया मिलाउँदा अझै ढिलो हुने देखिएको छ । मन्त्रिपरिषद्ले ऋण दिने निर्णय गरेपछि तत्काल रकम उपलब्ध हुन्छ भन्ने थियो । किसान पनि छिट्टै ऋण निकासा हुने विश्वासमा थिए, कृषि मन्त्रालयका एक अधिकारीले भने, तर दुई साता भयो, अहिलेसम्म फाइल एउटा निकायबाट अर्कोमा पठाउनेबाहेक केही भएन । दसैं आइसक्यो, किसानले बक्यौता भुक्तानी पाउनेमा दुविधा छ ।दसैंको घटस्थापना आउन अब १६ दिन मात्रै बाँकी छ । २३ दिनपछि फूलपाती छ । यहीबीचमा झन्डै एक साता त सरकारी बिदा नै छ । त्यसैले दसैंअगाडि भुक्तानी पाउने सम्भावना न्यून हुँदै गएको हो, ती अधिकारीले भने, दसैंअगावै भुक्तानी गर्ने कृषि तथा पशुपन्छी विकासमन्त्री रामनाथ अधिकारीको वाचा वाचामै सीमित हुने देखियो । किसानलाई तिर्नुपर्ने बक्यौता अर्बौं रुपैयाँ पुगेपछि कृषिमन्त्री अधिकारीले ऋण उपलब्ध गराइदिन अर्थमन्त्री विष्णुप्रसाद पौडेलसँग पटकपटक आग्रह गरेका थिए । मन्त्री अधिकारीको पहलमा अर्थमन्त्री पौडेलले सर्तसहित ६० करोड ऋण सहमति दिएका थिए । अर्थको सहमतिमा मन्त्रिपरिषद्ले ऋण दिने निर्णय गरेको थियो । आर्थिक वर्ष ०८१८२ मा दुग्ध विकास संस्थानको कच्चा दूधका आपूर्तिकर्ता किसानलाई भुक्तानी गर्न बाँकी रकम भुक्तानी दिने प्रयोजनार्थ नगद प्रवाह व्यवस्थापन गर्ने गरी प्रविधि सुधार तथा व्यवसाय विस्तार गर्न अर्थ मन्त्रालयले डीडीसीलाई तत्काल ६० करोड रुपैयाँ ऋण लगानी गर्न स्वीकृति गर्ने, निर्णयमा भनिएको छ । मन्त्रिपरिषद्को निर्णयको भोलिपल्ट भदौ २१ मा प्रधानमन्त्री केपी शर्मा ओलीले किसानलाई दूधको बक्यौता तिर्न मात्र रकम खर्च गर्न पाउने गरी डीडीसीलाई ६० करोड रुपैयाँ ऋण स्वीकृत गरिएको फेसबुकमा लेखेका थिए । किसानले दूधको भुक्तानी नपाएको हामीले बारम्बार सुन्नुपरेको छ । किसानसँग दूध बेचेको भन्दा धेरै मूल्य लिएर बिक्री गर्दा पनि किन घाटा पर्छ ? किसानले भुक्तानी नपाएर मर्कामा पर्ने किन हुन्छ ? प्रधानमन्त्री ओलीले लेखेका थिए, दुग्ध विकास संस्थानले पहिला किसानलाई पैसा दिनुपर्छ । अनि मात्र अन्य खर्च गर्नुपर्छ । अब पनि यस्तो भए यसलाई सरकारले सहँदैन । किसानलाई भुक्तानी गर्ने सवालमा प्रधानमन्त्री चासो दिए पनि दुई साता बित्दासम्म अर्थबाट रकम निकासा भएको छैन । ऋण रकम निकासाका लागि फाइल मन्त्रालयमा घुमिरहेको छ । डीडीसीको खातामा पैसा जम्मा भएपछि ७ वटा आयोजनामा पठाउनुपर्छ । त्यसपछि चिस्यान केन्द्र, सहकारी, निजी फर्मलाई पैसा पठाउनुपर्छ, मन्त्रालयका एक अधिकारीले भने, त्यसपछि मात्रै किसानको हातमा पर्ने हो । डीडीसीको खातामा रकम जम्मा हुनुअघि पनि केही प्रक्रिया छन् । मन्त्रिपरिषद्बाट ऋण दिने निर्णय भएपछि मन्त्रिपरिषद्को पत्र डीडीसीलाई पठाउनुपर्छ । त्यसपछि डीडीसीले कृषि मन्त्रालयमार्फत फेरि अर्थ मन्त्रालयमा पत्र पठाउनुपर्छ । कृषिको पत्रअनुसार अर्थ मन्त्रालयले फेरि ऋण कार्यालयलाई चिठी पठाउँछ । ऋणका लागि डीडीसीले तमसुक गर्नुपर्छ । त्यसपछि बल्ल ऋण प्रवाह हुन्छ । अहिले बल्ल पत्र अर्थमा पुगेको छ । डीडीसीको खातामा जम्मा हुनुअघि यी सबै प्रक्रिया पूरा गर्नुपर्छ । डीडीसीमा पैसा आएपछि किसानको हातमा पर्न अझै ४ तह पार गर्नुपर्छ, मन्त्रालयका ती अधिकारीले भने, यी सबै प्रक्रिया पूरा गर्नुपर्ने भएकाले किसानले दसैंअगाडि बक्यौता भुक्तानी पाउने सम्भावना न्यून देखिन्छ । ऋणको विषयमा ताकेता गर्न कृषिले दुई जना कर्मचारी खटाएको छ । तर अझै ढिलाइ भइराखेको जनाइएको छ । ऋणको पत्र कृषि मन्त्रालयमार्फत अर्थ मन्त्रालयमा नपुगेको डीडीसीका महाप्रबन्धक सूर्यप्रसाद पौडेलले बताए । दसैं नजिक आइसकेकाले डीडीसीको खातामा जम्मा भएलगत्तै सिधै सहकारीलाई पठाउने तयारी भइरहेको उनको भनाइ छ । किसानलाई पैसा पठाउँदा आयोजना, चिस्यान केन्द्र, सहकारी र त्यसपछि मात्रै किसानले पाउँछन् । धेरै लामो रुट भयो, किसानले पाउनेनपाउनेमा अन्योल देखियो, महानिर्देशक पौडेलले भने, त्यही भएर डीडीसीको खातामा जम्मा भएपछि सिधै सहकारीलाई पठाउने तयारी भएको हो ।अर्थ र डीडीसीले तमसुक गरेपछि रकम निकासा भइहाल्ने अर्थ मन्त्रालयका प्रवक्ता महेश भट्टराईले जनाए । मन्त्रिपरिषद्ले किसानलाई भुक्तानी गर्न डीडीसीलाई ऋण दिने निर्णय गरिसकेको छ । औपचारिक प्रक्रिया पुर्याउन मात्रै बाँकी हो, किसानलाई तत्काल भुक्तानी दिनुपर्नेमा अर्थ पनि सहमत छ, भट्टराईले भने, प्रक्रिया पूरा भएपछि निकासा भइहाल्छ । कृषिबाट आएको पत्रबारे थप बुझ्न भट्टराईले अर्थ मन्त्रालयअन्तर्गतकै वित्तीय क्षेत्र व्यवस्थापन तथा संस्थान समन्वय महाशाखा सहसचिव दीर्घराज मैनालीसँग आग्रह गरे । मैनालीले पनि किसानले पाउने रकमबारे अगाडि बढेको बताए । असारमा पनि ३२ करोड ऋण दिएकै हौं । अहिले पनि मन्त्रिपरिषद्बाट निर्णय भइसकेको छ । ऋण दिनमा समस्या छैन, मैनालीले भने, प्रक्रिया पुगेपछि निकासा भइहाल्छ । सरकारसँग डीडीसीले तीन पटक गरी ६५ करोड ऋण लिइसकेको छ । थप ६० करोड ऋण दिने निर्णय भइसकेको छ । डीडीसीले किसानलाई तिर्नुपर्ने बक्यौता असारसम्म १ अर्ब १२ करोड बाँकी छ । साउनको करिब १७ र भदौको पनि १७ करोड बक्यौता बाँकी रहेको जनाइएको छ । यी सबै गरी किसानले पाउनुपर्ने १ अर्ब ६६ करोड पुगिसकेको छ । तर डीडीसीले सरकारले ऋण उपलब्ध गराए दसैंअगाडि ८० करोड पठाउने तयारी गरेको छ । उक्त रकममध्ये सरकारले दिने ऋण रकम ६० करोड र बाँकी २० करोड दैनिक दुग्धपदार्थ बेचेको रकम रहेको डीडीसीले जनाएको छ ।डीडीसीले सहकारीमार्फत काभ्रे, सिन्धुपाल्चोक, इलाम, मोरङ, पाँचथर, बुटवल, कपिलवस्तु, तौलिहवालगायत ४६ भन्दा बढी जिल्लाबाट दूध संकलन गर्दै आएको छ । ती सहकारीमा करिब २ लाख किसान परिवारको संलग्नता छ ।"
सुदूरपश्चिमले फेरि ल्यायो बजेट कुल बजेट ३१ अर्ब ६२ करोड ९८ लाख २८ हजार,"मन्त्री थापाले बजेटको कुल आकार समान राखेर अन्य कार्यक्रमहरूको बजेट अंक मात्र हेरफेर गरेका छन् । बजेट वक्तव्यका धेरैजसो भाषा र बुँदा पनि यसअघि जस्तै कायम राखेर प्रस्तुत गरिएको छ । सुदूरपश्चिमले एउटै आर्थिक वर्षको बजेट दुई पटक ल्याउने संसदीय अभ्यास पनि गरेको छ । यद्यपि त्यसबारे कानुन व्यवसायी र राजनीतिक दलका आआफ्नै तर्क छन् । भौतिक पूर्वाधार विकासलाई प्राथमकिता दिएर बजेट विनियोजन गरेको सरकारले अघिल्लो सरकारले उक्त मन्त्रालयलाई छुट्याएको बजेटभन्दा एक अर्ब बढी विनियोजन गरेको छ । अहिले कुल बजेटको ४६१५ प्रतिशत अर्थात् १४ अर्ब ५९ करोड ७८ लाख ८४ हजार भौतिक पूर्वाधार विकास मन्त्रालयलाई विनियोजन गरिएको छ । असार १ मा पेस गरिएको बजेटमा १३ अर्ब ३५ करोड ९२ लाख अर्थात् कुल बजेटको ४२२४ प्रतिशत विनियोजन गरिएको थियो । दोस्रो धेरै बजेट पाउने मन्त्रालय सामाजिक विकास मन्त्रालय हो । यस मन्त्रालयलाई २१९९ प्रतिशत अर्थात् ६ अर्ब ९५ करोड ५१ लाख ५५ हजार विनियोजन गरिएको छ । सरकारले स्थानीय तहलाई वित्तीय अन्तर सरकारी हस्तान्तरणतर्फ ३ अर्ब ३८ करोड १७ लाख ६० हजार विनियोजन गरेको छ । यसअघिकै सरकारले प्रस्ताव गरेको दलित अधिकार दशक घोषणा गरी दलित समुदायको उत्थानका लागि गुरुयोजना निर्माण गर्ने कार्यक्रमलाई अहिले पनि यथावत् राखिएको छ । सरकारले कृषितर्फका कार्यक्रममा पढ्दै कमाउँदै, हत्केलामा कृषि सेवा आधुनिक कृषि प्रणाली, भीमदत्त पन्त कृषि पुरस्कार, कृषकको तथ्यांक तयार गर्न किसान सूचीकरण कार्यक्रम, पालौं पशुपन्छी नबनौं अल्छी, कृषि तथा पशुपन्छी कर्जाको ब्याज प्रदेश सरकारले दिनेलगायत कार्यक्रम राखेको छ । सरकारले बजेट वक्तव्यमार्फत आगामी आर्थिक वर्षदेखि दलित अधिकार दशक घोषणा गरी दलित समुदायको उत्थानका लागि गुरुयोजना निर्माण गर्ने उल्लेख गरेको छ । एकीकृत बस्ती विकास कार्यक्रम, यातायात व्यवस्थापनलाई डिजिटिलाइजेसन, बडिमालिका खप्तड, रामारोशन, बैद्यनाथ, उग्रतारा, टीकापुर पार्कलगायत पर्यटकीय स्थलको विकासका लागि प्राथमिकता दिइएको मन्त्री थापाको भनाइ छ । धार्मिक तथा पर्यटकीय स्थलमा पर्यापर्यटन कार्यक्रम राखिएको छ । नौ वटै जिल्लाका प्रदेश निर्वाचन क्षेत्रमा एउटा नमुना विद्यालय, हरेक स्थानीय तहमा नमुना बालविकास केन्द्र, बालबालिकाको पोषण सुधार, बादी समुदायका बालबालिकाको उच्च शिक्षाका लागि कार्यक्रम, चिकित्सा शिक्षा छात्रबृत्ति, टीकापुरमा स्पोर्टस एकेडेमी निर्माण सम्पन्न गर्ने, प्रदेशका उत्कृष्ट खेलाडीलाई प्रोत्साहनलगायत विगतमै उल्लिखित कार्यक्रम समावेश गरिएको छ । पर्यटन पूर्वाधार समृद्ध विकासको आधार नारा दिएर खप्तड, बडिमालिका, रामारोशनलगायत क्षेत्रको विकास, पर्यटन सर्किट निर्माण, प्रेमसिंह धामी व्यास विशेष कार्यक्रम, सीमा नाकामा पर्यटन सहायता केन्द्र स्थापना, खप्तडमा खेलकुद पर्यटनलगायतका कार्यक्रम पर्यटन विकासअन्तर्गतका छन् ।बजेट विनियोजन नगरिएको भन्दै दुई वर्षदेखि निकै आलोचना हुँदै आएको बयालपाटा अस्पतालका लागि बजेटमा फोहरमैला व्यवस्थापन शीर्षक दिएर ७ करोड ५० लाख छुट्याइएको छ । बजेट पारित गर्ने समयावधिलाई पनि सरकारले छोटो बाटो अपनाउने तयारी गरेको छ । त्यसका लागि प्रदेश सांसदलाई आर्थिक मामिला मन्त्रालयले बजेट वक्तव्य, आर्थिक ऐन, वार्षिक कार्यक्रम, विनियोजन विधेयक, व्ययको अनुमानलगायत बजेटसम्बन्धित विवरण पेनड्राइभमा राखेर दिइसकेको छ । यसअघि बजेट वक्तव्य प्रस्तुत भएपछि मन्त्रालयले वार्षिक विकास कार्यक्रमको किताब छापेर वितरण गर्ने परम्परा थियो । अहिले बजेटमाथिको छलफल पनि छोट्याइने भएको छ । एकदुई दिनभित्रै बजेट पारित गर्ने तयारी रहेको सामाजिक विकासमन्त्री मेघराज खड्काले जनाए ।"
बजारमा अपी फेदको स्याउ,"यो वर्ष असिनाले स्याउमा थोरै क्षति पुर्याए पनि उत्पादन भने राम्रो भएको स्याउ जोन सञ्चालक समितिका अध्यक्ष एवं अपी हिमाल४ का स्याउ किसान बालकुमारी बोहराको भनाइ छ । अपी हिमालको माथिल्लो क्षेत्रमा फलेको स्याउमा क्षति पुगेको छ । तल्लो क्षेत्रमा भने स्याउ राम्रै रहेको उनले जनाइन् । जंगली जनावर लाग्ने डरले किसानले समयअगावै स्याउ टिप्न थालेका छन् । यसले अझै स्याउको मिठासमा कमी आएको व्यासका कृषि प्राविधिक विशेश्वरप्रसाद बडूले बताए । असोजको मध्यपछि स्याउ टिपे दानाको आकार र स्वाद राम्रो हुने बडूको भनाइ छ । व्यासमा करिब ५० हेक्टरमा स्याउ उत्पादन हुने गरेको छ । गत वर्ष जिल्लामा एक सय ७० हेक्टर जमिनमा स्याउ खेती गरिएको कृषि ज्ञान केन्द्र दार्चुलाले जनाएको छ ।गत वर्ष २ हजार ३ सय ७५ स्याउका बोट किसानलाई अनुदानमा वितरण गरिएको प्रधानमन्त्री कृषि आधुनिकीकरण परियोजनाका कृषि अधिकृत तामाङ बताउँछन् । किसानको मागका आधारमा मौसम सुहाउँदो इटाली, गाला फुजी रोयल, डेलिसियस र गोल्डन डेलिसियस जातका स्याउ लगाइएको छ । चालू आर्थिक वर्षमा किसानलाई अझै व्यवसायीकरण बनाउन स्याउ उत्पादन, गोडमेल लगाउने तरिका, ग्रेडिङलगायतका विषयमा किसानलाई तालिम दिइने तयारी छ ।"
भारतबाट हवाई रुटबारे प्रस्ट जवाफ आएन : पर्यटनमन्त्री,"काठमाडौं (कास) भैरहवा र पोखरामा ६५ अर्ब लागतमा निर्मित दुई नयाँ अन्तर्राष्ट्रिय विमानस्थल सञ्चालनका लागि हवाई रुट तथा अवतरण प्रणाली इन्स्ट्रुमेन्ट ल्यान्डिङ प्रणाली (आईएलएस) का विषयमा भारतीय समकक्षीले संस्कृति, पर्यटन तथा नागरिक उड्डयनमन्त्री बद्री पाण्डेलाई आश्वासन मात्रै दिएका छन् ।भारतको नयाँ दिल्लीमा बुधबार भएको अन्तर्राष्ट्रिय नागरिक उड्डयन संगठन (आइकाओ) को एसिया प्रशान्त क्षेत्रको मन्त्रीस्तरीय दोस्रो सम्मेलनका क्रममा भारतका नागरिक उड्डयनमन्त्री राममोहन नाइडु किन्जरापुसँग भारतबाट भैरहवा र पोखरा प्रवेश गर्ने छोटो हवाई रुटबारे सम्मेलनको दोस्रो दिन कुराकानी भएको पर्यटनमन्त्री पाण्डेले सोमबार सिंहदरबारमा आयोजित पत्रकार सम्मेलनमा बताए । महेन्द्रनगरको लिमा६२६ र भैरहवाको आकाशमाथि पर्ने ब्राभो३४५ हवाई रुटलाई दुईतर्फी सञ्चालन गर्न मैले कुरा राखेको थिएँ, पर्यटनमन्त्री पाण्डले भने, इमानदारीपूर्वक भन्नुपर्छ, ठ्याक्कै जवाफ त पाएनौं । तर उहाँले टेक्निकली थप छलफल गरौं भन्नुभएको छ । अहिले यी दुई रुटबाट जहाज बाहिरिन्छन् । यी एकतर्फी मात्रै भएकाले नेपाल यी दुवैलाई दुईतर्फी बनाउन नेपालले भारतसँग वर्षौंदेखि आग्रह गर्दै आएको छ । तर भारतले सुनवाइ गरेको छैन । भारतबाट प्रवेश गर्ने सबै जहाज सिमरामाथिको आकाश भएर लामो रुटबाट काठमाडौं, भैरहवा र पोखरा पस्छन् । भारतीय पर्यटनमन्त्रीसँगको भेटमा भैरहवा र पोखरामा भारतीय वायुसेवा कम्पनीका विमान पठाउन पनि अनुरोध गरेको मन्त्री पाण्डेले जनाए । भैरहवास्थित गौतम बुद्ध अन्तर्राष्ट्रिय विमानस्थल र पोखरा अन्तर्राष्ट्रिय विमानस्थल सञ्चालनका लागि मन्त्रिपरिषद् बैठकले पारित गरेको कार्ययोजनाअनुसार अघि बढ्ने उनको भनाइ छ । भारतले हवाई रुट र भैरहवामा न्यून भिजिबिलिटीमा जहाज अवतरण गराउने इन्स्ट्रमुेन्ट ल्यान्डिङ प्रणालीबारे नेपालले व्यक्त गरेको चासोमा ठोस सुनुवाइ नगरेकै अवस्थामा मौजुदा रुटबाटै दुवै विमानस्थल सञ्चालन गर्ने गरी अन्तरमन्त्रालय समन्वय गरिने मन्त्री पाण्डेले जनाए ।"
थप ३० वस्तुमा भन्साररहित सुविधा दिन अमेरिकासँग आग्रह,"(काठमाडौं)नेपालले थप ३० वस्तुमा भन्साररहित बजार पहुँच सुविधा दिन अमेरिकासँग प्रस्ताव गरेको छ । नेपालअमेरिकाबीचको व्यापार तथ लगानीसम्बन्धी सम्झौता परिषद् (टिफा) बैठकमा नेपालले यस्तो प्रस्ताव गरेको हो । नेपालका तर्फबाट वाणिज्य तथा आपूर्ति सचिव गोविन्दबहादुर कार्कीले नेतृत्व गरेको बैठकमा अमेरिकाले ७७ वस्तुमा उपलब्ध गराउँदै आएको भन्सार सुविधालाई निरन्तरता दिन आग्रह गरेको छ । ७७ बाहेक थप ३० वस्तुमा पनि सुविधा दिन माग गरिएको छ । ०७२ वैशाखमा नेपालमा भूकम्प गएपछि अमेरिकाले ७७ वस्तुलाई भन्साररहित बजार पहुँच सुविधा दिँदै आएको छ । नयाँ देश केन्द्रित ग्राह्यता कार्यक्रम स्थापित गरी अमेरिकाले हार्मोनाइज्ड ट्यारिफ सेड्युअलअन्तर्गतका ७७ वस्तुमा समेटिएका नेपाली वस्तुलाई भन्सार छुट सुविधा दिएको छ । यसअन्तर्गत हस्तकला, सल, भ्रमण सामग्रीलगायत वस्तु पर्छन् । यी ७७ वस्तुमा दिइएको सुविधा सन् २०२५ डिसेम्बरमा सकिँदै छ । त्यही सुविधालाई यथावत् राख्न नेपालले अमेरिकासमक्ष प्रस्ताव गरेको हो । बैठकमा पहिलो एजेन्डा भन्साररहित बजार पहुँचको सुविधा थियो । अमेरिकाले दिँदै आएको सुविधा २०२५ डिसेम्बर ३० मा सकिँदै छ, सुविधा थप गरिदिन आग्रह गरेका छौं । दोस्रो एजेन्डा ७७ वस्तुबाहेक थप ३० वस्तु (जुत्ता, गार्मेन्टलगायत) मा भन्सार सुविधा दिन प्रस्ताव गरेका छौं, उद्योग वाणिज्य तथा आपूर्ति मन्त्रालयका प्रवक्ता बाबुराम अधिकारीले भने, नेपालको प्रस्तावमा अमेरिकी अधिकारीले लबिइङ र सहजीकरण गरिदिने प्रतिबद्धता जनाएका छन । भन्सार सुविधा दिने वा हटाउने विषयमा अमेरिकी संसद्ले निर्णय गर्छ । अमेरिकी पक्षले सुविधाका लागि नेपालले विभिन्न तहबाट अमेरिकी संसद्मा लबिइङ गरिदिनसमेत आग्रह गरेको छ । दूतावासमार्फत संसद्मा लबिइङ गर्न सकिन्छ, अमेरिकी अधिकारीको भनाइ उद्धृत गर्दै अधिकारीले भने, त्यस क्रममा अमेरिकी प्रतिनिधिहरूले सिफारिस र सहजीकरण गरिदिने बताएका छन् ।अमेरिकाले सुविधा दिएका ७७ वस्तुको निर्यात करोडमा छ । सुरुका वर्ष ०७२७३ मा सुविधा पाएका ७७ वस्तुको निर्यात ८७ करोड ४४ लाख बराबरको भएको थियो । त्यसपछि भने यी वस्तुको निर्यात निरन्तर घटेर ०७६७७ मा ३५ करोड १५ लाख रुपैयाँमा सीमित भयो । त्यसपछि फेरि बढ्न थालेको निर्यात ०८०८१ मा ७४ करोड ६३ लाख रुपैयाँमा पुगेको छ । सुविधा पाएका ७७ वस्तुबाट निर्यात बढ्ने सम्भावना भए पनि उत्पादनकै कारण समस्या भएको छ । मागअनुसार करिब ००५ प्रतिशत पनि निर्यात गर्न नसकिएको पूर्ववाणिज्य सहसचिव रवि सैंजू बताउँछन् । गत आर्थिक वर्षमा अमेरिकामा १७ अर्ब ३१ करोडको निर्यात भयो । सुविधा पाएको ७७ वस्तुको निर्यात ७४ करोड ६३ लाख थियो, उनले भने, सुविधा पाएको वस्तुबाट अझै निर्यात बढाउन सकिन्छ । तर त्यसको सदुपयोग हुन सकेन । साना उद्यमीका लागि अमेरिकामा बजार छ । तर निर्यात कसरी गर्ने भनेर सिकाउनै सकेनौं । सरकार र निजी क्षेत्रबाट पनि सहयोग हुन नसकेको उनको भनाइ छ ।अमेरिकाले दिएको सुविधा साना उद्यमीले उत्पादन गर्ने वस्तुमा छ । तर उत्पादनले बजार पहुँच पाएका छैनन् । सोमबार भएको टिफा बैठकमा भने सुविधालाई निरन्तरता दिन माग गरिएको हो । बैठकमा प्राविधिक सहायता विस्तार गरिदिन पनि नेपालले आग्रह गरेको छ । निजी क्षेत्रको क्षमता अभिवृद्धिका लागि सहयोग गर्न पनि एजेन्डा राखिएको प्रवक्ता अधिकारीले जनाए । प्राविधिक सहायता र क्षमता अभिवृद्धिमा पनि अमेरिकी प्रतिनिधिले सकारात्मक सहयोग गर्ने आश्वासन दिएको मन्त्रालयले बताएको छ । बैठकमा अमेरिकाका तर्फबाट दक्षिण तथा मध्य एसियाका लागि सहायक अमेरिकी व्यापार प्रतिनिधि ब्रेन्डन लिन्चले अमेरिकी टोलीको नेतृत्व गरेका थिए । नेपालका लागि अमेरिकी दूतावासले पनि आपसी व्यापार वृद्धि र नेपालको अर्थतन्त्रलाई सशक्त बनाउन निरन्तर सहकार्य गर्दै आएको जनाएको छ । दूतावासले नेपालको आर्थिक वृद्धिको समर्थन गर्दै आपसी समृद्धि प्रमुख प्राथमिकता राखेको जनाएको छ ।यो टिफाको सातौं बैठक हो ।"
अर्थ संक्षेप,"सिटी एक्सप्रेसको दसैंतिहार योजना काठमाडौं (कास) सिटी एक्सप्रेस मनी ट्रान्सफरले दसैंतिहार लक्षित १८औं वर्षमा १८ गुणा, परिवारमा खुसी लाखौं गुणा नामक उपहार योजना सार्वजनिक गरेको छ । योजनाअन्तर्गत लक्की ड्रमार्फत हरेक महिना दुई जना ग्राहकले सामसङको स्मार्टफोन र हरेक साता दुई जनाले सामसङ स्मार्ट टीभी पाउनेछन् । उक्त योजना ९० दिनसम्म सञ्चालन हुने कम्पनीले जनाएको छ । योजना अवधिभर हरेक दिन १८ जनाले जनही पाँच सय रुपैयाँको वालेट टपअप प्राप्त गर्नेछन् । योजनाका एक जना भाग्यशाली विजेताले आफूले पठाएको रकमको १८ गुणा बढी रकम पाउने कम्पनीको भनाइ छ । योजनामा सहभागी हुन सिटी एक्सप्रेसमार्फत विदेशबाट पैसा पठाउनुपर्ने कम्पनीले जनाएको छ । उक्त योजना असोज १ देखि मंसिर ३० सम्म लागू हुनेछ । दिपल एक्सचेन्ज कार्निभल सुरुकाठमाडौं (कास) एमएडब्लू वृद्धि अटोकर्पले काठमाडौंको गैरीधारास्थित सिल्भरओकमा दिपल एक्सचेन्ज कानिर्भल सुरु गरेको छ । एमएडब्लू ग्रुपका प्रबन्ध निर्देशक विष्णु अग्रवालले सोमबार कार्निभल उद्घाटन गरे । कार्निभलको पहिलो दिनमा पुरानो गाडी साटेर दिपल इभीमा अपग्रेड हुन चाहनेहरूको सहभागिता उल्लेख्य रहेको कम्पनीले जनाएको छ । एक्सचेन्ज कार्निभलमा ग्राहकले ७१ लाख ९९ हजार रुपैयाँमा दिपल एस०७ खरिद गर्न सक्नेछन् । ग्राहकले कार्निभलमा जुनै पनि ब्रान्डका गाडी राम्रो मूल्यांकनमा एक्सचेन्ज गर्न सक्ने सुविधा रहेको कम्पनीले जानकारी दिएको छ । एक्सचेन्ज कार्निभल असोजको ३ सम्म सञ्चालन हुनेछ ।बजारमा ॅटेक्नो स्पार्क गो वान स्मार्टफोन काठमाडौं (कास) नेपाली बजारमा स्मार्टफोन ब्रान्ड टेक्नोले टेक्नो स्पार्क गो वान ल्याएको छ । टेक्नो नेपालले सोमबारदेखि उक्त स्मार्टफोन बजारमा उपलब्ध गराएको हो । उक्त स्मार्टफोनमा १२० हर्ट्जको रिफ्रेस दर, लाइटनिङफास्ट मल्टि, टास्किङका लागि ८ जीबी र्याम, बुमिङ, क्रिस्टल क्लियर अडियोका लागि डीटीएससहितको डुअल स्टेरियो स्पिकरलगायत विशेषता छन् । टेक्नोको स्पार्क गो वान स्मार्टफोनको सुरुवाती बजार मूल्य ११ हजार ९९० रुपैयाँ रहेको कम्पनीको भनाइ छ । ४ जीबी र्यामका साथ ६४ जीबी रोम रहेको एक भेरिएन्टको मूल्य १२ हजार ६९० र १२८ जीबी रोम भएको भेरिएन्टको १३ हजार ९९० रुपैयाँ रहेको कम्पनीले जनाएको छ ।"
एरिकासहित ११ खेलाडीले एसियाली कराते खेल्ने,"(काठमाडौं)चीनको हाङचाउस्थित स्पोर्ट्स सेन्टर जिम्न्याजिममा हुने २० औं संस्करणको एसियाली सिनियर कराते च्याम्पियनसिप हुने भएको छ । सोही स्थानमा गत वर्ष १९ औं एसियाली खेलकुद भएको थियो । त्यसमा करातेकी एरिका गुरुङले ऐतिहासिक रजत पदक जितेकी थिइन् । सेप्टेम्बर २० देखि २२ सम्म हुने च्याम्पियनसिपमा एरिकासहित नेपालका ११ खेलाडीले भाग लिने छन् । त्यसका लागि १८ सदस्यीय नेपाली कराते टोली मंगलबार त्यसतर्फ जानेछ । एरिकाले एसियाडको महिला ६८ केजीमाथि तौल समूहमा प्रतिस्पर्धा गर्नेछिन् । महिला ५५ केजीमुनि जिया कार्की, ६१ केजीमुनि निरुपा दोङ तामाङ तथा टिम कातामा एलिसा रास्कोटी मगर, मेघा लिम्बू र टप्पी थापाले भाग लिनेछन् । एसिलाले एकल कातामा प्रतिस्पर्धा गर्नेछिन् ।पुरुष ६० केजीमुनि मीनबहादुर तामाङ, ६७ केजीमुनि सन्तोष श्रेष्ठ, ८४ केजीमुनि मोहम्मद शेखु आलम, ८४ केजीमाथि आशिष श्रेष्ठ र एकल कातामा स्वनिम मानन्धरले प्रतिस्पर्धा गर्नेछन् । सबै खेलाडीसँग अन्तर्राष्ट्रिय प्रतियोगिता खेलेको अनुभव छ । सन्तोष, शेखु, स्वनिम, निरुपा र एलिसाले पनि १९ औं एसियाली खेलकुद खेलेका थिए । टोलीको मुख्य प्रशिक्षकमा कुशल श्रेष्ठ तथा प्रशिक्षकमा सागका दोहोरो स्वर्ण विजेता मन्डेकाजी श्रेष्ठ छन् । १९ औं एसियाडमा प्रशिक्षकको भूमिका निभाएका कुशलले एसियाली सिनियर करातेमा सहभागिता जनाएका छन् ।व्यवस्थापकमा नेपाल कराते महासंघका उपाध्यक्ष मजेन्द्र सिंह र सदस्य रवि महर्जन छन् । एसियाली सिनियर करातेमा नेपाल पदकविहीन छ । प्रतियोगिताअघि हाङचाउमै सेप्टेम्बर १८ तारिखमा हुने एसियाली कराते महासंघको कंग्रेसमा भाग लिन नेपाल कराते महासंघका अध्यक्ष युवराज लामा र महासचिव दावा गुरुङ पनि जाने छन् । प्रतियोगितामा ३१ राष्ट्रका ३ सय ६७ खेलाडीको सहभागिता रहने छ । पुरुषमा ९ र महिलामा ८ गरी १७ स्पर्धामा प्रतिस्पर्धा हुनेछ । टोलीलाई राष्ट्रिय खेलकुद परिषद् (राखेप) का सदस्यसचिव टंकलाल घिसिङ र नेपाल ओलम्पिक कमिटीका महासचिव नीलेन्द्रराज श्रेष्ठले सोमबार बिदाइ गरे । सदस्यसचिव घिसिङले व्यवस्थित तयारीका साथ कराते टोलीले प्रतियोगिता खेल्न लागेकाले खेलाडीलाई उच्च प्रदर्शन गर्न सुझाए । उनले यो प्रतियोगितामा पदक प्राप्त गर्ने खेलाडीलाई राखेपले सुविधासहित रणनीतिक तयारीका लागि राष्ट्रिय टिम तयारीमा समावेश गर्ने प्रतिबद्धता व्यक्त गरे ।एरिकाले एसियन च्याम्पियनसिप खेल्न पाउनु ठूलो अवसर भएको बताउँदै विश्व च्याम्पियनहरूले खेल्ने भएकाले हामी सबै खेलाडीका लागि अनुभव बटुल्ने र आफ्नो क्षमता प्रस्तुत गर्ने राम्रो प्लेटफर्म भएको बताइन् । एरिकाले तयारी राम्रो भएकाले सबैजना उत्साहित रहेको बताइन् ।"
सुजन र अप्सनालाई वादोरियोको स्वर्ण,"काठमाडौं (कास) टोखा भैरवका सुजन तामाङ र अप्सना रोका मगरले प्रथम टोखा मेयर कप वादोरियो कराते प्रतियोगितामा सोमबार स्वर्ण जितेका छन् । एकल काताको पुरुषमा सुजन र महिलामा अप्सनाले स्वर्ण जितेका हुन् ।काठमाडौं युरो स्कुलमा भएको प्रतियोगिताको पुरुष २५ केजीमुनि अजिमाका अनुरोज थापा मगर, ३० केजीमुनि गोंगबुका सिहान राना, ३५ केजीमुनि मनमैंजुका शुलभ राजबाहक र ६० केजीमाथि मनमैंजुका सुरज राजवाहकले स्वर्ण जिते ।नेपाल वादोरियो कराते डो संघको प्राविधिक सहयोग तथा नेपाल वादोरियो कराते डो संघ, टोखा डोजोद्वारा आयोजित प्रतियोगिताको महिला २५ केजीमुनि रोयल करातेकी निसुका महर्जन, ३० केजीमुनि गोदावरीकी आइस्टी पहारी, ३५ केजीमुनि गोंगबुकी युनिका अधिकारी, ४० केजीमुनि मनमैंजुकी एलिना तामाङ, ४५ केजीमुनि मनमैजुकी प्रतीक्षा तामाङ र ५० केजीमुनि नागार्जुनकी सिर्जना तामाङले पहिलो स्थान हात पारे ।प्रतियोगिताको टोखा नगरपालिकाका मेयर प्रकाश अधिकारीले उद्घाटन गरे । नेपाल वादोरियो कराते डो संघका अध्यक्ष एवं नेपाल कराते महासंघका वरिष्ठ उपाध्यक्ष हरिशरण केसीलगायतको उपस्थिति रहेको थियो । टोखा नगरपालिकाको सहयोगमा भएको प्रतियोगितामा २५ टिमका ३ सय ५० खेलाडीले २१ स्पर्धामा प्रतिस्पर्धा गरिरहेको छन् । प्रतियोगिता मंगलबार सकिनेछ ।"
नामुदुको ह्याट्रिकमा वालिङ विजयी,"(काठमाडौं)युगान्डाली खेलाडी भिओला नामुदुको ह्याट्रिकप्रेरित वालिङ नगरपालिकाले सोमबार एन्फा महिला लिग फुटबलमा सुदूरपश्चिमलाई ५१ ले हराएको छ । यो जितपछि वालिङको ९ अंक भएको छ । टोली पाँचौं स्थानमा रह्यो । यो जितले वालिङको शीर्ष पाँचमा रहेर लिगको अर्को चरण पुग्ने सम्भावना बलियो भएको छ । सुदूरपश्चिमको प्रतियोगितामा खराब प्रदर्शन भने कायम रह्यो । यो टोलीको लगातार पाँचौं हार हो । शून्य अंकको स्थितिमा टिम सबैभन्दा अन्तिम स्थानमा छ । आन्तरिक कलहका कारण कमजोर टिम उतार्न बाध्य सुदूरपश्चिमले यी ५ खेलमा ३७ गोल खाइसकेको छ । कुनै पनि अंक जोड्न असफल सुदूरपश्चिम नै एक्लो टिम रहेको छ । पाँचौं चरणको समाप्तिमा तीन विभागीय टिम शीर्ष तीनमै रहेका छन् । त्यसमा डिफेन्डिङ च्याम्पियन एपीएफको १३, पुलिसको ११ र आर्मीको १० अंक छ । त्यसपछि कोशी १० अंकमै गोल अन्तरले चौथो स्थानमा छ । लिगको पहिलो चरणले मध्यभाग छुँदा शीर्ष पाँचमा रहने टिमले एक प्रकारको आकार भने लिएका छन् । सातदोबाटोस्थित एन्फा कम्प्लेक्स मैदानमा भएको खेलमा नामुदुले वालिङका लागि १८, ४३ र ४५ औं मिनेटमा तीन गोल गरिन् । त्यसपछि अर्की विदेशी खेलाडी ज्याकलिन नसालीले पहिलो हाफको इन्ज्युरी समयमा चौथो गोल थपिन् । सुष्मा तामाङले ५० औं मिनेटमा पाँचौं गोल गरिन् । सुदूरपश्चिमबाट रितिका कार्कीले ५४ औं मिनेटमा एक गोल फर्काइन् ।"
लिभरपुललाई ब्युँतिने अवसर,"लन्डन (एएफपी) च्याम्पियन्स लिग फुटबलको यात्रा सुरु गर्नेक्रममा रहेको लिभरपुलका कप्तान भर्जिल भान डाइकले सप्ताहन्तमा नोटिङ्घम फरेस्टविरुद्ध प्रिमियर लिगमा पाएको स्वीकार्न नसकिने पराजय बिर्सिएर अगाडि बढ्नुपर्ने जनाएका छन् । फरेस्टविरुद्ध १० को स्तब्धपूर्ण हार बेहोरेको लिभरपुलले मंगलबार एसी मिलानविरुद्ध खेल्दै छ ।आर्ने स्लटको लिभरपुलका व्यवस्थापक रूपमा च्याम्पियन्स लिगमा यो पहिलो खेल हुनेछ । यसै पनि यस सिजनदेखि च्याम्पियन्स लिग नयाँ सिजनमा हुन लागेको छ । प्रिमियर लिगको सिजनको पहिलो तीन खेलमा कुनै गोल नखर्ची स्लटले लिभरपुलको यात्रा सुरु गरेका थिए । तर चौथो खेलमा शनिबार फरेस्टले यस्तो प्रहार गरेको थियो, जसले लिभरपुललाई घच्घचाइदिएको थियो । भान डाइक मिलानविरुद्ध खेलमा लय मिलाउन फरेस्टविरुद्धको हार इन्धनको रूपमा भएको जनाउछन् । हाम्रो राम्रो समूह छ, जसले यो सजिलै बुझ्छ फरेस्टविरुद्धको हार स्वीकार्न त्यति सजिलो छैन, डच सेन्टरब्याक भान डाइकले भने, हामी सबैलाई थाहा छ, हामी त्यो भन्दा राम्रो गर्दै मिलानविरुद्धको खेलमा देखाउन सक्छौं । हामी त्यसैका लागि केन्द्रित छौं ।उनले अगाडि भने, हामी यस्तो हार र कठिन स्थितिबाट सँगै अगाडि बढ्नुपर्छ र मलाई लाग्छ यस्तो बेलामा शान्त पनि रहनुपर्छ, हामी शान्त पनि रहने छौं । यदि त्यहाँ खेलाडीको चोटको कुनै विषय छैन भने लय त त्यसै मिलिहाल्छ । हाम्रो पूरा टोली फिट रहनुपर्छ । इन्टरनेसनल ब्रेकपछि ३ दिनमात्र समय हुन्छ अर्को खेलका लागि, त्यसैले यस्तो बेलामा सबै खेलाडी उत्कृष्ट लय र फर्ममा हुनुपर्छ ।इप्सविच, ब्रेन्टफोर्ड र म्यानचेस्टर युनाइटेडविरुद्धको खेलमा प्रभावशाली देखिएको लिभरपुलले कुनै गोल पनि खर्चिएको थिएन । तर फरेस्टका फरवार्ड कालुम हडसन ओडोइले भान डाइकको नेतृत्वमा रहेको लिभरपुलको रक्षापंक्ति भत्काइदिएको थियो । लगातार परिश्रम र मिहिनेत गर्ने हो भने सही दिशामा पुग्न समय नलाग्ने भान डाइक बताउँछन् । गत सिजनको प्रिमियर लिगमा शीर्ष चारमा पर्न नसकेपछि लिभरपुलले च्याम्पियन्स लिग खेल्न पाएको थिएन । अहिले लिभरपुल च्याम्पियन्स लिगमा फर्किएको छ । भान डाइक च्याम्पियन्स लिगका खेलमा फर्किन आफू आतुर रहेको जनाउँछन् । यता एसी मिलान अल्जेरियाका मिडफिल्डर इस्माइक बेनासेरविनै खेल्ने छन् । पिँडुलामा लागेको चोटका कारण उनी चार महिना खेल्न नसक्ने भएको मिलानले जनाएको छ । अल्जेरियाको प्रशिक्षणका क्रममा उनलाई चोट लागेको थियो ।"
बोनमति २०२८ सम्म बार्सिलोनामै,"बार्सिलोना (एएफपी) महिला बालोन डीओर अवार्ड विजेता आइताना बोनमतिले सोमबार बार्सिलोनासँग २०२८ सम्म लागि नयाँ सम्झौता गरेकी छन् । २६ वर्षीया स्पेनिस प्लेमेकर बोनमतिले गत सिजन च्याम्पियन्स लिगको फाइनलमा गोल गरेकी थिइन् । उनको प्रभावशालीमा क्याटलन टोलीले सनसनीपूर्ण प्रदर्शन गर्दै उपाधि रक्षा गरेको थियो । बिल्बाओमा भएको फाइनलमा लियोनलाई २० ले हराएको थियो । बार्सिलोनाले विज्ञप्तिमा भनेको छ, विश्वको उत्कृष्ट खेलाडी विजेता क्लबमा रहन्छिन् ।बोनमतिले बार्सिलोनाका लागि २७५ खेलमा ९६ गोल गरेकी छन् । च्याम्पियन्स लिगमा २२ गोल गरेकी छन् । उनले दुई पटकको बालोन डीओर विजेता एलेक्सिया पुटेलाससँग सर्वाधिक गोलमा कीर्तिमान बराबरीमा छन् । बार्सिलोना युवा एकेडेमीमार्फत २०११ मा क्लबमा आबद्ध बोनमतिले २०२३ की विश्वकप विजेता स्पेनिस टोलीका सदस्य हुन् ।"
झरना रनिङ सिल्ड भोलिदेखि,"तिलोत्तमा (कास) झरना स्पोर्ट्स क्लबले खगी गुरुङ्सेनीको स्मृतिमा हुने ३६ औं झरना रनिङ सिल्ड नकआउट फुटबल प्रतियोगिताको तयारी पूरा गरेको छ । प्रतियोगिता असोज २ देखि उमा आधारभूत विद्यालय तिलोत्तमा६ कुन्जालापुरको मैदानमा सुरु हुनेछ ।यस वर्ष १६ टिम सहभागी हुने आयोजकले जनाएको छ । प्रतियोगितामा रूपन्देहीका १३ टिमबाहेक पश्चिम नवलपरासी, कपिलवस्तु र स्याङ्जा वालिङबाट ११ टिम सहभागी हुनेछन् ।विजेताले ३ लाख ३१ हजार रुपैयाँसहित ट्रफी जित्नेछ । दोस्रो हुनेले १ लाख ८१ हजार पाउनेछ । आयोजक क्लबका अध्यक्ष घनेन्द्र पौडेलका अनुसार सेमिफाइनल पराजित दुई टिमलाई जनही २५ हजार प्रदान गरिनेछ । विधागततर्फ सर्वोत्कृष्ट खेलाडीले १५ हजार, डिफेन्डर, मिडफिल्डर, स्ट्राइकर, गोलकिपर र प्रशिक्षकमा उत्कृष्ट हुनेनले जनही १० हजार पाउनेछन् । हरेक दिनको प्लेयर अफ द म्याचले ३ हजार रुपैयाँ पाउनेछ ।"

शीर्षक,विवरण
"युद्धले लेबनानी विस्थापित, अन्योलमा नेपाली श्रमिक","(काठमाडौं)इजरायल र हेजबुल्लाहबीचको लडाइँ चर्कंदै गएपछि लेबनानमा कार्यरत घरेलु महिला श्रमिकहरू त्रसित बनेका छन् । असुरक्षा बढ्दै गएपछि उनीहरू रोजगारदातामाथि नै पूर्ण रूपमा आश्रित हुनुपर्ने अवस्था बन्दै गएको छ । तत्काल लेबनान छाडिहाल्ने मनस्थिति नबनाए पनि उनीहरू सुरक्षाका लागि रोजगारदाताले लैजाने ठाउँमा स्थानान्तरण हुन तयार भएर बसेका छन् । गत सोमबारदेखि हेजबुल्लाह र इजरायली सेनाबीच लडाइँ चर्किएको हो । इजरायली सेना हेजबुल्लाहको नियन्त्रण रहेको लेबनानी भूमिमा प्रवेश गर्ने तयारीमा छ । इजरायलको शृंखलाबद्ध हवाई आक्रमणबाट चार दिनभित्र लेबनानमा मृत्यु हुनेको संख्या कम्तीमा ५ सय ६९ पुगिसकेको छ ।अहिले सुरक्षाका लागि लेबनानको दक्षिणी क्षेत्रबाट राजधानी बेरुत र सीमा काटेर सिरिया जाने लेबनानीहरूको संख्या बढिरहेको छ । शरणार्थीसम्बन्धी राष्ट्रसंघीय नियोग (यूएनएचसीआर) का अनुसार पछिल्लो युद्धबाट अहिलेसम्म ९० हजार विस्थापित भएका छन् । तीमध्ये ६ हजार ६ सय ९७ जना लेबनानी सिरिया पुगेका छन् । साथै १७ हजार सिरियाली शरणार्थीहरू सिरिया फर्केका छन् ।नेपाली श्रमिक मञ्जु मोक्तानले बेरुतको सुरक्षा अवस्था हेरेर रोजगारदातासँगै ठाउँ सर्ने योजना रहेको बताइन् । हामी बेरुतमै छौं । सुरक्षित छौं तर डर छ । बेरुतमा असुरक्षा बढेमा युद्ध नहुने पहाडको घरमा गएर बस्ने योजना छ, उनले भनिन्, रोजगारदाताका छोराबुहारी भने पहाडको घरमा गइसकेका छन् ।नेपाली घरेलु श्रमिकहरूले तत्काल नेपाल फर्किहाल्ने योजना बनाइनसकेको बताए । रोजगारदाताले केही हुँदैन नै भनिरहेका छन् । हामीलाई धेरै डर देखाइएको छैन । हामी युद्ध चर्केको ठाउँबाट त टाढै हो भन्छन् । केही भए त हामी पठाउँला भनिरहेका छन्, श्रमिक माया तामाङले भनिन्, विमानस्थल पनि बन्द छ । नेपालबाट छिटो आऊ भनेर फोन गरिरहेका छन् । के गर्ने ? के नगर्ने कुरा बुझ्नै सकिरहेकी छैन ।तामाङले लेबनानको माहोल (समाचार) हेर्दा आफ्नो ज्यान नै जिरिंग हुने गरेको बताइन् । उनले भनिन्, समाचार हेर्दा डरका कारण मुटुले ठाउँ छोडिसक्यो । यो युद्ध पहाडतिर पनि हुन थाल्यो भने घरतिर नै फर्कनुपर्ला । इजिप्टस्थित नेपाली दूतावासका अनुसार लेबनानमा करिब सात सय नेपाली कार्यरत छन् । लेबनानबाट सिरिया प्रवेश गरेकाहरूमा नेपाली रहेनरहेको थाहा नभएको नेपाली श्रमिक चन्द्रा जोशीले बताइन् । सिरियालीहरू आफ्नो देश गइरहेका छन् । तनाव बढे पनि नेपालीहरूले लेबनान छाडेको सूचना छैन, उनले भनिन्, अहिले विद्यालय बन्द भइसकेका छन् । लुटपाटको डर बढेको छ । लेबनानको पहाडी क्षेत्रमा ११ वर्षदेखि घरेलु श्रमिक रहेकी सुन्दरी तामाङले आकाशमा रकेट आउँदा घरका झ्याल नै जोडले हल्लिने गरेको बताइन् । म दुई पटक धेरै डराएँ । धेरैबेरसम्म मेरो मुटु काँपिरह्यो । यस्तो बेला घरका साहुसाहुनीको आडभरोसा निकै महत्त्वपूर्ण हुँदोरहेछ । मेरो जीवनमा यस्तो युद्ध कहिले भोगेको थिइनँ, उनले भनिन् ।गत वर्ष अक्टोबर ७ मा दक्षिणी इजरायलमा हमासको आक्रमणपछि इजरायलमाथि हेजबुल्लाहले पनि आक्रमण सुरु गरेको थियो । त्यसपछि इजरायल र हेजबुल्लाहबीच लडाइँ भइरहेको छ । त्यसयता हेजबुल्लाहले उत्तरी इजरायल र इजरायली नियन्त्रणमा रहेको गोलान हाइट्समा आठ हजारभन्दा बढी रकेटहरू प्रहार गरिसकेको छ ।इजरायली सेनाका प्रमुख हर्जी हेलेविलका अनुसार हवाई हमलाले हेजबुल्लाहको पूर्वाधारलाई ध्वस्त पार्ने र इजरायली सेना लेबनानी भूमिमा छिर्ने लक्ष्य राखेको छ । यसले थप तनाव बढ्ने सम्भावना छ ।"
एपेक्स कलेजमा 'भीम्याग,"काठमाडौं (कास) नेपालमा सञ्चालित विभिन्न कलेजको शैक्षिक वातावरण, शिक्षाको गुणस्तर, अतिरिक्त क्रियाकलापलगायतका विषयमा जानकारी दिँदै आएको भीम्याग टिम यस पटक काठमाडौंको नयाँ बानेश्वरस्थित एपेक्स कलेजमा पुगेको छ । एपेक्सका कार्यक्रम निर्देशक योगेन्द्र अधिकारीले यहाँका पूर्वविद्यार्थीहरूको सरकारी जागिरमा ट्र्याक रेकर्ड अत्यन्त राम्रो रहेको बताउँदै कलेजले पूर्वविद्यार्थीहरूसँग समेत सहकार्यको हात बढाउने गरेको उल्लेख गरे । भने, हामीकहाँ कलेजका पूर्वविद्यार्थीसँग कलेजले सहकार्यका लागि स्थान दिँदै आएको छ, यहाँ स्टार्टअप बिजनेस गर्न चाहनेहरूले नयाँनयाँ आइडिया पिच गर्ने गर्छन् । अधिकारीले अध्ययनरत विद्यार्थी र विभिन्न क्षेत्रमा कार्यरत आफ्ना पूर्वविद्यार्थीलाई कलेजले एक ठाउँमा ल्याएर सहकार्यको वातावरण बनाइदिएकैले उपलब्धि राम्रो भएको बताए । सन् २००० मा बीबीए र बीसीआईएसबाट सुरु गरिएको कलेजले छोटो समयमै प्रगति गर्नुमा अरूमा भन्दा तुलनात्मक रूपमा शिक्षण पद्धतिमा केही फरक र व्यावहारिक रहेको कलेजकी प्रिन्सिपल दुर्गा रिजालले बताइन् । एपेक्समा किताबी ज्ञानका लागि मात्रै नभई जिज्ञासु, प्रयोगधर्मी र नयाँनयाँ कुरा खोज्न चाहने विद्यार्थीका लागि उपयुक्त गन्तव्य रहेको बताइन्, उनले भनिन् । साथै, रिजालले उत्कृष्ट विद्यार्थीका लागि कलेजले दिने छात्रवृत्तिबाहेक पनि अन्तर्राष्ट्रिय छात्रवृत्ति पनि दिने गरेको उल्लेख गरिन् । त्यसबाहेक यस पटक हामीले कलेजका २५ औं ब्याचको भेला गर्दै छौं ताकि विभिन्न तहमा पुगेका हाम्रा पूर्वविद्यार्थीले एपेक्स पढ्दै गरेका विद्यार्थीको पढाइका लागि केही न केही सहयोग गर्न सकून्, उनले भनिन् ।"
मेचे संस्कृतिमा आधारित माखाल सार्वजनिक,"काठमाडौं (कास) सीमान्तकृत मेचे समुदायको संस्कृति र राजनीतिक जागरणलाई विषयवस्तु बनाइएको उपन्यास माखाल को बिहीबार काठमाडौंमा सार्वजनिक गरिएको छ । तेजप्रकाश श्रेष्ठद्वारा लिखित उक्त उपन्यासमा मेचे समुदायले स्वनियमका लागि कायम राखेको माखाल अर्थात् आफ्नो समुदायको मुखिया छान्ने व्यवस्था र मेचे समुदायमा ४० को दशकको सुरुवातमा आएको राजनीतिक जागरणलाई समेटिएको छ । पुस्तक सार्वजनिक समारोहमा मेचे समुदायका तर्फबाट बोल्दै प्रधानमन्त्रीको स्वकीय सचिवालयकी सहसचिव रोशनी मेचेले आफ्नो समुदायका सांस्कृतिक पाटोको अनुसन्धान गरी तयार पारिएको उपन्यास आफैंमा अनुसन्धानात्मक कृति हुन पुगेको टिप्पणी गर्नुभयो । मेचे समुदायमा माखाल प्रणालीले कसरी काम गर्थ्यो भनी बुझ्न चाहनेका लागि उपन्यास उपलब्धिमूलक रहेको उनले बताइन् ।त्यसैगरी, समालोचक ठाकुर शर्माले मेचे जातिको सांस्कृतिक पाटोलाई उक्त समुदायकै भाषाका शब्दहरूसमेत राखेर सरल र सहज तरिकाले तयार पारिएको यस उपन्यास नवीनतम सांस्कृतिक कृति बनेको टिप्पणी गरे । लेखक श्रेष्ठले २०६४ सालमा मेचे समुदायसँग ३ महिनाभन्दा बढी समय बिताएर त्यस समुदायका अगुवाहरूसँगको कुराकानीमा आधारित रही माखाल तयार पारेको बताए ।प्रकाशक परिचय पब्लिकेसनका प्रमुख कार्यकारी भाष्कर ज्ञवालीले सिमान्तकृत मेचे समुदायको संस्कृतिलाई नेपाली साहित्यको मूलधारमा स्थापित गर्न यो उपन्यास प्रकाशित गरेको बताए ।"
सहकारी र अमेरिकी पासपोर्टमा एपीवान र थापामाथि प्रश्न,"(काठमाडौं) अन्नपूर्ण मिडिया नेटवर्कका अध्यक्ष क्याप्टेन रामेश्वर थापा सहकारी बचत र छोरा सचन थापा अमेरिकी पासपोर्टको विवादमा परेका छन् । संसदीय विशेष समितिले क्याप्टेन थापा संस्थापक अध्यक्ष रहेको एपीवान टेलिभिजनमा पनि सहकारीको बचत लगानी भएको उल्लेख छ । त्यस्तै, छोरा सचन थापा अमेरिकी पासपोर्टमा नेपाल बसेर उद्यम व्यवसायमा संलग्न भएको आरोप लागेको छ । सामाजिक सञ्जालबाट सार्वजनिक भएको अध्यागमनको अभिलेखअनुसार सचन अमेरिकी नागरिक हुन् र उनले पछिल्लो पासपोर्ट २०२२ मा लिएको देखिन्छ । नेपाल आउँदा उनी नन टुरिस्ट भिसामा आएका छन् । विदेशी नागरिकले नेपाल आएर उद्यम व्यवसाय मात्र होइन, रोजगारी गर्न पनि कानुनअनुसार अनुमति लिनुपर्छ । उनले त्यस्तो अनुमति लिएका छन् कि छैनन् भन्ने अनुसन्धानको विषय भएको छ ।हो, म अमेरिकी नागरिक हुँ, मसँग अमेरिकी पासपोर्ट र गैरआवासीय नेपालीले पाउने नागरिकता दुवै छन्, उनले कान्तिपुरसँग भने, नेपालमा बस्दा गैरआवासीय नेपालीका रूपमा गर्नुपर्ने काम मात्र मैले गरेको छु । छोराको नागरिकता विवादमा अन्नपूर्णका अध्यक्ष क्याप्टेन थापामाथि सामाजिक सञ्जालमा प्रश्न उठेको छ । पहुँचको दुरुपयोग गरेको आरोपमा थापाले भने, अन्नपूर्ण र मेरो परिवार पनि कानुनभन्दा माथि छैन, राज्यले अनुसन्धान गरोस्, हामी सहयोग गर्छौं । गलत गरेको भए कानुनी कारबाही भोग्न हामी तयार छौं, उनले भने । त्यस्तै सहकारी बचत अपचलन छानबिन विशेष समितिको प्रतिवेदनले एपीवान टेलिभिजनमा पनि सहकारीको रकम लगानी भएको खुलाएको छ । गोर्खा मिडिया खोल्नुअघि गितेन्द्रबाबु (जीबी) राईले एपीवानमा लगानी गरेको र उक्त रकम सहकारीको भएको प्रतिवेदनमा उल्लेख छ । राई सञ्चालक रहेको काठमाडौंको स्वर्णलक्ष्मी बहुउद्देश्यीय सहकारीबाट एपीवानमा कर्जा प्रवाह भएको प्रतिवेदनमा उल्लेख छ । प्रतिवेदनमा भनिएको छ, २०७३ चैतबाट प्रसारण सुरु भएको एपीवान टेलिभिजनमा सुरुमा अन्नपूर्ण मिडिया नेटवर्कका अध्यक्ष रामेश्वर थापासँग व्यावसायिक साझेदारीमा जीबी राई देखिएका थिए । राईले एपीवान टेलिभिजनको कतारमा भएको एक कार्यक्रममा उपाध्यक्षको हैसियतमा भाग लिएको भिडियो अहिले पनि सार्वजनिक रूपमा उपलब्ध छ । त्यतिबेला नै काठमाडौंको स्वर्णलक्ष्मी बहुउद्देश्यीय सहकारीबाट एपीवानमा कर्जासमेत प्रवाह भएको देखिन्छ । यद्यपि लगानी भएको रकम भने प्रतिवेदनमा खुलेको छैन । एपीवानमा कुरा नमिलेपछि जीबी राई नयाँ टेलिभिजन खोल्ने उद्देश्यसहित रवि लामिछानेसँग सम्पर्कमा पुगेको देखिएको प्रतिवेदनमा उल्लेख छ । एपीवानमा कुरा नमिली सम्बन्धमा दरार आएपछि राई नयाँ टेलिभिजन खोल्ने उद्देश्यसहित न्युज २४ मा सिधा कुरा जनतासँग कार्यक्रममार्फत अलग छवि बनाइसकेका रवि लामिछानेसँग सम्पर्कमा पुगेको देखिन्छ, प्रतिवेदनमा भनिएको छ । संस्थापक अध्यक्ष क्याप्टेन थापा भने एपीवान टेलिभिजनमा जीबी राई कहिल्यै पनि साझेदार नरहेको र सहकारीको रकम नआएको दाबी गर्छन् । तर, संसदीय समितिले एपीवान टेलिभिजन भनेर स्पष्ट किटान गरेको विषयमा उनी भन्छन्, एपीवान टेलिभिजन होइन, एपीवान मिडियामा जीबी राई साझेदार थिए । एपीवान टेलिभिजन २०७० मा नै स्थापना भएको हो । दुई वर्षपछि एपीवान मिडियाका नाममा विज्ञापन एजेन्सी सञ्चालन भएको थियो जसमा जीबी राई पनि साझेदार थिए । तर, २०७५ मा सेयर ट्रान्सफर गरेर म कम्पनीबाट अलग भएँ । नेचर हर्ब्सलगायतको विज्ञापन गरेबापत करिब दुई करोड रुपैयाँ राईबाट लिन अझै बाँकी रहेको दाबी थापाको छ ।"
कछुवा गतिको आर्थिक वृद्धिदरमा कहिलेसम्म घिस्रिरहने ?,"तत्कालीन अर्थमन्त्री वर्षमान पुनले आर्थिक वर्ष २०८१८२ को बजेटमार्फत आर्थिक वृद्धिदर ६ प्रतिशत हुने लक्ष्य प्रस्तुत गरेको भए पनि एसियाली विकास बैंक (एडीबी) ले त्यसभन्दा कम अर्थात् ४९ को प्रक्षेपण प्रस्तुत गरेको छ । यस वर्ष कृषि उत्पादनमा सुधार, बिजुली उत्पादनमा वृद्धि र सुध्रिँदै गएको पर्यटन क्षेत्रलगायत कारण आर्थिक वृद्धिमा सुधार हुने एडीबीको भनाइ छ । अघिल्लो आर्थिक वर्षको तुलनामा एक प्रतिशत हाराहारी बढी आर्थिक वृद्धिदर हुने प्रक्षेपण भए पनि उत्साहजनक अवस्था भने होइन । किनकि, हाम्रो अर्थतन्त्रको गतिविधिलाई जुन दरको तीव्रता दिनुपर्ने अपेक्षा गरिन्छ, त्यसको आलोकमा हेर्ने हो भने सरकारको लक्ष्य नै कमजोर छ भने एडीबीको प्रक्षेपणले उत्साहित बनाउन सक्ने अवस्था छैन । त्यसैले हाम्रो आर्थिक वृद्धिदरका लक्ष्य, त्यसलाई हासिल गर्न गरिएका हाम्रा प्रयत्न, उपलब्धि तथा समस्याहरूलाई सँगसँगै केलाउन आवश्यक छ ।वर्षौंदेखि हाम्रो आर्थिक वृद्धिदरको तथ्यांक उत्साहजनक छैन । भूकम्पको वर्ष २०७२७३ मा ०४३ प्रतिशतको वृद्धिदरलाई अस्वभाविक मान्न नसकिएला । यो वर्ष आफैंमा न्यून आर्थिक वृद्धि भएकोले २०७३७४ मा ८९८ प्रतिशतको वृद्धिदर पनि धेरै उत्साहजनक होइन । यद्यपि २०७४७५ मा ७६२ प्रतिशत र २०७५७६ मा ६६६ प्रतिशतलाई सन्तोषजनक नै मान्नुपर्छ । तर कोभिड महामारीले २०७६७७ मा आर्थिक वृद्धिदरलाई २३७ प्रतिशतले ऋणात्मक बनायो । त्यसयता पनि आर्थिक वृद्धिदरले लय समात्न सकेको छैन । आर्थिक वृद्धिदर २०७७७८ मा ४८४ प्रतिशत, २०७८७९ मा ५६३ प्रतिशत, २०७९८० मा १९५ र २०८०८१ मा ३८७ प्रतिशतमा सीमित छ । लक्ष्य राख्ने बेलामा हौसिने तर त्यसलाई पूरा गर्नका लागि गर्नुपर्ने तयारी नगर्ने प्रवृत्ति सधैंको हो । मुख्यतः पुँजीगत खर्च सधैं निराशाजनक हुने गर्छ । गत आर्थिक वर्षको तथ्यांकमै हेरौं । सरकारले आर्थिक वर्ष २०८०८१ मा पुँजीगत खर्च ३ खर्ब २ अर्ब ७ करोड रुपैयाँको लक्ष्य राखेको थियो तर १ खर्ब ९१ अर्ब ७१ करोड रुपैयाँ मात्र खर्च गर्न सक्यो । अर्थात्, लक्ष्यको साढे ६३ प्रतिशत मात्रै खर्च गर्न सक्यो । संघीय सरकारको मात्रै होइन, प्रदेश सरकार तथा स्थानीय सरकारहरूको साझा कमजोरी यही हुँदै आएको छ । यसले विकास निर्माणको काम सुस्त रूपमा भइरहेको, निर्माणका लागि आवश्यक वस्तुहरूको आयात कमजोर रहेको, रोजगारी सिर्जना हुन नसकेको जस्ता चित्रहरू प्रस्ट पार्छन् । त्यसैले हाम्रो आर्थिक वृद्धिदरलाई अपेक्षाअनुसार बनाउने हो भने पुँजीगत खर्चलाई बढाउनैपर्छ । साथसाथै, आन्तरिक र बाह्य लगानीलाई बढाउनैपर्छ ।निरन्तर दुई अंकको आर्थिक वृद्धिदर हासिल गर्ने र त्यसमार्फत नेपाली अर्थतन्त्रलाई बलियो स्थितिमा पुर्याउने चाहना धेरै अघिदेखिको हो । संविधान निर्माणपछि कतिपय राजनीतिक दल तथा नेताहरूले अब मूल रूपमा राजनीतिक मुद्दा सकिएकाले मुलुकको ध्यान आर्थिक विकासमा केन्द्रित हुनुपर्ने बताउने गरेका थिए । तर, भाषणबाजीमा जे भनिए पनि, यथार्थमा मुलुकले त्यसतर्फ पाइला अगाडि नबढाएको प्रस्ट देखिन्छ । आर्थिक वृद्धिका पूर्वाधार तयार गर्नसमेत उनीहरूको ध्यान पुगेको देखिँदैन । मिहिनेत पनि देखिँदैन । त्यसैले झल्याकझुलुक कुनै कुनै आर्थिक वर्षमा चित्त बुझाउन सकिने गरी आर्थिक वृद्धिदर देखिएको भए पनि निरन्तर उच्चदरको आर्थिक वृद्धिदरका लागि पूर्वाधार बलियो नभएका कारण दिगो हुन सकेको छैन । कुन वर्ष राम्रोसँग पानी पर्ला, कृषि उत्पादनमा सुधार होला र त्यस वर्ष आर्थिक वृद्धिदर सन्तुलित होला भनेर बस्नुपर्ने अवस्थाले हाम्रो सिर्जनशीलताशून्य मनोवृत्ति र लाचार प्रवृत्ति उजागर गर्छ ।कृषि र पर्यटन जस्ता क्षेत्र नै हाम्रो आर्थिक वृद्धिका आधार हुन् भने त्यसलाई बलियो बनाउनेतिर पनि ध्यान दिइएको छैन । यी क्षेत्रलाई थप व्यावसायिक बनाउने, उत्पादनशील बनाउने, बढीभन्दा बढी व्यक्तिलाई जोड्ने र रोजगारी सिर्जना गर्ने हो भने यसले नै आर्थिक चक्रलाई चलायमान बनाउँछ । जसले आर्थिक वृद्धिका लागि दिगो आधार तयार गर्थ्यो । तर दिगो आधार निर्माणका लागि बलियो पहल नभएका कारण आर्थिक वृद्धिका सबैजसो टेकोहरू साह्रै कमजोर छन् । रेमिट्यान्सले मुलुकलाई टाट पल्टिन दिएको त छैन, आर्थिक वृद्धिको दिगो आधार निर्माणका लागि उपयोग पनि हुन सकेको छैन । अर्कोतिर, विभिन्न देशबीच बढ्दो तनावले रेमिट्यान्सको दीर्घकालीन सबलता सोचनीय विषय बनेको छ । बैंकमा लगानीयोग्य रकम थुप्रिएको छ । तर कर्जा लिनका लागि निजी क्षेत्र लालायित छैन । यस्ता कारणले आर्थिक गतिविधि चलायमान छैनन् भन्ने स्पष्ट हुन्छ । जहाँ कमजोरी देखिएका छन्, सुधार गर्ने पनि त्यहीँबाटै हो । माथि चर्चा गरिएको जस्तै पुँजीगत खर्च, लगानीका क्षेत्र, वैदेशिक लगानी र आन्तरिक उत्पादनमा बढोत्तरी ल्याउने हो भने आर्थिक वृद्धिदर सन्तोषजनक हुन सक्छ । पछिल्लो पटक बढ्दै गएको विद्युत् उत्पादनले हामीलाई ठूलो भरथेग गर्ने निश्चित छ । यी सबैबाट एउटा न्यूनतम बिन्दुको आर्थिक वृद्धिदरको दिगो आधार तयार गर्न कठिनाइ छैन । नत्र सिर्जनशील भएर केही प्रयत्न नगर्ने र अहिले जस्तो मनसुनकै भर पर्ने हो भनेचाहिँ कछुवा गति को आर्थिक वृद्धिदरमा घस्रिरहनुपर्ने बाध्यता रहिरहन्छ ।"
महिला सशक्तीकरणमा प्रगति र चुनौती,"महिलाहरूले लामो समयदेखि अधिकार र अवसरका लागि संघर्ष गर्दै आएका छन् । सामाजिक, आर्थिक, राजनीतिक र सांस्कृतिक दृष्टिकोणले महिलालाई दबाउने प्रवृत्तिले हाम्रो समाजमा गहिरो रूपमा जरा गाडेको थियो । पछिल्लो केही दशकदेखि महिला सशक्तीकरण र लैंगिक समानताको क्षेत्रमा नेपालले महत्त्वपूर्ण प्रगति गरेको छ । सरकारले कानुनी सुधारहरू ल्याउनु, गैरसरकारी संस्थाको सक्रियता र महिलाले नेतृत्वदायी भूमिकामा आफूलाई स्थापित गर्न थालेपछि यस क्षेत्रमा नयाँ ऊर्जा देखिएको छ । यद्यपि, अझै चुनौती कायम छन् र लैंगिक समानताको लक्ष्य हासिल गर्न लामो यात्रा बाँकी छ । नेपालको संविधान २०७२ ले महिलालाई समान हक, अधिकार र अवसर दिने स्पष्ट व्यवस्था गरेको छ । राजनीतिक तहमा समान प्रतिनिधित्वको नीतिअनुसार ३३ प्रतिशत प्रतिनिधित्व अनिवार्य गरिएको छ । यो कानुनी प्रावधानले महिलालाई राजनीति, शिक्षा र रोजगारजस्ता क्षेत्रमा थप सहभागितामा प्रेरित गरेको छ । अर्कोतर्फ, शिक्षा र स्वास्थ्य क्षेत्रमा पनि प्रगति देखिएको छ । अहिले ग्रामीण क्षेत्रका धेरै किशोरीले विद्यालय शिक्षामा सहज पहुँच पाएका छन् । महिला स्वास्थ्य सेवामा सुधारसँगै मातृ मृत्युदरमा कमी आएको छ । सुरक्षित प्रसूति सेवा विस्तार र परिवार नियोजनका कार्यक्रमले महिलाको स्वास्थ्यमा सकारात्मक प्रभाव पार्दै छ । महिलाले लघु व्यवसाय, कृषि र हस्तकला जस्ता क्षेत्रमा आफूलाई सक्षम बनाएका छन् । आर्थिक रूपमा आत्मनिर्भर बनेर परिवार र समुदायमा प्रभाव पार्न सफल भएका छन् ।यी प्रगतिका बावजुद, नेपालमा महिला सशक्तीकरण र लैंगिक समानता हासिल गर्न केही प्रमुख चुनौती छन् । पहिलो हो, सांस्कृतिक र परम्परागत मान्यता । धेरै ठाउँमा महिलाहरू अझै पुरुष प्रधान सोचको सिकार भइरहेका छन् । परिवारमा निर्णय गर्ने अधिकार, सम्पत्तिमा स्वामित्व र व्यक्तिगत स्वतन्त्रता जस्ता आधारभूत अधिकारमा कठिनाइ भोगिरहेका छन् । दोस्रो चुनौती, शिक्षामा असमान पहुँच हो । ग्रामीण क्षेत्रमा अझै पनि महिलाले उच्च शिक्षामा सहज पहुँच पाएका छैनन् । विद्यालयमा उचित सुविधा नहुँदा र बालविवाहका कारण किशोरीहरू बीचमै पढाइ छोड्न बाध्य भइरहेका छन् । तेस्रो, लैंगिक हिंसा । घरेलु हिंसा, बलात्कार, दाइजो र बोक्सीको आरोपमा हुने हिंसा दैनिक जीवनमा चुनौतीका रूपमा देखिन्छन् । कानुनले अपराधको सजायको प्रावधान गरे पनि व्यावहारिक रूपमा न्यायिक प्रक्रियामा ढिलाइ र पीडितको पहुँचमा कमीले महिला हिंसामा कमी ल्याउन कठिनाइ भइरहेको छ । महिला सशक्तीकरणलाई प्रभावकारी बनाउन कानुनी प्रावधान मात्रै पर्याप्त हुँदैनन्, सामाजिक जागरुकता र मानसिकताको परिवर्तन अत्यावश्यक छ । बालिकाहरूलाई आधारभूत शिक्षा मात्र होइन, उच्च शिक्षासम्म पुग्न प्रोत्साहन गर्नुपर्छ । महिलालाई आर्थिक सशक्तीकरणमा जोड दिनुपर्छ । लैंगिक हिंसाविरुद्ध कडा कानुनी व्यवस्थाको कार्यान्वयन जरुरी छ । समाजमा हिंसाविरुद्धको जनचेतना फैलाउन सञ्चारमाध्यम, विद्यालय र समाजसेवी संस्थाहरूले सक्रिय भूमिका खेल्नुपर्छ । सरकारी नीतिको प्रभावकारी कार्यान्वयन र समाजमा सांस्कृतिक परिवर्तन ल्याएर मात्रै हामी वास्तविक समानताको लक्ष्यमा पुग्न सक्छौं । महिला सशक्तीकरण केवल महिलाको मुद्दा नभएर सम्पूर्ण समाजको विकासको विषय हो, जसले मुलुकलाई समृद्ध र स्थिर बनाउन ठूलो भूमिका खेल्नेछ । प्रज्वलकुमार भट्टराई, भरतपुर, चितवन"
बजार अनुगमनमा स्थानीय सरकार,"चाडबाडको मौका छोपेर सामान अभाव देखाएर बजार भाउ बढाउने व्यापारीको शैली नयाँ होइन । राज्यले कडा अनुगमन र कारबाही नगर्दा व्यापारीको मनपरी चलेको छ । यतिबेला बजारमा मनलागी बजार भाउ र गुणस्तरहीन खाद्य पदार्थबाट जनता आजित भएका छन् । जनताको आवाज सरकारको कानसम्म पुग्न सकेको छैन । मजदुरी गरेर खानेका लागि दैनिकी चलाउन निकै गाह्रो भएको छ । यसैबीच, काठमाडौं महानगरपालिकाले बजार अनुगमन थालेको छ । त्यति मात्र होइन महानगरले सबैले देख्ने ठाउँमा वस्तुको मूल्यसूची राख्न सूचना जारी गरेको छ । महानगरको नियमविरुद्ध कोही व्यापारी गए भने कारबाही गर्नेसम्म सूचनामा उल्लेख छ । यो कतिको कार्यान्वयन हुन्छ, हेर्न बाँकी छ । देखाउनका लागि मात्र होइन भने महानगरको यो कार्यले निरन्तरता पाओस् । महानगरले मात्र होइन हरेक पालिकाले अनुगमन नियमन गर्नुपर्छ । स्थानीय सरकारले जनताको विषयमा काम नगरे कसले गर्ने ? अहिले देखिएको स्थानीय सरकारको काम भनेको खालि उद्घाटन, गोष्ठी, सेमिनारमा जानेबाहेक केही देखिँदैन । पुरुषोत्तम घिमिरे, जोरपाटी, काठमाडौं"
नेपालको परनिर्भरता बढ्दै,"नेपालको निर्यात व्यापार खुम्चिँदै गएको छ भने अधिकांश कृषिजन्य पदार्थ एवं उपभोग्य वस्तुको आयात अनियन्त्रित ढंगले बढिरहेको छ । कृषि एवं पशुजन्य सामग्री उत्पादनमा मुलुक आत्मनिर्भर बन्नु त परै जाओस्, सरकारी उदासीनताका कारण अन्तर्राष्ट्रिय ख्याति कमाएका कुखुरापालन, डेरी उद्योगलगायत व्यवसाय धराशायी बनिरहेका छन् । यसैबीच नेपाल र अमेरिकाबीच काठमाडौंमा सम्पन्न द्विपक्षीय व्यापार तथा लगानी बैठकमा अमेरिकाले आवश्यक प्रक्रिया पुर्याएर कुखुरा र बंगुरको मासु निर्यात गर्ने प्रस्ताव राखेपछि नेपाली पक्षले यसलाई सकारात्मक भन्दै आयातमा अवरोध नहुने बताएको छ । यतिबेला पोल्ट्री व्यवसायी संघले अन्तर्राष्ट्रिय मापदण्ड, प्रविधि लागू गरेर नेपाल व्यावसायिक कुखुरापालनमा आत्मनिर्भर बनेको बताइरहँदा त्यति टाढादेखि कुखुराको मासु आयात गरिने विषयलाई वाञ्छनीय सन्दर्भ मान्न सकिँदैन । निजी उद्यमीको अथक् संघर्ष, प्रयासका कारण कुखुरापालन व्यवसाय गाउँगाउँमा फैलिएको र व्यक्ति विशेषका साथै ग्रामीण अर्थतन्त्र सुधारमा यसले अहम् भूमिका खेलेको पाइन्छ । तथापि लामो समयदेखि पशुपक्षीको दानाका लागि सबैभन्दा बढी परिमाणमा उपयोग हुँदै आएका मकै र भटमास अमेरिका र ब्राजिलबाट आयात हुँदै आएको छ । जबकि मकै, भटमास उत्पादन हुने हाम्रा अधिकांश भीरपाखा एवं समथर जमिन बाँझो अवस्थामा छन् ।गाउँगाउँमा सरकारको उपस्थिति हुँदा चारैतिर छरिएका सरकारका निकायहरूले कृषियोग्य भूमितर्फ ध्यान दिएको पाइँदैन, मुलुकलाई कृषिमा आत्मनिर्भर बनाउने ठोस कार्यक्रम पनि देखिँदैन । विशेषतः सरकारी सहयोग, समर्थन र गाउँमा काम गर्ने वातावरण मिलाउनेतर्फ संघीय सरकार उदासीन हुनु दुःखद पक्ष हो । थातथलो नछोडी आफ्नो खुट्टामा उभिन लागेका, व्यवसायलाई उचाइमा पुर्याउँदै आएका किसानमाथि उपरोक्त विषयमा सम्झौता भएपछि उनीहरूको पनि विदेशतर्फ भागदौड सुरु नहोला भन्न सकिँदैन । मुलुकको यथार्थ चित्र नकेलाई गरिने यस्ता सम्झौताले निमुखा जनता, कृषक, व्यवसायीमाथि प्रहार थपिरहनेछ । भुवनेश्वर शर्मा, हाल ः बोस्टन, अमेरिका"
पर्यटनको सामर्थ्य चिन्न नसकेका हामी,"थप नबिगारौंबिथोलिएको ग्रामीण अर्थतन्त्रले हामी विशेष हुनुको अर्थ झन्झन् बिगारिरहेको छ । गाउँमा चाउचाउ, क्यान र पेयका बोतलका थुप्रा देखिन थालेका छन् । हाम्रा रैथाने सीप र संस्कृति नयाँ पुस्तामा सर्ने क्रम टुट्न थालेका छन् । त्यो हाम्रो असली पहिचान मर्ने बाटोतर्फको यात्रा हो । गतसाल म मुस्ताङी राजकुमार को बिहेको निम्तो मान्न जाँदा एउटा दुर्लभ आयोजनाको साक्षी बनें । बेलायतमा राज्यारोहण वा राजपरिवारको बिहे हेर्न दसौंहजार पर्यटक आउने खबर सुन्ने गरेको मेरा लागि त्यस वैवाहिक आयोजना जतिजति विशेष हुँदै जान्थ्यो, त्यतित्यति थकथकी मलाई संसारले यस्तो विशेष र दुर्लभ दृश्य हेर्न चुक्यो भनेर भइरह्यो । हिमालयको काखमा गणतान्त्रिक देशभित्र भएको त्यो अलिसान शाही विवाह खासमा देशले संसारलाई देखाउन चुक्यो । सोसल मिडिया र इन्टरनेटले जोडिएको विश्वमा रहेर पनि हामी यस्ता कुनाकुनाका कथा संसारलाई देखाउन चुकिरहेका छौं ।सन् २००४ तिर म दुबई पुग्दा त्यहाँ जताततै देशको स्वर्णिम भविष्यको कुरा हुन्थे । ट्याक्सी चालकहरूलाई त दुबई भिजनका बारेमा बताउन सक्ने गरी अनिवार्य तालिम नै दिइएको थियो । पर्यटकहरू हामीकहाँ जहाँजहाँ पुग्छन्, हामीले त्यसैगरी आशा र सुनौला भविष्यका चर्चा गर्नसके उनीहरू पछिसम्म नेपालसँग जोडिरहन्छन् । तर सपनाका कुरा योजनासँग मात्र हुन्छन् । हाम्रो राजनीतिक नेतृत्वले त्यसरी देशलाई सोच्न सकेको छ ? हामी जतिजति वास्तविक स्वयंको पहिचानमा ढिलो गरिरहन्छौं, त्यति त्यति संसारको प्रिमियम गन्तव्य बन्ने दुर्लभ अवसरबाट टाढा मात्र गइरहन्छौं । लकाई प्यासिफिक एसिया ट्राभल एसोसिएसन (पाटा) का नेपाल च्याप्टर अध्यक्ष हुन् ।"
सार्वजनिकनिजी साझेदारीका चुनौती,"परियोजनामा सरकारसहितको सार्वजनिक क्षेत्र र निजी क्षेत्रबीच सहकार्य वा साझेदारीमा लगानी, परियोजना निर्माण, कार्यान्वयन र सहजीकरण गर्ने कार्य सार्वजनिकनिजी साझेदारी हो । यसमा सार्वजनिक र निजी क्षेत्रको सहकार्य, सहभागिता र अन्तरसम्बन्धको माध्यमद्वारा लगानीको क्षेत्र पहिचान गरिन्छ । देशको आर्थिकसामाजिक रूपान्तरण, सहयोग र सहकार्य गर्ने यसको उद्देश्य रहेको हुन्छ । सार्वजनिक क्षेत्रमा रहेको वैधानिकता, विश्वसनीयता, जवाफदेहिता र निजी क्षेत्रको नतिजामुखी कार्यदक्षता र व्यवस्थापकीय क्षमताको संयोजन गरी विश्वमा धेरै ठूला पूर्वाधार संरचना निर्माण भएका छन् ।नेपालको सन्दर्भमा विशेष कानुनका रूपमा सार्वजनिकनिजी साझेदारी तथा लगानी ऐन, २०७५ कार्यान्वयनमा छ । यस ऐनले सार्वजनिकनिजी साझेदारीलाई सम्बन्धित सार्वजनिक निकाय र लगानीकर्ताबीच स्रोत वा प्रतिफल बाँडफाँट तथा जोखिम बेहोर्ने गरी आपसी सहकार्यमा पूर्वाधार निर्माण, सञ्चालन, पुनःस्थापना वा सार्वजनिक सेवा प्रवाहका लागि कुनै तरिकाबाट परियोजना कार्यान्वयन गर्ने प्रबन्ध हो भनी परिभाषा गरेको छ । ऐनको दफा ३ बमोजिम ६ अर्ब वा सोभन्दा बढी लागत अनुमानका परियोजनाको लगानी दफा ५ बमोजिम गठन भएको लगानी बोर्डबाट स्वीकृत हुनुपर्ने कानुनी व्यवस्था छ । ६ अर्बभन्दा बढी लागत अनुमान भएका जलविद्युत्लगायतका ऊर्जा परियोजनाबाहेक अन्य परियोजना वा दुई सय मेगावाटभन्दा बढीको जलविद्युत्लगायत ऊर्जा परियोजना भए लगानी बोर्डबाट र अन्य परियोजना भए सम्बन्धित निकायबाट कार्यान्वयन हुने कानुनी व्यवस्था छ । कार्यान्वयन गर्ने निकायले परियोजना पहिचान गरी सूची तयार गर्नुपर्ने, सर्वेक्षणलगायत अध्ययन भए, नभएका आधारमा परियोजनाको प्राथमिकता निर्धारण गर्नुपर्ने, प्राविधिक तथा वित्तीय विषयमा लगानी बोर्डको परामर्श लिन सकिने व्यवस्था छ । यसरी सूचीकरण गरिएका परियोजना लगानी बोर्ड वा सम्बन्धित निकायबाट स्वीकृत गराउनुपर्छ । त्यस्तो सूची सर्वसाधारण नागरिक तथा सरोकारवालाको जानकारीका लागि प्रकाशन गर्नुपर्छ । परियोजनाको अध्ययनअनुमति, सर्वेक्षण वा कार्यान्वयनका लागि आशयपत्र आह्वान गर्नुपर्ने, सम्बन्धित निकायले सो आशयपत्रउपर मूल्यांकन गरी प्रस्तावकहरूको संक्षिप्त सूची बनाई उपयुक्त प्रस्ताव छनोट गर्नुपर्ने व्यवस्था छ । यस प्रकारको प्रस्तावलाई आह्वान गरिएको प्रस्ताव (सोलिसिटेड प्रपोजल) भनिन्छ । सम्बन्धित निकायले सार्वजनिक सूचना जारी नगरेको अवस्थामा लगानीकर्ता स्वयंले कुनै परियोजना विकास गर्ने उद्देश्यले आशय प्रकट गरी पेस गरेको प्रस्तावचाहिँ आह्वान नगरिएको प्रस्ताव (अनसोलिसिटेड प्रपोजल) हो । मूल्यांकन समितिले मूल्यांकन गरी सिफारिस गरेका आधारमा सम्बन्धित निकायले सो परियोजनाको अध्ययन तथा सर्भेक्षण अनुमति वा परियोजना विकास वा सञ्चालनका लागि इजाजतपत्र प्रदान गर्छ । तथापि, आह्वान नगरिएको प्रस्तावलाई सार्वजनिकनिजी साझेदारीमा निर्माण हुने परियोजना प्रतिस्पर्धाका आधारमा अगाडि बढाउँदा लाभदायी हुने देखिएमा सोही प्रस्तावलाई स्वीस च्यालेन्जका माध्यमबाट सम्बन्धित निकायले प्रतिस्पर्धा गराउन सक्नेछ । आह्वान नगरिएको प्रस्ताव प्राप्त गरेमा त्यसभन्दा राम्रो प्रस्ताव प्राप्त हुन सक्ने अभिप्रायले प्राप्त प्रस्तावलाई कुनै विधि वा प्रक्रियाबाट तेस्रो पक्षलाई समेत आह्वान गरी मूल्यांकन गरिने विधि स्वीस च्यालेन्ज हो । तर प्रचलित कानुनबमोजिम कम्तीमा दुई पटक आशयपत्र वा प्रस्ताव आह्वान गर्दासमेत कुनै परियोजना छनोट हुन नसकेको अवस्थामा त्यस्तो परियोजना सम्बन्धित निकायले सोझै वार्ताद्वारा कार्यान्वयन गराउन सकिनेसमेत कानुनी व्यवस्था छ । सम्बन्धित निकायले प्रस्ताव छनोट वा स्वीकृति प्रदान गरेपछि प्रस्तावकसँग समझदारी (एमओयू) गरी परियोजना अध्ययन अनुमति दिन्छ । यस प्रकारको अध्ययनलाई परियोजना सर्भेक्षण अनुमतिपत्र (सर्वे लाइसेन्स) भनिन्छ । उक्त समझदारी प्रस्तावकबाट प्राप्त भएको विवरण र प्रचलित कानुनी व्यवस्थाका आधारमा प्रस्तावकसँग परियोजना विकास सम्झौता वा परियोजना लगानी सम्झौताका सर्तलगायतका विषयमा वार्ता गर्न सम्बन्धित निकायले वार्ता समिति गठन गर्नुपर्छ । प्रस्तावकसँग आवश्यकतानुसार वार्ता गरी सम्झौताको अन्तिम मस्यौदा तयार गर्नुपर्ने हुन्छ । यस्तो दस्ताबेजलाई सम्बन्धित निकायले स्वीकृत गरी प्रस्तावकसँग सम्झौता गर्नुपर्छ । यस प्रकारको सम्झौतालाई सार्वजनिकनिजी साझेदारीमा कार्यान्वयन हुने परियोजना भए परियोजना विकास सम्झौता (पीडीए) र निजी लगानीमा कार्यान्वयन हुने भए परियोजना लगानी सम्झौता (पीआईए) भन्ने गरिन्छ । सम्झौतामा लगानीकर्ताले परियोजनाको वित्तीय व्यवस्थापन गर्ने समय निर्धारण गरिएको हुन्छ । यसलाई वित्तीय व्यवस्थापन जुटाउने समय (फाइनान्सियल क्लोजर) भनिन्छ । सामान्यतया यस्तो समय पीडीए भएको मितिले दुई वर्षभित्रको समय तोक्ने गरी पीडीएमा उल्लेख गर्ने अभ्यास र प्रचलन छ । परियोजना विधिवत् रूपमा कार्यान्वयनमा आउने मितिसमेत सम्झौतामा उल्लेख भएको हुन्छ । यस प्रकार परियोजना औपचारिक वा व्यापारिक रूपमा सञ्चालनमा आउने समयलाई कमर्सियल अपरेसन डेट भन्ने गरिन्छ । सार्वजनिकनिजी साझेदारीमा परियोजना सञ्चालन आएको मितिदेखि ऐनमा भएको व्यवस्थाबमोजिम निश्चित अवधिका लागि विकासकर्तालाई सञ्चालन गर्न दिइने व्यवस्था छ । सो समय सकिएपछि सम्झौतामा उल्लेख भएबमोजिम विकासकर्ताले परियोजना जडित मेसिन, उपकरण, संरचना तथा अन्य यस्तै प्रकारका वस्तु तथा प्रणालीहरू चालु हालतमा सम्बन्धित निकायलाई हस्तान्तरण गर्नुपर्ने हुन्छ । यसरी हस्तान्तरण भएको परियोजनाको सबै सम्पत्तिको स्वामित्व सम्बन्धित निकायको हुनेछ ।सार्वजनिकनिजी साझेदारीमा परियोजना कार्यान्वयन गर्ने सम्बन्धमा विभिन्न सवाल तथा चुनौती पनि देखिएका छन् । स्वदेशी वा विदेशी स्रोत परिचालन गरी पूर्वाधार संरचना बनाई लगानी प्रवर्द्धनका लागि अधिकारसम्पन्न निकायका रूपमा लगानी बोर्ड छ । बोर्डको अधिकारमा वातावरणीय प्रभाव मूल्यांकन अध्ययनका लागि वन तथा वातावरणसम्बन्धी अनुमति प्रदान गर्ने गराउने भन्ने व्यवस्था छ । तर, अन्य क्षेत्रगत कानुन विशेष कानुन भएको सन्दर्भमा बोर्डबाट यस प्रकारको अनुमति प्रदान गर्ने कार्य हुन सकेको छैन । साथै, विदेशी लगानी आकर्षण गर्न एकल बिन्दु सेवा केन्द्रबाट सेवा प्रदान गर्ने गराउने अधिकार लगानी बोर्ड तथा सम्बन्धित निकायमा निहित छ । तापनि यस प्रकारको एकल बिन्दु सेवा केन्द्रमार्फत परियोजनाका लागि सम्पूर्ण सेवा प्रदान गर्ने कार्य हुन सकेको छैन । दीर्घकालीन रूपमा सकारात्मक प्रतिफल दिने तर वित्तीय रूपमा तत्काल प्रतिफल दिन नसक्ने परियोजनालाई अनुदान वा ऋण दिन न्यून परिपूरक कोष स्थापना गर्ने ऐनमा भनिए पनि यस्तो कोष हालसम्म स्थापना हुन सकेको छैन । ऐनमा जग्गाको मुआब्जाका लागि बोर्डमा रहने गरी जग्गा प्राप्ति कोष बनाउने व्यवस्था भए पनि कोष खडा हुन सकेको छैन । परियोजनाका लागि आवश्यक सम्पूर्ण जग्गा हदबन्दी छुट दिने स्पष्ट कानुनी व्यवस्था छैन । भौगोलिक, वातावरणीय वा आर्थिक दृष्टिकोणले उपयुक्त स्थान तोकेर परियोजना भूमि बैंक पनि स्थापना हुन सकेको छैन । परियोजनामा विदेशी मुद्रामा गरेको ऋण लगानी फिर्ता गर्दा हुन सक्ने विदेशी विनिमय दर जोखिम न्यूनीकरणका लागि सरकारले हेजिङ नियमावली, २०७९ लागू गरे पनि हेजिङ कार्यका लागि छुट्टै कोष खडा हुन सकेको छैन । हाल प्रचलित औद्योगिक व्यवसाय ऐनमा परियोजनाले खरिद गरेको जग्गाको पचास प्रतिशतसम्म जग्गा बैंक तथा वित्तीय संस्थामा धितो राखी ऋण लिन पाउने व्यवस्था छ । तापनि परियोजनाले खरिद गरेको सम्पूर्ण जग्गा धितो राखी परियोजना कर्जा (प्रोजेक्ट फाइनान्सिङ) लिन पाउने कानुनी व्यवस्था नभएको अवस्था छ । विदेशी लगानी तथा प्रविधि हस्तान्तरण ऐन, २०७५ मा यस ऐनबमोजिम हुने विदेशी लगानीको स्वीकृति विभागले गर्नेछ भनी हालै संशोधन भएको छ । ६ अर्ब वा सोभन्दा बढी लागत अनुमान भएका बोर्डले कार्यान्वयन गर्ने परियोजनामा हुने विदेशी लगानी स्वीकृतिका लागि बोर्डले उद्योग विभागमा सिफारिस गर्नुपर्ने भई अतिरिक्त निर्णयको शृंखला थप भएको छ । कुनै परियोजनामा हुने विदेशी ऋणदातालाई विश्वस्त बनाउन नेपालको सार्वभौम क्रेडिट रेटिङ नभएको अवस्था छ । जलविद्युत् विकास परियोजनाका लागि ट्रान्समिसन लाइनतर्फ जग्गाको राइट अफ वे मा पर्ने जग्गाको मुआब्जा तथा क्षतिपूर्ति दिने कानुनी व्यवस्था छैन । परियोजनामा हुने बौद्धिक सम्पत्तिको संरक्षण गर्ने सम्बन्धमा पनि कानुनी अभाव छ । परियोजना अध्ययन अनुमतिका लागि कार्यसम्पादन जमानतबापत लागत अनुमानको शून्य दशमलव पाँच प्रतिशतले हुन आउने रकम बैंक जमानत दिनुपर्ने अन्तर्राष्ट्रिय अभ्यास नरहेकामा परियोजनाको अध्ययन फेजमा नै ठूलो रकमको बैंक जमानत पेस गर्नुपर्ने व्यवस्था छ । यसले गर्दा विदेशी लगानीकर्ता सुरुमा नै निरुत्साहित हुने अवस्था देखिन्छ । समान प्रकारका परियोजनाका लागि अनुमतिपत्रको अवधि निर्धारणमा नेपाल सरकारका निकायबीच क्षेत्रगत कानुन तथा नीतिमा एकरूपता छैन । तसर्थ माथि उल्लिखित सवाल र चुनौतीलाई सम्बोधन गर्न प्रचलित कानुन, नीति र व्यवस्थामा सुधार हुनुपर्ने देखिन्छ । दनाई लगानी बोर्ड कार्यालयका उपसचिव हुन् ।"
क्रान्तिकारीमा संस्थापन र शर्मा पक्षबीच प्रतिस्पर्धा,"कांग्रेसएमाले गठबन्धन चाँडै कुहिएर झर्छ ः दाहालमाओवादी केन्द्रका अध्यक्ष पुष्पकमल दाहालले सदन र सडक संघर्षले केही महिनाभित्रै कांग्रेसएमाले गठबन्धन सरकारविरुद्ध प्रतिकूल अवस्था सिर्जना गर्ने दाबी गरेका छन् । अखिल क्रान्तिकारीको २३ औं सम्मेलन उद्घाटन गर्दै दाहालले आफूहरू सरकार बनाउने हतारमा नरहे पनि कांग्रेसएमालेको अपवित्र गठबन्धन चाडै कुहिएर झर्ने बताए ।पूर्वप्रधानमन्त्रीसमेत रहेका दाहालले आफू सरकारमा रहँदा दलाल पुँजीपतिहरूको राइदाइमाथि जेहाद छाडेको दाबी गरे । सुशासन र भ्रष्टाचारविरुद्ध अभियान चालेकै कारण सरकारबाट बाहिरिनुपरेको उनको भनाइ थियो । हाम्रो नेतृत्वको सरकारका बेला हाई प्रोफाइललाई कानुनको घेरामा ल्याएकै हो, भ्रष्टाचारविरुद्ध अभियान छेडेकै हो, दाहालले भने, हामी सामाजिक न्यायका लागि अघि बढेकै हो । नागरिकताविहीन लाखौं युवालाई नागरिकता उपलब्ध गराएको हो । दाहालले सत्ता गठबन्धन संविधानविरुद्ध उभिन खोजे माओवादीले प्रतिरोध गर्ने बताए । प्रतिनिधिसभाका पहिलो र दोस्रो दल मिलेर संविधानले स्थापित गरेका उपलब्धि खोस्ने खोस्ने षड्यन्त्र गरे भने सदन र सडकबाट एकैसाथ प्रतिरोध गर्न बाध्य हुनेछौं, त्यसका लागि तपाईं विद्यार्थीहरू तयार हुनुहोला, दाहालले भने ।माओवादी अध्यक्ष दाहालले ठुल्ठूला शक्ति राष्ट्रहरूको अस्वस्थ प्रतिस्पर्धाको असर दक्षिण एसियामा पनि देखा पर्न थालेको उल्लेख गर्दै नेपालमा राष्ट्रिय स्वाधीनताको मुद्दा पेचिलो बन्दै गएको बताए । शक्ति राष्ट्रको टकरावका कारण नेपाल भूराजनीतिक रूपमा संवेदनशील अवस्थामा रहेको उनको भनाइ थियो । नेपालको भूराजनीतिक अवस्थितिले गर्दा यसको इपिसेन्टर हुने हो कि भन्ने चिन्ता छ, उनले भने, अब फेरि राष्ट्रिय स्वाधीनतताको लडाइँ लड्नुपर्ने हुन सक्छ । विदेशी चलखेल रोक्ने र देशको राष्ट्रिय स्वाधीनता रक्षा गर्ने राष्ट्रिय शक्ति निर्माणका लागि वामपन्थी खेमाबाट माओवादीले नै नेतृत्व गर्न सक्ने दाहालको भनाइ थियो ।"
भेरी तर्न ट्युब र जीर्ण झोलुंगेको भर,"(सल्यान)जिल्लाको बन्गाड कुपिण्डे नगरपालिका२ कुनिक, गोरुघाट, पारिल्ला, वनगाउँका बासिन्दा हिउँदको समयमा ट्युब र वर्षात्को समयमा बस्तीदेखि डेढ घण्टा टाढा रहेको जीर्ण झोलुंगे पुलको भरबाट भेरी नदी वारपार गर्न बाध्य भएका छन् । जीर्ण झोलुंगे पुल र ट्युबबाट भेरी नदी तर्दा दैनिक उपभोग्य वस्तु ओसारपसार गर्न, बालबालिकालाई विद्यालय जान र बिरामीलाई उपचारका लागि अस्पताल लग्न स्थानीयलाई सास्ती भएको छ । भेरी वारपारमा सहज बनाउन प्रत्येक घरबाट १० देखि १५ हजारसम्मका दरले रकम उठाई झोलुंगे पुलको लट्ठा किनेर तुइन बनाइएको थियो । तर त्यसलाई चलाउने मानबहादुर घर्तीको गत वैशाखमा मृत्यु भएपछि बन्द छ । पायक पर्ने ठाउँमा झोलुंगे पुल बनाउने गरी गत वर्ष ठेक्का लागेको सुन्यौं तर काम नहुँदा ट्युब वा टाढाको जीर्ण झोलुंगे पुलबाट भेरी नदी वारपार गर्नुपरिरहेको छ, कुपिण्डे नगरपालिका१ नाम्राका गोपीलाल आचार्यले भने । उनका अनुसार पुल नहुँदा बन्गाड कुपिण्डे नगरपालिकाका तीन दर्जन र जाजरकोटको शिवालय गाउँपालिका दुई दर्जन परिवार नदी वारपारका लागि प्रत्यक्ष प्रभावित छन् । सम्बन्धित निकायमा बारम्बार माग राख्दा बल्लतल्ल पुलको योजना परेको तर काम हुन नसकेको कुनिकका नन्दराम घर्तीले बताए । बन्गाड कुपिण्डे नगरपालिका २ बामेको भेरी नदी किनारमा रहेका कुनिक, गोरुघाट, पारिल्ला, वनगाउँलगायत आसपासका बस्ती नजिकै विद्यालय छैन, स्वास्थ्य संस्था छैन, पसल छैन । सबै नजिकै पर्ने भन्दै विगतदेखि नै जाजरकोट जिल्लाको शिवालय गाउँपालिका१ छेडाबजार बजार जान्छन्, उनले भने, तुइनले दूरी घटाउँदा केही सहज भएको थियो । तर त्यो पनि बन्द भयो । घर्तीका अनुसारवर्षात्को समयमा ट्युबबाट नदी वारपार गर्न सकिँदैन । जीर्ण झोलुंगे पुल धेरै हल्लिने भएकाले जोखिमपूर्ण छ । ट्युब र जीर्ण झोलुंगे पुलबाट भेरी वारपार गर्नु एकदमै जोखिमपूर्ण छ । अलिकति तलमाथि भए नदीमा खसिन्छ, उनले भने । जाजरकोटको छेडाबजार र सल्यानको बन्गाड कुपिण्डे नगरपालिका२ बामेका गोरुघाट, पारिल्लालगायत बस्तीका मानिसलाई सहजताका लागि गोरुघाटमा झोलुंगे पुल निर्माण गर्न संघ सरकारले गत वर्ष १ करोड १४ लाख रुपैयाँ बजेट विनियोजन गरेको थियो । पुल निर्माणको ठेक्का बाबिला निर्माण सेवाले लिएको छ तर अहिलेसम्म ठेकेदार सम्पर्कमा नआएको बन्गाड कुपिण्डे नगरपालिका२ का वडा अध्यक्ष मानबहादुर खत्रीले बताए । सरकारले भेरी नदी किनारमा बस्दै आएका बासिन्दाका लागि अहिले मात्र नभई विगतदेखि नै उपेक्षा गर्दै आएको छ, उनले भने ।"
अर्थतन्त्रलाई रेमिट्यान्सकै भरथेग,"(काठमाडौं) निर्यात, पर्यटन, विदेशी लगानीलगायत विदेशी मुद्रा आर्जनका मुख्य स्रोतमा अपेक्षित सुधार नहुँदा पनि रेमिट्यान्स लगातार बढ्दा समग्र अर्थतन्त्रको बाह्य क्षेत्र निरन्तर सबल बन्दै गएको छ । राष्ट्र बैंकले बिहीबार सार्वजनिक गरेको गत साउनको मासिक आर्थिक तथा वित्तीय प्रतिवेदनले विदेशी मुद्रा सञ्चिति, शोधनान्तर, चालु खातालगायत बाह्य सूचक निरन्तर बलियो बन्दै गएको देखाएको हो । गत साउनमा मात्र १ खर्ब ३६ अर्ब ९३ करोड रेमिट्यान्स नेपाल भित्रिएको प्रतिवेदनमा उल्लेख छ । गत वर्षको साउनको तुलनामा रेमिट्यान्स १८ प्रतिशतले बढेको छ । ०८० साउनमा रेमिट्यान्स आप्रवाह २२८ प्रतिशतले बढेको थियो । अमेरिकी डलरमा रेमिट्यान्स आप्रवाह १ अर्ब २ करोड पुगेको छ । गत वर्ष यस्तो आप्रवाह ८७ करोड ९८ लाख थियो, राष्ट्र बैंकको प्रतिवेदनमा भनिएको छ । यस अवधिमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या ३६ हजार ९ सय २८ र पुनः श्रम स्वीकृति लिनेको संख्या २२ हजार ६ सय ४७ छ । गत वर्षको सोही अवधिमा यस्तो संख्या क्रमशः ३९ हजार १ सय ५२ र १६ हजार ४ सय २३ थियो । आर्थिक वर्ष ०८०८१ मा रेमिट्यान्स आप्रवाह १६५ प्रतिशतले बढेर १४ खर्ब ४५ अर्ब ३२ करोड नेपाल भित्रिएको छ । अघिल्लो वर्ष रेमिट्यान्स आप्रवाह २३२ प्रतिशतले बढेको थियो । पछिल्लो डेढ वर्षयता हरेक महिना एक खर्बभन्दा बढी रेमिट्यान्स भित्रिइरहेको छ । यहीकारण विदेशी मुद्राका अन्य स्रोत निर्यात, पर्यटन, विदेशी लगानी, विदेशी अनुदान तथा सहायताको अवस्था नाजुक हुँदा पनि अर्थतन्त्रका बाह्य सूचक निरन्तर बलियो बन्दै गएका हुन् ।अर्थतन्त्रका सूचंकाकले आर्थिक वृद्धिको बाटो समात्न अझै सहयोग पुगेको राष्ट्र बैंक अनुसन्धान विभाग प्रमुख गुणाकर भट्टले बताए । मूल्यवृद्धि नियन्त्रित रहेको, विदेशी विनियम सञ्चिति बढ्ने क्रममै रहेको, रेमिट्यान्स आप्रवाह राम्रो रहेको, ब्याजदर न्यून रहेकोलगायत सूचकले अर्थतन्त्र सकारात्मक बाटोमा रहेको देखाउँछन्, उनले भन । यस्तो अवस्थामा निजी र सरकारी क्षेत्रको साधन परिचालन प्रभावकारी ढंगले गर्न सकियो भने आर्थिक वृद्धिमा टेवा पुग्ने उनको भनाइ छ । गत साउनमा विदेशी विनिमय (मुद्रा) सञ्चिति २० खर्ब ९२ अर्ब २२ करोड पुगेको छ । गत असारको तुलनामा यो २५ प्रतिशतले बढेको हो । ०८१ असार मसान्तमा यो २० खर्ब ४१ अर्ब १० करोड थियो । अमेरिकी डलरमा यस्तो सञ्चिति ०८१ असार मसान्तमा १५ अर्ब २७ करोड रहेकामा ०८१ साउन मसान्तमा २० प्रतिशतले वृद्धि भई १५ अर्ब ५८ करोड पुगेको छ । आर्थिक वर्ष ०८१८२ को पहिलो महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति १६७ महिनाको वस्तु आयात र १३५ महिनाको वस्तु तथा सेवा आयात धान्न पर्याप्त रहने राष्ट्र बैंकको दाबी छ । बाह्य क्षेत्रका सूचकांकमा सुधार भए पनि समग्र अर्थतन्त्रका सूचकमा अपेक्षित सुधार नभएको राष्ट्र बैंकका पूर्वकार्यकारी निर्देशक नरबहादुर थापाले बताए । गत वर्षको तुलनामा आयात बढेको छैन, राजस्व पनि अपेक्षाअनुसार वृद्धि हुन सकेको छैन, सेयर बजारको वृद्धि पनि दिगो हुन नसकेर फेरि ओरालो लागेको छ, निजी क्षेत्रको कर्जा विस्तार पनि बढ्न सकेको छैन, थापाले भने, मनसुनका कारण कृषिमा केही सुधार भए पनि सरकारी खर्च बढ्न सकेको देखिन्न । यसकारण अहिलेकै अवस्थामा राम्रो आर्थिक वृद्धिको सम्भावना कम छ ।बाह्य क्षेत्रको सुधार हाम्रो नीतिको भन्दा अरू कारणले नै भएको हो । आन्तरिक अर्थतन्त्रका गतिविधिमा सुधारको थालनी नदेखिएको थापाको भनाइ छ । निजी क्षेत्रको आर्थिक गतिविधि २३ वर्षयता नाजुक छ, त्यसमा सुधार नआएसम्म अर्थतन्त्रमा नयाँ रक्तसञ्चारको सम्भावना छैन, थापाले भने, निजी क्षेत्रमा रहेको निराशामा पनि सुधार भएको छैन । यो अवस्थाबाट सुधार ल्याउन सरकारले तिर्नुपर्ने दायित्वहरूमा तत्काल धमाधम भुक्तानी गर्नुपर्छ । यसले आर्थिक गतिविधि चलायमान बनाउन सहयोग पुग्छ । सरकारले निजी क्षेत्रसँग निरन्तर सम्बाद गर्नुपर्छ, उनीहरूको समस्या राम्रोसँग सुनिदिनुपर्छ, उनले भने । समीक्षा अवधिमा बैंक तथा वित्तीय संस्थामा रहेको निक्षेप ४३ अर्ब ४५ करोड (०७ प्रतिशत) ले घटेको छ । गत वर्षको सोही अवधिमा यस्तो निक्षेप १ खर्ब ३३ अर्ब २४ करोड (२३ प्रतिशत) ले घटेको थियो । वार्षिक बिन्दुगत आधारमा ०८१ साउन मसान्तमा बैंक तथा वित्तीय संस्थामा रहेको निक्षेप १४९ प्रतिशतले बढेको छ । गत साउनमा बैंक तथा वित्तीय संस्थाबाट निजी क्षेत्रमा प्रवाहित कर्जा १४ अर्ब ११ करोड (०३ प्रतिशत) ले बढेको छ । अघिल्लो वर्षको सोही अवधिमा यस्तो कर्जा ४ अर्ब ३५ करोड (०१ प्रतिशत) ले घटेको थियो । वार्षिक बिन्दुगत आधारमा २०८१ साउन मसान्तमा बैंक तथा वित्तीय संस्थाबाट निजी क्षेत्रतर्फ प्रवाहित कर्जा ६२ प्रतिशतले बढेको छ । त्यसो त गत वर्षको तुलनामा यस वर्षको दुई महिनासम्म चालु खर्च घटेको छ भने राजस्व संकलन र पुँजीगत खर्च बढेको छ । अर्थसचिव रामप्रसाद घिमिरेले पनि पछिल्ला महिनामा सरकारको खर्च र आयमा सुधार भएको बताए । अर्थतन्त्र केही चलायमान भएको छ । निजी क्षेत्रको आत्मविश्वास बढेको हो कि भन्ने छ । निजी क्षेत्रले पनि आत्मविश्वास बढेको जनाएको छ, घिमिरेले भने । ०८१ साउनमा वार्षिक विन्दुगत उपभोक्ता मूल्यवृद्धिदर ४१० प्रतिशत छ । गत वर्षको सोही महिनामा यस्तो मूल्यवृद्धि ७५२ प्रतिशत थियो । सो अवधिमा खाद्य तथा पेय पदार्थ समूहको मूल्यवृद्धि ६१७ प्रतिशत र गैरखाद्य तथा सेवा समूहको २९४ प्रतिशत छ । गत वर्ष सोही अवधिमा यी समूहहरूको मूल्यवृद्धि क्रमशः ८९० प्रतिशत र ६६२ प्रतिशतले वृद्धि भएको थियो ।"
निर्माणको भुक्तानी नदिए आन्दोलन चेतावनी,काठमाडौं (कास) नेपाल निर्माण व्यवसायी महासंघले तत्काल भुक्तानी नदिए सशक्त आन्दोलन गर्ने चेतावनी दिएको छ । विगतका आर्थिक वर्षहरूमै भुक्तानी हुनुपर्ने ठूलो रकम अझै पनि भुक्तानी हुन नसक्दा निर्माण उद्योगमा विकराल अवस्था सिर्जना भएको महासंघको भनाइ छ । काठमाडौंमा बिहीबार पत्रकार सम्मेलन गरी महासंघले तत्काल भुक्तानी नदिए आन्दोलनमा उत्रिन बाध्य हुने महासंघले जनाएको हो ।राज्यबाट निर्माण व्यवसायीहरूलाई गरिएको आंशिक भुक्तानीसमेत चालु आर्थिक वर्षको विनियोजित बजेटबाट मात्र भएको र अब यस वर्ष हुने थप निर्माण कार्यको भुक्तानीको समस्याले पुनः जटिल रुप लिन सक्ने महासंघका अध्यक्ष रवि सिंहले बताए । निर्माण सम्पन्न गरेबापत निर्माण व्यवसायीले पाउनुपर्ने रकम तत्काल निकासा हुने सरकारले प्रतिबद्धता गरे पनि त्यसविपरीत व्यवसायीहरूको रकम भुक्तान नहुँदा राज्यमाथि व्यवसायीहरूको भरोसा टुट्ने अवस्थामा पुगेको उनको भनाइ छ ।
सुरक्षण मुद्रण दुई वर्षभित्र सञ्चालन गरिने,"काठमाडौं (कास) हुलाक टिकट, अन्तःशुल्क स्टिकर, लालपुर्जा, नागरिकता, राष्ट्रिय परिचयपत्र, सवारी चालक अनुमतिपत्रदेखि सरकारी विद्यालयका परिचयपत्रसमेत छाप्ने गरी सुरक्षण मुद्रण प्रेस (छापाखाना) लाई पूर्ण क्षमतामा सञ्चालनमा ल्याउन सरकारले तयारी थालेको छ । काभ्रेको पनौतीस्थित आईटी पार्कमा रहेको केन्द्रलाई दुई वर्षभित्र पूर्ण रूपमा सञ्चालन ल्याइने सञ्चार तथा सूचना प्रविधिमन्त्री पृथ्वीसुब्बा गुरुङले बताए । हाल लथालिंग अवस्थामा रहेको मुद्रण केन्द्रलाई अर्थ मन्त्रालय, अख्तियार दुरुपयोग अनुसन्धान आयोगलगायत सरोकारवाला निकायसँगको छलफलपछि सञ्चालनमा ल्याउने सञ्चार मन्त्रालयको योजना छ । पनौतीस्थित उक्त केन्द्रको छापाखाना अवलोकनमा गएका मन्त्री गुरुङले बुधबार केन्द्र हरिबिजोग अवस्थामा रहेको प्रतिक्रिया दिए । नेपालीमा हरिबिजोग भन्ने शब्द जुन छ, सुरक्षण केन्द्रको अवस्था त्यही रहेछ, मन्त्री गुरुङले भने, केके कारणले आईटी पार्क चल्न सकेन, त्यो बेग्लै कुरा भयो । तर यहीँ राख्ने भनिएको सुरक्षण मुद्रण केन्द्रका जति पनि उपकरण छन्, ती सबै कन्तबिजोग भएर राज्य नै नभएको जस्तो स्थितिमा देखिए । यो अवस्थाको सुधार गर्ने उनको दाबी छ । आफ्नै भूउपग्रह र सुरक्षण मुद्रण छापाखानासमेत नभएको देश पनि के देश हुन्छ भन्दै मन्त्री गुरुङले अब केन्द्रलाई पूर्णरूपमा सञ्चालनमा ल्याउने प्रतिबद्धता जनाए । विद्यमान समस्या र विघ्नबाधा हटाएर सुरक्षण मुद्रण केन्द्रको भवन निर्माण चाँडै पूरा गर्ने र त्यसलाई आवश्यक बजेट व्यवस्थापनमा आफू लागिपर्ने उनको भनाइ छ । जीर्ण अवस्थाका भवन पहिले जीर्णोद्धार गर्ने र त्यसपछि जे उपकरण हामीसँग आएका छन्, ती पूर्ण क्षमता चलाउने वातावरण निर्माण गर्छौं, उनले भने, जनशक्ति व्यवस्थापन गर्नुपर्नेछ । सुरक्षाको जिम्मा अहिले सशस्त्र प्रहरी बलले हेरिरहेको छ, यसलाई निरन्तरता दिन्छौं । दुई वर्षभित्र सुरक्षण मुद्रण प्रेस पूर्णरूपमा सञ्चालनमा ल्याउने उनले प्रतिबद्धता व्यक्त जनाए । गत जेठमा मात्रै संसद्को तल्लो सदनले सुरक्षण मुद्रणसम्बन्धी विधेयक पारित गरेर सुरक्षण मुद्रणसँग सम्बन्धित सामग्रीको छपाइ स्वदेशमै गर्न कानुनी बाटो खुला गरिदिएको थियो । सुरक्षण मुद्रणसम्बन्धी विधेयक, ०८१ प्रतिनिधिसभाबाट पारित भएसँगै नागरिकता, राष्ट्रिय परिचयपत्र, राहदानी, बैंक नोट, अन्तःशुल्क स्टिकर र सवारी चालक अनुमतिपत्र नेपालमै छाप्न मिल्ने भएको हो । राष्ट्रिय सभामा दर्ता भएको विधेयकलाई प्रतिनिधिसभाले पारित गरेको थियो । राष्ट्रिय सभाले पुनः पारित गरेर राष्ट्रपति रामचन्द्र पौडेलले असार १८ मा प्रमाणीकरण गरेपछि सो विधेय ऐनका रूपमा कार्यान्वयनमा आइसकेको छ ।"
पुरानै सिफारिसका आधारमा धितोपत्र बोर्ड अध्यक्ष नियुक्ति प्रक्रिया सुरु,"(काठमाडौँ)सरकारले धितोपत्र बोर्डको अध्यक्ष नियुक्ति प्रक्रिया सुरु गरेको छ । विगतमा जुन अवस्थामा स्थगन भएको थियो, त्यहीँबाटै सरकारले नियुक्ति प्रक्रिया थालेको हो । यसअघिको प्रक्रियामा पहिलो चरणमा छानिएका पाँचमध्ये दुई जना मात्र अन्तर्वार्तामा आएपछि रोकिएको थियो । अहिले यसअघि अन्तर्वार्तामा सहभागी नभएका बाँकी तीन जनालाई अन्तरवार्तामा बोलाएर सिफारिस समितिले प्रक्रिया अघि बढाएको हो । योजना आयोगका उपाध्यक्ष संयोजकत्वमा गठित अध्यक्ष सिफारिस समितिले यही असोज १८ मा बिहान ८ बजे अन्तर्वार्ताका लागि कृष्णबहादुर कार्की, चिरञ्जीवी चापागाईं र नवराज अधिकारीलाई बोलाएको छ । उल्लिखित तीन जनासहित पहिलो चरणमा छनोटमा परेकामध्ये सन्तोषनारायण श्रेष्ठ र मुक्तिनाथ श्रेष्ठले यसअघि नै अन्तर्वार्ता दिइसकेका छन् । गत पुस २१ देखि धितोपत्र बोर्डको अध्यक्ष पद खाली भए पनि सरकारले नियुक्त गर्न सकेको छैन । गत पुस २० मा धितोपत्र बोर्डका तत्कालीन अध्यक्ष रमेशकुमार हमालको कार्यकाल सकिएपछि नयाँ अध्यक्ष नियुक्त भएको छ्रैन । अध्यक्ष सिफारिसका लागि अघिल्लो सरकारले राष्ट्रिय योजना आयोगका तत्कालीन उपाध्यक्ष मीनबहादुर श्रेष्ठको संयोजकत्वमा तीन सदस्यीय समिति गठन गरेको थियो । समितिले जारी गरेको सूचनाअनुसार १९ जनाले आवेदन दिएका थिए । तीमध्ये नवराज अधिकारी, कृष्णबहादुर कार्की, सन्तोषनारायण श्रेष्ठ, मुक्तिनाथ श्रेष्ठ र चिरञ्जीवी चापागाईं गरी ५ जनालाई कार्यपत्र मूल्यांकन तथा अन्तर्वार्ताका लागि छनोट गरेको थियो । तर, अन्तर्वार्तामा सन्तोषनारायण श्रेष्ठ र मुक्तिनाथ श्रेष्ठबाहेक तीन जना उपस्थित भएनन् । धितोपत्र ऐनमा तीन जना सिफारिस गर्नुपर्ने कानुनी व्यवस्था छ ।सिफारिस समितिले बनाएको कार्यविधिमा अन्तर्वार्ताबाट छनोट गरी तीन जना पठाउने भन्ने छ । तर अन्तर्वार्तामा २ जना मात्र उपस्थित भए । अब के गर्ने भनेर त्यतिबेला पनि सिफारिस समितिले महान्यायाधिवक्ताको कार्यालयसँग राय मागेको थियो । महान्यायाधिवक्ताको कार्यालयबाट आएको रायको विषयमा सिफारिस समितिका सदस्यहरू संयोजक श्रेष्ठ, सदस्य एवं तत्कालीन अर्थसचिव मधुकुमार मरासिनी र विज्ञ सदस्य उदय निरौलाबीच राय बाझियो । यही कारण समितिले उक्त प्रक्रिया नै रद्द गर्ने निर्णय गरेको थियो । त्यसलगत्तै अघिल्लो सरकारले फेरि तत्कालीन उपाध्यक्ष श्रेष्ठकै संयोजकत्वमा अध्यक्ष सिफारिस समिति गठन गरेको थियो ।यसैबीच, पाँच जनाको छनोट सूचीमा परेकामध्ये एक जना अध्यक्षका प्रत्याशी सन्तोषनारायण श्रेष्ठले उक्त प्रक्रिया रद्द नगर्न माग गर्दै सर्वोच्चमा रिट दिए । गत असार १८ मा न्यायाधीश अब्दुल अजिज मुसलमानको इजलासले धितोपत्र बोर्ड अध्यक्षको नियुक्ति प्रक्रिया रद्द गर्ने निर्णय कार्यान्वयन नगराउनू भनी अल्पकालीन अन्तरिम आदेश जारी गर्यो । गत असार २१ मा सर्वोच्च अदालतका न्यायाधीश सपना प्रधान मल्ल र बालकृष्ण ढकालको संयुक्त इजलासले गत असार १८ मा अल्पकालीन अन्तरिम आदेशलाई निरन्तरता दिएको थियो । त्यही फैसलाका आधारमा अदालतले गत साता मुद्दाको पेसी तारिख माघ ३० मा तोकेको छ । सर्वोच्च अदालतमा मुद्दा विचाराधीन रहेको भन्दै सरकारले नियुक्ति प्रक्रिया अघि नबढाएका बेला अदालतले पेसी तारिख नै माघ ३० सम्म पुर्याएपछि अदालत र सरकारको आलोचना भएरहेको छ ।दैनिकजसो सेयर बजार उच्च अंकको घटबढ भइरहेका बेला पुँजी बजारको नियामक निकाय धितोपत्र बोर्ड अध्यक्षविहीन हुँदा बजारमा चलखेल पनि बढेको गुनासो लगानीकर्ताले गरिरहेका छन् । यही बेला अदालतले एकै पटक मुद्दाको पेसी ६ महिनापछिलाई तोकेको छ ।"
६९ जिल्लाका २० लाख नागरिकलाई डिप्रोक्सनेपालको सेवा,"काठमाडौं (कास) मुलुकका ६९ वटा जिल्लामा डिप्रोक्सनेपालले ९७ वटा परियोजनाबाट २० लाख नागरिकलाई सेवा दिएको छ । संस्थाको लेखा परीक्षणअनुसार आर्थिक वर्ष ०७९८० को तुलनामा आर्थिक वर्ष ०८००८१ मा ४३ प्रतिशतले आम्दानीसमेत बढेको छ । ०७९८० मा डिप्रोक्सनेपालले ९ करोड २५ लाख २९ हजार रुपैयाँ आम्दानी गरेको बिहीबार आयोजित संस्थाको ३२ औं वार्षिकोत्सवमा जानकारी दिइयो । आर्थिक वर्ष ०८०८१ मा १३ करोड २६ लाख ५९ हजार रुपैयाँ आम्दानी गरेको संस्थाको भनाइ छ । आम्दानीमध्ये ६९ प्रतिशत कार्यक्रम, २५ प्रतिशत कर्मचारी र ६ प्रतिशत प्रशासनिक क्षेत्रमा खर्च गरेको बताइएको छ । डिप्रोक्सनेपालले गरिबी निवारण, लघुवित्त, प्राकृतिक स्रोत व्यवस्थापन र विपद् व्यवस्थापन, आप्रवासनजस्ता विषयगत क्षेत्रमा काम गर्दै आएको छ । ३२ वर्षको अवधिमा ८ हजार ६९ वटा सामुदायिक पूर्वाधार बनाउन सहजीकरण गरेको छ, जसमा साना सिँचाइ, खानेपानी, विद्यालय भवन, झोलुंगे पुललगायत छन् ।डिप्रोक्सनेपालका अनुसार अहिलेसम्म ३ अर्ब ६ करोड ७ लाख रुपैयाँ नगद अनुदान पाएको छ । साथै १ अर्ब ४ करोड ४३ लाख रुपैयाँ ग्रान्ट इन काइन्ड ल्याएको छ । डिप्रोक्सनेपालअन्तर्गत सञ्चालनमा रहेको लघुवित्त संस्थामार्फत ५ लाख महिलाहरूले कर्जा सुविधा पाएको डिप्रोक्सका कार्यकारी निर्देशक पीताम्बर आचार्यले बताए । सुरुसुरुमा गाउँगाउँमा जाँदा छाप्रामा बस्थे, कुखुरा पाल्थे, उनले भने, अहिले उनीहरूको अवस्थामा धेरै परिवर्तन आएको छ ।सन् २००१ मा डिप्रोक्स लघुवित्त वित्तीय संस्था र २०१५ मा एनएडीईपी लघुवित्त वित्तीय संस्था सञ्चालनमा गरिरहेको छ । साक्षरता, वित्तीय साक्षरता, डिजिटल साक्षरतालगायत विभिन्न कार्यक्रममा ३ लाखभन्दा बढी सहभागी भएका छन् । डिप्रोक्स नेपालका निर्देशक कैलाश रिजाल, लेखा विभाग प्रमुख विवेक कँडेल र थिम्याटिक लिड शिला थापाले डिप्रोक्स नेपालको परिचय र कार्यक्रम प्रगतिबारे जनाए । डिप्रोक्सले महिलालाई सशक्तीकरण र आत्मनिर्भर बनाउँदै आएको छ ।"
अर्थ संक्षेप,"हाम्रो बजारको ॅबाई नाउ, पे लेटरकाठमाडौं (कास) अनलाइन मार्केट प्लेस हाम्रो बजारले फोन लोनसँगको सहकार्यमा बाई नाउ, पे लेटर फिचर सार्वजनिक गरेको छ । उक्त फिचरलाई कम्पनीले हाम्रो बीएनपीएल नाम दिएको छ । उक्त फिचर सार्वजनिक भएसँगै फोन लोनका ग्राहकले हाम्रो बजारबाट मासिक किस्ताबन्दीको सुविधामार्फत सामान खरिद गर्न सक्नेछन् । कुमारी बैंक, नेपाल इन्भेस्टमेन्ट मेगा बैंक, लक्ष्मी सनराइज बैंक र कृषि विकास बैंकका फोन लोन प्रयोगकर्ताले उक्त सुविधा प्रयोग गर्न सकिने कम्पनीले जनाएको छ ।बजारमा एसियन बिस्कुट्स एन्ड कन्फेक्सनरीको ॅकफी गम काठमाडौं (कास) एसियन बिस्कुट्स एन्ड कन्फेक्सनरी प्रालिले कफी गम को उत्पादन सुरु गरेको छ । यो विशेष चुइंगम हो, जसमा वास्तविक तरल कफी छ । यो उत्पादन कफीप्रेमी र गमका सौखिनहरूका लागि डिजाइन गरिएको कम्पनीले जनाएको छ । कपको आवश्यकताबिना कफीको चाहना पूरा गर्ने रमाइलो तरिका प्रदान गर्दछ, कम्पनीले जारी गरेको विज्ञप्तिमा छ, वास्तविक तरल कफी भएको कफी गम क्यापुचिनो र अमेरिकानो मन पराउनेहरूका लागि विशेष रूपमा सान्दर्भिक छ । प्रत्येक जारमा १५० वटा गम समावेश गरिएको छ । उत्पादन १२ जारको कार्टनमा प्याक गरिएको छ, प्रत्येकको मूल्य २५ रुपैयाँ छ । कफी गम युवा कफीप्रेमीहरूलाई आकर्षित गर्नका लागि सिर्जना गरिएको गुडलाइफका निर्देशक आशिष जाजुले बताए ।एसबीआई बैंक र आगन्तुक रिसोर्टबीच छुट सम्झौताकाठमाडौं (कास) नेपाल एसबीआई बैंक र धुलिखेलस्थित आगन्तुक रिसोर्टबीच छुट उपलब्ध गराउनेसम्बन्धी सम्झौता भएको छ । बुधबार भएको सम्झौताअनुसार बैंकका ग्राहकले आगन्तुक रिसोर्टको आवास सुविधामा १५ र खाद्य तथा पेय पदार्थमा १० प्रतिशतसम्म छुट प्राप्त गर्नेछन् । छुटका लागि भने ग्राहकले बैंकको डेबिट र मोबाइल बैंकिङमार्फत भुक्तानी गर्नुपर्ने बैंकले जानकारी दिएको छ । उक्त सम्झौतामा बैंकका नायब प्रमुख कार्यकारी अधिकृत तथा प्रमुख वित्तीय अधिकृत राजेशकुमार पन्डा र आगन्तुक रिसोर्टकी वरिष्ठ प्रबन्धक सरस्वती गुरुङले हस्ताक्षर गरे ।राष्ट्रिय क्रिकेट टोलीलाई मेटलाइफको बिमा काठमाडौं (कास) मेटलाइफ नेपालले नेपाली राष्ट्रिय क्रिकेट टोलीका सबै सदस्यका बिमा गरिदिने भएको छ । नेपाल क्रिकेट संघ (क्यान) सँगको साझेदारीमा मेटलाइफले बिमा गरिदिने भएको हो । पुल्चोकस्थित मेटलाइफको मुख्य कार्यालयमा क्रिकेट संघ र मेटलाइफ नेपालका प्रतिनिधिबीच उक्त बिमासम्बन्धी सम्झौता भएको हो । उक्त सम्झौताअन्तर्गत मेटलाइफले पुरुष र महिला राष्ट्रिय क्रिकेट टोलीका सदस्यका साथै क्यानका सदस्यलाई अनुकूल जीवन तथा स्वास्थ्य बिमा योजना प्रदान गर्नेछ । बिमा कभरेजमा खेलाडीहरूलाई जीवनका अप्रत्याशित चुनौतीहरूबाट आर्थिक रूपमा सुरक्षित हुने सुनिश्चितता गर्दै दुर्घटनामा मृत्यु भए १० लाख, दुर्घटनाग्रस्त चिकित्सा क्षतिपूर्तिका लागि २ लाख र अस्पतालमा भर्ना भए १ लाख रुपैयाँ जस्ता लाभ समावेश गरिने मेटलाइफले जनाएको छ ।"
समीकरणभित्र वालिङ र कोशी,"सुदूरपश्चिमको ६९ गोलयो लिगको एउटा नमीठो कथा सुदूरपश्चिमको रह्यो । ९ खेलमा टोलीले एकै अंक पनि बटुल्न सकेन । त्यसैले टिम चुत्थो साबित भयो । अन्तिम खेलको चार गोलसँगै टोलीको पोस्टमा ६९ गोल भयो । सुदूरपश्चिमले छनोटमा जुन टिम उतारेको थियो । त्यो भन्दा पूरापूर फरक टिम अहिलेको लिगमा खेलाएको थियो । खेलाडीको व्यवस्थापन र प्रदेश संघसँग कुरा मिलेको थिएन । व्यवस्थापन र प्रदेश पनि के कम, नयाँ टिम उतार्ने निर्णय गर्यो । उनीहरूको यो निर्णयले लागेको हुनुपर्छ आफू जितेको । यसमा घमण्ड पनि महसुस गरेको हुनसक्छ । तर, यसले त्यहाँका खेलाडी हारेका छन्, सुदूरपश्चिमकै फुटबल हारेको छ । भविष्यमा जतिजति बेला यो लिग र महिला फुटबलको चर्चा चल्नेछ, त्यतित्यति बेला व्यवस्थापन र प्रदेश संघको जिद्दीले कसरी फुटबल लथालिंग हुन्छ, सुदूरपश्चिमको उदाहरण लिइने छ । जस्तै भए पनि खेलाडीले खेल्न पाउँदैनन् भने प्रश्न बन्छ, फुटबल नै के का लागि ?"
आयोजक खोटाङ च्याम्पियन,खोटाङ (कास) दिक्तेल फुटबल रंगशालामा बिहीबार तेस्रो केएफए फुटबल प्रतियोगिताको उपाधि आयोजक खोटाङ फुटबल एकेडेमी (केएफए) ले नेर्पा स्पोर्ट्स क्लबलाई पेनाल्टी सुटआटटमा २० लेजितेको छ ।निर्धारित समयमा दुवै टिमले ११ गोल गरेपछि खेल टाइब्रेकरमा धकेलिएको थियो । विजेताले ५० हजार र उपविजेताले २५ हजार रुपैयाँ र ट्रफी जितेको छ ।सर्वाधिक गोलकर्ता र उत्कृष्ट खेलाडीमा शैलेन्द्र बजिमय चुनिए । उत्कृष्ट गोलरक्षक केएफएका रामकाजी राई र उत्कृष्ट प्रशिक्षक केएफएकै शैलेश बजिमय भए । उत्कृष्ट खेलाडीले ५ र अन्य विधागत उत्कृष्टले समान तीन हजार पुरस्कार पाए । दिक्तेल रूपाकोट मझुवागढी नगरपालिकाको प्रायोजन र जिल्ला फुटबल संघ खोटाङको संयोजनमा भएको प्रतियोगितामा १० टिम प्रतिस्पर्धी थिए ।
सहिद स्मृति र पदमपोखरी फाइनलमा,मकवानपुर (कास) वाग्मती गाउँपालिकाको सहिद स्मृति र पदमपोखरी क्लब बिहीबार जिल्ला लिग फुटबलको फाइनलमा पुगेका छन् । हेटौंडा५ स्थित पिप्ले क्याम्पा मैदानमा सम्पन्न सेमिफाइनलमा सहिद स्मृतिले हेटौंडाको न्यू कम्बाइन क्लबलाई सडनडेथमा हरायो । पदमपोखरीले हाँडीखोला युथ क्लब (मनहरी गापा) विरुद्ध २१ को जित पायो ।वाग्मती र कम्बाइनबीचको खेल निर्धारित समय र टाइब्रेकरसमेत बराबरी भएपछि सडनडेथमार्फत विजेता टुंगो लगाइएको हो । निर्धारित समय गोलरहित हुँदा टाइब्रेकरमा बराबरी भयो । दोस्रो खेलमा पदमपोखरी चौथो मिनेटमै अग्रता लियो । हाँडीखोलाका खेलाडीले क्लियर गर्न खोजेको बल आफ्नै पोस्टमा छिरेपछि पदमपोखरीले अग्रता बनाएको हो । दोस्रो हाफमा पदमपोखरीका लागि विजेश तितुङले गोल गरे । दोस्रो हाफमा हाँडीखोलाका लागि सन्जिव गिरीले गोल गरे पनि टिमलाई हारबाट जोगाउन सकेनन् । जिल्ला लिगमा २८ क्लबको सहभागिता थियो । फाइनल शनिबार हुनेछ । विजेताले एक लाख र उपविजेताले ५० हजार रुपैयाँ प्राप्त गर्नेछन् । मकवानपुर जिल्ला फुटबल संघले ५ वर्षपछि जिल्ला लिग आयोजना गरेको हो ।
सेमिफाइनलमा प्रणवद्वय,"काठमाडौं (कास) प्रदीप खड्का, प्रणव खनाल, प्रणव मानन्धर र निशान श्रेष्ठ बिहीबार प्रथम भ्याली स्लाम टेनिस प्रतियोगिताको पुरुष सिंगल्सतर्फ सेमिफाइनल पुगेका छन् ।प्रदीपले निहालजंग थापालाई ६२, ६४ ले, प्रणव खनालले सक्षमविक्रम शाहलाई ६२, ६३ ले, प्रणवले राजवीर प्रधानलाई ६२, ६१ ले र निशानले बोरिस अधिकारीलाई ६१, ६२ को सोझो सेटमा पराजित गरेका थिए ।सातदोबाटोस्थित टेनिस कोर्टमा भेट्रान ४५ वर्षमाथि रोहित सुनुवारले छेवाङ लामालाई ७५, ७६ (५) र कमलबहादुर भण्डारीले महेश श्रेष्ठलाई ६१, ६० ले हराएर फाइनल पक्का गरे । ५५ वर्षमाथि पुरुष सिंगल्समा मनोजविक्रम शाहले डियोनम लामालाई ६३, ६० ले र कमल थापाले उत्तम बोगटीलाई ६३, ६० ले हराएर फाइनल तय गरे । ६५ वर्षमाथि पुरुष सिंगल्समा ध्रुव गुरुङले कर्मा घलेलाई ६१, ६२ र कमल थापाले डियोनम लामालाई ६१, ६३ ले हराएर फाइनल भिडन्त पक्का गरे ।भेट्रान ३५ वर्षमाथि जितेन्द्र परियार, भीष्मजंग गुरुङ, सीमान्त गुरुङ र सन्तोष खत्रीले सेमिफाइनल पुगे । ६५ वर्षमाथि पुरुष डबल्समा मनोज राणा र ध्रुव गुरुङ तथा विदुर विष्ट र भिक्टर राणाको जोडीले उपाधि भिडन्त पक्का गरे । ४५ वर्षमाथि पुरुष डबल्समा डेगेन्द्र श्रेष्ठ र चन्द्र शाही तथा रोहित सुनुवार र हिमाल शाहको जोडी स्वर्णका लागि भिड्ने छन् । ५५ वर्षमाथि पुरुष डबल्समा मनोज राणा र डेगेन्द्र श्रेष्ठ तथा उत्तम शेर्पा र चन्द्र शाहीको जोडीले फाइनल तय गरे ।"
च्याम्पियन्स टेबलटेनिसमा पुलिस र एपीएफ भिड्ने,"काठमाडौं (कास)साबिक उपविजेता नेपाल पुलिस क्लबले विभागीय प्रतिद्वन्द्वी एपीएफ क्लब स्ट्याग ग्लोबल च्याम्पियन्स टेबलटेनिस लिग२ को सेमिफाइनलमा प्रतिस्पर्धा गर्नेछ । अर्को सेमिफाइनलमा नवप्रवेशी टोली यल टेबलटेनिस एकेडेमी र आयोजक स्ट्याग चयाम्पियन्स टेबलटेनिस एकेडेमीबीच प्रतिस्पर्धा हुनेछ । लैनचौरस्थित राष्ट्रिय टेबलटेनिस प्रशिक्षण केन्द्रमा बिहीबार लिगको अन्तिम दिन पुलिस ६९ अंक, यल ६६ अंक, स्ट्याग ६५ अंक र एपीएफ ३६ अंक जोड्दै शीर्ष चार स्थानमा रहेका थिए । ७ टिम सहभागी प्रतियोगितामा होप्स टेबलटेनिस एकेडेमी ३५ अंकसाथ पाँचौं, रेड टाइल्स २८ अंकसाथ छैटौं र ज्ञानभैरव डिल्लीबजार टेबलटेनिस क्लब १२ अंकसाथ सातौं स्थान रहे । सेमिफाइनल शुक्रबार हुनेछ ।"
लिस्नु युवा सेमिफाइनलमा,"तिलोत्तमा (कास) लिस्नु युवा क्लबले ३६ औं झरना रनिङ सिल्ड फुटबलमा बिहीबार न्यु सिर्जना युथ क्लबलाई ३१ गोलले पराजित गर्दै सेमिफाइनल तय गरेको छ । कुन्जलापुरस्थित फुटबल मैदानमा बिहीबार सिर्जनाका सन्दीप मल्ल तथा लिस्नुका म्यान अफ द म्याच ओहिनेबा अदुसेई, कार्लोस सामी र समराज थोकरले गोल गरे । शुक्रबार गोर्खा ब्वाइज र योङ स्टार भिड्ने छ ।"

शीर्षक,विवरण
"विश्वविद्यालयमा ताला, सत्ताको विवेक बन्धक","विश्वविद्यालयले असहज परिस्थिति उत्पन्न भएका कारण देखाउँदै भदौ १५ मा कृषि, पशु विज्ञान, पशु चिकित्सा, मत्स्य विज्ञान, वन विज्ञान संकाय र त्यस संकायअन्तर्गत आंगिक तथा सम्बन्धन प्राप्त कलेजमा सञ्चालित विभिन्न सेमेस्टरमा अध्ययनरत विद्यार्थीको परीक्षा स्थगित गरेको थियो । निमित्त परीक्षा नियन्त्रक सहप्राध्यापक होमनाथ गिरीले अर्को सूचना प्रकाशित नहुन्जेलसम्मका लागि परीक्षा स्थगित गरिएको जनाएका छन् । क्याम्पसहरूमा कक्षा पनि सञ्चालन हुनसकेको छैन ।वन विज्ञान संकायको स्नातक तहमा भर्नाका लागि अनलाइन आवेदन फाराम भरेका परीक्षार्थीको प्रवेश परीक्षासमेत हुन नसकेको डिन कार्यालयले जनाएको छ । रजिस्ट्रार कार्यालयले विज्ञप्ति जारी गरेर पठनपाठन तथा सबै परीक्षा अवरुद्ध भई उत्पन्न अत्यन्त असहज परिस्थितिलाई पुनः सहज तथा सामान्य परिस्थितिमा फर्काउन सहयोगको अपिल गरेको छ । भदौ १३ मा कृषि संकाय परिसरको पुरुष छात्रावास क्षेत्रमा कांग्रेस र एमालेनिकट विद्यार्थीबीचको झडपपछि विश्वविद्यालयको शैक्षिक र प्रशासनिकलगायतका गतिविधि अवरुद्ध बनेको हो । बजेट पास गर्ने र खर्च अनुमोदन गर्ने काम भयो, विश्वविद्यालय बन्द भएका कारण ४ हजारभन्दा बढी विद्यार्थीको शैक्षिक भविष्यमा खेलबाड भइरहेको विषय नै बैठकमा उठेन, सिनेटमा सहभागी एक सदस्यले भने, विश्वविद्यालयका कुलपति, सहकुलपति, उपकुलपति, रजिस्ट्रारलगायत पदाधिकारी यस्ता विषयमा संवेदनशील नै देखिएनन् । यता, विश्वविद्यालयमा तालाबन्दीका बीच प्रधानमन्त्री निवासमा सिनेट बैठक गर्नु अशोभनीय भएको सिनेट सदस्यहरूको धारणा छ । प्रधानमन्त्रीले रामपुर आउन सक्दिनँ, भ्याउँदिन भनेपछि उनको निवासमै बैठक डाकिएको हो, सहभागी एक सदस्यले भने । प्रधानमन्त्री ओली त्रिभुवन र काठमाडौं विश्वविद्यालयबाहेक कुनै पनि विश्वविद्यालय तथा प्रतिष्ठानको सभामा सहभागी हुन गएका छैनन् । ललितपुर खुमलटारमा रहेको नेपाल विज्ञान तथा प्रविधि प्राज्ञ प्रतिष्ठान (नास्ट) को सभासमेत मंगलबार बालुवाटारमै गरिएको थियो । अन्य विश्वविद्यालयको सभा पनि प्रधानमन्त्री निवासमै डाकिएको छ । प्रधानमन्त्रीकै आग्रहमा सभा बालुवाटारमा बस्ने गरेको विश्वविद्यालयका पदाधिकारीको भनाइ छ । कृषि तथा वन विज्ञान विश्वविद्यालयको सभामा प्रधानमन्त्री ओलीले कृषिको उत्पादन दोब्बर बनाउनुपर्ने बताएका थिए । त्यसका लागि विश्वविद्यालयले कृषि वैज्ञानिक र इन्जिनियर उत्पादनमा जोड दिनुपर्ने धारणा पनि राखे ।उता, झडपपछि दुवै संगठनले एकअर्कालाई दोष दिँदै आएका छन् भने नेविसंघले दोषीलाई विश्वविद्यालयबाट निष्कासनको माग राख्दै तालाबन्दी गरेको छ । नेविसंघका अध्यक्ष दुर्जाङ शेर्पाले दोषीलाई कारबाही र घाइतेको उपचारमा विश्वविद्यालयले चासो नदिएको आरोप लगाए । हाम्रा दुई साथी गम्भीर घाइते छन्, आँखा र टाउकामा चोट लागेर काठमाडौंमा उपचार गराइराखेका छन्, उनले भने, यो राजनीतिकभन्दा पनि आपराधिक घटना हो, दोषीलाई कारबाही हुने सुनिश्चितता भए मात्र ताला खोल्नेछौं । अनेरास्ववियु समर्थकले नेविसंघका निवर्तमान इकाइ अध्यक्ष शुभमसिंह ठकुरी, निवर्तमान उपाध्यक्ष अभिषेक ओली, सुशील क्षेत्री, इकाइ सचिव प्रितम भण्डारी, कोषाध्यक्ष कमन दाहाल, नरेश बस्नेत, जेनिश लामालाई आक्रमण गरेर घाइते बनाएको नेविसंघको आरोप छ ।जिल्ला प्रहरी कार्यालय चितवनले घटनामा संलग्न ३ जनालाई पक्राउ गरी ज्यानसम्बन्धी मुद्दा चलाउने प्रक्रियामा रहेको जनाएको छ । पक्राउ परेकाहरू एमालेनिकट अनेरास्ववियु कार्यकर्ता हुन् । अनेरास्ववियु अध्यक्ष समिक बडालले प्रहरीले घटनामा संलग्न नभएका विद्यार्थीलाई विज्ञप्तिकै आधारमा पक्राउ गरेको दाबी गरे । नेविसंघले अनावश्यक रूपमा तालाबन्दी गरेर शैक्षिक वातावरण बिगारेको उनको आरोप छ । घटनामा संलग्नलाई कानुनअनुसार कारबाही गर्नुपर्छ, नेविसंघले ताला खोल्नुपर्छ, उनले भने, गृहमन्त्रीसँग पनि समय लिएर शैक्षिक वातावरण कायम गर्न पहल भइरहेको छ ।नेविसंघ र अनेरास्ववियुबीच भएको झडपका विषयमा अध्ययन गर्न गठित छानबिन समितिले प्रतिवेदन बुझाएपछि वार्ता र छलफल थालिने रजिस्ट्रार थपलियाको भनाइ छ । घाइते विद्यार्थीको उपचार हँॅदै छ, अस्पतालबाट डिस्चार्ज भएपछि वातावरण अलि सामान्य बन्दै जान्छ होला, उनले भनिन्, छानबिनका क्रममा दोषी देखिएकामाथि कारबाही हुन्छ । विश्वविद्यालयका अध्यापकहरूले भने तालाबन्दी खुलाएर पठनपाठन र परीक्षा सञ्चालन गर्नतर्फ नलागी पदाधिकारीहरू सिनेट बैठक भन्दै पदाधिकारी काठमाडौं हिँडेपछि समस्या लम्बिएको बताएका छन् । सत्तारूढ दलहरूकै विद्यार्थीको झगडाले विश्वविद्यालय अशान्त बने पनि सहज वातावरण बनाउन सरकारबाट पहल नभएको उनीहरूको गुनासो छ । सुरक्षाका लागि भने रामपुरस्थित विश्वविद्यालय परिसरमा प्रहरीले पहरा दिइरहेको छ । घटना छानबिन गर्न विश्वविद्यालयले प्राध्यापक भूमिनन्द देवकोटाको संयोजकत्वमा समिति गठन गरेको छ । छानबिनसँगै तालाबन्दी खुलाएर विश्वविद्यालयलाई सामान्य अवस्थामा फर्काउने प्रयास भइरहेको उपकुलपति रेग्मीको दाबी छ । सम्बन्धन प्राप्त र आंगिक क्याम्पस खुलिसकेका छन्, उनले भने, वार्ता, संवाद भइरहेको छ, केन्द्रीय क्याम्पस पनि छिट्टै खुल्छ ।"
संस्कृत विश्वविद्यालयमा पनि ३ महिनादेखि ताला,"विश्वविद्यालयको एकमात्र आयुर्वेद विद्यापीठमा १२ वर्षदेखि सञ्चालन भइरहेको आयुर्वेद स्नातक बीएएमएस तहको शिक्षण, परीक्षा, मूल्यांकन र प्रायोगिक पक्षमा भइरहेका समस्या समाधानका लागि विद्यार्थी, आयुर्वेद अध्ययन संस्थान र विद्यापीठसँग विमर्श गरी सकारात्मक पहलका साथ अघि बढ्न विश्वविद्यालय प्रतिबद्ध रहेको उनले बताएका छन् ।विश्वविद्यालय स्थापनामा भूमिका खेल्ने अभिभावक, संस्कृत शिक्षाप्रेमी, भूमिदाता, राजनीतिक दल, सरकारी निकाय, स्थानीय सरकार, राष्ट्रसेवक, व्यवसायी, पत्रकारलगायत सबैले विश्वविद्यालयमा निरन्तर प्रेरणा, सुझाव र निगरानीको आग्रह गर्दै उनले ताला खोल्ने कार्यमा सकारात्मक सहयोग गर्न सार्वजनिक आह्वान गरेका छन् ।उपकुलपति प्राडा यादवप्रकाश लामिछानेले साउन अन्तिम साता राजीनामा दिएपछि उपकुलपतिको जिम्मेवारी खतिवडाले पाएका छन् । खतिवडा यसअघि विश्वविद्यालयको शिक्षाध्यक्ष थिए ।"
उपसभामुखविरुद्ध दुई तिहाइ जुटाउने कसरतमा कांग्रेसएमाले,"कांग्रेस महामन्त्री विश्वप्रकाश शर्माले तत्कालको प्राथमिकता र प्रक्रियाका विषयमा कांग्रेसभित्र फरक धारणा आएको स्विकारे । बालुवाटारमा पाकेको चिज बुढानीलकण्ठ वा च्यासलमा पस्कने कुरा प्रक्रियासम्मत भएन, शर्माले भने, उपसभामुखका विषय पक्कै पनि गम्भीर छ, तर मुख्य दलहरूबीच तत्कालको प्राथमिकता के हो ? सहकारी ठगीको सन्दर्भमा संसदीय छानबिन समितिले ल्याउने प्रतिवेदनतर्फ मुलुकको ध्यान गइरहेका बेला प्राथमिकता र प्रक्रियाका विषयमा कांग्रेस र एमालेले गम्भीर हेक्का राख्न सक्नुपर्छ ।कांग्रेसका प्रमुख सचेतक श्याम घिमिरेले सबै परिस्थिति हेरेर कांग्रेसले उपसभामुखलाई मार्गप्रशस्त गर्न आग्रह गरेको बताए । उनले राजीनामा नदिए बैठक बसेर प्रक्रियाबारे निर्णय लिने बताए । प्रक्रिया जुनसुकै बेला अघि बढ्न सक्ने हुँदा कांग्रेसले असोज ३ सम्म आफ्ना सांसदलाई राजधानीबाहिर नजान ह्विप जारी गरेको छ । यतिबेला कांग्रेसका ५ सांसद देशबाहिर र ११ सांसद राजधानीबाहिर छन् । भदौ ३० भित्र सबैलाई काठमाडौं आइसक्न खबर गरिएको छ ।उपसभामुखका कारण राष्ट्रकै प्रतिष्ठामाथि आँच पुग्ने र कूटनीतिक रूपमा बदनाम हुने काम भएको छ, यसलाई कांग्रेसले गम्भीर रूपमा लिँदै उपसभामुख स्वयंले आफ्नो पदीय गरिमालाई ख्याल गरेर राजीनामा दिनु उपयुक्त हुन्छ, हाम्रो पहिलो प्राथमिकता त्यसैमा हो, घिमिरेले भने, राजीनामा दिनु भएन भने प्रक्रियाका कुरामा सत्तारूढ दलसँग अझै छलफल गरेर अघि बढ्छौं ।प्रस्ताव दर्ता गर्न कांग्रेस र एमाले रोकिनुको मुख्य कारण जनमतको निश्चित हुने गरी निर्णय नआउनु हो । जनमतका अध्यक्ष सीके राउतसँगको अनौपचारिक संवाद र सोमबार प्रधानमन्त्रीले बोलाएको सत्तारूढ दलको बैठकमा भएको सहमतिबाट ओली र देउवा दुई तिहाइ पुग्नेमा निश्चिन्त थिए । जनमतका मुख्य सचेतक खानले पार्टीको सरोकारका विषय उठाउँदै सरकारकै पक्षमा रहने धारणा राखेका थिए । तर अध्यक्ष राउतले उपसभामुखलाई हटाउने काम अनुचित भन्ने आशयको अभिव्यक्ति सार्वजनिक रूपमा दिएपछि ओली र देउवा दुवै रोकिएका हुन् ।सरकारले प्रस्ताव दर्ता गराएमा के गर्नुहुन्छ ? भन्ने कान्तिपुरको प्रश्नमा जनमत अध्यक्ष राउतले उपसभामुख हटाउने निर्णय अनुचित भए पनि मधेश प्रदेश सरकारमा सहकार्य गरेका नाताले सरकारको पक्षमा उभिने बाध्यात्मक परिस्थिति आउन सक्ने बताए । कुराहरू भइरहेका छन, अहिलेसम्म हामीले कुनै निर्णय गरेका छैनौं, तर मधेश प्रदेश सरकारमा सहकार्य गरेकाले बाध्यात्मक अवस्थामा छौं ।पाँच सांसद रहेको उपेन्द्र यादव नेतृत्वको जसपा नेपालले पनि सत्तापक्षको निर्णयलाई साथ दिनेनदिने प्रस्ट दृष्टिकोण बनाइसकेको छैन । अध्यक्ष यादवले यस्तो प्रस्तावमा आफ्नो पार्टीको समर्थन र विरोध दुवै नरहेको बताए । प्रस्ताव अघि बढाउने तयारी गरेपछि प्रधानमन्त्री ओलीले यादवलाई फोनबाट सहयोग गर्न कुरा गरेको उनले स्विकारे । प्रधानमन्त्रीले फोन गर्नुभएको थियो, भोटिङमा जाने बेला आएछ भने पार्टीभित्र छलफल गरेर निर्णय गर्छौं, अहिले हाम्रो कुनै सरोकार छैन भनेर भनें, उनले भने । जसपा नेपालले प्रधानमन्त्री ओलीलाई विश्वासको मत भने दिएको थियो । हामीले समर्थन गरेको सरकारलाई हो, व्यवस्थापिका र न्यायपालिकालाई होइन, उनले भने, प्रस्ताव आएछ भने पार्टीको बैठक बसेर नै निर्णय गर्छौं ।कांग्रेस उपसभापति धनराज गुरुङले प्रक्रियाका विषयमा संसदीय दलको बैठकले निर्णय लिने बताए । पार्टीभित्र समस्या भएको होइन, अधिक सदस्यबीच छलफल गरेर मात्र निर्णय लिऔं भन्ने हो, निर्णयमा सबैको स्वामित्व होस् भन्ने हो, उनले भने । कांग्रेसका ५ सांसद देशबाहिर छन् । उनीहरू फर्कनका लागि जहाजको टिकट निश्चित नभएसम्म प्रक्रियामा हतारो गर्न नहुने सुझाव कतिपय नेताले नेतृत्वलाई दिएका थिए ।एमालेका मुख्य सचेतक महेश बर्तौर्लाले सत्तारूढ दलबीच छलफल गरेर अघि बढिने बताए । उपसभामुखले पदीय मर्यादाविपरीत काम गरेकाले संसद्मा उहाँमाथि प्रश्न उठेको छ । यो सरकारको विषय होइन, संसद्को विषय हो । संसद्मा यतिधेरै प्रश्न उठेसकेपछि उपसभामुखले मार्गप्रशस्त गर्नॅ उपयुक्त हुन्छ, उनले, गर्नुभएन भने कहीँ न कहीँबाट त निरूपण हुनुपर्छ नै, त्यो निरूपण गर्ने भनेको संसद्ले नै हो ।असम्बन्धित, आफूले चिन्दै नचिनेका र फरक पृष्ठभूमिका ५ व्यक्तिलाई जम्मा गरेर बिचौलियासँग मोलतोल गराई राष्ट्रसंघको कार्यक्रममा लैजान भनेर उपसभामुख रानाले पदीय दुरुपयोग हुने गरी अमेरिकी दूतावासलाई अन्तर्वार्ताको समय मिलाइदिन पत्र लेखेकी थिइन् । उनले सिफारिस गरेका व्यक्तिहरू यातायात मजदुर, जग्गा कारोबारी, पूर्वशिक्षकदेखि पूर्वसैनिकसम्म छन् । संविधानको धारा ९१ को उपधारा ६ मा सभामुख र उपसभामुख पदबाट मुक्त हुने तीन वटा अवस्था उल्लेख छ । प्रतिनिधिसभाको सदस्य नरहेमा, लिखित राजीनामा दिएमा र पद अनुकूल आचरण नगरेको भन्ने प्रस्ताव प्रतिनिधिसभाको तत्काल कायम रहेको सम्पूर्ण सदस्य संख्याको दुई तिहाइ बहुमतबाट पारित भएमा पदमुक्त हुने उल्लेख छ ।"
"दसैंमा सहुलियत पसल, किलोमा १० रुपैयाँसम्म छुट","साल्टका आउटलेटबाट नुनमा २ रुपैयाँ, चिनीमा ५ रुपैयाँ, तेलमा ७ रुपैयाँ, चिउरामा ७ रुपैयाँ, पिठो र मैदामा पनि प्रतिकिलो ७ रुपैयाँ छुट दिने निर्णय गरेका छौं, उनले भने, आउटलेटबाहेक ३ वटा घुम्ती सेवा पनि सञ्चालन गर्नेछौं ।चाडबाडकै लागि दुग्ध विकास संस्थानले पनि छुट दिने योजना बनाएको छ । डीडीसीसँग दुग्धपदार्थ मौज्दात रहेकाले उसले भदौ १ देखि नै छुटमा बिक्री गर्दै आएको छ । खाद्य र साल्टले सञ्चालन गर्ने सहुलियत पसलबाट पनि दुग्धपदार्थको बिक्री वितरण गर्ने डीडीसीले जनाएको छ । सामान हेरी किलोमा १ सय ४० रुपैयाँसम्म छुट दिइने डीडीसीका महाप्रबन्धक सूर्य पौडेलले बताए । प्रतिलिटर दहीमा २५ रुपैयाँ, आइसक्रिममा ९० रुपैयाँ, पनिर (आधा किलो) मा २० रुपैयाँ र कञ्चन चिज केक प्रतिकिलोमा ९५ रुपैयाँ छुट छ, पौडेलले भने, सबैभन्दा बढी याक चिजमा किलोको १ सय ४० रुपैयाँसम्म छुट दिएका छौं । मोजरेलामा ६० रुपैयाँ, प्रतिबट्टा रसबरीमा २० रुपैयाँ, क्यान रसबरीमा ४० रुपैयाँ र प्रतिबट्टा लालमोहनमा २० रुपैयाँ छुट दिने पौडेलको भनाइ छ । प्रतिबट्टा पेडामा २० रुपैयाँ, प्रतिबट्टा घिउमा ७५ रुपैयाँ, खुला मखनमा ६५ रुपैयाँ, २ सय मिलिग्राम फ्रेस मिल्कमा १० रुपैयाँ र ३ सय मिलिलिटर स्ट्रबेरी लस्सीमा १० रुपैयाँ छुट दिने पौडेलले जनाए । चाडपर्वलक्षित सुपथ मूल्य पसल सञ्चालन, ढुवानी र आपूर्ति सहजीकरणका लागि गृह मन्त्रालयले सहजीकरण गर्ने बताइएको छ ।"
'एउटा उचाइ नापेको व्यक्तिलाई अर्को उचाइसँग डर लाग्छ,"लाङटाङ अनुभव प्रिमियरको भोलिपल्टै नवाजले अभिनेता दयाहाङसँगै लाङटाङ घुमे । लाङटाङ पुगेसँगै नवाजले नेपालको सौन्दर्यलाई लिएर गरेको प्रशंसा यतिखेर चर्चामा छ । उनले एक अन्तर्वार्तामा भनेका छन् जसले नेपाल देखेन, ऊ जन्मेकै छैन । दयाहाङ राई यी कलाकारको आगमन पर्यटनका हिसाबले पनि सकारात्मक रहेको बताउँछन् । उनीहरू घुमेको ठाउँका बारेमा उनीहरूका फ्यानले जान्ने भए । उनीहरू यस्ता ठाउँमा पुग्दा त त्यो ठाउँको प्रमोट हुन्छ, दयाले भने ।दयाका अनुसार हेलीमा चढ्दा नवाज डरले चुपचाप थिए । चुइँक्क बोलेनन् । दयालाई पनि बेजोडको डर लाग्छ, हेलीमा । तर, उनी डर कम गर्न कहिले झ्यालबाट दृश्य हेर्थे त कहिले नवाजलाई । नवाजुद्दिन भने शरीर हलचल नगरी हेलीमा बसेका थिए । आफ्नो डर कम गर्न दया भने नवाजको पीएसँग गफिरहन्थे । पीएले त भनेका पनि रहेछन्, तपाईंलाई पनि डर लागिरहेको छ है ? डरलाई कम गर्न त्यहाँ एउटा चर्चित अन्तरा पनि प्रयोग भएछ, एउटा उचाइ नापिसकेको व्यक्तिलाई अर्को उचाइसँग डर लागिहाल्छ भन्ने ।हेलिकोप्टरको डर लाङटाङ पुगेर कम भएको नवाजले त्यही दिन मण्डलाको छलफलमा पनि सुनाएका थिए । नवाजुद्दिनको एउटा चर्चित डायलग छ अपुन हि भगवान् है । अर्थात् म नै भगवान् हुँ । त्यही डायलग सम्झाउँदै जब सहजकर्ताले उचाइको डरलाई जोडेर प्रश्न गरे तब नवाजले दिएको जवाफले मण्डलामा हाँसो गुन्जियो । त्यतिबेला त मैले किन त्यो डायलग बोलेछु भन्ने भयो, नवाजले सुनाए, जब हेलिकोप्टरमा जाँदै थिएँ तब मलाई लाग्यो म त भगवान् होइन भन्ने अनुभव भयो ।शारीरिक अस्वस्थताका कारण लाङटाङ घुम्न नपाएका अनुरागले भने कीर्तिपुर, भक्तपुर र ललितपुर घुमे । यी हस्तीले पर्यटनमै मात्र नभई फिल्म पर्यटनमै पनि सकारात्मक भूमिका खेल्ने देखिन्छ । कश्यप आफ्नो फिल्मलाई नेपाल छायांकनमा ल्याए त्यसले कस्तो प्रभाव ल्याउला ? निर्देशक पण्डित थप्छन्, उनीहरू आइदिएर नेपाली फिल्म क्षेत्रको रातारात परिवर्तन हुन्छ भन्ने छैन । नेपाली फिल्मप्रतिको सम्मानको भावना जुन उनीहरूले जगाएको छ, त्यसलाई टेकेर हामी अगाडि बढ्नुपर्छ ।"
सुदूरपश्चिम माओवादीमा दलको नेता चयनमा विवाद,"(धनगढी)सरकारमा जाने र लाभका पद पाउने विषयमा हानथापबाट सुदूरपश्चिममा सुरु भएको माओवादीको कलह सुल्झनुको साटो झन् बढ्दै गएको छ । आन्तरिक विवादकै कारण माओवादीको प्रदेश संसदीय दलको नेता चयनमा पार्टी अध्यक्ष पुष्पकमल दाहालको निर्देशन पनि अलपत्र परेको छ ।सुदूरपश्चिममा तत्कालीन माओवादी संसदीय दलका नेता खगराज भट्टलाई ०८० माघ १२ मा माओवादीका बहुमत सांसदले हटाएका थिए । सुदूरपश्चिममा सभामुखसहित ११ सांसद रहेको माओवादीको ससंदीय दलका उपनेता अक्कलबहादुर रावलको अध्यक्षतामा ६ जनाले भट्टलाई हटाएर मानबहादुर धामीलाई दलको नेता बनाउने निर्णय गरेका थिए । भट्टलाई दलको नेताबाट हटाउने निर्णय गर्ने सांसदहरूमा रावल, मानबहादुर धामी, शिवसिंह ओली, ओमविक्रम भाट, गीतादेवी माल र लक्ष्मी विक थिए । चार सांसद भट्ट, रमेशसिंह धामी, झपटबहादुर साउद र जानकीदेवी कुँवर भने बैठकमा अनुपस्थित थिए । त्यसबेला साउद सामाजिक विकास मन्त्री थिए भने धामी उद्योग, पर्यटन, वन तथा वातावरण मन्त्री थिए । बहुमतबाट दलको नेता भएका धामीले प्रदेशसभामा स्वतः दलको नेताको मान्यता पाए । त्यहीबाट माओवादीभित्र विवाद बढेको थियो ।संसदीय दलभित्रको विवाद र आपसी तिक्तता गहिरिँदै गएपछि अध्यक्ष पुष्पकमल दाहाल र महासचिव देव गुरुङले गत असार १२ मा भट्टलाई नै दलको नेता बनाउन लिखित निर्देशन दिए । तर उक्त निर्देशन अहिलेसम्म अलपत्र छ । विवाद नसुल्झिनुमा अध्यक्ष दाहालको दोहोरो भूमिका र शीर्ष नेताहरूको फरकफरक गुटको चलखेल मुख्य कारण रहेको माओवादीको प्रदेश कमिटिका नेताहरू बताउँछन् । सुदूरपश्चिममा माओवादी नेताहरू नारायणकाजी श्रेष्ठ, वर्षमान पुन र जनार्दन शर्माका बेग्लाबेग्लै गुट छन् । भट्टलाई निर्वाचनअघि नै माओवादीले सुदूरपश्चिमको मुख्यमन्त्रीमा अघि सारेको थियो । सोही कारण उनी सहजै दलको नेता भएका थिए । उनी ०७९ पुस १७ मा दलको नेता चयन भएका थिए । डडेलधुरा (१) बाट निर्वाचित भट्ट त्यतिबेला स्थायी कमिटी सदस्य र प्रदेशको इन्चार्जसमेत थिए । संसदीय दलको नेता चयन गर्न दुई दिनसम्म चलेको बैठकको सुरुमा अर्का सांसद ओमविक्रम भाटले पनि दाबी गरेका थिए । तर पछि भाटले पनि समर्थन गरेपछि भट्ट दलको नेतामा सर्वसम्मत चयन भएका थिए ।भट्टलाई दलको नेताबाट हटाउने निर्णय भए लगत्तै पार्टीको प्रदेश कमिटीका अध्यक्ष र सचिवसहित पदाधिकारीको बैठकले विधि विपरीत र केन्द्रीय कार्यालयको निर्देशनसमेत अवज्ञा गर्दै संसदीय दलको नेता हटाएकोमा आपत्ति जनाउँदै तत्काल निर्णय सच्याउन संसदीय दललाई निर्देशन दिएको थियो । तर, संसदीय दलमा धामी समूहले पार्टी प्रदेश कमिटीको निर्देशन अमान्य र अर्थहीन भन्दै सुनुवाइ नै गरेन । धामीले प्रदेश कमिटीका नामबाट आएको निर्देशनलाई केही व्यक्तिहरूको निर्देशन भन्दै अवैधानिक करार गरेका थिए । त्यसयता माओवादी संसदीय दलको बैठक नियमित बस्न सकेको छैन । अध्यक्ष दाहाल प्रधानमन्त्री हुँदा गत वर्षको पुस २२ मा सुदूरपश्चिमका सभामुखसहित ७ सांसदले भट्ट अल्पमतमा रहेकाले हटाउनका लागि सहमति मागेका थिए । संसदीय दलको नेता र भावी मुख्यमन्त्रीका रूपमा हेरिएका भट्ट एमाले नेतृत्वको सरकारमा आफै बिनाविभागीय मन्त्री भएर गएको, नेतृत्व गर्न नसकेको उनीहरूको आरोप थियो । दाहालले उनीहरूलाई आफूले बहुमतको कदर गर्ने भन्दै मौन स्वीकृति दिएका थिए ।माओवादीमा कांग्रेस नेतृत्वको सरकारमा मन्त्री पठाउने बेलादेखि नै विवादको बीउ रोपिएको थियो । सांसदहरूबीच मन्त्री हुन हानाथाप चलेको थियो । त्यही हानाथापका बीच भट्टले रमेशसिंह धामी र झपटबहादुर साउदलाई मन्त्री सिफारिस गरेका थिए । लगातार दुई पटक चुनाव जितेका अछामका अक्कल बहादुर रावल र दार्चुलाका मानबहादुर धामी आफूमाथि अन्याय गरिएको बुझाइमा थिए । साथै, सांसद ओमविक्रम भाट (सरल) र शिवसिंह ओली पनि मन्त्री पदका आकांक्षी थिए ।संसदीय दलभित्रको किचलो र भट्टको असन्तुष्टिलाई सम्बोधन गर्न गत जेठ ३ मा बसेको दलको बैठकले भट्टलाई मर्यादाक्रममा दलको नेताभन्दा माथि अर्थात् पहिलो वरीयतामा राख्ने निर्णय गरेको थियो । भट्ट भने आफूलाई दलको नेता बनाउनुपर्ने अडानमा छन् । यही भदौ १२१३ चलेको प्रदेशको परामर्श बैठकका क्रममा अध्यक्ष दाहाललगायत पदाधिकारीहरू सुदूरपश्चिम पुगेका बेला पनि भट्टलाई संसदीय दलको नेता बनाउन निर्देशन गरिएको थियो । त्यसअघि भदौ २ मा अध्यक्ष दाहालले दलका नेता धामीलाई स्पष्टीकरण सोध्दै तत्काल दलको नेता भट्टलाई बनाउन निर्देशन दिएका थिए । तर संसदीय दलले हालसम्म पनि उक्त निर्देशन कार्यान्वयन गरेको छैन । अध्यक्षले दोहोरो भूमिका खेल्नुभएको छ । भित्रभित्र ठीकै छ भन्ने र बाहिर अर्कै भन्ने गर्नु भएको बुझिन्छ, एक सांसदले भने । धामी र भट्ट पक्षमा हाल पाँचपाँच जना सांसद छन् । धामीलाई दलको नेता बनाउन सघाएका शिवसिंह ओली अहिले फेरि भट्टकै पक्षमा फर्किएपछि दुबै पक्षमा बराबर सदस्य भएका हुन् । संसदीय दलका उपनेता रावलले दलको नेताबाट धामीले छाड्ने वातावरण नबनेको बताए । धामीले बोलाएको बैठकमा भट्ट पक्षधर आउनु हुन्न । कि त उहाँले प्रक्रियामा जानु पर्यो, संसदीय दलको नेता चयन गर्ने विधिविधान छन्, बहुमत पुर्याउनु पर्यो, उनले भने त्यतिकै दलको नेता त कसरी हुने त ? कि त कसैले सहजीकरणको नेतृत्व गर्नुपर्ने हुन्छ । उनले आगामी केन्द्रिय समिति, स्थायी समितिमा छलफलपछि एउटा प्रक्रियामा टुंगो लाग्न सक्ने सम्भावना रहेको रावलले बताए ।"
इजरायल केयरगिभर छनोट १८४ जना आवेदकको कागजातमा गडबडी,"(काठमाडौं)इजरायल जाने सहायक कामदार (केयरगिभर) छनोट प्रक्रियामा सहभागी आवेदकमध्ये १८४ जनाले पेस गरेको कागजातमा गडबडी पाइएको छ । श्रम, रोजगार तथा सामाजिक सुरक्षा मन्त्रालयद्वारा गठित उच्चस्तरीय अध्ययन तथा सुझाव कार्यदलले इजरायलको दीर्घकालीन स्याहार केन्द्रमा पठाइने कामदारको छनोट प्रक्रियामा सहभागी ३४ सय ३१ जना आवेदकको प्रमाणपत्रको आधिकारिकता छानबिन गर्दा १८४ जनाको कागजातमा गडबडी भेटाएको हो । तीमध्ये धेरैजसोको कागजात नक्कली रहेको स्रोतको भनाइ छ । आवेदन दिँदा नक्कली प्रमाणपत्र पेस गरिएको उजुरी परेपछि श्रम मन्त्रालयले उच्चस्तरीय अध्ययन जाँचबुझ समिति गठन गरेको थियो । मन्त्रालयका उपसचिव मेघनाथ रिमालको संयोजकत्वमा गठित ५ सदस्यीय अध्ययन तथा जाँचबुझ समितिले १८४ जनाले आवेदन दिँदा बुझाएका कागजातमा तालिम लिएको संस्था सूचीकृत नभएको, चारित्रिक प्रमाणपत्र नभएको, तालिम प्रमाणपत्रमा राहदानी नम्बर उल्लेख भएकोमा उक्त राहदानी तालिमभन्दा पछि जारी भएको, तालिमको अवधि पूरा नभएको लगायत कैफियत फेला पारेको छ । श्रम मन्त्रालयले कार्यदलको प्रतिवेदन कार्यान्वयन गर्न वैदेशिक रोजगार विभागमा पठाएको छ । इजरायलको जेरुसेलमस्थित जनसंख्या तथा अध्यागमन प्राधिकरण (पिवा) ले लक्की ड्र बाट २२ सय जनाको छनोट गरिसकेको छ । जसमा ६० प्रतिशत महिला र ४० प्रतिशत पुरुष छन् । श्रम मन्त्रालयले कागजातमाथि छानबिन भइरहेकाले लक्की ड्र रोक्न इजरायली पक्षलाई अनुरोध गरेको थियो । तर, इजरायलले श्रमको अनुरोधलाई बेवास्ता गरी लक्की ड्र गरेको थियो ।इजरायलले दुई हजार नेपाली केयर गिभर लैजाने भएपछि वैदेशिक रोजगार विभागले गत असार ११ देखि भर्ना छनोट प्रक्रिया अघि बढाएको थियो । सुरुमा इजरायलले ५ सय जना लैजाने जनाएको थियो । त्यसका लागि ३ सय जनालाई वैकल्पिकमा राख्ने गरी ८ सय जनाका लागि आवेदन माग गरिएको थियो । तर, अनलाइनमार्फत ४ हजार २४ जनाको आवेदन परेको थियो । त्यसमा २ हजार २ सय ९ जना पुरुष र १ हजार ८ सय १५ महिला थिए । त्यसमा विभागले छानबिन गरी ३४ सय ३१ जनाको रोस्टर तयार गरेको थियो । त्यही बेला आवेदकहरूको कागजात नक्कली भएको भन्दै उजुरी परेको थियो । त्यसपछि मन्त्रालयले छानबिन समिति गठन गरेको हो । समितिले रोस्टर जाँच गर्दा १ सय ८४ जनाको कागजातमा कैफियत भेटिएको हो । छानबिन समितिले केही आवेदनहरूको कागजातमा कैफियत फेला गरेको र त्यसको छानबिन टुंगोमा पुगेपछि मात्र अन्तिम नामवली सार्वजनिक गरिने श्रम मन्त्रालयका रोजगार व्यवस्थापन महाशाखाका प्रमुख गोविन्द रिजालले बताए । समितिले केही आवेदकहरूको कागजातमा विभिन्न कैफियत भेटिएको छ । यसको टुंगो लागेपछि मात्रै थप प्रक्रिया अगाडि बढ्नेछ, उनले भने । सहायक कामदार छनोट प्रक्रिया विश्वसनीय र पारदर्शी बनाउन छानबिन समिति गठन गरिएको श्रममन्त्री शरतसिंह भण्डारीले जनाए । सरकारी संयन्त्र (जीटूजी) मार्फत हुने भर्ना प्रक्रियाको छनोट व्यवस्थित र पारदर्शी बनाउन प्रतिबद्ध छौं, उनले भने, छनोट भएका कामदारको विषयमा कहींकतैबाट प्रश्न नउठोस् भनेर कागजातको आधिकारिकतामाथि जाँच गरिनेछ । इजरायल नेपालीका लागि आकर्षक गन्तव्य हो । यसमा अनावश्यक चलखेल निष्तेज गर्न सरकारले काम गरिरहेको छ । रोजगारदाताबाट समेत आउन सक्ने प्रश्नलाई पहिला नै हटाउन पारदर्शितालाई प्राथमिकता दिइएको उनको भनाइ छ । नेपाल र इजरायलबीचको द्विपक्षीय श्रम सम्झौताअन्तर्गत दीर्घकालीन स्याहार केन्द्रमा कामदार लैजान लागिएको हो । छानिएका कामदारले दीर्घकालीन स्याहार केन्द्रमा रहेका ६५ वर्ष ननाघेका गम्भीर अपांगता भएका व्यक्तिको स्याहार गर्नुपर्ने विभागले जनाएको छ । छनोट भएकाहरूको मासिक तलब ५८ सय ८४ इजरायली मुद्रा (करिब दुई लाख रुपैयाँ) छ । यसमा खाना र आवासको खर्च भने आफैंले बेहोर्नुपर्ने हुन्छ । इजरायल जाने श्रमिकका लागि केही सर्त राखिएको छ । २५ वर्ष पूरा भई ४५ वर्ष ननाघेको, कम्तीमा ४५ किलोग्राम तौल हुनुपर्ने, कम्तीमा १० कक्षा उत्तीर्ण गरी अनमी (एएनएम) वा सीएमएसम्बन्धी विषयमा कम्तीमा १५ महिनाको अध्ययन पूरा गरेको वा कक्षा १२ वा सोसरहको शैक्षिक योग्यता हासिल गरी नेपाल सरकारबाट मान्यता प्राप्त तालिम प्रदायक संस्थाबाट केयर गिभिङसम्बन्धी तीन महिनाको तालिम लिएको हुनुपर्ने प्रावधान छ । यसपटक थप पारदर्शी बनाउन भन्दै ब्रिटिस काउन्सिलबाट भाषा परीक्षा लिइएको थियो । इजरायलले २०२२ को अगस्टदेखि दीर्घकालीन स्याहार केन्द्रमा सहायक कामदारका रूपमा केयरगिभर लैजान थालेको हो । अहिलेसम्म १३ सय जना गइसकेको विभागका इजरायलजापान शाखाका निर्देशक गिरिराज ज्ञवालीले बताए ।"
गण्डकीमा ७० दिनपछि प्रदेशसभा,"(कास्की) गण्डकी प्रदेशसभाको बैठक ७० दिनपछि बुधबार बसेको छ । बैठक नदीपुरस्थित प्रदेशसभाको भवनमा बसेको हो । सरकार फेरबदलका कारण प्रभावित बनेको प्रदेशसभाको बैठक यसअघि गत असार १८ मा बसेको थियो । बैठकमा प्रमुख प्रतिपक्ष दल माओवादीका सांसदले असार र साउनमा बाढीपहिरोले भौतिक तथा मानवीय क्षति हुँदा जनताको आवाज सरकारलाई राख्न नपाएको भन्दै आक्रोश पोखेका थिए । माओवादी संसदीय दलका नेता हरिबहादुर चुमानले७० दिनसम्म संसद् स्थगित गरेर सरकारले महत्त्वपूर्ण अवधिको अवसर गुमाएको बताए । सांसदमात्रै नभएर सरकार नै बेरोजगार भएको उनको भनाइ थियो । बाढीपहिरो, डेंगीलगायत चरम संकटको अवस्थामा सरकार कहाँ छ, के भूमिका निभाइरहेको छ भन्ने नै थाहा भएन, उनले भने, सांसदले बोल्न पाएनन्, सुझाव दिन र खबरदारी गर्न पनि पाएनन् । संसद्लाई अकर्मण्य बनाउने काम भयो । सत्तापक्षका कर्मचारीका दुई ट्रेड युनियनको सिन्डीकेट कार्यान्वयन गरेर सरकारले कर्मचारी सरुवामा मनोमानी गरेको उनले आरोप लगाए । प्रमुख प्रतिपक्षी दलले सार्वजनिक लेखा समितिको नेतृत्व गर्ने परिपाटी रहेको भन्दै चुमानले त्यो पद आफूहरूले पाउनुपर्ने माग गरे । सत्तारूढ दल कांग्रेस र एमालेसँग मन्त्रालय बेच्ने बार्गेनिङ गरेको पूर्वमन्त्री राजीव गुरुङ (दीपक मनाङे) को अभिव्यक्तिबारे माओवादी सांसद रेशमबहादुर जुग्जालीले सरकारको आधिकारिक धारणा माग गरेका छन् । बहालवाला मन्त्रीको अभिव्यक्तिप्रति माओवादीको आपत्ति रहेको उनको भनाइ थियो । यही भदौ १७ मा गण्डकी सरकार पुनर्गठनका क्रममा तत्कालीन भौतिक पूर्वाधार विकास तथा यातायात व्यवस्थामन्त्री मनाङेलाई वन तथा वातावरण मन्त्रालयको जिम्मेवारी दिइएको थियो । सो मन्त्रालयमा चित्त नबुझेपछि गुरुङले मन्त्री पदबाट राजीनामा मात्र दिएनन्, आफूलाई दिइएको वन मन्त्रालय बिक्रीमा रहेको बताएका थिए । साथै कांग्रेसले डेढ करोड रुपैयाँ दिएको र एमालेसँग बार्गेनिङ भइरहेको पनि उनले भनेका थिए । यसै विषयमा प्रदेशसभाको बुधबारको बैठकमा पूर्वमन्त्री समेत रहेका जुग्जालीले प्रश्न उठाएका थिए । संघीयता र प्रदेश संरचनामाथि नै वितृष्णा पैदा भइरहेको बेला जिम्मेवार मन्त्री र सांसदको यस्तो कुरा गम्भीर रहेको भन्दै उनले सत्यतथ्य बाहिर ल्याउन सत्तासीन दलसमक्ष माग गरेका थिए ।एमाले संसदीय दलका नेता खगराज अधिकारीले मनाङेले बोलेको कुरा संसद्मा उठाउने विषय नरहेको भन्दै आक्रोश पोखे । राप्रपाकी प्रमुख सचेतक बिन्दु पौडेलले पार्टीभन्दा माथि उठेर राम्रालाई हाम्रो भन्ने परिपाटीे विकास गर्नु जरुरी रहेको बताइन् । बैठकमा सहभागी सांसदहरूले विभिन्न जिल्लामा गएको बाढीपहिरो र त्यसबाट भएको क्षतिप्रति प्रदेश सरकारको ध्यानाकर्षण गराएका थिए ।"
कोशीमा सवारी लाइसेन्सको अस्थायी कार्ड वितरण सुरु,"सुनसरी (कास) कोशी प्रदेशमा सवारी चालक अनुमतिपत्रको अस्थायी कार्ड वितरण सुरु भएको छ । भौतिक पूर्वाधार तथा यातायात मन्त्रालयको समन्वयमा आन्तरिक मामिला तथा कानुन मन्त्रालयले क्यूआर कोडसहितको अस्थायी सवारी चालक अनुमतिपत्र वितरण गरेको हो ।प्रदेशका मुख्यमन्त्री हिक्मतकुमार कार्कीले बुधबार यातायात व्यवस्था कार्यालय इटहरीमा आयोजित कार्यक्रममा मोरङ र सुनसरीका चार जना सेवाग्राहीलाई अस्थायी सवारी चालक अनुमतिपत्र वितरण गरेका हुन् । यातायात व्यवस्था विभागले सवारी लाइसेन्सको स्मार्ट कार्ड अत्यावश्यकबाहेक नछाप्ने भएपछि तत्कालका लागि प्रदेश मन्त्रालय अन्तर्गतका यातायात कार्यालयहरूले ट्रायल पास हुने व्यक्तिले पाउने अस्थायी कार्डमा सम्बन्धित व्यक्तिको फोटो र क्यूआर कोड राख्ने निर्णय गरिएको थियो ।गत साउन ३२ मा भौतिक पूर्वाधार तथा यातायात मन्त्रालयमा प्रदेश सरकारका प्रतिनिधिसहितको बैठकमा निर्णय भएअनुसार कोशी प्रदेशबाट अस्थायी सवारी चालक अनुमतिपत्र वितरण सुरु गरिएको मुख्यमन्त्री हिक्मतकुमार कार्कीले बताए । समन्वयात्मक बैठकले सवारी चालक अनुमतिपत्रको स्थायी कार्ड प्रदेशबाटै छाप्ने निर्णय लिएको छ । यस्तै स्थायी कार्ड छाप्ने व्यवस्था नभएसम्म क्यूआर कोडसहितको अस्थायी सवारी चालक अनुमतिपत्रको कार्ड छाप्ने व्यवस्था प्रदेश सरकारले मिलाउने र प्राविधिक सहयोग यातायात व्यवस्था विभागले गर्ने निर्णयबमोजिम अस्थायी कार्ड वितरण गरिएको आन्तरिक मामिला तथा कानुनमन्त्री लीलाबल्लभ अधिकारीले बताए ।सवारी चालक अनुमतिपत्रको प्रयोगात्मक परीक्षा पास गरेका सेवाग्राहीले २ वर्षसम्म पनि कार्ड प्राप्त गर्न नसकेको अवस्थामा रसिदलाई नै लाइसेन्सका रूपमा बोकेर हिँड्नुपर्ने बाध्यतालाई हटाउन अस्थायी कार्ड वितरण गरिएको विभागका निर्देशक मुकेश रेग्मीले बताए । अस्थायी कार्डको अवधि एक वर्षको हुने र फोटो तथा क्यूआर कोडसमेत हुने भएकाले दुरुपयोग रोकिने विश्वास गरिएको छ । कोशी प्रदेशमा सवारी चालक अनुमतिपत्र जारी गर्ने यातायात व्यवस्था सेवा कार्यालयहरू ७ वटा छन् । नयाँ, थप र प्रतिलिपिसमेत गरी अहिले कोशी प्रदेशबाट मासिक १८ हजार सवारी चालक अनुमतिपत्रका लागि निवेदन आउने गरेको छ ।"
बादशाहको राजीनामाको सन्देश : बलमिच्याइँ सधैं चल्दैन,"लुम्बिनी प्रदेशका वन तथा वातावरणमन्त्री बादशाह कुर्मीले अन्ततः राजीनामा दिएका छन् । बाँकेकी एकल महिला निर्मला कुर्मीको अपहरण, शंकास्पद मृत्यु र उनको सम्पत्ति हडपिएको लगायत प्रकरणमा बादशाहमाथि प्रहरीले अनुसन्धान गर्नुपर्ने थियो । निर्मला कुर्मीको न्यायका लागि नेपालगन्जदेखि काठमाडौंसम्मै संघर्ष जारी छ । यी सबै पृष्ठभूमिलाई बेवास्ता गर्दै उनलाई मन्त्री नियुक्त गरिएको थियो । तर, उनको राजीनामाले राजनीतिमा बलमिच्याइँ सधैं चल्दैन भन्ने स्पष्ट सन्देश दिएको छ । कारण फरक भए पनि विवादास्पद पृष्ठभूमिका दीपक मनाङेले पनि गण्डकी प्रदेशका वनमन्त्रीबाट गत भदौ १७ मा राजीनामा दिएका थिए । प्रदेशको असजिलो गणितको फाइदा उठाएर मनाङे पटकपटक मन्त्री बनेका थिए । कुर्मी र मनाङेको राजीनामा प्रकरणले आपराधिक पृष्ठभूमि भएका व्यक्तिको रजगज सधैं एकनास हुँदैन भन्ने तथ्य स्थापित गरेको छ । यतिबेला अन्य प्रदेश तथा संघीय संरचनामा विभिन्न पदमा भएकाहरूले पद छाड्नुपर्ने परिस्थिति निर्माण हुनेछ भन्ने अपेक्षा गर्न सकिन्छ । लुम्बिनीका मुख्यमन्त्री चेतनारायण आचार्यले गत साउन ९ मा बादशाह कुर्मीलाई मन्त्री नियुक्त गरेका थिए । अपहरण तथा शरीर बन्धक र ठगीसहित विभिन्न पाँच वटा कसुरमा मुद्दा चलाउनुपर्ने भनी प्रहरीको अनुसन्धान प्रतिवेदनले किटान गरेका व्यक्तिलाई कानुनी कारबाहीका लागि सहजीकरण गर्नुपर्नेमा एमाले र कांग्रेस गठबन्धनले मन्त्री पद दिएर पुरस्कृत गरेको थियो । कुर्मीलाई मन्त्री बनाइएपछि मन्त्री चयनको मापदण्डलाई लिएर कांग्रेसको सार्वजनिक आलोचना हुँदै आएको थियो । तर, कांग्रेसकै शीर्ष नेतृत्वबाटै धेरैजसो मौन बसे भने केहीले बचाउ पनि गरेका थिए । यसले बादशाहमाथि कानुनी कारबाही र निर्मलाको न्यायका लागि भइरहेको आन्दोलन दबाइने हो कि भन्ने आशंका बढ्दै गएको थियो । राजीनामा नै उनीमाथिको कारबाही होइन । उनी मन्त्री भइरहनका लागि उपयुक्त व्यक्ति होइनन् भन्ने स्विकार्न कांग्रेस र गठबन्धन बाध्य भएका छन् । प्रहरीका विभिन्न संयन्त्रबाट भएका अनुसन्धानले निर्मला कुर्मी प्रकरणमा बादशाह कुर्मीको आपराधिक संलग्नता रहेका तथ्य बाहिरिए पनि सत्ताशक्ति आडमा उनले उन्मुक्ति पाउँदै आएका थिए । उनको दल कांग्रेसले पनि अनुसन्धान अवरुद्ध गर्न भूमिका खेलेको थियो । उनले राजीनामा दिँदैमा उनीमाथिको अनुसन्धानले पूर्णता पाउँछ र मुद्दा अदालतमा पुगिहाल्छ भन्ने निश्चित छैन । न्यायिक प्रक्रियाले पूर्णता नपाएसम्म दबाबमूलक कार्यक्रमको आवश्यकता उस्तै छ । बादशाह एउटा पात्र मात्र हुन् । संघ तथा प्रदेशहरूमा आरोपित र विवादित मन्त्री अझै पनि छन् । गुन्डागर्दी पृष्ठभूमिका रोज राणा भनिने सरोज थापा लुम्बिनी प्रदेशमै मन्त्री छन् । वाग्मतीमा मन्त्री बनाइएका मीनकृष्ण महर्जनको पृष्ठभूमि पनि फरक छैन । त्यस्ता व्यक्तिहरू सांसद वा मन्त्री बन्दा जनस्तरबाट आलोचना हुने गरे पनि दललाई खासै प्रभाव परेको देखिँदैन । तिनलाई किन सांसद र मन्त्री बनाउनुपरेको हो भनेर उनीहरूको दल कांग्रेसले सार्वजनिक रूपमा जवाफ दिने आवश्यकता पनि ठान्दैन । जनताको आवाज काग कराउँदै गर्छ, पिना सुक्दै गर्छ भन्ने अवस्थामा पुर्याउन खोजिएको छ । यो प्रवृत्तिको अन्त्य जरुरी छ । दलहरूले सत्ताका लागि जुनसुकै हर्कतलाई जायज मान्दा विवादित व्यक्तिले अवसर पाउने गरेका हुन् । जस्तै, गण्डकी प्रदेशमा २०७८ यता दीपक मनाङे ६ पटक मन्त्री भइसकेका छन् । मुख्य दलहरूले जनमतको मर्यादा बोध नगर्दा यस्ता व्यक्तिले अवसर पाउने गरेका छन् । दीपक मनाङे, बादशाह कुर्मी, सरोज थापा वा मीनकृष्ण महर्जनजस्ता पात्रलाई अवसर र राजनीतिक संरक्षण दलहरूले सित्तैमा दिएका पक्कै होइनन् । नेता विशेषले पाएको फाइदाका लागि देश र प्रणालीले मूल्य चुकाउनुपर्ने अवस्था दुर्भाग्यपूर्ण छ । यसले राजनीतिलाई झन्झन् विकृत बनाउँदै गएको छ । आरोपित र विवादित व्यक्ति सांसद र मन्त्री बन्दा त्यसको चोट हाम्रो राजनीतिक प्रणालीले खेप्नुपरेको छ । तर बादशाहले राजीनामा दिनुपर्ने परिस्थितिले नागरिकको आवाजको अर्थ छ भन्ने बोध गराएको छ । यस्तै उपलब्धिले लोकतन्त्रमा चाँदीको घेरा देखाउँछन् । यो घेरालाई अझै फराकिलो बनाउने हो भने अहिले मन्त्री पदमा विराजमान गराइएका अन्य आरोपित र विवादित व्यक्तिलाई पनि फिर्ता बोलाउने आँट गर्नुपर्छ । साथसाथै, आगामी दिनमा मन्त्री चयन गर्दा त्यस्ता व्यक्तिहरूले अवसर नपाऊन् भन्नेमा सचेत हुनुपर्छ । यो अमूक दलको मात्रै जिम्मेवारीको कुरा होइन, साझा अठोट बन्नुपर्छ ।"
महाभियोग : बेमौसमको बाजा !,"समाज सेवा गरेबापत दर्जनौं प्रतिष्ठित अन्तर्राष्ट्रिय पुरस्कार प्राप्त गरेकी उपसभामुख इन्दिरा रानालाई महाभियोग लगाएर हटाउने तयारी भइरहेको समाचार आएपछि जनता ठूला दलसँग रुष्ट हुन पुगेका छन् । ठूला दलद्वारा गठित वर्तमान सरकारले गर्नुपर्ने मूल काम छाडेर अरूतिर हात हालिरहेको छ । यसले सरकारको ठूलो योजना र उद्देश्य नै छैन जस्तो देखाउँछ । नत्र जनतालाई कसरी राहत दिने, देशलाई विकासमा लैजान के गर्ने भन्ने सवालमा सर्वदलीय छलफल हुन्थ्यो । सयौं अनाथ बालबालिकालाई आश्रय दिएर पढाउने लेखाउने, करोडौंको सम्पत्ति समाज सेवामै लगाउने रानाजस्ता व्यक्ति समाजमा धेरै कम छन् । यस्ता समाजसेवीलाई दलहरूले सम्मान र प्रोत्साहन गर्नुपर्ने हो । उल्टै हतोत्साही गराउने र पदबाट हटाउन मरिमेटेर लाग्ने जुन दृश्य देखिएको छ, वर्तमान सरकारका लागि सुहाउने काम होइन । उनलाई महाभियोग लगाउने प्रपञ्ज बेमौसमको बाजाबाहेक केही होइन ।ठूला दलले कस्तो आदर्श स्थापना गर्ने ? कस्तो मानक बनाउने ? स्पष्ट गर्न जरुरी छ । अपराधी, चोर, डाका, गुन्डाहरूलाई राजकीय पदमा राख्ने, मन्त्री बनाउने, गुन्डा मन्त्रीबाट जनता शासित हुनुपर्ने हो कि असल, इमानदार र समाजमा राम्रो छवि बोकेको व्यक्तिलाई प्रोत्साहन गर्ने ? यदि दलहरूले रानाको विपक्षमा मत हाल्न भनेर ह्विप नलाउने हो भने पक्कै पनि महाभियोग प्रस्ताव कुनै हालतमा पास हुँदैन । किनकि संसद्भित्र करुणामय महिला सांसद अनगन्ती छन् । निश्चय नै उपसभामुख रानाले आफ्नोकार्यक्षेत्रभन्दा बाहिरका व्यक्तिलाई भिसाका लागि अन्तर्वार्ता मिति अगाडि सारिदेऊ भनेर अमेरिकी दूतावासलाई आफ्नै लेटरहेडमा पत्र लेख्नु गल्ती हो । तथापि उनले उक्त पत्र करुणामय भावले लेखेको, कुनै गलत उद्देश्यले नलेखेको भनेर स्पष्टीकरण दिइसकेकी छन् । पत्रमा केवल भिसा अन्तर्वार्ता मिति अगाडि सारिदिनु भन्ने थियो न कि भिसा नै दिनु भन्ने । यसर्थ यसलाई तिलको पहाड नबनाऔं । मानवीय गल्ती जो कसैसँग हुन सक्छ । एउटा सानो गल्तीलाई ठूलो बनाएर व्यक्तिको तमाम असल गुणमाथि आँखा चिम्लनु मानवीयता होइन । महाभियोगको प्रकरण त्यतिबेलै सेलाइसकेको थियो तर अहिले पुनः ब्युँताइएको छ । यसका पछाडि सत्ता र राजनीति छ । ठूला पार्टीहरूले आफ्नो मान्छेलाई संवैधानिक अंगहरूमा नियुक्ति दिन उपसभामुख बाधक बन्ने डरले उनलाई हटाउन खोजेको बुझ्न गाह्रो छैन । किनकि पदको हिसाबले उनी संवैधानिक परिषद्को सदस्य हुन्छिन् । ओली र देउवालाई यो ठूलो टाउको दुखाइको विषय थियो, छ । यसर्थ ठूला नेताको स्वार्थका लागि उपसभामुखलाई बलिको बोका बनाउन खोजिएको हो । गोपाल देवकोटा, जोरपाटी, काठमाडौं"
चक्रपथ बन्ने भो ?,"काठमाडौंको चक्रपथ बन थालेको १२ वर्षको सेरोफेरोमा आइपुगेको छ । कोटेश्वरदेखि बसुन्धरासम्म चक्रपथ बन्दै गर्दा एउटा पुस्ता नै सकिने अवस्थामा आइपुगेको छ । करिब २८३० किलोमिटर सडक बन्दा एउटा पुस्ताको युवा अवस्था नै सकिन्छ भने हाम्रो विकासको मोडेल हामीले कस्तो बनाएछौं, आत्मालोचना कसले गर्ने ? मत दिने जनताले वा चुनाव जित्ने नेताले वा तिनीहरूबाट निर्माण भएको सरकारले ? चीन सरकार तीव्र गतिमा संसारकै पहिलो शक्तिशाली राष्ट्र बन्ने दौडमा छ । उसका विकासका मोडेल संसारलाई नै चकित पार्ने किसिमका छन् । उसका उत्पादन संसारका सबै कुनामा पुगेका छन् । आफ्ना देशमा बनाएका सडक सञ्जाल संसारमा त्यो किसिमको भेटिँदैन । तर त्यही देशबाट आएका कम्पनी र प्रविधिलाई कोटेश्वरदेखि कलंकीसम्म आइपुग्न ६ वर्ष लागेको थियो । अब बसुन्धरा पुग्न कति समय लाग्छ, कसैले पनि भन्न सक्ने अवस्था छैन । तथापि सरकार भने ६ वर्षमा बनिसक्ने बताउँदै छ । किन चाइनिज कम्पनीहरू नेपालमा त्यो गतिमा काम गर्न सक्दैनन् ? कमजोरी कसको ? चाइनिज कम्पनी वा हाम्रो राज्यका संयन्त्रहरू हो ? छानबिन हुनुपर्छ । उसलाई काम गर्ने वातावरण हामीले अर्थात् हाम्रो सरकारले बनाइदिने हो । सर्तअनुसार उसले काम गर्ने हो, यदि होइन भने यसमा देखिएका दोषी जोसुकै हुन् कानुनको दायरामा ल्याउन जरुरी छ । रामकृष्ण बराल, जोरपाटी, काठमाडौं"
"महिला आन्दोलनका सामु 'बादशाहले घुँडा टेके, लुम्बिनीको मन्त्रीबाट राजीनामा शीर्षकको समाचारमा  बाट लिइएका केही टिप्पणी :","कानुनअनुसार कारबाही होस्, पीडित पक्षलाई उचित न्याय मिलोस् । अन्सु शेर्पा"
अतिवादविरुद्ध लडाइँ,"प्रजातान्त्रिक प्रक्रियाबाट निर्वाचित भए पनि शेख हसिनाले पछिल्ला कार्यकालमा बंगलादेशमा अधिनायकवादी सत्ताको अभ्यास गरिन् । लगातार चौथो पटक प्रधानमन्त्री बनिरहँदा उनी प्रतिपक्षविहीन थिइन् । किनकि, प्रमुख प्रतिद्वन्द्वी बंगलादेश नेसनालिस्ट पार्टी (बीएनपी) ले निर्वाचन बहिष्कार गरेको थियो । २०२४ जनवरीमा सम्पन्न पछिल्लो निर्वाचनमा मतदान पनि ४० प्रतिशत मात्रै भएको थियो । विरोधी आवाज दबाइएको थियो ।समकालीन विश्वमा लगातार लामो समय शासन गर्ने महिला सरकार प्रमुख हसिनाको कार्यकालमा बंगलादेशमा उल्लेखनीय विकास भने भयो । सन् २००६ मा आफ्ना नागरिकलाई खाद्यान्न पुर्याउन संघर्ष गरिरहेको बंगलादेश सन् २०२२ मा खाद्यान्न निर्यातकर्ता भयो भने ७१ विलियन अमेरिकी डलर जीडीपीलाई अहिले ४६० विलियन डलर बनायो । भारतपछि दक्षिण एसियाको ठूलो अर्थतन्त्र भएको मुलुक हो बंगलादेश । सन् २००९ यता बंगलादेशले प्रत्येक वर्ष औसत ६ प्रतिशत बढीले आर्थिक वृद्धिदर कायम राखेको छ । बंगलादेश अहिले संसारको गार्मेन्ट केन्द्रका रूपमा प्रख्यात छ । ऊ बे अफ बंगाल मिराकल का रूपमा पनि चिनिन्छ ।घरेलु कट्टर मुस्लिम समूहमाथि प्रतिबन्ध लगाएकामा आरम्भमा पश्चिमी शक्ति लगायतबाट हसिनाले प्रशंसा बटुलिन् । तर राजनीतिक रूपमा फरक मत राख्नेप्रतिको उनको शून्य सहनशीलताले देशभित्र असन्तुष्टि बढ्यो भने पश्चिमा शक्तिहरूबाट समेत हस्तक्षेपउन्मुख चासो बढ्यो । कोक्स बजारदेखि ७ किलोमिटर दक्षिण सेन्ट मार्टिन आइल्यान्डमा अमेरिकाले बेस बनाउन चाहेको र त्यसपछि बंगलादेश, म्यानमार र भारतका केही भूभागलाई मिलाएर नयाँ क्रिश्चियन राज्य बनाउने उद्देश्य राखेको र त्यो नमान्दा हसिना लखेटिएको दाबी केही पक्षको छ । यद्यपि, यसको पुष्टि हुने आधार देखिँदैन ।भूराजनीतिक सन्तुलन कस्तो हुनुपर्छ भन्दा बंगलादेश उदाहरण बन्न थालेको थियो । खासगरी हसिनाले भारत र चीनलाई सन्तुलनमा राखेर बंगलादेशको हितमा प्रयोग गरेको उदाहरण दिइन्थ्यो । बीआरआईअन्तर्गत केही महत्त्वपूर्ण परियोजना निर्माण र भारतको सहयोगमा भारतबंगलादेश मैत्री पाइपलाइन र मैत्री थर्मल पावर प्लान्ट निर्माणजस्ता काम गरिन् । अहिले उनी भारतमा शरण लिइरहेकी छन् भने चीनले त्यहाँ गठित मोहम्मद युनिस नेतृत्वको अन्तरिम सरकारलाई विश्वासमा लिएको देखिँदै छ । ढाकास्थित चिनियाँ राजदूतले जमातेइ इस्लामीका नेताहरूसँग भेटवार्ता गरिसकेका रिपोर्ट छन् ।लगातार १५ वर्ष शासन गर्दा विकास भयो तर नागरिकको स्वतन्त्रता खुम्च्यो । विकासमा तुलनात्मक फड्को मारेका देशको इतिहास नियाल्दा एउटा समानता देखिन्छ, ती देशले कुनै न कुनै प्रकारको अधिनायकवादी सत्ता अभ्यास गरेका छन् । यद्यपि, आजको दुनियाँमा अधिनायकवादको स्थान छैन । प्रजातन्त्रको प्रादुर्भाव हुनुअघि विश्व तानाशाहीकै कब्जामा थियो र विकास पनि त्यही तहको भइरहेकै थियो युरोप, अमेरिका, एसिया सबैतिर । अधिक स्वतन्त्रताको अभ्यास खोज्ने भनेको आधारभूत आवश्यकताको आपूर्तिपछि हो । मानसिक चेतनाको विकास नै भौतिक चेतनाको जगमा हो । तर विकासले मात्र हुँदैन रहेछ । भर्त्सना गर्नुपर्ने के छ भने, विश्वका महान् प्रजातन्त्रले आफ्नो स्वार्थअनुकूल चलिरहेका निरंकुश सत्तालाई अनुमोदन गरिरहन्छन् । जब तिनका स्वार्थमा ठेस लाग्छ, त्यसपछि स्वतन्त्रताको आवरणमा ती देश र शासकलाई निरंकुश करार गरिन्छ र प्रतिबन्धको राजनीति सुरु हुन्छ । एउटा अतिवादको विकल्प अर्को अतिवाद हुँदैन तर महान् प्रजातन्त्रवादीले आफ्नो देशमा बाहेक अर्को देशमा त्यही अभ्यास गरिरहन्छन् । त्यसबाट गुज्रेका मुलुक आज अनन्त गृहयुद्धमा फसेका छन् । बंगलादेशमा हसिनाको अतिवादको विकल्प अर्को अतिवाद भएको देखिँदै छ । किनकि सन् १९७१ मा जसको नेतृत्वमा पूर्वी पाकिस्तानबाट बंगलादेश बन्यो, उनको सालिक नै ढालियो । राष्ट्रपिता शेख मुजिवर रहमानलाई मिल्काएपछि त्यहाँ नयाँ सत्ताले उदारवादको अभ्यास गर्छ भन्न सकिने अवस्था देखिँदैन । विश्वास राखौं, त्यस्तो हुनेछैन । हरेक देशका आफ्नै खाले विशिष्टता हुन्छन् । बंगलादेशबाट हसिना लखेटिनुपरेको घटनासँग नेपालको अवस्था तुलना नै हुँदैन । विकासमा तुलनात्मक रूपमा पछि परेर पनि विकसित समाज जत्तिकै अधिक स्वतन्त्रता अभ्यास गर्ने मुलुकमा नेपाल पर्छ । फेरि धार्मिक सहिष्णुता र साम्प्रदायिक सद्भाव नेपालको ठूलो शक्ति हो । त्यसैले बंगलादेशमा हसिना लखेटिइन्, नेपालमा त्यस्तै हुन्छ वा हुनुपर्छ भन्ने र जबर्जस्ती त्यस्तो संकथन निर्माण गरेर परिस्थिति भड्काउने जुन प्रयास अहिले गर्न खोजिँदै छ, त्यसले तिनैलाई नांगेझार पार्नेछ, जो देशमा अस्थिरताको दुश्चक्र सिर्जना गरेर स्वार्थको रोटी सेक्न चाहन्छन् । अतिवादको समाधान अर्को अतिवाद होइन भन्ने यहाँ बहस गरिएको हो । देशभित्रका राजनीतिक चरित्रहरूले निर्माण गर्न खोजेको भड्कावविरुद्ध प्रधानमन्त्री ओलीले अपनाएको उदारवादी र मध्यस्थताको नीतिका बारेमा यहाँ मन्थन गरिएको छ । प्रचण्डको भड्काववादी र उक्साहटको राजनीतिबाट सुरु गरौं । सत्ताबाट बहिर्गमित भएपछि तिलमिलाएका प्रचण्डले प्रधानमन्त्री ओलीप्रति चर्को निसाना साँधेका छन् । देउवाको प्रतिरक्षामा खडा भइरहँदा फेरि सत्ताको अंशियार हुन पाइन्छ भन्ने लोभ उनलाई यस्ता खेलमा उत्प्रेरित गर्ने फेक्टर हो । सत्ताबाहिर असुरक्षा र भयले त्रसित हुन्छन्, छटपटिन्छन् । त्यो छटपटाहट अहिले देखिँदै छ, संसद्देखि सडकसम्म । श्रीलंका र बंगलादेशको जस्तो अवस्था नेपालमा आउन सक्छ भन्नु त्यस्तै कामना गर्नु हो । दुई ठूला दलको सरकारलाई अप्रजातान्त्रिक र संविधानविपरीत भन्दै शक्तिको बलमा दुईदलीय अधिनायकवादको राज चलाउन खोजेको उनको बुझाइ अराजनीतिक छ । अर्थात् अकस्मात् सत्ताच्युत हुनुपर्दाको पीडालाई उनी भड्काववादी र उक्साहटपूर्ण परिस्थितिको सिर्जनामा रूपान्तरण गर्न खोज्दै छन् । पहिलो, प्रचण्डले नागरिकलाई यस्तो अपिल गर्ने हैसियत, शक्ति र आधिकारिकता गुमाइसकेका छन् । त्यसैले समाजलाई अतिवादतर्फ मोड्न उनले खोजे पनि अब त्यो खाडलमा उनी आफैं जाकिनेछन् । दोस्रो, समकालीन राजनीतिका पात्रमा प्रचण्ड यस्ता पात्र हुन्, जसले तुलनात्मक छोटो सत्ता राजनीतिमा बढी बदनामी कमाएका छन् । तीन पटक प्रधानमन्त्री हुँदा उनले देशका लागि कुनै ऐतिहासिक योगदान गर्ने निर्णय गर्न सकेनन् । सत्तालाई पारिवारिक चंगुलभित्र कैद गरेको आरोप उनलाई लागेको छ । तेस्रो, मानौं, बंगलादेश र श्रीलंकाको जस्तो नेताविरुद्ध नागरिक प्रदर्शनमा उत्र्यो भने सायद त्यसको पहिलो निसानामा प्रचण्ड नै पर्छन् । किनकि, प्रचण्डबाट प्रताडित माओवादीभित्रै छन् । त्यसैले राजनीतिक उत्तरार्धमा राष्ट्रलाई अतिवादतर्फ धकेल्नेभन्दा जिम्मेवार राजनीतिको एक पात्र भएको सन्देश दिनु उनको जीवनका लागि उपयुक्त हुन्छ । अब प्रचण्डको राजनीति समाप्तितिर नै हो, त्यसको हेक्का राखेर समाजलाई हिंसा, भड्काव र अतिवादतिर होइन, शान्ति, एकता र सद्भावतिर मोड्न योगदान गर्नुमा उनको हित छ । आफ्नो पार्टीमा रहेका नेताहरूले किन माओवादी छाडे, किन अहिले पनि छाडिरहेका छन् र किन २०६४ मा भएको त्यो विशाल जनमत खस्केर उनको पार्टी जनमोर्चाजस्तो बन्दै छ, प्रचण्डले त्यता मिहिनेत गर्दा वेश हुन्छ ।प्रचण्ड वा नेपालका कसैले पनि मुख्य दुई दललाई विस्थापित गरी तत्काल देशलाई तुलनात्मक स्थिरता र मोडरेट राजनीतितर्फ मोड्न सक्ने अवस्था छैन । रास्वपालाई आधाउधी रवि लामिछानको सहकारी काण्डले सक्यो भने आधाउधी मुकुल ढकालको खुलासाले सक्नेछ । जो रविको रक्षाकवचमा सतिसाल भएर उभिएको थियो, त्यही आज उसलाई समाप्त पार्न लागेको छ । त्यस अर्थमा मुकुलले जति लामिछानेलाई सायद अरूले चिनेका छैनन् । अहिले काठमाडौंमा मेयर बालेन शाहलाई मानक बनाएर दलहरूलाई प्रहार गर्न खोजिएको छ, त्यो र्यासनल छैन, भाइरल मात्र छ । बालेन व्यक्ति हुन्, पार्टी होइन । काठमाडौंभित्र गरिबलाई प्रतिबन्ध लगाउने उनको नीति खेदजनक छ । आफूलाई लागेको सबै सत्य हुन्छ, त्यसमा प्रश्नसमेत गर्न पाइँदैन भन्ने सोचले बालेनलाई कमजोर बनाउँदै छ । काठमाडौंमा नदी र खोला किनारमा तोकिएको मापदण्डभन्दा थप २० मिटरसम्म कुनै पनि संरचना बनाउन नपाउने विषयलाई हेर्दा हुन्छ । यो निर्णयमा उपमेयर सुनिता डंगोलकै असहमति छ । अर्थात् ठूला पार्टीका नेतालाई खुइल्याउँदा मात्र जनमत बढ्दैन । देशले यति बेला कुनै पनि रूपको अतिवाद खोजेको छैन । जुनसुकै रूपमा अतिवादलाई उदारवादमा फर्काउनुपर्छ । ओलीले प्रधानमन्त्री, पार्टी अध्यक्ष वा पार्टीका एउटा प्रभावशाली नेताको हैसियत सधैं राजनीतिक अतिवादविरुद्ध जेहाद छेडेका छन् । माओवादीले सशस्त्र विद्रोहका क्रममा र त्यसपछि शान्तिप्रक्रियामा आउँदै गर्दा पनि नेपाली राष्ट्रिय सेनालाई बलात्कारी र हत्यारो सेना भन्दै उक्त संस्थामाथि हमला बोलिरहँदा त्यसको सार्वजनिक प्रतिवादमा उत्रने ओली नै हुन् । नेपाली सेनालाई गिजोल्न खोज्दा वा विवादमा तान्ने प्रयास हुँदा त्यसको विरुद्धमा खडा भएका नेता ओली नै हुन् । संघीयताका नाममा देशलाई विभिन्न जातीय राज्यमा टुक््रयाउने माओवादी र पश्चिमा खेलको विरुद्ध, संसद्मा जातीय ककस बनाउन खोज्दा त्यस्ता पृथक् समूह निर्माणमा लाग्नु हुँदैन भन्ने र एक मधेश प्रदेश रणनीतिक रूपमा नेपालको दक्षिणी भूभागलाई विभाजन गर्ने रणनीतिक लक्ष्यद्वारा निर्देशित रहेको निष्कर्षसहित त्यसलाई सफल हुन नदिन लाग्ने नेता ओली हुन् । संविधान असोज ३ मै जारी नगरेको भए सायद राजनीति कता पुग्थ्यो भन्ने आकलन गरेरै उनले अडान लिएका हुन् ।डा सिके राउतको पृथकतावादी समूहलाई संवैधानिक मूलधारमा ल्याएर शान्तिपूर्ण प्रतिस्पर्धाद्वारा नै मधेशका जायज माग सम्बोधन गर्न सकिन्छ भन्ने प्रधानमन्त्री ओली हुन् । मधेशमा एमालेको जनमत बढ्नु र ओली थप लोकप्रिय हुनु मधेशको विकासलाई दिएको प्राथमिकताले नै हो । त्यसैगरी, प्रचण्डको विद्रोही भएर संविधानबाहिरबाट समाधान खोज्न फेरि हिंसामा फर्केका विप्लवलाई शान्तिपूर्ण मूलधारमा ल्याउने पनि ओली हुन् । नेपालमा न अहिले संघीयतालाई फाल्न सकिन्छ, न हिन्दुराष्ट्र्र पुनःस्थापना गर्न सकिन्छ । यस्ता अतिवादी दृष्टिकोण बोकेर राजनीतिमा होमिएकाहरूले चाहेजस्तो अवस्था नेपालमा अहिले बन्दैन । हो, तुलनात्मक स्थिरताका निम्ति सबैको सहमतिमा निर्वाचन प्रणालीमा सुधारलगायतका मुद्दामा सहमति कायम गरेर अघि बढ्नुपर्छ, जसको नेतृत्व अहिले ओलीले गरेका छन् । राजनीतिमा क्षमताभन्दा बढी लाभ लिएका र अहिले जनताद्वारा तिरस्कार भएका नेताद्वारा नयाँनयाँ आवरणमा भड्काववादी समूह निर्माण गर्ने र त्यसलाई आतंक फैलाउन प्रयोग गर्ने दुस्प्रयास भएका छन् । तर त्यस्तो असफल र परित्यक्त नेतृत्वलाई नागरिकले रछ्यानमा पुर्याउँछन् । तार्किक के हो भने प्रायः विरोधी बढी सत्ताका हुन्छन् । त्यसैले सत्ताविरुद्ध उचाल्ने र उराल्ने गैरजिम्मेवारी राजनीति गर्न चाहने पूर्वप्रधानमन्त्री र मन्त्रीहरूले फरक भेष धारणा गरेर सडकमा निर्देशित हिंसा मच्चाउन सक्छन् । त्यसतर्फ सत्ता सचेत रहनुपर्छ । सडकमा अराजक नारा लगाएर दोष अर्कोलाई थोपर्ने प्रवृत्ति देखिँदै छ । काँक्रो आफू खाने, बियाँ अर्कोको निधारमा टाँस्ने कामका संकेत देखिँदै छन् ।नेपालमात्र होइन, विश्वमा अतिवाद एउटा चुनौतीका रूपमा उदाउँदै छ । नेपालले अहिले अतिवादी राजनीति खोजेको छैन, नेपाली समाज अतिवादी समाज पनि होइन । कुनै विचार, कुनै समूहलाई निषेध वा निमिट्यान्न पारेर पनि समस्या समाधान हुँदैन । प्रधानमन्त्रीले समस्या पहिचान गरेर समाधानको प्रयास गरिरहँदा त्यसबाट अत्तालिएर अतिवादतर्फ मोड्ने भड्काववादी राजनीतिक प्रयास भइरहेका छन् । ती असफल हुँदामात्र मोडरेट राजनीति सफल हुने हो ।"
दुर्घटना घटाउन राज्यले के गर्न सक्छ ?,"तत्काल के गर्ने त ?नेपालमा सडक सुरक्षाका पूर्वाधारको निकै अभाव देखिन्छ । तैपनि दुर्घटनालाई शून्यमा झार्न तत्काल सम्भव छैन । पहिलो, यसका लागि सडक सुरक्षा बार बनाउने कामलाई प्राथमिकतामा राख्नुपर्छ । हाम्रो अधिकांश सडक पहाडी भूभागमा भएकाले दुर्घटना भएको सवारी ५०० मिटरसम्म तल झर्ने गरेको पाइन्छ । कम्तीमा पनि सडक बार हुने हो भने सबै सडकबाट तल झरेर दुर्घटना हुने खतरा निकै हदसम्म कम हुन्छ । दोस्रो, हरेक सार्वजनिक यातायातका साधन सञ्चालनका लागि उपयुक्त भएको प्रमाणपत्र वर्षको चारपल्ट यातायात कार्यालयमा बुझाउने नियम बनाइनुपर्छ । यसो हुँदा सवारीसाधन कन्डिसनमा रहेको प्रमाणित हुन्छ । तर राज्यले सवारी परीक्षणको काम गर्न सक्दैन । त्यसैले निजी क्षेत्रमार्फत सार्वजनिक निजी साझेदारी मोडेलमा यसलाई अगाडि बढाउनुपर्छ । साथै चालक अनुमतिपत्र बनाउँदा कडाइ गर्नुपर्ने देखिन्छ भने चालकलाई बेलाबेला सरकारबाट तालिम वा अभिमुखीकरणको व्यवस्था गर्नुपर्छ । सवारी अनुगमन प्रविधिमा पनि लगानी गर्नु जरुरी छ । ट्राफि क बत्तीको सेन्सर सिस्टम सडकमा जडान गर्नुपर्छ । काठमाडौं उपत्यकामा मादक पदार्थ सेवन (मापसे) चेकजाँचले सफलता पाएको छ । यसलाई अन्य क्षेत्रका गाउँ तथा राजमार्गमा पनिलागू गर्नुपर्छ ।यति काम नगर्ने तर दुर्घटनापछि समवेदनाका विज्ञप्ति निकाल्न होडबाजी गर्ने राजनीतिक नेतृत्वलाई अब यस्ता विज्ञप्ति निकाल्ने नैतिक आधार छैन । गजुरेल पूर्वाधार तथा यातायात विज्ञ हुन् ।"
चाडपर्वमा लुकेको महिला खुसी,"हिन्दु धर्मावलम्बीका चाडपर्व धमाधम भित्रँदै छन् । जनैपूर्णिमाबाट सुरु पर्व कृष्णाष्टमी हुँदै तीज भरखरै सकिएको छ । अब पितृ सम्झने सोह्रश्राद्ध हुँदै दसैंतिहार नजिकिँदै छन् । तीज सकिए पनि तीजमा दर खाएका, आफन्त भेटका, राम्रा र रंगीचंगी लुगा लगाएर छमछमी नाचेका महिलाका फोटा सामाजिक सञ्जालभरि छन् । चाडपर्व नजिकिँदै जाँदा महिलाको भूमिका र कार्यबोझ बढेको छ । घरभित्रको भान्सामा होस् वा पारिवारिक र सामाजिक जमघटमा महिला थप सक्रिय बन्दै गएका छन् । चाडपर्व हिन्दु महिलाको बेफुर्सद हुने समय हो । यद्यपि, चाडपर्व महिलाको बेजोड खुसी हुने र रमाउने समय पनि हो । हाम्रा अधिकांश भान्सा सम्हाल्ने महिला हुन् । चाडपर्वमा खानपिनको व्यवस्थापन गर्ने महिला हुन् । महिलाहरू तुलनात्मक रूपमा पुरुषभन्दा बढी पारिवारिक माहोलमा खुसी हुन सक्छन् । सामाजिक माहोलमा पुकलित हुँदै खुसी साट्न सक्छन् । यसैले पुरुषको तुलनामा महिला धेरै दिन चाडपर्व मनाउन जुटेका, राम्रा लुगा लगाएका, नाचगान गरेका र भोजभतेरमा रमाएका देखिन्छन् । महिलाहरू चाडपर्वमा व्यक्तिगत र पारिवारिक काममा मात्र होइन, समुदायकै काममा धेरै समय खट्न सक्छन् । घरपरिवारलाई संसार मान्ने सामाजिक संस्कार सिकेका नेपाली महिलाले पारिवारिक कार्यबोझलाई आफ्नो पहिलो जिम्मेवारी बुझेका हुन्छन् । यसैले महिलाहरू व्यथा लुकाएर पनि हाँस्न सक्छन् । अभाव लुकाएर पनि प्रभाव देखाउन सक्छन् । चाडबाडमा महिला केवल आफ्ना लागि खुसी भएका होइनन्, परिवार र समाजका लागि खुसी बनेका हुन् । चाडपर्वमा महिलाले घरपरिवारबाहिर समुदायमा दिने समय, श्रम र गुणात्मकता पनि उच्च छ । यसैले शुभकर्म होस् वा मृत्युसंस्कार सम्पन्न गराउन महिला धेरै दिन खट्छन् । एउटा परम्परागत भनाइ छ यत्र नार्यस्तु पूज्यन्ते रमन्ते तत्र देवता अर्थात् जहाँ नारीहरूको सम्मान हुन्छ, त्यहाँ देवता पनि खुसी हुन्छन् । यसैले होला, हाम्रा हरेक चाडपर्व महिलालाई खुसी गराउने, नचाउने र आफन्त भेटाउने खालका छन् । परम्परादेखि नै महिलालाई परिवार, संस्कार र संस्कृति संरक्षणको जिम्मा दिइएको देखिन्छ । चाडपर्वले परिवारको एकता र मेलमिलाप गराउँछन् । पारिवारिक सम्बन्धलाई बलियो बनाउँछन् । चाडपर्वमा विशेष खालका मीठा, स्वादिला भोजन र परिकार बनाइन्छ । आफूले बनाएका मिठामिठा परिकार परिवारलाई खुवाउन पाउँदा महिलाको खुसीको सीमा नै हुँदैन ।चाडपर्वमा पारिवारिक संस्कारसँगै धार्मिक अनुष्ठानका काम गरिन्छ । यसमा पनि पुरुषको भन्दा महिलाको लगाव बढी हुन्छ । यसले पनि चाडपर्वप्रति महिलाको आकर्षण र प्रभाव धेरै भएको हो । पर्वअनुसार उपवास बस्ने, घरमा पूजाआजा गर्ने र मठमन्दिरको पूजापाठमा बढी महिला नै देखिन्छन् । पुरोहितलाई दानदक्षिणा गर्ने धार्मिक काम होस् वा दीनदुःखीलाई सघाउने र खुवाउने सामाजिक काममा महिला सक्रियता धेरै छ । यो केवल महिला फुर्सदिला भएर गरेका होइनन् । घरपरिवार, समाज र संस्कृतिप्रतिको अगाध प्रेम, श्रद्धा र जिम्मेवारीबोधका कारण चाडपर्वमा धेरै सक्रिय भएका हुन् । चाडपर्वमा अनिवार्य जस्तै बनेको संगीत अहिलेको कुरा होइन । वेदहरूमध्ये सामवेद भनेको संगीत हो । अहिले गाउन सिकाउने पहिलो चरण सारेगम सामवेदबाटै आएको हो । यसैले चाडबाडमा महिलाले गाएर र नाचेर पनि परम्परा र संस्कार जोगाउने काम गरेका छन् । कतिपयले महिलालाई रंगीचंगी पहिरन लगाएको र नाचगानमा संलग्न भएको देखेकै आधारमा एकपक्षीय नकारात्मक मूल्यांकन गरेको देखिन्छ । यो गलत हो । चाडपर्व, महिला र संस्कार एकअर्काका परिपूरक जस्तै हुन् । चाडपर्व व्यक्तिका खुसीका संवाहक हुन् भने समाजका संस्कार हुन् । चाडपर्वमा महिलाको सहभागिता र खटन घट्यो भने चाडपर्व नीरस हुनेछन् । यत्तिमात्र होइन, बिस्तारै चाडपर्व र हाम्रा संस्कार लोपोन्मुख अवस्थामा पुग्नेछन् ।महिला सहभागिताबिनाका चाडपर्व कल्पना पनि गर्न सकिँदैन । चाडपर्वमा महिलाको भूमिका केवल धार्मिक वा सांस्कृतिक दायरामा सीमित छैन, नेतृत्व र व्यवस्थापन क्षमतामा पनि अब्बल छ । यसर्थ, आधुनिक समाजले महिलाको चाडपर्व र संस्कार जोगाउने योगदानलाई कदर गर्दै उनीहरूको भूमिकालाई अझ सम्मानपूर्वक र समानतापूर्ण रूपमा स्वीकार्न आवश्यक छ । चाडपर्व हाम्रा खुसी हुन् भने संस्कृति सम्पत्ति हुन् । यसैले हरेक चाडपर्वलाई सबैले खुसी हुने र गर्व गर्न सक्ने बनाउनुछ । परम्पराका नाममा कतिपय अव्यावहारिक मान्यता र चलन छन् भने तिनलाई हटाउँदै व्यावहारिक बनाउनुपर्छ । महँगा र उच्छृंखल बन्दै गएका चाडपर्वलाई मौलिक र मितव्ययी बनाउनुपर्छ । यसको सूत्राधार पनि महिला नै बन्न सक्नुपर्छ ।"
हैजालाई कम नआँकौं,"कसरी गर्ने उपचार ?बान्ता नहुने बिरामीलाई जीवनजल र बान्ता तथा पखाला दुवै समस्या भएकालाई सलाइनबाट पानी, लवण र तरल पदार्थ दिई उपचार गरिन्छ । उपलब्ध जीवनजलमा मात्र पानी मिसाउनुपर्छ । कहिले पनि फलफूलको जुस, सुप, दूध लगायतका पेयपदार्थ मिसाउनुहुन्न । करिब ८० प्रतिशतमा ओआरएस वा जीवनजल, नुन चिनी पानीद्वारा उपचार गरिन्छ । गम्भीर अवस्थामा भने यो झोल नसाद्वारा दिइन्छ । प्रतिजैविक औषधिले गम्भीर हुनबाट रोक्छ । उपचार नगरिए यस्ता दुई बिरामीमध्ये एकको मृत्यु हुन सक्छ । विश्व स्वास्थ्य संगठनका अनुसार उपयुक्त र उचित उपचार गरे हैजाको मृत्युदर एक प्रतिशतभन्दा तल आउँछ । विश्वमा हैजा प्रदूषित खाना र पानीबाट फैलिने भए पनि नेपालमा प्रदूषित पानी नै मुख्य कारक (८० प्रतिशत) देखिन्छ । हामीकहाँ फोहोर छोएपछि, खानेकुरा पकाउँदा तथा खाना खाँदा साबुनपानीले राम्ररी हात धुनुपर्छ भन्ने चेतनाको अभाव छ । तथ्यांकअनुसार सरसफाइमा सुधारले झाडापखालाबाट हुने मृत्यु ३२ प्रतिशतसम्म कम गर्न सकिन्छ । खानेपानीको गुणस्तरमा सुधारले २५ प्रतिशतसम्म र स्वच्छ पानी, सरसफाइ, व्यक्तिगत स्वच्छता तथा हात धुनेजस्ता स्वास्थ्य शिक्षामार्फत ४५ प्रतिशतसम्म कम गर्न सकिन्छ । बिरामीको मलमूत्रलाई पानीको मुहान नजिक वा जथाभावी नफाली खाल्डोभित्र पुर्नुपर्छ । खानेकुरालाई झिँगाबाट बचाउनुपर्छ । बजारको बरफ, आइसक्रिम तथा दुग्धजन्य पदार्थ खानुहुन्न । आफैंले बोक्रा ताछेका फल, तातो खाना, तरकारी राम्ररी पकाएर मात्र खानुपर्छ । सम्भव भए दाँत माझ्दा उमालेर चिसिएको पानी प्रयोग गर्दा उपयुक्त हुन्छ । गाजर, मुला लगायतका हरियो सलाद संक्रमणमुक्त बनाएर मात्र सेवन गर्नुपर्छ । कम्तीमा खाना खानुअघि र दिसापिसाबपछि संक्रमणमुक्त झोल वा साबुनले हात धुनैपर्छ । ५ मिनेटसम्म उमालेर सफा भाँडोमा चिसो पारेर राखेको पानी मात्र सेवन गर्नुपर्छ । यस्तै, जिम्मेवार निकाय, संस्था, कम्पनीबाट वितरित पिउने पानी अनिवार्य प्रशोधित हुन जरुरी छ ।हैजा रोकथामका लागि स्वास्थ्य तथा जनसंख्या मन्त्रालयले प्रतिकार्यमा प्रभावित प्रदेश, जिल्ला र स्थानीय तहसँग सहकार्य र समन्वयमा काम गरिरहेको छ । स्थानीय तहका द्रुत प्रतिकार्य टोली परिचालन, नियमित केस अनुसन्धान, प्रभावित स्थानमा थप सक्रिय बिरामीको खोजी, सम्पर्कमा रहेकाको लक्षणको निगरानी तथा स्वास्थ्य शिक्षाका सामग्री तयार र प्रसारण गरिरहेको छ । १ सय ४४ अस्पतालमा नियमित रूपमा हैजाको निगरानी भइरहेको छ । एउटै टोलमा एकहप्तामा ५ जनाभन्दा बढीमा झाडापखालाका बिरामीदेखिएमा टोल फ्री हटलाइन १११५ मा सम्पर्क गर्न सकिने व्यवस्था गरेको छ । बुढाथोकी स्वास्थ्य मन्त्रालयका प्रवक्ता हुन् ।"
नयाँघरेको नयाँ कृति आगोको बीउ,"काठमाडौं (कास) निबन्धकार तथा नियात्राकार युवराज नयाँघरेको नयाँ निबन्धसंग्रह आगोको बीउ बजारमा आएको छ । यसअघि ९ वटा नियात्रासंग्रह र १० वटा निबन्ध लेखिसकेका नयाँघरेले नेपाली समाजको उपेक्षित पाटोलाई आफ्नो निबन्धको भावभूमि बनाउने र झर्रा, ठेट अनि नेपाली मौलिक चरित्रचित्र खिच्न पोख्त मानिन्छन् ।२०६५ सालमा आत्मपरक निबन्धसंग्रह एक हातको ताली का लागि नयाँघरेले मदन पुरस्कार पाएका थिए । त्यसको करिब १५ वर्षपछि उनले आफ्नो आत्मपरक शैलीलाई अझ परिस्कार र परिमार्जनका साथ आगोको बीउ प्रकाशनमा ल्याएको प्रकाशक रत्न पुस्तक भण्डारले जनाएको छ । आफूलाई निबन्ध र नियात्रा लेखनमा समानान्तर रूपमा उभ्याउने नयाँघरे नयाँ शैल्पिक लेखन र कथ्य कलामा विशेष छवि बनाएका लेखकका रूपमा परिचित छन् । समाजमा हरेक क्षेत्र अन्योल, असहिष्णु र अस्तव्यस्त भएको छ । त्यसकै अन्तर्मनलाई पर्गेलेर मैले यी निबन्ध रचना गरेको हुँ, नयाँघरेले भने । नयाँघरे नेपाली निबन्धलाई एउटा शालीन उचाइ दिने बलियो निबन्धकार हुन्, समालोचक कुमारी लामा भन्छिन् ।"
देहातमा देवनारायणको 'कल्चरल भिलेज,"(जनकपुर)खपडा र बाँसको टालो (टाटी) लगाइएका रंगीचंगी घर लहरै छन् । घरअघि ढिकी, सन्दुक, लालटिन, पेट्रोम्याक्स, माछा मार्ने जाल र हलो राखिएको छ । मधेशमा एक समय चलनमा रहेका यी सामान हाल प्रयोग हुन छाडेका छन् । मिथिला क्षेत्रको यिनै लोप हुन लागेका सामग्री तथा संस्कृतिको जानकारी दिने उद्देश्यसहित धनुषाको मिथिलाविहारी नगरपालिका२ पुरनदाहामा सञ्चालित छ कल्चरल भिलेज ।१० महिनादेखि सञ्चालित भिलेजमा मिथिलामधेशको लोपोन्मुख सामानको संग्रहालय त हेर्न पाइन्छ नै देहातको खाना, कचरी, मुरही, झिल्ली, आलुचप तथा माछाको खाजासँगै कोदोफापरको रोटी नुनखुर्सानीको चटनीको स्वाद पनि लिन सकिन्छ । कल्चरल भिलेजमा आउने पाहुनालाई सोइजनको सात किसिमका काढा, मकैको जुँगा, मेवाको पात, अर्जुनाको डाँटको, तुलसीको काढा र लेमन चियाले स्वागत गरिन्छ । खानामा पनि स्थानीय उत्पादन नै हुन्छ । कल्चरल भिलेजमा मिथिलामधेशको देहाती खानाको स्वाद लिनुका साथै १० बिघामा फैलिएको कृषि फार्मिङ हेर्न सकिन्छ । यसका संस्थापक हुन् स्थानीय ३८ वर्षीय देवनारायण मण्डल । मिथिलामधेशको लोपोन्मुख सामानको संग्रहालय बनाउने सपनासँगै कल्चरल भिलेजको यात्रा तय गर्न भने मण्डलले संघर्ष र सकस दुवै झेल्नुपर्यो । मध्यमवर्गीय परिवारका उनी सन् २००४ मा रोजगारीका लागि भारत पसे । तर आफ्नै ठाउँमा केही गर्ने हुटहुटीका कारण भारतमा फेरि नेपाल फर्किए र सन् २०१२ मा मिथिला वाइल्ड लाइफ सञ्चालन गरे । धनुषाधामको वनलाई संरक्षित गरेर उनले त्यहाँ टेन्टमा पर्यटकलाई राखेर मिथिलामधेशको खाना, भेषभूषा र गीतसंगीत पस्किन थाले । भारत छँदाको कनेक्सनले धेरै काम गर्यो, देवनारायणले भने, उताका साथीहरूले पर्यटक पठाइदिने काम गरे । उनीहरूको मन जित्ने काम हामीले गर्यौं ।धनुषाधामको जंगलमा देवनारायणले खपडा र बाँसकै टाटीको सानो झुपडी बनाएका थिए । तर, थामिनसक्नु पर्यटक आउन थालेपछि उनले टेन्टमा राख्न थाले । त्यहाँ बस्ने पर्यटकलाई धोतीकुर्ता र गम्छा तथा सारीमा राखिन्थ्यो । मुसहर समुदायले पकाएको देहातको व्यञ्जन पस्किइन्थ्यो । र, मिथिलामधेशका लोक नाँच देखाइन्थ्यो । देवनारायणको जंगलको हाइकिङ मज्जाले चल्यो । तर, मिहिनेतअनुसारको आम्दानी नभएपछि उनी हच्किए । सबै मेहनत हाम्रो टिमले गर्थ्यो । तर, पैसा धनुषाधाम वन समितिको आम्दानीमा देखाउनुपर्थ्यो, उनले भने । कोभिडपछि त व्यवसाय नै बन्द भयो ।धनुषाधामको जंगलमा एक्सप्लोर मिथिला सञ्चालन गर्दा देवनारायणले त्यहाँ आउने पर्यटकको चाहनाको पनि अध्ययन गरेका थिए । अनि, कोभिडपछि जन्मियोकल्चरल भिलेज । पाहुनाले होमस्टे, गाउँको जस्तै घरवातावरण खोज्थे, देवनारायणले भने, पुरनदाहामा एकै ठाउँमा १० बिघा जग्गा भेटियो । लिजमा लिएँ । दुई वर्षदेखि काम सुरु भयो, उनले भने, ९ महिनादेखि सर्वसाधारणका लागि खुल्ला गरिएको छ । कल्चरल भिलेजभित्र गाउँकै परिवेश छ । गाउँकै जस्तो घर, घरको भित्तामा मिथिला पेन्टिङ कुँदिएको छ । परेवाको खोर, परालको टाल, माछा पोखरी, कुखुराहाँसको बथान, गाईको गोठ छन् । ७ वटा माछा पोखरी छन् । माछा पोखरीमा फ्लटिङ रेस्टुरेन्ट बनाउने योजना छ । एक वर्षअघि पोखरीमा राखिएको घोंघी, शंखेकीरा, सितुवा, माछा खानयोग्य भइसकेको छ । फलफूलको बगैंचा नै छ । फलेको सिजनमा पर्यटकलाई बोटबाटै टिपेर खाने प्रबन्ध मिलाएको देवनारायण बताउँछन् । मधेशमा लोपोन्मुख तरकारी कुतरूम यहाँ पाइन्छ । प्याज, लसुन, अन्नबाली, कोदो, फापर, गहुँ, धान, दाल कल्चरल भिलेजकै खेतमा उब्जाइन्छ । एक वर्षभित्रमा नुन र चिनीबाहेक सबै खाद्य सामग्री यहीँकै उत्पादनले धान्छ, देवनारायणले भने, मिथिलामधेशको खाना, पहिरन, भेषभूषा, गीतसंगीत, कृषिसँग जोडिएको औजार राखेर कल्चरल् भिलेजलाई म्युजियम शैलीमा लैजाने सोच छ ।कल्चरल भिलेजलाई समुदायसँग जोड्न देवनारायणले वरिपरिका गाउँलेलाई दुई कामको जिम्मा लगाएका छन् । पहिलो, मिथिलामधेशको लोकसंस्कृति, नाँच, बाजाका लागि सांस्कृतिक टोली । दोस्रो, मिथिलामधेशका पारम्पारिक परिकार बिरिया, अदौरी, कुम्हरौरी, तिरौरी, सुखरीलगायत २० परिकार बनाउने अर्को टोली । कल्चरल भिलेजमा झिझिया, झरीझरी, ढोलपिपही, समाचकेवाको प्रस्तुति गरिन्छ, उनले भने, ६० जनाको सांस्कृतिक टिम छ । उनीहरूलाई प्रस्तुतिअनुसारको पारिश्रमिक दिइन्छ ।६० लाखको लगानीबाट कल्चरल भिलेजको सुरुवात गरेका देवनारायणले काठमाडौं, पोखरा, विराटनगर, नेपालगन्जलगायत स्थानबाट पर्यटक आइरहेको बताए । जनकपुरबाट त दिनहुँ मानिस आइरहन्छन्, उनले भने, राति बास बस्ने र यहाँको कृषि फार्मिङको आनन्द लिनेहरू भने बढी बाहिरकै हुन्छन् । एसीननएसी गरी चारवटा कोठा रहेको कल्चरल भिलेजमा भने कृषि फार्मिङ अध्ययनका लागि लामो समय बस्नेहरूका लागि छुट्टै कोठा बनाइँदै छ । कल्चरल भिलेजमा आउनेलाई परशुराम तलाउ भने वयलगाडामा घुमाइन्छ, उनले भने ।"
'लोरी बाट बालप्रतिभाका लागि अक्षयकोष,"दाङ (कास) लोरी गजल संग्रहबाट बालप्रतिभाका लागि अक्षयकोष स्थापना हुने भएको छ । गजलकार खिम केसीको गजलसंग्रह लोरी बिक्रीबाट संकलन भएको रकमले राप्ती साहित्य परिषद्मा४ लाखको अक्षयकोष स्थापना गर्न लागिएको हो ।बुबाआमाका नामबाट लुकलुमा अक्षयकोष स्थापना गरी त्यसको ब्याजबाट प्रत्येक दुई वर्षमा बालकला र साहित्यिक प्रतियोगिता गरी पाँच जना बालबालिकालाई पुरस्कृत गर्ने र बालबालिकाका रचना संकलन गरी एउटा पुस्तक प्रकाशन गर्ने गजलकार केसीले बताए । बालबालिकाका प्रतिभा प्रकाशन गरी उनीहरूलाई साहित्य सिर्जनामा प्रोत्साहन गर्न अक्षयकोष स्थापना गर्न लागिएको हो, केसीले भने, कोषको ब्याजबाट बालबालिकालाई प्रतिस्पर्धा गराएर पुरस्कृत गर्ने र पुस्तक प्रकाशन गरिदिने योजना छ ।लोरी को दाङमा विमोचन गरी कोहलपुर, सुर्खेत र काठमाडौंमा चर्चा गरिएको छ । काठमाडौंमा गजलकार ज्ञानुवाकर पौडेल, शीतल कादम्बिनी लगायतले गजलबारे चर्चा गरेका थिए । दाङमा गायक गोविन्द आचार्य, गजलकार प्रदीप रोदन, नायक जीवन लुइँटेल लगायतले गजलको चर्चा गरेका थिए । संगीतकार संगीत श्रेष्ठले दाङ र काठमाडौंमा गजल गाएका थिए । हाल अमेरिकामा बस्दै आएका केसीले गीत, गजल सिर्जना गर्छन् । केसीले पुस्तकको आम्दानीबाट स्थापना गरेको अक्षयकोषले बालबालिकाको साहित्य सिर्जनामा प्रोत्साहन मिल्ने राप्ती साहित्य परिषद्का केन्द्रीय अध्यक्ष टीकाराम उदासीले बताए । केसीका सबै गजल गाउन मिल्ने खालका रहेको गायक आचार्यले बताए । देश, परदेशका भोगाइहरू गजलमा सजिएका छन् । सबै लयात्मक र गाउन मिल्नेछन्, उनले भने ।"
दसैंका लागि गाडीको अग्रिम टिकट बुकिङ अन्योलमा,"(काठमाडौं) घटस्थापना नजिकिँदै छ । तर दसैंका लागि गाडीको अग्रिम टिकट बुकिङ खोल्नेबारे सरकारी निकाय र यातायात व्यवसायी मौन छन् । अहिलेसम्म कहिलेबाट बुकिङ खुला गर्ने भन्ने विषयमा व्यवसायी र सरकारी निकायबीच छलफलसमेत हुन सकेको छैन । केही यातायात व्यवसायी समितिले भने अग्रिम बुकिङ खुलाइसकेका छन् । गत वर्ष घटस्थापनाको ६ दिनअघि अग्रिम बुकिङ खुलाइएको थियो । त्यसका लागि व्यवसायी र यातायात व्यवस्था विभागबीच पहिल्यै छलफल गरेर निर्णय गरिएको थियो । समय भएकाले यसबारे छलफल गर्न नहतारिएको व्यवसायी बताउँछन् । पूर्व अरनिको यातायात प्रालिले यही भदौ २० बाटै अग्रिम बुकिङ खुलाइसकेको छ । अरनिको यातायात चल्ने जिल्लामा जाने यात्रुका लागि बुकिङ खुला गरिएको पूर्व अरनिको यातायात प्रालिका अध्यक्ष केदार क्षेत्रीले जनाए । अहिले अनलाइन सुविधा छैन, काउन्टरमै पुगेर यात्रुले अग्रिम बुकिङ गरिरहेका छन्, उनले भने, यात्रुलाई चाडबाडमा टिकट नपाएर घर जान नपाइएला कि भन्ने डर सधैं हुन्छ । आफ्नो साधन भएकालाई यो कुरा मतलब छैन । त्यसैले यात्रुलाई समस्या हुन नदिन पहिल्यै बुकिङ खुलाएका हौं । गत वर्षको तुलनामा अहिले चाँडै बुकिङ खुला गरिएको उनले सुनाए । यातायात व्यवसायी सम्बद्ध संस्थाले पनि अग्रिम बुकिङ खुला गर्नेबारे चासो दिएका छन् । बर्खाले बिग्रिएका सबै सडक पहिला मर्मत गरेर सहज बनाउनुपर्ने नेपाल यातायात व्यवसायी राष्ट्रिय महासंघका अध्यक्ष विजय स्वाँरले बताए । गत वर्ष एक साताअघि अग्रिम बुकिङ खुलाइएको थियो, यस पटक अलि चाँडै खोल्ने कि भन्ने पक्षमा छौं, उनले भने, तर यसबारे अहिलेसम्म सरकारी निकायसँग छलफल भइसकेको छैन । पहिरो र खाल्डाखुल्डीले गर्दा सडक बिग्रिएको स्वाँरको भनाइ छ । सडक बिग्रिएर चाडबाडमा समयमै यात्रुलाई गन्तव्यमा पुर्याउन नसके समस्या हुन्छ, उनले भने, सरकारले चाडबाड आउनुअघि नै सबै सडक सहज बनाउनुपर्छ । अग्रिम बुकिङ खोल्नेबारे यातायात व्यवस्था विभागसँग छलफल भएपछि मात्र निर्णय हुने उनको भनाइ छ । गत वर्ष नै व्यवसायीले चाडबाडको मुखमा भाडा समायोजनको कुरा उठाएकाथिए । अहिले पनि उनीहरूले भाडा समायोजन गर्नुपर्ने अडान लिइरहेको आएको विभागको दाबी छ । व्यवसायीले पहिल्यैदेखि भाडा समायोजनको कुरा उठाउँदै आएका छन्, अहिलेसम्म यो छलफलको विषय बने पनि कार्यान्वयन भएको छैन, विभाग स्रोतले भन्यो, यो पटक व्यवसायी भाडा बढाएर मात्र बुकिङ खोल्ने सुरमा छन् । विभागका महानिर्देशक उद्धवप्रसाद रिजाल भने व्यवसायीसँग अग्रिम बुकिङ खोल्ने अहिले छलफल भइनसकेको बताउँछन् । व्यवसायीले भाडा समायोजन र सडक समस्याको कुरा उठाउँदै आएका छन्, रिजालले भने, व्यवसायीसँग छलफल भएपछि मात्र अग्रिम बुकिङ खोल्नेबारे निर्णय हुन्छ । अहिले जताततै सडक बिग्रिएका छन् । धेरैजसो सडकमा खाल्डाखुल्डी छन् । अहिले बढी समस्या स्तरोन्नति थालिएको नागढुंगादेखि मुग्लिन र मुग्लिनदेखि पोखरा खण्डमा छ । त्यस्तै धेरै नै समस्या भने विस्तारको क्रममा रहेको नारायणगढबुटवल सडकमा छ, जसले गर्दा गाडीको यात्रा जोखिमपूर्ण बनेको छ । चाडबाडको समयमा एउटै गाडी पटकपटक ओहोदोहोर गर्नुपर्छ । चाडबाडमा एक दिनमा दुई लाखसम्म यात्रु बाहिरिन्छन् । समयमै गन्तव्यमा गाडी पुग्ने र फर्किएर काठमाडौं आउने वातावरण बनाइनुपर्ने व्यवसायीको माग छ । दसैंमा उपत्यकाबाट मात्र करिब २० लाख यात्रु बाहिरिने गरेका छन् । विभाग र व्यवसायीबीच छलफल भएर नै निर्णय हुन्छ, त्यसका लागि समय छ, असोज पहिलो साताबाट यसबारे छलफल सुरु हुन्छ, महानिर्देशक रिजालले भने, निर्णय गर्न ढिला हुँदैन । पानी पर्न कम भएकाले चाडबाडलाई लक्ष्य गरेर सडक मर्मतको काम थालिसकिएको सडक विभागका महानिर्देशक रामहरी पोखरेलले जनाए । निर्माणाधीन सडकमा सम्बन्धित निर्माण व्यवसायी र अन्यमा योजना र सडक डिभिजन कार्याललाई खाल्डाखुल्डीरहित सडक बनाउने गरी मर्मतको काम गर्न परिपत्र भइसकेको छ, उनले भने, दसैंका लागि घटस्थापनादेखि उपत्यकाबाट बाहिरिने गाडीको चाप धेरै हुन्छ । त्योभन्दा अघि असोज १० सम्म सडकलाई सहज बनाउँछौं । पहिरोको जोखिम रहेका सडकमा पहिरो पन्छाउन उपकरण र प्राविधिक तैनाथ राखिएको उनको दाबी छ । यस्ता जोखिम रहेका सडकमा चाडबाडको दिन पनि कर्मचारीलाई आलोपालो गरेर राख्छौं, उनले भने, चाडबाडको दिन कुनै ठूलो समस्या नआए सडक अवरुद्ध हुन दिइनेछैन, अहिले खाल्डाखुल्डी टाल्ने काममा केन्द्रित छौं ।"
माथिल्लो कर्णालीमा स्रोत जुटाउन भारतमा त्रिपक्षीय सम्झौता,"त्यसयता बोर्डले थपेको २ वर्षमा पनि जीएमआरले वित्तीय स्रोत जुटाउन नसकेपछि ०७९ असार ३१ मा मन्त्रिपरिषद् बैठकले अर्को २ वर्ष म्याद थप गर्ने निर्णय गरेको थियो ।कम्पनीले स्रोत जुटाउन नसकेपछि लगानी बोर्डको कार्यालयले एकएक वर्ष गरेर दुई पटकसम्म म्याद थप गरेको थियो । ०७५ असोजयता (०१८ सेप्टेम्बर) वित्तीय व्यवस्थापनका लागि जीएमआरलाई समय थप गरिएको थिएन । ०७८ असोजमा सरकारद्वारा सुझाव कार्यदल गठन गरेको थियो । उक्त कार्यदलले दुई वटा विकल्पसहितको सुझाव दिएको थियो ।लगत्तै ०७९ असारमा मन्त्रिपरिषद्ले स्रोत जुटाउनका लागि २ वर्ष म्याद थपिए पनि म्याद थपविरुद्ध मुद्दा परेकाले अदालतले कात्तिकमा थपिएको म्याद कार्यान्वयन नगर्न अन्तरिम आदेश दियो । ०८० वैशाखमा सर्वोच्चद्वारा म्याद थपलाई वैधानिकता, अन्तरिम आदेशका कारण गुमेको समय थप्न र त्यसबाहेक समय नथप्न मन्त्रिपरिषद्लाई निर्देशनात्मक आदेश दिएको छ ।"
कुट्की खोज्न जंगल लागेपछि रित्तियो गाउँ,"पहिला चिनियाँ व्यापारी टिप्दाटिप्दै जंगलमै आएर लान्थे, ओलाङ्चुङगोलाका नुपु शेर्पाले भने, खै यो वर्ष लाने कुरा गरेका छैनन् । चिनियाँ आएर लैजाने आशमा संकलनका लागि भने गाउँभरिका मानिस गएको नुपुले जनाए । गाउँमा त अहिले बुढापाका मात्रै छौं, तर पैसाचाहिँ कत्तिको आउँछ भन्ने अन्योल नै छ । चीन जोड्ने ओलाङ्चुङगोलाको टिप्ताला भन्ज्याङ नाका खुले पनि चीनले नेपालीलाई केही दिन नआउनू भनेर खबर पठाएको छ । समुद्री सहतबाट ३५ सयदेखि ५ हजार मिटर उचाइसम्म पाइने जडीबुटी कुट्की भुइँभित्रबाट खनेर निकाल्नुपर्छ । ४ हजारदेखि ४५ सय मिटर क्षेत्रमा राम्रो खालको कुट्की पाइने स्थानीय बताउँछन् । धेरै वर्ष संकलन नगर्दा प्रशस्त होला भन्ने लागेको थियो । तर खन्नेहरूले पातलो रहेछ भनिरहेका छन्, सचिव शेर्पाले भने । सामुदायिक वनका अध्यक्षको नेतृत्वमा गाउँलेहरू जंगल पसेको पनि उनकोभनाइ छ । नेपाल सरकारले हिमालय क्षेत्रमा पाइने ३० महत्त्वपूर्ण र अनुसन्धान गर्नुपर्ने जडीबुटीको सूचीमा कुट्कीलाई राखेको छ । हिमालय क्षेत्रमा पाइने चिराइतो, यार्सागुम्बु, कुट्कीलगायत जडीबुटी औषधीय वस्तु निर्माणका लागि विदेश निर्यात हुने गरेका छन् । स्थानीयले रुघाखोकी लाग्दा, ज्वरो आउँदा र आउँमासी पर्दा घरेलु औषधीका रूपमा कुट्की प्रयोग गर्दै आएका छन् । नेपालसहित भारत, चीन, भुटान र पाकिस्तानमा पाइने यस्ता जडीबुटीको उपयोगिताका विषयमा वनस्पतिविद्ले अध्ययन गर्ने बताएका थिए । ०७८ सालमा खुम्बु क्षेत्रमा नमुना संकलन गरेर यसको फैलावट, टिस्यु कल्चरलगायत विषयमा अध्ययन गर्ने उनीहरूको भनाइ थियो । जमिनभित्र फैलने कुट्की उपयुक्त स्थानमा जमीन बाहिरसमेत फैलने भएकाले वनस्पतिविद्ले यसलाई गुरिल्ला वनस्पति भन्ने गरेका छन् । चीनसँगको नाका खुलेपछि थोरै मात्रामा चिराइतो र पहिला रहेको केही कुट्की निर्यात भए पनि अहिले बिक्री नभएको फक्ताङलुङ७ का निवर्तमान वडाध्यक्ष छेतेन शेर्पा भोटेले जनाए । गाउँमा अरु आम्दानीको स्रोत छैन, तै एकदुई पैसा भए पनि हुन्छ कि भनेर गाउँले सबै जंगल पसेका छन्, छेतेनले भने, एक जनाले एक दिनमा १० देखि १५ किलोसम्म संकलन गर्न सक्छन् । कुनै ठाउँमा झ्याप्पै भेटिने र कतै ठप्पै नहुने हुन्छ । त्रिपालसहित ओढ्ने, ओछ्याउने लिएर जाने स्थानीय कुट्की राम्रै भेटे लामै समय बस्छन् । अहिले तत्काललाई एक महिना मात्रै छाड्ने र मूल्य बढेपछि फेरि खुलाउने सचिव अङचुकको भनाइ छ । मंसिरसम्म यसलाई संकलन गर्न सकिन्छ । यो क्षेत्रमा विदेशी पर्यटक नआउने भएकाले जुन समय खुलाए पनि स्थानीय खाली हुने छेतेन बताउँछन् ।"
बेनीजोमसोम सडकमा 'रक एङ्करिङ ले रोकियो पहिरो,"(म्याग्दी)कालीगण्डकी करिडोरअन्तर्गत बेनीजोमसोम सडकको बेनीघाँसाखण्डमा अति जोखिमयुक्तमध्येको बैसरीमा रक एङ्करिङ प्रविधिबाट पहिरो रोकथाम गरिएको छ । पहिरोग्रस्त क्षेत्रको केही भाग ढुंगामाटो शून्य बनाएपछि भेटिएको पहरामा १ मिटर गहिरो तीन सय बढी प्वाल बनाई २५ एमएमका रड राखेर ९० सेन्टिमिटर चौडाइका एम २० गुणस्तरको वालसहितको ग्याभिन राखेर पहिरो नियन्त्रण गरिएको हो । पहिरोग्रस्त भीरको करिब एक सय ५० मिटर डिल भागलाई ढुंगामाटो शून्य बनाएपछि भीरको पत्थरमा रक एङ्करिङ गरी एम २० (एक बोरा सिमेन्ट बराबर २ बोरा गिटी र ३ बोरा बालुवा) भएको दुई मिटर अग्लो कंक्रिट पर्खाल बनाइएको छ । बेसमा कंक्रिट गरेको पर्खालमा बाँकी छाडिएको रडको आड लिएर थप एक मिटर अग्लो जाली राखिएको छ । पहिरोमा प्लास्टिक जालीले छोपेर छिटो सर्ने प्रजातिको खिर्रोका हाँगा गाड्नुका साथै पहिरोको मुहान क्षेत्रमा पाइप घुसाएर पानी पछाएपछि पहिरो नियन्त्रणमा आएको हो । बैसरी पहिरोमा हामीले अति जोखिम मोलेर रक एङ्करिङ गरी एम २० प्रविधिको वाल र जाली लगाएपछि बेनीजोमसोम सडकमा वर्षौंदेखि बर्सेनि दुःख दिइरहेको र धेरैले नपत्याएको पहिरो अहिले नियन्त्रणमा ल्याएका छौं, पहिरो नियन्त्रणको ठेक्का लिएको युवराज कन्स्ट्रक्सनकी प्रमुख गौमती बुढा मगरले भनिन् । बेनीघाँसा खण्डमा पहिचान गरिएका अति जोखिमयुक्त ५ वटा पहिरोमध्ये बैसरी पहिरोमा रक एङ्करिङ र बायोइन्जिनियरिङ विधि पहिरो रोकथाममा सफल भएको बेनीजोमसोमकोरोला सडक आयाोजनाका फिल्ड सबइन्जिनियर सोहनजंग कार्कीले जनाए । रक एङ्करिङ गरी वाल उठाएपछि यो क्षेत्रमा पहिरो रोकिएको हो । आयोजनाले गत हिउँदमा जियोलोजिस्टसमेत २० जना विभिन्न विषयका विज्ञ परिचालन गरी बेनीघाँसासम्मको पहिराको भौगर्भिक अध्ययन गरेको थियो । विज्ञहरूको उक्त टोलीले बेनीलेतेसम्मको ३८ किमि खण्डमा पर्ने बैसरी, सिरुवारी, गुइठे र खामभित्तासहित ९ वटा पहिरोलाई अति जोखिमपूर्ण भनेको थियो । अध्ययन टोलीले जोखिमयुक्त पहिरो नियन्त्रण गर्न होरिजेन्टल ड्रेनदेखि रिटेनिङ वाल, ब्रेस्ट वाल, क्यास्केटिङ वाल, रक एङ्करिङ, स्वायल नेल, बायोइन्जिनियरिङसमेत पहिरो उपचार विधि सुझाएको थियो । आयोजनाले सडकको पहिरोग्रस्त ३८ किमि खण्डमा पानी पर्नेबित्तिकै पहिरो खस्ने भएकाले मनसुन अवधिभरका लागि एक्स्काभेटर र लोडर तयारी अवस्थामा राखेको जनाएको छ । मनसुन सुरु भएपछि बेनीलेते खण्डका यी पहिरोले दिनमा कहीं न कहीं यातायात अवरुद्ध हुन्छ । पहिरोग्रस्त भीरमाथिबाट पानी पर्दा निरन्तर लेदो र ढुंगा खस्ने भएकाले पैदल तथा सवारी साधनका यात्रु जोखिममा छन् । अन्नपूर्ण र धौलागिरि हिमालको बीचबाट बग्ने कालीगण्डकी नदी कटानले संसारकै गहिरो अन्धगल्छी चट्टानी पहिरोको उच्च जोखिम क्षेत्र हो । यही अन्धगल्छीबाट कालीगण्डकी नदी किनारैकिनार राष्ट्रिय गौरवको कालीगण्डकी करिडोरअन्तर्गत बेनीजोमसोमकोरला सडक सडक विस्तार कार्यक्रम चालु छ । यो क्षेत्र कालीगण्डकी नदी तटीय बस्तीका लागि सधैंको त्रास पनि हो । भीरपहरा बढी भएको यस क्षेत्रमा सडक खन्दा अति बढी रक ब्लास्टिङ भएको तर विस्फोटनपछि गरिनुपर्ने ट्रिटमेन्ट नभएकाले बर्सेनि भीरपहरा फुटेर खस्ने रक फल समस्या देखिएको आयोजनाका इन्जिनियरहरू बताउँछन् । आयोजनाले ९ वटा पहिरोको रोकथाम गर्न औसत ६ करोडको दरले ५४ करोडभन्दा बढी लाग्ने अनुमान गरेको छ ।"
जीर्ण बन्दै गण्डक संरचना,"(पर्सा) नियमित मर्मतसम्भार अभावमा गण्डक नहरअन्तर्गत पर्साबारामा रहेका अधिकांश संरचना जीर्ण बनेका छन् । दुवै जिल्लामा सानाठूला गरी नहरमा २२ पुल रहेकामा तीमध्ये बाराको फेटा गाउँपालिकामा बंगरी खोला, पर्साको वीरगन्ज महानगरपालिकामा सिर्सिया खोला र जगरनाथपुर गाउँपालिकामा ओरिया खोलामा रहेको पुल अत्यन्त जीर्ण छन् । सन् १९७५ र ७६ मा दुई चरणमा भारत सरकारले निर्माण गरी नेपाल सरकारलाई गण्डक नहर र यससँग जोडिएका संरचना हस्तान्तरण गरेको थियो ।पर्साको जानकीटोलाबाट नेपाल प्रवेश गर्ने र रौतहटको वाग्मतीमा गएर मिसिने नहरलाई पूर्वी नहर भनिन्छ । ८१ किमि लामो यो नहरले त्यति बेला पर्सा, बारा र रौतहट गरी ३ जिल्लाको ३१ हजार ४ सय हेक्टर जग्गालाई सिञ्चित गर्ने लक्ष्य थियो । नवलपरासीको भैंसालोटनस्थित नेपालभारत सीमामा निर्मित ब्यारेजबाट भारतीय पक्षले नहरमा पानी छाड्ने गर्छ । भारतमै ९२ किमि यात्रा गरेर यो नहर पर्साको जानकीटोलाबाट नेपाल प्रवेश गर्छ । नहरसँगै निर्माण गरिएको एप्रोच सडक र उक्त सडकमा रहेको पुल तीन वटै जिल्लाका बासिन्दाले हुलाकी सडकको विकल्पका रूपमा प्रयोग गर्दै आएका छन् । संघीय सरकारले रौतहटदेखि पर्सासम्म यो एप्रोच सडक कालोपत्रेसमेत गरिसकेको छ । तर यस क्रममा जीर्ण पुलहरू मर्मतसम्भार वा तिनको स्थानमा नयाँ बनाउने कुनै योजना छैन । सडक कालोपत्र भएपछि उक्त सडकको प्रयोग झनै बढेको छ । यसले जीर्ण पुलहरूमा थप भार बढेको छ । नहरको एप्रोच सडक पर्सादेखि रौतहट तीन वटै जिल्लाको वैकल्पिक लाइफलाइनका रूपमा छ । तीन वटै जिल्लालाई हुलाकी सडकपछि यही सडकले जोडेको छ । त्यसकारण पनि यो सडक र यसमा रहेका पुल तीन वटै जिल्लाका बासिन्दाका लागि अत्यन्त उपयोगी छन् । यो सडकमा एउटा पनि पुल क्षति भए ग्रामीण भेगका बासिन्दालाई आवागमनमै ठूलो समस्या हुन्छ । विशेषगरी दैनिक आवागमनदेखि कृषि उपज बिक्री गर्ने किसानलाई पनि यो सडक उपयोगी सावित भइरहेको छ । वीरगन्जमा जगरनाथपुर क्षेत्रमा डेढ दशकयता औद्योगिकीकरण तीव्र रूपमा विस्तार भएपछि यो सडक भएर दैनिक ठूलो संख्यामा मालवाहक सवारीसाधन आवागमन गर्छन् । त्यस भेगमा रहेको सिर्सिया खोलाको पुल अत्यन्त कमजोर भएकाले पुल भत्किए औद्योगिक क्षेत्रसमेत प्रभावित हुने सम्भावना छ । ०४६ अघिसम्म नहरको एप्रोच सडक कार्यालयले आफ्नो निजी प्रयोजनका लागि मात्र प्रयोग गर्दै आएकामा त्यसपछिको राजनीतिक परिवर्तनपछि सर्वसाधारणको प्रयोगका लागि समेत यो सडक खुला गरिएको थियो । तर एप्रोच सडक अत्यधिक प्रयोग हुन थालेपछि त्यसमा रहेका पुलको सामान्य मर्मतसम्भार समेत नगरिँदा पुलहरूको अवस्था नाजुक छ । हाल गण्डक नहर तथा यसका संरचनाको व्यवस्थापन एवम् जिम्मेवारी नारायणी सिँचाइ व्यवस्थापन कार्यालय वीरगन्जले गर्दर् ैआएको छ । पर्साबारामा नहरको एप्रोच सडकमा रहेका २२ मध्ये ३ पुल अति जीर्ण भएको कार्यालयका सूचना अधिकृत एवम् इन्जिनियर सुरेशप्रसाद साह बताउँछन् । बंगरी, सिर्सिया र ओरिया खोलाको पुल तत्काल मर्मतसम्भार नगरिए जुनसुकै बेला ठूलै जोखिमको सम्भावना छ, उनले भने, कार्यालयसँग पुल मर्मतसम्भार तथा निर्माण प्रयोजनका लागि छुट्टै बजेट छैन, हामीले नहर प्रणालीको सञ्चालन र मर्मतसम्भारको मात्र जिम्मेवारी वहन गरेका छौं । पुल मात्र नभई समग्रमै तीन वटै जिल्लामा नहर प्रणाली जीर्ण भइसकेको साहले जनाए । नहर र तिनका अधिकांश संरचनाको सरदर ५० वर्ष आयु हो, अहिले करिब ४५ वर्ष भइसकेको छ, उनले भने, मूल नहर मात्र नभई नहरका धेरैजसो ढोका र साइफनसमेत जीर्ण छन् । जीर्ण नहर प्रणालीको पुनर्निर्माणका लागि विस्तृत सर्वेक्षण तथा डीपीआर तयार गर्न लगत एस्टिमेटसहित संघीय जलस्रोत तथा सिँचाइ विभागमा पठाइसकिएको साह बताउँछन् ।"
फोनपे र सिटिजन्स बैंकको साझेदारीमा नेपालको पहिलो भर्चुअल क्रेडिट कार्ड,"(काठमाडौं) सिटिजन्स बैंकले फोनपेसँगको साझेदारीमा भर्चुअल क्रेडिट कार्ड सेवाको सुरुवात गरेको छ । सिटिजन्स फोनपे क्रेडिट कार्ड नाम दिइएको यो सुविधा नेपालको आफ्नै कार्ड स्किम हो । यसमार्फत नेपालमा पहिलो पटक क्यूआर भुक्तानी र क्रेडिट कार्ड सेवालाई पूर्ण रूपमा भर्चुअल बनाइएको सिटिजन्स बैंकले जनाएको छ । बैंकको मोबाइल एपमार्फत प्रयोगकर्तालाई तत्काल भर्चुअल कार्ड जारी गर्न सकिने र यसद्वारा १४ लाखभन्दा धेरै फोनपे मर्चेन्टहरूमा सजिलै स्क्यान गरेर भुक्तानी गर्न सकिने बैंकले बताएको छ । आफ्नो मासिक बजेटअनुरूप खर्च ट्र्याक गर्न सजिलो हुने र ४५ दिनसम्म ब्याजरहित क्रेडिट अवधि सुविधा उपभोग गर्न सकिने बैंकको भनाइ छ । ग्राहकले चाहेअनुसार पूर्ण रकम वा न्यूनतम भुक्तानी गर्न सकिनेछ, विज्ञप्तिमा भनिएको छ, यस विशेष योजनाका लागि ५० प्रतिशत तत्काल क्यासब्याक अफर राखिएको छ । भर्चुअल क्रेडिट कार्डको प्रयोग गरेर भएका कारोबारहरूमा प्रतिप्रयोगकर्ता ५० प्रतिशत (१ हजार रुपैयाँ) सम्मको रकमको क्यासब्याक अफर प्रदान गर्ने बैंकले बताएको छ । यो सीमित समयको अफर ०८१ भदौ २७ बाट सुरु हुने भनिएको छ । यो नयाँ पहलले ग्राहकहरूको क्रेडिट र भुक्तानीको प्रक्रियालाई पूर्ण रूपमा परिवर्तन गर्ने बैंकका प्रमुख कार्यकारी अधिकृत गणेशराज पोखरेलको विश्वास छ । आजको डिजिटल युगमा वित्तीय कारोबारमा सजिलो, सुरक्षा र लचकता महत्त्वपूर्ण भएको छ, उनी भन्छन्, हामीले यस सेवासँगै डिजिटल परिवर्तनको यात्रामा निरन्तर अघि बढ्ने प्रतिबद्धता देखाएका छौं ।फोनपेका सीईओ दिवस कुमारले पनि नेपालको आफ्नै भर्चुअल क्रेडिट कार्ड प्रस्तुत गर्न पाउँदा खुसी व्यक्त गरे । नेपालमा क्रेडिट कार्डको प्रयोग २ प्रतिशतभन्दा कम भएको अवस्थामा हाम्रो भर्चुअल क्रेडिट कार्डले यो कमी पूरा गर्दै स्थानीयदेखि ठूला व्यापारीहरूसम्मको नेटवर्कमा तुरुन्त पहुँच पुर्याउनेछ, उनी भन्छन्, यो केवल नयाँ सेवाको सुरुवात नभई सम्पूर्ण नेपाली उपभोक्ताको बदलिँदो आवश्यकतालाई ध्यानमा राखेर लचक र अनुकूल समाधान सिर्जना गर्ने प्रयास हो । सिटिजन्स फोनपे क्रेडिट कार्ड पूर्ण रूपमा डिजिटल कार्ड हो । यसले फोनपे नेटवर्कमा क्यूआर भुक्तानी, अनलाइन वा ईकमर्स भुक्तानी र ईएमआई कन्भर्जनजस्ता सुविधा दिने विज्ञप्तिमा उल्लेख छ । यसमा ग्राहकले कार्ड व्यवस्थापन, लिमिट कन्ट्रोल र स्टेटमेन्ट डेलिभरीजस्ता सुविधा पाउँछन् ।"
अर्थ संक्षेप,"केटीएम मोटरसाइकलको राइडिङ गियर अफरकाठमाडौं (कास) केटीएम नेपालले चाडपर्वको अवसरमा राइडिङ गियर अफर सार्वजनिक गरेको छ । अफरअन्तर्गत केटीएमले हरेक मोटरसाइकल खरिदमा राइडिङ ज्याकेट प्रदान गर्ने जनाएको छ । ग्राहकलाई पुरानो बाइक एक्सचेन्जमा १५ हजार रुपैयाँ बराबरको थप मूल्यांकनसमेत गर्ने जानकारी दिएको छ । अफर अवधिभर ग्राहकले केटीएमको सोरुममा गई मोटरसाइकल बुकसमेत गर्न सक्छन् । केटीएम नेपालले सीमित अवधिका लागि ल्याएको उक्त अफरले ग्राहकलाई थप सहज हुने विश्वास लिएको जनाएको छ । सञ्चालनमा आयो लक्ष्मी न्यु इनर्जी सर्भिस सेन्टर काठमाडौं (कास) लक्ष्मी ग्रुप अटोमोटिभ डिभिजनले न्यु इनर्जी भेहिकलहरूका लागि सर्भिस सेन्टर सञ्चालनमा ल्याएको छ । कम्पनीले काठमाडौंको तीनकुनेमा लक्ष्मी न्यु इनर्जी सर्भिस सेन्टर सञ्चालनमा ल्याएको हो । कम्पनीले हाल बढ्दै गएको विद्युतीय गाडी र वैकल्पिक ऊर्जाबाट चल्ने गाडीका लागि उक्त सेवा केन्द्र सञ्चालनमा ल्याएको जनाएको छ । सर्भिस सेन्टरमा आधुनिक प्रविधिका हाई भोल्टेज ब्याट्री जाँच गर्ने उपकरण छन् । सेन्टरमा हाई भोल्टेज ब्याट्री बेलेन्सर, लिफ्टिङ ट्रली, हाई भोल्टेज इन्सुलेटेड टुल्स, एयर टाइट्नेस टेस्टरलगायत परीक्षण र मर्मत हुने जनाइएको छ । सेन्टरमा ईभी चार्जिङ पोइन्ट, पार्किङ सुविधा र ६ वटा गाडी सर्भिस गर्न सकिने कम्पनीले बताएको छ । रोटरीलाई सानिमा रिलायन्स लाइफ इन्स्योरेन्सको ५ लाखकाठमाडौं (कास) सानिमा रिलायन्स लाइफ इन्स्योरेन्स लिमिटेडले रोटरी इन्टरनेसनल डिस्ट्रिक्ट ३२९२ लाई ५ लाख रुपैयाँ सहयोग गरेको छ । देशका विभिन्न भागमा सञ्चालन हुने आधारभूत शिक्षा तथा साक्षरता कार्यक्रममार्फत पिछडिएको वर्गको साक्षरता अभिवृद्धि गर्ने उद्देश्यअनुरूप सम्झौता गर्दै सानिमा र रोटरीले सहकार्य गरेका हुन् । सम्झौतापत्रमा सानिमा इन्स्योरेन्सका तर्फबाट सञ्चालक समिति अध्यक्ष रतनलाल केडिया र रोटरी इन्टरनेसनलका तर्फबाट अध्यक्ष राजेन्द्रमान शेरचनले हस्ताक्षर गरे । सानिमाले संस्थागत सामाजिक उत्तरदायित्वअन्तर्गत उक्त संस्थालाई आर्थिक सहयोग गर्ने जनाएको छे । सानिमाले उपलब्ध गराएको रकममध्ये २ लाख ५० हजार रुपैयाँ शौचालय निर्माण र बाँकी रकम रोटरी क्लबमार्फत देशका सामुदायिक तथा सार्वजनिक विद्यालयमा सञ्चालन हुने टेक कार्यक्रममा युवा साक्षरताका लागि उपयोग गरिने जनाइएको छ ।ब्रिटिस कलेज र ईवर्क्सबीच साझेदारी घोषणाकाठमाडौं (कास) ब्रिटिस एजुकेसन ग्रुपअन्तर्गतको द ब्रिटिस कलेजले ग्लोबल आईटी कम्पनी ईवर्क्ससँग साझेदारी घोषणा गरेको छ । अध्ययनरत र पूर्वविद्यार्थीहरूको ज्ञानको दायरालाई अभिवृद्धि गर्ने उद्देश्यले कलेजले उक्त साझेदारी गरेको जनाएको छ । ईवर्क्सले सफ्टवेयर डेभलपमेन्ट, डेटाड्रिभन डिजिटल मार्केटिङ र क्रिएटिभ डिजाइनका सेवा प्रदान गर्दै आएको छ । बेलायतमा स्थापित ईवर्क्सले नेपालमा पनि शाखा विस्तार गरेसँगै कलेजले विद्यार्थीलाई ग्लोबल एक्सपोजर दिनका लागि साझेदारी गरिएको जनाइएको छ । यो साझेदारी हामीले गरेका प्रतिबद्धता पूरा गर्न मात्र नभई विद्यार्थीहरूको भविष्य उज्ज्वल बनाउन पनि उत्तिकै महत्त्वपूर्ण छ, कलेजका डेपुटी प्रिन्सिपल प्याट्रिक म्याकक्रुडेनले भने । ब्रिटिस कलेजका ग्राजुयटहरूसँग काम गरिहँदाको अनुभव राम्रो भइरहेको छ, ईवर्क्सका प्रमुख कार्यकारी अधिकृत जोन पार्क भन्छन्, यस औपचारिक साझेदारीले कलेजसँगको सम्बन्धलाई अझै गहिरो बनाउन र भविष्यका आईटी क्षेत्रका प्रतिभाहरूलाई अवसर प्रदान गर्ने बाटो खुलेको छ ।भदौ २८ देखि ॅजीएआई फुड एन्ड बेभरेज हस्पिटालिटी २०२४ प्रदर्शनी काठमाडौं (कास) काठमाडौंको भृकुटीमण्डपमा तीनदिने जीएआई फुड एन्ड बेभरेज हस्पिटालिटी २०२४ प्रदर्शनी हुने भएको छ । खाद्य, पेयपदार्थ र आतिथ्यको क्षेत्रमा देखिएको वृद्धिलाई पहिचान गर्दै उक्त प्रदर्शनी हुन लागेको हो । प्रदर्शनी भदौ २८ देखि ३० सम्म हुनेछ । प्रदर्शनीमा २ सय प्रदर्शकले सहभागी जनाइएका छन् । प्रदर्शनीमा ५ हजार ब्रान्ड र ३ सय कम्पनीका खानाका परिकार र आतिथ्य क्षेत्रसम्बन्धी प्रदर्शनी गरिने बताइएको छ । प्रदर्शनीमा खाद्य तथा पेय पदार्थ र आतिथ्य क्षेत्रको उत्पादन तथा सेवाबारे अवलोकन गर्न सकिनेछ । प्रदर्शनीले ३० हजार प्रदर्शकलाई आकर्षित गर्ने अपेक्षा छ ।गरिमा क्यापिटलको निःशुल्क व्यवस्थापन सेवाकाठमाडौं (कास) गरिमा क्यापिटलले निःशुल्क लगानी व्यवस्थापन सेवा (पीएमएस) योजना ल्याएको छ । कम्पनीले सरकारी कर्मचारीको सुविधालाई दृष्टिगत गर्दै पीएमएस योजना ल्याएको हो । उक्त योजनाअन्तर्गत ग्राहकले न्यूनतम ३ लाख रुपैयाँबाट लगानी गर्न सक्नेछन् । वार्षिक व्यवस्थापन शुल्कका साथै सेवाबाट बाहिरिँदासमेत कुनै शुल्क नलाग्ने कम्पनीले जनाएको छ । क्यापिटलले आफूले व्यवस्थापन गर्ने लगानीको प्रतिफलको आधारमा १५ प्रतिशतसम्म कार्य सम्पादन शुल्क लिने गरेकामा अब उक्त योजनाअन्तर्गत ५ प्रतिशत छुट दिने बताइएको छ ।"
बम विस्फोटले झस्किरहेको डाँडागाउँ,"अझै बेवारिसे बम हुन सक्ने आंशकाद्वन्द्वकालमा छाडिएका बेवारिसे बम विस्फोट भएको प्राङवुङको यो घटना पाँचथरमा पहिलो भने होइन । यसअघि ०७४ वैशाखमा हिलिहाङ७ भारपाको एउटा ओडारमा बेवारिसे बम विस्फोट हुँदा बाख्रा चराउन गएका दुई बालक घाइते भएका थिए । गत वर्ष बेवारिसे बम विस्फोट हुँदा फाल्गुनन्द४ चिलिङदिनका अर्का एक बालक पनि घाइते भएका थिए । द्वन्द्वकालमा माओवादीले सेल्टरका रूपमा प्रयोग गरेका घर र स्थलमा अझै पनि बेवारिसे बम रहेको हुन सक्ने फालेलुङ५ का वडासदस्य मानबहादुर थाम्सुहाङको अनुमान छ । द्वन्द्वकालमा यो ठाउँ विद्रोहीको सेल्टरजस्तै थियो, कहिलेकाहीं सेना प्रहरी पनि आइपुग्थे । अरू ठाउँ र घरमा पनि त्यस्ता सामग्री भेटिन सक्छन्, खोजी गरेर निष्क्रिय गरिएन भने थप क्षति पुग्न सक्छ, उनले भने । तत्कालीन विद्रोहीले आत्मरक्षाका लागि राखेका बम शान्ति प्रक्रियासँगै व्यवस्थापन नगर्दा घटना भएको फालेलुङ गाउँपालिकाका प्रवक्ता भरतकुमार खपाङ्गी बताउँछन् । विस्फोट भएको घर माओवादी कार्यकर्ता आइतराज केरुङ (आईबी) को रहेको उनको भनाइ छ । केरुङ परिवार ०६८ सालदेखि सदरमुकाम फिदिम बस्दै आएको छ । त्यो घरमा ०६८ देखि ०७१ सम्म दिलीप साँवाको परिवार बस्थ्यो । ०७१ पछि भने ज्ञानबहादुर राईको परिवार बसिरहेको छ । ज्ञानबहादुरको परिवारले आइतराजको जग्गा अधियाँमा खेती गर्दै आएको छ । राईलाई घर जिम्मा दिए पनि केरुङ परिवारले एउटा कोठमा ताला लगाएर राखेको थियो । केरुङ परिवारका कोही कहिलेकाहीं घर जाँदा कोठा खोलेर बस्थे । पछिल्लो पटक करिब डेढ महिनाअघि केरुङकी श्रीमती घर गएका बेला कोठा खोलेर सरसफाइ गर्ने क्रममा जम्मा भएको फोहोर फूलबारीमा थुपारेकी थिइन् । बालबालिकाले खेल्ने क्रममा त्यही ठाउँ आसपासमा भेटेको डल्लो खेलाउँदा विस्फोट भएको हुन सक्ने स्थानीय आशंका गर्छन् । डल्लो भेटिएका ठाउँमा फोहोर कसिंगर र केही कागजपत्र पनि थिए, मृतक बालबालिकाकी आमा पूजाले भनिन् ।"
कोशीलाई रोक्दै पुलिस क्लब शीर्षमा,"(काठमाडौं)एन्फा महिला लिग फुटबल खेल्न राजधानीमा रहेको कोशी प्रदेशलाई एउटा ठूलै समस्या भएको छ । अभ्यास त गर्ने तर कहाँ ? मंगलबार अभ्यासकै लागि कोशी टिम सातदोबाटोको एन्फा कम्प्लेक्स त पुगेको थियो । केही पनि नगरी फर्किन बाध्य रह्यो । कारण ? कोशी मैदानमा पुग्दा अखिल नेपाल फुटबल संघ (एन्फा) का पदाधिकारीहरू मनोरञ्जनका लागि खेलिरहेका थिए । पुलिस क्लबविरुद्धको खेलमा बुधबार हारेपछि कोशीका मुख्य प्रशिक्षक श्याम मानन्धरको गुनासो थियो, हामीले हिजो अभ्यास नै गर्न पाएनौं ।कोशीले प्रशिक्षण नै गर्न नपाउने गरेर मज्जाका लागि खेलिरहेकामा प्रमुख थिए, एन्फाका महासचिव किरण राई । त्यसको सिधासिधा प्रभाव टिममा पर्यो वा परेन, त्यो खोजीको विषय भयो । तर, यही टिम पुलिसको हातबाट नराम्रोसँग पराजित भएको छ । यो खेलअघि लगातार तीन खेल जितेर ९ अंकसहित कोशी नै शीर्षमा थियो । खेलपछि कोशी दोस्रो स्थानमा झरेको छ । कम्तीमा खेल अगाडि कोशी कागजमा राम्रो थियो, खेलको पहिलो हाफमा टोलीको प्रदर्शन ठीकै थियो ।तर, दोस्रो हाफ आइपुग्दा पुलिस यति धेरै हाबी भयो कि खेलको नतिजामात्र हेर्ने हो भने यो एकपक्षीय नै देखिन्छ । मलाई लागेको थियो, कोशीले राम्रो चुनौती पेस गर्नेछ तर सकेन । हाम्रो खेल निकै बलियो रह्यो । आजको खेल चित्तबुझ्दो रह्यो, पुलिसका प्रशिक्षक भोला सिलवालले भने । यसको ठीक विपरीत कोशीका प्रशिक्षक मानन्धरले स्वीकारे, हाम्रो प्रदर्शन योजनाअनुसार रहेन । हामीले अपेक्षाअनुसार खेल्न सकेनौं ।खासमा पहिलो हाफमा केही राम्रा आक्रमण बुन्ने काम कोशीले नै गरेको थियो । पुलिसकी गोलरक्षक उषा नाथले केही उत्कृष्ट बचाउ गरिन् । अगेन्स्ट रन अफ प्ले पुलिसले २४ औं मिनेटमा अग्रता लिएको थियो । अनुष्का शेर्पाले आकर्षक देखिने गोल गरिन् । दोस्रो हाफ सुरु भएको एक मिनेट पनि बित्न पाएको थिएन निर्मला उपाध्यायले दोस्रो गोल थपिन् । सम्झना लावतीले ८० औं मिनेटमा तेस्रो गोल गरिन् भने ८८ औं मिनेटमा सम्भव चौथो गोल अमृता जैसीको नाममा रह्यो ।यो जितपछि पुलिसको ४ खेलबाट १० अंक भएको छ । टोली अहिलेसम्म अपराजित छ । सुरुमै एपीएफसँग बराबरी खेलेयता पुलिसको यो लगातार तेस्रो जित हो । सुदूरपश्चिम र वाग्मती युवा क्लबलाई हराएपछि अहिलेको जित निस्केको हो । कोशीले भने विभागीय टिमको पहिलोपल्ट सामना गरेको थियो । त्यसमा आत्मसात् गरेको हारपछि टोली ९ अंकमै सीमित रह्यो । संकटाका लागि भने बुधबारको दिन ऐतिहासिक रह्यो । संकटा महिला फुटबल खेल्ने पहिलो माथिल्लो डिभिजनको क्लब बनेको थियो, यही संकटाले पहिलो जित निकालेको छ । यसका लागि धन्यवाद दिनुपर्नेछ, दुई विदेशी खेलाडीलाई । संकटाले कर्णालीलाई हराएकोमा उक्त खेलमा सेलिना अनिमाले पहिलो गोल गरिन् । त्यो पहिलो हाफको इन्ज्युरी समयको दोस्रो मिनेटमा थियो । बक्सको ठीक बाहिरबाट उनले गरेको प्रहार गोलमा परिणत भयो । खेलको ५५ औं मिनेटमा तेमिलोपे जेनिफरले दोस्रो गोल थपिन् ।यो भने धेरै हदसम्म उत्कृष्ट रह्यो । विपक्षीका तीन डिफेन्डर र गोलरक्षकलाई पन्छाएर भएको गोल थियो । लगत्तै उनले रोनाल्डो शैलीमा गोलको खुसीयाली पनि मनाइन् । कर्णालीले खेलको अन्तिम आधा घण्टा १० खेलाडीमा सीमित रहेर खेलेको थियो । सिर्जना बाटाला दोस्रो पहेँलो कार्ड खाँदै मैदान छाड्न बाध्य रहिन् । संकटाको अब ४ अंक भएको छ । टोली छैटौं स्थानमा उक्लिनसफल रह्यो । कर्णाली भने नवौं स्थानमै रह्यो । टोलीको खातामा १ अंकमात्र छ ।"
"एरिका, स्यान्टु र पलेशा सम्मानित","काठमाडौं (कास) राष्ट्रिय खेलकुद परिषद् (राखेप) ले १९ औं एसियाली खेलकुदकी रजत विजेता करातेकी एरिका गुरुङ र टेबलटेनिसका ओलम्पियन स्यान्टु श्रेष्ठ सिनियर वर्ष खेलाडीमा पुरस्कृत गरेको छ ।आर्मी अफिसर्स क्लबमा बुधबार राखेपको ६१औं वार्षिकोत्सवका अवसरमा सिनियर महिलामा एरिका र पुरुषमा स्यान्टु सम्मानित भएका हुन् । दुवै समान एक लाख रुपैयाँसहित सम्मानित भए । गत वर्ष भएको एसियाली खेलकुदमा एरिकाले ऐतिहासिक रजत जित्दा स्यान्टुले दक्षिण एसियाली छनोट प्रतियोगिता जितेर पेरिस ओलम्पिक खेलेका थिए ।जुनियरतर्फ पुरुषमा क्रिकेटका दीपेश कँडेल र महिलामा एथलेटिक्सकी देविकीकुमारी धामी सम्मानित भए । दुवैलाई ५० हजारसहित ट्रफी प्रदान गरियो । पारा एथलिट सम्मान चीनको हाङचाउमा चौथो पारा एसियाली खेलकुदकी कांस्य पदक जितेकी पलेशा गोवर्धर्नले पाइन् । भर्खरै पेरिस पारा ओलम्पिकमा पनि ऐतिहासिक कांस्य पदक जितेकी पलेशालाई ५० हजारसहित सम्मानित गरिएको हो । सोही अवसरमा राखेपले पलेशाका प्रशिक्षक कविराज नेगी लामासहित आमाबुवा मनिता र प्रदीपलाई पनि कदरपत्रसहित सम्मान गरिएको थियो । पलेशा र उनका अभिभावकलाई सम्मान गर्दै प्रधानमन्त्री केपी ओलीले पारा ओलम्पिकमा ऐतिहासिक कांस्य जितेकी पलेशालाई सरकारले ६५ लाख रुपैयाँ प्रदान गर्ने र त्यसमा कुनै कर नलगाइने जानकारी जनाए । अखिल नेपाल कबड्डी संघ र नेपाल तेक्वान्दो संघले वर्ष संघको रूपमा सम्मान पायो । प्रशिक्षक कुशल श्रेष्ठले भने राखेपको करार प्रशिक्षकतर्फ पुरस्कार पाए । करातेका प्रशिक्षक श्रेष्ठले नगद १० हजार रुपैयाँसहित ट्रफी पाए । खेल पत्रकारतर्फ अवार्ड नागरिकका अनिल मल्ल ठकुरी र अनलाइनखबरकी नमिता दाहाल सम्मानित भए ।वार्षिकोत्सवको अवसरमा प्राविधिक र प्रशासनिकतर्फ उत्कृष्ट कर्मचारीलाई सम्मान गरिएको थियो । सर्वोत्कृष्ट परिषद् सेवा पुरस्कार कबड्डीका प्रशिक्षक विष्णुदत्त भट्टले पाए । कबड्डीले एसियाडमा कांस्य पदक जितेको थियो । प्रशासनतर्फ हीराप्रसाद पौडेल सम्मानित भए । दुवैलाई २५ हजार रुपैयाँसहित सम्मान गर्यो । उत्कृष्ट परिषद् सेवा पुरस्कार प्राविधिकमा टेबलटेनिस मुख्य प्रशिक्षक राजेन्द्र कपाली र प्रशासनमा विरोधविक्रम जिसी १५ हजार रुपैयाँसहित सम्मानित भए ।परिषद् सेवा पुरस्कारमा प्राविधिकतर्फ तेक्वान्दोका बलराम लामा र प्रशासनिकमा दुर्गादेवी बस्नेत सम्मानित भए । दुवै १० हजारसहित सम्मानित भए । करारमा कर्मचारीतर्फ कृष्णहरि घिमिरे १० हजारसहित सम्मानित भए । उत्कृष्ट खेल संघमा नेपाल कराते महासंघ, उत्कृष्ट स्थानीय तहमा घोडाघोडी नगरपालिका (कैलाली) र प्रायोजकमा सूर्य नेपाल प्रालिलाई कदरपत्रसहित सम्मान गरिएको थियो ।सोही अवसरमा राखेपले आफ्ना पूर्व सदस्यसचिव जीवनराम श्रेष्ठ, हरिबाबु चौधरी, युवराज लामा र रमेश सिलवाललाई पनि सम्मान गरेको थियो । अन्य सदस्यसचिव भने कार्यक्रममा उपस्थित थिएनन् ।उनीहरूलाई राखेपका संरक्षक प्रधानमन्त्री केपी शर्मा ओलीसहित युवा तथा खेलकुदमन्त्री तेजुलाल चौधरी, राखेपका सदस्यसचिव टंकलाल घिसिङ, मन्त्रालयका सचिव सुमनराज अर्याललगायतले सम्मानपत्र प्रदान गरेका थिए । राखेपमा २० वर्ष सेवा अवधि पूरा गरेका २ सय ३६ कर्मचारीलाई परिषद् सेवा पदक प्रदान गरिएको थियो । २०२१ साल भदौ १३ गते पहिलो खेलकुद ऐन जारी भएको दिनलाई राखेपले आफ्नो वार्षिकोत्सवका रूपमा मनाउँदै आएको छ ।"
चितवन शक्तिमा दुई भारतीय,गण्डकीमा रुसी खेलाडीगण्डकी थन्डर्सले एभरेस्ट भलिबल लिगका लागि पहिलो विदेशी खेलाडीको नाम सार्वजनिक गरेको छ । गण्डकीले रसियाकी अपोजिट हिटर एलिसा ट्रबियकलाई अनुबन्ध गरेको हो । एलिसा रसिया र क्यानडाको घरेलु लिगमा चर्चित अनुहार हुन् । उनले क्यानडाको योर्क युनिभर्सिटीबाट लगातार दुई सिजन ओन्टारियो युनिभर्सिटी प्रतियोगिता खेलेकी छन् । उनले रसियामा हुने भिस्चा लिग पनि खेलेकी छन् । पोखरा थन्डर्सका मालिक सौरभ केडियाले रसियाबाट एउटी प्रभावशाली खेलाडी अनुबन्ध गर्न पाउादा धेरै खुसी लागेको बताए । टिमका निर्देशक विकास खेतानले टिमले अन्य दुई खेलाडीको पनि अनुबन्धको तयारी गरेको र छिटै सार्वजनिक गर्ने जनाएका छन् । एलिसाको आगमनले गण्डकीलाई प्रतियोगितामा ठूलो हौसला मिल्ने अपेक्षा गरिएको छ । राष्ट्रिय भलिबल टोलीकी सरस्वती चौधरी मार्की प्लेयर रहेको गण्डकीले यसअघि ८ नेपाली खेलाडीको नाम सार्वजनिक गरिसकेको छ ।
डीएभीलाई क्रिकेट उपाधि,काठमाडौं (कास) प्रथम बाबुराम पोखरेल मेमोरियल अन्तरस्कुल सुपर सिक्स क्रिकेट प्रतियोगिताको उपाधि ललितपुरको डीएभी सुशील केडिया विश्व भारती स्कुल ए टिम ले जितेको छ । भीएस निकेतन स्कुलद्वारा आयोजित प्रतियोगिताको हात्तीवनस्थित जीएचसीए क्रिक्सलमा भएको फाइनलमा डीएभी ए ले डीएभी स्कुल बी टिमलाई हरायो ।टस जितेर ब्याटिङ गरेको डीएभी बी ले दिएको २५ रनको सामान्य लक्ष्य डीएभी ए ले मात्र ४ ओभरमा विकेट नगुमाई ६ विकेटको जित दर्ता गर्यो । निर्धारित ६ ओभरमा डीएभी बी ले ५ ओभरमा सबै विकेट गुमाएको थियो । प्लेयर अफ द फाइनल डीएभीका केशव अग्रवालले ६ रन खर्चेर ३ विकेट लिए । ब्याटिङतर्फ सुब्रत मल्लिकले अविजित १४ रन बनाए । डीएभी ए ले एलआरआई स्कुललाई २२ रन र डीएभी बी ले अपी स्कुललाई ६ विकेटले पराजित गर्दै फाइनलमा तय गरेका थिए । उत्कृष्ट खेलाडी र ब्याटर डीएभी ए का प्रसिद्ध जैसी भए । उत्कृष्ट बलर मनकामनाका विलक न्यौपाने भए ।
यू१९ महिलाको प्रारम्भिक टोली,"काठमाडौं (कास) आईसीसी यू१९ वुमेन्स ट्वान्टी२० विश्वकप एसिया छनोट क्रिकेट प्रतियोगितालाई नेपाल क्रिकेट संघ (क्यान) ले बुधबार २८ सदस्यीय प्रारम्भिक टोलीको घोषणा गरेको छ । विश्वकप एसिया छनोटका लागि नेपाली टोलीको १५ दिने बन्द प्रशिक्षण दाङको लमहीमा हुने क्यानले जनाएको छ । छनोट खेलाडीमा सोनी पाख्रिन, ऐली यादव, मनीषा उपाध्याय, करिश्मा गुरुङ, विपिशा शाही, पूजा साउद, सना प्रविन, प्रतिमा शाह, स्नेहा महरा, सावित्रा धामी, अनु कठायत, मनीषा बोहरा, करिश्मा थापा, रविना साउद, किरणकुमारी कुँवर, तिर्सना बिक, रिया शर्मा, एलिसाकुमारी यादव, भवानी कमाती, आरती महतो, पूजा महतो, कुसुम गोदार, सिमाना केसी, निरु जीटी, आस्मा मगर, सरिना थापा, ज्योत्सनिका मरासिनी, रचना चौधरी र सुस्मिता भुसाल छन् ।"
उपेक्षामा नारायणी रंगशाला,२५ लाखमा डीपीआरखण्डहर बनेको वीरगन्जको नारायणी रंगशाला पुनर्निर्माणका लागि राष्ट्रिय खेलकुद परिषद्ले प्राविधिक खटाएर ६ वर्षअगाडि रंगशालाको डीपीआर (विस्तृत अध्ययन प्रतिवेदन) तयार पारेको थियो । राखेपले डीपीआरका लागि २५ लाख रुपैयाँ खर्च गरेको थियो । डीपीआरका अनुसार रंगशाला पुनर्निमार्णका लागि २ अर्ब ६४ करोड रुपैयाँ आवश्यक पर्छ । रंगशालाको स्वामित्वमा फुटबल र क्रिकेट मैदान सहित १८ विघा जग्गा छ । प्रतिवेदनअनुसार पुनर्निर्माणपछि फुटबल मैदानको १५ हजार र क्रिकेट मैदानको ७ हजार दर्शक क्षमता रहनेछ । बहुउद्देश्यीय कभर्डहल पनि निर्माण गरिने डीपीआरमा उल्लेख छ ।

शीर्षक,विवरण
प्रधानमन्त्री ओलीको दाबी : सय दिनमा सरकार ७० प्रतिशत सफल,"प्रतिपक्षले राष्ट्रिय एकता बिथोल्न खोजेको आरोपप्रधानमन्त्री ओली विपक्षी दलप्रति आक्रामक रूपमा प्रस्तुत भए । सरकार सुशासन र समृद्धिमा असफल भएको भन्दै विपक्षी दलले ज्ञापनपत्र बुझाएको दुई दिनपछि बुधबार बोल्ने क्रममा उनले सरकार बनेकै दिनदेखि असफल बनाउन लागिपरेको आरोप लगाए । बाढी, पहिरो र डुबान पीडितलाई उद्धार, राहत र पुनःस्थापना गर्न असफल भएको, दल फुटाउन सहज हुने अध्यादेश ल्याउने तयारी गरेको, मुलुकमा सुशासन कायम गर्न, भ्रष्टाचार नियन्त्रण गर्न असफल भएको जस्ता आरोपसहित विपक्षी पाँच दलले सरकारलाई ज्ञापनपत्र बुझाएका थिए । माओवादी केन्द्रका अध्यक्ष पुष्पकमल दाहालले सरकारको एक सय दिन पूरा नहुँदै संसद्मा विशेष समय लिएर कडा आलोचना गरेको सन्दर्भ उल्लेख गर्दै ओलीले देशमा साम्प्रदायिक विद्वेष खडा गर्ने प्रयास गरिएको आरोप लगाए । प्रधानमन्त्री ओलीले मुलुकलाई प्रतिगमनतिर फर्काउने प्रयासलाई विफल पार्ने बताए ।"
लेबनानबाट शान्ति सेना उद्धार गर्ने राष्ट्रसंघको तयारी,"इरानको समर्थन र सहयोग पाएको हेजबुल्लाहले इजरायलमा आक्रमण गरेपछि त्यसविरुद्ध इजरायलले जवाफी कारबाही थालेको हो । इजरायली प्रधानमन्त्री बेन्जामिन नेतान्याहुले लेबनानबाट तत्काल शान्ति मिसन फिर्ता गर्न यूएनलाई आग्रह गरेका छन् । नेतान्याहुले भनेका छन्, शान्ति सैनिकहरूलाई क्षति हुनुबाट जोगाउन फिर्ता लैजानु उचित हुनेछ । उनले दुई साताअघि यूएनका महासचिव एन्टोनियो गुटेरेसलाई युनिफिललाई तत्काल फिर्ता बोलाउन आग्रह गरेका हुन् । नेतान्याहुले जारी गरेको भिडियो वक्तव्यपछि नेपालसहित ३४ देशले युनिफिलमा इजरायलले गरेको आक्रमणको निन्दा गरेका थिए । उनीहरूले राष्ट्रसंघीय मिसनको सुरक्षा गर्न अपिल पनि गरे । यूएनका अनुसार लेबनानमा इजरायली डिफेन्स फोस (आईडीएफ) को आक्रमणबाट केही दिनयता ५० शान्ति सैनिक घाइते भइसकेका छन् । परराष्ट्र मन्त्रालयले अन्य मुलुकसँग मिलेर जारी गरेको संयुक्त विज्ञप्तिमा भनिएको थियो, नेपाल युनिफिल शान्ति सैनिकहरूमाथि हालै भएका आक्रमणको कडा निन्दा गर्छ र द्वन्द्वका पक्षहरूलाई उनीहरूको सुरक्षाको ग्यारेन्टी गर्न आग्रह गर्छ । वक्तव्यमा इजरायलको यस्ता कार्य तुरुन्त रोकिनुपर्ने र उचित छानबिन हुनुपर्ने माग गरिएको छ । यूएनले सन् १९४८ देखि शान्ति सैनिक खटाउन थालेको हो । नेपाल सन् १९५५ मा यूएनको सदस्य बनेको थियो । नेपालबाट पहिलो पटक सन् १९५८ मा युनाइटेड नेसन्स इन्टरिम फोर्स इन लेबनान (युनिफिल) मा नेपाली सैनिक पर्यवेक्षकका रूपमा खटिएका थिए । नेपालले कन्टिन्जेन्टका रूपमा सन् १९७४ देखि नेपाली शान्ति सैनिकको फौजलाई युनिफिलमै खटाएको हो । अहिले नेपालबाट विभिन्न मिसनहरूमा ४० विज्ञहरू, सशस्त्र प्रहरी बलबाट १८०, व्यक्तिगत रूपमा ३३, कर्मचारीका रूपमा ११३ र शान्ति सैनिकका रूपमा ५ हजार ७५३ सहित ६ हजार ११९ जना छन् । दोस्रो स्थानमा रहेको रुवान्डाबाट ५ हजार ८७६ जना, तेस्रो स्थानमा रहेको बंगलादेशबाट ५ हजार ८६६ जना सहभागी छन् ।नेपालले ६६ वर्षको अवधिमा ४४ वटा मिसनमा काम गरिसकेको छ । नेपाली सुरक्षाकर्मीसँग दुई दर्जनभन्दा बढी मुलुकमा काम गरेको अनुभव छ । नेपाली सेनाको तथ्यांकअनुसार ६६ वर्षमा नेपाली सेनाबाट १ लाख ५३ हजार १०८ सैनिकले विश्व शान्तिका लागि भूमिका निर्वाह गरिसकेका छन् । जसमध्ये ७३ जनाको ज्यान गएको छ भने ८३ जना घाइते भएका छन् ।"
सहकारीपीडितको घाउमा रास्वपाको नुनचुक,"इरानको समर्थन र सहयोग पाएको हेजबुल्लाहले इजरायलमा आक्रमण गरेपछि त्यसविरुद्ध इजरायलले जवाफी कारबाही थालेको हो । इजरायली प्रधानमन्त्री बेन्जामिन नेतान्याहुले लेबनानबाट तत्काल शान्ति मिसन फिर्ता गर्न यूएनलाई आग्रह गरेका छन् । नेतान्याहुले भनेका छन्, शान्ति सैनिकहरूलाई क्षति हुनुबाट जोगाउन फिर्ता लैजानु उचित हुनेछ । उनले दुई साताअघि यूएनका महासचिव एन्टोनियो गुटेरेसलाई युनिफिललाई तत्काल फिर्ता बोलाउन आग्रह गरेका हुन् । नेतान्याहुले जारी गरेको भिडियो वक्तव्यपछि नेपालसहित ३४ देशले युनिफिलमा इजरायलले गरेको आक्रमणको निन्दा गरेका थिए । उनीहरूले राष्ट्रसंघीय मिसनको सुरक्षा गर्न अपिल पनि गरे । यूएनका अनुसार लेबनानमा इजरायली डिफेन्स फोस (आईडीएफ) को आक्रमणबाट केही दिनयता ५० शान्ति सैनिक घाइते भइसकेका छन् । परराष्ट्र मन्त्रालयले अन्य मुलुकसँग मिलेर जारी गरेको संयुक्त विज्ञप्तिमा भनिएको थियो, नेपाल युनिफिल शान्ति सैनिकहरूमाथि हालै भएका आक्रमणको कडा निन्दा गर्छ र द्वन्द्वका पक्षहरूलाई उनीहरूको सुरक्षाको ग्यारेन्टी गर्न आग्रह गर्छ । वक्तव्यमा इजरायलको यस्ता कार्य तुरुन्त रोकिनुपर्ने र उचित छानबिन हुनुपर्ने माग गरिएको छ । यूएनले सन् १९४८ देखि शान्ति सैनिक खटाउन थालेको हो । नेपाल सन् १९५५ मा यूएनको सदस्य बनेको थियो । नेपालबाट पहिलो पटक सन् १९५८ मा युनाइटेड नेसन्स इन्टरिम फोर्स इन लेबनान (युनिफिल) मा नेपाली सैनिक पर्यवेक्षकका रूपमा खटिएका थिए । नेपालले कन्टिन्जेन्टका रूपमा सन् १९७४ देखि नेपाली शान्ति सैनिकको फौजलाई युनिफिलमै खटाएको हो । अहिले नेपालबाट विभिन्न मिसनहरूमा ४० विज्ञहरू, सशस्त्र प्रहरी बलबाट १८०, व्यक्तिगत रूपमा ३३, कर्मचारीका रूपमा ११३ र शान्ति सैनिकका रूपमा ५ हजार ७५३ सहित ६ हजार ११९ जना छन् । दोस्रो स्थानमा रहेको रुवान्डाबाट ५ हजार ८७६ जना, तेस्रो स्थानमा रहेको बंगलादेशबाट ५ हजार ८६६ जना सहभागी छन् ।नेपालले ६६ वर्षको अवधिमा ४४ वटा मिसनमा काम गरिसकेको छ । नेपाली सुरक्षाकर्मीसँग दुई दर्जनभन्दा बढी मुलुकमा काम गरेको अनुभव छ । नेपाली सेनाको तथ्यांकअनुसार ६६ वर्षमा नेपाली सेनाबाट १ लाख ५३ हजार १०८ सैनिकले विश्व शान्तिका लागि भूमिका निर्वाह गरिसकेका छन् । जसमध्ये ७३ जनाको ज्यान गएको छ भने ८३ जना घाइते भएका छन् ।"
चितवनको फैलँदो पर्यटन,"होमस्टेदेखि तारेसम्म बासदुई दशकअघिसम्म जिल्लामा स्तरीय होटलरिसोर्टको नाम लिनुपर्दा तत्कालीन समयमा चितवन निकुञ्जभित्र सञ्चालनमा रहेका ७ वटा होटल स्मरण गरिन्थ्यो । त्यसबाहेक सौराहामा सीमित होटल खुलेका थिए । मुलुकमा सशस्त्र द्वन्द्वको अवधिसम्म आन्तरिक पाहुनालाई पर्यटक मान्ने चलन थिएन । विदेशी लक्षित होटलरिसोर्टमा नेपाली पहुनालाई प्राथमकिता दिइँदैन थियो । सशस्त्र द्वन्द्वको अन्त्यसँगै शान्ति स्थापना भएपछि चितवनमा होटलरिसोर्ट सञ्चालनको लहर चल्यो । साथै जिल्लाका पर्यटकीय गन्तव्य आन्तरिक पर्यटकले भरिभराउ हुन थाले । सुरुमा सौराहामा धमाधम नयाँ होटल निर्माण गरिए । पहिले झुपडी रहेका होटललाई स्तरोन्नति गरियो । सेवासुविधा थप्न होडबाजी चल्यो । अहिले सौराहामा मात्रै दुई सयभन्दा बढी सुविधासम्पन्न होटल सञ्चालनमा छन् । पछिल्लो एक दशकयता चितवनका राप्ती र नारायणी किनार स्तरीय होटलरिसोर्टले भरिएका छन् । पूर्वमा कुमरोजदेखि पश्चिम नवलपुरसम्म आकर्षक र सुविधा सम्पन्न होटल खुलेका छन् । पर्यटन व्यवसायी वासु ढुंगानाका अनुसार चितवनमा एक दर्जनभन्दा बढी अन्तर्राष्ट्रिय स्तरका होटल सञ्चालनमा छन् । अन्तर्राष्ट्रिय व्यवस्थापनमा सञ्चालन हुने होटलको संख्या थपिनेक्रम जारी छ । राप्ती तटअन्तर्गत पूर्व कठार, कुमरोज, सौराहा हुँदै पटिहानी, जगतपुर र मेघौलीमा स्तरीय होटल खुलेका छन् । यसबाहेक साना लगानीका होमस्टे र रिसोर्ट प्रशस्त छन् । नारायणी किनारका कुरिनटार, मुग्लिन, कविलास, ठिमुरा, भतेरी, पदमपुर, भरतपुर, गैंडाकोट हुँदै दक्षिण अमलटारीसम्म होटल खुलेका छन् । सहरी क्षेत्रमा समेत ठूला र तारेस्तरका होटल सञ्चालन गरिएका छन् । धेरै स्थानमा नयाँ निर्माण भइरहेका छन् । निकुञ्ज आसपास वन्यजन्तु सफारी लक्षित होटलरिसोर्ट खुलेका छन् । सहरमा कर्पोरेट र माइस टुरिजम केन्द्रित संरचना निर्माण भइरहेका छन् । यीबाहेक पहाडी क्षेत्रका इच्छाकामना, हात्तीवाङ, उपरदाङगढी, मायाटारमा होमस्टे सञ्चालनमा छन् । माडी र नवलपुरको अमलटारीमा गरिएका होमस्टे व्यवस्थापनका हिसाबले मुलुकभर चिनिएका छन् ।चितवन घुम्न आउनेलाई बासको अभाव छैन, भरतपुर गार्डेन रिसोर्टका जनरल म्यानेजर सुधीर उप्रेतीले भने, आफ्नो खर्च क्षमताअनुसार होटलरिसोर्ट रोजेर बस्न सक्नुहुन्छ । उनका अनुसार राजमार्ग सञ्चालनमा आएपछि सडक आसपास पाहुनालाई खाना खुवाउने र बास बसाउन थालियो । अहिले पर्यटन क्षेत्रले स्वदेश र विदेशबाट आएका पाहुनलाई खाना र बासकै सेवा प्रदान गरिरहेको छ । सडकका झुपडीबाट उठेर चितवनको पर्यटन महलमा पुगेको हो, उप्रेतीले भने, जुन स्तरमा पुगे पनि हामीले बेच्ने भनेको सेवा हो, चितवनमा सेवामुखी व्यापार फस्टाइरहेको छ ।"
"सय दिन बित्यो, अब लय समात, गति बढाऊ","प्रधानमन्त्री केपी शर्मा ओलीले आफ्नो चौथो कार्यकालको सय दिन बिताएका छन् । असार ३० गते प्रधानमन्त्री नियुक्त भएका र ३१ गते शपथ लिएर पदभार सम्हालेका उनले बुधबार एक सम्बोधनमार्फत आफ्नो सरकारले गरेका कामको फेहरिस्त प्रस्तुत गरे । सरकार गठन भएपछि सबै मन्त्रालयद्वारा बनाइएको कामको सूचीमध्ये करिब ७० प्रतिशत काम सम्पन्न गरेको दाबी पनि गरे । तर्क चातुर्य र आफूअनुकूलका तथ्यांकबाट हरेकजसो सरकारले सफलताको र विपक्षीले असफलताको दाबी गर्ने प्रवृत्ति पुरानै हो । ओलीले गरेको दाबी पनि त्यसकै सिलसिला हो । यद्यपि, सरकारको सफलता र असफलता छुट्याउने कुनै स्पष्ट विभाजन रेखा हुँदैन । यस सन्दर्भलाई सरकार गठन हुँदै गर्दा सार्वजनिक रूपमा गरिएका वाचा र आमजनतामा विकास भएको अपेक्षा कति पूरा हुन सक्यो भन्ने कोणबाट चर्चा गरिन आवश्यक छ ।ओली नेतृत्वको सरकार गठन हुँदै गर्दा त्यसलाई नेपाली सत्ता राजनीतिमा ब्रह्मास्त्रको प्रयोग सँग तुलना गरिएको थियो । मुलुकमा रहेका अनेकौं समस्याका लागि प्रतिनिधिसभाका दुई ठूला दलको मिलन वास्तवमै अन्तिम विकल्प जस्तै ठानिएको थियो । स्वयं कांग्रेस र एमालेकै नेताहरूले पनि साना दलहरूसँगको सहकार्यले सरकारहरू अस्थिर हुने गरेकोदेखि सुशासन र समृद्धिका लागि दीर्घकालीन योजना लागू गर्न नसकिएकोसम्मका तर्क गर्दै स्थिरताको अनुभूति र त्यसमार्फत जनअपेक्षाको सम्बोधनसम्मको वाचा गरेका थिए । मुलुकलाई आशाको यात्रामा हिँडाउनका लागि उनीहरूले संविधान संशोधन गर्नेसम्मको सहमति गरेका थिए । भ्रष्टाचार नियन्त्रण, व्यावसायिक वातावरण निर्माण, लगानीलाई प्रोत्साहन, रोजगारी सिर्जनाजस्ता विषय त उनीहरूबीचको सातबुँदे सहमतिमै पनि उल्लेख थिए ।कांग्रेस र एमालेले आफूहरूको सहकार्यको औचित्य पुष्टि गर्न जुन तर्क अघि सारेका थिए, सरकारको प्रारम्भिक पाइला त्यसतर्फ उन्मुख छ वा छैन भन्ने विश्लेषणले नै भविष्यको आकलन गर्न सकिन्छ । बलियो सरकारले आफ्नो सामर्थ्य देखाउन सकेको छैन । संविधान संशोधनजस्तो संवेदनशील विषयलाई चर्चामा ल्याएर यतिबेला सत्तारूढ दलहरू मौन बसेका छन् । आर्थिक सुधार र विकास निर्माणका कामलाई तीव्रता दिनका लागि सरकारको ठोस योजना के हो भन्ने पनि प्रस्ट छैन । परिणामतः आज अर्थतन्त्रका सूचकहरू आशा जगाउने खालका छैनन् । राजस्व सुधार भएको, कर्जा माग बढेको वा निजी क्षेत्रमा आत्मविश्वास बढेको देखिँदैन । भौतिक पूर्वाधार निर्माणको गति उस्तै छ । मुलुक जस्तो समस्यामा फसेको छ, त्यसबाट बाहिर निकाल्नका लागि कांग्रेसएमालेजस्ता ठूला पार्टीको सरकारको मुख्य वा वैकल्पिक मार्ग के हो भन्ने मुलुकले थाहा पाउन सकेको छैन । जबकि, सम्पूर्ण अवरोध हटाउने, यतिसम्म कि संविधानमा समेत संशोधन गर्ने प्रतिबद्धता उनीहरूको थियो । सुशासनका सवालमा त सरकारको गति साह्रै सुस्त वा नकारात्मक भइरहेको भन्दै आलोचना हुन थालेको छ । प्रधानमन्त्रीले विवादास्पद व्यापारीबाट आफ्नो पार्टी कार्यालयका लागि लिएको दान ले उनको सुशासनप्रतिको प्रतिबद्धतामाथि प्रश्न उठेको छ । यस्ता मूल विषयलाई बेवास्ता गरेर नियमित प्रशासनिक निर्णय र सामान्य निर्देशनबाट प्राप्त परिणामलाई सफलताको बुँदामा उल्लेख गरेर नागरिकमा उत्साह आउन सक्दैन ।नागरिकको अपेक्षा सत्ताधारी पार्टीका प्रतिबद्धताभन्दा बृहत् हुने गर्छन् । उनीहरू आफ्नो दैनिकीमा कति सहजता थपियो, विपद्मा सरकारको व्यवहार कस्तो रह्यो, सरकारले दैनिक उपभोग्य वस्तुको महँगी नियन्त्रण गर्न सक्यो कि सकेन, सार्वजनिक शिक्षा र स्वास्थ्य सुधारमा सरकारले के गर्यो, सार्वजनिक यातायातमा सरकारले कुनै नीतिगत र व्यावहारिक सुधार गर्यो कि गरेन भन्नेजस्ता अनुभूतिबाट सरकारको मूल्यांकन गरिरहेका हुन्छन् । यसमा प्रधानमन्त्री र मन्त्रीहरूको आफूअनुकूल दाबी वा तर्क हुन सक्छन् तर यो नागरिकले गर्ने अनुभूतिको विषय हो । नागरिकले त्यहाँ क्रमिक सुधारको समेत अनुभूति गर्न सकेका छैनन् भने सरकारी दाबीका अर्थ रहँदैनन् । तर ओली नेतृत्वको सरकार बनेपछि यस्ता सन्दर्भमा नागरिकले गरेको अनुभूति सकारात्मक छैनन् । बरु सरकार आफ्नो ओझ र वजनले थिचिएजस्तो, प्राथमिकता भुलेजस्तो र लय समात्न नसकेको जस्तो मनोदशामा देखिन्छ । यसलाई प्रधानमन्त्रीले गम्भीर रूपमा आत्मसमीक्षा गर्न आवश्यक छ ।सय दिन लामो समय होइन । तर सरकारको प्रवृत्ति, प्राथमिकता र कार्यशैलीको भेउ बुझ्न यथेष्ट समय हो । यतिबेला प्राप्त प्रतिक्रियालाई शिक्षाका रूपमा लिएर कार्यशैलीलाई प्रभावकारी बनाउन हो भने सरकारले सकारात्मक नतिजा दिँदै जानेछ । मुख्यतः प्रधानमन्त्री ओलीले यो सरकार गठन गर्दा गरिएका सार्वजनिक वाचा र सरकारसँग जोडिएको आमअपेक्षालाई अनुभूत गर्नुपर्छ । पहिलो र दोस्रो ठूलो दलको सरकार सफल हुनु र नहुनुले नेपाली समाजमा पर्ने प्रभावलाई पूर्वानुमान गर्नुपर्छ । किनकि, यो सरकार गठन नियमित संसदीय अभ्यास होइन । यति शक्तिशाली सरकारले समेत सकारात्मक परिणाम दिन नसक्ने हो भने मुलुकमा निराशा झन्बढ्ने निश्चित छ । त्यसैले पनि प्रधानमन्त्रीले लय समात्न र गतिबढाउन आवश्यक छ । यतिबेला राजनीतिक तनाव बढाउने र शक्ति उन्माद झल्किने खालका निर्णय गर्न अग्रसर हुनु हुँदैन । बरु समन्वयात्मक छवि निर्माण गर्नुपर्छ ।"
लोक सेवाको उपेक्षाले निष्पक्षता संकटमा,"सरकारले नेपाल प्रहरी र सशस्त्र प्रहरी बलको महानिरीक्षक (आईजीपी) नियुक्तिको सिफारिसमा लोक सेवा आयोगलाई बाइपास गर्ने गरी ऐनको मस्यौदा प्रस्ताव गरेको समाचार सार्वजनिक भएको छ । ऐनको मस्यौदामा गृह मन्त्रालयका सचिवको नेतृत्वमा सिफारिस समिति बनाएर नियुक्तिको सिफारिस गर्ने प्रस्तावले आईजीपी बढुवामा कर्मचारीतन्त्र हाबी हुने खतरा बढेको छ । सरकारको यस्तो प्रस्तावले बढुवा प्रक्रियामा राजनीतिक चलखेल र अपारदर्शी निर्णयको सम्भावनालाई प्रबल बनाएको छ । प्रचलित व्यवस्थाअनुसार नेपाल प्रहरी र सशस्त्र प्रहरी बलको आईजीपी नियुक्ति ज्येष्ठता, कार्यकुशलता र कार्यक्षमताका आधारमा गरिन्छ । प्रस्तावित मस्यौदाले ज्येष्ठतालाई कम महत्त्व दिँदै कार्यकुशलता र कार्यक्षमतामा बढी जोड दिने भनिएको छ । यसबाट सिफारिसका क्रममा ज्येष्ठ र काबिल प्रहरी अधिकृतहरू उपेक्षामा पारिने हुन् कि भन्ने आशंका बढेको छ ।लोक सेवालाई बाइपास गर्दा बढुवामा पक्कै पनि अनेक प्रकारका चलखेल हुने सम्भावनालाई नकार्न सकिन्न । खासगरी नेपाल प्रहरीको नेतृत्व चयनमा राजनीतिक हस्तक्षेपका कारण अपारदर्शी निर्णय भएका दृष्टान्त थुप्रै छन् । त्यसैले सुरक्षा निकायको नेतृत्व चयनमा लोक सेवाको भूमिकालाई बेवास्ता गर्दा नियुक्ति प्रक्रिया विवादित भई प्रशासनिक अराजकता आउन सक्छ । बढुवामा निष्पक्षता र पारदर्शिता कायम राख्न लोक सेवा आयोगको भूमिका अत्यावश्यक हुन्छ । यदि लोक सेवाले निजामती र अन्य सरकारी निकायका कर्मचारीको भर्ना र बढुवामा नेतृत्व गर्ने अधिकार पाउँछ भने सुरक्षा निकायमा पनि सोहीअनुसारको भूमिका प्रदान गरिनु उचित हुन्छ । किनकि बढुवा प्रक्रिया पारदर्शी भएन भने नेतृत्व चयनमा निष्पक्षताको प्रश्न उठ्ने निश्चित छ । यसअघि २०७४ मा आईजीपी नियुक्तिको प्रक्रिया विवादित बन्दा सर्वोच्च अदालतबाट हस्तक्षेप गर्नुपर्ने अवस्था आएको थियो । त्यस्तो विवाद पुनः दोहोरिन नदिन निष्पक्ष रूपमा मूल्यांकनका लागि लोक सेवाको संलग्नता आवश्यक देखिन्छ । सुरक्षा निकायजस्तो संवेदनशील क्षेत्रमा नियुक्ति प्रक्रिया विश्वसनीय हुन आवश्यक छ । राजनीतिक स्वार्थ राखेर कर्मचारीतन्त्रको प्रयोग गर्ने प्रयास गर्दा सुरक्षा निकायमा अनुशासन र विश्वास दुवै गुम्ने अवस्था आउन सक्छ । सरकारले यस्तो संवेदनशील क्षेत्रमा पारदर्शी र निष्पक्ष निर्णय गर्ने प्रणालीको विकासमा विशेष ध्यान पुर्याउनु आवश्यक छ ।अर्कोतिर मस्यौदामा प्रस्ताव गरिएको तीन वर्षको पदावधि प्रणालीले समेत सुरक्षा निकायको चेन अफ कमान्ड मा नकारात्मक असर पर्न सक्छ । आईजीपी र एआईजीको पदावधि फरक हुनुपर्ने बहस भइरहेका बेला दुवैको समान अवधि प्रस्ताव गरिनुले मस्यौदा हचुवाको भरमा आएको हो कि भन्ने आशंकासमेत उब्जिएको छ । लोक सेवाको भूमिका हटाएर सुरक्षा निकायमा अपारदर्शिता बढाउने प्रयास गर्दा सरकारको विश्वसनीयता गुम्ने खतरा पनि उत्तिकै छ । किनकि सुरक्षा निकायको नेतृत्व चयन प्रक्रियामा लोक सेवा आयोगको निष्पक्ष भूमिका अपरिहार्य छ । अतः सरकारले सबै प्रकारका चलखेल र हस्तक्षेपलाई रोकेर निष्पक्ष र पारदर्शी प्रक्रियाबाट सुरक्षा निकायको नेतृत्व चयन गर्ने कानुनी व्यवस्था प्रस्ताव गर्नुको विकल्प छैन । टेकेन्द्र अधिकारी, विराटनगर"
सरकारको निराशापूर्ण सय दिन,"देशमा विकास र स्थिरताका लागि भनेर मध्यरात एक व्यापारीको घरमा बसी गठन गरेको सरकारले आफ्नो सय दिन पूरा गरेको छ । तर, दुई ठुला पार्टीको सरकारले जनतालाई कुनै आशा र भरोसा दिन सकेन । यस्तै गतिबाट सरकार अगाडि बढ्ने हो भने आगामी दिनमा समेत जनता सरकारबाट निराश हुनुपर्नेछ । देश र जनताका लागि होइन आफू र आफ्नो पार्टीको विकास गर्न (भवन निर्माण गर्न) भने सरकार प्रमुख सफल भएका छन् । यो अवधिमा सत्यनिरूपण तथा मेलमिलाप आयोगको कानुन निर्माणमा सहमति बनाउनेबाहेक ओली सरकारले अरु कुनै काम गरेन । यति मात्रै होइन, देशमा बाढीपहिरोले क्षति गर्छ भनेर पूर्वसूचना आउँदासमेत सरकारले तयारी गरेन । राहत र उद्धारको काम प्रभावकारी गर्न सकेन । राजधानी छेउमै नदीको बीचमा ४ जनाले ४ घण्टा उद्धारको याचना गर्दासमेत सरकार देखिएन । उल्टो विनाज्ञान भिजिबिलिटी भएन भनेर गृहमन्त्रीले गैरजिम्मेवार जवाफ दिन पुगे । प्रधानमन्त्री ओलीले कुलपतिको हैसियतले त्रिभुवन विश्वविद्यालयमा राम्रो नीति ल्याउन सघाउ पुर्याउनुपर्नेमा उल्टो नीति पारित गर्न रोकेर प्राज्ञिक क्षेत्रमा राजनीतिक हस्तक्षेपको फोहोरी खेल खेले । यस्तै, विद्युत् बालेको पैसा तिर्नोस् भन्नुपर्नेमा उल्टो महसुल नतिरे पनि लाइन जोड भनेर प्राधिकरणलाई दबाब दिने, महसुल तिर्नुपर्छ भनेर अडान लिने सञ्चालकलाई हटाउने खेल भयो । काठमाडौं महानगर प्रमुखले काम गर्न खोज्दा अवरोध गर्ने, अदालतको आदेशअनुरूप खोला किनारको ४० मिटर अतिक्रमण हटाउन खोज्दा पनि विरोध गर्ने उल्टो निर्णय खारेजका लागि अदालत जाने काम सरकारले गर्यो । सहकारी ठगी प्रकरणमा सांसद रवि लामिछानेलाई पक्राउ गर्ने तर यस्तै प्रकरणमा मुछिएका अर्का सांसद धनराज गुरुङलाई उन्मुक्ति दिने सरकारको यो कस्तो काम हो ? अभियोग लागेर अदालतबाट दण्डसजायसमेत भएका व्यापारी मीनबहादुर गुरुङको दान बाट आफ्नो पार्टी भवन बनाउन लाएर देशमा नैतिकताको कुनै मूल्य छैन भन्ने गलत सन्देश एमाले अध्यक्ष ओलीले दिए । सय दिनको स्वर्णिम अवसरमा पनि सरकारले भारतबाट कालापानीको जग्गा फिर्ताको प्रयास गर्न सकेन, ईपीजी प्रतिवेदन बुझाउने प्रयास न त नयाँ हवाई रुट ल्याउने प्रयास गर्न सक्यो । गोपाल देवकोटा, गोकर्णेश्वर, काठमाडौं"
युवाको पौरख,"कान्तिपुरमा प्रकाशित दुई युवाले चलाएको चियादानी शीर्षकको खबर युवाकेन्द्रित भए पनि यो सबै उमेर समूहका व्यक्तिका निम्ति प्रेरणादायी बन्ने देखिन्छ । वस्तुतः नेपाली समाजमा चिया पिउने संस्कृति केही दशकदेखि गाउँसहर फैलिएको देखिन्छ । देशभित्रै केही गर्नुपर्छ भन्ने सोच र अठोट बोकेर २४ वर्षको उमेरमा स्याङ्जाको आँधीखोला५ का सुवास शर्माले ५ वर्षअघि चियादानीको नामबाट पोखरामा चिया बेच्ने व्यवसाय थालेका थिए । स्नातक तहको पढाइ सकेका सुवासलाई करिअरको चिन्ता रहेको साथै बिदेसिने रहर पनि नभएको होइन, तथापि सानै उमेरदेखि देशमा नै केही इलम गर्नुपर्छ भन्ने सोच लिएर हुर्केका उनले चिया व्यवसायमा आफ्नो भविष्य देख्नुलाई उल्लेख्य मान्नुपर्छ । सबै उमेर समूहका व्यक्तिलाई फरकफरक स्वादमा चिया बनाउन पारंगत उनको प्रसिद्धि बढ्दै गएको, पोखराको चिया व्यवसाय राम्रोसँग चल्न थालेपछि ४ वर्षअघि चितवनमा पनि चियादानीको नयाँ ब्रान्च खोल्न उनी सफल भएका रहेछन् । उनको चिया व्यवसायले काठमाडौंको शंखमूलमा पनि प्रवेश पाउँदा खुसी लाग्यो । यसलाई मूर्तरूप दिन सुवासले अछामका २५ वर्षीय युवा केपी खनालसँग सहकार्य गर्दै अघि बढेका छन् । काठमाडौंको मात्र कुरा गर्दा चियादानीमा दुई युवाले दिनहुँ १५ सयसम्मलाई चिया खुवाइरहेका छन्, उनीहरूले १९ जनालाई रोजगारी दिएका छन्, यो आम युवाका लागि प्रेरणादायी उदाहरण हो । समग्रमा, आजभोलि ९० प्रतिशतभन्दा बढी युवाले स्वदेशमा रोजगारीको अवसर देख्ने गर्दैनन् । शासकीय माहोल युवालाई विदेश लखेट्ने शैलीमा चलेको छ भने अधिकांश सञ्चारमाध्यमले उत्प्रेरणा प्रदान गर्ने सामग्री कमै प्रसारण गर्छन् । चिया पसलजस्तै कम लगानीमा सञ्चालन हुन सक्ने साना व्यवसायलाई सबैले प्रोत्साहित गर्नु अपरिहार्य देखिन्छ । भुवनेश्वर शर्मा, बोस्टन, अमेरिका"
सार्वजनिक शिक्षा पुनःसंरचनाको खाँचो,"एसईईको उत्तीर्ण प्रतिशत बढाउने उपायबारे गत असोजमा राजधानीमा उच्चस्तरको छलफल र प्रस्तुतीकरण गरिएको थियो । नतिजा सुधारका उपायबारे जति चर्चा भयो, लाग्थ्यो, अब नतिजा पक्कै सुध्रिन्छ । तर समस्या केमा छ, मुख्य कारण के हो, नतिजा कसरी सुधार हुन्छ भन्ने विषयमा कम र त्योभन्दा बढी अनेकौं विषयमा बहस भयो । कार्यक्रममा पाठ्यक्रम राम्रो नभएको, परीक्षाका प्रश्न कठिन भएको, विशिष्टीकरण तालिका नमिलेको, प्रश्नमा ब्लुम्सको ट्याक्सोनोमी नमिलेको, उत्तरपुस्तिका परीक्षण र सम्परीक्षण राम्रोसँग नभएको, अंक जोड्ने क्रममा त्रुटि भएको, परीक्षामा केन्द्राध्यक्ष र निरीक्षकलाई दिइने भत्ता कम भएको लगायतका कुरा उठे । शिक्षकमा प्रश्न बनाउने सीप नभएको, विद्यालयका परीक्षामा प्रश्नपत्रको व्यापार हुने गरेको, शिक्षक दरबन्दीको अभाव भएको, गणित र विज्ञानका शिक्षक नपाइएको, शिक्षक तालिम प्रभावकारी नभएको, शिक्षाशास्त्र संकाय मात्र पढेर शिक्षक हुने नीति ठीक नभएको, शिक्षा ऐन जारी नभएको, समयमा तलब नदिएको विषयमा छलफल चल्यो । अभिभावकले ध्यान नदिएको, विद्यार्थीले नपढ्ने र मोबाइलमा धेरै समय बिताउने कुरा उठाउँदै नतिजा सुधारका लागि गर्नुपर्ने कामका लामो सूची प्रस्तुत भयो । तर, नतिजा सुधारको मुख्य कर्ता को हो र मुख्य समस्या के हो भन्ने स्पष्ट थिएन ।नतिजा राम्रो नहुनुमा धेरै पक्ष जिम्मेवार होलान् तर सुधारका लागि ध्यान दिनुपर्ने मुख्य पक्ष कक्षाकोठाभित्रको शिक्षण सिकाइ, शिक्षकको क्षमता विकास, उत्प्रेरणा र जवाफदेहिताका कुरा तुलनात्मक रूपमा कम भए । विद्यार्थीको नतिजाप्रतिको जवाफदेहिताको विषय समावेश हुन सकेन । विद्यार्थीको नतिजा सुधार्ने कुरा भौतिक विज्ञानमा हुने क्रिया प्रतिक्रिया वा गणितको जस्तो जोडघटाउको विषय होइन भन्ने हाम्रो बुझाइमा समस्या छ । कुनै अध्ययन अनुसन्धान नगरी मनमा लागेका भरमा धेरै कुरा हाम्रा बुझाइमा नतिजा खस्किनुका कारण बन्छन् । हामीलाई जादूको शैलीमा नतिजामा सुधार चाहिएको छ । तर, यसका लागि निरन्तर काम गर्नुपर्छ र लामो समय लाग्छ । सुधारप्रतिको जिम्मेवारीबोध कम भएर हो कि परीक्षाका लागि चार महिना बाँकी रहँदा मात्र नतिजा सुधारका काम सुरु हुन्छन् । समस्यालाई बुझ्ने दृष्टिकोणमा भएको विविधता नै हाम्रो शिक्षामा सुधार नहुनुको एउटा कारण हो । कतिपयले सहज रूपमा भन्छौं नतिजा केही होइन, फेल भएर केही बिग्रिँदैन । यसरी कुरा गरेर नतिजा सुधार हुँदैन । परीक्षा प्रणालीका बारेमा बहस हुन सक्छ तर औपचारिक शिक्षामा १०, १२ वर्ष समय बिताएपछि उक्त तह पार गर्नु अनिवार्य हुन्छ । फेल भएर केही हुँदैन भने १० वर्ष स्कुल किन गएको भन्ने प्रश्नको जवाफ खोज्नुपर्छ । शिक्षा उत्तीर्ण प्रतिशत मात्र पक्कै होइन तर १० वर्ष विद्यालयमा विताएपछि कक्षा १० उत्तीर्ण हुनैपर्छ । उत्तीर्ण हुने कुरालाई प्रतिशत र संख्यामा हिसाब गरेर मात्र हेरिनु हुँदैन । एक जना विद्यार्थी अनुत्तीर्ण हुँदा ऊ र उसका अभिभावकका लागि त्यो शतप्रतिशत अनुत्तीर्ण हो । १० वर्ष अवधि विद्यालयमा बिताएर शिक्षाको माध्यम भाषामा लेखिएको वाक्य पढ्न नसक्ने, शुद्धसँग लेख्न नसक्ने, साधारण हिसाब गर्न नसक्ने हुन्छ भने त्यो शिक्षा प्रणाली पूर्णतः असफल हो । शिक्षाको बृहत् अर्थ, औपचारिक शिक्षा र त्यसका कमजोरीलाई एउटै अर्थमा बुझ्ने र सोहीअनुसार व्याख्या गर्ने हाम्रो अर्को समस्या हो । साना कक्षाबाट कमजोर भएको सिकाइ माथिल्ला कक्षामा सुधार गर्न कठिन हुन्छ भन्ने बुझाउन सकिएकै छैन । अंक थप गर्दै कक्षा चढाउने तर सिकाइ थप नहुने हाम्रो शिक्षण सिकाइको अभ्यासमा भएको समस्याको बारेमा कहीँकतै चर्चा हुँदैन । कक्षा ३, ५, ८ को नतिजाको कुरै नगरी कक्षा १० मा नतिजा सुधारका प्रयास गर्नु कति अर्थपूर्ण र प्रभावकारी होला ? निश्चित रूपमा राम्रो नतिजाका लागि धेरै पक्ष जिम्मेवार हुन्छन् तर केही पक्ष मुख्य जिम्मेवार र केही सहायक हुन्छन् । एउटै पाठ्यक्रम र परीक्षा प्रणालीमा उस्तैउस्तै विशेषता भएका विद्यालयअनुसार देखिने भिन्नभिन्न नतिजाका लागि मुख्य जिम्मेवार कक्षाकोठाको शिक्षण सिकाइ र विद्यालयको वातावरण हो । एउटै वडामा रहेका उस्तै परिवेश, आर्थिक सामाजिकस्तर भएका अभिभावक, भौतिक सुविधा र शिक्षक उपलब्धता भएका दुई विद्यालयको नतिजामा देखिने ठूलो भिन्नताका लागि जिम्मेवार पक्ष भनेको कक्षाकोठा नै हो ।प्रारम्भकि कक्षामा गर्ने निरन्तर विद्यार्थी मूल्यांकन, उदार कक्षोन्नति, अनुत्तीर्ण गर्न नपाइने व्यवस्था, कक्षामा दण्ड दिन नपाइने र स्वतः पास भइने अक्षरांकन पद्धतिले सिकाइ कमजोर भएको भन्ने गरिन्छ, जुन कारण नभई बहाना मात्र हुन् । निरन्तर विद्यार्थी मूल्यांकनलाई मिहिनेतसाथ कार्यान्वयन गर्ने हो भने यसले सिकाइ सुनिश्चित हुन्थ्यो तर यसको वास्तविक कार्यान्वयन कक्षाकोठामा भएकै छैन । नीतिगत अस्थिरता मात्र होइन, नीतिगत व्यवस्था र त्यसको कार्यान्वयनका बीचमा धेरै ठूलो भिन्नता छ । नतिजा प्रकाशनमा उत्तीर्ण र अनुत्तीर्ण गर्ने व्यवस्थामा परिवर्तन गरी अक्षरांकन पद्धति सुरु गरियो । अक्षरांकन पद्धतिको सुरुवातका चरणमा विद्यालय शिक्षाको गुणस्तर सुधार गर्न यसको आवश्यकता भएको तर्क गरिएको थियो । अक्षरांकन पद्धति आफैंमा सिकाइमा सुधार गर्ने र कमजोर बनाउने दुवैसँग सम्बन्धित छैन । यो त केवल विद्यार्थीले प्राप्त गरेको अंकको समूहलाई अक्षरको संकेतमा परिणत गर्ने विषय मात्र हो । हामी एकथरीले अक्षरांकन विधिले बिगारेको हो भनिरहेका छौं तर अर्को पक्ष यसलाई परिवर्तन र प्रभावकारी बनाउनेभन्दा लहडका भरमा संशोधन गरिरहन पाएर रमाएका छौं । अक्षरांकन पद्धतिले विद्यार्थीले परीक्षामा फेल भएर आत्महत्या गर्ने छैनन्, विद्यालयका बीच राम्रो र नराम्रोको अस्वस्थ प्रतिस्पर्धा हुने छैन, कसैले आफूलाई, प्रथम, दोस्रो भनेर घोषणा गर्ने छैनन्, कोही पनि फेल भएको र कमजोर भए भन्ने लघुताभासमा पर्ने छैनन् भन्ने बुझाइ छ । यी शैक्षिक गतिविधिका राम्रा पक्ष नै हुन् तर हामीले यी पक्षमा पनि सुधार गर्न सकेनौं । यसै वर्ष मात्र २ जना विद्यार्थीले आत्महत्या गरेको समाचार प्रकाशित भयो । देशकै र जिल्ला प्रथम को भयो भनेर खोज्ने काम अहिले पनि भइरहेको छ । ५० प्रतिशतभन्दा कम विद्यार्थी उत्तीर्ण भएका विद्यालयले पनि हाम्रो विद्यालय पालिकाको प्रथम विद्यालय भनिरहेका छन् । सबै विद्यार्थीको जीपीएसहितका विवरण सञ्जालमा पोस्ट गर्ने प्रतिस्पर्धा नै चलिरहेको छ । विद्यार्थीको कमजोर सिकाइमा मैले वा हामीले के गर्न सकेनौं भनेर मन्थन गर्ने फुर्सद नै छैन । सामाजिक सञ्जाल हेर्दा मेरो त कमजोरी नै छैन, अरु सबै दोषी छन् भन्दै दोष देखाउने प्रतिस्पर्धा नै चलिरहेको हुन्छ । अक्षरांकन पद्धति लागू हुनु पहिले सयौं विद्यालयको नतिजा शून्य हुन्थ्यो । ५० प्रतिशतभन्दा बढी विद्यार्थीलाई फेल भएको लब्धांकपत्र दिन्थ्यौं, जुन फेरि सुरु भएको छ । दुई सयभन्दा बढी विद्यालयको नतिजा शून्य भयो । विद्यार्थीको सिकाइमा सुधार र सिकाइ सुनिश्चितता हो कि प्रमाणपत्रमा लेख्ने अक्षर र अंक ? विद्यार्थीको अगाडि बढ्ने बाटो उसलाई सिकाएर जान्ने बनाउने हो कि फेल नभएको भनेर मात्र ? बहस र छलफल यता हुनुपर्ने हो । सुधार गर्ने क्षेत्र विद्यार्थीको सिकाइ र कक्षाकोठाको पठनपाठनमा हुनुपर्ने थियो तर हाम्रो ध्यान सिकाइको प्रमाणीकरणमा र परीक्षामा बढी भयो । ग्रेड वृद्धि परीक्षामा कसलाई सहभागी गराउने, ननग्रेड कहिलेबाट लागू गर्ने, परीक्षा कसले चलाउनेजस्ता विषयमा केन्द्रित छौं, जुन सिकाइ सुधारका प्राथमिकता होइनन् । सार्वजनिक शिक्षाको सुधारका लागि टालटुल होइन, पुनःसंरचनाको खाँचो छ । देशभरका ५७ प्रतिशत सामुदायिक विद्यालयमा १०० जनाभन्दा कम विद्यार्थी छन् । यी विद्यालयको पुर्नसंरचना गरेर पर्याप्त वित्तीय व्यवस्था र शिक्षक उपलब्धता हुन सक्छ । सिकाइका लागि जवाफदेही संयन्त्रले साना कक्षाबाटै सिकाइ सुधार हुँदै जान्छ र माथिल्ला कक्षाको नतिजा सुधार हुन्छ । करिब ७५ वर्षदेखिको शिक्षक तालिम र शिक्षक बन्न आवश्यक पर्ने योग्यतामा निर्मम समीक्षा र सुधारको जरुरी छ । अतिरिक्त नतिजा हासिल गर्न अतिरिक्त साधन, स्रोत, मिहिनेत, लगानी र क्षमताको आवश्यकता हुन्छ । आधारभूत तहको कमजोर सिकाइ सुधार गर्ने विषय प्राथमिकतामा हुनुपर्छ, जसले क्रमशः माथिल्लो तहमा सुधार हुन्छ ।"
सौराहाले चिनाएको पर्यटन,"५०वर्षअघिसम्म सौराहाको नाम आसपासमा मात्र सीमित थियो । अहिले उत्तरमा देवौली, दक्षिणमा पदमपुर, पूर्वमा खैरहनी र पश्चिममा भरतपुरसम्म फैलिएको छ । सौरी माछाको नाम अपभ्रंश हुँदै यो ठाउँ सौराहा बन्न गएको किम्वदन्ती पनि छ । २०३० सालमा तत्कालीन शाही चितवन राष्ट्रिय निकुञ्जको स्थापना भयो । त्यही बेला सौराहामा निकुञ्जको पहिलो टिकट काउन्टर स्थापना गरियो । त्यसपछि पर्यटकको चहलपहल सुरु भयो, सौराहाले प्रसिद्धि कमाउन थाल्यो । सुरुका दिन सौराहामा वार्षिक २ सय पर्यटक आउँदा पनि धेरै लाग्थ्यो । अहिले वार्षिक २ लाख हाराहारी पर्यटक आउँदा होटलको वार्षिक अकुपेन्सी ६० देखि ७० प्रतिशतमा मात्र सीमित छ । माग र आपूर्ति मिलेको छैन वा सौराहाले आफ्नो बजारीकरण र ब्रान्डिङ गर्न सकेको छैन । तैपनि चितवन घुम्न आउने जोसुकैलाई सौराहा नपुगी हुँदैन । कतिलाई त लाग्छ चितवन भनेको सौराहा हो । पूर्वपश्चिम राजमार्गबाट ६ किलोमिटर दूरीमा रहेको सौराहा निकुञ्जको छेवैमा अवस्थित छ । राप्ती र ढुंग्रे खोलाको संगम यहीं छ । आज जुन सौराहा हामीले देखेका छौं, त्यो सजिलै यत्तिको अवस्थामा पुगेको होइन । रोम एक दिनमा बनेको होइन भन्ने भनाइ सौराहासित मेल खान्छ । लामो समयको उत्तरचढावपछि सौराहा व्यवस्थित पर्यटकीय गन्तव्य बनेको हो । ५० वर्षअघि निकुञ्ज प्रवेशका लागि टिकट काउन्टर सञ्चालनमा आउँदा सौराहा नजिकै व्यावसायिक रूपमा गैंडा वाइल्डलाइफ क्याम्प रिसोर्ट स्थापना भएको थियो । त्यहाँ आउने पर्यटकलाई निकुञ्ज प्रवेशको टिकट काट्नकै लागि काउन्टरको स्थापना गरिएको थियो । पछि यो काउन्टर रहेको प्रेक्षालयलाई आगन्तुक केन्द्रमा रूपान्तरण गरियो । बाढीले क्षति पुर्याएपछि यसलाई पुनःस्थापना गर्ने कुनै पनि पहल गरिएन । २०३३ सालताका गैंडा वाइल्डलाइफ पछि सौराहामा एलिफेन्ट क्याम्प स्थापना भयो । हाल यी दुवै होटल बन्द भइसकेका छन् । त्यसताका सौराहा आउने पर्यटक होटल अभावका कारण स्थानीय घरमा बास बस्थे । उनीहरू दुईतीन दिन घरमा बिताउँथे । अहिले हामीले भनिरहेको घरबास त्यो बेला वास्तविक रूपमा प्रयोगमा आएको थियो । आफ्नो घरमा सुतेको र पाकेको खाना दिँदा आम्दानी हुन थालेपछि स्थानीय होटल व्यवसाय विस्तार गर्न आकर्षित भए । एलिफेन्ट क्याम्प पछि पार्क कटेज खुल्यो । २०३६ सालतिर गिरीधारी चौधरीले वेन्डिज लज को स्थापना गरे । ४० को दशकसम्म आइपुग्दा १०१२ वटा होटल स्थापना भइसकेका थिए । अहिले होटलको संख्या बढेर १६० को हाराहारीमा छ । ६० भन्दा बढी रेस्टुरेन्ट छन् । चितवनमा सफारी पर्यटनलाई संस्थागत रूपमा सुरुवात गर्ने श्रेय टाइगर टप्स का सञ्चालकलाई जान्छ । टाइगर टप्सको स्थापना निकुञ्जको स्थापनाअगावै अर्थात् २०२२ मा भएको थियो । टाइगर टप्सले देखाएको बाटो पछ्याउँदै आज सौराहा गाउँ संसारभर प्रख्यात बनेको छ । चितवन निकुञ्ज घुम्ने कुल पर्यटकको ८० प्रतिशत सौराहाबाटै प्रवेश गर्छन् । सुरुवाती दिनमा सफारी गर्न हात्ती मात्र प्रयोग गरिन्थ्यो । सौराहामा रहेको हात्तीसारमा रहेका हात्ती पर्यटक बोकेर निकुञ्ज जान्थे । दुःखको कुरा, निकुञ्जले व्यावसायिक रूपमा निकुञ्जका हात्ती सफारी सञ्चालन छाडिसक्यो र अहिले जति पनि हात्ती सफारी हुन्छन्, ती सबै निजी हात्तीहरूले बाघमारा, चित्रसेन र कुमरोज सामुदायिक वनमा हात्ती सफारी गर्ने गर्छन् । आक्कलझुक्कल प्रकृति संरक्षण कोषको हात्ती पर्यटक बोकेर निकुञ्ज जान्छन् । सौराहामा होटलको संख्या वृद्धिसँगै पर्यटकको संख्या पनि बढ्न सुरु भयो । त्यसपछि विस्तारै जंगलवाक, डुंगा सयर, चरा अवलोकनजस्ता कार्यक्रमले पनि प्रवेश पाए । सौराहामा स्थापनमा भएको नेपालको पहिलो हात्ती प्रजनन केन्द्र सञ्चालनमा आएपछि पनि यहाँ आउने पर्यटकका लागि यो चासोको विषय बन्यो । पचासको दशकसम्म आइपुग्दा थारू नाच र थारू गाउँ अवलोकन कार्यक्रमले राम्रै ध्यान पायो । त्यसबेला थारू सांस्कृतिक नाच आआफ्नो होटलमा देखाइन्थ्यो । व्यावसायिक रूपमा यो नाच हलमा देखाउन थालियो । हाल सौराहामा तीन वटा थारू नाच घर निर्माण भइसकेका छन् । यहाँका सम्पूर्ण होटलले आफ्नो प्याकेजमा थारू नाचलाई राखेका छन् । यो कार्यले थारू संस्कृतिलाई जोगाउन महत्त्वपूर्ण भूमिका खेलेको छ । स्थानीय रोजगारीलाई प्रवर्द्धन गर्न गोरुगाडाबाट गाउँ अवलोकन गर्ने कार्यले अहिले पनि निरन्तरता पाइरहेको छ । सौराहामा पहिलापहिला विदेशी पर्यटक मात्र देखिन्थे । अहिले सौराहा आन्तरिक पर्यटकका लागि प्रमुख आकर्षण बनेको छ । प्रकृतिसँग नजिक हुन चाहने जोकोहीलाई पनि सौराहाले आकृष्ट गर्छ । गैंडा र बाघ हेर्ने धोको धेरैको हुन्छ । सबैभन्दा लोकप्रिय माध्यम भनेको हात्ती सफारी हो । हात्तीबाट जनावरहरू राम्रो र सुरक्षितसँग देख्न सकिन्छ । अर्को सफारी भनेको जिपमा हो । सौराहाको राप्ती किनारबाट सुरु हुने यो यात्रा निकुञ्जको मुख्यालय कसरासम्म पुग्छ । यो यात्रा लगभग ३६ किमि दूरी करिब साढे ४ घण्टामा पार गर्न सकिन्छ । कसरामा रहेको गोही प्रजनन केन्द्र पनि यो यात्रामा देख्न सकिन्छ । यी दुईबाहेक साहसिक पर्यटकका लागि निकुञ्ज हेर्ने अर्को उपाय भनेको पदयात्राबाट हो । पन्छी अवलोकनका लागि पनि यो निकुञ्ज प्रख्यात छ । सौराहामा अर्को छुटाउन नहुने कुरा डुंगा यात्रा हो । सौराहामा धेरै पर्यटकले रुचाएको अनि पछिल्लो आकर्षण भनेको हात्तीसँग नुहाउने हो । सुँडले फ्याँकेको पानीमा सावर लिनु र हात्तीलाई नुहाइदिनु जीवनकै अविस्मरणीय क्षणका रूपमा रहन्छन् । साँझतिर राप्ती किनारमा बसेर सूर्यास्त हेर्नुको मज्जा अर्कै हुन्छ । दिउँसो चर्को घामपछि चिसिँदै गएको सन्ध्याकालीन मौसममा छुट्टै आनन्द लिन सकिन्छ । बगरबाट चितवन राष्ट्रिय निकुञ्जलाई नजिकबाट पनि हेर्न सकिन्छ । अझ कहिलेकाहीँ त पानी पिउन आएका जनावर पनि देख्न पाइन्छ । क्रिसमस र अंग्रेजी नयाँ वर्षको समयमा आयोजना हुने चितवन हात्ती महोत्सव सौराहाका व्यवसायीहरूले सौराहाको ब्रान्डिङ को अवसरका रूपमा लिने गरेका छन् । यो महोत्सव हरेक वर्ष पुस ११ मा सुरु गरिन्छ । पर्यटकलाई दोहोर्याएर ल्याउन यहाँ केही नयाँ प्रडक्ट दिन आवश्यक छ । घुमौं सौराहा अभियान सुरु भएको छ, यसलाई नेपालमा मात्र नभएर छिमेकी मुलुकमा समेत प्रवर्द्धन गर्न जरुरी छ । पाँचतारे र लक्जरी रिसोर्ट निर्माणका लागि व्यवसायीलाई आवश्यक वातावरण सिर्जना गर्न जरुरी छ । कमसेकम नेपाल घुम्न आउने पर्यटकको ५० प्रतिशत संख्यालाई चितवन राष्ट्रिय निकुञ्ज घुम्न आउने वातावरण सिर्जना गर्न सके यहाँको रौनकता अर्कै हुने थियो ।"
तीन महिनामा २० बैंकको नाफा सवा १६ अर्ब,"(काठमाडौं) चालु आर्थिक वर्षको पहिलो त्रैमासमा २० वटा वाणिज्य बैंकले कुल १६ अर्ब २३ करोड रुपैयाँ खुद नाफा आर्जन गरेका छन् । गत आर्थिक वर्षको पहिलो त्रैमासको तुलनामा यस वर्षको सोही अवधिको खुद नाफा करिब २१ प्रतिशतले बढी हो । गत वर्षको पहिलो त्रैमासमा २० वाणिज्य बैंकको खुद नाफा १३ अर्ब ३४ करोड रुपैयाँ थियो । गत वर्षभर जस्तै यस आर्थिक वर्षका तीन महिनामा पनि बैंक तथा वित्तीय संस्थामा पर्याप्त तरलता छ । लगातार निक्षेप बढिरहे पनि कर्जाको माग बढ्न नसक्दा बैंकहरूसँग ऋण दिन मिल्ने रकम थुप्रिएर बसेको छ । पैसा थुप्रिएपछि बैंकहरूले निरन्तर रूपमा निक्षेपको ब्याजदर घटाएका छन् । निक्षेपको ब्याज घटेसँगै कर्जाको ब्याजदर पनि घटेर एकल अंकमा पुगिसकेको छ । बैंक तथा वित्तीय संस्थाले ७८ प्रतिशतमा कर्जाका विभिन्न योजना ल्याइरहेका छन् । तर ऋणको माग बढ्न नसकेकाले अपेक्षित रूपमा कर्जा विस्तार हुन सकेको छैन । यद्यपि यस आर्थिक वर्षको तीन महिनामा औसतमा वाणिज्य बैंकहरूको खुद नाफा बढेको छ । गत वर्षको पहिलो त्रैमासको तुलनामा यस वर्षको सोही अवधिमा बैंकहरूको सात वटाको नाफा घटेको छ भने १३ वटाको बढेको बुधबार बैंकहरूले प्रकाशन गरेको पहिलो त्रैमासको अपरिष्कृत वित्तीय विवरणमा उल्लेख छ । अप्ठ्यारो परिस्थितिका बाबजुद पनि बैंकले प्रभावकारी रूपमा कम गरेको र नियामक निकायको सहज नीतिगत व्यवस्थाका कारण बैंकहरूको खुद नाफा करिब २१ प्रतिशतले बढेको नेपाल बैंकर्स संघका अध्यक्ष सुनिल केसीले बताए । गत वर्षको तुलनामा पहिलो त्रैमासमा बैंकहरूको खुद ब्याज आय करिब ६ प्रतिशतले घटेको छ । यसको कारण मर्जरका कारण केही बैंकले गत वर्ष स्प्रेडमा सुविधा पाएका थिए, अहिले त्यो छैन, कर्जा बढ्न नसक्दा सीडी रेसियो कम भएकाले ब्याज घट्यो, उनले भने, बैंकहरूले बढी भएको पैसा राख्ने ऋणपत्र टेजरी बिललगायतमा हो । ती औजारमा पनि गत वर्षको भन्दा यस वर्ष ब्याजदर घटेको छ । यस अवधिमा बैंकहरूको शुल्क आय बढेको र नीतिगत व्यवस्थाका कारण खराब कर्जाबापतको व्यवस्थामा कमी आएकाले नाफा बढ्न सहयोग पुगेको अध्यक्ष केसीले बताए । त्रैमासको साँवाब्याज भुक्तानीअसुली असोजमा आएको ठूलो बाढी पहिलो जनधनको क्षति पुर्याएकाले केही असर पर्यो, उनले भने, अब बाढीपहिरोले पुर्याएको पूर्वाधार क्षतिको पुनर्निर्माणलाई तीव्रता दिन सके कर्जा माग बढ्छ । त्यसो हुँदा अर्को त्रैमाससम्म बैंकहरूको नाफामा सुधार आउने उनले जनाए । यसअघि असल कर्जामा १३ प्रतिशतसम्म प्रावधान राख्नुपर्ने व्यवस्था कम गर्दै १२ प्रतिशतमा बनाएको छ । कर्जा नियमित भए पनि ६ महिना अवधिपछि मात्रै सो कर्जालाई असल वर्गमा राख्नुपर्ने व्यवस्थामा राष्ट्र बैंक लचिलो भएको थियो । यो व्यवस्थाले खराब कर्जाबापत कम रकम छुट्याउनुपरेकाले नाफामा सुधार आएको हो । हाल कर्जा नियमित भएसँगै सूक्ष्म निगरानी वर्गमा ५ प्रतिशत मात्रै प्रावधान राखे पुग्छ । पहिलो त्रैमासमा बैंकहरूको खुद ब्याज आम्दानी ७७४ प्रतिशतले घटेर ४५ अर्ब ६४ करोड रुपैयाँमा सीमित भएको छ । गत वर्षको पहिलो त्रैमासमा बैंकहरूको खुद ब्याज आम्दानी ४९ अर्ब ४७ करोड थियो । गत वर्षको तीन महिनामा बैंकहरूले १७ अर्ब ५९ करोड रुपैयाँ खराब कर्जाबापतको व्यवस्था राखेकामा यस वर्षको सोही अवधिमा घटेर ११ अर्ब १६ करोड कायम भएको छ । पहिलो त्रैमासमा बैंकहरूको खराब कर्जा औसतमा ३५२ प्रतिशत छ । गत वर्षको सोही अवधिमा खराब कर्जा औसत ३०६ प्रतिशत थियो । बैंकहरूको औसत प्रतिसेयर आम्दानी वृद्धि भएको छ । गत आर्थिक वर्षको पहिलो त्रैमासमा यस्तो आम्दानी १४६७ प्रतिशत रहेकामा यस पटक १७०४ प्रतिशत रहेको वित्तीय विवरणमा उल्लेख छ । यस वर्षको पहिलो त्रैमासमा सबैभन्दा धेरै नाफा कमाउनेमा नबिल बैंक देखिएको छ । गत आर्थिक वर्षमा नबिल बैंकको खुद नाफा २ अर्ब ५ करोड रुपैयाँ छ । ७ वटा बैंकको नाफा एक अर्ब रुपैयाँ भन्दा धेरै छ भने बाँकी १२ वटाको नाफा एक अर्बभन्दा कम छ । गत वर्षको पहिलो त्रैमासको तुलनामा यस वर्ष ७ वटा बैंकको खुद नाफा भने घटेको छ । बैंकिङ क्षेत्रका लागि गत वर्ष निकै चुनौतीपूर्ण थियो, करिब ६ प्रतिशत मात्र कर्जा विस्तार भयो, वर्षभर अधिक तरलता लिएर बस्नुपर्यो, खराब कर्जा पनि लगातार बढिरहेको थियो । राष्ट्र बैंकले साढे ११ प्रतिशत कर्जा विस्तारको लक्ष्य राखेको थियो । यस वर्ष साढे १२ प्रतिशत कर्जा विस्तारको लक्ष्य राष्ट्र बैंकले तय गरेको छ ।"
चितवनसँग औद्योगिक सहरको साइनो,"(हेटौंडा)वाग्मतीको राजधानी हेटौंडाको दक्षिणी भागमा अवस्थित हेटौंडा औद्योगिक क्षेत्रमा राष्ट्रिय तथा बहुराष्ट्रिय कम्पनीको लगानीमा विभिन्न उद्योग सञ्चालित छन् । नेपालकै ठूलो र पुरानो यो औद्योगिक क्षेत्रका उद्योग मकवानपुर तथा अन्य क्षेत्रका व्यक्तिको रोजगारीको मुख्य थलो हो । देशकै सबभन्दा ठूलो व्यापारिक नाका वीरगन्ज र राजधानी काठमाडौंको मध्यभागमा पर्ने हेटौंडाको दक्षिणतर्फ चुरे वनमा यो औद्योगिक क्षेत्र स्थापना गरिएको हो । २०१३ सालमा त्रिभुवन राजपथ निर्माण भएसँगै हेटौंडामा औद्योगिक क्षेत्र स्थापना गर्ने अवधारणा जन्मेको थियो । २०१३ सालको पहिलो पञ्चवर्षीय योजनामा नेपाल सरकारले औद्योगिक क्षेत्र निर्माण गर्ने नीति स्वीकृत गरेको थियो । यो नीतिलाई कार्यान्वयन गर्न संयुक्त राज्य अमेरिकाका नेपालस्थित अमेरिकी सहयोग (यूएसआईडी) समक्ष काठमाडौं र हेटौंडामा औद्योगिक क्षेत्र निर्माण गरिदिन प्रस्ताव सरकारले राखेसँगै यसले सार्थकता पाएको हो । काठमाडौंको बालाजु र हेटौंडा उपमहानगरपालिका८ स्थित उजाड जमिनमा अमेरिकी सरकारको सहयोगमा औद्योगिक क्षेत्र स्थापना भएको हो । तत्कालीन समयमा औद्योगिक क्षेत्रका लागि बेलायती सरकारको सहयोगमा हेटौंडास्थित चौकीटोलमा १४ मेगावाट विद्युत् उत्पादन क्षमताको डिजेल प्लान्ट स्थापना गरिएको थियो । हाल उक्त डिजेल प्लान्ट बन्द छ ।आर्थिक शिथिलता, कच्चा पदार्थको अभाव, नाकाबन्दी, भूकम्प र दक्ष जनशक्तिको अभावमा केही वर्ष अगाडिसम्म संकटमा रहेको यस औद्यागिक क्षेत्रमा हाल नयाँ उद्योग सञ्चालन गर्न उद्यमी सक्रिय हुन थालेका छन् । अहिले बहुर्राष्ट्रिय कम्पनी र ठूला उद्योग स्थापना गर्न जग्गा खोज्न आउनेको संख्या बढिरहेको हेटौंडा औद्योगिक क्षेत्र व्यवस्थापन कार्यालयले जनाएको छ । हाल औद्योगिक क्षेत्रभित्र १ सय १५ उद्योग सञ्चालनमा छन् । अहिले विभिन्न १३ वटा नयाँ उद्योग निर्माणाधीन छन् । जसमध्ये ७ वटा उद्योगले भवन निर्माण गरिरहेका छन् । निर्माणाधीन उद्योगले चालु आर्थिक वर्ष ०८१८२ भित्रमा उत्पादन सुरु गर्ने प्रतिबद्धता गरेका छन् । औद्योगिक क्षेत्रमा एक दशकदेखि विभिन्न प्रकारका ६ वटा उद्योग आर्थिक संकट र कच्चा पदार्थको अभावमा बन्द भएका छन् । यहाँ सञ्चालित उद्योगबाट हालसम्म ८ हजार २ सय ७५ जनाले प्रत्यक्ष रोजगारी प्राप्त गरेको तथ्यांक छ । यहाँका उद्योगहरूले वार्षिक करिब २ अर्ब रुपैयाँ बराबरको राजस्व सरकारलाई बुझाउने गरेका छन् । व्यवस्थापन कार्यालयको तथ्यांकअनुसार निजी क्षेत्रको करिब ६ अर्ब रुपैयाँ लगानी छ ।२ हजार ८ सय २९ रोपनी क्षेत्रफलमा फैलिएको औद्योगिक क्षेत्रमा विभिन्न मझौला उद्योग, बहुराष्ट्रिय कम्पनी स्थापना गर्ने क्रममा औद्योगिक क्षेत्रको पूर्वतर्फ करिब १ हजार २ रोपनी जग्गा जगेडामा राखिएको छ । औद्योगिक क्षेत्र परिसरभित्र २० वर्षदेखि सरकारी स्वामित्वमा रहेको हेटौंडा दूध वितरण आयोजना, वाग्मती प्रदेश खाद्य तथा गुण नियन्त्रण कार्यालय, प्रदेशको माटो परीक्षण कार्यालय, प्रदेशको बीउबिजन कार्यालय, इलाका प्रहरी कार्यालय, नेपाल बैंक लिमिटेड र सशस्त्र प्रहरी कार्यालय सञ्चालनमा छन् । सरकारले औद्योगिक सुरक्षा बलका रूपमा सशस्त्र प्रहरीलाई प्रयोग गरेपछि कपडा उद्योगको जग्गामा ब्यारेक राखिएको हो ।विभिन्न प्रतिकूलताका कारण औद्योगिक उत्पादनमा आएको कमीले बर्सेनि निर्यात घट्दै गएको छ । मकवानपुरबाट छिमेकी राष्ट्र भारत तथा तेस्रो मुलुकसँगको निर्यात व्यापार निरन्तर ओरालो लागेको तथ्यांक छ । गत आर्थिक वर्षमा मकवानपुरबाट करिब सवा ५९ करोड रुपैयाँको औद्योगिक उत्पादन तेस्रो मुलुकमा निर्यात भएको छ । आर्थिक वर्ष २०७९०८० मा निर्यात व्यापार साढे ६८ करोड रुपैयाँ थियो । त्यसअघि ०७८७९ मा ४ वटा उद्योगले ३ अर्ब ४ करोड रुपैयाँको औद्योगिक उत्पादन निर्यात गरेका थिए । हेटौंडामा पेय पदार्थको बिर्को उत्पादन गरी भारत निर्यात गर्ने प्याक्ट ग्रुप क्लोजर सिस्टम नेपाल प्रालि, पानमा प्रयोग हुने मसला निर्यात गर्ने हिमालय कत्था उद्योग, प्लास्टिकको बोरा उत्पादन गरी निर्यात गरिरहेको गोदावरी पोलिप्याक्स एन्ड फेबिक प्रालि, बिस्कुट उत्पादन गर्ने खजुरी र विद्युतीय ट्रान्सफर्मर उत्पादन गर्ने नेपाल इकरात इन्जिनियरिङ कम्पनीको उत्पादन भारतलगायत तेस्रो देशमा बिक्री हुने गरेको छ ।जिल्लामा भएका बहुराष्ट्रिय कम्पनीहरूले पनि आफ्नो उत्पादन नेपालमै सीमित गर्नु र धेरै उद्योग बन्द हुनुका कारणले पनि मकवानपुरको निर्यात व्यापारमा कमी आएको हो । बर्सेनि करोडौंको सामान निकासी गर्ने बहुराष्ट्रिय कम्पनी कोल्गेट पाल्मोलाइभ नेपाल प्रालि, एभरेस्ट मिनरल प्रोडक्ट, मकवानपुर इन्जिनियरिङ जस्ता उद्योग बन्द भइसकेका छन् । एभरेस्ट पोलिमर्स, एभरेस्ट भिनाइल, रिज्वाइन क्वालिटी फुड, एसिएन लेदर आर्टस् एन्ड टानिङ जस्ता उद्योगहरू पनि हाल अस्तित्वमा छैनन् । एसियन पेन्ट्स, एन्टार्टिक बिस्कुट जस्ता बहुराष्ट्रिय उद्योगले पनि १० वर्षदेखि आफ्नो उत्पादन निर्यात गरेका छैनन् । चुरोटको निकासी गर्दै आएको गोर्खा लाहारी प्रालिले पनि केही वर्षअघिदेखि भारत निकासी बन्द गरिसकेको छ । मकवानपुरबाट क्रसरजन्य उत्पादन विदेश निकासी बन्द भएपछि निर्यातजन्य व्यापारमा ठूलो प्रभाव परिरहेको छ ।"
बंगलादेश बन्यो समूह विजेता,आजका खेलभुटानविरुद्ध माल्दिभ्स नेपालविरुद्ध श्रीलंका
श्रीलंका स्टेट सर्भिसेज बाहिरियो,"(तिलोत्तमा)भैरहवामा भइरहेको वीपी कोइराला स्मृति कप ट्वान्टी२० क्रिकेट प्रतियोगिताको सेमिफाइनल समीकरण पूरा गरेको छ । सिद्धार्थ रंगशालामा बुधबारको खेलमा श्रीलंका स्टेट सर्भिसेज क्रिकेट एसोसिएसन टिमलाई पराजित गर्दै पाकिस्तानको जावेद गोहर इन्टरनेसनल क्रिकेट एकेडेमी सेमिफाइनल पुग्ने चौथो टिम बन्यो । यसअघि नै लाइफ केयर क्रिकेट क्लब, नेक्सस रूपन्देही ११ र साइक क्रिकेटर्सले सेमिफाइनलमा तय गरिसकेका थिए । लिग चरणका सबै खेल ४ खेलमा पराजित हुँदै श्रीलंका स्टेट सर्भिसेज प्रतियोगिताबाट बाहिरिएको हो । श्रीलंका बुधबार जावेद गोहरसँग ४७ रनले पराजित भयो ।१ सय ३८ रनको लक्ष्य पछ्याएको श्रीलंकन टिम १७ २ ओभरमा ९० रनमा अलआउट भयो । श्रीलंकाका समन कुमाराले ३९ र थुसारा लक्षितागले २३ रन बनाए । पाकिस्तानी टोलीका समुन इकवालले सर्वाधिक ४ विकेट लिए । उनले ४ ओभरमा १४ रन खर्चिए । ऋषभ जोशी र रमिशले २२, जइम खान र अली अन्सारीले ११ विकेट लिए ।यसअघि टस हारेको जावेद गोहरले २० ओभरमा ६ विकेट गुमाई १ सय ३७ रन बनाएको थियो । ओपनर अली हुसेनले सर्वाधिक ५८ रन बनाए । उनले ५९ बलमा ७ चौका प्रहार गरे । ऋषभ जोशीले अविजित १६ र कप्तान इमरान नाजिरले १४ रन बनाए । श्रीलंकन टिमका थुसारा र समन कुमाराले २२ विकेट लिए ।दोस्रो खेलमा भारतको लाइफ केयर क्रिकेट क्लबले बंगलादेशको साइक क्रिकेटर्सलाई ६३ रनले हराएको हो । १ सय ९० रनको विशाल लक्ष्य पछ्याएको बंगलादेशी टिमले २० ओभर ९ विकेट गुमाई १ सय २६ रनमात्र बनायो । शहादत रहमानले २७ र कृष्ण कुमारले १८ रनको योगदान दिए । लाइफ केयरका दीपक पुनिया, योगेश कुमार र रोहित दाङवालले २२ विकेट लिए । सक्षम शर्मा, क्षितिज त्रिपाठी र तुसार बर्माले ११ विकेट लिए ।यसअघि टस जितेको लाइफ केयरले २० ओभरमा ४ विकेट गुमाई १ सय ८९ रन बनाएको थियो । विपुल कम्बोज र जस्मित नैनले अर्धशतक बनाए । अविजित रहेका नैनले ४२ बलमा ३ चौका र ५ छक्का मदतमा ७२ रन र कम्बोजले ५२ बलमा ९ चौका र २ छक्कासहित ७१ रन बनाए । २८३ को स्थितिबाट उनीहरूले १ सय १४ रनको साझेदारी गरेका थिए । दीपक पुनियाले २० र शुभम लाम्बाले १० रन बनाए ।साइक क्रिकेटर्सका मोहम्मद ओमरले २, कृष्ण कुमार र राकिबले ११ विकेट लिए ।दुवै सेमिफाइनल खेल शुक्रबार हुनेछ । भारतको लाइफ केयरले पाकिस्तानको जावेद गोहर तथा बंगलादेशको साइक क्रिकेटर्स र नेक्सस रूपन्देहीविरुद्ध खेल्नेछन् ।"
सहलेशको संघर्षपूर्ण जित,(सुनसरी)सलहेश फुटबल क्लब सिरहाले सातौं आमन्त्रण बेलबारी गोल्डकप फुटबल प्रतियोगिताको सेमिफाइनलमा पुगेको छ । पाहुना टोली दलसिंहपारा फुटबल एकेडेमी पश्चिम बंगालमाथि ३२ को संघर्षपूर्ण जित पाएको सलहेशका लागि समीर तामाङले २ र अजय मार्टिनले १ गोल गरेका थिए । दलसिंहपाराबाट दुवै गोल रोहन थापाले गरे । बेलबारी११ लक्ष्मीमार्गस्थित मैदानमा बुधबार सहलेशले मार्टिनको चौथो मिनेटको गोलबाट अग्रता बनायो । उनले समीरको पासमा गोल गरे । खेलको १४ औं मिनेटमा मार्टिनले उपलब्ध गराएको पासलाई समीरले गोल गरेर सहलेशलाई २० को स्थितिमा पुर्याए । राष्ट्रिय टिमबाट खेल्दै आएका समीरले २६ औं मिनेटमा व्यक्तिगत दोस्रो गोल गरेर सहलेशलाई ३० को फराकिलो अग्रता दिलाए । पहिलो हाफको अतिरिक्त समयमा भारतीय टिमबाट रोहनले उत्कृष्ट गोल गरेर खेल ३१ मा ल्याए । सलहेशविरुद्ध रोहनले नै व्यक्तिगत दोस्रो गोल गरेपछि भारतीय टिमले पुनरागमनको सम्भावना देखाएको थियो । रोहनले ४६ औं मिनेटमा दोस्रो गोल गरेका थिए । बुधबार सलहेशका समीर म्यान अफ द म्याच भए । सहलेश फुटबल क्लबले शुक्रबार चित्लाङ फुटबल क्लबसँग दोस्रो सेमिफाइनलमा प्रतिस्पर्धा गर्नेछ । त्यसअघि बिहीबार पहिलो सेमिफाइनलमा झापा ११ ले बुटवल लुम्बिनी फुटबल क्लब रुपन्देहीसँग प्रतिस्पर्धा गर्नेछ । काक्तिक १० मा हुने फाइनल विजेताले ८ लाख र उपविजेताले ४ लाख हात पार्नेछन् ।
नवौं अरुण भ्याली फुटबल सुरु,"संखुवासभा (कास) खाँदबारीमा बुधबार सुरु भएको नवौं अरुण भ्याली फुटबल प्रतियोगिताको उद्घाटन खेलमा खाँदबारी युथलाई ३२ गोलले हराउँदै सेकाहा सामुदायिक क्लब दोस्रो चरणमा पुगेको छ । बुधबार प्रतियोगिताको खाँदबारी नगरपालिकाका प्रमुख महेश थपलियाले उद्घाटन गरे । संखुवासभाका नौसहित धनकुटाको चुलाचुली युवा क्लब, मोरङको बेलबारी फुटबल क्लब र सुनसरीको पाथीभरा फुटबल क्लब सहभागी छन् । आयोजक एड्भान्स क्लबका अध्यक्ष जिल्लामान राईका अनुसार प्रतियोगिता कात्तिक १२ चल्नेछ । महेन्द्र माविको खेलमैदानमा भइरहेको प्रतियोगिताका विजेताले २ लाख र उपविजेताले १ लाख रुपैयाँ प्राप्त गर्नेछन् । सर्वोकृष्ट खेलाडी, उत्कृष्ट गोलरक्षक र सर्वाधिक गोलकर्ताले जनही ५ हजार पाउनेछन् ।"
पूजाको कप्तानीमा यू१९ टोली चयन,"काठमाडौं (कास) पूजा महतोको कप्तानीमा नेपालले आईसीसी यू१९ महिला ट्वान्टी२० विश्वकप एसिया क्वालिफायरका लागि टोली चयन गरेको छ । नोभेम्बर ४ देखि १४ सम्म यूएईमा हुने एसिया क्वालिफायरमा नेपालसहित यूएई, कुवेत र थाइल्यान्ड प्रतिस्पर्धी छन् । छनोट शीर्ष स्थानमा रहने टोली यू१९ ट्वान्टी२० विश्वकप प्रवेश गर्नेछ ।नेपाल क्रिकेट संघ (क्यान) ले बुधबार विज्ञप्ति जारी गर्दै १४ सदस्यीय नेपाली यू१९ राष्ट्रिय टोली छनोट गरिएको जानकारी गराएको छ । सोनी पाख्रिन उपकप्तान रहेको टोलीमा सना प्रविन, ज्योत्सनिका मरासिनी, कुसुम गोदार, अलिशा यादव (विकेटकिपर), सावित्रा धामी, करिश्मा गुरुङ, मनीष उपाध्याय, रिया शर्मा, सीमाना केसी, स्नेहा महरा, रचना चौधरी र तिर्सना बिक छन् । नेपालले सबै टिमसँग २२ दुई खेल खेल्नेछ । कात्तिक २१ मा थाइल्यान्डसँग पहिलो खेल खेल्नेछ ।"
आर्मी र ठमेल विजयी,"काठमाडौं (कास) थिमिस्थित मध्यपुर युथको मैदानमा भइरहेको दोस्रो भेट्रान्स फुटबल प्रतियोगितामा बुधबार त्रिभुवन आर्मी फुटबल क्लबले सानो गौचरन नाइटकिङ (एसएनकेसी) लाई टाइब्रेकरमा ३१ ले पराजित गरेको छ । निर्धारित समय ११ को बराबरी भएपछि खेल टाइब्रेकरमा पुगेको हो । निर्धारित समयमा आर्मीका हरि महतो र सानो गौचरनका लागि जगतमान लामाले गोल गरेका थिए । आर्मीका महेन्द्र खवास प्लेयर अफ द म्याच भए । अर्को खेलमा ठमेल टुरिजम डेभलपमेन्ट काउन्सिल टिमले चितवन भेट्रान्स एफसीलाई ४० लेे हरायो । ठमेलका लागि टासी छिरिङ, विशाल राई, रमेश गुरुङ र भेषराज राईले गोल गरे । टासी छिरिङ प्लेयर अफ द म्याच भए । बिहीबारदेखि क्वाटरफाइनल खेल हुने आयोजक फुटबलर्स मिसन टुगेदरले जनाएको छ ।"
कृषिमा बदलिँदो 'मेटाफोर,"अब के गर्नुपर्ला ? देशको कुल उपभोगको झन्डै ७० प्रतिशत कुखुराको मासुको माग एक्लै चितवनले धानिरहेको छ । यो गौरवको कुरा भए पनि चितवनको कृषि भनेको पोल्ट्री मात्रै होइन । पोल्ट्रीमै पनि कति हाइजेनिकउत्पादन भएको छ, हेरिनुपर्छ । उत्पादनका अरू क्षेत्रका सम्भाव्यतालाई पनि राज्यले बराबर ध्यान दिनुपर्छ । सबै किसिमका कृषि उद्यममा व्यावसायिक सुरक्षा बढाउनुपर्छ । कृषि बिमाको दायरा परिभाषित गरी यसलाई फराकिलो बनाइनुपर्छ ।धरातलीय सहजता चितवनको कृषिको खास मोडरेटर हो, जसले उत्पादन लागत कम र मुनाफा बढी हुने वातावरण बनाएको छ । देशको भौगोलिक र सडक सञ्जालसमेतको केन्द्रमा रहनु चितवनको प्रिभ्लेज हो । यसको भरपूर र सम्पूर्ण लाभ चितवनले लिन सक्नुपर्छ । यहाँको अर्को मोडरेटर हो स्थानीय र प्रदेश सरकारको कृषि नीति । यद्यपि यसमा प्रशस्त सुधार र परिमार्जन जरुरी छ । अनुदानको दुरुपयोग, प्रक्रिया मिलाएर लिने तर फिल्डमा नदेखिने चिटिङ रोक्न नसक्ने हो भने यसैबाट राज्यको धराशायीकरण र कृषि उद्यमको विश्वसनीयता ह्रास हुने निश्चित छ । चितवनको कृषिमा सबैभन्दा विडम्बना भनेको तीव्र दरले बढेको जमिनको संकुचन हो । उर्वर खेतीयोग्य जमिनको घडेरीकरण र प्लटिङ व्यवसायलाई राजनीतिक संरक्षणले भविष्यको चितवनमा खेत होइन कौसी खेत मात्रै बनाइदिने स्थिति छ ।अर्को मुख्य कुरा, राज्यसँग अहिलेसम्म कृषि ऐनसम्म छैन । यो लाजलाग्दो कुरा हो । वाग्मती प्रदेशले कृषि व्यवसाय प्रवर्द्धन ऐन बनाएको छ, ऐन कार्यान्वयनको अध्ययन र अनुगमन शून्य बराबर छ । सबभन्दा बढी कृषिमा योगदान गर्ने महिलाहरूलाई व्यावसायिक कृषिमा आकर्षित गर्ने व्यापक कार्यक्रम छैनन् । अहिले पनि कृषि श्रममा महिला र पुरुषको ज्याला फरक छ । माथि उल्लेख गरिएका चितवनका पाँच क्लस्टरमध्ये प्राथमिकताका आधारमा समुदाय लक्षित र महिला कृषक लक्षित कार्यक्रमहरू तर्जुमा गर्न जरुरी छ । मैदानमा थारूबोटेलगायत समुदायको र पहाडमा चेपाङ मौलिकताको पर्यापर्यटनसहितको कृषि उद्यमलाई प्रवर्द्धन गर्नुपर्छ ।"
चितवन चिनाउने आदिवासी,"मुलुकका विभिन्न स्थानबाट बसाइँ सरेर आउनेको आकर्षणका कारण चितवनलाई मुलुकको ७८ औं जिल्ला भन्ने गरिएको छ । बसाइँ सरेर आउनेको संख्याका कारण मात्र यस्तो भनिएको होइन । यहाँ आउनेको जातीय, सांस्कृतिक परम्परामा देखिएको विविधताले पनि जिल्लालाई साझा फूलबारी बनाउँदै गएको छ । विभिन्न कारणले बसाइँ सरेर आउनेका कारण जिल्लाको जनसंख्या ह्वात्तै बढिरहेको छ । भविष्यमा त्यसले विभिन्न समस्या र चुनौती निम्त्याउनेतर्फ बहस प्रारम्भ भइसकेको छैन । समयक्रमसँगै धेरै जातजातिको बसोबास भए पनि चितवनलाई चिनाउने यहाँका थारूलगायत आदिवासी जनजाति हुन् । जिल्लाका विभिन्न स्थानमा भिन्न जातजातिको बसोबास छ । उनीहरूका आआफ्नै विशेषता छन् । तर जल, जंगल र जमिनसित गाँसिएका जनजातिमध्ये थारू समुदायको महत्त्व फरक छ । प्रकृति र संस्कृतिका पुजारी थारू समुदायको रहनसहन र खानपानले जिल्लाको पर्यटन उकास्न मद्दत पुर्याइरहेको छ भने अर्कोतर्फ यहाँका अमूल्य जैविक विविधताको संरक्षणमा पनि समुदायको ठूलो भूमिका रहँदै आएको छ । चितवनमा आदिवासीको कुरा गर्दा एउटै समुदायको वर्णनले पर्याप्त हुँदैन । आदिवासी समुदायको उपस्थिति हेर्दा चितवन जनजाति संग्रहालय नै हो । नेपालको तराई भूभागमा मलेरिया तथा औलो उन्मूलन हुनुभन्दा पहिले तराई क्षेत्रको ९० प्रतिशत भूभाग वनजंगलले ओगटेको थियो । प्रतिकूल अवस्थामा पनि चितवनमा ९० प्रतिशत जनसंख्या थारू र बाँकी १० प्रतिशत सीमान्तकृत समुदाय बोटे, मुसहर, कुमाल, सोनाहर, दराई र पहाडमा चेपाङ समुदायको बसोबास थियो । आदिमकालदेखि बसोबास रहेको आदिवासी थारू र बाँकी अन्य जातिहरूको आफ्नो रीतिरिवाज, भेषभूषा, प्रकृतिसँग सम्बन्ध छ । उनीहरूले परम्परादेखि वन्यजन्तुको संरक्षण तथा उपयोग गर्दै आएका हुन् । थारू जातिको मुख्य पेसा कृषि हो । त्यसैले उनीहरूमा कृषिसम्बन्धी धेरै ज्ञान थियो । मलेरिया तथा औला उन्मूलनभन्दा पहिला आधुनिक कृषि प्रणालीको चलन थिएन । चितवनमा जनसंख्या निकै कम थियो । कृषि कार्यका लागि जमिन पर्याप्त भएकाले थारूहरूले हरेक पाँचपाँच वर्षमा खेतपाती गर्ने जग्गा ठाउँसारी गर्थे । कृषिमा निर्भर भएकाले उक्त कार्यलाई सजिलो बनाउन प्रत्येक घरमा २३ सय गाईगोरु, बस्तुभाउ पालन गर्थे । जसले कृषिका चाहिने मल पुग्थ्यो । खेत जोत्न सजिलो हुन्थ्यो । मलेरिया जस्तो डर लाग्दो रोग पनि पचाउन सक्ने जाति नेपालमा आदिवासी थारू, बोटे, मुसहर, कुमाल र दराई मात्र थिए र हालसम्म छन् । सन् १९५२ भन्दा पहिला अर्थात् मलेरियाको प्रकोपको समयमा तराईमा बाह्रै महिना बसोबास गर्ने अन्य जाति शून्य थिए । चितवनलाई आदिवासी थारूहरूले राजनीतिक, भौगोलिक र प्रशासनिक रूपमा काम गर्न सजिलो होस् भन्ने उद्देश्यले जिल्लालाई ५ वटा क्षेत्रमा विभाजन गरेका थिए । जसलाई थारू भाषामा प्रंगना भनिन्थ्यो । जसअनुसार पूर्वी चितवनलाई चितौन प्रंगना, माडी क्षेत्रलाई माडी प्रगन्ना, कसरा क्षेत्रलाई बेलोद, मेघौली क्षेत्रलाई टार र दिव्यनगर क्षेत्रलाई कालाबन्जारा प्रगन्ना भन्ने गरिन्थ्यो । इतिहास केलाउँदा पहाडबाट बसाइँसराइ सुरु हुनुभन्दा पहिला चितवनका उल्लिखित सबै क्षेत्रमा थारूको बाहुल्य थियो । २०१२ सालभन्दा अगाडि चितवनमा लगभग १ सय ५० देखि १ सय ७५ वटा मौजा (सानासाना गाउँ) थिए । पूर्वी चितवन अर्थात् चितौन प्रगन्ना र माडी प्रगन्नामा थारू समुदायको बसोबास धेरै थियो । हालको भरतपुर महानगरपालिका बेलोद प्रगन्ना (गौरीगन्जदेखि पटिहानीसम्म), टार प्रगन्ना (चनौलीदेखि गोलाघाटसम्म) र यही प्रगन्नाअन्तर्गत जितपुर क्षेत्रमा ८ वटा कुमाल समुदायको पनि गाउँ थियो । टार प्रगन्नाको क्षेत्र साविक गीतानगर र दिव्यनगर गाविसमा मात्र थियो । चितवनको पहाडी क्षेत्रमा चेपाङहरूको बसोबास थियो । चितवनमा आदिवासी समुदायले छुट्टाछुट्टै भाषा बोल्ने गरेका थिए । भाषाको दृष्टिकोणले चितवनका आदिवासी समुदाय अन्य जिल्लाको भन्दा फरक भाषा बोल्छन् । त्यसकारणले भाषा विज्ञानको हिसाबले चितवनका थारूहरूको भाषा एक महत्त्वपूर्ण अध्ययनको रूप हुन सक्छ । थारूहरूको मुख्य पेसा कृषि नै हो । कृषिसँगै थारूहरूको जीवनशैली जंगल तथा वातावरणसँगै आफ्नो जीवन चलाउनुपर्ने भएकाले थारू समुदायको परम्परागत खाना र चाडपर्व अरू जातिको भन्दा भिन्न थियो । जस्तै, थारूहरूको विशेष खानाका रूपमा घोंगी, चिचर, कालो हाँसको मासु, माछा र जंगलका तरकारीहरू थिए र सोसम्बन्धी उनीहरूलाई विशेष ज्ञान थियो । थारू मसुदायमा मुख्य चाडपर्वका रूपमा जितिया, यमोसा (पितृऔंसी), सोहराई (तिहार), खिचरा (माघी), फगुवा (होली) छन् । हरेक चाडपर्व बनाउने शैली पनि फरकफरक छ । यिनै चाडपर्वमा नाच्ने नाचहरू जस्तै झम्टा, लाठी नाच र सारधारी नाचहरू हाल आएर चितवनको पर्यटन प्रवर्द्धन गर्नका लागि निकै टेवा पुगेको छ । चितवन घुम्न आउने पर्यटकको मुख्य आकर्षणका रूपमा थारू संस्कृति, भेषभूषा र खानपान छन् । थारूहरूले मनाउने परम्परागत संस्कृति आज पर्यटकको मुख्य रोजाइ बनेको छ । थारू समुदायको भाषा, भेषभूषा, जीवनशैली, नाच र चाडपर्व अन्य समुदायका भन्दा फरक छन् । धेरै गरगहना लगाउने जातिका रूपमा थारूलाई लिने गरिन्छ । यिनै संस्कृतिसँगै जोडिँदै हाल आएर नेपालको तेस्रो पर्यटकीय क्षेत्र चितवनको सौराहामा ७७ वटा पुरुष र महिलाको झम्टा र लाठी नाच समूह छन् । त्यसैगरी कसरा क्षेत्रमा २३ वटा, मेघौली क्षेत्रमा ३३ र माडी क्षेत्रमा ११ वटा नाच समूह छन् ।"
सम्भावनाको गतिशील सहर,"भौगोलिक इतिहास लामो भए पनि चितवनमा मानव बसोबासको इतिहास उति धेरै लामो छैन । यसको मैदानी भूभागमा थारू समुदाय र पहाडी भूभागमा मूलतः चेपाङ जातिको बसोबास थियो । जंगलैजंगलले ढाकिएको चितवनमा २००७ सालको परिवर्तन र २०१३ सालमा राप्तीदुन परियोजना सुरु भएपछि पहाडियाहरू बसाइँ सरेर आउन थालेका हुन् । त्यसपछि मात्रै सुरु भएको हो, गतिशील चितवनको इतिहास । चितवनको इतिहास कति लामो छ ? यो विषय खोतल्नका निम्ति अनेक कथा र मिथकहरूको इतिहास पनि खोतल्नुपर्छ । चितवनमा भएको वाल्मीकि आश्रमको कथा अघि सार्दै कतिपयले चितवनको इतिहास पौराणिककालसम्मै तन्काएर हेर्ने गरेका छन् । त्रेतायुगमा वाल्मीकि ऋषिले यहीं बसेर रामायण रचना गरेकोदेखि लवकुशलाई पनि यहीं शिक्षा दिएको जनविश्वास राख्नेहरू अझै पनि छन् । कतिपयले भने चितवनको नाम कसरी रह्यो भनेर खोज्ने हो भने यसको इतिहास भेटिन्छ भन्ने तर्क गर्छन् । थारू समुदायका मानिस भन्छन् भारतको चित्तौडबाट हाम्रा पूर्वज यहाँ आएका हुन्, त्यसैका आधारमा चितवन भनिएको हो । कोही भन्छन् कुनै बेला चित्रसेन नाम गरेका राजाले यहाँ शासन गर्थे, यही आधारमा चितवन भनिएको हो । नाम जे जसरी राखिए पनि चितवन इतिहासदेखि शासकहरूको रोजाइको एउटा ठाउँ रहिरह्यो । कहिले सिकार खेल्न राणाखलकहरू चितवन झरे, कहिले मौजा लिन जमिनदारहरू चितवन हानिए । आवादी बढेपछि यो समयका विभिन्न फलकमा राजनीतिको केन्द्र पनि बनिरह्यो । राणाकाल होस् कि पञ्चायत, प्रजातन्त्रको समय होस् कि गणतान्त्रिक व्यवस्थाको समय चितवन चर्चा र परिचर्चाको केन्द्रमा रहिरह्यो । चितवनको इतिहास कोट्याउनेहरूले यहाँ राणा शासकहरूले गरेको सिकारका चित्ताकर्षक र सौर्यपूर्ण कहानी सुनाउँछन् । यस्तो कहानीमा राणाकाल, शाह शासनकाल र यी दुवै कालमा शासकहरूले विदेशी भाइसरायहरूलाई खुसी पार्न अपनाएको सिकार कूटनीतिको कथा मिसिएको हुन्छ । कतिपयले भने यहाँका थारू आदिवासीको संघर्ष र प्रकृतिसँग एकाकार जीवनशैली सुनाउँछन् । कतिपयले भने पर्यटन उद्योगको प्रारम्भदेखि चितवनले हिँड्न खोजेको बाटोको कथा पनि सुनाउँछन् । यी सबै कथामा चितवन एउटा गतिशील र सम्भावनाहरूले भरिएको भूमिको छनक मिलिहाल्छ । समथर भूमि भएकाले यातायातको सहज प्रबन्ध, जंगल र नदी भएकाले प्राकृतिक स्रोतको सहज उपलब्धता अनि उत्पादनयोग्य भूमिका कारण कृषिको सम्भावनाका कारण चितवनको चर्चा देशभित्र छँदै थियो । विदेशमा पनि यो भूगोलको चर्चा इतिहासदेखि नै भइराखेको देखिन्छ । यसका पछाडि तिनै शासकहरूको सिकार कूटनीतिको कुरा जोडिएर आउँछ । ब्रिटिसइन्डियाका अंग्रेज अफिसरहरूका निम्ति सिकार खेल्ने रोजाइमा चितवन नै परेको थियो । राणा शासकहरूसँग सुमधुर सम्बन्ध भएकाले भारतमा शासन गरेका बेला त्यहाँ आएका ब्रिटिस राजामहाराजादेखि प्रिन्स र अन्य उच्चपदस्थ पदाधिकारी सिकार खेल्न चितवन आइपुग्थे । जर्ज प्रथम, जर्ज छैटौं, प्रिन्स अफ वेल्सहरू पनि यस क्षेत्रमा आएर सिकार खेलेको इतिहास छ । यस्तो इतिहासकै कारण चितवनको चर्चा विदेशसम्म फैलिएको थियो । भलै यस्तो चर्चाको लाभ चितवनले के पायो भन्ने प्रश्न आजपर्यन्त जारी छ । चितवनका निम्ति यहाँ बसाइँ सरेर सम्भावनाको खोजीमा आएका नागरिकहरू जति अर्थपूर्ण छन्, उति नै अर्थपूर्ण छ, यहाँको जंगल । जंगल चितवनका निम्ति प्राकृतिक स्रोत मात्रै नभएर यो चितवनमा फस्टाइरहेको पर्यटन उद्योगको आधारस्तम्भ पनि हो । यहाँका राप्ती र नारायणी नदी अनि राष्ट्रिय निकुञ्जलाई चितवनबाट अलग्याएर हेर्ने हो भने यो जिल्लाको कस्तो चित्र बन्छ होला ? सोच्न पनि मुस्किल पर्छ । राप्ती उपत्यका विकासका लागि अमेरिकाले सुरु गरेको योजना र पछि राजा महेन्द्रले सुरु गरेको राप्तीदुन परियोजनाको जगमा आधुनिक चितवनको इतिहास अघि बढेको देखिन्छ । पहाडी जिल्लाबाट बसाइँ सरी आउनेहरूको ताँतीसँगै चितवन गतिशील बन्न थालेको हो । २०१३ सालमा भरतपुरमा विमानस्थल निर्माण र २०१६ सालमा अमेरिकी सहयोगमा नारायणगढहेटौंडा सडक बन्ने कामले यसलाई थप मलजल गर्ने काम गर्यो । पूर्वपश्चिम राजमार्ग बनेपछि हेटौंडा र बुटवल जस्ता सहरसँग जोडिन थालेपछि र काठमाडौं सजिलै जान सकिने बाटो बनेपछि चितवन थप गतिशील बन्दै गयो । यसबीचमा छुटाउनै नहुने एउटा कुरा भनेको २०२८ सालमा सुरु भएको नयाँ शिक्षा योजना हो । जसको सुरुवात देशभरका दुई जिल्लाबाट भएको थियो । त्योमध्ये एक जिल्ला यही चितवन थियो । सडक पूर्वाधार, शिक्षामा लगानी र प्राकृतिक स्रोतको उपलब्धताले चितवनलाई थप गतिशील मात्रै बनाएन, यसैको आडमा भएको बढ्दो बसाइँसराइले चितवनमा आवादी ह्वात्तै बढ्यो । जहाँ बसाइँ सरेर आउनेहरूको संख्या बढी हुन्छ, त्यहाँ बजार फस्टाउने नै भयो । अनि त्यही बजारको आडमा शिक्षा, स्वास्थ्य र यातायात जस्ता पूर्वाधारमा लगानी पनि बढ्ने नै भए । एक समय कृषि उत्पादनमा अब्बल चितवन त्यसपछि पर्यटन उद्योगमा पनि अघि सर्यो । बिस्तारै यो शैक्षिक केन्द्र र स्वास्थ्य केन्द्र पनि बन्दै गइरहेको छ । सरकारी क्यान्सर अस्पतालदेखि निजी क्षेत्रले खोलेका ठुल्ठूला अस्पतालहरूले चितवनलाई थप गतिवान् बनाइरहेका छन् । ग्रामीण सडकमा चितवनले मारेको फड्को र त्यससँगै ससाना बजार निर्माणको गति अनि यही पृष्ठभूमिमा फैलिरहेको आर्थिक सम्भवना यी सबैको संगमले चितवनलाई गतिशील मात्रै बनाइरहेको छैन, अवसरको जिल्लाका रूपमा पनि चिनाइरहेको छ । चितवनको गतिशीलताको कुरा गर्दा यहाँ गुड्ने साइकलहरूको कुरा नगरी हँॅदैन । एक समय चितवन साइकलको सहर जस्तो थियो । जसले यहाँका पुरुषदेखि महिलाहरूलाई गतिशील बनाएको थियो । जुन समाज गतिवान् हुन्छ, त्यही समाजले उर्पाजनका सम्भावनाहरूको पनि खोजी गर्छ । पछिल्ला वर्षहरूमा ह्याचरी उद्योगमा चितवनले हासिल गरेको गतिले यो जिल्लाको सम्भावनाको थप दृश्य उजागर गर्छ । चितवनले उत्पादन गर्ने दूध, अन्डा र कुखुराको मासुले देशको ठूलो माग धानिरहेको छ । अनि यही बजारचित्रमा छ, चितवनको सम्भावना । सम्भावनाले भरिएको यो गतिशील जिल्ला अब भने समयको नयाँ दोसाँधमा आइपुगेको छ । किनकि बढ्दो आवादीले यहाँको प्राकृतिक स्रोतमाथि दबाब बढिरहेको छ । नयाँनयाँ अवसरको खोजीले चितवनको खास सम्भावना के हो वा यो जिल्लाको प्राथमिकता के हो भन्ने प्रश्न पनि गरिरहेको छ । टुक्राटुक्रामा जग्गाहरू खण्डीकरण हुँदा ठूलो क्षेत्रफलमा व्यावसायिक खेती गरौं भन्नलाई पनि जग्गा पुग्न कठिन छ । तसर्थ यहाँ सामूहिक स्वामित्वमा एकीकृत व्यावसायिक खेती गर्नेतिर सरोकारवालाले सोच्नु आवश्यक भइसकेको छ । व्यवस्थित सहरीकरणको अर्को चुनौती पनि चितवनले भोग्न सुरु गरिसकेको छ । राजधानी काठमाडौंबाट सार्नुपर्छ भन्ने कुरा उठिरहेका बेला के चितवनले राजधानी सहर धान्न सक्छ भन्ने प्रश्न पनि गर्नुपर्ने बेला भइसकेको छ । त्यसका लागि पनि चितवन एउटा व्यवस्थित सहर हो भनेर पुष्टि गर्नका लागि काम गर्नुपर्ने बेला भइसकेको छ ।"
चितवनको साहित्यिक चरित्र,"समालोचनामा चितवनको उपस्थिति राष्ट्रियस्तरको छ । विशेषगरी साहित्यका अध्यापकहरूले समालोचनालाई सशक्त बनाएका छन् । पछिल्लो समयमा निसमालोचनाको प्रवृत्ति बढेको छ । अनुवाद, बालसाहित्यमा भने गति सुस्त देखिन्छ ।जेहोस्, चितवनको साहित्यिक प्रभाव राष्ट्रियस्तरको देखिन्छ । यहाँ पठनसंस्कृति पनि उत्तिकै मौलाएको छ ।"
फैलिँदै चेपाङ चेतना,"चितवन, मकवानपुर र धादिङका पहाडी क्षेत्रमा बसोबास गर्ने चेपाङ समुदाय अहिले परिवर्तनको संघारमा छन् । लामो समय खोरिया खनेर गुजारा गर्दै आएको उक्त समुदायको जीवनशैली परिवर्तन हुँदै छ । पहाडमै सीमित चेपाङ समुदाय फैलिने क्रममा छ । राज्यका अंग र सामाजिक संघसंस्थाको पहलले शिक्षा, स्वास्थ्यमा सुधार देखिन थालेको छ । केही वर्षअघिसम्म यो समुदायका बालबालिका पढाइबाट वञ्चित थिए । चेपाङ समुदायको आर्थिक अवस्थाले समेत बालबालिकालाई स्तरीय शिक्षा प्रदान गर्ने अवस्था थिएन । स्वास्थ्योपचारमा पहुँच थिएन । सुरक्षित सुत्केरी र ज्वरो आउँदा सिटामोलसमेत प्राप्त गर्थेनन् । अहिले यी अवस्थामा बिस्तारै सुधार हुँदै छ । अति सीमान्तकृत चेपाङ समुदायमा अहिले पनि शतप्रतिशत राज्यले प्रदान गर्ने आधारभूत सेवासुविधा पुग्न सकेको छैन । तर प्रविधिको विस्तार र चेतनाका कारण क्रमिक रूपमा यो समुदायको नयाँ पुस्ता परम्परागत भीरपाखाको दैनिकीबाट बाहिरिएर परिवर्तनमा अग्रसर छ । नयाँ पुस्ता परिवर्तनको दिशामा अग्रसर देखिन थालेको छ । पछिल्लो समय मुलुकका संरचनागत परिवर्तन र संवैधानिक व्यवस्थाले यो समुदायलाई नेतृत्व तहमा पुर्याएको छ । नेतृत्वमा पुगेपछि उनीहरूले अवसर पनि देख्न थालेका छन् । राज्यका निकायमा चेपाङ समुदायका व्यक्तिको पहुँच बढ्न थालेको छ । शिक्षाको कमीले गर्दा चेपाङ समुदायका व्यक्तिले प्राप्त अवसर सदुपयोग गर्न सकेका थिएनन्, पछिल्लो समय शिक्षित जमात बढिरहेकाले अवसर कसरी सदुपयोग गर्न सकिन्छ भन्ने चेतनासमेत चेपाङ समुदायमा बढ्न थालको छ । एक समय चेपाङले लेखपढ गर्ने कुरा सपना जस्तो लाग्थ्यो । शिक्षा भनेको हुनेखानेको हो जस्तो लाग्थ्यो । गाउँमा प्राथमिक तहका विद्यालय भए पनि हाम्रो समुदायका बालबालिकाका लागि माध्यमिक तहको अध्ययन नै फलामको चिउरासरह हुने गर्थ्यो । अहिले गाउँगाउँमा माध्यमिक र उच्च शिक्षा अध्ययनका लागि पूर्वाधार बनिसकेका छैनन् । तर चेपाङमा पनि पढ्नुपर्छ भन्ने मान्यताको विकास भएकाले शिक्षामा सहभागिता बढिरहेको छ । चेपाङ समुदायलाई शिक्षामा अग्रसर गराउन चितवनको सरकारी पहल मात्र पर्याप्त छैन । यहाँ केही मनकारी र सामाजिक संस्थाको पहलले विद्यालय जाने चेपाङ बालबालिकाको संख्या बढिरहेको छ । चेपाङ समुदायको बाध्यता र विवशता देखेर खुलेका सामाजिक संस्थाले शिक्षालाई प्राथमिकता दिएका छन् । ती संस्थाका कारण विद्यालयको मुख देख्ने धेरै छन् । पछिल्लो समय पहाडी क्षेत्रमा समेत बाटोघाटो निर्माण र विद्यालयका सेवा, सुविधामा सुधार र स्तरोन्नतिले पनि पढ्ने वातावरण तयार गरेको देखिन्छ । २०६८ सालको जनगणना तथ्यांकअनुसार चेपाङ समुदायमा २३ प्रतिशत व्यक्तिमात्रै साक्षर थिए । आदिवासी जनजाति आयोगको वार्षिक प्रतिवेदन २०७७७८ अनुसार साक्षर चेपाङको संख्या ४८ दशमलव ८८ प्रतिशत पुगेको देखाएको छ । यसले पनि सीमान्तकृत समुदायको विकासका लागि शिक्षाको आवश्यकता र यसले ल्याउने परिवर्तनको जरुरीलाई प्रस्ट्याउँछ । शिक्षामा आएको सुधार, राज्यका निकायमा चेपाङ समुदायको उपस्थितिमा सुधार भए पनि अझै हाम्रासामु चुनौतीको चाङ छ । समुदायलाई अगाडि बढाउन शिक्षा पहिलो प्राथमिकता हो । तर चेपाङ समुदायको बसोबास रहेको क्षेत्रको भौगोलिक विकटता, विद्यालयको कमी र आर्थिक अभावले चेपाङ बालबालिका र युवालाई निर्धक्क अगाडि बढ्ने वातावरण बन्न सकेको छैन । अझै पनि चेपाङ बस्तीमा चेतनाको अभाव छ । विकट भूगोल र गरिबी चेपाङ समुदायको उन्नतिका लागि बाधाका रूपमा छन् । अझै विद्यालय पुग्न बालबालिकाले घण्टौं पैदल यात्रा गर्नुपर्ने बाध्यता हटेको छैन । जसले गर्दा धेरै बालबालिका विद्यालय जाँदैनन् । विद्यालय नगएपछि बालविवाह र बाल मजदुरीको फन्दामा पर्ने गरेका छन् । सरकारले माध्यमिक तहसम्मको शिक्षाको अधिकार स्थानीय तहलाई दिएको छ । अहिले स्थानीय तहको संरचनागत पहुँच घरघरसम्म स्थापित भएको छ । त्यसैले चेपाङ समुदायको शैक्षिक अवस्था सुधारका लागि पालिकाले नै पहल गर्नुपर्ने देखिएको छ । चेपाङ बालबालिकाको शैक्षिक सुधारका लागि केही गैरसरकारी संस्थाले गरिरहेको पहल उल्लेख्य छ । ९ वर्षदेखि लक्ष्मी प्रतिष्ठानले राप्ती नगरपालिका१२ र १३ मा शैक्षिक सुधारका लागि परियोजना सञ्चालन गर्दै आएको छ । चेपाङ समुदायका बालबालिकाको शिक्षामा पहुँच पुर्याउने उद्देश्यले कान्दामा निःशुल्क कुमारबलराम छात्रावास सञ्चालन गरिरहेको छ । उक्त छात्रावासका कारण धेरै बालबालिकाले शिक्षाको अवसर प्राप्त गरेका छन् । कान्दा र आसपासका बालबालिकालाई शिक्षाको अवसर प्रदान गर्न ५ वर्षदेखि काभ्रेको चौंरीदेउराली४, धुसिनीमा निःशुल्क कुमारबलराम स्मृति छात्रावास सञ्चालन गर्दै आएको छ । दुवै स्थानमा गरी अहिलेसम्म १ सय ९० जना बालबालिकाले शिक्षाको अवसर पाइरहेका छन् । चितवनको रत्ननगर नगरपालिकाको मंगलापुरमा एक दशकभन्दा लामो समयदेखि गामबेंसीको चेपाङ केन्द्रले चेपाङ बालबालिकाका लागि निःशुल्क छात्रावास सञ्चालन गरिरहेको छ । उक्त छात्रावासमा अहिले पनि एक सय ५० बालबालिकाले आवासीय सुविधासहित अध्ययन गरिरहेका छन् । उक्त छात्रावासमा बसेर अध्ययन गरेका केही व्यक्ति अहिले उच्च शिक्षा पूरा गरेर चेपाङ गाउँमै स्वास्थ्य, शिक्षा र प्राविधिक क्षेत्रमा काम गरिरहेका छन् । शिक्षाको अवसर पाएपछि सरकार र गैरसरकारी क्षेत्रमा चेपाङ समुदायका युवाको प्रवेश भएको छ । आफ्नो अधिकार र हकबारे जानकारी भएपछि चेपाङ समुदाय सचेत बनेका छन् । पहिले घाँस दाउरा र मजदुरीमा सीमित समुदायका व्यक्तिले विभिन्न उद्यम सञ्चालन गरेर जीविकोपार्जन गर्न थालेका छन् । त्यसले केही वर्षअघिसम्म भीरपाखामा सीमित समुदाय फैलिन थालेको छ ।"
"हाम्रा प्राथमिकता, हाम्रो बाटो","राजधानीको प्रदेशका रूपमा रहको वाग्मती प्रदेश सरकारका प्राथमिकता, चुनौती र सम्भावना प्रशस्त देखिन्छन् । नेपालको ऐतिहासिक, सांस्कृतिक एवं पुरातात्त्विक महत्त्व बोकेको प्रदेश हुनुका नाताले यहाँको कला, संस्कृति र परम्पराको संगमस्थलको संरक्षण, संवर्द्धन र विकास मात्र होइन, विभिन्न जातजाति, भाषाशैली, धर्मसंस्कृति, त्यसको मौलिकताको संरक्षण र विकासमा पहिचानसहितको विविधतालाई सम्बोधन गर्नुपर्ने दायित्व वाग्मती सरकारको जिम्मेवारीमा छ । भौतिक संरचनाको निर्माण, सुशासनको प्रत्याभूति, कानुनको शासन, शासन व्यवस्थाप्रति विश्वास आर्जन गर्नुपर्ने चुनौती मात्र होइन, संघीय शासनको औचित्य र आवश्यकता अनुभूत गराउने सेवामुखी कार्यहरूको प्रभावकारी कार्यान्वयनलाई मुख्य कार्यभारका रूपमा अगाडि बढाउनुपर्नेछ । प्रदेशसभामा कुनै पनि दलको स्पष्ट बहुमत नभएकाले सरकार निर्माणमै अन्य दलहरूको सहयोगको आवश्यकता छ । वाग्मतीमा कांग्रेस र एमालेको संयुक्त सरकार कांग्रेस संसदीय दलका नेता बहादुरसिं लामा तामाङको नेतृत्वमा चलिरहेको छ । कांग्रेस र एमालेबीच भएको ६७ बुँदे सहमतिबमोजिम आम मानिसमा देखिएको नैरश्य, तृष्णता र असन्तुष्टि चिर्दै विश्वासको वातावरण बनाई आशा जगाउने जिम्मेवारी सरकारको काँधमा छ । उल्लिखित सबै परिस्थितिप्रति गम्भीर भएर प्रस्तुत हुनुपर्छ भन्नेमा सरकार गम्भीर छ । सबै राजनीतिक दल, मन्त्रिपरिषद्, प्रशासनिक संयन्त्र, नागरिक समाज, पत्रकार सबै क्षेत्र, वर्ग र समुदायसँग सुमधुर सम्बन्ध स्थापित गरेर सरकारको नेतृत्व अगाडि बढ्न चाहेको छ । हाम्रा सुरुवातका दिन यसैतर्फ लक्षित छन् । गएको असोज १०१२ मा आएको अविरल वर्षाका मारमा आम मानिस परेका छन् । वाग्मतीमा ठूलो जनधनको क्षति भएको छ । बाटोघाटो, पुलपुलेसामा ठूलो अवरोध पुगेको छ । त्यसलाई तत्काल सम्बोधन गर्नुपर्ने थप जिम्मेवारी र दायित्व हाम्रो काँधमा छ । सरकार सञ्चालनसम्बन्धी कार्यविधिले दिएको अधिकारअनुसार मृत्यु हुने परिवारलाई तत्काल एक लाख रुपैयाँ तथा कार्यविधि परिमार्जन गरी थप १ लाख रुपैयाँ र बासस्थान पूर्ण क्षति भएको भएमा अस्थायी टहराका लागि १ लाख रुपैयाँ दिने निर्णय भएको छ । हामी प्रदेशका भौगोलिक विशेषताअनुसारको प्राथमिकता निर्धारण गर्न चाहन्छौं । तराई र भित्री मधेशमा उत्पादनलाई प्रोत्साहन गरी त्यसको बजार सुनिश्चित गर्न चाहन्छौं । खाद्यान्न तरकारी, फलफूल र दुग्ध पदार्थको उत्पादन र बिक्री वितरणलाई व्यवस्थित गरी आय आर्जनको भरपर्दो प्रभावकारी र योजना बनाई लागू गर्न चाहन्छौं । पहाडी जिल्लाहरूमा उत्पादन हुने फलफूल, तरकारी तथा पशुपालनलाई प्राथमिकताका क्षेत्रहरूमा जोडी स्वस्थ जीवनका लागि सरकारले पहलकदमी लिनुपर्नेछ । यसका लागि व्यावसायिक र विविध कार्यक्रम जनस्तरमै पुर्याउनुपर्नेछ । हिमाली क्षेत्रहरूमा पाइने जडीबुटीहरूको संग्रह गरी त्यसको बहुआयामिक उपयोगितालाई प्राथमिकतामा राख्न सके त्यसले राष्ट्रिय अर्थतन्त्रमै टेवा पुर्याउने देखिन्छ । स्थानीयस्तरमा आयआर्जन पनि बढ्छ । यसतर्फ सरकारको दृष्टि जानु आवश्यक छ । धार्मिक, सांस्कृतिक तथा पर्यटकीय क्षेत्रहरूको थप पहिचान गरी त्यसको संरक्षण, विस्तार र प्रचार अर्को महत्त्वपूर्ण क्षेत्र हुने देखिन्छ । यस्ता बहुआयामिक विषयमा व्यापक छलफल गरी प्राथमिकताका क्रममा सरकारले आफ्नो क्षमता र सीमाभित्र रहेर कार्य गर्ने सोच बनाएको छ । देशभित्र अनन्य सम्भावना भएर पनि हाम्रो युवा जनशक्ति बिदेसिएको छ । अब हामीले हाम्रा आवश्यकता र प्राथमिकताका क्षेत्रबारे बृहत् समीक्षा गर्नुपर्नेछ । ज्ञान, प्रविधि र सीपको अभावमा हाम्रो जनशक्तिले विश्वबजारमा प्रतिस्पर्धा गर्न नसकेको तीतो यथार्थ पनि हामीले महसुस गरेका छौं । एकातर्फ बिदेसिनुपर्ने बाध्यात्मक परिस्थिति र अर्कोतर्फ श्रमको उचित पारिश्रमिक नपाउनु तथा आफ्नो मातृभूमि क्रमशः अनुत्पादक हुने अवस्था निश्चय नै सुखद होइन । यस विषयमा राष्ट्रियस्तरमै बहस र छलफल हुनुपर्नेछ । जनशक्तिलाई देशभित्र नै व्यवस्थापन गर्नगराउन क्रियाशील बन्नुपर्ने अर्कौ चुनौती पनि स्थानीय, प्रदेश र संघीय सरकारसामु छ । शिक्षा, स्वास्थ्य, खानेपानी, पूर्वाधारको विकास र विस्तारले युवा जनशक्तिलाई आकर्षित गर्न सक्छ । सूचना र सञ्चारमा आएको फेरबदलले एउटा कुना र अर्को कुनालाई नजिक्याएको छ । कुनै एउटा भूगोलमा बस्ने मानिसले संसारमा उपलब्ध सम्पूर्ण सेवा र सुविधा उपयोग र उपभोग गर्न पाउने तर अर्को भूगोलको मानिस आधारभूत कुराबाट नै वञ्चित हुनुपर्ने अन्यायपूर्ण अवस्था किन ? सबैसामु गम्भीर प्रश्न खडा भएको छ । के फरक भूगोलमा जन्मनु नै अभिशाप हो ? सिमानाको वारिपारि बस्नेकै बीचमा विभेद राज्य सञ्चालकको क्षमता र दृष्टिकोणको कमीले गर्दा देखिएको समस्या हो ? यस्ता अनुत्तरित प्रश्नहरूको जवाफ हामीले समाजलाई दिन सक्नुपर्छ । राज्य व्यवस्थाको चरित्र र प्रवृत्तिलाई बदल्न नसकेसम्म हामी आम मानिसको विश्वास जित्न सक्दैनौं । हामी संघ र प्रदेशमा गठबन्धन सरकार चलाइरहेछौं । दलहरूबीच समीकरण बन्ने र भत्कने क्रम तीव्र छ । सरकारका सीमितता पनि देखिन्छन् । विश्वासको वातावरण बनाउन र दलहरूबीच सन्तुलन कायम राख्न समस्या छ । जनअपेक्षा र सरकारको कार्यसम्पादनबीच धेरै तालमेल बन्न सकेको देखिन्न । प्रशासनिक संयन्त्र पनि सेवामुखीभन्दा सुविधामुखी बन्दै गएको जानकार बताउँछन् । कार्यसम्पादनमा सुस्तता र कार्यान्वयनमा अनावश्यक झन्झट सिर्जना हुनाले पनि जनभावनामा आघात पुर्याएको हो । सरकारको अस्थिरताको फाइदा उठाउने प्रवृत्ति ज्यादा प्रभावशाली देखिनु असन्तुष्टिलाई बढाउने अर्को कारक हो । सतहमा हेर्दा र देख्दा सबैको उद्देश्य जनसेवा नै हो । तर निर्णय र कार्यान्वयनको क्षेत्रमा त्यस्तो अनुभूति हुन नसक्नु समस्याको अर्को पाटो हो । सरकारको अस्थिरताले त्यस्ता विषयमा निर्ममतासाथ प्रस्तुत हुन कठिनाइ परेको सत्य हो । त्यसले शासनप्रशासन जनभावना र चाहना उन्मुख बन्न नसकेको तर्क नाजायज होइन । यस दिशामा राजनीतिक नेतृत्व सचेत नभएको आम मानिसको गुनासो अन्यथा होइन । यी सबै अवस्थाप्रति जानकारी राखेर सचेत भएर सहमतिका साथ नीति तथा कार्यक्रम बनाई सरकार र नागरिकबीच बढेको दूरी घटाउने अभिभारा पूरा गर्न वाग्मती प्रदेश सरकार इमानदारीसाथ लाग्छ ।"
शिक्षा र स्वास्थ्यमा दरिलो उपस्थिति,"स्वास्थ्योपचार र शिक्षामा चितवनले राम्रो पहिचान बनाएको छ । मेडिकल सिटीका रूपमा चर्चामा आउने चितवनमा देशको प्राविधिक क्षेत्रको पहिलो विश्वविद्यालय कृषि तथा वन विज्ञान विश्वविद्यालय छ । भव्य पूर्वाधारसहितको संघीय सरकारी अस्पताल, दुईदुई वटा मेडिकल कलेज र शिक्षण अस्पताल, क्यान्सरको मात्रै उपचार हुने बीपी कोइराला मेमोरियल क्यान्सर अस्पताल र अन्य धेरै निजी अस्पताल रहेको चितवनमा देशका मात्रै नभएर छिमेकी मुलुकबाट पनि उपचारका लागि आउँछन् । ३० को दशकमा रामपुरमा कृषि क्याम्पस खुलेपछि चितवन कृषि अध्ययन गर्ने देशभरका विद्यार्थीका लागि प्रमुख गन्तव्य बन्यो । कृषि क्याम्पसले अहिले विश्वविद्यालयको उचाइ लिएको छ । प्राविधिक शिक्षा तथा व्यावसायिक तालिम परिषद् (सीटीईभीटी) अन्तर्गतका अन्य प्राविधिक विषय अध्ययन गर्न पनि यहाँ देशका कुनाकुनाबाट विद्यार्थी आउने चलन यथावत् छ । व्यवस्थित बस्ती विकास सुरु भएसँगै चितवनले यो क्षेत्रमा फड्को मारेको हो ।राप्तीदुन विकास अधिकृत कृष्णबम मल्ल र जनकलाल शर्माले २०१४ सालमा लेखेको किताब राप्ती उपत्यकामा १५ बेडको अस्पताल, तीन वटा हेल्थ क्लिनिक र प्रसूतिगृह राप्तीदुनका लागि आवश्यक भएको लेखेका छन् । राप्तीदुन भन्नाले हालको चितवन र मकवानपुरको पश्चिमी इलाकाहरूसमेत पर्दथ्यो । ६८ वर्षअघि १५ बेडको एउटा अस्पतालको अवधारणाबाट सुरु भएको स्वास्थ्य सेवा र पूर्वाधार विस्तारको अहिलेको अवस्था अकल्पनीय छ । राप्तीदुन विकास परियोजनाले हालको जिल्ला प्रहरी कार्यालयअगाडि स्वास्थ्य केन्द्र खोलेपछि त्यसको प्रमुख भएर आएका थिए डा हिरण्यदेव प्रधान । उनैको अनुरोध र प्रयासमा अमेरिकी सहयोगमा भरतपुरमा अस्पतालको पक्की भवन बन्यो । २०२० सालको पुसमा तत्कालीन राजा महेन्द्रले २५ शय्या भएको अस्पतालको भवन उद्घाटन गरे । अहिले यो अस्पताल नयाँ भवनहरूसहितको ६ सय शय्याको भएको छ । यो अस्पतालकै जग्गा भाडामा लिएर २०५५ सालमा भारतीयहरूले सञ्चालन गरेको चितवन कलेज अफ मेडिकल साइन्सेस (सीएमएसपुरानो मेडिकल कलेज) को भव्य शिक्षण अस्पताल छ । भरतपुर अस्पतालको पश्चिम उत्तर कुनामा यो शिक्षण अस्पताल छ । सीएमएस शिक्षण अस्पतालको समानान्तर भरतपुर अस्पतालकै जग्गामा नेपाल नेत्र ज्योति संघले सञ्चालन गरेको आँखा अस्पताल छ । भरतपुर अस्पतालबाट पश्चिम लाग्ने हो भने पाँच सय मिटरभित्रै अर्को मेडिकल कलेज चितवन मेडिकल कलेज (सीएमसी) को शिक्षण अस्पताल छ । त्यहाँदेखि तीन किमिभित्रै क्यान्सरको उपचार हुने देशकै मुख्य अस्पताल बीपी कोइराला मेमोरियल क्यान्सर अस्पताल छ । भरतपुर वरपर निजी अस्पताल पनि प्रशस्तै छन् । पहिला भरतपुरका पुराना निजी घर भाडामा लिएर निजी अस्पताल सञ्चालनमा आएका थिए । अहिले निजी अस्पतालहरूले पनि भव्य निजी भवन बनाएर सेवा दिने प्रतिस्पर्धा छ । भरतपुर क्षेत्रमा मात्रै नभएर स्वास्थ्य पूर्वाधार अन्यत्र पनि विस्तार भएको छ ।टिकौलीदेखि पूर्वका बासिन्दा पनि कुनै बेला सामान्य दुःखबिमार भए पनि भरतपुर आउनैपर्ने बाध्यता थियो । अहिले रत्ननगरमा रहेको प्रादेशिक तहको सय शय्याको बकुलहर अस्पतालले शल्यक्रिया लगायतको सेवा दिइरहेको छ । आयुर्वेद अस्पताल पनि रत्ननगरमा छ । सबै गरेर चार हजार शय्या चितवनका अस्पतालमा उपलब्ध छन् । एमआरआई, सिटी स्क्यान जस्ता उपकरण सरकारी अस्पतालदेखि शिक्षण अस्पताल र निजी अस्पतालमा समेत उपलब्ध छन् । ५० को दशकसम्म चितवनका भित्तामा भारत रक्सौलाका अस्पताल र डाक्टरको प्रचार हुन्थ्यो । गोरखपुरका अस्पतालले स्थानीय पत्रिकामा विज्ञापन छपाउँथे । अहिले चितवन बाहिरका बिरामी उपचारका लागि आउने गरेका छन् । कोभिड महामारीमा चितवनको स्वास्थ्य सामर्थ्य छर्लङ्ग भएको चितवन मेडिकल कलेजका कार्यकारी अध्यक्ष डा हरिश न्यौपाने बताउँछन् । काठमाडौं जस्ता सहरमा कोभिडको समयमा बिरामीको व्यवस्थापन गर्न गाह्रो हुँदा अक्सिजन, आईसीयू र भेन्टिलेटर प्रबन्ध गर्न हम्मे हुँदा चितवनले सहज रूपमा कोभिडको उपचार गरेको उनको भनाइ छ । त्यो बेला हेलिकोप्टरबाट कोभिड उपचारका लागि बिरामी चितवन आएका थिए । पूर्वाधार, उपकरण र विशेषज्ञ चिकित्सक भएका कारण चितवनमै मिर्गौला र कलेजो प्रत्यारोपणसम्मका कार्य भए । जोर्नी प्रत्यारोपणसमेत चितवनका अस्पतालमा हुने गरेको छ । तर समस्यारहित अवस्था भने छैन । भरतपुर अस्पताल विकास समितिका पूर्वअध्यक्ष विजय सुवेदी चितवनमा पूर्वाधार र अन्य क्षेत्रमा राम्रो विकास भए पनि बिरामी विश्वस्त हुन नसकेको बताउँछन् । सबै खाले पूर्वाधार भए पनि स्वास्थ्यकर्मीले बिरामीलाई कस्तो व्यवहार गर्दछन् भन्ने कुरा पनि मुख्य हुँदो रहेछ । चितवनमै हुने उपचारका लागि पनि मान्छेहरू काठमाडौं, दिल्ली या अन्य देश नजाने होइनन् । किन गए ? यसको खोजी हुनुपर्दछ, पूर्वअध्यक्ष सुवेदीले भने । सरकारी निकायले राम्रोसँग अनुगमन गर्ने हो भने उपचार सेवामा गुणस्तर बढ्ने उनले देखेका छन् ।स्वास्थ्य निकायमा आफ्नै समस्या पनि कम छैनन् । ६ दशकअघि २५ शय्याबाट सुरु भएको भरतपुर अस्पतालको अहिले शय्या संख्या मात्रै उल्लेख्य बढेको छैन, चिकित्सा विज्ञान राष्ट्रिय प्रतिष्ठान (नाम्स) को आंगिक क्याम्पस हुने स्वीकृति पनि पाएको छ । तर अस्पतालका आफ्नै समस्या छन् । ६ सय शय्याको अस्पतालले सरकारी स्वीकृत दरबन्दी तीन सय शय्या बराबरको पाएको छ । तर १५० शय्यालाई हुने बराबरको दरबन्दी मात्रै पदपूर्ति भएको छ । सरकारी अस्पतालको अवस्था नै यस्तो छ भने अन्य निजी अस्पताल पनि समस्यारहित पक्कै छैनन् । बिमा नीति आएपछि स्वास्थ्य निकायमा बिरामीको चाप बढेको छ । त्यहीअनुसार छरितो र प्रभावकारी उपचार सेवा दिन अस्पताल तयार हुनुपर्ने भरतपुर अस्पताल विकास समितिका पूर्वअध्यक्ष विजय सुवेदी बताउँछन् ।शिक्षा क्षेत्रमा विश्वविद्यालयसम्मको यात्रा पूरा गरेको चितवनलाई विगतको साख जोगाउन गाह्रो पर्ने त होइन भन्ने संशय पनि छ । राप्तीदुन विकास परियोजनासँगै फस्टाउँदै अगाडि बढेको शिक्षा यात्रामा २०२२ सालमा इन्टरमिडियट आर्ट कलेजका रूपमा वीरेन्द्र कलेज स्थापना भयो । यस कलेजमा २०३५ सालदेखि स्नातकका कक्षा सुरु भए । २०२९ सालमा चितवन रामपुरमा कृषि कलेज आएको थियो । विसं २०३२ सालदेखि कृषिमा स्नातक तहको पढाइ सुरु भयो । त्रिभुवन विश्वविद्यालयका यी दुई महत्त्वपूर्ण आंगिक कलेजका साथै ४० को दशकमा सामुदायिक शिक्षालयका रूपमा नारायणगढमा बालकुमारी कलेज, भरतपुरमा सप्तगण्डकी कलेज र रत्ननगरमा कमर्स क्याम्पस खुले ।२०६७ असार ३ देखि नेपालको पहिलो प्राविधिक विश्वविद्यालयका रूपमा रामपुरमा कृषि तथा वन विश्वविद्यालय स्थापित भएको छ । त्रिभुवन विश्वविद्यालयअन्तर्गतको रामपुर कृषि क्याम्पसलाई नै विश्वविद्यालयमा रूपान्तरण गरिएको हो । विश्वविद्यालय स्थापना भएको लामो समय भयो तर त्रिभुवन विश्वविद्यालयको नाममा रहेको जग्गा हस्तान्तरणको विषय अझै टुंगिएको छैन । सोही विश्वविद्यालय परिसरभित्र त्रिभुवन विश्वविद्यालयको इन्जिनियरिङ क्याम्पस पनि सञ्चालनमा आएको छ । चितवनमा कक्षा १० सम्म पढाइ हुने ३३९ सामुदायिक र १६४ संस्थागत विद्यालय छन् । ११ र १२ पढाइ हुने शैक्षिक संस्था ८५ वटा छन् । स्नातकदेखि विद्यावारिधिसम्म पढाइ हुने शैक्षिक संस्था ४५ छन् । सीटीईभीटीको कार्यक्रम चलाउने शैक्षिक प्रतिष्ठान पनि ३० को हाराहारीमा छन् ।मेडिकल कलेज पनि भएका कारणले चितवन शैक्षिक संस्थामा पढ्न भारतीयका साथै देशका विभिन्न जिल्लाबाट विद्यार्थी आउँछन् । काठमाडौं र अन्य जिल्लालाई दाँज्दा चितवनको शैक्षिकस्तर राम्रो देखिने शिक्षा मन्त्रालयमा सल्लाहकार भई कामसमेत गरेका चितवनका शैक्षिक व्यक्तित्व रमाकान्त सापकोटाको मत छ । तर अवस्था यस्तो भएको छ, हामीले देशभित्र राम्रो गरेर मात्रै भएको छैन । चितवनका विद्यार्थीले विदेशका कलेजसँग आफूलाई जोड्न चाहन्छन् । चितवनका मात्रै होइन, देशभरबाटै उच्च शिक्षाका लागि विदेश जाने क्रम बढेको छ । त्यसैले हामीले आफ्नो गुणस्तर पनि विश्वस्तरको बनाउन आवश्यक छ, सापकोटाले भने ।"
क्रिकेट रंगशालाको आरोहअवरोह,"३० महिनामा रंगशाला खेल्न योग्य हुने वाग्मती प्रदेश सरकार र संघीय सरकारको सहयोगमा भरतपुर महानगरपालिकाले रंगशाला निर्माण पुनः सुरु गरेको छ । दुई पटक बोलपत्र आह्वान गरेपछि हिमालयन कालिञ्चोक बीबीआर जेभीले ठेक्का पारेर काम सुरु गरेको हो । २०८१ असार २३ मा महानगर र निर्माण कम्पनीबीच भ्याट र पीएससहित ७८ करोड ५० लाख ९१ हजारमा ठेक्का सम्झौता भएपछि गत भदौदेखि काम सुरु भएको छ । सम्झौतालगत्तै निर्माण कम्पनी र भरतपुर महानगरपालिकाको प्राविधिकसहितको संयुक्त सर्भे गरिएको थियो । त्यसपछि निर्माण कम्पनीले काम अगाडि बढाएको हो । प्यारापिटतर्फको चार वटा स्ट्यान्डमा सोलिङ गरेर पीसीसी ढलान सकिएको छ भने दुई वटा भीआईपी टावरमध्ये एउटा टावरको फुटिङको बिम ढलान सकिएको छ भने अर्को टावरको फुटिङको काम चलिरहेको छ । दसैंसम्ममा निर्माण कम्पनीले १० प्रतिशत काम सकाएको छ । रंगशालाको अवस्था बुझ्न महानगर प्रमुख दाहाल बेलाबेला आफैं निरीक्षणमै जाने गरेकी छन् । रंगशाला तयार पारेर अन्तर्राष्ट्रिय खेल खेलाएरै छाड्ने उनको अठोट छ । निकै मिहिनेत गरेर रंगशाला पुनः निर्माण सुरु भएको छ, अब अन्तर्राष्ट्रियस्तरको रंगशाला बनाएरै छाड्छौं, प्रमुख दाहालले भनिन् । अहिले निर्माण भइरहेको संरचना धुर्मुससुन्तली फाउन्डेसनले डिजाइन गरेको भन्दा कम क्षमताको हुनेछ । यसअघि ३० हजार दर्शक क्षमताको रंगशाला बन्ने भनिए पनि अहिलेको सम्झौताअनुसार १५ हजार क्षमताको रंगशाला बन्नेछ । ५ हजार क्षमताको प्यारापिट यसअघि नै निर्माण भइसकेकाले थप १० हजार क्षमताको प्यारापिट निर्माण हुनेछ । अहिले संरचना निर्माण गर्दा पछि थप्न मिल्ने गरी बनाइनेछ । दुई वटा भीआईपी टावर, मैदान र ५ वटा पिच निर्माण हुनेछन् । दुई वटा टावरमा प्लेयर बक्स, अफिसियल बक्स, कर्पोरेट बक्स, मिडिया बक्स, भीआईपी पाहुना रहनेछन् । यी सबै संरचना निर्माण भएपछि यहाँ अन्तर्राष्ट्रियस्तरको खेल खेलाउन मिल्नेछ । मैदानलाई केही फरक तवरले निर्माण गरिँदै छ । भर्खर मात्रै नेपालमा भित्रिएको (सब सर्फेस ड्रेनिज सिस्टम) प्रविधिको (मैदानको भित्री भागमा पाइप राखेर सिधै जमेको पानीलाई ड्रेनिजमा लैजाने) प्रयोग गरेर निर्माण गरिनेछ । यसले पानी परे पनि चाँडो खेल सुचारु गराउन सहयोग पुग्नेछ । यो सम्झौतामा रात्रिकालीन खेल खेलाउन मिल्ने फ्लड लाइट हुनेछैन भने डिजिटल स्कोरबोर्ड पनि राखिएको छैन । ती दुवै संरचना अर्को चरणमा निर्माण गर्ने महानगरको तयारी छ ।"

शीर्षक,विवरण
रवि र छविमाथि सम्पत्ति शुद्धीकरणमा पनि अनुसन्धान,थालमा ढुंगा राखेर सहकारीपीडितको प्रदर्शन पोखराका सहकारीपीडित महिलाले थालमा ढुंगा र चम्चा राखेर बिहीबार विरोध प्रदर्शन गरेका छन् । सहकारीमा राखेको रकम फिर्ता नपाएपछि खानका लागि ढुंगाबाहेक केही भएन भन्दै उनीहरूले बचत फिर्ताको माग गरेर मुस्ताङ चोकमा प्रदर्शन गरेका हुन् । सहकारी ठगी प्रकरणमा दोषीलाई कारबाही र आफूहरूको बचत फिर्ता हुनुपर्ने उनीहरूको माग छ । सूर्यदर्शन बचतपीडित संघर्ष तथा तदर्थ समिति र सहकारी बचतपीडित संघ कास्कीको आयोजनामा विरोध प्रदर्शन भएको हो । सहकारीको रकम ठगीसम्बन्धी कसुर अनुसन्धानका लागि पक्राउ परेका पूर्वगृहमन्त्री रवि लामिछानेलाई रिहा गर्न रास्वपाले सडक संघर्ष थालेपछि सहकारीपीडितहरू पनि आन्दोलनमा उत्रिएका हुन् । रास्वपाको आन्दोलन शुक्रबारबाट भने काठमाडौंकेन्द्रित हुने प्रवक्ता मनीष झाले बताए ।
"पर्यटनलाई पूर्वाधार, शिक्षा र स्वास्थ्यलाई स्थिर नीति","औद्योगिक उत्पादन र उत्पादकत्वमा वृद्धि गर्दै आन्तरिक तथा बाह्य व्यापार प्रवर्द्धन गर्न प्रदेशले छुट्टै उद्योग तथा वाणिज्य नीति ल्याउने तयारी गरेको छ, उनले भने, उद्योगकलकारखाना स्थापना, विकास र विस्तारबिना उत्पादन र रोजगारीको सम्भावना देखिन्न । उद्योग स्थापनाका लागि लगानी आकर्षित गर्न जरुरी छ । त्यसैले स्वदेशी तथा विदेशी लगानी बढाएर उद्योग व्यवसाय सञ्चालनका लागि उपयुक्त वातावरण बनाउन प्रदेश लगानी बोर्ड स्थापना गर्न प्रदेश सरकार लागिपरेको उनले जनाए । संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेले चितवनलाई पर्यटकीय केन्द्र बनाएर अघि बढ्नुपर्ने बताए । चितवन हिमाल, पहाड र तराईको मध्यबिन्दु हो, मेचीमहाकालीको बीचमा छ, चौथो सत्र पर्यटनको मार्ग समृद्धिको चित्र मा उनले भने, काठमाडौंसँग नजिक छ, वाग्मती सरकारले पर्यटकीय राजधानी भनेर निर्णय गरेको छ, पोखरासँग पनि नजिक छ । चितवनलाई पर्यटकीय दृष्टिबाट केन्द्र नै बनाएर अघि बढ्न सकिन्छ । एयरलाइन्स कम्पनीलाई सेवा सुविधा दिएर भए पनि भैरहवा र पोखरा विमानस्थल सञ्चालन गर्न कार्ययोजना पारित भइसकेको उनले बताए । पर्याप्त हवाई यातायात सञ्जाल अभाव र सडक पूर्वाधारसमेत निकै कमजोर रहेकाले पर्यटक आवागमन प्रभावित भइरहेको पर्यटन व्यवसायी सुमन घिमिरेको भनाइ छ । हवाईमार्गमार्फत जति पर्यटक आउनुपर्ने हो, पर्याप्त उडान नहुँदा समस्या छ, उनले भने, सडक जताततै भत्काउने र बनाउने गरिनाले पर्यटक आवागमन प्रभावित भइरहेको छ । पर्यटन क्षेत्रका व्यवसायीलाई अनुदान र सहुलियत ब्याजमा कर्जा प्रदान गरिनुपर्ने घिमिरेको सुझाव छ । भरतपुर महानगरपालिकाकी प्रमुख रेणु दाहालले विकासको पहिलो खुट्किलो नै सडक सञ्जाल भएको बताइन् । हिजो भरतपुर बजारबाट मेघौली जान दुई घण्टा लाग्थ्यो । अहिले आधा घण्टामै पुगिन्छ । यसको प्रत्यक्ष लाभ यहाँका नागरिकलाई पुगेको छ, उनले भनिन् । देशको तेस्रो पर्यटकीय गन्तव्यका रूपमा परिचित भरतपुर वा समग्र चितवन जिल्ला अब चाँडै दोस्रो पर्यटकीय गन्तव्य बन्ने सम्भावना रहेको दाहालको दाबी छ । सडक पूर्वाधार, पर्यटन, कृषि, शिक्षा स्वास्थ्यलगायत सबै क्षेत्रमा सन्तुलित विकासको खाकाअनुसार आफूहरू अघि बढेको नगर प्रमुख दाहालले उल्लेख गरिन् । भरतपुरले विकासको जुन लय पक्रिएको छ, भविष्यमा यो लयलाई निरन्तरता दिन सक्यौं भने दोस्रो पर्यटकीय गन्तव्य बन्छ, उनले भनिन् । भरतपुरमा आर्थिक गतिविधि बढाउन र लगानी भित्र्याउन पनि अनुकूल वातावरण सिर्जनामा आफू गम्भीर रहेको दाहालको भनाइ छ । लगानीकर्तालाई आकर्षित गर्न बाटोघाटो, बिजुली बत्ती, आईटी सुविधा उपलब्ध गराउन र आवागमन एवं बसाइ सुरक्षित बनाउने अवस्था सिर्जना गर्न खोज्दै छौं । लगानीकर्तालाई म ढुक्क भएर भरतपुरमा लगानी गर्न अनुरोध गर्छु, उनले थपिन् ।चितवनको समृद्धिका लागि यस क्षेत्रको उद्यम र सेवालाई व्यवसायसँग जोड्नुपर्ने चितवन गोलाघाट पर्यटन विकास समितिका अध्यक्ष विशाल कुमालले बताए । व्यावसायिक रूपमा सफल भएपछि मात्र पर्यटनको विस्तार हुने उनले जनाए । यस क्षेत्रका संस्कृति, सम्पदा, परम्परालगायतको सम्भावना धेरै रहे पनि पूर्णरूपमा व्यवसायसँग जोडिन नसक्दा समस्या देखिएको उनले सुनाए । अनुकूल नीतिको अभावमा चितवनलाई शिक्षा र स्वास्थ्य क्षेत्रको हब बनाउन नसकिएकाले शिक्षा र स्वास्थ्य क्षेत्रबाट अपेक्षित उपलब्धि प्राप्त हुन नसकेको मदन भण्डारी एकेडेमी अफ हेल्थ साइसेन्जकी सहप्राध्यापक इन्दिरा अधिकारी पौडेलले जनाइन् । शिक्षा र स्वास्थ्य क्षेत्रमा जनशक्ति अभाव चुनौती रहेकाले त्यसको प्रत्यक्ष असर स्वास्थ्य क्षेत्रमा परिरहेको उनले बताइन् । नर्सिङ पढाइ हुने कलेज सरकारी नीति र कानुनका कारण बन्द हुने अवस्थामा पुगेको उनले जनाइन् । हाम्रो मानवशक्ति विदेश पलायन भइरहेको छ, उनले भनिन्, यहाँ तयार भएको सबै जनशक्ति बाहिर पठाउने भन्ने होइन, तर यहीँ राख्न सकिएन भने भविष्यमा जनशक्ति अभाव हुने खतरा छ । सरकारले चितवनलाई मेडिकल सिटीका रूपमा मान्यता दिनुपर्ने चितवन मेडिकल कलेजका अध्यक्ष तथा प्रबन्ध निर्देशक हरिशचन्द्र न्यौपानेले बताए । यो कुरा कुनै ऐन, कानुन, नीति नियम तथा कार्यविधिमा लेख्नुपर्छ, उनले भने, चितवनलाई मेडिकल सिटी बनाएपछि लमजुङ, तनहुँलगायत देशको जनसुकै ठाउँबाट बिरामी आउँदा अन्यत्रभन्दा सर्वसुलभ सेवा हामीले दिनुपर्छ । चितवन स्वास्थ्य उपचारको हिसाबमा अघि रहेको उनको भनाइ छ । मेडिकल क्षेत्रका समस्यालाई राज्यले नीतिमार्फत सम्बोधन गर्नुपर्ने भरतपुर क्यान्सर अस्पतालका मेडिकल डाइरेक्टर शिवजी पौडेलले जनाए । हामी धेरै अगाडि सोचिरहेका छौं, चितवनलाई पर्यटकीय स्थलसँगै मेडिकल सिटी बनाउन खोजिरहेका छौं, उनले भने, यसलाई राज्यले कसरी सम्बोधन गर्छ, हेर्न बाँकी छ । संघीय व्यवस्थासँग मेल खाने नीति बनाएर विदेश पलायन हुने जनशक्तिलाई नेपालमै राख्न सकिने वाग्मती प्रदेशको नीति तथा योजना आयोगका उपाध्यक्ष गंगादत्त नेपालले बताए । प्रदेशको नीतिले मात्र यसलाई रोक्न सक्दैन, उनले भने ।"
कानुनका विद्यार्थीलाई महानगरमा इन्टर्न,"सुभानीजस्तै अन्य विद्यार्थीले पनि महानगरमा प्रशिक्षार्थीका रूपमा काम गरिरहेका छन् । कानुनको अभ्याससँगै अनुभव हुने भएकाले धेरै सहयोग पुगेको काठमाडौंकी इशा राय बताउँछिन् । २२ वर्षीया इशा काठमाडौं३० मा गत असारदेखि न्यायिक सहजकर्ता छिन् । वडामा मुख्य काम भनेको विवाद हेर्ने हो । यस्ता विवादलाई दर्ता गर्ने, अनलाइन प्रणालीमा राख्ने र ढाँचा मिलाएर निवेदन तयार गर्ने काम हुन्छ, इशा भन्छिन्, मेलमिलाप गराउन सहजीकरण गर्छौं । वडाबाट मिल्न नसकेको विवादलाई प्रतिवेदन तयार गरी महानगरपालिका पठाउने काम पनि उनी गर्छिन् । स्थानीय तहमा कसरी कानुनी काम गरिन्छ भन्ने सिक्न आएकी हुँ । काम गर्न पाएपछि धेरै कुरा सिकिने रहेछ, उनले भनिन् । हातमा अधिवक्ताको लाइसेन्स नभइन्जेल ल फर्ममा सानातिना काम पाइने भएकाले महानगरको अवसरबाट उनी खुसी छिन् ।२०७९ चैतमा नेपाल ल क्याम्पससँग सम्झौतापछि महानगरले कानुन पढ्दै गरेका विद्यार्थीलाई प्रशिक्षार्थीका रूपमा काम गर्न अवसर दिइएको महानगरका सूचना अधिकारी वसन्त आचार्य बताउँछन् । महानगरले काननुमा स्नातकोत्तर र स्नातकमा अध्ययन सक्न लागेका विद्यार्थीलाई छ महिनाका लागि प्रशिक्षार्थीका रूपमा लिने गरेको हो । कलेजमा अन्तर्वार्ताबाट छानिएका विद्यार्थीलाई महानगरले तालिम दिएपछि न्यायिक सहजकर्तामा नियुक्त गर्ने गरेको छ । महानगरका ३२ वडामा एकएक जना र केन्द्रमा तीन जनासम्म गरी कुल ३५ प्रशिक्षार्थी विद्यार्थीलाई न्यायिक सहजकर्ताका रूपमा राख्ने सम्झौता भएको हो, आचार्यले भने, कार्यक्रम सुरु भएको १९ महिना भइसकेको छ । अहिले ३० जना प्रशिक्षार्थी छन् । हालसम्म ८० विद्यार्थीले महानगरसँग जोडिएर काम गरिसकेका छन् । प्रशिक्षार्थी विद्यार्थीबाट वडाको ५० प्रतिशत समस्या सम्बोधन भएको आचार्य बताउँछन् । उनले थपे, अहिलेका विद्यार्थी दोस्रो ब्याचका हुन् । अब नयाँ तेस्रो ब्याचका विद्यार्थी लिन तयारी गर्दै छौं ।महानगरले प्रशिक्षार्थीलाई मासिक १५ हजार पारिश्रमिक दिने गरेको छ । यसले गर्दा प्रत्येक वडामा वकिल पाइने भयो । मौखिक परामर्श दिन, लिखित कागज तयार गर्न सजिलो भयो, आचार्यले भने, विद्यार्थीलाई पनि कानुन पास गरियो, अधिवक्ताको लाइसेन्स लिने चरणमा पुगियो भन्ने हुन्छ । विद्यार्थीले सर्वसाधारणको मनोविज्ञान बुझ्ने, व्यावहारिक ज्ञान लिने र कसरी विवादलाई समन्वय गर्नुपर्छ भन्ने सिकेको प्रतिक्रिया दिएको उनले सुनाए । अहिलेसम्म करिब ५० हजार लिखित र मौखिक निःशुल्क कानुनी सेवा उपलब्ध भइसकेको छ, उनले भने । ल क्याम्पसबाटै कानुनमा स्नातक गरिरहेका नवलपरासीका गोविन्द कामीले वडा १३ मा न्यायिक सहजकर्ताका रूपमा काम गर्ने अवसर पाए । वडामा आउने विवाद निरूपणका लागि सक्रिय हुँदा नेतृत्वदायी भूमिकासमेत बढेको उनको अनुभव छ । कलेज पढ्दै गरेकालाई कामको अनुभव हुँदैन । कसरी मुद्दा आउँदो रहेछ ? विवाद कस्ता हुने रहेछन् ? स्थानीय न्यायिक समितिमा कस्तो खालका मुद्दाहरू आउँछन् र कसरी त्यसलाई समाधान गर्नुपर्ने रहेछ भन्ने राम्रोसँग सिक्न पाउँछौं, उनले भने ।"
'औद्योगिक धरातल बलियो बनाउँदै व्यापार प्रोत्साहन,"(काठमाडौं) नेपालको अर्थतन्त्र बलियो बनाउन उद्योग क्षेत्रका आधार बलियो बनाउँदै व्यापारिक क्षेत्रको पनि विस्तार गर्नुपर्नेमा विज्ञहरूले जोड दिएका छन् । उद्योग र व्यापार क्षेत्रलाई एकअर्काबाट अलग गर्न नसकिने भएकाले सबैभन्दा पहिले औद्योगिक क्षेत्रका आधार बलियो बनाउनुपर्ने र यसका लागि राज्यले विशेष कार्यक्रम नै ल्याउनुपर्ने उनीहरूको भनाइ छ । कान्तिपुर मिडिया ग्रुपले चितवनमा आयोजना गरेको चितवन चिन्तन को पहिलो सत्र अर्थतन्त्रको आधार ः उद्योग कि व्यापार मा संघीय सरकारले कानुन नबनाउँदा प्रदेशमा कर उठाउन समस्या भएको वाग्मती प्रदेशका आर्थिक मामिला तथा योजनामन्त्री कुन्दनराज काफ्लेले बताए । कृषिमा मात्र कर उठाउन दिइएको उनको भनाइ छ । सम्पूर्ण रूपमा कर उठाउने अधिकार कृषि क्षेत्रमा दिइएको छ, उनले भने, कृषिमा अहिले के कर उठाउने ? जनता नै मारमा परेका छन्, त्यसैले किसानको घरघरमा गएर कर उठाउने अवस्था छैन । अहिले केही कठिनाइ भए पनि भोलिका दिनमा यो क्षेत्रको सम्भावना प्रचूर रहेको काफ्लेले जनाए । अन्य प्रदेशको तुलनामा वाग्मती पुँजीगत खर्चमा अघि रहेको उनको दाबी छ । गत आर्थिक वर्षमा यो प्रदेशले ७२ प्रतिशत पुँजीगत खर्च गरेको छ, उनले भने, प्रदेशका गौरवका आयोजनामा अनुगमन गरेर खर्च के कसरी भइरहेको छ हेर्ने गरेका छौं, जसले गर्दा पनि विकास खर्च राम्रै छ ।नेपालले तुलनात्मक लाभका वस्तु पहिचान गरी तिनको उत्पादनमा प्राथमिकता दिनुपर्ने नेपाल राष्ट्र बैंककी कायममुकायम गभर्नर नीलम ढुंगानाले बताइन् । उत्पादन, उद्योग र व्यापारलाई सँगसँगै अघि बढाउनुपर्नेमा उनको जोड छ । समग्र अर्थतन्त्रको विकास र विस्तारका लागि सरकारले उत्पादन, उद्योग, व्यापारलगायत अर्थतन्त्रका सबै विधालाई सुधार गरेर अघि बढाउनुपर्ने उनको भनाइ छ । सरकारको आर्थिक सल्लाहकारका रूपमा नेपाल राष्ट्र बैंकले पनि प्रिबजेट मार्फत सरकारलाई विभिन्न सुझाव दिँदै आएको पनि उनले जनाइन् । प्रिबजेट सुझावका लागि राष्ट्र बैंकले हरेक प्रदेशमा स्थलगत रूपमा सुझाव संकलन गरेर त्यसलाई एकीकृत गरेर सरकारसमक्ष पेस गर्दै आएको छ, ढुंगानाले भनिन्, तीमध्ये धेरै सुझाव कार्यान्वयन पनि भएका छन् । अर्थतन्त्रको विस्तारका लागि लगानी आवश्यक रहेको र त्यसका लागि राज्यले लगानीमैत्री वातावरण बनाउनुपर्ने उनको भनाइ छ । स्वदेशी लगानीकर्तालाई थप लगानी विस्तार र विदेशी लगानीकर्तालाई नेपालमा लगानी गर्न प्रोत्साहन गर्न राज्यले धेरै काम गर्नुपर्ने उनले बताइन् । यस प्रक्रियामा राष्ट्र बैंकले आफ्ना तर्फबाट सबै प्रकारका सहयोग गर्न तयार रहेको उनले जनाइन् । नेपालमा प्रत्यक्ष वैदेशिक लगानी (एफडीआई) भित्र्याउन राज्यको नीति र प्रतिबद्धता स्पष्ट हुनुपर्नेमा नेपाल उद्योग वाणिज्य महासंघका कार्यवाहक अध्यक्ष अञ्जन श्रेष्ठले जोड दिए । एफडीआईको कुरा गर्दा जहाँ सहज छ त्यहाँ लगानी जान्छ । यस विषयमा राज्यले विचार गर्नुपर्छ, उनले भने, किनभने लगानीकर्ताले त्यस राज्यको लगानी नीति र लगानीमैत्री वातावरण हेर्ने हो । यसकारण जुन मुलुकमा सजिलो छ, त्यो विदेशी लगानी पनि त्यही मुलुकमा लगानी गर्न चाहन्छ ।नेपालको नीतिहरू स्पष्ट नरहेको र नेतृत्व परिवर्तन भइरहने कारणले नेपालमा लगानी भित्र्याउन सजिलो नभएको श्रेष्ठले बताए । यसका लागि सरकारले पछिल्लो समय लगानी भित्र्याउन प्रयास गरे पनि नतिजा शून्य रहेको उनको भनाइ छ । सरकारले आन्तरिक उत्पादन बढाउनेभन्दा पनि आन्तरिक ऋण लिएर गर्जो टार्ने काम गरेको श्रेष्ठले जनाए । राज्यले पछिल्लो पटक आन्तरिक उत्पादनभन्दा पनि आन्तरिक ऋण लिएर गर्जो टार्ने काम गर्यो, उनले भने, सरकारले ६ प्रतिशतको अपेक्षा गरेर आर्थिक वृद्धिदरको लक्ष्य लिएको छ । तर सरकारको तयारी पुगेको छैन । सरकारको हरेक वर्ष चालु खर्च वृद्धि भएर जानु र पुँजीगत खर्च घट्दै जानुले समस्या ल्याइरहेको उनले बताए ।हाम्रा प्रतिबद्धता स्पष्ट छैनन् । लगानी सम्मेलन हुने बेला हामीले सरकारका सचिवहरूसँग घनीभूत भएर कुनकुन ऐन संशोधन गर्ने भनेर छलफल गर्यौं, उनी भन्छन्, हामीले सिफारिस गर्यौं त्यसमा दुईचार कुरा काटिए भन्ने बेला सरकारले निजी क्षेत्रसँग एउटा प्रतिबद्धता गर्छ, भएको समझदारी बिगार्न जाँदा के हुन जान्छ ? त्यसले लगानी ल्याउन राज्यको प्रतिबद्धता स्पष्ट हुनुपर्छ ।कृषिलाई औद्योगिकीकरण नगरेसम्म आर्थिक समृद्धि सम्भव नरहेको चितवन उद्योग संघका निवर्तमान अध्यक्ष त्रिलोचन कँडेलले बताए । राज्यका कृषि नीति व्यावहारिक नरहेकाले पनि कृषिलाई औद्योगिकीकरण गर्न नसकिने उनको भनाइ छ । राज्यका कृषि नीति व्यावहारिक नभएको र प्रविधिमैत्री नीति आवश्यक रहेको उनले जनाए । कृषिमा दिइने अनुदानसमेत वैज्ञानिक नरहेको उनले बताए । हाम्रोमा कृषिमा दिइने अनुदान वैज्ञानिक छैन, अनुदान लिनेको तथ्यांक छैन, उनले भने, ऋणमा आधारित अनुदान दिएर कहिले प्रगति हुने ? सरकारले उत्पादनमा आधारित अनुदानको व्यवस्था कहिले गर्ने ? भारतमा आफ्नो उत्पादन सीमापारि लगेर बेच्छ भने भाडामा शतप्रतिशत अनुदान दिइने गरेको समेत कँडेलले सुनाए । आधिकारिक बजारीकरणका लागि राज्यको स्रोत र व्यवस्थापन नरहेको समेत उनले जनाए । सरकारले कृषिमा अनुदान भनेर ऋण दिए पनि पहुँच भएकाले मात्रै पाउने गरेको उनले सुनाए । पहुँच भएकाले मात्रै अनुदान पाउँछ, जसको पहुँच छैन, उसले पाउँदैन, उनले भने, जसले ५ करोड ऋण लिन्छ, कृषिमा ५० लाख नै खर्च गर्दैन । अनि उत्पादन कहाँबाट बढ्छ ?चितवन अन्डा, मासु, चल्ला र दानामा आत्मनिर्भर रहेको कँडेलको भनाइ छ । पोल्ट्री फार्मले नै ५० प्रतिशत रासायनिक मललाई समेत विस्थापित गरेको उनको दाबी छ । पोल्ट्री हुँदैनथ्यो भने ५० प्रतिशत कृषि उत्पादनमा रासायनिक मलको हाहाकार हुन्थ्यो, उनले भने, पोल्ट्री फार्मबाट मल निस्किएका कारण रासायनिक मलको हाहाकार भएको छैन । अन्डा, मासु, चल्ला र दाना उत्पादनमा संसारको उत्कृष्ट प्रविधि रहेको उनले सुनाए । सरकारले उत्पादन बढाउने भने पनि नीतिगत रूपमा सम्बोधन नगरेको उनको गुनासो छ ।"
किसानका समस्या सम्बोधनमा सरकार गम्भीर,"(काठमाडौं)कृषि अनुदानदेखि मिल्क होलिडेसम्मका समस्या समाधानमा सरकार गम्भीरतापूर्वक लागिपरेको कृषि तथा पशुपन्छी विकासमन्त्री रामनाथ अधिकारीले बताएका छन् । केही बर्षदेखि क्रोनिक बनिरहेको कृषिसम्बन्धी समस्या समाधान नगरी वास्तविक किसानले प्रोत्साहन नपाउने उनको भनाइ छ । कृषि उत्पादन बढाउन २०७१ सालयता वितरण भएको ३६ अर्ब अनुदान वास्तविक किसानले पाएनपाएको खोजी कार्य सुरु गरेको पनि उनले जनाए । चितवन चिन्तन विषयक कार्यक्रममा मन्त्री अधिकारीले भने, किसानका नाममा धेरै अनुदान गएको छ । त्यो कुन ढंगबाट कहाँ गयो, खोजी भइराखेको छ । अनुदान लगेका व्यक्ति, संघसंस्थाको नामवली केही दिनमै सार्वजनिक गरिने पनि उनले बताए । कृषि कर्म गर्नेलाई मन्त्रालयले राम्रोसँग सम्बोधन गर्नेछ, सम्भव भएसम्मको काम गर्छु, कृषिको केन्द्रमा किसानका मुद्दा सत्रमा उनले भने ।कृषिमा लागेका साना किसानले धेरै समस्या भोगिरहेको उल्लेख गर्दै उनले सरकारले सहयोग गर्नुपर्ने बताए । साना किसानलाई बैंक र सहकारीले ऋण नपत्याएको गुनासो आइरहेको उल्लेख गर्दै भने, ५० हजार माग्दा बैंक र सहकारीले दिएनन् भन्ने किसानको गुनासो छ, कृषि मन्त्रालय किसानको मुद्दामा गम्भीर छ ।कृषि क्षेत्रमा लामो समयदेखि विद्यमान मिल्क होलिडे को समस्या अन्त्य गर्ने उल्लेख गर्दै त्यसका लागि अब दूधलाई पाउडरमा परिणत गर्ने मन्त्री अधिकारीले बताए । भने, अब मिल्क होलिडे नहोस् भन्नका लागि दूधलाई धूलो दूधमा परिणत गराउँदै अगाडि बढ्ने योजनामा सरकार लागेको छ ।कार्यक्रममा चितवन केरा उत्पादक संघका निवर्तमान अध्यक्ष घननाथ महतोले किसानले उत्पादनको मूल्य नपाएको गुनासो सुनाए । किसानले प्रतिकोसा ३४ रुपैयाँमा बेच्छौं । तर, उपभोक्ताले १०११ रुपैयाँ तिर्नुपर्छ । किसान र उपभोक्ताबीचमा खाडल छ । भारतको केराले पनि समस्या पारेको छ, उनले भने, किसान आफैं पनि उपभोक्ता हो, किन्न पर्दा १०११ रुपैयाँ तिरेका छौं, यसको समाधान सरकारले खोज्नुपर्छ ।इजरायलमा ३ प्रतिशत किसानले खेती गरेर आत्मनिर्भर हुँदै निर्यातसमेत गर्ने गरेको उदाहरण पेस गर्दै उनले नेपालमा भने आन्तरिक माग नै पूरा नहुने अवस्था रहेको बताए । ६५ प्रतिशत जनसंख्या कृषिमा लाग्दा पनि नेपालमा खानै पुग्दैन, हाम्रोमा के समस्या छ ? पहिल्याएर अघि बढ्नुपर्छ ?, उनले भने । कृषि तथा वन विश्वविद्यालयअन्तर्गत सेवा आयोगकी अध्यक्ष कल्याणी मिश्र त्रिपाठीले अध्ययनसँगै अनुसन्धान भए पनि किसानसँगको समन्वयमा चिन्तित रहेको बताइन् । उनले किसानको तहबाट नेतृत्व गर्न नसकेको बताइन् । कृषि तथा वन विश्वविद्यालय मुलुकको आवश्यकता थियो । विश्वविद्यालय आएपछि पठाउने मात्रै होइन, अध्ययन अनुसन्धान पनि हुन्छ । हरेक वर्ष एमएस्सी, पीएचडीको रिसर्च हुन्छ, उनले भनिन् ।रिसर्चको क्रममा किसानसँग कत्तिको समन्वय हुन्छ, त्यसमा हामी चिन्तित छौं, उनले भनिन् । सांस्कृतिक रूपमा रहेको कृषिलाई व्यापारिक रूपमा लैजाने प्रयास जारी भएको बताउँदै त्रिपाठीले भनिन्, हामीले खोजेको जस्तो नभए पनि परिवर्तन भएको छ । कृषि र वन विश्वविद्यालयले नेपाललाई मात्रै नभई विश्वलाई चिनाएको भन्दै उनले यहाँका विद्यार्थीमध्ये ५० प्रतिशत विदेश गएको बताइन् । अन्य देशको भन्दा रामपुर कृषि क्याम्पसका विद्यार्थीको प्रदर्शन राम्रो छ, भनिन्, तर पनि विदेशमा गएको विद्यार्थीलाई ल्याउन सकेका छैनौं ।किसानका मुद्दामा राजनीतिक दलहरू अनभिज्ञ नरहेको राष्ट्रिय योजना आयोगका पूर्वउपाध्यक्ष विश्व पौडेलले बताए । जानकार हुँदाहुँदै पनि समाधान निकाल्न सजिलो नभएको उनले बताए । किसानको समस्या समाधानमा राज्य संवेदनशील हुँदाहुँदै पनि सबै समस्या समाधान हुन नसकेको उनले बताए । सरकारले बजेटको सबै रकम खर्चन सकेको छैन, राजस्वको लक्ष्य पूरा गर्न सकेको हुँदैन । त्यही भएर राज्यले बजारबाट समाधान गरौं भन्छ, पौडेलले भने, राज्यसँग सबैलाई भुक्तानी गर्न फन्ड हुनुपर्यो, राज्य भनेको कुनै भिन्न संरचना होइन । उनले किसानका समस्या समाधान गर्नकै लागि सरकारले २०५० सालदेखि कृषि बिमा सहुलियत कार्यक्रम ल्याएको बताए । सरकारले पहिला कृषि बिमा शुल्कमा ५० प्रतिशत अनुदान दिएको थियो, अहिले ८० प्रतिशतसम्म पुर्याएको छ, उनले थपे, तर सरकारले अहिले कृषि बिमा अनुदानको पैसा भुक्तानी गर्न सकेको छैन ।"
चितवनलाई 'मेडिकल सिटी बनाउन माग,"(चितवन)अनुकूल नीतिको अभावमा चितवनलाई शिक्षा र स्वास्थ्य क्षेत्रको हब बनाउन नसकिएको विज्ञहरूले बताएका छन् । उनीहरूले सरकारले एकै पटक नीतिहरू कार्यान्वयनमा ल्याउँदा यस क्षेत्रमा जनशक्ति अभावको चुनौती रहेको कान्तिपुर मिडिया ग्रुपले आयोजना गरेको चितवन चिन्तन कार्यक्रममा बताएका हुन् । शिक्षा र स्वास्थ्यमा लगानी ः चितवनको चिनारी विषयक तेस्रो सत्रमा मदन भण्डारी एकेडेमी अफ हेल्थ साइसेन्जकी सहप्राध्यापक इन्दिरा अधिकारी पौडेलले कम जनशक्ति उत्पादन हुँदा त्यसको प्रत्यक्ष असर स्वास्थ्य क्षेत्रमा परिरहेको बताइन् । उनले २०७५ साल अघिसम्म चितवनमा पीसीएल नर्सिङ पढाइ हुने १० वटा कलेज रहेकामा सरकारी नीति, कानुनले गर्दा अहिले ती कलेज बन्द हुने अवस्थामा पुगेको टिप्पणी गरिन् । हाम्रो जनशक्ति विदेश पलायन भइरहँदा भोलि यहाँ नै अभाव हुने खतरा छ, भनिन्, एकैचोटि नीति ल्याउँदा जनशक्ति उत्पादनमा असर पर्ने र कम जनशक्तिको असर स्वास्थ्य क्षेत्रमा पर्छ । भोलिका दिनमा जनशक्ति अभाव आउनेतर्फ सचेत गराउँदै उनले भनिन्, अवस्था यस्तै रहे अबको दुईतीन वर्षमा जनशक्ति अभाव हुन्छ, त्यसैले अबको नीतिमा सरकारले ध्यान दिन जरुरी छ ।सरकारले चितवनलाई मेडिकल सिटीका रूपमा मान्यता दिनुपर्नेमा चितवन मेडिकल कलेजका अध्यक्ष तथा प्रबन्ध निर्देशक हरिशचन्द्र न्यौपाने जोड दिन्छन् । यो कुरा कुनै ऐन, कानुन, नीति नियम तथा कार्यविधिमा लेख्नुपर्छ, उनले भने, चितवनलाई मेडिकल सिटी बनाएपछि देशको जुनसुकै ठाउँबाट बिरामी आउँदा अन्यत्रभन्दा सर्वसुलभ सेवा हामीले दिनुपर्छ । उनले चितवन स्वास्थ्य उपचारको हिसाबमा अघि रहेको दाबी गर्दै थपे, काठमाडौं जत्तिकै प्रविधिअनुसार चितवनमा पनि उपचार हुन्छ । त्यसो त उनले अस्पताल मात्र भएर मेडिकल सिटी भने नहुने पनि बताए । चितवनमा विभिन्न अस्पतालमा गरेर ४ हजार शय्या रहेको र त्यसमा पनि ५ सय क्रिटिकल केयर बेड रहेको तथ्यांक पेस गर्दै उनले भने, हामीले चितवनलाई मेडिकल सिटीका रूपमा प्रमाणित गरिसकेका छौं, अब यसलाई नीति निर्माणकर्ताले आत्मसात् गर्नु जरुरी छ ।मेडिकल क्षेत्रका समस्यालाई राज्यले नीतिमार्फत नै सम्बोधन गर्नुपर्ने भरतपुर क्यान्सर अस्पतालका मेडिकल डाइरेक्टर शिवजी पौडेलले बताए । चितवनलाई पर्यटकीय स्थलसँगै मेडिकल सिटी बनाउन खोजिरहेका छौं, उनले भने, यसलाई राज्यले कसरी सम्बोधन गर्ने हो, त्यो हेर्न बाँकी नै छ । मेडिकल क्षेत्रका जनशक्ति बाहिरिने समस्यालाई राज्यले बुझ्नुपर्ने बताउँदै भने, नेपालीलाई यहीं स्वरोजगार बनाउनुपर्छ, राज्यले भएका स्रोतसाधनलाई परिचालन गर्न सक्नुपर्छ । संघीय व्यवस्थासँग मेल खानेगरी नीति बनाएर विदेश पलायन हुने जनशक्तिलाई नेपालमै राख्न सकिने वाग्मती प्रदेशको नीति तथा योजना आयोगका उपाध्यक्ष गंगादत्त नेपालले बताए । प्रदेशले बनाएको नीतिले मात्र जनशक्ति पलायनलाई रोक्न सक्दैन, उनले भने, संघीय कानुनसँग नबाझिने गरी नीति बनाइयो भने यसलाई सम्बोधन गर्न सकिन्छ । मेडिकल हबका रूपमा चितवन अगाडि बढेकाले मेडिकल संस्थाहरूसँगको छलफलबाट नै नीति ल्याइने उनले प्रस्ट पारे । स्वास्थ्य मन्त्रालय वाग्मतीका मन्त्री किरण थापा मगरले चितवनलाई मेडिकल हब बनाउन सके वाग्मती प्रदेश सँगै अन्य प्रदेशकालाई पनि सेवा दिन सकिने बताए । भने, ४ ठूला अस्पताल र शैक्षिक अस्पताल यहीं छन्, त्यसैले चितवनलाई मेडिकल सिटी बनाउन समस्या छैन । सरकारी र निजी अस्पतालको स्तरोन्नति गर्न मन्त्रालय लागिपरेको उनले बताए । वाग्मतीको स्वास्थ्य ऐन आइसकेपछि धेरै समस्या समाधान हुने दाबी गर्दै भने, स्वास्थ्य ऐनअनुसार अब वाग्मतीमा कम्तीमा १ सय बेड भएका अस्पतालले नर्सिङ पढाउन सक्छन्, नर्सिङ कलेज र अस्पतालमा अहिले देखा परेका धेरै समस्या समाधान भएर पनि जानेछ ।"
'ब्लु लाइन मा विकसित दुर्भाग्यपूर्ण अवस्थाको सन्देश,"इजरायल र लेबनानको लडाकु समूह हेजबुल्लाहबीच बढ्दो द्वन्द्वका बीच संयुक्त राष्ट्रसंघ (यूएन) ले आफ्ना शान्ति सैनिकलाई उद्धार गर्नुपर्ने हुन सक्ने अवस्थाको बोध गर्नुले त्यस क्षेत्रको सुरक्षा अवस्था गम्भीर बन्दै गएको प्रस्ट हुन्छ । आत्मरक्षाका नाममा इजरायलले हेजबुल्लाहलाई लक्षित गर्दै लेबनानतर्फ आक्रमण सुरु गरेपछि सर्वसाधारणको मृत्यु मात्रै भएको छैन, शान्ति सैनिकसमेत घाइते हुन थालेका छन् । यूएनका अनुसार लेबनानमा इजरायली आक्रमणबाट केही दिनयता ५० शान्ति सैनिक घाइते भइसकेका छन् । आक्रमणकर्ता इजरायल पक्षले पनि शान्ति सैनिक फिर्ता गर्नका लागि दबाब दिँदै आएको छ । आक्रमण र इजरायल पक्षको दबाबले शान्ति सैनिकमाथि गम्भीर सुरक्षा चुनौती उत्पन्न भएको र भविष्यमा थप बढ्दै जाने महसुस गर्न सकिन्छ । त्यसैले पनि यूएनले नयाँ रणनीतिबारे मनस्थिति बनाएको हो । तर शान्ति सेनाकै उद्धार गर्नुपर्ने अवस्था बन्यो भने त्यस क्षेत्रको अवस्था थप बिथोलिने निश्चित छ ।युनाइटेड नेसन्स इन्टरिम फोर्स इन लेबनान (युनिफिल) मा नेपालसहित ४८ देशका १० हजारभन्दा बढी शान्ति सैनिक कार्यरत छन् । नेपालबाट मात्रै ८ सय ७७ शान्ति सैनिक कार्यरत छन् । उनीहरूले इजरायल र लेबनानबीचको सीमा क्षेत्रको ब्लु लाइन वरपर रहेर शान्ति स्थापनाको काम गर्दै आएका छन् । तर गत वर्ष हमासले इजरायलमा आक्रमण गरेपछि उसले सुरु गरेको प्रतिवाद विस्तारित हुँदै जाँदा लेबनानसम्म फैलिएको हो । इरानको समर्थन पाएको हेजबुल्लाहले गरेको आक्रमणको इजरायलले प्रतिवाद गर्दै आएको छ । तर प्रतिवाद भनिए पनि इजरायलले असम्बन्धित पक्षलाई पनि आक्रमणको निसाना बनाउँदै आएको छ । शान्ति सैनिकमाथिको आक्रमण त्यसकै उदाहरण हो । इजरायलले बुधबार मात्रै युनिफिलको मुख्यालय नाकुरा नजिकैको टियर सहरमा आक्रमण गरेको छ । यसबाट शान्ति सैनिकको सुरक्षाप्रति चिन्ता व्यक्त हुन थालेको थियो । अहिले त्यहाँ खटिएका शान्ति सैनिक ब्यारेकमा खुम्चिनुपर्ने अवस्थामा पुगेका छन् ।कुनै पनि क्षेत्रमा शान्ति सैनिकको उपस्थिति हुनु भनेको त्यस क्षेत्रको दिगो शान्तिका लागि राष्ट्रसंघका तर्फबाट पहल भइरहेको भन्ने अर्थ दिन्छ । त्यसमा मूलतः नागरिकको सुरक्षा, द्वन्द्व न्यूनीकरण, सुरक्षा मजबुतीलगायतका काम पर्छन् । यो सम्बन्धित क्षेत्रको राजनीतिक सहमतिसहितको प्रक्रिया हो । विश्वका अनेकौं मिसनले त्यसलाई पुष्टि गरेका छन् । इजरायल र लेबनानबीचको द्वन्द्वलाई न्यूनीकरण गर्न ब्लु लाइन वरपर खटिएका शान्ति सैनिकको भूमिका र त्यस क्षेत्रमा लामो समयदेखि न्यूनीकरण भएको द्वन्द्वका घटनाले पनि पुष्टि गर्छन् । पछिल्लो पटक भने इजरायलले आत्मरक्षा र प्रतिवादका नाममा युद्धका सबैखाले मान्यतालाई उल्लंघन गर्न थालेको छ । जसले गर्दा शान्ति सेनाकै सुरक्षा अनिश्चित बनेको हो । यो असाध्यै दुर्भाग्यपूर्ण अवस्था हो । त्यहाँबाट शान्ति सैनिक हटाउन माग गर्ने र आक्रमणसमेत गर्ने इजरायलको व्यवहार आलोचनायोग्य छ । खासगरी विश्व राजनीतिमा प्रभावशाली भूमिका निर्वाह गर्न सक्ने शक्ति राष्ट्रहरू ब्लु लाइन मा विकसित भइरहेको परिस्थितिप्रति संवेदनशील बन्न आवश्यक छ ।शान्ति मिसनको सम्बन्धमा यतिबेला दुईवटा परिस्थिति निर्माण हुन सक्नेछन् । पहिलो, तत्कालका लागि शान्ति सैनिकको निरन्तर उपस्थितिको सुनिश्चितता । त्यसका लागि शान्ति सैनिकमाथिको प्रत्यक्ष वा परोक्ष आक्रमण रोकिनु नै पहिलो सर्त हो । द्वन्द्वरत पक्ष स्वयंले नै यसको व्यावहारिक प्रतिबद्धता जनाउन सके भने उपयुक्त हुन्छ । नत्र उनीहरूमाथि दबाब सिर्जना गर्दा पनि त्यस्तो अवस्था बन्न सक्छ । मुख्यतः यतिबेला इजरायलकै आत्मसंयम वा उसलाई त्यसका निम्ति सहमत बनाउन सक्नुपर्छ ।दोस्रो, शान्ति सैनिकको उद्धार । त्यहाँबाट शान्ति सैनिक फिर्ता हुने अवस्था आयो भने त्यस क्षेत्रमा थप आक्रमण र हताहती बढ्ने निश्चित छ । द्वन्द्वरत पक्षका लागि अर्को पक्षको मृत्युसँग आफ्नो सफलता जोडिने भए पनि यथार्थमा त्यो मान्छेको मृत्यु, घाइते, अपांगता, घरबारविहीन, विस्थापन जस्ता अनेकौं दिग्दारीपूर्ण घटनाक्रमको पुनरावृत्ति हो । शान्ति सैनिक फिर्ता भएसँगै लेबनानमा इजरायली आक्रमण थप बढ्ने र क्षति बढ्ने आकलन गर्न सकिन्छ । कम्तीमा एक वर्षयता उसले प्यालेस्टाइनमा जे गरिरहेको छ, लेबनानमा पनि त्यही दोहोर्याउने सम्भावना रहन्छ । त्यतिबेला त्यहाँ युद्ध मात्र भइरहेको हुने छैन, मानवताकै चीरहरण पनि भइरहेको हुनेछ । सभ्य विश्वले यसको कल्पना पनि गर्न सक्दैन । त्यस्तै, शान्ति सैनिक रहँदासम्म त्यस क्षेत्रमा भइरहेका सैन्य गतिविधिको पनि आधिकारिक विवरण सार्वजनिक हुन्छ । उनीहरूको अनुपस्थितिमा युद्धरत पक्षले आफूअनुकूल दाबी र विरोध गर्ने, भ्रमपूर्ण सूचना प्रवाह गर्ने सम्भावना रहन्छ । त्यसले तिक्तता बढाउँदै लगेर आक्रमण र प्रत्याक्रमणको शृंखला तयार पार्ने सम्भावना रहन्छ । शान्तिका पक्षधर विश्वले ब्लु लाइन मा विकसित हुँदै गरेको अवस्था र त्यसका सन्देशहरू अनुभूत गर्न आवश्यक छ ।"
मूल्यांकन त जनताले गर्ने होइन ?,"नेपालमा सरकार गठन भएको १०० दिनको अवधिलाई हनिमुन को संज्ञा दिइन्छ । तर, गैरसरकारी पक्षबाट यसको मूल्यांकन गर्ने परम्परा छैन । यो पद्धति सायद अमेरिकालगायतका राष्ट्रपति पद्धति मुलुकमा लागू हुने गरेको छ । नेपालमा वर्ष दिन नपुग्दै सरकार फेरिने, एउटै व्यक्ति नै पटकपटक मुलुकको कार्यकारी प्रमुख हुने भएपछि किन हनिमुन या मधुमासको अवधि चाहियो ? बिहानीले दिनको संकेत गरेजस्तै नवगठित सरकारका मानिसको ध्याउन्न केमा छ, उनीहरूको क्रियाकलापले सहजै अनुमान गर्न सकिन्छ । देश र नागरिकको हितभन्दा पार्टी, गुट, उपगुट, परिवार र नातेदारको हितमा प्रधानमन्त्री, मन्त्रीकेन्द्रित हुने संकेत देखिने गरेका छन् । कोही निजी परिवार, आफन्त र चुनाव क्षेत्रमा केन्द्रित हुन्छन् । कोही भने सत्तालाई पार्टीगत स्वार्थमा कसरी उपयोग गर्ने भन्ने ध्याउन्नमा हुन्छन् । सय दिनमा सरकारले गरिहाल्ने भनेको लेनदेन, आस्था, पारिवारिक सम्बन्धको आधारमा क्षमता विज्ञता अनुभवलाई लत्याएर सरुवा र नियुक्ति हो । कूटनीतिक, भाषागत ज्ञान नभएकाले राजदूतको नियुक्ति पाउँछन् । असम्बद्धहरूले विज्ञहरूको स्थानमा नियुक्ति पाउँछन् । सय दिनमा कसरी मार्गचित्र बनाउने, कस्तो नीति कार्यान्वयन गर्ने भन्नेतर्फ कुनै वास्ता हुँदैन । सार्वजनिक शिक्षा, स्वास्थ्य, कृषि आदि क्षेत्रमा के कस्तो सुधार ल्याउने भन्नेतर्फ चिन्तन देखिन्न । सकारात्मक कामलाई निरन्तरता दिनुको सट्टा तुष्टीकरणको नीति लिनु दुर्भाग्य छ । सत्तारोहण हुनुअघि आफैंले उजागर गरेका विसंगति, विकृति, बेथितिहरू सत्तारोहण हुनासाथ कसरी अन्त्य हुन्छन्, बुझिनसक्नु छ । त्यसैले, अन्यत्र जस्तो निश्चित अवधिका लागि चुनिएका सरकारहरूका लागि स्वाभाविक मान्ने गरिएको सयदिने हनिमुनको अवधि पटकपटक फेरिइरहने सरकारमा लागू हुन्न । आफैंले आफ्नो गुणगान गाएर उपहासको पात्र हुनुभन्दा सरकारले विभिन्न माध्यमबाट १०० दिन र त्यसपछि प्रत्येक वर्ष नागरिकबाट मूल्यांकन गराओस् । यसो गर्न सके समयमै आत्मसमीक्षा र गल्ती सच्याउने अवसर मिल्नेछ । ढुण्डीराज पौडेल, बाँके देशका प्रमुख प्रतिस्पर्धी दल कांग्रेस र एमाले मिलेर बनेको यो सरकारको १०० दिन व्यतीत भइसकेको छ । सरकार बन्दै गर्दा प्रधानमन्त्री केपी शर्मा ओलीले भनेजस्तो परिवर्तन केकेमा ? १०० दिनमै सरकारको मूल्यांकन कति सही छ ? यतिखेर नेपाली समाजमा यही प्रश्न प्रमुख बनेको छ । सरकारले भने जस्तो न कर्जा प्रवाह भएको छ, न व्यवसायीले सरकारको नीतिलाई विश्वास गर्न सकेका छन् । बैंकमा थुप्रिएको लगानीयोग्य रकम प्रमाण हो । भ्रष्टाचार नियन्त्रण, सुशासन विकास निर्माणमा पनि सरकारले खासै काम गर्न सकेको अवस्था छैन । यो सरकारको निर्माणसँगै सेयर बजारमा भने बिचौलियाको उपस्थिति बाक्लिएको छ । अर्बौंको कारोबार एकै दिनमा भएको छ । यसको परिणाम कुन समयमा कसले कसरी तिर्नुपर्ने हो, समयले देखाउने नै छ । यस बखत रेमिट्यान्सका कारण थुप्रिएको पैसाले राष्ट्र बैंक ढुक्कसँग बसेको छ । बैंकहरू सेयरमै भए पनि लगानी पाएर आंशिक खुसी व्यक्त गरी नै रहेका छन् । अतः सरकारको हनिमुन सकिएको छ । प्रमुख दलको साझेदारीमा निर्माण भएको सरकारबाट तीव्र गतिको अपेक्षा आम नागरिकमा थियो । त्यसमा सरकार खरो उत्रन सकेन । तथापि केही सुधारका संकेत देखिएका छन् । परिणाम पर्खनुको विकल्प आम नागरिकसँग छैन । रामकृष्ण बराल, जोरपाटी, काठमाडौं"
रास्वपाको आन्दोलन केका लागि ?,"बिस्तारै यो सालको गर्मी सकिएर चिसो सुरु हुँदै गर्दा पोखराको वातावरण भने केही दिनबाट रापिलो बन्दै गएको देखिन्छ । एकातिर रास्वपाको आन्दोलन, अर्कातिर बचत डुबेका सहकारीपीडितको आन्दोलन । रास्वपाले आन्दोलन गरेरै सहकारी प्रकरणमा पक्राउ परेका आफ्ना सभापति रवि लामिछानेलाई फिर्ता ल्याउँछौं भन्दै चर्का नारा लगाइरहेको छ । के यो सम्भव छ त ? आन्दोलन गरेरै छानबिन प्रक्रिया अवरुद्ध पार्ने हो भने हामी कस्तो थिति बसाल्न खोज्दै छौं ? अदालतमा प्रवेश गरिसकेको मुद्दा अदालतले नै टुंगो लगाउने होइन र ? समय आएपछि अदालतले निचोड निकालिहाल्छ नि । रास्वपाले अब आन्दोलन स्थगन गरेर अदालतलाई पूर्ण रूपले सहयोग गर्नुपर्छ । कानुन सबैका लागि बराबर हुनुपर्छ । संसदीय छानबिन समितिले औंल्याएका अन्य आरोपितलाई पनि चाँडो कानुनी प्रक्रियामा ल्याइयोस् । आफ्नालाई काखा, पराइलाई पाखा गर्दै जाने हो भने यो आन्दोलनले बंगलादेशको रूप नलेला भन्न सकिन्न । तसर्थ, राज्यको बागडोर सम्हाल्नेहरूले सोच्न ढिला भइसक्यो कि ? होमप्रसाद चम्लागाईं, इसिबु२, तेह्रथुम"
प्रहरी संगठनलाई स्वच्छ बनाऊ,"नेपाल प्रहरी र सशस्त्र प्रहरीको प्रस्तावित कानुनले अन्योल सिर्जना गरेको छ । आईजीपी सिफारिसमा लोक सेवा अयोगलाई बाइपास गरी सचिवको नेतृत्वमा समिति बनाउने हो भने कर्मचारीतन्त्र हाबी हुन्छ । निजामती कर्मचारी आफ्नो जिम्मेवारीप्रति सजग नबन्दा सेवाग्राहीले सास्ती खेप्नुपरेको छ । हुँदाहुँदा प्रहरीभित्र पनि कर्मचारीकै हालीमुहाली हुने हो भने के होला ? राजनीतिक हस्तक्षेपले प्रहरी संगठन कमजोर भएको छ । प्रहरी संगठनलाई बलियो बनाउनुपर्नेमा झन् कमजोर बनाउने खेल किन होला ? प्रहरी संगठन देशको एक जिम्मेवार निकाय हो । यसलाई राजनीतिक क्षेत्रबाट अलग राख्नुपर्छ भन्ने आमजनको भनाइप्रति राजनीतिक नेतृत्व बेखबर बनेको देख्दा उदेक लाग्छ । प्रहरीको सेवा अवधिलाई लिएर कतिपय प्रहरीले असन्तुष्टि जनाएका छन् । उनीहरूको आवाज न संगठनले सुन्छ न सरकारले । राजनीतिक आग्रह पूर्वाग्रह राखेर प्रहरीमा सरुवा बढुवा गरिँदै आएको छ, यसलाई रोक्नुपर्छ । पुरुषोत्तम घिमिरे, जोरपाटी, काठमाडौं"
अमेरिकी चुनाव र तेस्रो विश्वयुद्धको त्रास,"ल्याटिन अमेरिकादेखि मध्यपूर्वसम्मका कूलोकतन्त्रको च्याम्पियन अमेरिकाले बीसौं शताब्दीमा ल्याटिन अमेरिकामा कम्युनिस्ट शासन नियन्त्रण गर्ने नाममा सीआईएमार्फत सैन्य कू गराएर तानाशाही लादेका घटनाले उसको अन्तर्राष्ट्रिय छविलाई धुमिल पारेको छ । ग्वाटेमालाको कू (१९५४) को अगुवाइ ड्वाइट डी आइजनहावरले गरेका थिए । राष्ट्रपति ज्याकबो आर्बेन्सले भूमिसुधार लागू गर्न थालेपछि वामपन्थी सरकार हटाउन सीआईएले अपरेसन पीबी सक्सेस चलाएको थियो । १९७३ मा रिचार्ड निक्सन र हेनरी किसिन्जरले चिलीका समाजवादी राष्ट्रपति सल्भाडोर ओलेन्देलाई अपदस्थ गरेर विश्व कुख्यात सैन्य तानाशाह अगस्टो पिनोचेटलाई सत्ता बुझाएका थिए । १९६४ मा लिंडन बी जोनसनले ब्राजिलका वामपन्थी राष्ट्रपति जोआओ गुलार्टलाई हटाएर उपहारमा थप २१ वर्षसम्म सैन्य तानाशाही थोपरेका थिए । १९७६ मा जेराल्ड फोर्ड र जिमी कार्टरले अर्जेन्टिनामा वामपन्थी राष्ट्रपति इसाबेल पेरोनलाई अपदस्थ गरे । रोनाल्ड रेगन प्रशासनले निकारागुआमा स्यान्डिनिस्टा समाजवादी सरकारलाई हटाउन १९८० को दशकमा कन्क्ट्रा विद्रोहीहरूलाई अघि सारेको थियो । प्रायः सबै सैन्य हस्तक्षेप र अर्को देशको सार्वभौमसत्तामाथिको धावा तत्कालीन समयका अमेरिकी चुनावी नारा थिए । यस्ता परिदृश्यले विश्वभरका प्रायः देशहरू अमेरिकी हैकमले निसासिँदो अवस्थामा रहेको प्रतीत हुँदा जस्तोसुकै विस्फोटको प्रदर्शन नहोला भन्न सकिन्न । रुसयुक्रेन युद्ध, चीनताइवान तनाव, उत्तर कोरियाली परमाणु परीक्षण, इरानको परमाणु कार्यक्रमको महत्त्वाकांक्षा र इजरायली उक्साहट तथा पश्चिम एसियाका द्वन्द्वहरू अहिलेका प्रमुख सैन्य झगडाका खेल मैदान भएको प्रस्टै छ । माथि उल्लेख गरिएका अफ्रिका, ल्याटिन अमेरिका र अरब विश्वले बदला लिने प्रवृत्तिको वृद्धिले क्षेत्रीय साझेदारी तथा गठबन्धन निर्माणको आगोमा तेल थप्ने निश्चित छ । सन्निकट अमेरिकी राष्ट्रपतीय चुनावले विश्वव्यापी सुरक्षा र स्थायित्वमा गहिरो प्रभाव पार्ने त छँदै छ । तेस्रो विश्वयुद्धको सम्भावना पूर्णरूपमा टार्न सकिन्छ, तर यो अमेरिकी नेताहरूको विदेश नीति, शक्ति राष्ट्रहरू बीचको रणनीतिक सम्बन्ध र गठबन्धनको कूटनीतिक व्यवस्थापनमा निर्भर हुनेछ ।"
सहकारी सुधारको सूत्र,"निष्कर्षसहकारी नेपालको अर्थतन्त्रको एउटा महत्त्वपूर्ण पक्ष हो । हाल मुलुकमा ३१ हजारजति सहकारी संस्था छन्, जसमा ७४ लाख सदस्य छन् । यस क्षेत्रले झन्डै ९४ हजार जनसंख्यालाई प्रत्यक्ष रोजगारी दिएको छ । यी संस्थामार्फत ४ खर्ब ७८ अर्ब बचत परिचालन भएको छ भने ४ खर्ब २६ अर्ब ऋण लगानी भएको छ । सहकारीमा स्थानीयपन हुन्छ । यसले स्थानीय जनतालाई एकआपसमा आबद्ध गर्छ । स्थानीय साधन परिचालन गर्छ र स्थानीय अर्थतन्त्रको विकासमा ठूलो योगदान दिन सक्छ । केही सीमित व्यक्तिले सहकारी कानुन उल्लंघन गरेर सरकारीको मूल मान्यताविपरीत काम गरेकाले यस क्षेत्रमा विभिन्न समस्या देखापरेका भए पनि सहकारीको अवमूल्यन गर्न मिल्दैन । विभिन्न नीतिगत, कानुनी, संस्थागत तथा प्रक्रियागत सुधार गरेर सहकारीलाई यसको मूल मान्यता तथा सिद्धान्तअनुरूप स्थापित गरेर अर्थतन्त्रको सबल तथा दिगो खम्बाका रूपमा विकसित गर्दै जानुपर्छ ।"
किशोरकिशोरीलाई यौन शिक्षा,"अहिलेका किशोरकिशोरीमा यौनिकता शिक्षा कस्तो छ ? उनीहरू माया, प्रेम, यौन तथा प्रजनन शिक्षा र यौनिकतालाई कसरी बुझ्छन् ? धेरैलाई लाग्न सक्छ पाठ्यक्रममा समावेश छ, सूचना र सञ्चारमा पहुँच छ, राम्रै बुझेका छन् । तर, व्यवहारमा त्यस्तो रहेनछ । अक्टोबर ११ अर्थात्, अन्तर्राष्ट्रिय बालिका दिवसका अवसरमा आयोजित रूपन्देहीका तीन दर्जनभन्दा बढी मावि तहका किशोरकिशोरीसँग छलफल गर्दा त्यही अनुभूति गरायो । किशोरकिशोरीमा यौनिकता शिक्षाबारे बुझ्नुपर्ने ठूलो खाडल छ । त्यसलाई अभिभावक र विद्यालयले पुर्नुपर्नेछ । विश्व स्वास्थ्य संगठनका अनुसार १० देखि १९ वर्ष उमेर समूहका व्यक्ति किशोरकिशोरी हुन् । सामान्यतया यो उमेर मानसिक र भावनात्मक रूपले केही सिक्ने र पढाइ पूरा गर्ने समय हो । किशोरकिशोरीलाई शारीरिक र मानसिक रूपमा स्वस्थ राख्न यौन र यौनिकता शिक्षा आवश्यक छ । किशोरावस्थामा प्रजनन अंगमा शारीरिक परिवर्तन आउँछ । यसले मानसिक परिवर्तन ल्याउँछ । यौनप्रति कौतुहलता जाग्न थाल्छ । धेरै किशोरकिशोरी यौन विषयका बारेमा साथी, सञ्चारमाध्यम तथा अन्य माध्यमबाट थाहा पाउँछन् । तिनमा यौनका रहस्यमयी विषय मात्र देख्छन् । त्यसले फरक सूचना र मान्यता सिकाउँछ । यौनिकताको गलत बुझाइले यौन कौतुहलता झन्झन् बढाउँछ । कौतुहल बढ्दा कोही यौन हिंस्रक बन्न सक्छन् । कोही यौन हिंसाका सिकार हुन्छन् । यही कारण पछिल्लो समय किशोरीमाथि धेरै यौन हिंसा भएका घटना पनि सार्वजनिक भएका छन् ।हुन त, पाठ्यक्रममा कक्षा ६ देखि नै प्रजनन तथा यौन शिक्षा समेटिएको छ । तर, धेरै शिक्षकले किशोरकिशोरीले छर्लंग बुझ्ने गरी पढाएको पाइँदैन । संकोचका कारण शिक्षक आफैं अलमलमा हुन्छन् । यौनिकता शिक्षाबारे सार्वजनिक सञ्चारमाध्यममा पनि केही सूचना आउँछन् । ती पूर्ण हुँदैनन् । यसले किशोरकिशोरीलाई झन् समस्यामा पार्दो रहेछ । किशोरकिशोरीबीच मित्रवत् सम्बन्ध नभई गलत आकर्षण र सम्बन्ध बढाउँदो रहेछ । लिंग, लैंगिक पहिचान, लैंगिक भूमिका, आकर्षण, यौनानन्द, प्रजनन यौनिकता आदि यौन शिक्षाका विषय हुन् । यौनिकतासम्बन्धी ज्ञान र व्यवहारमा परिवर्तन ल्याउने प्रक्रिया यौनिकता शिक्षा हो । यसमा शारीरिक, मनोवैज्ञानिक र सामाजिक पक्ष जोडिएका हुन्छन् । जसले समाजमा स्वीकार्य व्यवहार वा अवधारणा प्रस्तुत गर्न शिक्षा दिन्छ । यौनिकता भनेको यौन सम्बन्ध होइन, यौन सम्बन्धका बारेमा हाम्रा विचार, मूल्यमान्यता, धारणा र दृष्टिकोण हो । तर, यसलाई सभ्यता, इज्जतको नाममा खुलेर बोल्ने र छलफल गर्ने गरिँदैन । कतिपय किशोरकिशोरी विद्यालय उमेरमै यौनसम्पर्कको अनुभव गर्ने हुन्छन् । यौनिकता शिक्षा त्यस्ताका लागि अझ महत्त्वपूर्ण छ । धेरै किशोरकिशोरीले यस उमेरमा यौन सम्बन्ध राख्दा के असर पर्छ जान्दैनन् । यौन तथा प्रजनन अंग परिपक्व बनेका हुँदैनन् । यस्तो बेला यौन सम्बन्ध राख्दा जननेन्द्रियहरूमा घाउ, चोटपटक लाग्ने हुन्छ । असुरक्षित यौन सम्बन्धबाट यौन रोगको संक्रमण हुन सक्छ । एचआईभी संक्रमण हुन सक्छ । पाठेघरको क्यान्सर हुने सम्भावना दोब्बर रहन्छ । यस्तो कुरा शिक्षकले विद्यार्थीलाई बुझ्ने गरी बताउनुपर्छ । किशोरावस्था विपरीत लिंगीको बोली, व्यवहार र अन्य पक्षप्रति प्रभावित हुने उमेर हो । यसले एकअर्काप्रति मोह जाग्छ । त्यही मोहले प्रेमको भ्रम दिन्छ, यौन सम्बन्धमा पर्न सक्छन् । मोह तीव्र आकर्षण भएकाले क्षणिक अवस्थामा गरिएको निर्णय अपरिपक्व हुन्छ । एकअर्काप्रति समर्पित भई यौनिक व्यवहार गरेमा जोखिममा पर्ने सम्भावना धेरै हुन्छ । ठीक त्यस्तै अवस्था थियो किशोरकिशोरीको । कार्यक्रममा ६० विद्यालयका एक सयभन्दा बढी किशोरकिशोरी उपस्थित थिए । किशोर र किशोरी सहपाठी त थिए तर मित्र थिएनन् । उनीहरू आपसमा खुलेर बोल्दैनथे । एकै कक्षामा पढ्ने उनीहरूबीच मित्रता थिएन । मित्रता भनेको साथी तथा दुई वा दुईभन्दा बढीबीच आपसी स्नेह र प्रेम हो, तर त्यस्तो कदापि थिएन । स्नेह, सहानुभूति, समभाव, इमानदारिता, परस्पर समझदारी, साथसाथमा खुसी हुने, विश्वास गर्ने आफ्ना मनका भावना तथा अनुझव व्यत गर्ने हुँदैनथ्यो । कक्षा ४ मा पुगेपछि अलग अलग कुर्सीमा बस्न थालेका उनीहरू त्यसयता खुला रूपमा बोल्दैनथे । तर, केही जोडी थिए, जो आँखा जुधाउने, लजाउने र यौन उत्तेजक हाउभाउ गर्थे । जो मायाका नामको मोह र भ्रम थियो । यसले उनीहरूलाई गलत बाटोमा लैजाने संकेत गर्दै थियो । किशोरावस्थामा विपरीत लिंगीसँग बोल्दा, शरीरका अंग छुँदा वा छोइँदा आनन्द अनुभूति भएको हुन सक्छ । तर, कसैले शरीरका अंगमा गलत तरिकाले छोयो वा हेर्यो भने नाइँ भनेर विरोध गर्नुपर्छ । त्यतिमात्रै होइन आफ्नो भरोसा भएको व्यक्तिलाई भन्नुपर्छ । जस्तो कि, यौनिक आशयले छुनु, चिमोट्नु, अँगालो हाल्नु, म्वाइँ खानु, शरीरका विभिन्न भागहरूमा सुमसुमाउनु, यौनिक हिंसा हुन् । कसैको इच्छाविपरीत, लोभलालचमा परेर, डरत्रास देखाएर, झुक्काएर कसैको यौनिकतामा नकारात्मक असर पर्ने गरी गर्ने कार्य गर्नु यौन हिंसा हो । यस्तो कुरा किशोरकिशोरीलाई बुझाउनुपर्छ । पछिल्लो समय स्वास्थ्य संस्थामा किशोरकिशोरीमैत्री यौन तथा प्रजनन स्वास्थ्य सेवा सुरु भएका छन् । तिनमा गोपनीयताका साथ समस्याका बारेमा पैरवी र स्वास्थ्य परीक्षण हुन्छ । विद्यालयले किशोरकिशोरीको पहुँच त्यहाँसम्म पुर्याउनुपर्छ ।किशोरावस्थामा प्रेममा परेको भन्ने जोडी धेरै भेटिन्छन् । प्रेम भनेको माया मात्र होइन जिम्मेवारी हो । प्रेमले ऊर्जा भर्दै जीवनलाई अगाडि बढाउन उत्साह प्रदान गर्छ । तर, किशोर उमेरको प्रेमले जिम्मेवारी निभाउन सक्दैन । यस्तोमा अभिभावक र शिक्षकले किशोरकिशोरीलाई यातना दिनु हुँदैन । तिमीहरू अहिले असल साथी मात्र बन । एकअर्काकाका लक्ष्यमा पुग । त्यसबेलासम्म पनि प्रेम रहिरह्यो भने मात्रै विवाह र भावी जीवनका बारेमा सोच भनिदिनुपर्छ । अभिभावक र शिक्षकले खुलेर किशोरावश्था, यौन आकर्षण र यौनिकताका कुरा गरिदिने हो भने किशोरकिशोरीले आफूमा आएका समस्या बताउन सक्छन् । ती समस्या जटिल नहुँदै समाधान गर्न सकिन्छ ।किशोरावस्था भावनामा बहकिने, के सही र के गलत भन्ने छुट्याउन नसक्ने संवेदनशील उमेर हो । यो उमेरमा जथाभाबी बहकिन नदिन र सही निर्णय लिन सक्ने बनाउन पनि यौन शिक्षा आवश्यक छ । विद्यालयले किशोरकिशोरीको यौनिकता शिक्षाका लागि भरपर्दो वातावरण तयार गरिदिनुपर्छ । शिक्षक सामाजिक सुरक्षाको खम्बा बनिदिनुपर्छ । विद्यालयले थोरै अभिभावकीय भूमिका निभाउँदा किशोरकिशोरी, अभिभावक, परिवार र समुदायलाई स्वास्थ्य सेवालगायतमा जोड्न र शारीरिक एवं मानसिक स्वास्थ्य राम्रो बनाउन सेतुको भूमिका खेल्न सक्छ । किनकि, शिक्षक किशोरकिशोरीका लागि ज्ञान र शिक्षाका भरपर्दा माध्यम हुन् । अभिभावकको कुरा विश्वास नगर्ने किशोरकिशोरीले पनि शिक्षकका कुरामा विश्वास गर्छन् । विद्यालयले ख्याल राख्ने हो भने धेरै किशोरहरूलाई यौन हिंसातिर अग्रसर भई अपराध कर्म गर्नबाट जोगाउन सकिनेछ । किशोरीलाई पनि सुरक्षित बनाउन सकिनेछ ।"
७ देशका १६ चित्रकारको कला मुस्ताङमा प्रदर्शन,"(म्याग्दी)थकाली जातिको आदिबस्ती मानिने मुस्ताङको ठिनीमा प्रकृति, संस्कृतिसम्बन्धी अन्तर्राष्ट्रिय पर्वतीय चित्रकला महोत्सव पहिलो पटक आयोजना गरिएको छ । मुस्ताङको धार्मिक, सांस्कृतिक तथा हिमाली क्षेत्रको जैविक विविधता र मौलिकताको चित्रमार्फत विश्व समुदायमा पुर्याउने उद्देश्यले महोत्सव गरिएको यसका संयोजक महेन्द्र थुरुङले बताए । गत कात्तिक २ देखि सुरु भएको उक्त महोत्सव शुक्रबारसम्म चल्नेछ । महोत्सवमा नेपालका ९ जना चित्रकारसहित भुटान, थाइल्यान्ड, पोल्यान्ड, रोमानिया, ताइवान, इन्डोनोसियाका ७ जना गरी १६ चित्रकारले मुस्ताङका विभिन्न बस्तीका चोकगल्लीमा बसेर तयार पारेका ल्यान्डस्केप प्रदर्शनीमा राखिएका हुन् । नेपाल पर्यटन बोर्डको साझेदारीमा युरोपेली युनियन, स्विस विकास सहयोगसमेत विभिन्न सहयोगीको प्रायोजनमा आयोजित उक्त महोत्सवमा सहभागी चित्रकारले ठिनी, कागवेनी, मार्फा र मुक्तिनाथका विभिन्न बस्तीका सामाजिक, प्राकृतिक स्थलको अवलोकन गर्दै चित्र बनाएका हुन् ।"
जुनकिरीको संगीत को रजत संस्करण बजारमा,"काठमाडौं (कास) साहित्यकार खगेन्द्र संग्रौलाको उपन्यास जुनकिरीको संगीत पहिलो पटक प्रकाशित भएको मितिले २५ वर्ष लागेको अवसरमा दोस्रो परिशोधित संस्करण आएको छ । पर्वतको दलित बस्तीको यथार्थ चित्रण, उत्पीडितको सामूहिक जागरण र जात व्यवस्थाविरुद्ध सामाजिक संघर्षको कथा बोकेको यस उपन्यासलाई बेला पब्लिकेसन्सले रजतवर्ष संस्करण का रूपमा बजारमा ल्याएको हो । लेखक संग्रौलाले यसलाई गोडमेल संस्करण को संज्ञा दिएका छन् । उपन्यासको मूल विषय र दृष्टिकोणलाई यथावत् राखी वर्णन र वृत्तान्त तथा संरचना र शैलीमा सानोतिनो गोडमेल भएको छ, संग्रौलाले उपन्यासबारे भने, पहिलो संस्करणमा यसले फराकिलो हदसम्म पाठक र समीक्षकको परखको परीक्षामा बस्न पाएन । दोस्रो संस्करणपछि यसको पाठकीय परखको परीक्षा हुने मेरो विश्वास छ ।"
प्राधिकरणले फेरि काट्न थाल्यो बिजुली,"(काठमाडौं)डेडिकेटेड र ट्रंकलाइनको बक्यौता नतिरेपछि नेपाल विद्युत् प्राधिकरणले उद्योगहरूको बिजुली काट्न थालेको छ । गत असोज २४ मा प्राधिकरणले ४९ उद्योगले थप दस्तुरसहित तिर्नुपर्ने विद्युत् महसुल कात्तिक ८ भित्र बुझाउन र महसुल नतिरे कानुनबमोजिम असुल गर्ने सूचना सार्वजनिक गरेको थियो । उद्योगीलाई बक्यौता तिर्न दिएको समय बिहीबार सकिएसँगै प्राधिकरणले उद्योगको बिजुली काट्न थालेको हो ।बिहीबार साँझ डेडिकेटेड र ट्रंकलाइनको बक्यौता नतिरेको भन्दै दाङस्थित घोराही सिमेन्ट, अर्घाखाँची सिमेन्ट, बाबा जुटमिललगायत उद्योगको बिजुली काटेको प्राधिकरणले जनाएको छ । डेडिकेटेड र ट्रंकलाइन विवाद सुल्झाउनुको साटो तिहारको मुखमा प्राधिकरणले बिजुली काटेर थप अन्योल सिर्जना गरेको उद्योगी पवन गोल्यानले बताए । बिजुली काट्नु समाधानको उपाय होइन, प्राधिकरणले सरकारसँगको समन्वयमा विवादको दिगो समाधानगर्नुपर्छ, उनले भने, घोराही सिमेन्टको बिजुली काटेको थाहा पायौं, हामीलगायत अरुको पनि काट्ने होला ।प्राधिकरणका एक उच्च अधिकारीका अनुसार किस्ताबन्दी सुविधा लिएर बक्यौता तिर्न सुरु गरेका र अदालतबाट अन्तरिम आदेश पाएका उद्योगबाहेक सबै उद्योगको लाइन काटिएको छ । प्राधिकरणका अनुसार नारायण रबर इन्डस्ट्री, हिमाल आइरन, सोना पोलिमर, सोना प्याकेजिङ, यशोदा फुड्स र जयदुर्गा प्लास्टिक उद्योगले किस्ताबन्दी सुविधा लिएर बक्यौता तिर्न सुरु गरेका छन् भने मारूती र शिवम् सिमेन्टले अदालतबाट अन्तरिम आदेश पाएका छन् ।बिहीबार बिहान प्राधिकरण सञ्चालक समितिको बैठक बसे पनि डेडिकेटेड र ट्रंकलाइनको विषयमा कसरी अघि बढ्ने भन्नेमा लिखित निर्णय हुन सकेको थिएन । लगत्तै प्राधिकरणका कार्यकारी निर्देशक कुलमान घिसिङले उद्योगीहरूसँग छलफल गर्दै किस्ताबन्दी सुविधा लिएर बक्यौता तिर्नसमेत आग्रह गरेको एक उद्योगीले जनाए । तर उद्योगीहरूले बक्यौता विवाद समाधानका लागि पूर्वन्यायाधीश गिरीशचन्द्र लालको अध्यक्षतामा गठित आयोगको प्रतिवेदनअनुसार हुनुपर्ने र केही समय दिन आग्रह गरेका थिए । ऊर्जामन्त्री दीपक खड्काले लेखा समितिमा विचाराधीन रहेको विषयमा केही गर्न नमिल्ने भन्दै प्राधिकरणको सञ्चालक समितिमा बताएका थिए । तर प्राधिकरणका कार्यकारी निर्देशक घिसिङ भने यसअघिको सञ्चालक समितिले निर्णय गरिसकेको थप केही लिखित नआएकाले लाइन काटेर भए पनि बक्यौता उठाउने पक्षमा रहेको सहभागी सञ्चालक समिति सदस्यको भनाइ छ । आयोगले ०७२ माघदेखि ०७५ वैशाखसम्मको हकमा तोकिएको मापदण्डअनुसार ग्राहकहरूलाई विद्युत् आपूर्ति भएका दिन तथा अवधिहरू यकिन गरी पुनः हिसाब गरी छुट महसुल उठाउनुपर्ने सुझाव दिएको थियो । आयोगले दिएको सुझावअनुसार प्राधिकरणले बक्यौता उठाउन भन्दै गत असार २५ यता ६ वटा उद्योगमा लाइन काटेको थियो । असार अन्तिममा प्रधानमन्त्री केपी शर्मा ओलीको नेतृत्वमा सरकार बनेलगत्तै ऊर्जामन्त्री खड्कासहितले प्राधिकरणलाई तत्काल बिजुली जोड्न मौखिक निर्देशन दिएका थिए । प्राधिकरणका कार्यकारी निर्देशक घिसिङले प्राधिकरणको सञ्चालक समितिबाट निर्णय गराउनुपर्ने भन्दै लिखित पत्र माग्दै लाइन जोड्न मानेका थिएनन् ।लगत्तै विद्युत् नियमन आयोगले विद्युत् उपभोक्ता हित संरक्षणसम्बन्धी निर्देशिका, ०८० को दफा १३ को उपदफा १ र १० का आधारमा बिजुली जोड्न भन्दै प्राधिकरणलाई पत्र काटेको थियो । उपदफा १ बमोजिम गुनासो समाधान सम्पन्न हुनुभन्दा अघि वितरण अनुमतिपत्र प्राप्त व्यक्ति वा विद्युत् वितरण गर्ने सामुदायिक संस्थाले सम्बन्धित उपभोक्ताको विद्युत् आपूर्ति विच्छेद गर्न पाउने छैन, निर्देशिकाको दफा १३ को उपदफा १० मा उल्लेख छ । आयोगको लिखित निर्देशनका आधारमा प्राधिकरण सञ्चालक समितिले गत साउन ८ मा तीन महिनाभित्र बक्यौता नतिरे पुनः कारबाही अगाडि बढाउने भन्दै तत्कालका लागि बिजुली जोड्ने निर्णय गरेको थियो ।समितिले बहुमतका आधारमा बिजुली जोड्ने निर्णय गरेको थियो । समिति सदस्य कपिल आचार्य र भक्तबहादुर पुनले बक्यौता नउठाई बिजुली जोड्न नहुने अडानसमेत राखेका थिए । ऊर्जामन्त्री खड्काले आचार्य र पुनलाई गत साउन १५ मा लिखित स्पष्टीकरण मागिएको थियो । गत साउन १८ मा उनीहरूले स्पष्टीकरण बुझाएका थिए । सोही दिन आचार्य र पुनलाई मन्त्रालयले प्राधिकरणको बोर्ड सदस्यबाट हटाउँदै खड्काले पूर्वसचिव देवेन्द्र कार्की र पूर्वसहसचिव महेन्द्रबहादुर गुरुङलाई सदस्यमा नियुक्त गरेको थियो ।लगत्तै गत साउन २३ मा आचार्य र पुनले सर्वोच्च अदालतमा दायरको गरेको रिटमा साउन २४ मा न्यायाधीश सुनीलकुमार पोखरेलको इजलासले सरकारका नाममा कारण देखाऊ आदेशसँगै अन्तरिम आदेश जारी गरेको थियो । न्यायाधीश पोखरेलले मन्त्री खड्काको निर्णय कार्यान्वयन नगर्न अन्तरिम आदेश जारी गरेसँगै आचार्य र पुन सञ्चालक पदमा काम गर्न फर्किएका थिए ।आयोगले विद्युत् महसुल निर्धारण भई नसकेको अवधि ०७२ साउनदेखि ०७२ पुससम्मको रकम उठाउनुपर्ने जनाएको थियो । दोस्रो अवधि अर्थात् ०७२ माघदेखि ०७५ वैशाखसम्मको हकमा तोकिएको मापदण्डअनुसार ग्राहकलाई विद्युत् आपूर्ति भएका दिन तथा अवधि यकिन गरी पुनः हिसाब गरी छुट महसुल लिनुपर्ने आयोगको सुझाव छ । डेडिकेटेडको हकमा २४ घण्टा निरन्तर आपूर्ति हुनुपर्ने र ट्रंकलाइनको हकमा ६ घण्टा लोडसेडिङ भएको अवस्थामा समेत कम्तीमा निरन्तर २० घण्टा बिजुली आपूर्ति हुनुपर्ने मापदण्ड थियो ।तेस्रो अवधि अर्थात् ०७५ जेठ देखि ०७७ असारसम्मको हकमा लोडसेडिङ अन्त्य भइसकेकाले बक्यौता उठाउन नमिल्ने आयोगले सुझाएको छ । ०७२ माघदेखि ०७५ वैशाखसम्म उद्योगीले प्राधिकरणलाई तिर्नुपर्ने बक्यौता ६ अर्ब ६० करोड रुपैयाँ हो । तर विद्युत्को बिल तिर्न ६० दिन कटिसकेकाले त्यसमा २५ प्रतिशत थप दस्तुर जोडेर भुक्तानी गर्न उद्योगीहरूलाई प्राधिकरणले भन्दै आएको छ ।"
आयल निगमको दुई बिघा जग्गा हडप्ने प्रयास,"प्राविधिकले नापचाँज गरेर जग्गाको विषयमा प्रस्ट पारेको नापी कार्यालय झापा प्रमुख सुनिल आनन्दले बताए । नापीले जग्गा प्रमाणित गरेपछि निगमले तारबार लगाउन सुरु गरेको थियो । जिल्ला प्रशासन, नापी कार्यालय र स्थानीय जनप्रतिनिधिको रोहबरमा लालपुर्जाअनुसारको जग्गा संरक्षण गर्न थालेपछि छत्रबहादुर र रिता कार्कीले हकदाबी गर्दै मुद्दा दायर गरेका थिए । निगमले ०७४ मा २३ बिघा ३ कट्टा १३ धुर किनेको थियो । खरिद भएको दुई जनाको संयुक्त कित्ताको ८ बिघामध्ये ५ बिघा किनेको थियो । तर निगमले आफ्नो जग्गा नापचाँज गर्दा ३ बिघा मात्रै पाएको थियो । त्यसपछि विवाद उत्पन्न भएको हो । मेचीनगर१४ का वडाध्यक्ष कृष्ण सिग्देलले पनि निगमले खरिद गरेको जग्गामध्ये करिब दुई बिघा अपुग भएको बताए । निगमले किनेको २३ बिघा ३ कट्ठा १३ धुर हो, त्यो जग्गा नापजाँच गर्दा २ बिघा पुगेन । जग्गाको उत्तरपट्टि वडाको सिमाना (साविक वडा) जग्गा जोडिएको छ । जग्गाधनीले ५ बिघा जग्गा बेचेका हुन्, मेचीनगर१४ का वडाध्यक्ष सिग्देलले भने । नापी कार्यालयको अमिनको निष्कर्षका आधारमा प्रमुख जिल्ला अधिकारीको निर्देशनअनुसार सिमाना लगाउने काम भएको उनले बताए । निगमले तारबार लगाउन थालेपछि उनीहरू आफ्नो जग्गा निगमले हडप्न लागेको भन्दै आदालत पुगे, सिग्देलले भने । झापाका प्रमुख जिल्ला अधिकारी बन्धुप्रसाद बाँस्तोलाले पनि निगमले खरिद गरेअनुसार नापनक्सा गरेर २३ बिघा पुर्याइएको जनाए । मुद्दापछि गत चैत ६ मा जिल्ला अदालत, झापाले निगमलाई जग्गामा कुनै संरचना नबनाउन अन्तरिम आदेश दिएको थियो । दुवै पक्षलाई अदालतमा उपस्थित गराएर साउन २९ मा बहसका लागि पेसी तोकिएको थियो । त्यसपछि भदौ दोस्रो जिल्ला अदालत, झापाले पुनः नापजाँच गर्न आदेश दिएको थियो । जिल्ला न्यायाधीश तेजबहादुर खड्काको इजलासले पुराना धनी छत्रबहादुर कार्की र उनकी बहिनी रिताले हकदाबी गरेको कित्ता नम्बर १४० को १ बिघा १० कट्टा र कित्ता नम्बर १२६६ मा पर्ने १९ कट्टामध्ये ७ कट्टा जमिन र निगम स्वामित्वमा रहेको थप २० वटा कित्तामा रहेको सबै जग्गाको पुनः नापजाँच आदेश दिएको छ । विवाद दुईवटा कित्तामा भए पनि अदालतले सबै २० कित्ता जग्गा नाप्न आदेश दिएको छ ।जिल्ला अदालत, झापाको रोहबर र प्रहरी प्रशासन, मालपोत तथा नापी अधिकृतको समन्वयमा असोज ५ मा नापजाँच भएको थियो । जग्गाको नापजाँच गरे पनि विवाद समाधान हुन सकेन । अब भने डिजिटल प्रविधिबाट नापचाँज हुने भएको छ । त्यसका लागि कात्तिक १० को समय तोकिएको छ ।जग्गा विवादबारे रिता कार्कीले आफूले बिक्री नगरेको जग्गामा निगमले तारबार लगाएको बताइन् । अहिले अदालतको प्रक्रियामा रहेको उनको भनाइ छ । हामीले नबेचेको जग्गामा तारबार लगाइयो, यो विषय अहिले अदालतमा पुगेको छ, उनले भनिन्, जमिन हाम्रो हो, अदालत र नापीले हेर्दै छ । परीक्षण गर्दै छ । निगमकै भए लैजान्छ ।आयल निगम जग्गा व्यवस्थापन समिति संयोजक प्रदीप यादवले निगमलाई आफ्नो जग्गाभन्दा एक धुर पनि बढी नचाहिने प्रस्ट्याए ।"
टीकापुर विमानस्थलमा तिहारअघि परीक्षण उडान,"टीकापुर विमानस्थल सञ्चालनका लागि प्राधिकरणले प्राविधिक खटाउने, परीक्षण उडानका लागि एयर ट्राफिक कन्ट्रोलर (एटीसी) पठाउने क्यान महानिर्देशक प्रदीप अधिकारीले जनाए । समुद्री सतहबाट २ सय ४३ मिटर उचाइमा रहेको टीकापुर विमानस्थलको धावनमार्गको लम्बाइ ५ सय ७३ मिटर छ । माओवादी विद्रोह सुरु भएपछि ०५४ सालपछि टीकापुरमा उडान रोकिएको थियो । त्यसअघि त्यहाँ नेपाल वायुसेवा निगमको १९ सिटको ट्विनअटरले साँफेबगरबाट उडान गर्थ्यो । यो विमानस्थलमा हवाई इन्धन सेवा छैन ।"
अर्थ संक्षेप,"कुमारी बैंकको क्यासब्याक अफर काठमाडौं (कास) कुमारी बैंकले आउँदो तिहार, किजा पूजा तथा छठ पर्वका अवसरमा क्यासब्याक अफर ल्याएको छ । बैंकले कात्तिक १४ देखि २२ सम्मका लागि उक्त अफर ल्याएको हो । अफरअन्तर्गत भाइटीका तथा किजा पूजाको दिनमा मोबाइल बैंकिङबाट रकम ट्रान्सफर गर्ने पहिलो एक हजार सेवाग्राहीहरूलाई ट्रान्सफर गरिएको रकमको २५ प्रतिशत वा अधिकतम ५० रुपैयाँ क्यासब्याक प्रदान बैंकले जनाएको छ । यसैगरी अन्य दिनमा बैंकका ५०५० डेबिट तथा क्रेडिट कार्ड र मोबाइल बैंकिङ प्रयोगकर्ताले वस्तु तथा सेवा खरिदबापत उक्त माध्यममार्फत रकम भुक्तानी गर्दा प्रत्येक दिन पाँच सय एक रुपैयाँ क्यासब्याक प्राप्त गर्न सकिने बताइएको छ । ट्रायम्फ नेपालले बुकिङ लिएकामोटरसाइकल वितरण काठमाडौं (कास) ट्रायम्फ नेपालले ट्रायम्फ डे ः २०० मेसिन्स, वान प्यासन कार्यक्रम आयोजना गरेको छ । काठमाडौं, नक्सालस्थित ट्रायम्फको शोरुममा आयोजित कार्यक्रममा प्रिमियम मोटरसाइकल वितरण गरिएको कम्पनीले जनाएको छ । उक्त दिन कम्पनीले दुई सय ट्रायम्फ मोटरसाइकल वितरण गरेको हो । नेपाली बजारमा गत साउनमा सार्वजनिक भएपछि बुकिङ भएका ट्रायम्फ ब्रान्डको मोटरसाइकल वितरण गरिएको हो । सोही अवसरमा कम्पनीले द जेन्टलम्यान्स क्लब को समेत घोषणा गरेको छ । यसमा ग्राहकलाई क्लबमा दर्ता गराई विशेष सदस्यता कार्ड प्रदान गरिएको कम्पनीले बताएको छ । सेरेसको ईभीमा सर्किट सट हुँदा धूवाँनिस्किएको कम्पनीको दाबी काठमाडौं (कास) विद्युतीय सवारी ब्रान्ड सेरेसले मर्मतका लागि कम्पनीको सर्भिस सेन्टरमा ल्याइएको गाडीमा धूवाँ निस्किएपछि प्रतिक्रिया जनाएको छ । कम्पनीले प्रतिक्रिया स्वरूप उक्त गाडीको सर्किट सट हुँदा धूवाँ निस्किएको जनाएको छ । सेरेसको एउटा विद्युतीय सवारीसाधनमा प्राविधि खराबीका कारण धूवाँ निस्किएको हो, कम्पनीले जारी गरेको विज्ञप्तिमा भनिएको छ, उक्त गाडीमा देखिने नियमित प्राविधिक समस्या समाधान नभएपछि सर्भिस सेन्टर ल्याएको उक्त गाडीमा सर्ट सर्किट भएर धूवाँ निस्किएको थियो । उक्त गाडी विगतमा अनधिकृत सेवा केन्द्रहरूमा मर्मतसम्भार गरिएको हुनाले प्राविधिक खराबी देखिएको कम्पनीले गरेको प्रारम्भिक अनुसन्धानमा देखिएको दाबी गरिएको छ ।भीजी अटोमोबाइल्स र एमएडब्लूहायर पर्चेजबीच कर्जा सम्झौता काठमाडौं (कास) नेपालका लागि सुजुकीको दुईपांग्रे सवारीको आधिकारिक वितरक भीजी अटोमोबाइल्स र एमएडब्लू हायर पर्चेजबीच सरल किस्ताबन्दीमा फाइनान्स सेवा प्रदान गर्ने सम्झौता भएको छ । सम्झौतापछि एमएडब्लूले देशभरका भीजी अटोमोबाइल्सका आउटलेटमार्फत सहज रूपमा फाइनान्स सुविधा उपलब्ध गराउने कम्पनीले जनाएको छ । सम्झौताअनुसार ग्राहकले २४ महिनाका लागि किस्ताबन्दीमा सुविधाजनक ईएमआईका विकल्प प्राप्त गर्ने कम्पनीले जनाएको छ । टिकटकको क्यू२ २०२४ कम्युनिटी गाइडलाइन्स काठमाडौं (कास) टिकटकले प्रयोगकर्ताका लागि सुरक्षित डिजिटल स्पेस सिर्जना गर्ने निरन्तरको प्रतिबद्धताअनुरूप क्यू२ २०२४ कम्युनिटी गाइडलाइन्स इन्फोर्समेन्ट रिपोर्ट जारी गरेको छ । टिकटकले अप्रिलदेखि जुन २०२४ सम्मको तथ्यांकलाई समेट्ने उक्त रिपोर्टमा कम्युनिटी गाइडलाइन्स उल्लंघन गर्ने कन्टेन्ट पहिचान गर्न र हटाउनका लागि उठाएका सक्रिय कदमहरूको विवरण समावेश भएको जनाएको छ । सो रिपोर्टले टिकटकको विश्वव्यापी कम्युनिटीका लागि सकारात्मक अनुभवको सुनिश्चितता प्रदान गर्नेछ । कम्पनीले सोही क्रममा २०२४ को त्रैमासिकमा विश्वव्यापी रूपमा १७ करोड ८८ लाख २७ हजार ४ सय ५६ वटा भिडियोहरू हटाएको बताएको छ । प्रधानमन्त्री दैवी प्रकोप उद्धार कोषमा युनिलिभरको ५० लाख काठमाडौं (कास) युनिलिभर नेपालले प्रधानमन्त्री दैवी प्रकोप उद्धार कोषमा ५० लाख रुपैयाँ सहयोग गरेको छ । गत असोज १० देखि १२ गतेसम्म आएको अविरल वर्षाका कारण आएको बाढी तथा पहिरोबाट प्रभावितहरूको राहतका लागि उक्त रकम सहयोग गरेको कम्पनीले जनाएको छ । युनिलिभर नेपालका प्रबन्ध निर्देशक तथा प्रमुख कार्यकारी अधिकृत अम्लान मुखर्जी र संस्थापक साझेदार रविभक्त श्रेष्ठले एक समारोहबीच प्रधानमन्त्री केपी शर्मा ओलीलाई उक्त रकम बराबरको चेक हस्तान्तरण गरे । सौर्य विद्युत् परियोजनामा ग्लोबल आईएमईबैंकको कर्जा लगानी काठमाडौं (कास) ग्लोबल आईएमई बैंक र प्राइम पावरबीच सोमबार सौर्य विद्युत् परियोजनामा कर्जा लगानी गर्नेसम्बन्धी समझदारीपत्रमा हस्ताक्षर भएको छ । बैंकका प्रमुख कार्यकारी अधिकृत सुरेन्द्रराज रेग्मी र प्राइम पावरका अध्यक्ष आशिष गर्गले उक्त समझदारीपत्रमा हस्ताक्षर गरे । समझदारीअनुसार प्राइम पावरले ३० मेगावाट क्षमताको सौर्य विद्युत् परियोजना कपिलवस्तुमा निर्माण गरी सञ्चालन गर्ने जनाइएको छ । परियोजनामा संलग्न लगानीकर्ता समूहद्वारा विभिन्न पाँच सौर्य परियोजनाअन्तर्गत ५६ मेगावाट कुल जडित क्षमताको आयोजनामा समेत लगानी छ । बैंकले नवीकरणीय र हरित ऊर्जा उत्पादन, प्रसारण तथा वितरणमा आफ्नो लगानी प्रवर्द्धन गर्ने उद्देश्यअनुरूप सौर्य तथा जलविद्युत्मा सर्वसुलभ ब्याजदरमा कर्जा लगानी गर्दै आएको छ । सो अवसरमा प्राइम पावरका अध्यक्ष गर्गले यस परियोजनाद्वारा उत्पादित विद्युत् खरिदका साथै चनौटास्थित सबस्टेसनमार्फत राष्ट्रिय प्रसारण लाइनमा विद्युत् जोड्नका निमित्त नेपाल विद्युत् प्राधिकरणसँग कम्पनीको सम्झौता भइसकेको जनाए । काठमाडौंमा क्यान्टाबिलको शोरुम काठमाडौं (कास) भारतको फेसन ब्रान्ड क्यान्टाबिलको शोरुम काठमाडौंस्थित सिभिल मलमा सञ्चालनमा आएको छ । उक्त शोरुममा नेपाली ग्राहकले किफायती मूल्यमा राम्रो गुणस्तरका पोसाक खरिद गर्न सकिने कम्पनीले जनाएको छ । उक्त अवसरमा कम्पनीले दुईवटा कपडा खरिदमा एउटा र तीनवटा कपडा खरिदमा दुइटा कपडा अफरमा पाइने कम्पनीद्वारा जारी विज्ञप्तिमा उल्लेख छ । सोरुम सञ्चालनमा आएसँगै क्यान्टाबिलका कपडा मन पराउने ग्राहकलाई अब नेपालमै खरिद गर्न सहज भएको कम्पनीले बताएको छ ।"
नेपालको प्रतिद्वन्द्वी भारत,"भुटान अगाडि बढ्दैनेपाल लगातार सातौंपल्ट साफ च्याम्पियनसिपको सेमिफाइनल पुगेको छ । भुटान भने लगातार दोस्रोपल्ट सेमिफाइनल पुगेको छ । सन् २०१० ताका दक्षिण एसियाली महिला फुटबलको प्रतियोगिता सुरु हुँदा भारत र नेपाल मात्रै अगाडि हुने गर्थ्यो । त्यसपछि सन् २०२२ आइपुग्दा बंगलादेश पनि बलियो चुनौती दिने भएको छ । त्यतिमात्र होइन, बंगलादेशले त्यस वर्षको संस्करण नै जितेको थियो । अब यो क्षेत्रको चौथो शक्तिका रूपमा भुटान अगाडि आएको छ । लिग चरणमा भुटान अपराजित त रह्यो नै । टोली यसपल्ट कीर्तिमान गोल गर्न पनि सफल रह्यो । माल्दिभ्समाथिको एकोहोरो जितपछि भुटानी प्रशिक्षक निकोला डेमिनले भनिन्, हामी सही दिशातर्फ अग्रसर छौं । मैले भुटानी फुटबल सम्हालेको धेरै समय भइसकेको छैन, त्यसैले भुटानी महिला फुटबलको स्तर माथि आएको छ भनेर दाबी गर्दिनँ । तर हामी राम्रो फुटबल खेल्न सक्ने टिम भएका छौं । भुटान सेमिफाइनलका लागि तयार छ ।प्रशिक्षक डेमिनले सेमिफाइनल प्रतिद्वन्द्वीका रूपमा बंगलादेश अगाडि आउँदा केही फरक नपर्ने बताएकी थिइन् । भुटानमात्र होइन, अब नेपालले पनि सेमिफाइनलका लागि तयार पार्नेछ । यसबारे चर्चा गर्दै नेपालका प्रशिक्षक तामाङले भनेका छन्, सेमिफाइनल अगाडि हामीसँग दुई दिन छ । लिग चरणको खेलपछि खेलाडी थाकेका छन् । त्यसैले हामीले अभ्यासमा धेरै जोड दिने छैनौं । भारतीय टिमको अहिलेसम्मको प्रदर्शन बुझ्नमा जोड दिनेछौं ।उनका लागि खेलाडीका चोट भने चिन्ताको विषय हुनेछ । चोटकै कारण प्रीति राई दोस्रो हाफमा सब्स्टिच्युट भइन् । तर यो चोट गम्भीर भने छैन । डिफेन्डर पूजा रानाले पनि चोटकै कारण खासै अभ्यास गरिरहेकी छैनन् । नेपालले यसअघि नै चोटका कारण हीराकुमारी भुजेल र दीपा शाहीलाई गुमाइसकेको छ । दुवै शल्यक्रियाबाट गुज्रिसकेका छन् । खेलाडीको चोटले समस्या त हुन्छ नै, प्रशिक्षक तामाङको स्वीकारोक्ति छ ।"
झापा बेलबारी गोल्डकप फाइनलमा,सुनसरी (कास) बुटबल लुम्बिनी एफसीविरुद्ध २० ले पराजित गर्दै झापा ११ एफसी सातौं आमन्त्रण बेलबारी गोल्डकप फुटबलको फाइनल पुगेको छ । झापालाई उपाधि नजिक पुर्याउन दुवै गोल आशिष चापागाईंले गरेका थिए । बेलबारी११ स्थित लक्ष्मी खेल मैदानमा बिहीबार पहिलो सेमिफाइनल खेलको २८ औं मिनेटमा प्रदीप बुढाथोकीको पासमा आशिषले पहिलो गोल गरेका थिए । दोस्रो गोल आशिषले ७५ औं मिनेटमा पेनाल्टीमार्फत गरे । बुटबल लुम्बिनीका रक्षापंक्तिका एनमेन्डी इवोसिइको बक्सभित्र ह्यान्ड भएपछि रेफ्री विक्रम कार्कीले झापालाई पेनाल्टीको अवरसर दिए । उक्त पेनाल्टीलाई आशिषले सहजै गोलमा परिणत गरेका हुन् । दुई गोल गरेका आशिष म्यान अफ द म्याच भए ।
निसमले जनकपुरबाट खेल्ने,"लाङ चितवनबाट खेल्नेदक्षिण अफ्रिकाका अनुभवी तीव्र गतिका बलर मार्चट डी लाङलाई चितवन राइनोजले अनुबन्ध गरेको छ । ३४ वर्षीय उनी चितवनले भित्र्याएको पहिलो विदेशी खेलाडी हुन् । ६ फिट ७ इन्च अग्ला यी दायाँहाते ब्याटर तथा बलरले विश्व फ्रेन्चाइज क्रिकेटमा खेल्दै आएका छन् । नेपाल प्रिमियर लिगमा चितवन राइनोजको प्रतिनिधित्व गर्न पाउँदा र विश्वका सबैभन्दा जोसिला फ्यानको अगाडि खेल्न पाउँदा म रोमाञ्चित हुनेछु । सुन्दर सहर चितवन र हिमाली राष्ट्र नेपालको यो मेरो पहिलो भ्रमण हुनेछ, डी लाङले चितवनको विज्ञप्तिमार्फत भनेका छन् । चितवनका प्रबन्ध निर्देशक आयुश न्यौपानेले अनुभवी विदेशी बलर अनुबन्ध गर्न पाउँदा उत्साहित रहेको जनाए ।"
शिखर र शुक्लाफाँटा च्याम्पियन,"(बझाङ) सुदूरपश्चिमकै सबैभन्दा ठूलो धनराशि पुरस्कार रहेको उद्योग वाणिज्य संघ कप भलिबलको उपाधि पुरुषतर्फ डोटीको शिखर नगरपालिका र महिलातर्फ कञ्चनपुरको शुक्लाफाँटा नगरपालिकाले जितेका छन् । शिखरले डडेल्धुराको परशुराम नगरपालिका टिमलाई प्रतिस्पर्धात्मक खेलमा ३२ को सेटले हराएको थियो । शुक्लाफाँटाले बझाङको बित्थडचिर नगरपालिका टिमविरुद्ध ३१ को सेटमा जित हात पारेको हो ।पुरुषतर्फ विजेता शिखरले २ लाख २ हजार ८१ र उपविजेता टिमले १ लाख २ हजार ८१ रुपैयाँसहित ट्रफी जितेका थिए । महिलातर्फ विजेशा शुक्लाफाँटाले १ लाख २ हजार ८१ रुपैयाँ पुरस्कारसहित ट्रफी जित्यो । उपविजेताले ५२ हजार ८१ रुपैयाँ पुरस्कार पायो । तेस्रो भएको पुरुषतर्फ तेस्रो बझाङको छबिस पाथिभेरा गाउपालिका ए ले ५२ हजार ८१ र महिलातर्फ मस्टा गाउँपालिकाले २२ हजार ८१ रुपैयँ नगद पुरस्कार पाए ।पुरुषमा १७ र महिलामा १२ टिमको सहभागिता रहेको थियो । कोजाग्रत पूर्णिमाको दिन बझाङ सदरमुकाम चैनपुरमा लाग्ने शीलदेवी मेलाको अवसर पारेर बझाङ उद्योग वाणिज्य संघले प्रतियोगिताको आयोजना गर्दै आएको छ । यो चौथो संस्करण भएको संघका उपाध्यक्ष शंकर रसाइलीले बताए । संघले विभिन्न विद्यामा उत्कृष्ट प्रर्दशन गर्ने खेलाडीलाई पनि नगद प्रदान गरियो । पुरुषतर्फ सुनिल बोहरा, हरि बोहरा, राजेन्द्र बोहरा, विनोद चन्द, सुनिल सुतारा, दिपिन गिरी, हेमन्त मल्ल आआफ्नो विधामा उत्कृष्ट भए । उत्कृष्ट प्रशिक्षकमा गोर्कण मल्ल चुनिए । महिलातर्फ गरिमा बोहरा, शर्मिला दमाइ, बबिता बोहरा विधागत उत्कृष्ट चुनिए ।"

शीर्षक,विवरण
धनराज र 'दानवीर को लेनदेनमा प्रश्न,"मितेरी सहकारीका अध्यक्ष कुम्भराज गुरुङले पनि व्यापारी मीनबहादुरबाट आएका चेकहरूमार्फत नै धनराजको ऋण चुक्ता भएको पुष्टि गरेका छन् । धनराज गुरुङको ऋण तिर्नका लागि मीनबहादुर गुरुङले नै चेक दिएका हुन् । एनआईएमबीको चेक दिएका थिए, उनले भने, चेक लिएर हाम्रो खातामा राखिदिनुस् भनेका थियौं । बैंकले हाम्रो खातामा जम्मा गरिदिएको छ ।२०८० वैशाख २१ मा कानुनमन्त्री बनेका धनराज २०८० फागुन २१ सम्म यो जिम्मेवारीमा थिए । त्यतिबेला ललिता निवास प्रकरणमा मीनबहादुरविरुद्ध जिल्ला अदालतमा मुद्दा दर्ता भइसकेको थियो । मीनबहादुरसहित आरोपितविरुद्ध प्रहरीले किर्ते र संगठित अपराधमा अनुसन्धान अघि बढाए पनि संगठित अपराधको कसुर झिकेर किर्तेमा मात्रै मुद्दा चलाइएको थियो । तत्कालीन प्रधानमन्त्री पुष्पकमल दाहालले २०८० फागुन २१ मा कांग्रेससँगको सहकार्य तोडेर एमालेसँग सत्ता साझेदारी सुरु गरेपछि गुरुङसहित कांग्रेसका सबै मन्त्री बाहिरिएका थिए । त्यसको दुई महिनापछि अर्थात् वैशाख १७ मा गुरुङले मीनबहादुरसँग उक्त रकम लिएको देखिन्छ । यो विषय सार्वजनिक भएपछि धनराजले कान्तिपुरसँग भने, मीनबहादुर दाइसँग पैसा लिएको हो, तर वकिल राखेर, कागज लेखेर, किनाराको साक्षी राखेर, दुई वटा औंठाको दायाँबायाँ सहीछाप कागज गरेर ऋण लिएको हुँ । कागजै गरेर ऋण लिँदाखेरि पनि तैंले किन ऋण लिइस्, फलानोसँग किन ऋण लिइस् भनेजस्तो कुरा आउँदा दुःख लागेको छ । यद्यपि सहकारी बचत अपचलनमा नाम जोडिएपछि भदौ २९ मा उनले कान्तिपुरलाई भनेका थिए, घर बेचेर सहकारीको ऋण तिरेको छु । तत्कालीन श्रीमती ज्योति गुरुङ सगोलमा हुँदा १ करोड ८० लाख रुपैयाँ ऋण जति तिर्दा पनि नघटेपछि घर नै बेचेर तिरेको उनले दाबी गरेका थिए । जति तिरे पनि ऋण घटेन, ब्याज बढेको बढ्यै गर्यो, ब्याजमाथि ब्याज थपिँदै गयो । अनि २०८१ को वैशाखतिर हुनुपर्छ, सहकारीले हिसाब मिलान गरेर राखेको ९१ लाख २६ हजार १४ रुपैयाँ एकैचोटि भुक्तानी गरेको हो, उनले त्यतिबेला भनेका थिए । विभिन्न कसुर लागेका व्यक्तिलाई कारबाहीको दायरामा ल्याउने र सुशासन कायम गर्ने प्रमुख जिम्मेवारीमा रहेका कानुनमन्त्रीको पदबाट हटेको दुई महिनाकै बीचमा भएको यो लेनदेनलाई शंकास्पद मानिएको छ । तर, गुरुङले भने प्रधानमन्त्री र मन्त्रीले समेत स्वतन्त्र न्यायालयलाई प्रभावित पार्न नसक्ने भन्दै मीनबहादुरविरुद्ध चलेको मुद्दा र आफूले लिएको ऋणका विषयलाई जोड्न नमिल्ने बताए । ऋण तिर्न गाह्रो परेकाले मैले मीनबहादुर दाइसँग १० प्रतिशत ब्याज तिर्ने गरेर रकम लिएको हो, उनले भने, एक त ऋण लिने बेलामा म मन्त्रीबाट हटिसकेको थिएँ । अर्को कानुन मन्त्री भएको र मैले ऋण लिएको विषयमा कुनै साइनो छैन । २०८० असार १२ मा पक्राउ परेका मीनबहादुर भदौ २४ मा धरौटीमा छुटेका थिए । त्यस्तै २०८० भदौ १० मा उनीसहित ३ सय ११ जनाविरुद्ध ललिता निवासको जग्गा किर्ते प्र्रकरणमा दायर मुद्दा काठमाडौं जिल्ला अदालतमा विचाराधीन छ । अख्तियार दुरुपयोग अनुसन्धान आयोगले दायर गरेको ललिता निवासको भ्रष्टाचार मुद्दामा २०८० फागुन ३ मा उनी दोषी ठहर भएका थिए । त्यसको एक महिनाअघि माघमा मीनबहादुर नै सञ्चालक रहेको भाटभटेनी सुपरमार्केट्स करछली मुद्दामा सर्वोच्च अदालतबाट दोषी ठहर भएको थियो र उनले राज्यलाई करिब डेढ अर्ब राजस्व तिर्नुपर्ने फैसला भएको थियो । सत्तारुढ दल कांग्रेसका उपसभापति गुरुङ जोडिएको मितेरी सहकारीको बचत अपचलनदेखि पदमै रहेका बेला व्यापारीसँग शंकास्पद आर्थिक लेनदेन गरेको विषयमा प्रहरीले अनुसन्धान गरेको छैन । जबकि सहकारी ठगीसम्बन्धी संसदीय छानबिन विशेष समितिले समेत मितेरी सहकारीको बचत अपचलनमा जोडिएका धनराज गुरुङ र ज्योति गुरुङलगायत व्यक्तिहरूमाथि अनुसन्धान गर्न सिफारिस गरेको छ । मितेरी सहकारी ठगी प्रकरणमा सुरुमा सहकारीका तर्फबाट ज्योति गुरुङ, धनराज गुरुङ, ज्योतिबहादुर भण्डारी, सुजन शाक्य, हितमान थापा, प्रकाश यादव, दिनेश भण्डारी, थर र वतन नखुलेका कृपेश, अर्जुन, टेकेन्द्र र सरोज यसमा संलग्न रहेको भन्दै अनुसन्धानका लागि वाग्मती प्रदेश सहकारी मन्त्रालयमा उजुरी परेको थियो । त्यसको बोधार्थ सहकारीका अध्यक्ष कुम्भराज गुरुङले सीआईबीमा दिएका थिए । दोस्रो पटक वाग्मती प्रदेश सहकारी मन्त्रालयले सुरुको जाहेरीमा समेटिएका धनराज गुरुङ र अरू ५ जनाको नाम हटाएर ज्योति गुरुङ, ज्योतिबहादुर भण्डारी, सुजन शाक्य, हितमान थापा र प्रकाश यादवलाई मात्रै प्रतिवादी बनाएर अनुसन्धानका लागि सीआईबीमा जाहेरी दिएको थियो । सीआईबीले भने सुरुको र पछिल्लो दुवै जाहेरीमा समेटिएका माथि अनुसन्धान भइरहेको जनाएको छ ।सीआईबीका प्रमुख एआईजी दीपक थापाले मितेरी सहकारीको बचत अपचलन सम्बन्धमा अनुसन्धान भइरहेको र यसलाई टुंगोमा पुर्याउन अझै समय लाग्ने बताए । उनले धनराज र मीनबहादुरबीच भएको शंकास्पद लेनदेनको विषयमा पनि प्रमाण उपलब्ध भएसम्म कारबाहीको दायरामा ल्याइने दाबी गरे । मितेरी सहकारी ठगीबारे परेको जाहेरीमा सहकारीका सञ्चालक र कर्मचारीहरूको नाम उल्लेख छ, यसमा धनराज गुरुङको नाम देखिँदैन, तर पनि गुरुङसमेतलाई अनुसन्धानको घेरामा राखेर अघि बढेका छौं, तथ्य र प्रमाणले जजसलाई समेट्छ, त्यही अनुसार अनुसन्धानले पूर्णता पाउँछ, उनले भने ।उनका अनुसार मितेरी सहकारीको बचत हिनामिनामा सीआईबीले उक्त सहकारीकी महाप्रबन्धक ज्योति गुरुङ र अपचलन गर्ने अर्का व्यक्ति ज्योतिबहादुर भण्डारीविरुद्ध इन्टरपोलमार्फत रेड नोटिस जारी गरिसकेको छ । दसैं अगाडि नै दुवैविरुद्ध रेड नोटिस जारी भएको थापाले बताए ।मितेरी सहकारी ब्रिटिस र भारतीय सेनाबाट अवकाश पाएका लाहुरेहरूको पहलमा खोलिएको संस्था हो । यो सहकारीमा कांग्रेस नेता गुरुङकी पत्नी ज्योति २०५७ जेठ १२ मा सहायक स्तरको कर्मचारीबाट प्रवेश गरेकी थिइन् । त्यसको २ महिनापछि साउन २५ मा ज्योति सहकारीको लेखापाल, २०७० वैशाख ४ मा वरिष्ठ लेखापाल र २०७५ वैशाख ४ मा महाप्रबन्धक बनिन् । महाप्रबन्धक भएपछि ज्योतिले ज्योतिबहादुर भण्डारीलाई सहकारीको रकम मिटरब्याजमा लगाउन थालेकी थिइन् । सुरुमा ज्योतिले सहकारीबाट ३० लाख रुपैयाँ झिकेर ज्योति भण्डारीलाई एक साताका लागि सापटी दिएकोमा भण्डारीले ५ लाख थपेर फिर्ता गरेका थिए । दोस्रो चरणमा ४० लाख दिएकोमा त्यसको अर्को साता १० लाख थपेर भण्डारीले रकम फिर्ता गरेको पनि खुलेको छ । एक पटक ५० लाख दिएकोमा ६० लाख फिर्ता भयो । यसरी सातापिच्छे सहकारीको रकम मिटरब्याजमा लगाएर ज्योतिले नाजायज लाभ लिएकी थिइन् । यो क्रम बढ्दै जाँदा उनले भण्डारीलाई करिब साढे ३ करोड रुपैयाँ मिटरब्याजमा लगाएपछि त्यसबापतको रकम फिर्ता नदिई भण्डारी फरार भएसँगै हिनामिना प्रकरण सतहमा आएको थियो । नेता गुरुङकै योजनामा सहकारीको रकम मिटरब्याजमा लगाउने गरेको तर पछि यसमा आफू जोडिने देखेपछि गुरुङले पत्नी ज्योतिसँग शंकास्पद सम्बन्ध विच्छेद गरेको आरोप लाग्दै आएको छ । यो अपचलन हुँदा धनराज पूर्ण जानकार रहेको तथ्यहरूले पनि देखाउँछ । मितेरीको रकम अपचलनको क्रम २०७९ सम्मै भएको देखिन्छ । सहकारी प्रकरणको विषय सञ्चालक समिति र सेयरधनीसम्मै पुगेपछि २०७६ फागुनमा धनराजले पत्नीसँग सम्बन्ध विच्छेद गरेका थिए । सम्बन्ध विच्छेद गरेपछि सोही सहकारीबाट २०७७ फागुनमा १२ लाख रुपैयाँ ऋण लिँदा गुरुङले हकवालामा श्रीमती ज्योतिको नाम नै राखेका छन् । २०७९ को संसदीय चुनावमा उम्मेदवार मनोनयन गर्दा पनि गुरुङले श्रीमतीको महलमा ज्योतिकै नाम राखेर हस्ताक्षर गरेका छन् । त्यसो त सत्तारुढ एमालेको केन्द्रीय कार्यालय भवन पनि मीनबहादुरले बनाइदिने भएका छन् । दसैंको अष्टमीका दिन प्रधानमन्त्री केपी शर्मा ओली र मीनबहादुरका दम्पत्तिले कीर्तिपुरको मित्रनगरस्थित १० रोपनी १४ आना दाबी गरिएको जग्गामा भवनको शिलान्यास गरेका थिए । राज्यसँग मुद्दा लडिरहेका व्यक्तिबाट सिधै प्रधानमन्त्रीको दलले सहयोग लिएको विषयमा प्रश्न उठेपछि एमालेले गुरुङ दानवीर रहेको र उनीबाट सहयोग लिनु अन्यथा नहुने दाबी गर्दै आएको छ ।"
पूर्वमन्त्रीले ऋण लिन पाइँदैन भन्ने छ ?,"हुन्छ १० प्रतिशत त ठिकै छ, उता १७१८ प्रतिशत ब्याजको पनि स्याज लगाइराखेको छ सहरकारीले, १० प्रतिशत त तयार छु भनें मैले । त्यसपछि वकिल राखेर, कागज लेखेर, किनाराको साक्षी राखेर, दुई वटा औंठाको दायाँबायाँ सहीछाप कागज गरेर ऋण लिएको हुँ । कागजै गरेर ऋण लिँदाखेरि पनि तैंले किन ऋण लिइस्, फलानोसँग किन ऋण लिइस् भनेजस्तो कुरा आउँदा दुःख लागेको छ ।तर गत भदौ ३० मा कान्तिपुरमा यसै विषयमा समाचार छापिएको छ, त्यतिखेर ॅमलाई ऋणले अत्याएर घर बेचेर सहकारीको पैसा तिरें भन्नुभएको थियो, अब भन्नुस् घर बेचेर ऋण तिरेको कि मीनबहादुरसँग ऋण लिएर ?त्यो त अहिले पनि भन्छु, किनभने घर बेचेकै हो । घर सहकारीमा धितो राखेको थियो, लिलाम भयो । अनि सहकारीले पछि आएर के गर्नुभयो भने घरले पुगेन भनी ऋण देखाउन थालेपछि एक प्रकारको ब्ल्याकमेलिङ जस्तो पनि भयो । तर कागजले तपाईंको भनाइ समर्थन गरेन किनकि संसदीय समितिले हेरेको र सार्वजनिक भएको ऋणको ॅस्टेटमेन्ट हेर्दा सहकारीमा तपाईंको ऋण करिब ९१ लाख रुपैयाँ बाँकी थियो । लगभग त्यति नै पैसा मीनबहादुर गुरुङसँग लिनुभएको छ । घर बेचेको भए मीनबहादुरसँग ऋण किन लिनुभयो ?घरको पैसा त सहकारीले लग्यो पूरै । त्यसपछि पनि ब्याज, ब्याजमाथि ब्याज गर्दागर्दै ९१ लाख बाँकी छ भन्यो । त्यसपछि मैले ऋण खोज्नुपरेन ? घर पनि बेचेर तिरियो, त्यसको धेरै पछि तपाईंको ऋण त यति बाँकी छ भन्न थालेपछि हायलकायल भएँ । सहकारीको ॅस्टेटमेन्टमा के भन्छ भने तपाईंले सहकारीलाई १ लाख, ४ लाख, ५ लाख मात्रै पैसा तिर्नुभएको छ । घरै बेचेर एकैपटक ठूलो रकम तिरेको त देखिँदैन नि ?यो पछिको कुरा भयो । त्योभन्दा अगाडि नै घर लगिसक्यो ।यो कुरा तपाईंले आफ्नो पार्टीमा भन्नुहोला, राज्यले अनुसन्धान गर्यो भने भन्नुहोला, तर तपाईं यो देशको सबैभन्दा ठूलो पार्टीको उपसभापति, कानुनमन्त्री, न्यायपरिषद्मा बसेको व्यक्ति, तर मीनबहादुर गुरुङविरुद्ध राज्यले विभिन्न अदालतमा मुद्दा लडिरहेको छ, तपाईंले उहाँसँगै ऋण माग्नुपर्ने बाध्यता किन ? इमानको कसीमा हेर्दा त धेरै कमजोर देखियो नि, हैन ?म मन्त्रीबाट हटिसकेपछि लिएको ऋण हो । तपाईं फागुन २१ मा मन्त्रीबाट हट्नुभयो र वैशाख १७ मा ऋण लिनुभयो, त्यो भनेको त करिब दुई महिनाको अन्तरालको मात्र कुरा भयो ?पूर्वकानुनमन्त्री भएकै कारण कोही साथीसँग ऋण लिन पाइन्न भन्ने त होइन होला नि । राज्य र मीनबहादुर गुरुङबीच मुद्दा चलिरहेको अवस्था छ, कानुनमन्त्रीबाट बिदा हुनासाथ ऋण लिनुभयो नि ? उहाँको मुद्दा त चलिरहेको हुन्छ । मुद्दासँग के सम्बन्ध भयो त ? उहाँले आफ्नो मुद्दा खेपिराख्या होला । मुद्दा लडिराख्या होला, अनि त्यो मुद्दामा मैले हस्तक्षेप गर्न मिल्छ ?मीनबहादुरले तपाईंलाई ऋण दिनुपर्ने अरू सम्बन्ध के हुन्छ त योबाहेक ?दाजुभाइ हो । दाजुभाइ भएपछि ऋण लिन पाइँदैन ? साथीभाइसँग माग्न पाउँछु मैले । कागज गरेर ऋण माग्न पाउनुहुन्न ? दिनेले कागज गरेर दिन्छु भन्यो । मुद्दासँग मलाई सरोकारको विषय नै होइन ।लेनदेन त्यो व्यक्तिसँग गर्न सकिन्छ, जोसँग स्वार्थको द्वन्द्व जोडिँदैन, तपाईं त कांग्रेसको उपसभापति, सांसद, पूर्वकानुनमन्त्री, अनि कानुन मन्त्रालयबाट बिदा भएको लगत्तै, न्यायपरिषद्बाट बिदा भएलगत्तै सरकारविरुद्ध मुद्दा लडिरहेको व्यक्तिसँग पैसा लिनुभयो नि ?न्यायपरिषद्सँग के सम्बन्ध भयो त भन्या ? मैले कुरा नबुझ्या । न्यायपरिषद्सँग मीनबहादुरको के साइनो हुन्छ ? मन्त्री भए पनि न्यायालयमा हस्तक्षेप गर्न मिल्दैन । न्यायालय स्वतन्त्र हुन्छ । यति कुरा त तपाईंहरूले लेख्नुहुन्छ त कहिलेकाहीं । न्यायालयमा प्रधानमन्त्रीले पनि हस्तक्षेप गर्न मिल्दैन, मन्त्रीको त कुरै छोडिदिनुस् । न्यायाधीश स्वतन्त्र हुन्छ, कानुनको व्याख्या न्यायाधीशले गर्ने हो, धनराज गुरुङले गर्ने होइन । कुनै मन्त्रीले गर्न पाउँदैन । त्यसकारण कन्फ्लिक्ट अफ इन्ट्रेस्ट कसरी हुन्छ ?यो प्रश्नको जवाफ त उचित ठाउँमा राजनीतिक र कानुनी रूपमा दिनुहोला, तर प्रश्न अर्को पनि छ, तपाईंकी तत्कालीन श्रीमती ज्योति गुरुङ, जोसँग २०७६ फागुनमा सम्बन्ध विच्छेद गर्नुभयो । उहाँसँगको तपाईंको अहिले कानुनी सम्बन्ध के हो ?२०७६ साल फागुनमा जे भएको हो त्यै हो । २०७६ फागुनमा त तपाईंहरूको सम्बन्ध विच्छेद भएको भनेर कागज छ तर, २०७७ फागुनमा तपाईंले सहकारीबाट ऋण लिँदा हकवालामा श्रीमतीको नाममा ज्योति गुरुङ लेख्नुभएको छ ? त्यहाँ घर जमानी राखेर लिएको कर्जाको फाइल थियो । कर्जा फाइल भएपछि मैले १०१५ लाख चाहियो भनें । १५ लाख होइन १०१२ लाखसम्म दिन सक्छु भनेपछि १२ लाख दिनुस् भनियो । त्यसपछि पुरानै लोन फाइलमा राख्ने हो भनेर लेख्ने मान्छेले फाराम भरेर मलाई सही गर्न दियो । त्यहाँ अक्षर हेरे भइहाल्यो नि, मैले भरेको होइन फाराम । फाराम कर्मचारीले भरेको हो । कथंकदाचित मैले भरेको र हकवालामा ज्योति गुरुङ श्रीमती भनेर लेखेको भए तपाईंको त डिभोर्स भइसक्या कहाँ लेख्न मिल्छ भन्नुपर्ने होला नि त । तर मैले फाराम भरेको होइन, पुरानै फाइलमा राख्ने भएपछि मैले तल सहीछाप र औंठाछाप गरेपछि १२ लाख लिएर म हिँड्या हुँ । तर पछि फेरि उहाँले भर्नुभएछ, पुरानै फाइल हेरेर गर्यो होला । अनि हकवालामा श्रीमती ज्योति गुरुङ लेखिदिएको छ । त्यो त अफिसियल कमजोरी ममाथि थोपर्न मिल्छ ? मलाई दोष दिन मिल्छ ?२०७६ फागुनमा ॅडिभोर्स गरेपछि २०७७ फागुनमा ऋण लिँदा हकवालामा ज्योति गुरुङ लेख्नुभयो । अनि त्यो होइन भन्नुहुन्छ । अर्को गम्भीर कुरा के भने २०७९ सालको मंसिर ४ मा निर्वाचन हुँदा फेरि श्रीमतीको नाममा ज्योति गुरुङको नाम लेख्नुभयो । अदालतबाट सम्बन्ध विच्छेद भएको स्वतन्त्र महिलाको नाम श्रीमती भनेर लेख्न मिल्छ ?तपाईंलाई थाहै हुन्छ, मनोनयन दर्ता गर्न जाँदा जुलुस ठूलै हुन्छ । त्यो फाराम मैले भरेको होइन, साथीभाइ कसले भर्यो, अहिले पनि अद्यावधिक भएको रहेनछ । २०७९ सालको चुनावमा पनि श्रीमतीको नाम ज्योति गुरुङ लेख्या छ भनेर पत्रपत्रिकाले लेखिरहेको रहेछ, के हो भनेर स्याङ्जाको निर्वाचन आयोगमा मैले सोधें । दाइ अझै पनि ज्योति गुरुङ रहेछ यहाँ त अद्यावधिक भएको रहेनछ भन्ने खबर आयो । मेरो पुरानो पासपोर्ट छ, त्यसमा निकटतम व्यक्ति भनेर ज्योति गुरुङ लेख्या छ । अनि मैले मन्त्री भएका बेलामा कूटनीतिक पासपोर्ट लिएको छु । त्यो लिन जाँदा निकटतम भनेर छोरोको नाम राख्या छु नि त । मैले राख्नेसम्म त राख्या छु, अहिले हेरे पनि हुन्छ । त्यसकारणले अद्यावधिक त बिस्तारै हुँदै जाने होला नि । राष्ट्रिय परिचयपत्रमा मैले सिंगल भनेर, सम्बन्ध विच्छेद भएको उल्लेख छ । अद्यावधिक गर्दै जाने होला, एकैचोटि सबैतिर अद्यावधिक गर्न भ्याइएन होला नि त । अद्यावधिक नभएका कारण मतदाता परिचयपत्रमा पनि श्रीमतीको नाम अहिले पनि छ ।उम्मेदवारी दर्ता गर्दा अद्यावधिक गर्ने होइन, नयाँ कागज हो जो तपाईंले भरेर बुझाउने हो नि ?कार्यकर्ताले भर्छन् नि, त्यो त कहाँ नेताले गएर भर्छ त ? कार्यकर्ताले गएर भरिसक्या छ, म ४ बजे पुग्या हुँ त्यो दिन । ल सबै तयार छ तपाईंले यहाँ सही गर्नुस् छिटोछिटो, समय सकिन लाग्यो भनेपछि सही गरेर बुझाएको हो । त्यसकारण त्यसलाई प्रमाण मानिन्छ र प्रभु ? प्रमाण त अदालतको होला नि त ।कानुनमन्त्री त तपाईं हुनुभएको हो, उम्मेदवार मनोनयन पत्रमा श्रीमती भनेर लेखिसकेपछि त्यसलाई कानुनी मान्ने कि नमान्ने ?त्यसमा अद्यावधिक हुन बाँकी छ, अब अद्यावधिक बनाउने हो । अद्यावधिक त गर्दै जाने हो ।कांग्रेसजस्तो लोकतान्त्रिक उदारवादी पार्टीको उपसभापतिले स्वतन्त्र भइसकेकी महिलालाई मेरो श्रीमती भनेर फाराममा भर्दै जान मिल्छ त ?मिल्दैन । तर त्यहाँ साथीभाइले फाराम भर्दाखेरि लेखिदिएको बल्ल पछि थाहा भयो । सहकारीको विषयमा संसद्ले विशेष समिति बनाएर छानबिन गर्यो, अनुसन्धान हुनुपर्छ र दोषीलाई कारबाही हुनुपर्छ भन्ने जनताको माग छ र सञ्चारमाध्यममा समाचार पनि आइरहेको छ । तर यति धेरै कुरा आउँदा पनि तपाईंमाथि अनुसन्धान किन भइरहेको छैन ?पहिलो कुरा फौजदारी कसुरको दायित्व हस्तान्तरण त हुँदैन होला । नम्बर दुई, जसरी रवि लामिछाने गोर्खा मिडियामा एमडी थिए, म मितेरी सहकारीको न एमडी हुँ, न केही । रवि लामिछानेको प्रश्न उहाँसँगै हुने भयो, तपाईंको प्रश्न तपाईंसँगै । रविलाई सोध्दा धनराज गुरुङ देखाउने र धनराजलाई सोध्दा रवि देखाउने गर्न मिल्दैन नि ?त्यसो भए तपाईंले कहिल्यै लेख्नुभएको छ निकिता पौडेल (रवि लामिछानेकी श्रीमती) लाई अनुसन्धानको दायरामा किन नल्याएको भनेर ?निकिताको छुट्टै समाचार होला, साई स्वागत सहकारीको विषयमा निकितामाथि पनि प्रश्न आएको छ, समाचार छापिएको छ ।म मितेरी सहकारीको सञ्चालक समितिमा भएको, त्यहाँको बचत अपचलन गरेको छु भन्ने तपाईंलाई लाग्छ ? तपाईंकी तत्कालीन श्रीमती ज्योति गुरुङले सहकारीको रकम हिनामिना गर्नुभयो भनेर २०७६ पुसमा सहकारीले तपाईंलाई छलफलमा बोलाएको रहेछ, हुन्छ हामी मिलाउँछौं भन्नुभएको रहेछ तर दुई महिनापछि फागुनमा त ॅडिभोर्स गरेको कागज लिएर जानुभएछ नि ?यस्तो बेकारको कुरा गर्नुहुन्न क्या । त्यो सहकारीले बोलायो, छलफल गर्यो भनेर जसले जे सिकायो त्यो भनेर हुन्छ ? आफूले उन्मुक्ति पाउँछु भनेर कसैले सिकाएको भरमा भन्दै हिँड्ने कुरा तपाईं मान्नुहुन्छ ?मितेरी सहकारीका अध्यक्षले यो कुरा त संसदीय छानबिन समितिलाई भनेका छन् नि त ?सहकारीका अध्यक्षले उन्मुक्ति खोज्नका लागि धनराज गुरुङलाई अपराधको भारी बोकाउन मिल्छ ? यही त मैले कुरा बुझिरहेको छैन । अरू सहकारीमा झ्यापझ्याप सहकारीका अध्यक्ष, प्रबन्धक को को हो सबै अनुसन्धानमा परेका छन् । यहाँचाहिँ मलाई टार्गेट गरेर, मेरो चरित्रहत्या कसरी गर्न सकिन्छ भनी सबै गोलबन्द भएर यो षड्यन्त्र भइरहेको छ । मैले यति कुरा त बुझेको छु । यो षड्यन्त्र नै त हो नि, होइन भने सहकारीको अध्यक्षको सहमतिबेगर यत्रो अपचलन कसरी भयो ? तपाईं स्याङ्जाको धनराज गुरुङ, उनी खोटाङको मीनबहादुर गुरुङबीच ९० लाखको लेनदेन हुने गरी सम्बन्ध के हो ?मेरो भतिजोले पूर्व नै विवाह गरेको छ, यसरी सबै खोलिराख्नुपर्छ भन्ने होइन । मेरो भतिजोले खोटाङैबाट विवाह गरेको हो, किन भनिरहनुपर्यो मैले सबै कुरा । ऋण त साथीभाइबाट लिन मिल्छ नि । त्यसै लिएको छैन मैले, कागज गरेर १० प्रतिशत ब्याज तिर्छु भनेर दुई हातबाट औंठाछाप गरेर लिएको हो । तर घर पनि बेचेको र ऋण पनि लिएको भन्ने कुरामा तालमेल मिलेको छैन है ?घर त डल्लै गइसक्यो पहिल्यै । त्यो त धितो राखेको हो नि ।धितो राख्ने र बिक्री गर्ने भन्ने त फरक कुरा हो, तपाईंले घर धितो राख्नुभएको हो कि बेच्नुभएको ?धितोमा थियो । त्यो बेचेर पनि पुगेन भन्यो सहकारीले । त्यसपछि पनि यति लाख रुपैयाँ ऋण बाँकी छ भनेर आयो । दिनदिनै फोन गरेको गर्यै गरेपछि तिर्न बाध्य भएको हुँ । तपाईंले सहकारीबाट ऋण लिनुभएको त १ करोड ८० लाख हो नि हैन ?यस्, तर ब्याजको स्याज स्याजको स्याज कति हो कति हो । त्यो त सहकारीले त मान्छेलाई सोहोर्न लाग्यो ।सहकारीले तपाईंको घरको मूल्यांकन कति गरेको थियो ?त्यस्तै कति गरेको थियो, त्यै सेरोफेरोमा गरेको थियो । भनेको २ करोड कि १ करोड ?के रे, जम्मा तीन आना जग्गामा बनेको घर त थियो, कति पो थियो र त्यो ?"
"आईजीपी सिफारिसमा अब लोक सेवालाई 'बाइपास, सचिवको नेतृत्वमा समिति","मस्यौदामा आईजीपी नियुक्तिका लागि गृह मन्त्रालयका सचिव अध्यक्ष, प्रधानमन्त्री तथा मन्त्रिपरिषद् कार्यालयका सचिव सदस्य र अवकाशमा जान लागेका आईजीपी सदस्य सचिव रहने सिफारिस समिति प्रस्ताव गरिएको छ । दुवै प्रहरीमा आईजीपी र एआईजीको पदावधि समान ३३ वर्ष प्रस्ताव गरिएको छ । यसले चेन अफ कमान्ड मा असर गर्ने आकलन गरिएको छ । आईजीपी र एआईजीको उमेरहद र पदावधि फरकफरक राख्नुपर्छ भन्ने विषयमा गहन बहस भएको थियो । आईजीपीको ३ र एआईजीको ४ वर्ष पदावधि रहने भन्ने नै सबैको धारणा थियो, मस्यौदा छलफलमा सहभागी एक कर्मचारीले कान्तिपुरसँग भने, तर, फाइनल भएर मन्त्रिपरिषद् पुग्दा दुवै दर्जाको समान उमेर ३ वर्ष भयो ।हाल नेपाल प्रहरी २०१२ र सशस्त्र प्रहरी २०५८ सालमा बनेको ऐनका भरमा छ । दुवै ऐन संशोधन गरेर सरकारले सेवा र सर्तसम्बन्धी प्रबन्ध गर्न लागेको हो । लोक सेवा आयोगका पूर्वअध्यक्ष उमेश मैनालीले आईजीपी बढुवामै थप चलखेल गर्ने गरी छुट्टै निजामती संयन्त्र खडा गर्नु गलत भएको टिप्पणी गरे । बढुवा सिफारिसमा लोक सेवा आयोगलाई भूमिकाहीन बनाइँदा बढुवाको चलखेलमा अझ मलजल पुग्ने उनको भनाइ छ । नेपाल प्रहरी र सशस्त्र प्रहरी दुवैका आईजीपी बढुवा गर्न गृह मन्त्रालयका सचिवको अध्यक्षतामा सिफारिस समिति गठन गर्ने प्रावधान राखिएको हो भने यो सरासर गलत हो, गृह मन्त्रालयका पूर्वसचिवसमेत रहेका मैनालीले भने, सुरक्षा निकायका अधिकृतहरूको बढुवालाई निष्पक्ष, पारदर्शी र अनुमानयोग्य बनाउन सरकारले इमानदार प्रयास गर्न खोजेको हो भने सबैले विश्वास र भरोसा गरेको लोक सेवालाई किन बाइपास गरियो त ? शक्ति दुरुपयोग गर्ने अभिप्रायले नै फौजी संगठनको प्रमुख नियुक्ति प्रक्रियालाई सरकारले निष्पक्ष बनाउन नचाहेको उनको टिप्पणी छ । सरकारले आईजीपी बढुवामा अपारदर्शी रूपमा मनोमानी निर्णय कसरी गर्छ भन्ने एउटा दृष्टान्त २०७४ को छ । नेपाल प्रहरीका तत्कालीन आईजीपी उपेन्द्रकान्त अर्याल अवकाशमा गएपछि नेतृत्वका लागि डीआईजीहरू नवराज सिलवाल, प्रकाश अर्याल, जयबहादुर चन्द र बमबहादुर भण्डारी प्रतिस्पर्धामा थिए । उनीहरू एसएसपीबाट डीआईजीमा एकै दिन बढुवा भएका थिए । वरीयतामा तेस्रो नम्बरमा रहेका चन्दलाई तत्कालीन सरकारले आईजीपीमा बढुवा गरेपछि सिलवाल त्यसविरुद्ध सर्वोच्च अदालत गए । पदभार सम्हाल्न नपाउँदै चन्दको बढुवा तत्कालीन प्रधानन्यायाधीश सुशीला कार्कीको इजलासले बदर गरेपछि कार्यसम्पादन मूल्यांकनका आधारमा बढुवा गर्न लागिएको थियो । तर सिलवालले सर्वोच्चमा पेस गरेको मूल्यांकनसम्बन्धी फाइलमा कैफियत भेटिएपछि अर्का डीआईजी अर्याल आफू कार्यसम्पादनमा अगाडि रहेको दाबी गर्दै सर्वोच्च पुगे । त्यसपछि सर्वोच्चले लोक सेवा आयोगबाट प्रतिस्पर्धी चारै जनाको कार्यसम्पादन मूल्यांकन फाइल झिकायो, जसमा अर्याल सबैभन्दा अगाडि देखिएका थिए । तर सरकारले यो विषय गुपचुप राख्यो । पछि लोक सेवाको सोही फाइलका आधारमा अर्याल नै आईजीपी बने ।यस्तै, एआईजीमा बढुवा सिफारिसमा सरकारले अन्याय गरेको भन्दै नेपाल प्रहरीका तत्कालीन डीआईजी गणेशराज राई र नारायण बस्ताकोटीले २०७१ असारमा लोक सेवा आयोगमा उजुरी दिएका थिए । गृह सचिव, प्रधानमन्त्री कार्यालयका सचिव र आईजीपी सम्मिलित समितिले डीआईजीको कार्यसम्पादन मूल्यांकन गर्दा पक्षपात गरेको उनीहरूको दाबी थियो । लोक सेवा आयोगको अध्यक्षतामा रहेको उजुरी सुन्ने समितिले पहिले सरकारले गरेको सिफारिसमा अटाएका राजेन्द्रसिंह भण्डारीसहित सात जनामध्ये केदार साउद र रमेशशेखर बज्राचार्यलाई हटाएर राई र बस्ताकोटीसमेत सात जनाको नाम कार्यसम्पादन मूल्यांकन अंकसहित सरकारलाई बढुवाका लागि सिफारिस गरेको थियो । पछि सिफारिसमा नअटाएका दुई जनालाई पनि समेटेर सरकारले एआईजीमा बढुवा गर्यो । त्यसपछि सरकारले कानुन नै संशोधन गरेर लोक सेवा आयोगको उजुरी सुन्ने समितिको अधिकार कटौती गर्यो । एआईजी बढुवामा सरकारले गरेको अन्यायलाई लोक सेवाले करेक्सन गरेको थियो तर पछि त्यो अधिकार पनि खोसियो, लोक सेवा आयोगका पूर्वअध्यक्ष मैनालीले भने । सरकारका निकायहरूले बदमासी गरे पनि त्यसलाई सच्याउने, पुनरावलोकन गर्ने र कर्मचारी मूल्यांकनलगायतका प्रमाणलाई सुरक्षित राख्ने भरपर्दो र विश्वासिलो निकाय भनेको लोक सेवा आयोग नै रहेको पूर्वअध्यक्ष मैनाली बताउँछन् । ७ वर्षअघिको आईजीपी नियुक्ति प्रकरणमा देखिएको दृष्टान्तले पनि यसलाई पुष्टि गर्छ, उनले भने, अहिले दुवै प्रहरीमा कानुन संशोधन हुँदै छ, बढुवा र नियुक्तिमा सबैले विश्वास गर्ने गरी प्रबन्ध गर्न लागिएको हो भने लोक सेवाको भूमिकालाई उपेक्षा गर्न मिल्दैन तर कर्मचारी र नेताले आफूले चाहेको मान्छे ल्याउन लोक सेवालाई भूमिका दिन चाहँदैनन् ।पूर्वसचिव जयमुकुन्द खनाल आईजीपी बढुवामा राजनीतिक हस्तक्षेप गर्न सक्ने बाटो खुला राख्नकै लागि बढुवा सिफारिस समितिमा लोक सेवा आयोगलाई बाइपास गरिएको हुन सक्ने बताउँछन् । योग्य व्यक्ति सेवा प्रवेशमा आऊन् भनेर नै निजामती, सेना, प्रहरी, सशस्त्रलगायत सार्वजनिक सेवासँग सम्बन्धित सबै सरकारी निकायमा स्थायी कर्मचारी भर्ना गर्दा लोक सेवामार्फत परीक्षा लिएर उसैले नतिजा सार्वजनिक गर्ने प्रबन्ध गरिएको हो, उनले भने, कर्मचारी भर्ना निष्पक्ष होस् भनेर लोक सेवालाई परीक्षा सञ्चालन गर्ने जिम्मा दिइन्छ भने बढुवा र वृत्ति विकासको पाटो त झनै निष्पक्ष हुन जरुरी छ । आईजीपी बढुवाका लागि सचिवको नेतृत्वमा सिफारिस समिति बनाउनु गलत हुने उल्लेख गर्दै यसमा लोक सेवा आयोगको भूमिकालाई समेट्नुपर्नेमा जोड दिए । नत्र यसले राजनीतिक हस्तक्षेपलाई निम्ता दिन्छ, उनले भने, कानुनमा दोहोरो अर्थ लाग्ने शब्दहरू घुसाएर निर्णयमा चलखेल गर्ने बाटो पनि बन्द गर्नुपर्छ ।"
लुक्लामा एकै दिन १७७ उडान,मन्थलीमा अड्किएर बसेका सबै पर्यटकको उद्धार भइसकेको छ ।यसअघि पर्यटकको उद्धारका लागि कहिले नेपाली सेनाको जहाज र कहिले हेलिकोप्टर प्रयोग गर्ने रक्षामन्त्रीले बताए पनि कुनै पनि उद्धार उडान भएन । खराब मौसमकै कारण लुक्लामा अड्किएका साढे ५ सय पर्यटक पनि मन्थली फर्किएका छन् । शरद् ऋतुको पर्यटकीय सिजनमा मौसम प्रतिकूल भएकै कारण पर्यटक सगरमाथा क्षेत्र जान सकेका थिएनन् । सोमबारबाट भने मौसममा सुधार आएर पर्यटक ओइरिँदा पर्यटन उद्योगमा नयाँ उत्साह थपिएको पर्यटन व्यवसायी तथा टिप एन्ड टप ट्रेकिङका निर्देशक निमा शेर्पाको भनाइ छ ।
शून्य लागत यूएईमा रोजगारी,"(काठमाडौं)तनहुँकी सलिना कुमाल आफ्नो कमाइबाट राजधानीमा टिक्न नसक्ने भएपछि गाउँ फर्किइन् । उनी काठमाडौंमा बारिस्ता तालिम दिने गर्थिन् । काठमाडौं महँगो छ, १५ हजार तलबले बस्नै पुगेन । जसले पनि सरकारी कामलाई मात्रै दिगो देख्छन् । अरु रोजगारीमा सुनिश्चितता छैन । यूएई पठाइदिने भनेर म्यानपावरले दुई लाख माग्यो, २१ वर्षीया सलिनाले भनिन्, यत्रो पैसा तिर्न सक्ने हैसियत मेरो परिवारसँग नभएपछि गाउँ फर्किनुपर्यो ।सलिनाका बुबा पूर्वसैनिक हुन् । पेन्सनबाहेक अन्य आम्दानीको स्रोत छैन । चार दिदीबहिनी र एक भाइ छौं । परिवारलाई मेरा लागि मात्रै ऋणको भारी बोकाउन मिलेन, उनले भनिन्, लाखौं ऋण काढेर वैदेशिक रोजगारीमा जाने अवस्था नै भएन । यही दौरान उनले बिनाखर्च यूएई जान पाउने एउटा विज्ञापनबारे थाहा पाइन् । उक्त विज्ञापन भिजन एन्ड भ्यालु ओभरसिज ले यूएईको आबुधावी नेसनल होटल्स (क्याटरिङ) मा वेटर र क्लिनर पदका लागि निकालेको थियो । यो कम्पनीमाफत जाने श्रमिकले भिसा, टिकट, स्वास्थ्य परीक्षण, सेवा शुल्क केही पनि तिर्नु पर्दैनथ्यो । सबै निःशुल्क थियो । म्यानपावरलाई अग्रिम नगद जम्मा गर्नसमेत मनाही गरिएको थियो ।विज्ञापन देख्नेबित्तिकै म्यानपावरलाई सिधै फोन गरें, अन्तर्वार्ताका लागि बोलाइयो । सबै काम फटाफट भयो, अन्ततः आबुधावी नेसनल होटलमा वेट्रेस का लागि गत शनिबार उड्नुअघि सलिनाले भनिन्, अब यूएई जाने भएँ तर ऋणको भारी नबोकी । जसले गर्दा परिवारले चिन्ता लिइराख्नै परेन ।शनिबार सलिनासहित ५० जना पुरुष र ३७ जना महिला दुबईका लागी उडेका हुन् । निःशुल्क वैदेशिक रोजगारीमा जाने अवसर पाउनेमा कोलमुदा गोदावरी१२, कैलालीकी २४ वर्षीया दुर्गाकुमारी कुमाल पनि एक हुन् । उनी शून्य लागतको नीतिले छोरीहरूलाई आफ्नो खुट्टामा आफैं उभिने गरी स्वाबलम्बी बनाईदिएको तर्क गरिन् ।हामी जस्ता कमजोर आर्थिक अवस्था भएकाले कसैलाई एक पैसा नतिरी जान पाउँदा धेरै खुसी लागेको छ । ऋणको भारी बोकेर जानुपरेको भए, यता परिवारलाई तनाव, उता आफूलाई तनावले गलाउँथ्यो मात्र । अब त कसैलाई ऋण तिर्नै छैन भनेपछि मनमा त्यसै सन्तोष मिलेको छ, उड्नुअघि निकै हर्षित देखिएकी उनले भनिन् । यूएईको रोजगारीलाई बाध्यता नभई अवसरको रूपमा लिएको दुर्गाले बताइन् । हामी अछामबाट कैलालीमा बसाइँ सरेका हौं । पाँच वर्षअघि नै बुवाको भारतमा मृत्यु भयो, कुनै क्षतिपूर्ति पाइएन । पाँच दिदीबहिनी र एक भाइ छौं, दिदी र बहिनी पनि दुबईमा छन् । म पनि गएपछि भाइबहिनीलाई पढाउन सक्ने भयौं, उनले भनिन्, मैले आजसम्म काम गरेर १० हजारभन्दा बढी कमाउन सकेको थिइनँ, अब मासिक ३० हजार कमाउनेछु, यो मेरा लागि निकै ठूलो कुरा हो । क्लिनर का लागि गएकी दुर्गाले खाना र आवासबाहेक न्यूनतम ८ सय दिराम पाउनेछिन् । वैदेशिक रोजगारीले आत्मविश्वास बढाउनेछ, सुरुवातमा क्लिनर भए पनि सिक्दै गएपछि नयाँनयाँ कामका अवसर आउँछन् जस्तो लाग्छ, उनले भनिन्, गाउँघरतिर बिहे गर्ने उमेरमा विदेश जानुहुन्न भन्थे । विवाह त जीवनमा एकपटक भइहाल्छ । अहिले कमाउने उमेर हो । सिद्धेश्वर नगरपालिका२, धनुषाकी ३० वर्षीया ऐश्वर्य शाह पनि ६ वर्षका छोरालाई सासूससुराको जिम्मा लगाएर शनिबार नै यूएई उडिन् । जीवनमा एक रुपैयाँ नकमाएकी उनले अर्को महिनादेखि नै १२ सय दिराम (करिब ४३ हजार रुपैयाँ) तलब थाप्नेछिन् । श्रीमान् पनि यही कम्पनीमा तीन महिनाअगाडि शून्य लागतमा गएका हुन् । उनले नै मलाई पनि प्रयास गर भनेपछि अन्तर्वार्ता दिएँ । पास पनि भएँ । विदेश गएर काम गर्ने सपना थियो, त्यो पूरा हुने भयो, ऐश्वर्यले थपिन्, पैसा खोजेर जानु परेको भए जानेवाला थिइनँ । एक पैसा नलाग्ने भएपछि अब मैले गएको महिनादेखि नै बचत गर्न सक्छु । ऋण लिएको भए कर्जा तिर्न नै एक वर्ष लाग्थ्यो । २३ वर्षीया दिया तामाङको गाउँ सिन्धुपाल्चोक मेलम्ची बजारबाट दुई घण्टा टाढा बोताङमा पर्छ । उनी केही वर्ष भारतमा बुबासँग बसेर फर्केकी हुन् । बुवा भारतमा काम गर्नुहुन्थ्यो, म पनि केही वर्ष सँगै बसें । पछि बुबा दुबई जानुभयो । अहिले यो कम्पनीले शून्य लागतमा लग्नेबारेमा बुवाले नै मलाई भन्नुभएको हो, वेट्रेसका लागि गएकी दियाले भनिन्, बुबाले कोसिस गर्दा हुन्छ भन्नुभयो । अन्तर्वार्ता दिएपछि नाम पनि निस्किहाल्यो । शून्य लागतको यस्तो नीतिले गर्दा निम्न वर्गका परिवारको आर्थिक अवस्थामा सुधार ल्याउन बाटो खुलेको उनले बताइन् । बाहिरको अनुभव छुट्टै हुन्छ । काम पनि छुट्टै हुन्छ । यहाँ धेरै स्कोप छैन । तर बाहिर काम सिकेर नेपाल फर्किने मेरो लक्ष्य छ । यहाँ आएर आफ्नै बिजनेस गर्ने हो, उनले भनिन्, यस्तो अवसरका लागि कतै एक पैसा तिर्नुपरेन । जसले गर्दा तनाव पनि केही लिनु परेन, भविष्य बनाउने बाटो खुल्यो ।सन् २०१९ मा तत्कालीन श्रम, रोजगार तथा सामाजिक सुरक्षा मन्त्री गोकर्ण विष्टले नेपाली श्रमिकलाई शून्य लागतमा जान पाउने गरी यूएईसँग श्रम सम्झौता गरेका थिए । त्यो सम्झौता आंशिक रूपमा मात्रै कार्यान्वयनमा आइरहेको छ । भिजन एन्ड भ्यालु ओभरसिजका अध्यक्ष पद्मराज पौडेलले आफूहरूले पूर्ण रूपमा शून्य लागतमा श्रमिक लैजाने रोजगारदातासँग मात्रै काम गर्ने बताए । जुन रोजगारदाता शून्य लागतमा श्रमिक भर्ना गर्न तयार हुन्छन्, हामीले त्यो कम्पनीलाई मात्रै श्रमिक पठाउने नीतिलाई कडाइका साथ कार्यान्वयन गर्दै आइरहेका छौं, उनले भने, आबुधावी नेसनल होटल्सले पूर्ण रूपमा शून्य लागतसहितको न्यायोचित भर्ना प्रक्रियालाई अभ्यास गरिरहेको छ । यसको हामी साझेदार हुन पाएका छौं ।"
"१० देशसँग नेपालको श्रम सम्झौता, ९ देशसँग प्रक्रियामा","(काठमाडौं)नेपाली श्रमिकका लागि १ सय ४९ वटा देश खुला भए पनि श्रम सम्झौता भने १० वटा देशसँग मात्रै भएको छ । श्रम, रोजगार तथा सामाजिक सुरक्षा मन्त्रालयले तीन देशसँग श्रम सम्झौताको मस्यौदालाई टुंगो लगाएको छ भने ६ देशसँगको मस्यौदा आदानप्रदान गरिएको छ । श्रम मन्त्रालयले मलेसिया, कतार र ओमानको मस्यौदा टुंगो लगाएको हो । तीन वटै देशका सरकारलाई मस्यौदा पठाइसकेका छौं, हस्ताक्षर हुन मात्रै बाँकी छ, श्रम, रोजगार तथा सामाजिक सुरक्षामन्त्री शरतसिंह भण्डारीले भने, हस्ताक्षरका लागि समय तय गर्न नेपाली दूतावासले सम्बन्धित देशसँग समन्वय गरिरहेको छ । यसअघि सन् २००५ र २०१८ मा श्रम सम्झौता गरेका कतार र मलेसियाले भने परिमार्जनसहित पुनः सम्झौताको टुंगोमा पुग्ने क्रममा छन् । त्यसबाहेक यूएई (२०१९), दक्षिण कोरिया (२००७), बहराइन (२००८), जापान (२०१९), इजरायल (२०२०), जोर्डन (२०१७), मोरिसस (२०१९), बेलायत (२०२२), जर्मनी (२०२३) र रोमानिया (२०२३) सँग सम्झौता भइसकेको छ ।श्रममन्त्री भण्डारीका अनुसार श्रमिकको भर्ना प्रक्रियालाई पारदर्शी, न्यायोचित र नैतिक बनाउनका लागि स्रोत देश र गन्तव्य देशले वहन गर्नुपर्ने विषयलाई समेटी श्रम सम्झौतालाई प्राथमिकता दिइएको छ । नेपालमा उपलब्ध जनशक्तिलाई बाहिर पठाउने यो बाध्यकारी अवस्था सबैसामु छर्लङ्ग नै छ । मुलुकको आर्थिक अवस्थामा केही सुधार आए पनि तत्काल मर्यादित रोजगारी दिने सम्भावना कम छ । अदक्ष कामदारको अवसर लिन पनि भारत, बंगलादेश, पाकिस्तान र श्रीलंकासँग प्रतिस्पर्धा गर्नु परिरहेको छ । त्यसलाई समेत ध्यान दिई सम्झौताको प्रक्रिया अगाडि बढाइएको छ, उनले भने, द्विपक्षीय श्रम सम्झौतामार्फत नेपाली श्रमिकको अधिकारको संरक्षण र अन्तर्राष्ट्रिय कानुनको पालना हुने गरी कार्यान्वयन गर्न ध्यान दिएका छौं ।मलेसिया र कतार नेपाली श्रमिकको प्रमुख गन्तव्य मुलुक हो । श्रमका लागि मलेसियामा सबैभन्दा बढी चार लाख र कतारमा तीन लाख नेपाली छन् । मलेसियासँग गरिएको श्रम सम्झौता गत वर्षको कात्तिक १२ मा सकिएको थियो । दुईपक्षीय समझदारीका आधारमा परिमार्जन गरिएको उनले बताए । गत आर्थिक वर्ष मलेसियामा ८२ हजार नेपाली गएका थिए । नेपालले सबैभन्दा पहिला कतारसँग २००५ मा श्रम सम्झौता गरेको थियो । कतारको बदलिएको श्रम व्यवस्था र आवासीय कानुनलाई समेट्दै नयाँ श्रम सम्झौता गर्न दुई देश नै तयार भएका हुन् । गत जेठमा कतारी अमिर शेख तमिम विन हमाद अलथानीको नेपाल भ्रमणको समयमा नै कतारसँग नयाँ श्रम सम्झौतामा हस्ताक्षर गर्ने तयारी गरिएको भए पनि मस्यौदाका उल्लिखित प्राविधिक विषयहरू टुंग्याउन बाँकी नै थियो । गत आर्थिक वर्ष कतारमा ४० हजार नेपाली श्रमका लागि गएका थिए । ओमानसँगको श्रम सम्झौता पनि टुंगिने क्रममा छ । यसको हस्ताक्षरका लागि ओमनी पक्षको जवाफ पर्खिरहेको छ । ओमानको हस्ताक्षर अब छिट्टै गर्ने तयारी छ । विषयको हिसाबले सबै टुंगिसकेको छ, श्रम सहायक प्रवक्ता कविराज उप्रेतीले भने । ओमानमा २५ हजार नेपाली कार्यरत छन् । श्रम मन्त्रालयका अनुसार अर्को प्रमुख गन्तव्य मुलुक साउदी अरबसँगको श्रम सम्झौताको मस्यौदा पनि लगभग टुंगिएको छ । गत माघ अन्तिम साता संयुक्त अरब इमिरेट्स (यूएई) मा आयोजित आबुधावी डाइलगको साइड लाइन बैठकमा श्रममन्त्री भण्डारी र साउदी समकक्षीबीचको वार्तामा श्रम सम्झौतालाई एक महिनाभित्र टुंग्याउने गरी दुवै पक्षले सिधै समन्वय गर्न फोकल पर्सन तोकिएको थियो । साउदीको श्रम सम्भौतामा सीप मुलुक जनशक्ति उत्पादनमा जोड दिइएको छ । गत आर्थिक वर्ष साउदी अरबमा ७३ हजार नेपाली गएका थिए । श्रम मन्त्रालयले टर्की, लेबनान, कुवेत, स्पेन र ब्रुनाईबीचको प्रस्तावित श्रम मस्यौदा टुंगोमा पुर्याउन पटकपटक प्रयास गरिरहेको छ । सहायक प्रवक्ता उप्रेतीका अनुसार सरकारले सबै देशसँग गरिने श्रम सम्झौताको एउटा निश्चित मापदण्ड बनाएको छ । हामीले श्रम सम्झौता वा सझदारीका लागि एउटा निश्चित मापदण्ड तय गरी ढाँचा बनाएका छौं । त्यसभित्र रहेर गन्तव्य देशहरूसँग संवाद अगाडि बढाइरहेका छौं, उनले भने, जुन अन्तर्राष्ट्रिय श्रम मापदण्डबाट निर्देशित छ । श्रमिकको न्यायोचित भर्ना अभ्यास, गुणस्तरीय रोजगार करारपत्र, सामाजिक सुरक्षा, तलब, सेवा सुविधा, तालिम र अभिमुखीकरण, कामको अवस्था, कार्यस्थलको स्वास्थ्य र सुरक्षा, उपचारमा समानता, महिला श्रमिकको संरक्षण, श्रमिक विवाद समाधानलगायत विषयमा केन्द्रित रहेको उप्रेतीले बताए ।नेपाल ट्रेड युनियन महासंघ (जिफन्ट) का अध्यक्ष विनोद श्रेष्ठले श्रमिकले अधिकार पाउने गरी श्रम सम्झौता गर्नुपर्ने बताउँछन् । हामीले सम्बन्धित मुलुकको कानुनले दिएको सीमाभित्रै रहेर अधिकार प्राप्तिको प्रयास जारी राखेका छौं । श्रमिकहरू चाहेको बखत घर फर्कन पाउनुपर्छ, रोजगारी परिवर्तन गर्न दिइनुपर्छ, समस्यामा पर्दा उजुरी गर्न सक्ने अवस्था सिर्जना हुनुपर्छ र न्यूनतम पारिश्रमिक निर्धारण गरिनुपर्छ, उनले भने, सीमापार वैदेशिक रोजगारीमा जाने श्रमिकलाई हुने शोषण तथा अन्यायलाई हटाउने बलियो श्रम सम्झौता हामीलाई आवश्यक छ ।नेपाल वैदेशिक रोजगार व्यवसायी संघका अध्यक्ष राजेन्द्र भण्डारीले दुई देशबीच गरिएको श्रम सम्झौता भएमा भर्ना प्रक्रियालाई व्यवस्थित गर्न सकिने बताए । श्रमिकको हकहितको संरक्षण तथा जोखिम न्यूनीकरण गर्न गन्तव्य मुलुकसँग उच्च श्रम कूटनीतिको अभाव सधैं देखिन्छ । सुरक्षित, व्यवस्थित, मर्यादित र उपलब्धिमूलक वैदेशिक रोजगारका लागि सुरक्षित आप्रवासनका लागि बलियो श्रम सम्झौता चाहिन्छ, उनले भने ।"
संसद् छलेर अध्यादेश नल्याउन प्रतिपक्षी दलको चेतावनी,"(काठमाडौं) प्रतिपक्षी दलले संसद् छलेर राजनीतिक दलसम्बन्धी अध्यादेश नल्याउन सरकारसँग माग गरेका छन् । प्रधानमन्त्री केपी शर्मा ओलीलाई सोमबार बालुवाटारमा ज्ञापनपत्र बुझाउँदै प्रतिपक्षी दलहरूले अन्य दल फुटाउन अध्यादेश ल्याउने तयारी भएको भन्दै त्यसलाई तत्काल रोक्न आग्रह गरेका हुन् ।माओवादी, राष्ट्रिय स्वतन्त्र पार्टी, एकीकृत समाजवादी, राष्ट्रिय प्रजातन्त्र पार्टी र आम जनता पार्टीले सत्ता गठबन्धन दल कांग्रेसएमालेले दुई दलीय तानाशाही लाद्न, अन्य दललाई विभाजन गर्ने गरी अध्यादेश ल्याउन लागेको आरोप लगाएका छन् । यी दलले बुझाएको ज्ञापनपत्रमा भनिएको छ, राज्यसामु आएका जल्दाबल्दा समस्यालाई सम्बोधन गर्न प्रतिपक्षी दलहरूसमेतको सल्लाह सहयोग लिई एकताको सन्देश प्रवाहित गर्नुको साटो सरकार टिकाउन, दुई दलीय तानाशाही लाद्न तथा अन्य दललाई विभाजन गर्ने उद्देश्य राखेर राजनीतिक दलसम्बन्धी अध्यादेश जारी गर्ने जस्ता कुनै पनि कार्य नगरियोस् ।राजनीतिक दलसम्बन्धी विधेयक संसद्मा अड्किएको बेला सरकारले यससम्बन्धी विधेयक ल्याउने तयारी गरेको हो । ज्ञापनपत्र बुझाउन गएका राप्रपा अध्यक्ष राजेन्द्र लिङ्देनले संसद् छलेर दलसम्बन्धी अध्यादेश नल्याउन आग्रह गरेको बताए । प्रधानमन्त्रीज्यूले दलसम्बन्धी अध्यादेश ल्याउने तयारी नभएको बताउनुभयो, उनले भने । माओवादी केन्द्रका वरिष्ठ उपाध्यक्ष नारायणकाजी श्रेष्ठले कुनै पार्टी विभाजन गर्ने उद्देश्यले अध्यादेश ल्याए प्रतिवाद गर्ने बताए । सँगसँगै विशेष अधिवेशनको माग गर्छौं, उनले भने । मुलुकका प्राथमिकताभन्दा अरू नै उद्देश्यले सरकार अघि बढेको उनले आरोप लगाए । अध्यादेश यतिखेर राष्ट्रको महत्त्वपूर्ण कार्यभार होइन । मुलुकमा एकता कायम गरी राष्ट्रिय समस्यालाई समाधान गर्ने हो । सरकारले जनताका कामहरू गर्ने बेला दल विभाजन गर्ने उद्देश्यले अध्यादेश ल्याउनु संघीय लोकतान्त्रिक व्यवस्थालाई कमजोर पार्ने उद्देश्य हो, श्रेष्ठले भने ।एकीकृत समाजवादीका वरिष्ठ उपाध्यक्ष राजेन्द्र पाण्डेले दल विभाजन गर्ने उद्देश्यले अध्यादेश ल्याए प्रतिपक्षी दलले संयुक्त आन्दोलन गर्ने बताए ।हामी संयुक्त रूपमा आन्दोलन गर्छौं । सडकबाट विरोध गर्छौं । जनताको समस्या समाधानतिर लाग्दा भो नि ? यो अध्यादेश ल्याउने बेला नै होइन, उनले भने, केही पार्टी फुटाउने उद्देश्यले अध्यादेश ल्याउने हो भने त्यसले एमालेलाई पनि असर गर्ला नि । ओली नेतृत्वको सरकारले गठनको एक सय दिन पुग्न लाग्दा पनि प्रतिबद्धताअनुसार काम नगरेको उल्टै सुशासन झन् कमजोर बनाएको आरोप प्रतिपक्षी दलले लगाएका छन् । सुशासन र प्रभावकारी सेवा प्रवाहका विषयमा सरकारले कुनै पनि कदम नचालेर सुशासनलाई कमजोर बनाएको छ, ज्ञापनपत्रमा भनिएको छ, अदालतमा मुद्दा खेपिरहेका व्यापारीको पक्षमा स्वयं प्रधानमन्त्रीले नै पक्षपोषण गर्नु र प्रधानमन्त्रीकै दलले करिब एक अर्बभन्दा बढी मूल्यको जग्गा गैरकानुनी तरिकामा दानका रूपमा लिएर सुशासनको उपहास गर्ने कार्य भएको छ ।प्रतिपक्षी दलले सहकारी ठगी प्रकरणमा राष्ट्रिय स्वतन्त्र पार्टीका सभापति रवि लामिछाने पक्राउप्रति संकेत गर्दै सरकारले राजनीतिक सहिष्णुता प्रतिकूल व्यवहार देखाएको जनाएका छन् । सरकारबाट लोकतन्त्रलाई दुई ठूला दलतन्त्रमा परिणत गर्ने र अन्य दलहरूलाई विभिन्न ढंगले कमजोर पार्ने कार्य गर्दै राजनीतिक सहिष्णुता प्रतिकूल व्यवहार प्रदर्शन गरिएको छ, ज्ञापनपत्रमा भनिएको छ । सहकारी छानबिन संसदीय विशेष समितिको प्रतिवेदनले दिएको सुझावअनुसार सहकारीपीडितको रकम फिर्ता हुने विषयको सुनिश्चितता गर्न पनि सरकारलाई आग्रह गरेका छन् । सहकारीपीडित लाखौं जनताका समस्या समाधान गर्नेतर्फ सरकारमा कुनै गम्भीरता नदेखिएको र सहकारी ठगी गर्नेलाई कारबाही गर्ने भन्ने सन्दर्भमा सत्ता गठबन्धनभित्रका आफ्नालाई जोगाउने भेदभावपूर्ण व्यवहार गरेको प्रतिपक्षी दलको आरोप छ ।सरकारले विद्युत् प्राधिकरण, शिक्षण संस्थालगायतमा हस्तक्षेप गरी जनचाहनाविपरीत गएको प्रतिपक्षी दलले दाबी गरेका छन् । मध्यपूर्व एसियालगायतका क्षेत्रमा विकास भइरहेका घटनाका कारण नेपालीहरू प्रभावित हुन सक्ने परिस्थितिलाई ध्यानमा राखी तत्काल कूटनीतिक पहलमार्फत सुरक्षाको ग्यारेन्टी गर्न माग गरेका छन् ।प्रतिपक्षी दलले संसद्मा रहेका सबै राजनीतिक दलको उपस्थितिमा अल्पकालीन र दीर्घकालीन योजनाहरू प्रस्तुत गरी पीडितलाई राहत दिन पनि आग्रह गरेका छन् । ज्ञापनपत्रमा बाढीका कारण बेपत्ता भएकाहरूको खोजी र घाइतेहरूको निःशुल्क तथा प्रभावकारी उपचारको तत्काल व्यवस्था गर्न, सरकारको तर्फबाट प्रतिपरिवार ५० हजार राहत रकम तत्काल दिन सात दिनको अल्टिमेटम दिएका छन् । घोषणा गरेको राहत सहयोग आजसम्म पनि जिल्लाजिल्लामा नपुगेको हुँदा सम्बन्धित संयन्त्रहरूसँग समन्वय गरी ७ दिनभित्र पीडित परिवारलाई राहत उपलब्ध गराइयोस्, ज्ञापनपत्रमा भनिएको छ । त्यस्तै बाढीपहिरोबाट घरबारविहीन हुन पुगेका पीडित परिवारलाई तत्काल एक महिनाभित्र अस्थायी आवासको व्यवस्था गरी स्थायी बसोबासको निर्माणको आवश्यक प्रक्रिया सुरु गर्न आग्रह गरेका छन् ।त्यस्तै प्रतिपक्षी दलले खोलानदीहरूलाई मिचेर घरलगायतका अन्य निर्माण कार्य भएका ठाउँलाई व्यवस्थित गर्न नयाँ मापदण्ड जारी गरी खोला किनार अतिक्रमण गर्ने कार्यलाई बन्द गराउन, मापदण्डविपरीत भीर, पहरा, खोलाका किनारमा सञ्चालन भइरहेको ढुंगा, गिट्टी र बालुवा खानीहरूलाई तत्काल बन्द गराई वातावरण संरक्षणलाई ध्यान दिन भनेका छन् । बाढी र पहिरोबाट नोक्सान भएका सडकहरूको निर्माणमा प्राथमिकता दिन आग्रह गरेका छन् ।"
सुप्रिम सहकारी ठगीमा अनुसन्धान गर्न पूर्वडीआईजी जोशीलाई पुर्याइयो बुटवल,"(बुटवल)बुटवलस्थित सुप्रिम सहकारीको रकम अपचलनसम्बन्धी बयानका लागि गोर्खा मिडिया नेटवर्कका उपाध्यक्ष एवं पूर्वडीआईजी छविलाल जोशीलाई सोमबार बुटवल ल्याइएको छ । पोखरास्थित सूर्यदर्शन सहकारीको बचत अपचलन अनुसन्धानका क्रममा कास्की प्रहरीको हिरासतमा रहेका जोशीलाई विमानबाट बुटवल ल्याइएको हो । रूपन्देही प्रहरी प्रवक्ता एवं डीएसपी लक्ष्मी खड्काका अनुसार जोशीलाई सोमबार नै जिल्ला सरकारी वकिल कार्यालयमा पेस गरिएको छ । उनको बयान भने मंगलबारदेखि हुनेछ । मुद्दा बुटवलबाट चलेका कारण उहाँलाई इलाका प्रहरी कार्यालयमै राखिएको छ, उनले भनिन् ।बुटवलको सुप्रिम बहुउद्देश्यीय सहकारीबाट झन्डै १५ करोड रकम गोर्खा मिडियाको खातामा जम्मा भएको प्रहरी अनुसन्धानमा देखिएको छ । त्यसमध्ये २ करोड गोर्खा मिडिया नेटवर्कका तत्कालीन प्रबन्ध निर्देशक एवं रास्वपा सभापति रवि लामिछानेका नाममा, २ करोड ५० लाख जोशीका नाममा, ४ करोड ५ लाख गोर्खा मिडियाका नाममा, १ करोड ५६ लाख १५ हजार रास्वपाका सहमहामन्त्री विपिनकुमार आचार्यका नाममा, ३ करोड ३० लाख भूपेन्द्रबाबु राईका नाममा र १ करोड ३ लाख ३६ हजार रुपैयाँ कुमार रम्तेलका नाममा गरी १४ करोड २९ लाख ३६ हजार रुपैयाँ गएको अनुसन्धानबाट देखिएको छ । प्रतिनिधिसभा सदस्य सूर्यबहादुर थापा नेतृत्वको संसदीय छानबिन विशेष समितिको सिफारिस कार्यान्वयनका क्रममा गत असोज ६ मा काठमाडौंबाट पक्राउ परेका जोशीलाई पोखरास्थित सूर्यदर्शन सहकारीको बचत अपचलनमा अनुसन्धान र बयानका लागि लगत्तै पोखरा लगिएको थियो । जोशीमाथि अनुसन्धानका लागि अदालतले १७ असोजदेखि लागू हुने गरी २० दिनको म्याद थप गरेको छ ।संसदीय विशेष छानबिन समितिको पोखराको सूर्यदर्शन, चितवनको साहारा, बुटवलको सुप्रिम र काठमाडौंको स्वर्णलक्ष्मी सहकारीबाट गोर्खा मिडियामा मात्र ६५ करोड ५४ लाख रुपैयाँ ल्याइएको थियो । प्रतिवेदनमा सहकारी ठगी प्रकरणका आरोपी गोर्खा मिडियाका सञ्चालक जोशीसहित कार्यकारी अध्यक्ष गितेन्द्रबाबु (जीबी) राई, तत्कालीन प्रबन्ध निर्देशक एवं पूर्वगृहमन्त्री तथा रास्वपा सभापति रवि लामिछाने र सञ्चालक कुमार रम्तेलविरुद्ध ठगी, किर्ते, संगठित अपराध र सम्पत्ति शुद्धीकरणसम्बन्धी कसुर आकर्षित हुने गरी अनुसन्धान गर्न सरकारलाई सिफारिस गरिएको छ । सहकारी ठगी र संगठित अपराधमा अनुसन्धानका लागि रास्वपा सभापति लामिछाने पनि शुक्रबार पक्राउ परिसकेका छन् । उनलाई ६ दिन प्रहरी हिरासतमा राखेर अनुसन्धान गर्न आइतबार कास्की जिल्ला अदालतले अनुमति दिएको छ । कास्की प्रहरीले लामिछानेमाथि सूर्यदर्शन सहकारी बचत अपचलन प्रकरणमा अनुसन्धान थालेको छ ।सूर्यदर्शन सहकारीका पीडित कृष्णप्रसाद जैसीसहित १ हजार ३५ जना पीडितको जाहेरीका आधारमा जिल्ला सरकारी वकिल कार्यालयले २०८० असोज १८ मा जीबी राईसहित १९ जनालाई प्रतिवादी बनाउँदै अदालतमा अभियोगपत्र बुझाएको थियो । त्यतिबेला हदम्यादभित्र अनुसन्धान नसकिने भएकाले पछि पूरक अभियोजन ल्याउने गरी कार्यालयले अदालतसँग अनुमति मागेको थियो । पीडितले माघ १६ मा लामिछानेसहितलाई छानबिनको दायरामा ल्याउन प्रहरीलाई निवेदन बुझाएका थिए ।"
कोपमा नेपाली प्रतिनिधिमण्डलको नेतृत्व राष्ट्रपति पौडेलले गर्ने,"(काठमाडौं) जलवायु परिवर्तनसम्बन्धी संयुक्त राष्ट्रसंघीय महासन्धि (यूएनएफ सीसीसी) का पक्षराष्ट्रहरूको २९ औं सम्मेलन (कोप२९) मा नेपाली प्रतिनिधिमण्डलको नेतृत्व राष्ट्रपति रामचन्द्र पौडेलले गर्ने भएका छन् ।जलवायुसम्बन्धी शिखर सम्मेलन यस पटक अजरबैजानको राजधानी बाकुमा नोभेम्बर ११ देखि २२ (कात्तिक २६ देखि मंसिर ७) सम्म हुँदै छ । उक्त भ्रमणको विषयमा राष्ट्रपति कार्यालय, वन तथा वातावरण मन्त्रालय र परराष्ट्र मन्त्रालयले गृहकार्य गरिसकेको छ र अब मन्त्रिपरिषद्बाट निर्णय हुन मात्र बाँकी रहेको छ । उक्त टोलीमा वन तथा वातावरणमन्त्री ऐनबहादुर शाही ठकुरीलगायतको सहभागिता रहनेछ । गतवर्ष यूएईको दुबईमा कोप २८ भएको थियो । उक्त अवसरमा नेपालका तर्फबाट प्रतिनिधिमण्डलको नेतृत्व तत्कालीन प्रधानमन्त्री पुष्पकमल दाहालले गरेका थिए ।राष्ट्रपति पदको जिम्मेवारी सम्हालेपछि नै पौडेलले जलवायु क्षेत्रको विषयमा लगातार अन्तरिक र बाह्य रूपमा नेपालमा यसबाट परेको असर र पाउनुपर्ने क्षतिपूर्तिको बारेमा कुरा उठाउँदै आइरहेका छन् । कोपमा नेपालका तर्फबाट विश्व मञ्चमा जलवायु परिवर्तन र यसले नेपाललाई पारेको असर र पाउनुपर्ने क्षतिपूर्तिका बारेमा राष्ट्रपति पौडेलले सम्बोधन गर्ने गरी गृहकार्य भएको हो, परराष्ट्र मन्त्रालय स्रोतले भन्यो ।नेपालले पछिल्ला केही वर्षयता अन्तर्राष्ट्रिय फोरममा जलवायु परिर्वतनका बारेमा प्रस्ट रूपमा आफ्नो धारणा राख्दै आइरहेको छ । गत असोज महिनामा प्रधानमन्त्री केपी शर्मा ओलीले संयुक्त राष्ट्रसंघको ७९ औं महासभाको उच्चस्तरीय छलफललाई सम्बोधन गर्दै जलवायु परिवर्तनले नेपालमा पारेको असर यसको क्षतिपूर्तिका बारेमा जोड दिएका थिए ।"
"अध्यादेशमा सत्ताको जोड, साना दल फुटाएर ठूलो बन्ने होड","मुलुकका अनेकौं विशिष्ट समस्या समाधान गर्ने वाचाका साथ प्रतिनिधिसभाका दुई ठूला दल मिलेर गठन भएको सरकारको सर्वाधिक प्राथमिक दायित्व के होला ? सुशासन ? पूर्वाधार विकास ? औद्योगिक तथा व्यावसायिक वातावरण निर्माण ? शिक्षा र स्वास्थ्यमा सुधार ? वा राजनीतिक बेथितिको अन्त ? विडम्बना, उत्तर माथिका कुनै पनि होइनन् । झन्डै दुई तिहाइ समर्थनमा बनेको सरकार आफ्ना सबै आधारभूत कर्तव्य थाती राखेर साना दल फुटाउने गृहकार्यमा जुटेको छ । प्रतिपक्षी आवाजलाई कमजोर बनाउने सत्तासीन दलको यो योजनाले लोकतन्त्रमाथिको उनीहरूको प्रतिबद्धता मात्र कमजोर बनाएको छैन, एउटै डुंगामा सवार सत्तासीन दुई दलबीच आपसमा को ठूलो हुने भन्ने मनोवैज्ञानिक प्रतिस्पर्धा र अविश्वास छ भन्ने पनि छर्लंग भएको छ । कांग्रेस र एमालेबीच को ठूलो होला भन्ने प्रश्न मुलुकका लागि गौण हो, यो प्रवृत्ति प्रणालीका लागि घातक छ, सरोकार यसैमा छ । राजनीतिक दलसम्बन्धी वा अन्य ऐन अपरिवर्तनीय होइनन् । तर परिवर्तनको आफ्नै नियमित विधि छ । सरकारले आवश्यक ठानेको कानुन संसद्बाट अनुमोदन गराएर ऐनको रूपमा लागू गर्न सक्छ । संसद् नभएको बेला कुनै ऐन अत्यावश्यक भएमा अध्यादेश ल्याउने अधिकार सरकारलाई छ, तर अहिले दल विभाजन गर्ने ऐन नभएका कारण विधिविधानमा कहाँ कस्तो अवरोध भयो ? बाढीपीडितलाई राहत दिन रोकियो कि भूकम्पपीडितका घर बनाउन ? दलसम्बन्धी अध्यादेशले राजमार्ग निर्माणको गति बढाउने हो, विदेश गएका युवालाई स्वदेशमै रोजगारी दिने हो ? देश निर्माणमा सरकारलाई कहाँ कसरी बाधा पुग्यो भन्ने पुष्टि गर्न नसकेसम्म अध्यादेश ल्याउने अभ्यास आफैंमा अलोकतान्त्रिक हो । अझ आफ्नो राजनीति गरिरहेका प्रतिपक्षी दल विभाजन गर्ने अभ्यास नेताको आत्मरतिबाहेक केही होइन । अझ, संसद्को अधिकार क्षेत्रमा रहेको कानुन निर्माण अधिकार सरकारले नै अभ्यास गर्ने प्रवृत्ति शक्ति पृथकीकरणको मूल सिद्धान्तविपरीत हो । कांग्रेस र एमालेका नेताहरूले साना दलका कारण शासकीय अस्थिरता बढेकाले ठूला दल नै बलियो बन्नुपर्ने तर्क गर्दै आएका छन् । यसै पनि देशमा कति दल हुने भन्ने विषय कानुनले होइन, जनमतले निर्धारण गर्ने विषय हो । त्यसमाथि अस्थिरताको दोष साना दललाई लगाउने सत्तासीन चस्मा नै दोषी छ । नेपालको राजनीति विगतले सिद्ध गरेको सत्य के हो भने, लोकतान्त्रिक विकास, सरकार गठन र विघटन, सुशासन, सार्वजनिक सेवा प्रवाहमा नकारात्मक प्रतिफलको ठूलो हिस्सा ठूलै दलको छ । कुर्सी दौडमा लागेका नेता ठूलै दलका हुन्, उनीहरूले नै आफ्ना दलभित्र संवादको दायरा साँघुरो बनाउँदै लगेका छन् । हुन त कुनै पनि नेता कुन दलमा रहने भन्ने उसको रोजाइको अधिकार हो । कुनै पनि दलले कानुनी बन्धनले मात्र दलको सदस्य बनाइरहन सक्दैन, बनाउन मिल्दैन । दलको विचार, उद्देश्य, कार्यक्रम, विश्वास र प्रतिबद्धताले मात्र नेता र नेतृत्वलाई जोगाउन सक्छ । तर, दलको टिकटमा निर्वाचित सांसदले सम्बन्धित दलसँगको अनुबन्ध त्याग्ने विषयमा पनि छुट्टै कानुनी मार्ग छ । तर, स्थापित कानुन नाघेर सरकारले धराप थाप्ने अभ्यास पछिल्ला वर्षमा तीव्र भएको छ । खासगरी २०७७ वैशाखयता यो अभ्यास तीव्र भएको छ । तत्कालीन प्रधानमन्त्री केपी शर्मा ओलीले जसपा विभाजन गराउन अध्यादेश जारी गराएका थिए, तर दल विभाजनको प्रयास तत्काल विफल भयो भने राजनीतिक र सामाजिक रूपमा आलोचना भएपछि सरकारले अध्यादेश नै फिर्ता लिएको थियो । २०७८ भदौमा तत्कालीन प्रधानमन्त्री शेरबहादुर देउवाले अध्यादेश ल्याइदिएपछि एमाले विभाजन भएर नेकपा एकीकृत समाजवादी र जनता समाजवादी पार्टी विभाजन भएर लोकतान्त्रिक समाजवादी पार्टी गठन भएका थिए । यो अध्यादेश ल्याउन तत्कालीन प्रधानमन्त्री देउवालाई अहिले प्रतिपक्षमा रहेका माओवादीका अध्यक्ष पुष्पकमल दाहाल र समाजवादीका अध्यक्ष माधवकुमार नेपालको हौसला थियो । त्यही बेला ल्याइएको अध्यादेशका प्रावधान खारेज भए पनि पुनः जगाउने काम नहुँदा राजनीतिक दलसम्बन्धी ऐनका केही प्रावधान अहिलेसम्म निष्क्रिय छन् । यो ऐनलाई पूर्ण बनाउनुपर्ने हो, तर तीन वर्षसम्म पनि यो काम प्रमुख दलको प्राथमिकतामा परेन । बरु, गत वैशाखमा तत्कालीन प्रधानमन्त्री पुष्पकमल दाहालले नियमावलीमा सहजीकरण गरिदिएपछि जसपा नेपाल विभाजन भएर जसपा निर्माण भएको थियो । मन्त्रिपरिषद्मा रहेका सहकर्मी उपेन्द्र यादव विदेश भ्रमणमा रहेका बेला दाहालले उनको दलको विभाजन गराइदिएका थिए । त्यो बेला ओलीको साथ पाएका दाहालले यस्तो अराजनीतिक अभ्यास गरेका थिए, तर अहिले भने प्रतिपक्षमा पुगेका दाहाल अध्यादेशको भरमा दल विभाजन गर्न पाइँदैन भन्ने पक्षमा छन् । कांग्रेस, एमाले र माओवादी वा अन्य कुनै पनि दलका नेताले के भन्छन् भन्ने मूल प्रश्न होइन । लोकतान्त्रिक अभ्यासले के भन्छ भन्ने प्रमुख विषय हो । जोकसैको पालामा भए पनि शासकीय शक्ति दुरुपयोग गरेर पार्टी विभाजन गरिनु आलोचनाकै विषय हो । साना दल फुटाउने उद्देश्यसहित अध्यादेश ल्याउन सत्ताधारी एमाले र कांग्रेसका शीर्ष नेताहरू चरणबद्ध भेटघाटमा छन् । सत्तापक्षको योजनामा प्रतिपक्षी दल विभाजन भएमा यो प्रणाली थप अर्को पटक आहत हुनेछ । सरकारको यो कदमले शासकीय बेथितिप्रति दिग्दार सर्वसाधारणलाई पनि थप निराश बनाउनेछ । शक्ति प्रदर्शन गर्ने र बदला लिने जस्ता उद्देश्यले हुने यस्ता अभ्यासको विरोध सत्तापक्षकै नेताहरूले पनि गर्नुपर्छ ।"
गल्ती लुकाउने दलहरूको प्रयास,"राष्ट्रिय स्वतन्त्र पार्टी (रास्वपा) का सभापति रवि लामिछाने पक्राउ पर्न सक्नेतर्फ लक्षित गर्दै सत्ता बाहिर रहेका मुख्यतः नेकपा माओवादी केन्द्र, नेकपा एकीकृत समाजवादी (एस) लगायतका दलले पक्राउ परे सशक्त प्रतिवाद गर्ने बताउँदै आएका थिए । तर लामिछाने पक्राउ परेको पाँच दिन हुँदा पनि सत्ताबाहिर रहेका कुनै पनि दलले औचपारिक केही बोलेका छैनन् । यसअघिको एमाले, माओवादी, रास्वपालगायतको गठबन्धन सरकारमा सँगै रहेका बेला लामिछानेको पक्षमा सबैभन्दा बढी वकालत गर्ने नेतामा पर्छन्, हालका प्रधानमन्त्री केपी शर्मा ओली । ओलीले त्यतिबेला प्रतिपक्षमा रहेको कांग्रेसलाई रातिराति प्रधानमन्त्रीको अफर गर्ने, त्यो नस्वीकारेपछि भ्रष्टाचारी देख्ने कांग्रेसको कस्तो नियति हो भन्दै आलोचना गरेका थिए । अहिले तिनै ओली नेतृत्वको सरकारले लामिछानेलाई पक्राउ गरेको छ । तत्कालीन प्रधानमन्त्री पुष्पकमल दाहालले त संसद्को रोस्ट्रममै उपस्थित भएर लामिछानेमाथि लागेका सम्पूर्ण आरोपमा सत्यता नभएको स्पष्टीकरण नै दिएका थिए । सत्ता र प्रतिपक्षमा सँगै रहेका माओवादी र रास्वपाको सामीप्यता अन्य दलको भन्दा बढी नै देखिन्छ । तर अहिले माओवादीले पनि मुख खोलेको छैन । उता आफ्नै दल जोगाउन नसकेको नेकपा एस पनि चुपचाप छ । मधेशकेन्द्रित दलमध्येका सीके राउतको नेतृत्वमा रहेको जनमतबाहेक अन्य दलले पनि लामिछाने पक्राउको बारेमा मौनता साधिरहेका छन् । यसबाट के प्रस्ट हुन्छ भने सबै दललाई आफ्नो स्वार्थको राजनीति प्यारो लाग्ने गरेको छ । लामिछाने बाहिरै रहँदा उनलाई उक्साउने र हिरासतमा पुगेपछि सहानुभूतिसमेत प्रकट नगर्नुले उनलाई बाहिरी ढाडस दिएको भए पनि भित्री रूपमा सबै दल उनको विरुद्धमा रहेछन् भन्ने बुझिन्छ । त्यसो त कानुनी राज्यमा कानुनभन्दा माथि कोही पनि हुन सक्दैन । तर यहाँ कानुनलाई आफूअनुकूल व्याख्या गरेर सबैले आफ्नो गल्ती लुकाउने प्रयास गरिरहेकै हुन्छन् । त्यसमा लामिछानेले पनि सकेसम्म तागतको प्रयोग नगरेका होइनन् । यहाँ राजनीतिक क्षमताकै आधारमा विभिन्न प्रकरणमा मुछिएकालाई कारबाहीको दायरामा ल्याउनका लागि सत्तापक्ष प्रतिपक्षमा पुग्नुपर्ने हुन्छ भने प्रतिपक्ष सत्तामा, जो अहिले भई नै रहेको छ । सुजन देवकोटा, पालुङ्टार४, गोरखा"
सम्पत्तिको निष्पक्ष छानबिन होस्,"देश विकास भएन भनेर चौतर्फी आवाज उठेको छ । किन विकास भएन भनेरचाहिँ कसैले सरकारलाई दबाब दिन सकेको छैन । यदि सरकारले निष्पक्ष तरिकाले हरेक दलभित्रका नेताको सम्पत्ति छानबिन गर्ने हो भने ७५ प्रतिशत केन्द्रीयस्तरका नेता भ्रष्टाचारको जालोमा फस्ने पक्कापक्की छ । २०४६ सालयता राजनीतिमा एकलौटी राज गर्दै आएका एमाले, कांग्रेस र २०६२६३ पछि उदाएका माओवादी, मधेशकेन्द्रित र अन्य दलका नेताहरूको सम्पत्ति निष्पक्ष छानबिन गर्नुपर्यो । वर्तमान अवस्थामा छानबिनको नाममा नेतालाई उन्मुक्ति दिने काम नेताहरूले नै गरेका छन्, यो सरासर गलत हो । यदि भ्रष्टाचारीलाई कारबाही गर्न सकेको भए भ्रष्टाचार गर्ने आँट कसैमा आउँदैन थियो । करोडौं भ्रष्टाचार गर्नेलाई लाख जरिवाना दिएर छाड्ने गरेपछि कसलाई के को डर ? भ्रष्टाचार गर्नेको जायजेथा जफत गर्न हो भने हेरौं त भ्रष्टाचार कसले गर्दो रहेछ ! नीतिनियम, कानुन बलियो नभएकाले भ्रष्टाचारीको मनोबल बढेको छ । नेताले नै भ्रष्टाचारीलाई संरक्षण गरेर राख्छन् अनि भ्रष्टाचारीको मनोबल किन नबढोस् ? जनतालाई करमाथि कर थोपर्ने, नेताहरूले भने त्यही करमाथि रजाइँ कहिलेसम्म गर्ने ? मन्त्री भएकाले समेत आफ्नो सम्पत्ति विवरण बुझाएका छैनन्, बुझाउनेले पनि सही बुझाएका छैनन् । त्यसउपर छानबिन कसले गर्ने ? हिजो चप्पल लगाएर राजनीति गर्नेहरूले काठमाडौंमा महल कसरी ठड्याए ? त्यसैबाट प्रमाणित भएन र भ्रष्टाचार कहाँबाट भएको छ भन्ने ? देश बनाउँछु भन्ने सोच बोकेर कोही पनि नेता राजनीतिमा आएनन् । जसरी भए पनि सत्तामा गएर आफ्नो कालो कर्तुत लुकाउने या त मस्त कुम्ल्याउने सोच बोकेर आए । जसका कारण देशको अवस्था यस्तो भयो । रास्वपाका सभापति तथा पूर्वगृहमन्त्री रवि लामिछानेलाई दोषी देखाएर छानबिन गर्ने अनि कांग्रेसका उपसभापति धनराज गुरुङ र लेखा समितिका संयोजक ऋषिकेश पोखरेलमाथि छानबिन कहिले गर्ने ? उनीहरूमाथि पनि सहकारी ठगीको उजुरी परेको छ । कसैलाई लाखा, कसैलाई पाखा नहोस् । हरेकउपर निष्पक्ष छानबिन होस् । दोषी जो छ, त्यसलाई कानुनअनुसार कारबाही होस् । पुरुषोत्तम घिमिरे, जोरपाटी, काठमाडौं"
स्वास्थ्य प्राविधिक पलायनमा राज्य मौन,"नेपालमा स्वास्थ्य क्षेत्र र चिकित्सा शिक्षा सुधार गर्ने भन्दै मापदण्डका नाममा नेपालको भूगोल परिस्थिति विचार नगरी सीएमए र एएनएम पढाइ बन्द गरियो । त्यसपछि नर्सिङ व्यवस्थित गर्न तीनवर्षे नर्सिङलाई मापदण्डकै नाममा फेरि सीमित गरियो । माथिल्लो तहबाटै निर्णय गराएर नर्सिङ पढाइलाई संकुचित पारियो । अर्कातर्फ जीटूजी सम्झौताबाट सीएमए, एएनएमका लागि इजरायललगायत मुलुकमा लगिन थालिएको छ भने एक वर्ष विदेशमा पढेमा तीनवर्षे सीटीईभीटीका स्वास्थ्य प्राविधिकलाई रजिस्टर्ड हुनका लागि परीक्षामा सामेल गराइदिने अवसर दिन थालेको बुझिन्छ । जसले सहरी क्षेत्रका अस्पतालमा स्वास्थ्य प्राविधिकहरूको अभाव हुने देखिन्छ भने ग्रामीण क्षेत्रमा डाक्टरका पहिचान बनाएका एचए, सीएमए पनि कम हुँदै गएका छन् । एचए, सीएमए, एएनएमका लागि पनि क्लिनिक वर्गीकरण नहुँदा देशभन्दा विदेश नै प्यारो हुने सम्भावना देखिँदै छ । सहर बस्नेले ठूला अस्पताल र डाक्टर भेट्लान् तर कागजमा संरचना देखिए पनि गाउँघरका बाआमालाई निजी या सरकारीमा सीएमए, एचएले नै सेवा दिने हुन् । सचिवस्तरबाट निर्णय गरेर नेपालमा अनेक बहानामा पढाइ बन्द गरिन्छ तर भारतको सीमा क्षेत्रका कलेजले जुनसुकै विधा पढेकालाई समेत जीएनएमलगायत नर्सिङ, फार्मेसीका कोर्स गराइदिने भनेर विद्यार्थी भर्ना गरिरहेका हुन्छन् । अनलाइनबाटै विभिन्न कोर्स गराइदिने भन्दै विद्यार्थी तानिरहेका छन् । सरकार र सम्बन्धित निकाय भने निरीह बनेर उनीहरूको पढाइलाई मान्यता दिँदै बसेको छ । यता, आफ्नो देशको संरचनालाई भने मापदण्ड नपुगेको भनेर रोकिरहेको छ । देशको निकै ठूलो धनराशि भारत गइरहेको छ, जहाँ न मापदण्ड छ न विद्यार्थी संख्या तोकिएका छन् । त्यसकारण विद्यार्थीलाई भारतका विभिन्न सहरमा जान प्रोत्साहन गर्ने कानुनको बढावा होइन, त्यसलाई रोक्न सहज कानुन बनाएर यतै पढ्न पाउने व्यवस्था होस् । सुरेश खतिवडा, झापा"
भीडको घोषणा,"एउटा समूह खुब कराउँदै थियो हामी नभई यो देशमालोकतन्त्रको रक्षा हुनै सक्दैनअर्को जत्था घोक्रो फुलाउँदै थियोहामी नभई यो देशमाकुनै पनि विकासको कामै हुँदैनअर्को हूल झन् कुर्लिंदै थियोहामी नभई यो देशमा सुशासन र सदाचार कायमै रहँदैनअर्को गण सबैभन्दा बढी चर्को स्वरमा थर्काउँदै थियोहामी नभई प्राप्त उपलब्धिको संरक्षण हुनै सक्दैनटुँडिखेलबाट पश्चिम फर्केर हातले लोपर्दैकेही पागलहरूउफ्रीउफ्री चिच्याउँदै थिए एकै स्वरमातिमीहरू भएसम्म यो देशमा नहुने जे पनि हुन्छहुने केही पनि हुँदैन इन्द्रकुमार श्रेष्ठ, हालः सिर्जनानगर, भक्तपुर"
नैतिक कृषिको पुनर्जागरण,"अहिले सबैतिर मानवीय नैतिक मूल्यमान्यताको खडेरी छ । यसको आयाम राजनीतिदेखि समाजका सबै क्षेत्रमा सजिलै देख्न सकिन्छ । खासगरी खाना र खेतीपातीमा सल्केको दलाल पुँजीवादको डढेलोले यो प्रकृतिसम्मत मानवीय नैतिक मूल्यमान्यता निरन्तर स्खलित हुँदै गएको छ । जसकारण प्रकृति र समाज दुवै संकटग्रस्त बन्दै गइरहेको छ । प्रकृति दोहन, जैविक विविधताको नाश, वातावरणीय ह्रास, जलवायु परिवर्तन, माटो तथा मानव स्वास्थ्य र खाद्य संकटको भयावह रूप विश्वव्यापी रूपमै प्रकट भइरहेको छ । यसो भनौं, अहिले मानव सभ्यताको भविष्य नै अन्योलग्रस्त भएको छ ।जलवायु परिवर्तनका कारण जैविक विविधताको ह्रास कहालीलाग्दो तरिकाले निरन्तर बढिरहेको छ । अध्येताहरूको खोजलाई प्रामाणिक तथ्य मान्ने हो भने, पृथ्वीका प्रजातिमध्ये ४० प्रतिशतको विनाश भइसकेको छ । यो क्रम तापक्रम वृद्धि, हावापानीको प्रदूषण र मौसममा आएको अनपेक्षित फेरबदलसँगै तीव्र रूपमा बढिरहेको छ । हावापानी चक्रमा आएको फेरबदलले खडेरी, बाढीपहिरो र डुबानजस्ता समस्या बर्सेनि बढ्दै गएका छन् । यसमाथि, समृद्धिका नाममा भइरहेका उत्ताउला विकासे संरचनाले प्राकृतिक लय बिगार्दा ठूलो जनधनको क्षति भइरहेको छ । आधुनिक हुने नाममा थोपरिएको औद्योगिक भनिने कृत्रिम रसायन र विषादीमा आधारित व्यापारिक कृषिले माटो र मानव स्वास्थ्य तहसनहस भइरहेको छ । उर्वरशील जीवित माटो कृत्रिम रसायनका भरमा धिकिरधिकिर गर्दै प्राण धान्नुपर्ने अवस्थामा पुगेको छ । यो मरुभूमिमा परिणत हुने प्रतीक्षामा छ । यसको प्राण गयो भने हाम्रो हालत के हुन्छ ? तराई र सम्म मैदानी माटोमा जैविक गतिविधि शून्य हुँदै गएको छ । निरन्तरको बाध्यकारी श्रम पलायनले सजिलो खेती भन्दै गरिएका खेती प्रविधिले माटोको जैविक प्रक्रिया र विविधता दुवै तहसनहस भएको छ । यन्त्रमा आधारित एकल खेतीले जैविक विविधता र माटोको जीवनतत्त्व ह्रास हुँदै गएको छ ।औद्योगिक उपनिवेशी ज्ञानको प्रभावसँगै प्रकृतिसम्मत खेतीपाती उपेक्षित भएको मात्र छैन, कृत्रिम रसायन र विषादीले आक्रान्त भएको छ । किसानले बाह्य स्रोतमा आधारित खेतीकर्म धान्न नसकेर खेतबारी छोडेर सहर र बाह्य मुलुकमा रोजगारी र आम्दानीको खोजी गर्न बाध्य हुनुपरेको छ । परिमाणतः प्लास्टिक पोका, प्लास्टिककै बोतल र बट्टामा पत्रु पेय पदार्थ र खानेकुरा, तरकारी, फलफूल, गेडागुडी, तेल र अन्य अन्नपात आयातित भइरहेको छ । एकातिर यहीँ भइरहेको खेतीपाती विषाक्त छ, अर्कोतिर आयातित खानेकुरा अखाद्य र पत्रु छ । विषाक्त र पत्रु खानाले पोषण र स्वास्थ्यमा जे भइरहेको छ, खोपामा राखेको चक्कीदेखि अस्पतालका पर्चीसम्मले प्रस्ट देखाउँछ । नसर्ने दीर्घरोगका समस्याले घरपरिवार, आफन्त, सिंगो समाज भयभीत र आतंकित छ । अस्पतालको भीडभित्र लुकेको आममानिसका पीडाले सबै कुरा ओकलिरहेको छ ।खाना र खेतीपातीको दुरुह अवस्था र यसका अन्तरनिहित कारणले समाजको समग्र चेतनामाथि गम्भीर प्रश्न उठिरहेको छ । परनिर्भर खाना र खेतीपातीले हाम्रो आत्मसम्मान, स्वाभिमान, आत्मनिर्भरता र खाद्य सुरक्षाको हैसियत उदांगो भएको छ । सारमा कृषिका नैतिक मूल्यमान्यताको नियतवश गरिएको निषेध नै आजको कृषिको मूल संकट हो । यसलाई नसच्याउने हो भने टाउकाले टेकेर घिस्रिरहेको नाफामुखी औद्योगिक कृषि दुर्घटनामा पर्ने निश्चित छ । यो कुराको समयमै हेक्का नराख्दा आउने दिनहरू अझ कष्टकर हुने सम्भावना बढेको छ । यी सबै कुराले हामी सबैलाई केही आधारभूत प्रश्नमा गम्भीरतापूर्वक चिन्तन मनन गर्न दबाब बढिरहेको छ । किन हामी खानाका लागि गरिने खेतीपाती जस्तो आधारभूत प्रश्नमा विचार गर्ने विवेक गुमाउँदै गएका छौं ? किन हामी विषाक्त खाना र खेतीपाती प्रवर्द्धनको प्रतिवाद गर्दै स्थानीयस्तरमा यसलाई सच्याउन हिच्किचाइरहेका छौं ? किन विषाक्त खाना र खेतीपातीले निम्त्याएका नसर्ने दीर्घरोगको विकराल समस्या नभएझैं गरेर टक्टकिरहेका छौं ?यी सामान्य प्रश्नको जवाफ खोज्ने र जवाफदेही लिनुपर्ने जिम्मेवारकर्ताहरू सुतुरमुर्गझैं टाउको लुकाएर बसिरहेका छन् । आममानिस अन्योलमा छन् । बौद्धिक जगत् र नागरिक समाज भनिने अभियन्ता मौनता साधेर बसेका छन् । व्यापारिक विषाक्त कृषिका प्रवर्तक भने यही मौनताको आडमा हाम्रो भविष्यमाथि खेलबाड गरिरहेका छन् । यिनैको मानो पचाएर गुजारा चलाउने नैतिकहीन जमात यिनैले थोपरेका कुतर्कको अन्धभक्त दास भएर यिनैका भजन गाइरहेका छन् ।अहिले हिँडिरहेको कृषिको गन्तव्यहीन यात्रा सच्याउन हाम्रा पुर्खाले उन्नत बनाएका नैतिक कृषिका मूल्यमान्यता आत्मसात् गर्ने प्रकृतिसम्मत विवेक फर्काउनुको विकल्प छैन । किनकि अहिलेका सबै नैतिकहीन व्यवहार प्रकृतिसम्मत कृषिका नैतिक मूल्यमान्यताको बेवास्तासँगै सुरु भएको हो ।आउनुहोस्, मानव र प्रकृतिबीचका अन्तरसम्बन्धका नैतिक मूल्यमान्यतामाथि केही चर्चा गरौं । यी मूल्यमान्यता मुख्यतः (क) प्रकृतिकेन्द्रित, (ख) मानिसकेन्द्रित र (ग) यी दुवैको सहअस्तित्व गरी तीनवटा आयामको अन्तरनिर्भर सम्बन्धबाट बुझ्न सकिन्छ । यी मूल्यमान्यताले मानव र प्रकृतिबीचको अन्तरसम्बन्ध र यिनको अन्तरनिर्भरताको सम्मान गर्छ । यिनैलाई आत्मसात् गरेर नै प्रकृतिसम्मत मानव अस्तित्व र सभ्यताको निर्माण भएको हो । प्रकृतिको नियम विचार गर्दा, सबै प्रजातिका अन्तरसम्बन्धहरू स्वयं र अरू प्रजाति र बृहद् प्राकृतिक संरचनासँग सहकार्यमा सन्तुलित भएर चलायमान हुन्छन् । यो मानव प्रकृतिको अन्तरसम्बन्धको प्राकृतिक नियम हो । यो कुराको मर्म बुझ्न प्रकृतिको नियमबाट सिकेर मानिसले आफू र बृहद् प्रकृतिको अन्तरनिर्भर सम्बन्ध र यिनको बीचको प्रकृतिसम्मत आदानप्रदानलाई नैतिक मूल्यमान्यताको कसीमा खारेको हो । यी मूल्यमान्यतालाई सरल तरिकाले बुझ्न हाम्रै शरीरलाई उदाहरणका रूपमा लिन सकिन्छ । हाम्रो शरीरका सबै कोषहरू र सिंगो शरीरको अन्तरनिर्भरतालाई हेरौं । हाम्रो शरीर प्रकृतिजस्तै बृहद् जटिल संरचनाबाट बनेको छ । यहाँ खर्बौं कोषहरू, विभिन्न अंगहरू भिन्नाभिन्नै र एकआपसमा मिलेर काम गर्छन् । यिनीहरूबीचको सन्तुलित सहकार्यले सबै अंग र शरीर चलायमान हुन्छ । हाम्रो शरीर प्रकृतिको यही नियमबाट स्वचालित हुन्छ । यिनमा हुने गडबडी यसको सन्तुलनमा निर्भर हुने गर्छ । यसैअनुसार, निश्चित प्राकृतिक वातावरण र बाह्य ऊर्जाको बन्दोबस्तमा हुने (कोष) मानव र (शरीर) प्रकृतिको अन्तरनिर्भर सम्बन्ध र यिनको सन्तुलित आदानप्रदानलाई बुझ्न सकिन्छ ।यी नैतिक मूल्यमान्यताका आयामले एकआपसमा सम्पूर्ण जैविक क्षेत्रको दिगो पुनर्उत्पादनका लागि निरन्तर सहकार्य गरिरहेका हुन्छन् । यो प्रकृतिसम्मत कृषिको सबैभन्दा आधारभूत सिद्धान्त हो । हामी सबैलाई थाहा छ, हाम्रो सौर्य प्रणालीले यस पृथ्वीको जीवन प्रक्रियाका लागि अनन्तकालसम्म र प्रशस्त ऊर्जा प्रदान गर्छ । यही ऊर्जाको उपयोगबाट समग्र जीवन प्रक्रिया चलायमान हुन्छ । हामीले प्रकृतिको यो सिद्धान्तबाट सिकेर, यस्तो ऊर्जालाई उपयोग गर्ने र ऊर्जा उपयोगको चक्र सकेसम्म सानो घेरामा सीमित गर्ने कुरा अर्को महत्त्वपूर्ण सिद्धान्त हो । उदाहरणका लागि हाम्रो खाना सकेसम्म आफ्नै घरपरिवार वा स्थानीय तहमा उत्पादन गर्नुपर्छ । यो चक्र जति सानो हुन्छ, त्यति नै दिगो हुन्छ ।जीवनका आधारभूत पञ्चतत्त्वको नवीकरणीय क्षमताको विवेकशील उपयोग यसको अर्को सिद्धान्त हो । खासगरी, घाम, पानी र हावाबाट उपलब्ध हुन सक्ने नवीकरणीय ऊर्जाको उपयोगले उत्पादन प्रक्रिया प्रकृतिमैत्री र दिगो हुन्छ । अहिलेको खनिज ऊर्जामा आधारित प्रविधि र प्रवृत्तिलाई बदल्न यस्तो ऊर्जाको उपयोगका लागि प्रविधि र प्रवृत्तिलाई नैतिक मूल्यमान्यतामा आधारित गरिनुपर्छ ।त्यसैगरी, प्रकृतिले कुनै कुरा खेर फाल्दैन । न्यायिक वितरण र बचतलाई एकीकृत प्रणालीका रूपमा व्यवस्थित गर्छ । यो नै विविधताको कारण र परिणाम हो । यो कुरा मानिस र समाजमा समेत उत्तिकै लागू हुन्छ । परम्परागत एकीकृत मिश्रित खेतीपाती प्रणाली यसको एउटा उदाहरण मात्र हो । प्रकृति, जैविक क्षेत्रीयता, सूक्ष्म वातावरण, बासस्थान, विविधता, समाज, समुदाय, समूह परिवार र व्यक्तिको आपसी सहकार्य, समन्वय र अन्तरनिर्भरता सबैको सुरुवात बिन्दु हुन्छ र यसको वृद्धि बिस्तारै बृहद् र जटिल हुँदै जान्छ । यस अर्थमा प्रकृतिले आफ्नै गतिमा स्वचालित रूपमा कार्य गरिरहेको हुन्छ । सबै तह, वर्ग, क्षेत्र प्रजातिको गुणात्मक समीकरण बढी उपयोगी र उत्पादनशील हुन्छ ।यसरी हेर्दा, नैतिक मूल्यमान्यतामा आधारित कृषि बहुआयामिक तथा प्रकृति र मानवबीचको अन्तरसम्बन्धको चक्रीय प्रणालीको एकीकृत ढाँचाबाट चल्छ । यो प्रणाली यी सबै आयामको सन्तुलित विकासले मात्र उन्नत हुँदै जाने हो । यस्तो प्रणाली खेतीपातीको संस्कृति, स्थानीय प्रकृति, पर्यावरण, समाज, अर्थतन्त्र, इतिहास जस्ता आयामहरूसँग जेलिएका हुन्छन् । खेतीपाती उन्नत हुँदै जाँदा वा यसमा आउने विकृतिका कारण उत्पन्न समस्या सम्बोधन गर्न, खेतीपातीलाई समष्टिगत रूपमा बुझ्न र एकीकृत प्रणालीका रूपमा व्यवहार गर्न आवश्यक छ । यो कुराको अपवाद खाद्य तथा कृषि प्रणाली हुन सक्दैन । यी मुख्य नैतिक मूल्यमान्यता र सिद्धान्तको बुझाइ प्रकृतिसम्मत कृषितर्फको यात्राका कोसेढुंगा हुन् । यिनको बुझाइसँगै यसलाई उन्नत बनाउँदै जाने अभ्यासले खेतीपाती मात्र होइन, हाम्रो जीवन पद्धतिसमेत दिगो हुन्छ ।यी प्रकृतिका नियमबाट सिकेर मानिसले नैतिक मूल्यमान्यतामा आधारित प्रकृतिसम्मत कृषि प्रणाली घरपालुवा बनाउँदै र थप विकसित गर्दै दस हजार वर्षसम्म यसैलाई पुस्तान्तरण गर्दै ल्यायो । यही नियमको पालना गर्ने नैतिक मूल्यमान्यतालाई बेवास्ता गर्दै आधुनिक भनिने विकासे मानिसले प्रकृति नियन्त्रण गर्ने हठसहित मानवकेन्द्रित, विवेकहीन र निहित स्वार्थका लागि नियत नै फेरेकोले अहिलेको संकट आएको हो । किनकि, प्रकृतिको नियमबाट चलायमान बनाउनुपर्ने प्रकृतिसम्मत कृषि प्रणाली आधुनिकताका नाममा औद्योगिक विकासले थोपरेको दलाल अर्थतन्त्रको निहित स्वार्थबाट प्रेरित भएर चलेको छ । यसैका आधारमा यसको विचार, संगठन र अभ्यासहरू निर्देशित भएका छन् । वाद, प्रतिवादका कुतर्क हात्तीका देखाउने दाँत मात्र हुन् । प्रकृति र मानवबीचको अन्तरसम्बन्ध बुझ्ने विवेकसम्मत दृष्टिकोणको खडेरी नै अहिलेको मूल समस्या हो । अन्त्यमा, खाना र खेतीपातीका उत्सव मनाउँदै गर्दा यी प्रश्नमाथि बहस गरौं ।"
प्रदेश तहको उकुसमुकुस,"प्रदेशका सवालहरू विषयक अघिल्लो आलेखमा मैले फेडरलिजम् एन्ड लोकलाइजेसन सेन्टर ले सातै प्रदेशमा आयोजना गरेको कार्यक्रममा मुख्यमन्त्रीहरूले राखेका धारणालाई जस्ताको तस्तै प्रस्तुत गरेको थिएँ । प्रदेशमा आसन आयो, शासन आएन, सन्दुक (वित्तीय अधिकार), बन्दुक (प्रहरी प्रशासन), कर्मचारी प्रशासन र कानुन तर्जुमामा संघकै आधिपत्यका कारण सत्ताको वास्तविक अनुभवबाट वञ्चित हुनुपरेको धारणा उनीहरूको थियो । संघीय सरकार र राजनीतिक दलहरूको केन्द्रीकृत मानसिकताका कारण संघीयता गिजोलिएको र प्रदेशले अपेक्षित परिणाम दिन नसकेको धारणा उनीहरूले राखेका थिए । कार्यक्रममा प्रदेशसभाका सभामुख, प्रदेश दलका नेता, पूर्वमुख्यमन्त्रीलगायत सहभागी थिए । यस आलेखमा पूर्वमुख्यमन्त्री लगायतको धारणा समावेश छ । सुदूरपश्चिम प्रदेशका पूर्वमुख्यमन्त्री राजेन्द्र सिंह रावलले राज्यको उपेक्षाको सिकार प्रदेश भएको धारणा राख्दै भनेका थिए, केन्द्र दाता र हामी माग्नेजस्ता भएका छौं । प्रदेशका सवालमा गलत सन्देश प्रवाह गरिएको छ । अभ्यासको दौडानमा प्रदेश परिपक्व भएभएनन् हेर्नुपर्छ । मानव जनशक्ति कस्तो छ, थिंक ट्यांक के भन्छन्, आत्मनिर्भर र परनिर्भरताको अवस्था कस्तो छ भनी हेर्न खोजिएको छ । सात वर्षमै संघीयता चाहिन्न भन्ने अवस्थामा पुगिएको छैन । अहिले प्रदेशको क्षमता परीक्षण गर्ने बेला भएको छैन । संघीयताले प्रतिनिधित्व खोजेको हो । केन्द्रीय राज्यसत्ताका कतिपय निकायमा हाम्रो प्रतिनिधित्व छैन । जस्तो, वित्त आयोग, योजना आयोग आदि । हामी आफैं आफूद्वारा शासित हुन चाहन्छौं । हामीसँग भएको स्रोतसाधन परिचालन गर्न चाहन्छौं । हाम्रो पहिचान गुम्नेवाला छ । खोलानालाबाट आउने राजस्व यहाँ नै प्राप्त भए हामीले अरूको बाटो कुर्नु पर्दैन । आउनुपर्ने ऐन समयमा आउँदैन । मूल समस्या संविधान होइन, यसको कार्यान्वयनमा हो ।संघीयता चाहिँदैन भन्नेहरू नै अस्थिरताका पहिलो कारण भएको उनले तर्क गरेका थिए । उनले प्रश्न गरे, विगतमा १७ हजार मानिस किन मर्नुपरेको थियो भन्नेमा हेक्का राख्नु पर्दैन ? हामीलाई टप टु बटम होइन, बटम टु टप योजना र नीति चाहिन्छ । सबै कुरा संघले नै हस्तक्षेप गर्ने विधि हामीलाई चाहिएको छैन । दरबारलाई सिकार खेल्न आरक्ष बनाइएको छ । यहाँको स्रोतमा रोक लगाइएको छ । क्षतिपूर्तिसहितको सुदूरपश्चिम हुनुपर्ने धारणा उनको थियो ।सुदूरपश्चिम प्रदेशका निवर्तमान मुख्यमन्त्री दीर्घ सोडारीले जति प्रयास गर्दा पनि प्रदेशलाई प्रहरीको अधिकार प्रयोग गर्न नदिइएको गुनासो गर्दै अब प्रदेशले नै कानुन बनाएर अधिकार प्रयोग गर्नुपर्ने धारणा राखेका थिए । प्रहरीको अधिकार प्रयोग गर्न नदिने प्रहरीकै उच्च पदस्थ कर्मचारी हुन्, सञ्चारमन्त्री पृथ्वीसुब्बा गुरुङले बोलेझैं हामीले पनि बोल्नुपर्छकराउनुपर्छ । शिक्षा नीतिमा सुधार जरुरी छ । पालिका जाँदा पालिकाको, शिक्षक जाँदा शिक्षकको र विद्यार्थी जाँदा विद्यार्थीको कुरा गर्ने संघीय सरकारले संविधानलाई बुझेकै छैन । गण्डकी प्रदेशका वन तथा वातावरणमन्त्रीले शपथ खान नमान्नु प्रदेशलाई अधिकार भए पनि त्यसको प्रयोग गर्न नदिनाले भएको धारणा उनको थियो । संघीयतालाई बदनामी गर्ने काम संघीय सरकारबाटै भएको र केन्द्रका नेतालाई संघीय शासन प्रणालीका बारेमा अनुशिक्षण जरुरी रहेको उनको भनाइ थियो ।कर्णाली प्रदेशका निवर्तमान मुख्यमन्त्री राजकुमार शर्माका अनुसार हामी बोल्दा संघीय सरकार रिसाउँछ कि भन्ने डरले बोल्दैनौं । हामी जति डराउँछौं संघीय सरकारले त्यति नै मिच्दै लग्छ भन्ने उनको आशय थियो । संविधान किताबमा छ, कार्यान्वयन भएको छैन । संविधानमा नै समाजवादउन्मुख भनिएको छ । तर समाजवाद कुन चरीको नाम हो कसैलाई थाहा छैन । राजनीतिक दलले यसको कार्ययोजना बनाउनु पर्दैन ? उनले भनेका थिए, हामीले समयमै आवश्यक ऐन कानुन बनाएनौं । कारण, तीन दलका तीन जनाकै कुरा हो । हाम्रो सोच, चिन्तन र प्रवृत्ति स्वच्छ प्रतिस्पर्धामा छैन । आफू सफल देखिन खुट्टा तान्छौं । संघीयता कार्यान्वयन नहुनुमा राजनीतिक सोच र चिन्तनमा खोट छ । नेताहरू प्रदेश बलियो भएको देख्न चाहँदैनन् । मैले केही गर्न खोजेको थिएँ, जस्तैः लघु वित्तीय बैंक । किसानहरूले सस्तो ब्याजमा ऋण लिएर काम गर्न सक्छन् भनेर । दस हजारलाई रोजगार दिऔं भनेको, संघले सुनेन । कर्मचारीतन्त्रमा व्यापक सुधार जरुरी छ । जनतामा निराशा छ । अब यसरी मुलुक चल्दैन । प्रत्यक्ष निर्वाचित प्रधानमन्त्री र मुख्यमन्त्री चाहिन्छ ।योजना छनोट विधि उल्ट्याउनुपर्ने धारणा पनि उनले राखे । आवश्यकता र प्राथमिकताका आधारमा योजना निर्धारण नभएकामा उनको असन्तोष थियो । सार्वजनिक खरिद ऐन जनमुखी छैन, यो दलाल र ठेकेदारमुखी छ । कर्णालीमा काम गर्ने समयमा हिउँ पर्छ । आर्थिक वर्ष फेरौं भन्दा मान्दैनन् । एकै हप्तामा ३ जना सचिव सरुवा भएको प्रदेश यही हो । सबै कुरा केन्द्रलाई देखाएर पनि हुँदैन । समस्या सिरानीमा राखेर पनि हुँदैन, उनको भनाइ थियो । वाग्मती प्रदेशका प्रथम मुख्यमन्त्री डोरमणि पौडेलले शून्यबाट काम सुरु गरेको धारणा राख्दै चकटीमा बसेर कार्यारम्भ गरेको अनुभव राखेका थिए । त्यसबेलाको कठिनाइबारे उनले सुनाए, हामीले ऐनकानुन धमाधम बनायौं । पचासको दशकदेखि नै अधिकार सम्पन्न स्थानीय सरकार भन्दै आयौं, यो खासमा संघीयताकै लागि लडिएको लडाइँ थियो । सात वर्षअघि र अहिलेको स्थिति हेर्दा वास्तविक संघीयताको उपलब्धि देख्न सकिन्छ । शिक्षा, स्वास्थ्य, भौतिक पूर्वाधार, शासकीय सुधार लगायतका क्षेत्रमा धेरै परिवर्तन आएको छ । प्रदेश सरकार सुनिने र देखिने अवस्थामा छ । धेरै कुरा संघीय सरकारकै कपी गर्दा प्रदेशमा मन्त्रालयमन्त्रीको संख्या धेरै भएको उनको भनाइ थियो । आफ्नो पालामा जम्मा ७ मन्त्री रहेको भन्दै उनले संगठन संरचनामा व्यापक सुधार जरुरी रहेको औंल्याए । प्रदेशले जनतालाई केही पनि दिएन भन्ने भाष्य नै गलत भएको उनले बताए । प्रदेशले धेरै काम गरेका छन् । तर, प्रचारप्रसार हुन सकेन । संघीय तहमा निजामती सेवा ऐन आउन सकेको छैन । केही समस्या भए पनि हामीले बनाएर लागू गरिसकेका छौं, उनको भनाइ थियो, राजनैतिक तहमा पनि संघीयताको अपनत्व भएन । संघले प्रदेशलाई आत्मसात् गरेको छैन । जबरजस्ती गरिएकोबाट धेरै अपेक्षा गर्नु पनि हुँदैन । प्रदेशलाई औंलो ठड्याउने गरी काम नहोस् । प्रदेश पनि सच्चिनु जरुरी छ । मधेश प्रदेशसभाका सभामुख रामचन्द्र मण्डलले त संघीयतापछि धेरै उपलब्धि भएको भन्दै संघीयताविरुद्ध जानेहरूमाथि जाइलाग्नुपर्ने बताएका थिए । प्रदेशको विकास देशको विकास हो भन्ने अनुभूति संघलाई दिलाउनुपर्ने भन्दै संघीयता विविधताभित्रको एकता रहेको उनले प्रस्ट्याए । संघ र प्रदेश साझेदार रहेको संवैधानिक व्यवस्थालाई उपेक्षा गर्दै संघले प्रदेशलाई डिक्टेट गर्नु स्वायत्तता, स्वशासन र विकेन्द्रीकरण भवनाविरुद्ध रहेको औंल्याउँदै मण्डलले संघीयतापछि तीन तहमा जनतालाई सुरक्षा र सहजता भएको भनाइ राखे । संघीयता कसैले भिखमा नदिएको तथा आन्दोलन र बलिदानीका भरमा आएको भन्दै सहमतीय संविधानलाई इमानदारी र न्यायोचित ढंगले कार्यान्वयन गरे संघीयतामा देखिएको जटिलता समाप्त हुने धारणा उनको थियो ।लुम्बिनी प्रदेशसभाका सभामुख तुलाराम घर्ती मगरले संघीयता सबलीकरणको सवालमा सर्वपक्षीय छलफल भएकामा खुसी व्यक्त गरेका थिए । पहिले छलफल नेताहरूको मात्र हुन्थ्यो, आज नेता, कर्मचारीसँगै भयो । संविधानको सबलीकरण सबै इमानदार हुँदा हुन्छ । राम्रो काम गर्न थालेपछि प्रधानमन्त्री, मुख्यमन्त्री र मन्त्री तथा अन्य पदाधिकारीलाई उडाउने गरिन्छ, उनले भनेका थिए, यो व्यवस्था राजनीतिक पहुँच नपुगेकाहरूका लागि ल्याइएको हो । महिला, दलित, आदिवासी जनजाति, मधेशी र अल्पसंख्यकको पहुँच २०६४ सालबाट बढेको छ । लुम्बिनीमा ५२ वटा निर्वाचन क्षेत्र छन्, अघिल्लो पटक २ जना महिलाले मात्र प्रत्यक्षमा जित्नुभयो । अहिले एक जना मात्र हुनुहुन्छ । मान्छेलाई परिवर्तन गराउने बाध्यकारी बनाउनुपर्ने भएको छ । संघीयताको मारमा स्थानीय विद्यालय छन् । प्रदेश निजामती ऐन आएकाले कर्मचारी निराश बन्नु पर्दैन । प्रदेश नयाँ भएकाले नपचेको हुन सक्छ । अस्थिरताको अन्त्य मुख्य राजनैतिक दलका नेताहरूले गर्नैपर्छ । सुदूरपश्चिम प्रदेशसभाका सभामुख भीमबहादुर भण्डारीले संविधान संशोधनका कुरा उठिरहेका सन्दर्भमा संविधान कार्यान्वयनका विषयमा गरिने छलफलले अधिकार प्राप्तिको विषय उठाउनुपर्ने बताए । आज संघीयताको आधार बनाउँदैछौं भने यस्ता विषय किन उठान हुँदै छन् ? हिजो ४०५० जना कर्मचारी हुने ठाउँमा आज १०१५ जनाले काम गर्दै छन् । प्रदेश र स्थानीय तहबीच जीवन्त समन्वय हुनपर्ने थियो, भएको देखिएन । संघले आवश्यक ऐन नबनाएकाले तल समस्या छ । जति मान्छे टेस्टेड छन्, तिनकै नेतृत्वमा नयाँ र समृद्ध नेपाल बन्दैन । विकल्प खोज्न सके राम्रो हुन्छ, उनले सुझाव दिए ।गण्डकी प्रदेशसभाका प्रमुख प्रतिपक्ष दलका नेता हरिबहादुर चुमानका विचारमा समस्या कर्मचारीभन्दा नेताहरूको मानसिकतामा छ । सबै समस्या लिखित रूपमा उठाइएका हुन्छन् तर समाधान हुँदैन । प्रदेशको मन्त्रालय २० प्रतिशत भन्ने ठाउँमा संशोधन हुनुपर्ने र प्रतिशतको सट्टामा अंक नै लेख्नुपर्ने उनको भनाइ थियो । संघले गरेन भनेर हामी त्यसै बस्नु हुँदैन । एकल अधिकारका काम गर्नुपर्छ । प्रहरी ऐन निकै मिहिनेतले बन्यो । तर, यसमा गृह मन्त्रालयको ज्वरो आयो । हामीले जिल्लामा धमाधम कार्यालय बनायौं । तर, पालिकाहरूमा एकीकृत गरेर बनाउनुपर्थ्यो, उनले भने । जिल्ला आवश्यक नभएको धारणासमेत उनको थियो । कोशी प्रदेशका आर्थिक मामिला तथा योजनामन्त्री रामबहादुर मगरले संघको तुलनामा प्रदेशले धेरै काम गर्नुपर्ने कानुनी र संवैधानिक बाध्यता रहे पनि वित्तीय स्रोत कम रहेको धारणा राखेका थिए । उनका अनुसार प्रदेशमा चार हजार सडक छन् । प्रदेशले पाँच सयभन्दा बढी सडकमा काम गर्न नसक्ने भएकाले बाँकी सडक बेहाल हुने स्थिति रहेको उनले समस्या सुनाए । संघले ससाना योजनामा हात हाल्ने गरेकामा पनि उनले असन्तुष्टि जनाए ।वाग्मती प्रदेशका आर्थिक मामिला तथा योजनामन्त्री कुन्दनराज काफ्लेले राजनीतिक दलहरू जिम्मेवार नहुँदा समस्या आएको र प्रदेशलाई चलायमान हुन नदिन संघले साँचो लगाएको बताए । प्रदेशले इमान्दारितासाथ त्यो साँचो खोल्नुपर्ने धारणा उनको थियो ।कर्णाली प्रदेशका आर्थिक मामिला तथा योजनामन्त्री राजीवविक्रम शाहका अनुसार राज्य संरचनामा २००७ सालदेखि २०६२ सम्म यस्तो प्रेसर थिएन । त्यसबेला जनता स्वतन्त्र थिएनन् । २०७४ भन्दा अगाडि नागरिकका गुनासा सुन्ने गतिला संयन्त्र नै थिएनन् । संघले संविधानप्रदत प्रदेशको अधिकारको प्रयोगमा व्यवधान सिर्जना गरेको उनले बताए । जाजरकोट लगायतका क्षेत्रमा गएको भूकम्पले सिर्जित क्षतिको पुनर्निर्माणको काम संघका कारण अल्झिएको उनको भनाइ थियो । हामीलाई अधिकार भएको भए पुनर्निर्माणको काम सकिसकेको हुन्थ्यो । संघले समन्वय गरेन । संघीयता यस्तै देखाउन मात्र हो कि केही गर्न हो ? समावेशिताको सवालमा महिला, दलित, आदिवासीलगायतका क्षेत्रमा सुधार त भयो । तर सेवा प्रवाहमा पनि सुधार देखिनुपर्यो, उनको भनाइ थियो । दोहोरोपनले पनि हैरानी दिएको उनले बताए । कृषिकै ३ वटा कार्यालय छन्, तालमेल छैन । म संघीय तहमा पनि सांसद भएँ । संघमा नेताहरू सहमतिका आधारमा चल्थे, हामी ताली लगाउँथ्यौं । खास काम गर्न त प्रदेशमै आउनुपर्ने रहेछ, उनले भने, प्रदेशलाई बरु बन्दुक (प्रहरी) नदिँदा हुन्छ । सन्दुक (बजेट) चाहिँ चाहिन्छ ।कर्णाली प्रदेशकी उपसभामुख यशोदा न्यौपानेले कामभन्दा गफ धेरै भएको धारणा राखिन् । संघमा गयो संघकै, प्रदेशमा आयो प्रदेशकै कुरा गर्ने काम भएको र वास्तविक कुरा सुन्न जनतामा जानुपर्ने सुझाइन् । मधेश प्रदेशसभामा नेकपा माओवादी संसदीय दलका नेता भरतप्रसाद साहले प्रहरी समायोजन जस्ता अधिकार प्राप्तिका लागि विगतमा प्रदेश सरकारले संघ सरकारविरुद्ध धर्ना नै बस्नुपरेको स्मरण गरे । संवैधानिक व्यवस्थाअनुसार प्रदेश तहलाई अधिकार सम्पन्न तुल्याउन संघ सरकारविरुद्ध संघर्षको बिगुल नै फुक्नुपर्ने बताए । यसै प्रदेशका जनता समाजवादी पार्टी नेपालका प्रमुख सचेतक रामाशीष यादवले धेरै संख्यामा जनप्रतिनिधिका कारण संघीयतामा बोझ थपिएको भन्नेहरूको मानसिकता नै बोझिलो भएको भन्दै देशमा एकात्मक र केन्द्रीकृत शासन व्यवस्था भएका बेलाको जनप्रतिनिधिको संख्याभन्दा अहिले निकै कम जनप्रतिनिधि भएको फेहरिस्त प्रस्तुत गरे । कोशी प्रदेशसभामा कांग्रेसका प्रमुख सचेतक भूपेन्द्र राईले संघीयता लतारेर ल्याएको हो भन्ने कुरामा आपत्ति जनाए । पूर्वमुख्यमन्त्री लगायतको धारणालाई संक्षेपीकरण गर्दा संघीय कानुनको अभावले प्रदेशले आफ्नो पूर्ण अधिकार प्रयोग गर्न पाएको छैन । प्रदेशका भन्दा पनि संघका कार्यालय प्रदेशमा धेरै छन् । कर्मचारी समायोजन गर्दा एक तह बढुवा भएको तर कर्मचारीको काम र वृत्तिविकासमा समस्या सिर्जना भएको छ । प्रहरी समायोजन र संघीय निजामती सेवा ऐनको अभावका कारण प्रदेशले सरकारको अनुभूति गर्न पाएको छैन । तीन तहका सरकारको योजना तथा कार्यक्रममा दोहोरोपना देखिन्छ । संघीय सरकारले प्रदेशको खर्चको आवश्यकताका आधारमा अनुदान वितरण नगरेको, बरु उल्टै समानीकरण अनुदानको रकम कटौती गर्ने, ससर्त अनुदान जथाभाबी पठाउने गरेको छ । अन्तरतह समन्वयकारी संस्था क्रियाशील छैनन् । अन्तरप्रदेश परिषद् र राष्ट्रिय समन्वय परिषद्का निर्णय कार्यान्वयनमा छैनन् । प्रदेश र स्थानीय तहबीच पानी बाराबारको स्थिति देखिन्छ । यसैगरी, हेभिवेट नेताहरू प्रदेशमा नजाँदा प्रदेशले अपेक्षित गति लिन सकेको छैन । प्रदेश सरकारका ससाना विषयमा पनि संघीय सरकारनेताबाट हस्तक्षेप हुने गरेको छ । राजनीतिक दलले प्रदेश कमिटीलाई पंगु बनाएका छन् । प्राकृतिक स्रोत, जस्तैः काठ, ढुंगा, गिट्टी, बालुवा आदिको उत्खनन र बिक्री वितरणमा समेत संघले हस्तक्षेप गरेको देखिन्छ । प्राकृतिक साधनको रोयल्टी र राजस्व बाँडफाँटको विधि न्यायोचित र पारदर्शी छैन भने संघीय सरकारको भनाइ र गराइमा फरक छ । संविधान संशोधनका बहसमा प्रदेशलाई राजनीतिक, आर्थिक, प्रशासनिकलगायतका दृष्टिले अधिकारसम्पन्न बनाउनुपर्ने र विकासको वाहकका रूपमा प्रदेशलाई स्थापित गराउन संघीय तहको संगठन संरचनामा व्यापक कटौती गरिनुपर्ने सुझावसमेत आएका छन् । प्रदेश तहमा उकुसमुकुस छ । समस्याका पोका छन् । दुखेसो छ । प्रदेशको सबलीकरणका लागि संघीय सरकार र राजनीतिक दलका शीर्षस्थ नेतृत्वको विशेष ध्यान जाओस् ।"
ऊनको स्विटर को छायांकन पुनः,"पाँचथर (कास) कलाकार विपिन कार्की र मिरुना मगरको अनस्क्रिन जोडी रहेको फिल्म ऊनको स्विटर को छायांकन पुनः थालिएको छ । दोस्रो चरणको छायांकनका लागि फिल्म टोली सोमबार नै पाँचथरको फालेलुङ पुगेको हो । यस फिल्मको पहिलो चरणको छायांकन पनि पाँचथरकै नवमीडाँडा, सुकेपोखरी, पौवाभन्ज्याङ, साधुटार, निबुखोला र लब्रेकुटीमा गरिएको थियो । अभिनेता कार्कीलाई मातृशोक परेपछि रोकिएको फिल्मको छायांकन पुनः थालिएको हो । आर्टमान्डु नेपालको प्रस्तुति रहने यस फिल्मलाई नवीन चौहानले निर्देशन गर्न लागेका हुन् । चौहानकै पटकथा लेखन रहेको यस फिल्मको छायांकनका लागि सोमबार विपिन र मिरुनासहित ४२ जना कलाकार, प्राविधिकको टोली फालेलुङ आइपुगेको हो । यसअघि नै ७५ प्रतिशत छायांकन सकिएकामा बाँकी दृश्य खिच्नका लागि नेपाल र भारतको सीमावर्ती फालेलुङ४ चाररातेलगायतका स्थान रोजिएको हो । कलाकारहरूको उक्त टोली एक सातासम्म चाररातेमा रहने निर्माण पक्षले जनायो । चारराते फालेलुङ गाउँपालिकामा पर्ने जिल्लाकै एक उत्कृष्ट पर्यटकीय गन्तव्य हो । फिल्म छायांकनका लागि पुगेको उक्त टिमलाई फालेलुङ५ को वडा कार्यालयसहित स्थानीय संघसंस्थाले स्वागत गरेका थिए ।"
इटहरी इन्टरनेसनल कलेजमा 'भीम्याग,"काठमाडौं (कास) नेपालभित्र रहेका विभिन्न कलेजको शिक्षाको गुणस्तर, त्यहाँको शैक्षिक वातावरण, पढाइसँगैका विभिन्न अतिरिक्त क्रियाकलाप लगायतका विषयमा विद्यार्थी तथा अभिभावकलाई निरन्तर जानकारी दिँदै आएको भीम्याग को टोली पछिल्लो समय भीजे संजोग कोइरालाको नेतृत्वमा काठमाडौं बाहिरका कलेजमा केन्द्रित भइरहेको छ । यस पटक भीम्याग मोरङको सुन्दरहरैंचा४ स्थित दुलारीमा रहेको इटहरी इन्टरनेसनल कलेजमा पुगेको छ । लन्डन मेटोपोलिटन युनिभर्सिटीसँगको सहकार्यमा आईटी र बिजनेस कोर्स पढाइ हुने यस कलेज यूके युनिभर्सिटी डिग्री उपलब्ध गराउने इटहरीको पहिलो कलेज रहेको यसका सीईओ सत्यव्रत कोइरालाले बताए । उनले अध्ययनका क्रममा दिइने छात्रवृत्तिसँगै अध्ययन सकेपछि पनि कलेजले पोस्ट ग्राजुएट स्कलरसिप दिँदै आएको बताए । इनोभेटिभ नेपाल ग्रुप (आईएनजी) को मुख्य सदस्यसमेत रहेको यस कलेजले पढाइसँगै सिकाइ र गराइलाई पनि आत्मसात् गर्दै विद्यार्थीलाई लेक्चरट्युटोरियलवर्कसप को अवधारणामा सिकाइरहेको बीबीए प्रोग्राम लिडर अच्युतराज भट्टराई दाबी गर्छन् । बीआईटीका सिनियर लेक्चरर निशेष विश्वासले यहाँका विद्यार्थीले केवल पढेर मात्रै नभई आफ्नै सक्रिय सहभागितामा विभिन्न प्रोजेक्ट तयार पार्ने गरेको बताउँदै यसले उपलब्धि हासिलसमेत भएको सुनाए । यसै कलेजका विद्यार्थी समीर फुयाँलले तयार पारेको कारोबार एप त्यसैमध्येको एक भएको विश्वासले बताए ।"
"दर्ता प्रक्रियामा आयो टिकटक, मेटालाई ताकेता गर्दै सरकार","(काठमाडौं) भिडियो सेयरिङ प्लाटफर्म टिकटकले नेपालमा सूचीकृत हुन प्रक्रिया अघि बढाएको छ । सामाजिक सञ्जालको प्रयोगलाई व्यवस्थित गर्ने निर्देशिका, २०८० बमोजिम नेपालमा सामाजिक सञ्जाल प्लाटफर्म सञ्चालन गर्न चाहने व्यक्ति, कम्पनी वा संस्थाले सञ्चार तथा सूचना प्रविधि मन्त्रालयमा सूचीकरण गर्नुपर्छ । टिकटक यसअघि नै नेपालको कर प्रणालीमा भने जोडिइसकेको थियो । सरकारले टिकटकमाथिको प्रतिबन्ध हटाएसँगै गएको भदौमा सञ्चार मन्त्रालयले सामाजिक सञ्जाल निर्देशिकाको सूचीकरणसम्बन्धी व्यवस्था स्मरण गराउँदै सामाजिक सञ्जाल प्लाटफर्महरूलाई झकझकाएको थियो । टिकटकले सूचीकरणका लागि आवश्यक सबै डकुमेन्ट आइतबार मन्त्रालयमा बुझाइसकेको छ, सञ्चार मन्त्रालयका प्रवक्ता गजेन्द्रकुमार ठाकुरले भने, हामीले उहाँहरूलाई नोभेम्बर ४ सम्म सूचीकरणको अन्तिम मिति दिएका थियौं । उहाँहरू दुई साताअघि नै प्रक्रियामा आउनुभएको छ । प्रतिबन्ध खुलेसँगै टिकटकले नेपालमा सचेतनामूलक र स्थानीय व्यवसाय प्रवर्द्धनका विभिन्न कार्यक्रम गर्न थालेको छ । कम्पनीले नेपालका लागि पब्लिक पोलिसी म्यानेजर पनि नियुक्त गर्न खोजिरहेको छ । टिकटकले असोज चौथो साता आयोजना गरेको ग्रो विद टिकटक मास्टरक्लास कार्यक्रममा यस प्लाटफर्मको प्रभावकारी उपयोग गरेर साना तथा मझौला व्यवसायलाई कसरी प्रवर्द्धन र विस्तार गर्न सकिन्छ भनेर जानकारी दिएको थियो । टिकटकको कम्युनिटी गाइडेन्स, प्राइभेसी मेकानिजम र कन्टेन्ट मोडरेसन प्रक्रियाबारे पनि अवगत गराइएको थियो । टिकटकले नेपाल प्रहरीका प्रतिनिधिहरूसँग साइबर सुरक्षासम्बन्धी अन्तरक्रिया कार्यकम गरेको सञ्चार मन्त्रालयका प्रवक्ता ठाकुरले जानकारी दिए । उहाँहरूको कम्युनिटी गाइडलाइनले कसरी काम गरेको छ भन्नेबारे टिकटकले सञ्चार मन्त्रालयलाई पनि जानकारी गराएको छ, उनले भने, आउँदो डिसेम्बर ३ मा पुनः अन्तरक्रिया कार्यक्रम गर्ने अनौपचारिक छलफलमा बताएको छ ।मौसम र प्राकृतिक विपद्बारे पूर्वसूचना दिने गरी टिकटकले नेपाल र बंगलादेशका लागि एउटा विशेष एपसमेत बनाउन लागेको प्रवक्ता ठाकुरले बताए । उहाँहरूको स्याटलाइट जुन छ, त्यसको प्रयोग गरेर सम्भावित प्राकृतिक विपद्बारे सूचना संकलन गरी आफ्ना प्रयोगकर्तालाई सचेत रहन पूर्वसूचना दिन टिकटकले एप बनाउन लागेको छ, उनले भने, यो नेपाल र बंगलादेशका लागि बनाउने हामीलाई बताउनुभएको छ । दक्षिण एसियाका लागि टिकटकका गभर्मेन्ट रिलेसन्स एन्ड पब्लिक पोलिसी प्रमुख फेरदोस मोक्ताकिनसहितको प्रतिनिधि मण्डलले सूचीकरण प्रक्रिया अघि बढाउनुका साथै सम्पर्क बिन्दु (प्वाइन्ट अफ कन्ट्याक्ट) तोकेर गएको ठाकुरले स्पष्ट पारे । टिकटक प्रतिबन्ध हटाउँदा नेपाल सरकारले राखेका सर्त अनुरूप कन्टेन्ट फिल्टरिङ एवं मोडरेसनमा भने टिकटकले व्यावहारिक जटिलता रहेको र यसमा नेपाल सरकारकै सहयोग आवश्यक पर्ने टिप्पणी गरेको छ । सोसल डिफरेन्सेसका कारण कतिपय विषयवस्तु फिल्टरिङ गर्न गाह्रो हुने उहाँहरूले बताउनुभएको छ । यो तार्किक कुरा नै रहेछ, ठाकुरले भने, हामीलाई आपत्तिजनक लाग्ने कतिपय कन्टेन्ट अन्य ठाउँमा स्वाभाविक हुँदा रहेछन् । अहिलेलाई नेपालले एकद्वार प्रणालीमार्फत सूचना दिए टिकटकले म्यानुअल्ली हेर्ने आश्वासन दिएको छ । कम्पनीले नेपाली भाषा र नेपालका अन्य मातृभाषा बुझ्ने युवालाई आफ्नो कर्मचारी समूहमा राख्नुपर्ने सरकारको माग छ ।नेपालमा उल्लेख्य प्रयोग हुने टिकटकसँगै फेसबुक, इन्स्टाग्राम र ह्वाट्सएपको प्यारेन्ट कम्पनी मेटालाई पनि सञ्चार मन्त्रालयले सूचीकरण प्रक्रियामा आउन अनुरोध गरिरहेको छ । गत वर्ष कात्तिक २३ मा तत्कालीन मन्त्रिपरिषद् बैठकले सामाजिक सञ्जाल निर्देशिका पारित गरेर कार्यान्वयनमा ल्याएयता जम्मा तीन वटा प्लाटफर्म मात्रै सूचीकरण भएका छन् । तथापि निर्देशिकाको दफा ३ (३) मा निर्देशिका प्रारम्भ भएको मितिले तीन महिनाभित्र सूचीकृत हुनुपर्ने उल्लेख छ । मन्त्रालयका अनुसार २ सयभन्दा धेरै देशका सुपथ दरमा अन्तर्राष्ट्रिय टेलिफोन सुविधा दिने वी टक एपसँगै, भाइबर र टिकटक सूचीकृत भएका छन् । सबैभन्दा ठूलो मेटालाई पनि सूचीकरणको दायरामा ल्याउनुपर्नेछ । त्यसका लागि हामीले रिक्वेस्ट गरिसकेका छौं । मेटाका अधिकारीहरू हाम्रो सम्पर्कमा छन्, ठाकुरले भने, हाम्रो बुझाइअनुसार नेपालमा ८१ प्रतिशत मेटाका प्रयोगकर्ता छन् । ठूलो परिमाणमा हाम्रा महत्त्वपूर्ण डेटा फेसबुकमा छन् । मेटालाई मन्त्रालयमा सूचीकृत हुन कूटनीतिक तवरमा पहल भएको छ ।मेटा, टिकटक, लिंक्डइन, माइक्रोसफ्ट, अमेजन, नेटफ्लिक्स, एडोबीजस्ता कम्पनी नेपालको कर प्रणालीमा भने विगत दुई वर्षदेखि जोडिइसकेको ठूला करदाता कार्यालयले जनाएको छ । सरकारले आर्थिक वर्ष ०७९८० को बजेटमार्फत विद्युतीय सामाजिक सञ्जालहरूलाई कर प्रणालीमा समावेश गर्ने घोषणा गरेको थियो । यी प्लाटफर्मले मूल्य अभिवृद्धि कर र विद्युतीय सेवा कर दाखिल गर्दै आएका छन् ।"
सुनकोशीमा बन्यो बेलिब्रिज,"(सिन्धुली)सुनकोशी नदीको पुलछेउमा सोमबार काखमा नानी च्यापेर उभिइरहेकी थिइन् शोभा थापा । उनी रामेछापको बेतिनीमा रहेको माइतीबाट सिन्धुलीमाडीस्थित घर जान लागेकी थिइन् । सुनकोशीको एक सय मिटरको पुल पार गर्न पाए बीपी राजमार्ग भएर सहजै घर पुग्थिन् । गत असोज ११ र १२ गतेको वर्षापछिको बाढीले सुनकोशीको पुल बगाएपछि झन्डै तीन सातादेखि यातायात सम्पर्क टुटेको थियो । त्यसैले दसैंमा कष्टसाथ माइती आएकी थिइन् । सेनाले सिन्धुलीरामेछाप जोड्ने सुनकोशी नदीमा सोमबार बेलिब्रिज हाल्ने काम सकेपछि शोभाले सहजै पुल पार गर्न पाइन् । अब दाजुभाइलाई तिहारको टीका लगाइदिनका लागि सहजै पुल पार गरेर आउजाउ गर्न सजिलो हुने भयो, उनले भनिन्, पुल नहुँदा खाद्यान्नलगायतका बजार भाउ महँगिएर छोइसक्नु थिएन । अब त्यसबाट पनि छुटकारा पाइएला । सेनाले दुई साताअघि बेलिब्रिज बनाउन थालेको थियो । बेलिब्रिज निर्माण सकिएपछि कामको समय मिलाएर सेनाले स्थानीयलाई आवतजावत खुला गरेको छ । यातायात सञ्चालनमा भने केही दिन लाग्ने भएको छ । बेलिब्रिजको भारवहन क्षमता जाँच गरेर एकदुई दिनभित्रै यातायात सञ्चालन हुने सेनाले जनाएको छ । रामेछापतर्फको पिल्लरको जगमा सडक डिभिजन कार्यालयले रिटेनिङ वाल र तारजाली भर्ने काम भने बाँकी छ । सोमबार पुल पार गर्ने पर्खाइमा रहेका रामेछापका मिठुराम थापा पनि कम्ता खुसी थिएनन् । हाम्रो दैनन्दिनी बनेको यो पुल नहुँदा खुट्टा भाँचिएसरह भएको थियो, उनले भने, एकातिर विपत्ति लागेको थियो, अर्कोतिर पुल नहुँदा सम्पर्क विच्छेद भई अन्धकारमा बसेजस्तै थियो, अब भने सबैको मुहार उज्यालिएको छ । पुल बनाएजसरी विपत्तिमा परेका पीडितलाई सरकारले तत्काल राहत दिन र पुनःस्थापना छिटो गर्न उनले माग गरे । सामान अपुग भएर बेलिब्रिज बनाउन दुई साता लागेको पुल निर्माणमा खटिएका १४ नं वाहिनीका फिल्ड कमान्डर प्रमख सेनानी नारायण तुम्बाहाम्फेले बताए । नत्र एक सातामै सकिन्थ्यो, उनले भने । ९० प्रतिशत सामान हेटौंडाबाट ल्याएको र अपुग भएको १० प्रतिशत सिरहाको लहानबाट ल्याउनुपरेकाले केही ढिलाइ भएको उनले जानकारी दिए ।बाढीले सुनकोशीको पुल रामेछापतर्फ ५१ मिटर बगाएको थियो । सिन्धुलीको गोलन्जोर गाउँपालिका७ खुर्कोट र रामेछापको मन्थली नगरपालिका६ को बेतिनी जोड्ने उक्त पुल १० वर्षअघि करिब १८ करोड रुपैयाँ लागतमा निर्माण भएको थियो । सेनाले सडकलाई जिम्मा लगाएपछि बेलिब्रिज पुलबाट एकतर्फी यातायात सञ्चालन हुनेछ । रामेछाप, दोलखा, सोलुखुम्बु र ओखलढुंगाका केही भागलाई तराईसँग जोड्न बीपी राजमार्ग र मध्यपहाडी राजमार्गका लागि सुनकोशी नदीको पुलले सहज पार्दै आएको छ ।"
फेरि नयाँ उचाइमा अमेरिकी डलर,"(काठमाडौं)नेपाल राष्ट्र बैंकले मंगलबारका लागि एक अमेरिकी डलरको विनिमय दर १३४८२ रुपैयाँ (बिक्री दर) तोकेको छ । यो हालसम्मकै उच्च हो । पछिल्ला सातामा अमेरिकी डलरको तुलनामा नेपाली रुपैयाँ निरन्तर कमजोर बन्दै आएको छ । सोही क्रममा डलरको विनिमय दरले निरन्तरजसो नयाँ रेकर्ड बनाउँदै आएको हो । यसअनुसार सोमबार एक अमेरिकी डलरको विनिमय दर १३४८१ रुपैयाँ थियो । मंगलबार सामान्य बढेर १३४८२ रुपैयाँ पुगेको हो । राष्ट्र बैंकले मंगलबारका लागि एक अमेरिकी डलरको खरिद मूल्य १३४४२ रुपैयाँ तोकेको छ । राष्ट्र बैंकका अनुसार ०८१ असार मसान्तको तुलनामा गत भदौ मसान्तमा अमेरिकी डलरसँग नेपाली रुपैयाँ ०४ प्रतिशतले अवमूल्यन भएको छ । गत वर्षको सोही अवधिमा नेपाली रुपैयाँ १२ प्रतिशतले अवमूल्यन भएको थियो । ०८१ भदौ मसान्तमा अमेरिकी डलर एकको खरिद विनिमय दर १३३९३ रुपैयाँ पुगेको छ । २०८१ असार मसान्तमा उक्त विनिमय दर १३३३६ रुपैयाँ थियो ।पछिल्ला दिनमा विश्वबजारमा डलरको माग बढिरहेकाले त्यसको भाउ बढेको हो । डलरको भाउ बढेपछि भारु हुँदै नेपाली मुद्राको भाउ घटेको जानकार बताउँछन् । नेरु र भारुबीच स्थिर विनिमय दर छ । यससँगै नेपालको कुल वैदेशिक व्यापारको ठूलो हिस्सा भारतमा निर्भर छ ।यसकारण भारुको विनिमय दर घटबढ भएपछि नेरु पनि प्रत्यक्ष प्रभावित हुन्छ । अहिले पनि त्यही भएको हो । सोमबार राति ८ बजे (नेपाली समय) सम्म एक अमेरिकी डलरको विनिमय दर भारु ८४०७ पुगेको छ । पछिल्ला केही सातायता डलरको तुलनामा भारु पनि अवमूल्यन हुँदै आएको छ । यद्यपि गत असोज २७ (१३ अक्टोबर, २०२४) मा यस्तो दर ८४०७ प्रतिशत थियो । डलर बलियो बन्दा नेपाललाई लाभ पनि हुन्छ । हालको अवस्थामा सबैभन्दा बढी फाइदा रेमिट्यान्स आप्रवाहमा पर्छ । डलर बलियो हुँदा एकातिर रेमिट्यान्स आप्रवाह (मुलुक भित्रिने रकम) बढ्छ भने अर्कोतिर रेमिट्यान्स पठाउनेको संख्या पनि तीव्र हुन्छ । डलर बढेको समयमा फाइदा पुग्ने भएकाले विदेशमा रहेका नेपालीले ठूलो मात्रामा रेमिट्यान्स पठाउँछन् । डलर बलियो हुँदा प्रत्यक्ष वैदेशिक लगानी (एफडीआई) मा पनि सकारात्मक प्रभाव पर्छ ।यसरी रेमिट्यान्स र एफडीआईमा आएको सुधारले मुलुकको भुक्तानी सन्तुलन बचतमा राख्न ठूलो मद्दत पुग्छ । अहिले रेमिट्यान्स बढिरहनुको एउटा कारण अमेरिकी डलर बलियो हुनु पनि भएको जानकार बताउँछन् । यद्यपि नजिकै दसैं र तिहारको महिना भएकाले डलरको भाउ बढ्दा नेपाल आउने रेमिट्यान्स आप्रवाहमा भने सकारात्मक प्रभाव परेको उनीहरूको अनुमान छ ।नेपालले पर्यटन र निर्यातमा राम्रो सुधार गरेर पनि डलर बलियो हुनुको लाभ लिन सक्थ्यो । अहिले न त पर्यटक अपेक्षित रूपमा बढाउन सकिएको छ, न त निर्यात नै बढाउने सम्भावना छ । यसकारण डलर बलियो भएको लाभ नेपालले खासै लिन नसकेको जानकार बताउँछन् । डलरको भाउ बढ्दा सबैभन्दा बढी नोक्सानी वस्तु तथा सेवाको आयातबापतको भुक्तानीमा हुन्छ । आयात बढ्दो गतिमा रहेकाले त्यसबापत भुक्तानी गर्नुपर्ने दायित्व पनि बढिरहेको छ ।"
काबेली प्रसारण लाइन पुनर्निर्माण तीव्र,"काठमाडौं (कास) इलामको माईखोलामा आएको बाढीले क्षति पुर्याएको काबेली करिडोर १३२ केभी डबल सर्किट प्रसारण लाइनको पुनर्निर्माण धमाधम भइरहेको छ । नेपाल विद्युत् प्राधिकरण र काबेली करिडोर प्रसारण लाइनमा विद्युत् जोडिएका निजी क्षेत्रका २० जलविद्युत् आयोजनाले संयुक्त रूपमा प्रसारण लाइन पुनर्निर्माण तथा पुनःस्थापनाको काम गरिरहेका छन् । प्रसारण लाइन पुनर्निर्माण तथा पुनःस्थापना तिहारअघि नै सम्पन्न गर्ने गरी काम भइरहेको जनाइएको छ । प्राधिकरणले प्रसारण लाइनका पार्टपुर्जालगायत सामग्रीहरू उपलब्ध गराएको छ । निजी क्षेत्रका जलविद्युत् आयोजनाले श्रम लागतलगायत खर्च बेहोरहेका छन् । यसका लागि प्रत्येक आयोजनाले निश्चित रकम योगदान गरेका छन् । प्राधिकरण र निजी क्षेत्रले संयुक्त रूपमा नमुनाका रूपमा पुनर्निर्माण अगाडि बढाएका हुन् । निजी क्षेत्रले ऊर्जा उद्यमी मोहन कार्कीको नेतृत्वमा टोली खटाएको छ । गत असोज १२ मा माईखोलामा आएको बाढीले काबेली करिडोर प्रसारण लाइनअन्तर्गत इलामको माई नगरपालिका१ र ७ धोद्रेबेंसीमा ४ वटा टावरमा क्षति पुर्याएको थियो । ताप्लेजुङ, पाँचथर र इलाममा सञ्चालनमा रहेका २० वटा जलविद्युत् आयोजनाको करिब २०० मेगावाट विद्युत् प्रवाह हुने काबेली प्रसारण लाइनमा क्षति पुगेपछि १२ असोजबाट उक्त आयोजनाबाट विद्युत् उत्पादन बन्द छ । विद्युत् उत्पादन बन्द हुँदा निजी क्षेत्रका जलविद्युत् आयोजनाले दैनिक रूपमा आम्दानी गुमाइरहेका छन् ।"
दसैं सकेर धान भित्र्याउन भ्याइनभ्याई,"(सल्यान) यति बेला जिल्लामा दसैं मानेर नियमित कामकाजमा फर्कनेको भीडभाड छ । सहरबजारसँगै गाउँमा कोही मोटर त कोही हिँडेरै दसैं सकेर कामकाजमा फर्किरहेका छन् । कालीमाटी गाउँपालिकाका किसानलाई भने विजयादशमीकै भोलिपल्टदेखि खेतमा पाकेको धान बालीलाई भित्र्याउन भ्याइनभ्याइ भएको छ । पानी परे भित्र्याउने अवस्थाको धानमा क्षति पुग्छ भनेर उनीहरू दसैंको टीका लगाएर धान भित्र्याउन खेतमा खटिएका हुन् । बिहानै खेतमा पस्ने किसान अहिले धान काट्न, झाँट्न र भित्र्याउन व्यस्त छन् । वर्षभरको खर्च जुटाउने मुख्य बाली भएकाले घरै सुनसान हुने गरी खेतमा व्यस्त हुनुपरेको किसान बताउँछन् । पाकेको बाली त्यत्तिकै राख्दा झरेर जाने मात्र नभई जंगली जनावरले क्षति गर्ने र पानी परेमा कुहिने डरले घरका अभिभावकसँग मात्र दसैं टीका लगाएर धान काट्नमा व्यस्त भएको कालीमाटी५ दम्दबालीका किसान सुरेश गाहा मगरले जनाए । धान पाकेर पहेंलपुर भएकाले चाडपर्व छाडेर खेतमा व्यस्त छौं, उनले भने, दसैं मनाएर काटौंला भन्दा कति बेला वर्षात् हुन्छ ? दुई वर्षअघि त्यसैगरी कुर्दा आधा धान नष्ट भयो, मगरले भने । चाडपर्व रमाइलोका साथ मनाएर पाकेको बाली काट्ने चाहना भए पनि दुई वर्षअघि वर्षात्ले बाली नष्ट बनाएको सम्झेर छिटोछरितो धान काट्न जुटेको बालुवाका किसान धर्मबहादुर पुनको भनाइ छ ।"
११ गोलसहित महत्त्वपूर्ण ३ अंक,"अबको समीकरणसोमबारको पहिलो खेलमा भुटानले श्रीलंकालाई सजिलै हराएको थियो । त्यसमा भुटानका लागि डेकी ल्हाज्मोले ७ र ७६ औं मिनेटमा दुई गोल गरिन् । डोजी एडिनले ३२ र नाम्गेल डेमाले ७९ औं मिनेटमा गोल गरे । श्रीलंकाको तर्फबाट थुसानी मदुसिकाले एक गोल फर्काइन् । यो २३ औं मिनेटमा सम्भव भयो । समूह बी बाट यही टिम सेमिफाइनल जाने छ भन्ने अहिले टुंगो लागेको छैन । माल्दिभ्सको चुनौती भने समाप्त भएको छ । माल्दिभ्सको यो लगातार दोस्रो हार हो र शून्यमा छ । नेपाल र भुटानको भने समान ४ अंक भएको छ । नेपाल गोल अन्तरले समूहको शीर्षमा छ । श्रीलंकाको ३ अंक छ । यो समूहको अन्तिम दिनको खेलमा भुटानले माल्दिभ्स र नेपालले श्रीलंकाको सामना गर्नेछ । श्रीलंकासामु अझै पनि नेपाललाई स्तब्ध पार्ने सम्भावना छ । त्यसैले टोलीका प्रशिक्षक एमएच रोमीले ठीकै भनेका छन्, नेपालविरुद्ध हामी सक्दो राम्रो गर्ने प्रयासमा हुनेछौं, किनभने हाम्रो सम्भावना पूर्णतः कायम नै छ ।"
नेपालको क्लिन स्विप,"काठमाडौं (कास) सोमपाल कामीको उत्कृष्ट बलिङ र आसिफ शेखको ब्याटिङमा नेपालले सोमबार अमेरिकाविरुद्धलाई ८ विकेटले हराएर ट्वान्टी२० अन्तर्राष्ट्रिय क्रिकेट शृंखला क्लिन स्विप गरेको छ । तीन खेलको शृंखलाको पहिलो खेल १७ रनले जितेको नेपालले आइतबार दोस्रो खेल सुपर ओभरमा बाजी मारेको थियो ।सोमपालले ३ विकेट लिएपछि टस जितेर ब्याटिङमा आएको अमेरिकाले डालासस्थित ग्रान्ड प्रेरी रंगशालामा २० ओभर खेल्दै ५ विकेटमा १ सय ५६ रन बनायो । आसिफले ३९ रन बनाएपछि नेपालले ८ बलअघि लक्ष्य पूरा गरेको हो । प्लेयर अफ द म्याच आसिफले ३९ बल खेल्दै ५ चौका र २ छक्का प्रहार गरे । उनले अनिल साहसँग पहिलो ४ ओभरमा ३३ रन जोडेर नेपाललाई राम्रो सुरुआत दिलाए । पाँचौं ओभरको पहिलो बलमा अनिल ११ बलमा २ चौकासहित १३ रनमा आउट भए । आसिफले कुशल भुर्तेलसँग दोस्रो विकेटमा ६ ओभरमा ५० रन जोडे । भुर्तेल र कुशल मल्लले तेस्रो विकेटमा अविजित ७४ रन जोड्दै नेपाललाई आरामदायी जित दिलाए । भुर्तेलले ३२ बल खेल्दै २ चौका र १ छक्कासहित ४० र मल्लले ३० बल खेल्दै ४ चौका र १ छक्कासहित ४४ रन बनाए ।यसअघि अमेरिकाबाट ओपनर साइतेजा मुकामालाले ५१ बलमा ६८ रन बनाए । उनले ५ चौका र २ छक्का प्रहार गरे । मिलिन्द कुमार ४३ रनमा अविजित रहे । उनले ३५ बलमा ४ चौका प्रहार गरे । सोमपालले ४ ओभरमा २७ रन खर्चेर ३, रिजन ढकाल र ललित राजवंशीले ११ विकेट लिए । ३ खेलमा ५ विकेट लिएका सोमपाल प्लेयर अफ द सिरिजमा चुनिए । नेपालले अघिल्लो दिन सुपर ओभरमा विजय हात पार्दा सोमपालले सुपर ओभरमा २ रन खर्चिएर २ विकेट लिएका थिए ।"
साइक क्रिकेटर्स र नेक्सस विजयी,तिलोत्तमा (कास) सिद्धार्थ रंगशालामा जारी वीपी कोइराला स्मृति कप ट्वान्टी२० क्रिकेट प्रतियोगितामा सोमबार साइक क्रिकेटर्स र नेक्सस ११ विजयी भएका छन् । पहिलो खेलमा बंगलादेशको साइक क्रिकेटर्स टिमले श्रीलंका स्टेट सर्भिसेजलाई ८ विकेटले हरायो । टोलीको लगातार दोस्रो जित हो । श्रीलंकाले दिएको १ सय १३ रनको लक्ष्य साइक क्रिकेटर्सले ९ ओभर बाँकीमा २ विकेट गुमाएर पूरा गर्यो । सोमबारै नेक्ससले पाकिस्तानको जावेद गोहर इन्टरनेसनल क्रिकेट एकेडेमीलाई ७ विकेटले हरायो । जावेद गोहरले दिएको ८१ रनको लक्ष्य नेक्ससले ११ ओभरमा ३ विकेट गुमाएर पूरा गरेको थियो ।

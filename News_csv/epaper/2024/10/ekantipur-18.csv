शीर्षक,विवरण
"बाढीपीडित बगरमा, साढे ३ अर्ब कोषमा","ललितपुरमा पनि बिचल्लीललितपुरको लेले नल्लुकी अस्मिता नगरकोटी बाढीपहिरोले घर पुरेपछि असोज दोस्रो सातादेखि परिवारसहित दिदीको घरमा आश्रय लिइरहेकी छन् । गोदावरी नगरपालिका६ लेलेस्थित दिदीको दुईकोठे घरमा अहिले ९ जनाको परिवार कोच्चिएर बसेका छन् । खाद्यान्नका लागि पालिकाले राहत उपलब्ध गराइरहेकाले खासै समस्या छैन । तर, कतिन्जेल आफन्तकामा बास बस्ने ? सरकारले ओत लाग्ने ठाउँका लागि चाँडै केही सहायता उपलब्ध गराइदिए सजिलो हुन्थ्यो, उनले भनिन् ।लेलेकै राजेश नगरकोटीको पीडा पनि उस्तै छ । बाढीले घर बगरमा परिणत भएपछि ८ जनाको परिवार आफन्तको शरणमा छ । लेलेकै भोला पहरी पनि श्रीमती र दुई जना छोराछोरीसहित आफन्तकामा बस्दै आएका छन् । मजदुरी गर्ने उनीहरू सरकारले चाँडै अस्थायी बसोबासका लागि रकम सहायता दिने आशामा छन् । जाडोयाम सुरु भइसकेको छ, उनले भने । जिल्ला प्रशासन कार्यालय ललितपुरका अनुसार बाढीपहिरोबाट जिल्लामा २ हजार ७ सय ५१ जना प्रभावित बनेका छन् । ललितपुरका प्रमुख जिल्ला अधिकारी तुलसीबहादुर श्रेष्ठले अस्थायी आवास बनाउन नगद सहायता दिनुपर्ने लाभग्राहीको सूची उपलब्ध गराउन सम्बन्धित स्थानीय तहलाई जानकारी गराइसकेको बताए । गोदावरी नगरपालिकाका सूचना अधिकारी सुनिता महर्जनले पनि क्षति विवरण वडास्तरबाट संकलन भइरहेको बताइन् ।प्रशान्त माली (ललितपुर)"
"पहिलो त्रैमासमा सरकारको खर्च र आम्दानी लक्ष्यभन्दा कम राजस्व, खर्चमा सामान्य सुधार","तीन महिनामै अर्थ मन्त्रालयको मूल्यांकन पर्याप्त हुँदैन, उनले भने, सरकारले राजस्व वृद्धिका लागि सीमा (भन्सार नाका), विगतमा राजस्व प्रशासनमा गरिएको संस्थागत हेरफेरको पुनःमूल्यांकन र विगतका गरिएका राजस्वसम्बन्धी नीति नियमनको पुनःस्थापनाको काम गर्नुपर्छ । यस वर्षको पहिलो तीन महिनामासम्म २९ अर्ब ३७ करोड ४६ लाख पुँजीगत खर्च भएको छ । यो वार्षिक लक्ष्यको ८३४ प्रतिशत हो । यो गत आर्थिक वर्षको सोही अवधिको तुलनामा बढी हो । ०८० असोजसम्म सरकारले १७ अर्ब ८३ करोड ३१ लाख अर्थात् वार्षिक लक्ष्यको ५९ प्रतिशत पुँजीगत खर्च गरेको थियो । गत वर्षको पहिलो त्रैमासको तुलनामा यस वर्षको सोही अवधिको पुँजीगत खर्च करिब ६४ प्रतिशतले बढी हो । यो अवधिमा निर्माण व्यवसायीहरूको २० अर्ब भुक्तानी भएको, दुग्ध किसानहरूको रकम, कृषि बिमामा अनुदानबापतको रकम भुक्तानी भएकाले पुँजीगत खर्चमा सुधार भएको अर्थ मन्त्रालयको दाबी छ । गत असोजसम्ममा वार्षिक लक्ष्यको २०१५ प्रतिशत अथवा २ खर्ब २९ अर्ब ८५ करोड २१ लाख चालु खर्च भएको छ । यो गत वर्षको सोही अवधिको चालु खर्चभन्दा बढी हो । ०८० असोजसम्म चालु खर्च २ खर्ब १३ अर्ब ३९ करोड ४० लाख अथवा त्यस वर्षको वार्षिक लक्ष्यको १८६९ प्रतिशत थियो । पुँजीगत खर्च वृद्धिका लागि सरकारको खर्च प्रणाली सुधार गर्नुपर्नेमा अहिले केही काम नभएको राष्ट्रिय योजना आयोगका पूर्वउपाध्यक्ष पौडेलले बताए । पुँजीगत खर्च लामो समयदेखिकै समस्या हो । यो काम अर्थ मन्त्रालयले मात्र गर्ने होइन । खर्च बढाउन सबै विकासे मन्त्रालयसहित राज्यका सबै निकाय लाग्नुपर्छ, उनले थपे, सरकारी भुक्तानीलाई अनलाइनमार्फत मात्र गर्न सकेमा धेरै समस्या समाधान हुन्छ ।गत वर्षको तुलनामा यस वर्षको पहिलो त्रैमासमा सरकारी वित्तका सूचकमा खासै सुधार नदेखिएको अर्थविद् केशव आचार्यको भनाइ छ । गत भदौमा एक प्रतिशतभन्दा केही धेरैले आयात बढेकाले राजस्व वृद्धि र सरकारले निर्माण व्यवसायीको करिब २० अर्ब भुक्तानी गरेकाले पुँजीगत खर्च गत वर्षभन्दा केही बढेको देखिएको हो, उनले भने, आयातमा भएको सुधार र निर्माण व्यवसायीलाई गरिएको भुक्तानी हटाइदिने हो भने राजस्व संकलन र पुँजीगत खर्चको अवस्था गत वर्षको भन्दा पनि कम हुन सक्छ । निर्माण व्यवसायीलाई गरेको भुक्तानी गत वर्षको कामबापतको भएकाले यस वर्षको पुँजीगत खर्चमा जोड्दा त्यसमा सुधार भएको देखिएको आचार्यले प्रस्ट्याए । ब्याजदर निकै तल झरिसक्दा पनि निजी क्षेत्रतर्फको कर्जा प्रवाहको गति निकै सुस्त छ । बैंकिङ प्रणालीले पनि राम्रो संकेत गरेन । सहकारी क्षेत्र अस्तव्यस्त छ, अर्थतन्त्रका तीन खम्बा निजी र सहकारीको अवस्था ठीक नहुँदा सरकारी क्षेत्रले पनि केही गर्न सकेको छैन, उनले थपे, अर्थतन्त्रका तीनवटै खम्बाको अवस्था नाजुक रहेकाले परिस्थितिमा बदलाव नआए यस वर्षको लक्षित आर्थिक वृद्धिदर प्राप्तिमा कठिनाइ देखिन्छ । यद्यपि जलविद्युत् र पर्यटन क्षेत्रमा सुधार भए पनि कुल गार्हस्थ्य उत्पादन (जीडीपी) मा ती क्षेत्रको भार (योगदान) निकै कम रहेकाले आर्थिक वृद्धिमा धेरै ठूलो टेवा नपुग्ने आचार्यको भनाइ छ । गएको तीन महिनामा सरकारी ऋणको साँवा भुक्तानी र सरकारी संस्थानमा लगानी (वित्तीय व्यवस्था) मा मात्र सरकारले ६९ अर्ब ९७ करोड ४४ लाख (वार्षिक लक्ष्यको १९०५ प्रतिशत) भुक्तानी गरेको छ । ०८० असोजसम्म यो शीर्षकमा सरकारले ४९ अर्ब ३४ करोड ९० लाख अथवा लक्ष्यको १६०५ प्रतिशत खर्चेको थियो । यस वर्षको साउन, भदौ र असोजसम्म पनि सरकारले वैदेशिक अनुदान प्राप्त गर्न सकेको छैन ।तीन महिनामा भएको सरकारी खर्चको विवरण लक्ष्यकै हाराहारीमा रहेको अर्थ मन्त्रालयका प्रवक्ता भट्टराईको दाबी छ । यस अवधिमा कुल खर्च वार्षिक लक्ष्यको करिब १८, चालु खर्च सवा २० र पुँजीगत खर्च साढे ८ प्रतिशत भएको छ, यो त्रैमासिक लक्ष्यकै हाराहारी हो, उनले भने । यस वर्षको पहिलो त्रैमासमा सरकारको आम्दानी र खर्चको अवस्था हेर्दा करिब ७६ अर्बले सरकारी वित्त घाटामा छ । सो अवधिमा सरकारले २ खर्ब ५३ अर्ब १ करोड ३३ लाख आम्दानी गर्दा ३ खर्ब २९ अर्ब २० करोड ११ लाख खर्च गरेको छ ।गत आर्थिक वर्षको असोजसम्म करिब ४६ अर्बले सरकारी वित्त बचतमा थियो । उक्त अवधिमा सरकारले २ खर्ब ३४ अर्ब ६३ करोड २४ लाख आम्दानी गर्दा २ खर्ब ८० अर्ब ५७ २५ लाख खर्च गरेको थियो ।चालु आर्थिक वर्षका लागि सरकारले १८ खर्ब ६० अर्ब ३० करोड बजेट विनियोजन गरेको छ । चालुतर्फ ११ खर्ब ४० अर्ब ६६ करोड अर्थात् ६१३१ प्रतिशत, पुँजीगततर्फ ३ खर्ब ५२ अर्ब ३५ करोड अर्थात् १८९४ प्रतिशत र वित्तीय व्यवस्थातर्फ ३ खर्ब ६७ अर्ब २८ करोड अर्थात् १९७४ प्रतिशत विनियोजन गरिएको छ । यस वर्षको खर्च अनुमान गत आर्थिक वर्षको सुरुको बजेटको तुलनामा ६२ प्रतिशत र संशोधित अनुमानको तुलनामा २१५६ प्रतिशतले बढी हो । चालु आर्थिक वर्षमा सरकारले राजस्वबाट १२ खर्ब ६० अर्ब ३० करोड र वैदेशिक अनुदानबाट ५२ अर्ब ३३ करोड स्रोत जुटाउने लक्ष्य तय गरेको छ । स्रोत अपुग हुने ५ खर्ब ४७ अर्ब ६७ करोड ऋणमार्फत जुटाउने सरकारको योजना छ । यसअनुसार वैदेशिक ऋणबाट २ खर्ब १७ अर्ब ६७ करोड र आन्तरिक ऋणबाट ३ खर्ब ३० अर्ब जुटाउने सरकारको लक्ष्य छ ।चालु आर्थिक वर्षका लागि सरकारले १८ खर्ब ६० अर्ब ३० करोड बजेट विनियोजन गरेको छ । चालुतर्फ ११ खर्ब ४० अर्ब ६६ करोड अर्थात् ६१३१ प्रतिशत, पुँजीगततर्फ ३ खर्ब ५२ अर्ब ३५ करोड अर्थात् १८९४ प्रतिशत र वित्तीय व्यवस्थातर्फ ३ खर्ब ६७ अर्ब २८ करोड अर्थात् १९७४ प्रतिशत विनियोजन गरिएको छ । यस वर्षको खर्च अनुमान गत आर्थिक वर्षको सुरुको बजेटको तुलनामा ६२ प्रतिशत र संशोधित अनुमानको तुलनामा २१५६ प्रतिशतले बढी हो ।"
सिजनको सुरुवातमै च्छोरोल्पामा पर्यटकको चाप,"डोगाङमा पर्यटकका लागि बास बस्न टेन्टसहितका होटल सञ्चालनमा ल्याएको व्यवसायी दावाछिरिङ शेर्पाले बताए । बाढीले पदमार्गका संरचनामा क्षति गरेपछि रोल्वालिङमा पर्यटक आउँदैनन् भन्ने लागेको थियो, उनले भने, तर यो वर्ष सिजन सुरु भएसँगै रोल्वालिङ क्षेत्रमा विदेशीको बाक्लो चहलपहल छ । सिजनको सुरुमै रोल्वालिङ पदयात्रामा ४ सयभन्दा बढी विदेशी पदयात्री पुगेको गौरीशंकर संरक्षण क्षेत्रले जनाएको छ । यस वर्षको सिजनको सुरुवातमै गएको वर्षभन्दा धेरै विदेशी पर्यटक रोल्वालिङ क्षेत्रमा आएको शेर्पाले जनाए । धेरैजसो युवा पुस्ताको अन्तिम गन्तव्य ४ हजार ५ सय ८० मिटर उचाइमा रहेको च्छोरोल्पा हुने गरेको छ । घुम्ने हुटहुटीले दसैंका बेला रोल्वालिङ पदमार्ग हुँदै च्छो हिमताल पुगेको पर्यटक सुमन तामाङले बताए । यो क्षेत्र घुमेर हिमाल र हिमाली जनजीवन बुझ्न पाएको उनको भनाइ छ । कतै पनि बासको चिन्ता नपर्ने र थोरै खर्चमा रोल्वालिङ पदमार्ग घुम्न सकिँदो रहेछ, उनले भने, युवाका लागि घुम्न च्छोरोल्पा निकै आकर्षकको गन्तव्य हो ।प्रशिक्षणका ६ हजार ४ सय मिटरमाथिको डोल्माखाङ हिमाल आरोहणका लागि जापानी समूह पुगेको उनले बताए । बाढीका कारण सुस्ताएको रोल्वालिङ क्षेत्रमा आन्तरिक र विदेशी पर्यटकको चहलपहल बढेपछि होटल व्यवसायीमा खुसीको सञ्चार भएको छ । चरिकोटदेखि बिगु गाउँपालिका१ छ्योछ्योतसम्म सार्वजनिक यातायातबाट सडक यात्रा गरेर पुगिन्छ । त्यसपछि रोल्वालिङ पदमार्ग सुरु हुन्छ । पहिलो दिन हिँडेर सिमिगाउँ वा डोगाङमा बास बसेर भोलिपल्ट क्याल्चे, ठाङ्दिङमा हुँदै हिमाल आरोहीको गाउँको परिचय बनाएको बेदिङ पुगिन्छ । बेदिङमा पर्यटकलाई लक्ष्य गरेर सानाठूला गरी डेढ दर्जन होटल छन् । बेदिङपछि तेस्रो दिन च्छोरोल्पा पुगेर घुमाघाम गरी आन्तरिक पर्यटक ना गाउँमा बस्ने गरेको होटल व्यवसायी शेर्पाले जनाए । विगतमा धेरथोर विदेशी पर्यटक मात्रै यो पदमार्गमा आउने गरेका थिए, उनले भने, अहिले नेपाली पनि घुम्न आउन थालेका छन्, होटल व्यवसाय राम्रो फस्टाएको छ । वर्षमा ३ हजारदेखि ३५ सय आन्तरिक पर्यटक रोल्वालिङ उपत्यका घुम्न आउने गरेको शेर्पाको भनाइ छ । च्छोरोल्पा हिमतालबाटै पदयात्रा गरेर दूधकुण्ड पुग्न पनि सकिने गौरीशंकर संरक्षण क्षेत्रकी पर्यटक सहायक याङ्टी शेर्पाले बताइन् ।"
सत्य निरूपण आयोगमा पदाधिकारी सिफारिस गर्न समिति बन्दै,"(काठमाडौं) सत्य निरूपण तथा मेलमिलाप आयोग र बेपत्ता व्यक्तिको छानबिन आयोगमा तत्काल पदाधिकारी नियुक्ति गरेर संक्रमणकालीन न्यायनिरूपण कार्य चाँडै पूरा गर्न कांग्रेस, एमाले र माओवादीका शीर्ष नेताले प्रतिबद्धता जनाएका छन् । शुक्रबार बस्ने मन्त्रिपरिषद् बैठकबाट आयोगका अध्यक्ष र सदस्य सिफारिस गर्न समिति बनाउने सहमतिसमेत दलहरूले गरेका छन् । प्रधानमन्त्री एवं एमाले अध्यक्ष केपी शर्मा ओलीले बिहीबार राखेको तीन दलको बैठकले शान्ति प्रक्रियाको बाँकी कार्यलाई तदारुकताका साथ अघि बढाउने सहमति गरेको हो । बैठकमा कांग्रेस सभापति शेरबहादुर देउवा, माओवादीका अध्यक्ष पुष्पकमल दाहालसहित तीनै दलका दोस्रो तहका नेताहरूसमेत सहभागी थिए । बैठकमा आयोग चाँडै गठन गर्ने र त्यसका लागि सिफारिस समिति बनाउने सहमति भएको छ, बैठकमा सहभागी माओवादी नेता शक्तिबहादुर बस्नेतले भने । सर्वोच्च अदालतको आदेश तथा अन्तर्राष्ट्रिय मानवअधिकारवादी संस्था र द्वन्द्वपीडितको चासोबमोजिम कानुन संशोधनमा ढिलाइ हुँदा संक्रमणकालीन न्याय निरुपण प्रक्रिया लामो समयदेखि अवरुद्ध छ । बेपत्ता व्यक्तिको छानबिन आयोग र सत्य निरूपण तथा मेलमिलाप आयोग २०७९ असारदेखि पदाधिकारीविहीन छन् । बेपत्ता व्यक्तिको छानबिन, सत्य निरूपण तथा मेलमिलाप आयोग ऐन २०७१ लाई संशोधन गर्न बनेको विधेयक संसद्का दुवै सदनबाट पारित भई राष्ट्रपतिबाट गत भदौ १३ मा प्रमाणीकरण भइसकेको छ । संशोधित कानुनबमोजिम नियमावली बनाउन भने अझै बाँकी छ । दुवै आयोगमा अध्यक्ष र चार सदस्य हुने कानुनी व्यवस्था छ । अध्यक्ष र सदस्य सिफारिसका लागि समिति गठन गर्ने प्रबन्ध पनि ऐनमै छ । सिफारिस समितिमा पूर्व न्यायाधीशहरूमध्येबाट नेपाल सरकारले तोकेको व्यक्ति, मानवअधिकारवादी, मनोविज्ञानवेत्ता, कानुनविद्, विधि विज्ञान बेत्ता, द्वन्द्वविद्, समाजशास्त्री, महिला अधिकारकर्मी वा शान्तिप्रक्रियामा संलग्न व्यक्तिमध्येबाट नेपाल सरकारले मनोनयन गरेको कम्तीमा एकसहित तीन सदस्य हुनुपर्छ । पुष्पकमल दाहाल नेतृत्वको सरकारले २०८० चैत ३० मा पूर्व प्रधानन्यायाधीश ओमप्रकाश मिश्रको अध्यक्षतामा सिफारिस समिति गठन गरेको थियो । समितिमा राष्ट्रिय मानवअधिकार आयोगका प्रतिनिधिका साथै जगदीश शर्मा पौडेल, अर्जुनकुमार कार्की र स्टेला तामाङलाई सदस्य बनाइएको थियो । तर पहिले संसदेमा विचाराधीन विधेयक पारित गर्नुपर्ने सर्त राखेर मानवअधिकार आयोगले प्रतिनिधित्व नगराएका कारण समितिले सिफारिस प्रक्रिया नै अघि बढाएन ।सरकार र माओवादीले २०६३ मंसिर ५ मा गरेको विस्तृत शान्तिसम्झौतामै सशस्त्र द्वन्द्वका क्रममा भएका मानवअधिकारको गम्भीर उल्लंघन तथा मानवताविरुद्धको अपराधमा संलग्न व्यक्तिहरूको सत्य अन्वेषण गर्न र समाजमा मेलमिलापको वातावरण निर्माण गर्न सत्य निरूपण तथा मेलमिलाप आयोग गठन गर्ने उल्लेख छ । तर त्यसका लागि ढिला गरी २०७१ सालमा मात्र कानुन बनाएर आयोग गठन गरिएको थियो । दुवै आयोगले उजुरी लिनेसम्मको काम मात्र गरेका छन् । अब नियुक्त हुने पदाधिकारीले आयोगमा दर्ता भएका ६४ हजार उजुरी निरुपण गर्नुपर्नेछ । आयोगमा सबभन्दा धेरै कर्णाली प्रदेशबाट १६ हजार २ सय ९ र सबभन्दा कम मधेश प्रदेशबाट ४ हजार २ सय ६४ उजुरी परेका छन् । जाजरकोट जिल्लाबाट सबैभन्दा धेरै १ हजार ८ सय १५ र सबभन्दा कम मनाङमा एउटा मात्र उजुरी परेको छ ।सत्य निरूपण तथा मेलमिलाप आयोगका पूर्वअध्यक्ष गणेश भट्टले संक्रमणकालीन न्यायनिरूपणमा सरकार र माओवादीको सहयोग हुनुपर्ने बताए । संक्रमणकालीन न्यायनिरूपणसम्बन्धी कानुन संशोधन हुनु सकारात्मक छ । केही अन्तर्राष्ट्रिय संस्था र पीडितका केही असहमति भए पनि यस कानुनअनुसार पीडितमैत्री हुने गरी धेरै काम गर्न सकिन्छ, उनले भने, अब नियमावली निर्माण र आयोगका पदाधिकारी चयनमा ख्याल गर्नुपर्छ । पूर्वअध्यक्ष भट्टले सबै पक्षको ध्यान पीडितलाई न्याय दिनमै केन्द्रित हुनुपर्नेमा जोड दिए । उजुरी केलाएर पीडितको सहमतिमा मेलमिलाप र न्याय दिने, गम्भीर मानवअधिकारका उल्लंघनका घटनालाई प्रक्रियाअनुरूप अघि बढाउन सक्ने क्षमता भएका व्यक्ति आयोगमा आउनुपर्ने उनले बताए । बेपत्ता परिवार समाजका अध्यक्ष एवं वरिष्ठ अधिवक्ता एकराज भण्डारीले संक्रमणकालीन न्यायनिरूपण र बेपत्ता नागरिकको खोजबिन गर्न प्रमुख राजनीतिक दलहरूमा इच्छाशक्ति हुनुपर्ने बताए । कानुन कार्यान्वयन गर्ने इच्छाशक्ति दलहरूमा हुनुपर्छ । त्यही भावनाअनुसार आयोगका पदाधिकारीले काम गर्नुपर्छ, उनले भने, सत्य निरूपण र बेपत्ता पारिएका व्यक्तिको खोजबिन गर्न सम्बन्धित दलबाट पूर्ण प्रतिबद्धता आउनुपर्छ ।संशोधित ऐनमा द्वन्द्वकालीन घटनालाई मानवअधिकारको उल्लंघन र मानवअधिकारको गम्भीर उल्लंघन भनी वर्गीकरण गरिएको छ । द्वन्द्वरत पक्षले गरेको जबर्जस्ती करणी वा गम्भीर यौनजन्य हिंसा, निःशस्त्र व्यक्ति वा समुदायविरुद्ध नियतपूर्वक वा स्वेच्छाचारी रूपमा गरिएको हत्या र व्यक्ति बेपत्ता पार्ने कार्यलाई मानवअधिकारको गम्भीर उल्लंघनअन्तर्गत राखिएको छ । जबर्जस्ती करणी वा गम्भीर यौनजन्य हिंसाबाहेकका घटनामा २५ प्रतिशत सजाय मात्रै मागदाबी लिन सक्ने व्यवस्था पनि संशोधित कानुनमा गरिएको छ । फौजदारी अपराध संहिताअनुसार हत्याको कसुरमा जन्मकैदको सजाय हुन्छ, जुन २५ वर्ष हो । द्वन्द्वकालमा क्रूरतापूर्वक वा नियतपूर्वक कसैको हत्या गर्ने कसुरमा प्रमाणित रूपले दोषी करार हुनेलाई संशोधित कानुनअनुसार २५ प्रतिशत अर्थात् ६ वर्ष ३ महिना मात्र जेल सजाय हुन सक्नेछ । मानवअधिकार उल्लंघनका दोषीलाई माफी दिएर पीडक र पीडितबीच मेलमिलाप गराउने प्रावधान पनि संशोधित कानुनमा छ । आयोगमा दलीय आधारमा नभएर योग्य र सक्षम पदाधिकारी नियुक्ति नगरिए संक्रमणकालीन न्यायको कामलाई टुंगोमा पुर्याउन जटिल हुने भन्दै पीडितहरूले सचेत गराउँदै आएका छन् । बालुवाटारमा बिहीबार भएको बैठकपछि माओवादी नेता बस्नेतले आयोगमा योग्य व्यक्ति नै आउने दाबी गरे । योग्य व्यक्ति आयोगमा आउनुपर्छ भन्नेमा सबैको साझा मत छ । संक्रमणकालीन न्याय टुंग्याउने विषयमा दलहरूबीच विवाद नभएकाले अब समस्या हुँदैन, उनले भने ।"
गौशाला र धर्मशाला तत्काललाई खाली नगराउन मन्त्रीको निर्देशन,"(काठमाडौं)संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेले गौशाला र धर्मशाला खाली गराउने कार्य तत्कालका लागि स्थगन गर्न पशुपति क्षेत्र विकास कोषलाई निर्देशन दिएका छन् । कोषको सञ्चालक परिषद् अध्यक्षसमेत रहेका मन्त्री पाण्डेले शान्ति सुरक्षामा समस्या उत्पन्न भएको भन्दै कोषका सदस्य सचिवलाई बुधबार पत्र लेखेर काम रोक्न निर्देशन दिएका हुन् । गौशाला र धर्मशाला सञ्चालन तथा व्यवस्थापनको जिम्मा पाएको काठमाडौं महानगरपालिका भने पछि नहट्ने अडानमा रहेको छ । पशुपति क्षेत्रभित्रको गौशाला र धर्मशाला सञ्चालन तथा व्यवस्थापनसम्बन्धमा असोज २२ मा कोष र महानगरबीच सम्झौता भएपछि मारवाडी सेवा समितिसँग विवाद चर्किएको छ । सम्झौतापछि पशुपतिमा क्षेत्रभित्र कार्यालय सञ्चालन गर्न महानगर असोज २३ मा जाँदा मारवाडी सेवा समितिले अवरोध गरेको थियो । अवरोधकै बीच महानगरले आफ्नो ब्यानर राख्न खोज्दा तनावग्रस्त स्थिति बनेको थियो । दसैं बिदापछि असोज २९ मा कार्यालय सञ्चालन गर्न महानगर पशुपति क्षेत्र जाँदा पनि समितिबाट अवरोध भएको थियो । त्यसपछि महानगरले जिल्ला प्रशासन कार्यालय, काठमाडौंसग सुरक्षा माग गरेको थियो । मन्त्रीले तत्काल कुनै कार्य नगर्न निर्देशन दिए पनि कुनै पनि हिसाबमा पछि नहट्ने महानगर प्रमुख बालेन्द्र शाहका स्वकीय सचिव भूपदेव शाहले बताए । पशुपति क्षेत्र संवेदनशील छ । त्यस क्षेत्रको सम्वर्द्धन र संरक्षणमा हामी सधैं लाग्छौं, उनले भने, यस्तो संवेदनशील विषयमा यसरी निर्देशन जारी गर्नुमा सरकार कहीँ प्रलोभनमा त परेको छैन भन्ने देखिन्छ । यसले सरकार छैन भन्ने देखायो ।मारवाडी सेवा समितिसँग २०६० सालमा भएको पशुपति गौशाला धर्मशाला सञ्चालनसम्बन्धी नौबुँदे सम्झौता खारेज गर्ने निर्णय कोष सञ्चालक परिषद्ले २०८० साउन १७ मा गरेको थियो । त्यसविरुद्ध समितिले जिल्ला अदालत काठमाडौंमा मुद्दा दायर गरेको थियो । त्यसमा सुनुवाइ गर्दै गत असोज १६ मा अदालतले समितिको दाबी नपुग्ने भन्दै सम्झौता खारेजी सदर गरिदिएको थियो । जिल्ला अदालतको उक्त फैसलासँगै २१ वर्षपछि धर्मशाला पशुपतिनाथको स्वामित्व आएको हो । अदालतको फैसलापछि मन्त्री पाण्डेको अध्यक्षतामा असोज २० मा बसेको परिषद्को बैठकले पशुपति धर्मशाला कोषलाई नै व्यवस्थापन गर्न दिने निर्णय गर्यो । त्यसपछि महानगरसग गौशाला, धर्मशाला र सामाजिक धार्मिक कार्य तथा सेवाका लागि आवश्यक पूर्वाधार विकास गरी सञ्चालन तथा व्यवस्थापन गर्ने सम्झौता गरिएको हो ।मारवाडी सेवा समितिले भने काठमाडौं जिल्ला अदालतबाट पूर्णपाठ नआएसम्म र मुद्दाको अन्तिम किनारा नलागेसम्म गौशाला, धर्मशालामा समितिको गतिविधिमा कुनै प्रकारको अवरोध नपुर्याउन अनुरोध गरेको थियो । समिति पशुपति क्षेत्रको मोही रहेकाले महानगरले कार्यालय सञ्चालन गर्न नपाउने अध्यक्ष प्रमोदकुमार अग्रवालको तर्क छ । कोषले भने असोज २९ मै विज्ञप्ति जारी गर्दै २०४२ सालको नयाँ नापी नक्सामा मारवाडी समुदायको कुनै पहिचान जनिने नाप नक्सा नभएको, २०५८ सालअघि कुनै कानुनी व्यक्तिको अस्तित्व नभएको र २०५८ पछि खडा भएका कानुनी व्यक्तिले २०५३ पुस २४ भित्र भएको भूमिसम्बन्धी ऐन, २०२१ को चौथो संशोधनले मोहियानी हक प्राप्त गर्न सक्ने अधिकार नभएको उल्लेख गरेको थियो ।पशुपति क्षेत्रभित्रको गौशाला र धर्मशाला सञ्चालनका लागि महानगरको प्रयास र समितिको अवरोध निरन्तर भइरहेपछि मन्त्री पाण्डेले कोषलाई कुनै काम नगर्न निर्देशन दिएका हुन् । गौशालाधर्मशाला सञ्चालनसम्बन्धी विवाद निरूपण गर्न कोषको परिषद् बैठक आइतबार संस्कृति, पर्यटन तथा नागरिक उड्डयन मन्त्रालयमा बोलाइएको छ । पशुपति क्षेत्रभित्र रहेको गौशाला धर्मशाला सञ्चालनका विषयमा विवाद चुलिएपछि गरेको पत्राचारमा पशुपति गौशाला धर्मशाला खाली गराउने काम रोक्न निर्देशन दिएका हुन् ।"
उपनिर्वाचनमा महिलालाई प्राथमिकता दिन आयोगको निर्देशन,"काठमाडौं (कास) निर्वाचन आयोगले आगामी मंसिर १६ गते हुने स्थानीय तहको प्रमुख वा उपप्रमुखको उपनिर्वाचनमा महिलालाई प्राथमिकता दिएर उम्मेदवार बनाउन राजनीतिक दलहरूलाई निर्देशन दिएको छ । आयोगले गाउँपालिकाका अध्यक्ष वा उपाध्यक्ष, नगरपालिकाका प्रमुख वा उपप्रमुख र जिल्ला समन्वय समितिका प्रमुख वा उपप्रमुखमध्ये बहाल रहेको पदमा पुरुष कार्यरत भए रिक्त पदको उपनिर्वाचनमा महिलालाई उम्मेदवार बनाउन राजनीतिक दलहरूलाई निर्देशन दिएको हो । आयोगले जिल्ला समन्वय समितिका प्रमुख २, गाउँपालिका अध्यक्ष २, उपाध्यक्ष ४, वडाध्यक्ष १० तथा नगरपालिकाका मेयर १, उपमेयर १ र वडाध्यक्ष २१ गरी ४१ सिटका लागि उपनिर्वाचन गर्न लागेको छ । आयोगले स्थानीय तह निर्वाचन ऐन, २०७३ को दफा ६७ बमोजिम यस्तो निर्देशन दिएको आयोगका सूचना अधिकारी सुमन घिमिरेले बताए । कानुनमा यस्तो अवस्थाको प्रस्ट व्यवस्था छैन । जस कारण कानुनको भावनाबमोजिम उपनिर्वाचन हुने स्थानीय तहमा बहाल रहेको पदमा पुरुष भए रिक्त पदको उपनिर्वाचनमा महिलालाई उम्मेदवार बनाउन आयोगले निर्देशन दिएको हो, उनले भने ।स्थानीय तह निर्वाचन ऐनले राजनीतिक दलले स्थानीय तहका प्रमुख वा उपप्रमुख पदमा उम्मेदवारी दिँदा दुईमध्ये एक पदमा महिलालाई उम्मेदवार बनाउनुपर्ने अनिवार्य व्यवस्था गरेको छ । तर दुईमध्ये एक मात्रै पदमा उम्मेदवारी दिँदा त्यस्तो व्यवस्था अनिवार्य छैन । आयोगले कानुनको अस्पष्टता रहेको अवस्थामा स्थानीय तह निर्वाचन ऐन, २०७३ को दफा ६७ बमोजिम यस्तो निर्देशन जारी गरेको आयोगका सूचना अधिकारी घिमिरेले बताए ।साथै आयोगले उपनिर्वाचनका लागि निर्वाचन अधिकृतको कार्यालय रहने स्थान तोकेको छ । स्थानीय तहको केन्द्रमा निर्वाचन अधिकृतको कार्यालय रहने गरी व्यवस्था गरेको छ । आयोगका अनुसार रिक्त नगरपालिकाका प्रमुख तथा उपप्रमुख र गाउँपालिकाका अध्यक्ष तथा उपाध्यक्षको निर्वाचनका लागि सम्बन्धित स्थानीय तहको केन्द्रमा मुख्य निर्वाचन अधिकृत वा निर्वाचन अधिकृतको कार्यालय रहनेछ । वडाध्यक्षको मात्र निर्वाचनका लागि सम्बन्धित वडाको केन्द्र रहेको स्थानमा मुख्य निर्वाचन अधिकृत वा निर्वाचन अधिकृतको कार्यालय रहने निर्वाचन आयोगले जनाएको छ ।"
बार अध्यक्षलाई अवहेलनामा कारबाही गर्न नपर्ने कारण भए ७ दिनभित्र जवाफ पेस गर्न आदेश,"काठमाडौं (कास) नेपाल बारका अध्यक्ष गोपालकृष्ण घिमिरेलाई अवहेलनाको कसुरमा कारबाही गर्न नपर्ने कारण भए सात दिनभित्र लिखित जवाफ पेस गर्न सर्वोच्च अदालतले आदेश दिएको छ । सर्वोच्चका न्यायाधीशद्वय कुमार रेग्मी र कुमार चुडालको बिहीबार बसेको संयुक्त इजलासले घिमिरेविरुद्ध परेको अवहेलनाको निवेदनमा पहिलो सुनुवाइ गर्दै सात दिनभित्र आफैं वा आफ्ना प्रतिनिधिमार्फत अदालतमा लिखित जवाफ पेस गर्न आदेश गरेको हो ।न्यायपरिषद्को नियमावली संशोधन रद्द नगरेसम्म न्यायाधीश नियुक्ति गर्न नदिने भनी घिमिरेको नेतृत्वमा बारले एक महिनादेखि धर्ना दिँदै आएको थियो । धर्नाकै बीच अवकाश हुनु केही दिनअघि असोज ११ गते निवर्तमान प्रधानन्यायाधीश विश्वम्भप्रसाद श्रेष्ठको अध्यक्षतामा बसेको न्यायपरिषद्को बैठकले सर्वोच्च अदालतका लागि दुई न्यायाधीशहरू नृपध्वज निरौला र नित्यानन्द पाण्डेलाई नियुक्ति गर्न सिफारिस गरेको थियो । त्यसको विरोधमा बोल्दै बारका अध्यक्ष घिमिरेले प्रधानन्यायाधीश श्रेष्ठलाई लेनदेनका आधारमा नियुक्तिको सिफारिस गरेको गम्भीर आक्षेप लगाएका थिए । बारको अध्यक्षले सिंगो न्यायपालिकाका प्रमुख भई काम गर्ने जिम्मेवारी पाएका प्रधानन्यायाधीशलाई परिषद्को अध्यक्षका हैसियतले न्यायाधीश नियुक्तिको सिफारिस गर्नुपर्ने दायित्व बहन गर्न खोज्दा बाधाअवरोध गरेको र लेनदेनको आधारमा नियुक्ति गरेको भनी आक्षेप लगाएर अवहेलनाजन्य काम गरेको भन्दै अदालतका सूचना अधिकारी गोविन्द घिमिरेले असोज १४ गते हदैसम्म कारबाही गरिपाऊँ भनी निवेदन दिएका थिए ।निवेदन दिएको भोलिपल्टैदेखि दसैं बिदामा अदालत बन्द भएको थियो । अदालत खुलेको पहिलो दिनमै एक नम्बरमा पेसी चढेको घिमिरेविरुद्धको उक्त मुद्दाको पहिलो सुनुवाइ नै संयुक्त इजलासमा तोकिएको थियो । न्यायपालिकाको स्वच्छताको विषयमा कुरा उठाउँदा आफूमाथि लाग्नै नपर्ने मुद्दा लगाएर दुःख दिने काम भएको बारका अध्यक्ष घिमिरेको प्रतिक्रिया छ । सर्वोच्चमा ६ जना न्यायाधीशको पद खाली हुँदा २ जनाको मात्रै सिफारिस किन गरियो भन्ने सन्दर्भमा मैले बोलेको कुरालाई अदालतको अवहेलनामा मुद्दा चलाइएको छ, घिमिरेले भने, प्रधानन्यायाधीशले न्यायपरिषद्को अध्यक्षका रूपमा सार्वजनिक उत्तरदायित्व बहन गर्न नहुने हो भने त्यो पदमा प्रधानन्यायाधीश रहनु हुँदैन । न्यायाधीश नियुक्तिको विषयलाई सर्वोच्च अदालतको अवहेलना भन्नु सही नभएको भए पनि अदालतको आदेशअनुसार आफूले लिखित जवाफ भने पेस गर्ने घिमिरेले बताए । सर्वोच्च अदालत अलग हो र न्यायपरिषद् अलग हो, उनले भने, यही तथ्यलाई उल्लेख गरेर म अदालतमा जवाफ दिनेछु ।"
सार्वजनिक पदाधिकारीको सम्पत्ति विवरण परीक्षण,"प्रधानमन्त्री तथा मन्त्रीहरूको सम्पत्ति विवरण सार्वजनिक गरिने प्रचलन भए पनि पछिल्ला सरकारले बेवास्ता गर्न थालेका छन् । प्रधानमन्त्री केपी शर्मा ओलीको नेतृत्वमा नयाँ मन्त्रिपरिषद् गठन भएको सय दिन पुग्नै लाग्दा पनि सदस्यहरूको सम्पत्ति विवरण सार्वजनिक भएको छैन, जबकि सार्वजनिक पद सम्हालेको ६० दिनभित्र सम्पत्ति विवरण बुझाउने र लगत्तै सार्वजनिक गर्ने आम अभ्यास हो । २०७२ मा ओली प्रधानमन्त्री बन्दा सम्पत्ति विवरण सार्वजनिक भएको थियो तर २०७४ मा लगभग दुई तिहाइ समर्थनमा प्रधानमन्त्री बनेपछि सम्पत्ति विवरण सार्वजनिक गर्ने अभ्यासलाई स्वैच्छिक बनाइएको छ । त्यसयता बरालिएको अभ्यास अनुशासनमा आउन सकेको छैन जसले नेतृत्व र व्यवस्थामाथि नै आशंका बढाएको छ । यस्तो प्रवृत्तिले नागरिक तहमा अनेकौं प्रश्न सिर्जना गरेको छ भने समग्रमा लोकतन्त्रको सबलीकरणमा पनि नकारात्मक प्रतिक्रिया थपेको छ । भ्रष्टाचार निवारण ऐन, २०५९ को दफा ५० मा सार्वजनिक पद धारण गरेको व्यक्तिले त्यस्तो पद धारण गरेको मितिले ६० दिनभित्र आफ्नो वा आफ्नो परिवारका नाममा रहेको सम्पत्तिको स्रोत र निस्सासहितको आवधिक विवरण नेपाल सरकारले नेपाल राजपत्रमा सूचना प्रकाशन गरेर तोकिएको निकाय र अधिकारीसमक्ष पेस गर्नुपर्ने व्यवस्था छ । यस्तो विवरण सार्वजनिक गर्नू भनेर कानुनले निर्देशित गरेको छैन । तर, प्रधानमन्त्री तथा मन्त्रीहरूको पद सार्वजनिक भएकाले यसलाई सार्वजनिक जिम्मेवारी र नैतिकतासँग जोडिएको मानिएको थियो । त्यसैले हो, मन्त्रिपरिषद् सदस्यको विवरण सम्पत्ति विवरण सार्वजनिक हुँदै आएको थियो । मुलुकमा संघीयता अभ्यास सुरु भएपछि प्रदेशका मुख्यमन्त्री र मन्त्रीहरूले समेत त्यसलाई अनुसरण गरेका थिए । तर सकारात्मक प्रचलनलाई थप बलियो र प्रभावकारी बनाउन नेतृत्वदायी भूमिका निर्वाह गर्नुपर्ने संघीय सरकारले नै मनोमानी गर्दा यो सकारात्मक प्रचलनको निरन्तरता विच्छेद भएको छ । नेपालमा २०४८ पछि प्रधानमन्त्री तथा मन्त्रीहरूको सम्पत्ति विवरण सार्वजनिक गर्ने अभ्यास सुरु हुँदै आएको हो । कानुनद्वारा बाध्यकारी नभए पनि मन्त्रिपरिषद्को निर्णयमार्फत विवरण सार्वजनिक गर्ने गरिएको थियो । दशकौंको अनुभवपछि यस्तो प्रचलन थप समृद्ध, प्रभावकारी र व्यवस्थिति बन्दै जानुपर्ने हो । तर, नेपालमा भने मनमौजी बन्दै गएको छ । त्यसका लागि अघोषित रूपमा कानुनका छिद्रलाई प्रयोग गर्ने गरिएको छ । प्रधानमन्त्रीलगायत मन्त्रीहरूले सोच्नुपर्छ, सम्पत्ति विवरण लुकाएर उनीहरूले कुनै सकारात्मक छाप छाड्न सक्ने छैनन् । आफ्नै सम्पत्ति विवरणसमेत सार्वजनिक गर्न नसक्नेहरूले व्यक्त गर्ने सुशासन र पारदर्शिताको प्रतिबद्धताको ओझ पनि हुँदैन । राजनीतिमा लागेकाहरूको जीवन पारदर्शी हुने अपेक्षा गरिन्छ । तर नेपालका अधिकांश राजनीतिक नेताहरूको आर्थिक जीवनका विषय भने संशयपूर्ण रहँदै आएको छ । उनीहरूले पाउने तलबभत्ता र उनीहरूले अपनाउने जीवनशैली तुलनायोग्य नै हुँदैन । तर उनीहरूले कहीँकतै चित्तबुझ्दो जवाफ दिनुपरेको पनि छैन । यस्तो प्रवृत्तिका बीच, प्रधानमन्त्री तथा मन्त्रीहरूको सम्पत्ति विवरण सार्वजनिक हुँदा त्यसले आम बहस सिर्जना गर्थ्यो, नेतृत्वले चाहेको अवस्थामा यसले सार्वजनिक रूपमा सकारात्मक सन्देश पनि प्रवाह गर्ने थियो । राजनीतिक नेतृत्व साच्चै उत्तरदायी हुने हो भने प्रधानमन्त्री र मन्त्री भएकाहरूको आर्थिक उन्नतिको शृंखला र त्यसको स्रोत पनि स्पष्ट हुने थियो । यसले सुशासनका पक्षधर नेताको प्रतिष्ठा सुनिश्चित गर्ने थियो र राजनीतिक नेतृत्वको आर्थिक पाटो आम निगरानीमै भएको सन्देश प्रवाह गर्थ्यो । तर यो आधारभूत अभ्यास पनि भंग गरेर मन्त्रिपरिषद्का सदस्यले आफ्नो सम्पत्ति सार्वजनिक नै गर्न नसकिने गरी अपारदर्शी स्रोतमार्फत आर्जन गरेका त छैनन् ? आशंकालाई बल पुगेको छ । अब राजनीतिक पद तथा नियुक्ति पाउनेहरूले अनिवार्य रूपमा सम्पत्ति विवरण सार्वजनिक गर्ने प्रबन्ध गरिन आवश्यक छ । खासगरी अहिले प्रतिनिधिसभामा विचाराधीन रहेको भ्रष्टाचार निवारण ऐन र अख्तियार दुरुपयोग अनुसन्धान आयोग ऐन संशोधन गर्न ल्याइएको विधेयकमा यो विषयलाई प्रवेश गराउनुपर्छ । सँगसँगै, यदाकदा सार्वजनिक गरिने सम्पत्तिको पनि परीक्षण हुने विधि स्थापित गरिनुपर्छ । किनकि राष्ट्रिय सतर्कता केन्द्रको काम, कर्तव्य र अधिकारमा सम्पत्ति विवरण र आयको अनुगमन गर्ने उल्लेख छ । तर, प्रभावकारी हुन सकेको छैन । कैयौंले सुनको परिमाण उच्च देखाउने गरेका छन् र स्रोतमा श्रीमतीलाई प्राप्त दाइजो उल्लेख गर्ने गरेका छन् । यसमा पनि आफ्नो अवैध आम्दानीलाई दाइजोको लेप लगाइएको हुन सक्ने आशंका गरिन्छ । तर आधिकारिकता थाहा हुँदैन । त्यसैले सम्पत्ति विवरणमाथि निरन्तर छानबिन हुन सक्यो भने आर्थिक पारदर्शिता र जवाफदेहितामा थप योगदान पुग्नेछ ।"
मनपरी सवारी कर किन ?,"सरकारले कति कर लिने ? कुन आधारमा लिने ? कर उठाउने नियम, कानुन र मापदण्ड छ, छैन ? कुनै कर्मचारीले आँखा चिम्लेर कुनै करदातासँग कर असुली गरेको छ भने त्यसको स्वामित्व सरकारले लिने कि नलिने ? त्यस्तो कर्मचारीलाई दण्डस्वरूप कस्तो कारबाही हुने ? जनताप्रति जिम्मेवार सरकारले यी प्रश्नको जवाफ दिनुपर्ने बेला आएको छ । नेपाल सरकारको श्रम रोजगार तथा यातायात मन्त्रालयअन्तर्गत भक्तपुरको सल्लाघारीस्थित यातायात व्यवस्था सेवा कार्यालयबाट म ठगिएँ । २०८१ असोज २१ मा काटेको रसिद नं ३६०५९३९५१ मसँग सुरक्षित छ । उक्त रसिदलाई आधार बनाएर सरकारले लिएको करबारे गम्भीर ढंगले अनुसन्धान गरियोस् । मूल प्रश्न हो, सरकारले मसँग लिएको ३२ हजार राजस्व जायज र कानुनसम्मत छ, छैन भन्ने हो । सबैलाई थाहा छ, सवारीसाधन राख्ने हरेकले हरेक वर्ष समयमै सवारी कर बुझाउनुपर्छ, नवीकरण गर्नुपर्छ । यो हरेक सवारीधनीको दायित्व पनि हो । समयमा नतिरेमा जरिवाना लिने सरकारको अधिकार हो । यसमा दुई मत छैन । तथापि मैले आफ्नो सवारीसधानको कर हरेक वर्षझैं यस वर्ष पनि समयभित्रै बुझाउँदा कानुनविपरीत हचुवाको भरमा ७ हजार जरिवाना किन लिइयो ? मैले आफ्नो सुजुकी स्विफ्ट कारको वार्षिक कर आर्थिक वर्ष २०८१८२ सुरु भएको ३ महिनाभित्रै अर्थात् असोज २१ मा बुझाउँदा ७ हजार जरिवाना असुल गरिएको छ । जबकि गत आर्थिक वर्षमा मसँग २५ हजार ५ सय मात्र कर लिइएको थियो । यो वर्ष न करको दर बढेको छ, न त जरिवाना लिने समय नै भएको छ । तर पनि उक्त रसिदमा स्पष्टसँग जरिवाना भनेर नै बिल काटिएको छ । यसको जवाफ कसले दिने ? जवाफदेहिता कसले लिने ? कुन कानुनमा छ कि आर्थिक वर्ष सुरु भएको ९० दिनभित्रै कर बुझाउँदा पनि सरकारले २५ प्रतिशत जरिवाना लिन पाउँछ भनेर ? कि त्यो कानुन देखाउनुपर्यो होइन भने यसको अनुसन्धान गरी दोषी कर्मचारीलाई दण्ड र मेरो जरिवाना फिर्ता गर्नुपर्यो । गोपाल देवकोटा, गोकर्णेश्वर, काठमाडौं"
कहिलेसम्म विदेश धाउने ?,"देशमा समृद्धिका कुरा गर्छन्, तर समृद्धचाहिँ कहिले हुने हो ? त्रिभुवन अन्तर्राष्ट्रिय विमानस्थलमा विदेश जानेको लर्को देखिन्छ । यही अवस्था रहने हो भने भोलिका दिन देशमा युवाहरूको अति खाँचो पर्दा उनीहरू नहुन सक्छन् । अहिले पनि गाउँमा मर्दाको मलामी जिउँदाको जन्ती नपाइने भइसक्यो । घरमा बुढाबुढी मात्र छन् । खेतबारी सबै बाँझो छ । हरेक सामान आयात गर्नुपरेको छ । निर्यात ठप्प छ । सरकारले यो विषयमा बहस गर्नुपर्ने होइन ? श्रम गर्नकै लागि हाम्रा चेलीहरू बिदेसिइरहेका छन् । साना नानीबाबु घरमा छाडेर बिदेसिने रहर कसैलाई छैन । तर, बाध्यता छ । घर चलाउनुछ । बच्चालाई पढाउनुछ । पढेलेखेका युवायुवती अमेरिका, क्यानडा अस्ट्रेलिया, जापान, युरोप जान्छन् । पढाइ कम भएकाहरू रोजगारीका लागि खाडी देश गएका छन् । रोजगारीकै लागि विदेश कहिलेसम्म जानुपर्ने हो ? देशमा रोजगारीको अवसर कहिले सिर्जना हुने हो ? सधैं सत्ताको लुँछाचुँडीमा व्यस्त रहने नेताहरूले जनताको विषयमा कहिले सोच्ने ? पुरुषोत्तम घिमिरे, जोरपाटी, काठमाडौं"
अकबरे खुर्सानीमा आकर्षण,"अकबरे खेतीबाट आम्दानी गर्दै रिब्दीकोटका किसान विषयक कान्तिपुरमा प्रकाशित समाचारले ग्रामीण क्षेत्रका कृषकमाथि हौसला बढाएको छ । डेढदुई दशकअघिसम्म अकबरे खुर्सानीको खेती पूर्वाञ्चल अर्थात् अहिलेको कोशी प्रदेशमा सीमित थियो । त्यसपछि यसको आकर्षण र प्रसिद्धि काठमाडौंमा फैलिएपछि उपत्यकालगायत नजिकका जिल्लामा खेती गर्न थालिएको थियो । अब यसको प्रसिद्धि पश्चिमतिर पनि बढ्न थालेको देखिन्छ । जस्तो, पाल्पा जिल्लास्थित रिब्दीकोट गाउँपालिका८ फेक दाङ्सिङडाँडाका जितबहादुर खाम्चा मगरले यस वर्ष अकबरे खुर्सानीबाट ७ लाख रुपैयाँ आम्दानी गर्ने लक्ष्य लिएका रहेछन् । वन्यजन्तुको हैरानीबाट बच्न वैकल्पिक खेतीका रूपमा अकबरे खुर्सानी रोज्ने किसान धेरै छन् । बाँदर, दुम्सी, बँदेल, खरायो, रातेले हैरान पारेपछि किसानले वैकल्पिक खेती रोजेकामा खुसी लाग्यो । कमजोर बजार सञ्जालका कारण विभिन्न कृषि उपजले राम्रो मूल्य नपाएपछि किसान पलायन हुने, व्यवसाय फेर्ने प्रचलन यत्रतत्र देख्न सकिन्छ । अकबरे खुर्सानीको हकमा सरकारले ध्यान दिने हो भने देशविदेशमा यसको प्रसिद्धि बढेका कारण कहिल्यै बजारको अभाव हुने देखिँदैन । भुवनेश्वर शर्मा, बोस्टन, अमेरिका"
सबैलाई उठाउने भावना चाहियो,"चेत गुमाएका ठूला नेता होइनचेतनशील साना जनता चाहियोअधिकार भएका अधिकारी होइनकर्तव्यनिष्ठ कर्मचारी चाहियो । धन भएका ठूला दानवीर होइन मन भएका साना सेवक चाहियो चर्का गफ दिने मुखहरू होइन सुस्तरी काम गर्ने हातहरू चाहियो ।ठूलाठूला पार्टी कार्यालय होइनठूला अस्पताल, दबाइखाना चाहियोअनावश्यक भवन र टावर होइनउत्पादन गर्ने कारखाना चाहियो । बेकारमा दिन काट्ने अखडा होइन व्यस्तता राख्ने रोजगारी चाहियो मनपरी गर्ने कुनै तन्त्र होइन सुशासन दिलाउने लोकतन्त्र चाहियो । केहीलाई पोस्ने तारतम्य होइनसबैलाई उठाउने भावना चाहियो ।सधैंको निराशा र खिन्नता होइनअब त खुसी र भरोसा चाहियो । चुपचाप सहने मौनता होइन असन्तुष्टि पोख्ने साहस नि चाहियो यतिसम्म ज्ञानी हुनु राम्रो होइन अब अलि चर्कै चेतावनी चाहियो । इन्द्रकुमार श्रेष्ठ, हालः सिर्जनानगर, भक्तपुर"
आन्दोलन पर्खिरहेको सडक,"आँधीको पर्खाइयो केहीअगाडिकै कुरा हो । बागबजारको पुरानो गल्लीमा एक जना दौंतरीसँग १५ वर्षपछि भेट भयो । ऊ विदेशबाट केही महिनाअगाडि मात्र नेपाल फर्किएको थियो । उसले आक्रोशमा भन्यो साथी मलाई त नेताहरू देख्नासाथ थुक्न पो मन लाग्छ । संसारका सबै गालीहरू जम्मा गरेर तिनलाई सराप्न मन लाग्छ । अथवा कहिलेकाहीँ लाग्छ तिनका चिल्ला गालामा झापड हानौं । श्रीलंकामा जस्तै काठमाडौंमा पनि यिनका सेता दरबारभित्र पसेर जनताले खेद्ने दिन कहिले आउला ? अथवा, बंगलादेश जस्तै आन्दोलनको आँधी काठमाडौंमा आउला कहिले ? मेरो साथी भुइँमान्छेको एउटा बिम्ब हो । ऊ विरक्त छ । त्यही विरक्तिमा ऊ कहिले राजनीतिलाई सराप्छ, कहिले दल र नेताहरूलाई । उसका आशा मरेका छन् । र, ऊ आफ्नै सपनाको मलामी बनेर घाट र चिहानघारी धाउँदै छ । ऊ सरकारी कार्यालयमा आफूले भोगेका अपमानका पीडाहरूले भरिएको छ । ऊ जागिर खोज्दा आफूले काटेका अनगिन्ती कुइनेटाहरूको अँध्यारोले त्रस्त छ । ऊ आफ्ना आमाबाबुले गरेको दुःखको छाया सम्झिएर व्याकुल छ । ऊ ऋणमा छ । ऊ भोकमा छ । र, ऊ एउटा सग्लो र स्वाभिमानपूर्ण जीवनको सपना देख्दै छटपटीमा कुदिरहेका छ । उसलाई थाहा छैन, जीवनको गति कहाँ रोकिएको छ । त्यसैले ऊ निराश छ । त्यसैले ऊ थकित छ । स्पष्ट छ, थकित, गलित र निराश नागरिकहरू भएको देश कहिल्यै उँभो लाग्दैन । अतः निराश मान्छेलाई आशाको उज्यालो दिन आन्दोलन आवश्यक छ । त्यसैले, हाम्रो सडक अहिले आन्दोलन पर्खिएर बसेको छ । दलहरू अहिले जे गरिरहेका छन्, त्यसको अर्थ उनीहरू नागरिकलाई हेपिरहेका छन् । उनीहरूलाई लाग्छ, नागरिकहरू फगत एक भोट हुन्, जसलाई किन्न सकिन्छ । हाम्रा नेताहरू अहिले नागरिकका सपनासँग खेलबाड गरिरहेका छन् । उनीहरूलाई लाग्छ, जनता साँच्चै भेडा हुन्, जोसँग भीरमा पुगेको कुनै चेतना छैन । हाम्रा नेताले समय कसरी जागृत हुन्छ, त्यो बिर्सिसके । हाम्रा दलहरूको स्मृति कमजोर भइसक्यो, त्यसैले उनीहरूले भोकाहरूको लस्कर बिर्सिसके । त्यसैले हुनुपर्छ उनीहरू नागरिकलाई दलको मातहतमा राख्ने धृष्टता गरिरहेका छन् । उनीहरूलाई लाग्छ, दल नै सर्वेसर्वा हुन् । दलभन्दा बाहिर आन्दोलनको कुनै शक्ति छैन । उनीहरूलाई लाग्छ, दलभन्दा बाहिर जीवनको कुनै ऊर्जा छैन । उनीहरू हरदम एउटै गल्ती गरिरहेका छन् कि उनीहरूलाई लाग्छ दल, नेता, राज्य र राजनीतिभन्दा नागरिकहरू निम्नकोटिका जन्तु हुन् । नेताहरूलाई मात्र भ्रष्टाचारबाट हुने आम्दानीको चमकधमक थाहा छ, नागरिकले भ्रष्टाचारीलाई समातेर सहर घुमाएको अतीत उनीहरूले बिर्सिसके । नेताले अवश्य नै दरबारहरू त देखेका छन् तर त्यसलाई जनताले कब्जा गरेको विगत उनीहरूले बिर्सिसके । त्यसैले उनीहरूले नागरिक शक्तिलाई अवमूल्यन गरिरहेका छन् । उनीहरूले नागरिकलाई हेपिरहेका छन् । सायद, उनीहरूमा थोरै पनि लोकलाज छैन । न त उनीहरूमा समय चेतना छ, न त विवेक । उनीहरू लवस्तरा भइसके । यो पक्का छ कि अब उनीहरूलाई ठेगान लगाउन आन्दोलनले मात्र सक्छ । र, आज सडकले त्यही आन्दोलनको प्रतीक्षा गरिरहेको छ ।अब विलम्ब नगरी एउटा प्रश्नमाथि छिनोफानो गर्नैपर्ने भएको छ । दलको मातहतमा नागरिक हुन् कि नागरिकको मातहतमा दल ? नागरिकको मातहतमा राज्यसत्ता हुन्छ कि राज्यसत्ताको मातहतमा नागरिक ? सरकार सर्वोच्च हो कि नागरिक ? नेता सर्वोच्च हुन्छ कि नागरिक ? यसको अर्थ के भने, आज हामीलाई यस्तो आन्दोलन चाहिएको छ, जसले राज्यको मालिक नागरिक हुन् भन्ने कुरा फेरि पुनःस्थापित गरोस् । जसले राजनीतिक दल र नेताहरूको अहंकारलाई अस्वीकार गरोस् । जसले नागरिकभित्र सदियौंदेखि जमेर बसेको हीनताबोधलाई हटाओस् र नागरिक सर्वोच्चता स्थापित गरोस् । हामीलाई यस्तो आन्दोलन चाहिएको छ, जसले राजनीतिको चरित्रमा परिवर्तन गरोस् । राज्यको चरित्र र चिन्तन प्रणालीमा परिवर्तन गरोस् । नागरिकको हीन मनोग्रन्थिमा परिवर्तन गरोस् । हाम्रो शक्ति सम्बन्धमा परिवर्तन गरोस् । अन्यथा नेताहरू फेर्ने, तर राजनीतिको खिया नफाल्ने, के हुन्छ ? नेता फेर्ने तर बुद्धिजीवीहरूको मनको लोभ नफेर्ने, के हुन्छ ? मन्त्री फेर्ने तर भ्रष्ट प्रशासक जोगाउने, के हुन्छ ? व्यक्ति फेर्ने तर सत्ताको चरित्र नफेर्ने, के हुन्छ ? किनभने राजनीतिक असफलता सामूहिक दुष्चक्रको एक कठिन सिलसिला हो । अतः हामीलाई यस्तो आन्दोलन चाहिएको छ, जसले हामीलाई सामूहिक दुष्चक्रबाट निकालोस् र अगाडि बढाओस् । एक प्रगतिशील र लोकतान्त्रिक आन्दोलन । जसले हाम्रो लोकतन्त्रको स्वाभाविक गति, ऊर्जा र सामर्थ्यलाई पुनःस्थापित गरोस् । र, त्यसका लागि एक मजबुत र पूर्ण आन्दोलन आवश्यक छ । जसले सम्पूर्ण लोकतन्त्रको प्रत्याभूति गरोस् । र, सडकले अहिले त्यही आँधीको प्रतीक्षा गरिरहेको छ । त्यो आन्दोलनको आँधी कहाँबाट आउला ? अहिले सडकमा प्रतिपक्ष छैन । अहिले नागरिक नै प्रतिपक्ष हो । अतः अबको आन्दोलन नागरिकले उठाउनुपर्छ । त्यसका लागि हाम्रो आम जनजीवनमा विद्रोहको चेतना जागृत हुनु आवश्यक छ । भ्रष्ट सत्ताविरुद्ध बगावतको चेतना । दल र नेतृत्वले निर्माण गरेको बेथितिलाई इन्कार गर्ने चेतना । प्रश्न गर्ने चेतना, आलोचना गर्ने चेतना । अर्थात्, दलतन्त्रको जालो तोड्ने चेतना । एउटा संगठित चेतना । वैकल्पिक, स्वतन्त्र, अटेरी वा बागी चेतना । यस्तो होस् कि देशका प्रबुद्ध वर्गले त्यो आन्दोलनलाई दिशानिर्देश गरुन् । युवापुस्ताले त्यो आन्दोलनमा रंग भरुन् । र, लोकतन्त्रलाई माया गर्नेहरू आन्दोलनको लहरमा सहभागी बनुन् । वस्तुतः अहिले संकट थामथामथुमथुम पार्ने समय हैन, बरु यो सम्पूर्ण उथलपुथलको समय हो । यस्तो उथलपुथल, जसले परम्परागत सत्ता, शक्ति र स्वार्थको सिन्डिकेट तोडेर समाजलाई नयाँ आशा, सपना र विकल्प प्रदान गरोस् । यो आँधीको गीत गााउने समय हो । र, सडक त्यो आँधीको प्रतीक्षा गरिरहेको छ ।"
लोकतन्त्र : प्रणाली र संस्था हो कि नेतृत्व ?,"नेपाललाई उपयुक्त मोडलसंसदीय लोकतन्त्रको जननी मानिने बेलायतमा लिखित संविधान छैन । लामो समयदेखि क्रमिक रूपमा लोकतान्त्रिक प्रणाली उद्विकास हुँदै आएका कारण संसदीय सर्वोच्चता (पार्लियामेन्ट्री सुप्रिमेसी) को सिद्धान्त अनुसरण गरिएको छ । लोकतान्त्रिक मूल्य मान्यता, परम्परा, कानुन, जनताप्रतिको उत्तरदायित्व र लोकतान्त्रिक संस्थाहरूको विकास भएको कारणले बेलायतमा संसदीय सर्वोच्चता प्रणाली सफल भयो । तर नेपालमा संवैधानिक लोकतन्त्र (कन्स्टिट्युसनल डेमोक्रेसी), संवैधानिक सर्वोच्चता (कन्स्टिट्युसनल सुप्रिमेसी) र संवैधानिक उदारवाद (कन्स्टिट्युसनल लिब्रालिज्म) को सिद्धान्त अनुसरण गर्नु आवश्यक छ । यस्तो सिद्धान्त अनुसरण नगरेका कारण विगतमा लोकतन्त्र पटकपटक दुर्घटनाग्रस्त हुँदै आएको छ । संविधानमा स्पष्ट उल्लेख भएका विषयलाई त सरकार, दल र नेतृत्वले आफ्नो अनुकूल अपव्याख्या गर्छन् भने यदि संसदीय सर्वोच्चताको सिद्धान्त अनुसरण गरियो भने के होला ? सम्भवतः संसद्मार्फत नै लोकतन्त्रको चिरहरण गरिनेछ । समस्या सरकार, दल र नेतृत्वमा छ । लोकतान्त्रिक संस्कारको अभाव, राजनीतिक अस्थिरता, अन्त्यहीन सत्ताको खेल, भ्रष्टाचार र कुशासनको कारणले समस्या सिर्जना भएका हुन् । यी समस्या प्रणाली र संस्थाभन्दा पनि शासकीय शैली र नेतृत्वको कार्यशैलीसँग अन्तर्निहित छन् । तर दल र नेताहरूले संविधानमा समस्या भएको कुतर्क गर्दै आफ्नो असफलतालाई ढाकछोप गर्न संविधानलाई बलिको बोको बनाउने धृष्टता गर्दै आइरहेका छन् । तर यो लोकतन्त्र वा संविधानको होइन, पटकपटक अवसर पाएर पनि डेलिभरी गर्न नसकेका प्रमुख दलका शीर्ष नेतृत्वपंक्तिको सामूहिक असफलता हो । जनता, नागरिक समाज, बौद्धिक समुदायले पनि सरकार, दल, नेतृत्व, राज्यका निकायप्रति निरन्तर प्रश्न गरिरहनुपर्छ । जति प्रश्न र खबरदारी गरिन्छ, त्यति नै सरकार, दल, नेतृत्व, राज्यका निकायहरू उत्तरदायी हुन्छन् । त्यसैले आसेमोग्लु, रबिन्सन र ब्राउनको निष्कर्ष जस्तै उदार लोकतान्त्रिक प्रणालीमार्फत दूरदर्शी नेतृत्व नै एक्काइसौं शताब्दीका राजनीतिक तथा आर्थिक समस्याको समाधान हो । नेपालको आवश्यकता पनि यही हो र नेपाली जनताको चाहना पनि यही नै हो । त्यसैले नेपालले यही सिद्धान्त र मोडल अनुसरण गर्नु श्रेयस्कर हुनेछ । होइन भने कल्पनातीत दुर्घटनासमेत हुन सक्छ ।"
"उफ्, घुँडा दुखाइ !","दुई वर्षअघि घुँडा दुखेर धेरै समस्या परेको थियो । मनमनै लागेको थियो अब त जीवनभर खोच्याएर हिँड्नुपर्ने भयो । कति साथीहरूले लौ तिमीलाई बुढेसकाल लाग्यो, घुँडाको हाड खिइयो, आराम गर, हिँड्न छोड भनेर सल्लाह दिए । मैले हाडरोग विज्ञ डा भाष्कर पन्तसँग छलफल गरे । तपाईं जस्तो मान्छेलाई त यस्तो समस्या नहुनुपर्ने, उनले मेरो घुँडा जाँचेर भने, तपाईंको हड्डी खिइएको पनि होइन, युरिक एसिड बढेको पनि होइन । घुँडाको तल र माथिका मांसपेशी कमजोर भएकाले दुखेको हो । मैले घुँडाको एक्सरे पनि गरें । उनले घुँडाको एक्सरे देखाउँदै भने, तपाईं के खानुहुन्छ ? तपाईंको घुँडा त ४० वर्षको महिलाको जस्तो छ, हाड खिइएको छैन । फिजियोथेरापी सिकेर घरमा हरेक दिन गर्नुस् । यसले तपार्इंको घुँडा वरिपरिको मांसपेशी बलियो बनाउँछ, दुखाइ बिस्तारै कम हुन्छ । फिजियोथेरापी एक साताजति सिकेर मैले घरमा नै गर्न थालें । दुखाइ बिस्तारै कम भयो, पूर्ण ठीक हुन झन्डै ४ साता लागेको थियो । मेरो घुँडा नखिइएको सुनेर दंग थिएँ । घुँडा बढी दुखे चिसो पानीले सेक्नु भन्ने मैले सल्लाह पनि पाएकी थिएँ । त्यहीअनुसार बढी दुख्दा बरफको टुक्रालाई कपडामा राखेर सेकें । ५६ दिनपछि मेरो घुँडाको दुखाइमा केही कमी आयो । भर्याङ माथितल गर्दा पनि सहज लाग्न थाल्यो । मेरो तौल खासै बढी थिएन, तर तौल घटे घुँडा दुख्ने समस्यामा कमी आउन सक्छ भन्ने सल्लाह पाएँ । दुई किलो तौल पनि घटाएँ । हाडको स्वास्थ्य ठीक पार्न क्याल्सियम खानुपर्छ भनेर पोषण विज्ञानले भन्छ । क्याल्सियम भोजनमा नै पाइन्छ, औषधि किन किन्नु र ? भोजनमा आलस, तिल, मुगरेलो, मेथी, फर्सीको दाना पनि दिनदिनै खाने भएकाले क्याल्सियमको चक्की खानु पर्दैन भन्ने विश्वास थियो । मैले डाक्टरको सल्लाहअनुसार विशेष जुत्ता पनि किनें । अहिले जहाँ जाँदा पनि त्यही जुत्ता लगाउँछु । अरूले मेरो जुत्ता हेरेर मलाई के भन्छन्, त्यति वास्ता लाग्दैन । वश, मेरो घुँडा दुख्नु भएन ।हड्डीको क्षय र घुँडा दुख्ने समस्या अहिले युवालाई पनि देखिन थालेको छ । उमेरसँगै हुने समस्यालाई पूर्णरूपले निराकरण गर्न नसकिए पनि स्वस्थ जीवनशैली, व्यायाम, स्वस्थ भोजन, सजिलो जुत्ता आदिले दुखाइ कम गर्न सकिन्छ । हरेकचोटि घुँडा दुख्नेबित्तिकै घुँडाको हड्डी खिइएको भन्ने विचार सधैं सत्य हुँदो रहेनछ । घुँडो वरिपरिको मांसपेशीको कमजोरीका कारण दुख्न सक्छ । शारीरिक तौल ठिक्क भएको मानिसको तुलनामा मोटो मानिसको घुँडा दुख्ने समस्या ४ गुणा बढी हुन्छ भनेर विज्ञानले नै सिद्ध गरेको छ । त्यसैले तौललाई नबढोस् भनेर युवाहरू जागरुक हुनुपर्छ । विशेषगरी महिलाको महिनावारी सुकेपछि तौल बढ्न सक्ने सम्भावना हुन्छ । रजोनिवृत्तिको सुरुवात हुनुअघि नै विशेष किसिमको योगासन, व्यायाम र स्वस्थकर भोजनलाई ध्यान दिनुपर्छ । पेसाले नर्स मिथिला शर्मालाई घुँडा र ढाड दुख्ने समस्या २० वर्षअघि भएको थियो । ५ फिट उचाइकी उनको तौल ८० किलो थियो । स्वास्थ्यकर्मीको सल्लाहअनुसार उनले स्वस्थकर खाना खाइन्, व्यायाम गरिन् र १२ महिनामा शरीरको तौल २० किलो घटाइन् । उनले खानामा भात र रोटी कम, दाल र तरकारी बढी प्रयोग गरिन् । शरीरको तौल घट्दै जाँदा घुँडा दुखाइ पनि कम हुँदै गयो । एक वर्षपछि त दुखाइ पूर्णरूपमा हरायो । मिथिला भन्ने गर्छिन्, २० वर्षअघि मेरो घुँडा नदुखेको भए तौल घटाउन प्रयत्न नै गर्दिन थिएँ । अहिलेसम्म मलाई कति किसिमका नसर्ने रोग भइसक्यो होला । ६४ वर्षकी उनलाई अहिले उच्च रक्तचाप, मधुमेह केही छैन ।युवावस्थादेखि नै व्यायाम गरेर तौल नबढाउने हो भने यस्तो समस्या न्यून हुन्छ । शरीरको तौल सन्तुलित तथा ठिक्क राख्दा प्रायः घुँडा दुखाइ कम हुँदै जान्छ । घुँडाको हड्डी जोड्ने कोषहरूको समूह रबरजस्तै नरम र चिल्लो हुन्छ, जसलाई कार्टिलेज भनिन्छ । यही कार्टिलेजले गर्दा हामी सजिलैसँग घुँडा मारेर, टुक्रुक्क परेर, घुँडा खुम्च्याएर बस्न सक्छौं । घुँडामा धेरै चोटपटक लागे यही कार्टिलेजमा असर पर्छ । अनि घुँडा सुन्निने, दुख्ने, रातो भएपछि हिँड्दा गाह्रो हुन्छ । यस्तो बेला घुँडा मारेर लामो समय बस्न सकिन्न, बस्नु पनि हुन्न । कति युवा शरीर बनाउन जिम जान्छन् र एकैचोटि आफ्नो क्षमताभन्दा बढीको व्यायाम सुरु गर्छन् र घुँडा दुख्ने प्रक्रिया सुरु हुन सक्छ । खेलकुद गर्दा पटकपटक चोट लाग्दा पनि कार्टिलेजमा असर हुन्छ । यही घुँडा दुखाइको कारण बन्न सक्छ । स्वस्थ जीवनशैलीका लागि महिलाले हाइ हिल जुत्ता नलगाउनु पनि एक हो । दिनभर यस्तो जुत्ता लगाउँदा पुठ्ठा, कम्मर र घुँडा दुख्न सक्छ । महिलाको मात्र होइन पुरुषको पनि तौल बढेपछि ढाड र घुँडा दुख्ने सम्भावना बढ्छ । तौल नबढोस् भनेर स्वस्थकर भोजनमा त ध्यान दिनैपर्छ, काम गर्ने शैलीमा पनि परिवर्तन गर्नुपर्छ । दिनभर एकै ठाउँमा बसेर कम्प्युटरमा काम गर्ने व्यक्तिहरूमा पनि तौल बढ्न सक्छ । त्यसैले हरेक एक घण्टा काम गरेपछि ५१० मिनेट हिँड्नुपर्छ । घुँडा दुखेको मानिसलाई व्यायाम, फिजियोथेरापी गर्दा सुरुमै दुखाइ कम हुन्न । तर चिसो पानीले सेकेर, दुख्न कम हुने औषधि खाएर भए पनि व्यायाम छोड्नु हुँदैन । दुखेको बेला भर्याङ ओर्लिने, उक्लनेचाहिँ सकेसम्म कम गर्नुपर्छ । घुँडा दुखाइमा लगाउने तेलको विज्ञापनमा कहिल्यै भर पर्नुहुन्न । साँच्ची नै यस्तो औषधि भए त डाक्टरहरूले लेखिहाल्थे नि । छाला भित्रसम्म पसेर हड्डी खिइएको ठीक पार्ने जस्ता विज्ञापनमा कुनै वैज्ञानिक अनुसन्धान नै भएको छैन । यो सबै भ्रम मात्रै हो । तौल कम गर्ने, आरामदायी जुत्ता लगाउने, व्यायाम गर्ने र दुखाइ बढेमा स्वास्थ्यकर्मीसँग सल्लाह लिनुपर्छ । तर स्वस्थ जीवनशैलीलाई कहिल्यै पनि बिर्सनु हुँदैन ।"
विद्रोही नायिका केकी,"(काठमाडौं)हिरोइनको अनुहारले फिल्म चल्दैन भन्नेहरूका लागि गतिलो जवाफ बनिन्, केकी अधिकारी । उनको मुख्य भूमिका रहेको फिल्म बोक्सीको घर ले बक्स अफिस मात्रै चलायमान बनाएन, अनपेक्षित दर्शकलाई हलसम्म डोर्यायो । राति अबेरसम्मका शोमा परिवारसहित फिल्म हेर्न आउने दर्शकको ओइरो देखेर हलवालासमेत छक्क परे । बालबालिकादेखि बूढी आमै, महिला दिदीबहिनीहरूको यस्तो समूहले फिल्म हेर्न पाइला टेक्यो, जुन समूहलाई अन्य फिल्मका लागि हल आएको विरलै देख्न पाइन्छ । केकी आफैंलाई पनि दर्शकको विविधता देख्दा अचम्म लाग्यो । हलका कर्मचारीसमेत दंग पर्दै केकीलाई फोन गर्थे । उनीहरूले पनि यस किसिमले फिल्म चल्छ भन्ने सोचेकै थिएनन् । गाउँगाउँबाट ट्रक रिजर्भ गरेर महिलाहरूको समूह हलसम्म आइपुग्थे । दर्शकका रूपमा ९० प्रतिशत महिलाको उपस्थिति देख्दा केकी आफैंलाई पनि विश्वास लागिरहेको थिएन । आमाहरू हल आएपछि छोराछोरीदेखि परिवारका अन्य सदस्य पनि हल प्रवेश गरेकाले बोक्सीको घर ले ५१ दिन मनाएको केकी सुनाउँछिन् ।एक किसिमको चहलपहल देखाउन वितरक टिमले पो हल बुक गरेका हुन् कि भनेर सोचेको थिएँ । फेरि वितरकहरूले चाहिँ हामीले त्यस्तो गर्यौं भन्ठान्नुभएको रहेछ, केकीले भनिन्, तर, त्यो त अर्गानिक दर्शकको साथ पो रहेछ । यो खालको विषयगत फिल्म हेर्न पनि दर्शक आउनु हुँदोरहेछ भन्ने कुराले एक किसिमको नौलो ऊर्जा मिल्यो । फिल्मले उठाएको विषयवस्तु, दर्शकले खोजिरहेको नयाँ स्वाद, प्रदर्शनको समय थुप्रै कारणले बोक्सीको घर चलेको केकीको विश्लेषण छ । बक्स अफिसकै सवालमा सुरुवातमा फिल्म बिक्री गर्नकै लागि बोक्सीको घर ले पनि केही समस्या खेपेको थियो । वितरकदेखि प्रदर्शकसम्मले पनि सुरुवातमा सोधेको एउटै प्रश्न थियो, फिल्ममा को छ त खोइ ? फिल्म चलाउन उनीहरूले हिरो खोजिरहेका थिए । निर्मातासमेत रहेकी केकी फिल्मको विषयवस्तुकै कारण महिलाप्रधान यो फिल्मले बक्स अफिसमा बलियो उपस्थिति जनाएको मान्छिन् । फिल्मको लेखाइ नै बलियो नभइदिएको भए, त्यस किसिमको चरित्र नमागिदिएको भए मैले मात्र जबर्जस्ती हिरोइनको अनुहारले फिल्म बिक्दैन भन्ने भाष्यलाई गलत प्रमाणित गर्छु भनेर अगाडि बढेको भए त्यो कुरा त्यति सही हुँदैन थियो होला, उनले भनिन्, एउटा फिल्म चल्यो भन्दैमा मैले प्रमाणित गरिदिएँ भन्नु गलत हो । त्यस्तो भन्ने अधिकार त लगातार हिट फिल्म दिइरहेका निर्देशक, फिल्मकर्मीसँग हुन्छ ।नेपाली फिल्म क्षेत्रमा अभिनेत्रीहरूले विगतदेखि नै भोगिरहेको एउटा विभेद पारिश्रमिकको हो । यो तीतो यथार्थको चपेटामा आफ्ना समकालीन पनि परिरहेको देख्छिन् केकी । महिला चरित्रलाई गहिराइसम्म पुगेर नलेखिदिँदा पनि काम गर्नुपर्ने हाम्रो बाध्यता छ, केकी भन्छिन्, महिला र पुरुष कलाकारमा हुने पारिश्रमिकको विभेदमाथि पनि हामी धेरै बोल्न सकिरहेका हुँदैनौं । ती फिल्ममा प्रमुख पात्र पुरुष हुन्छन्, तिनकै वरपर फिल्म घुमेको हुन्छ । फिल्ममा धेरै समय पनि तिनै चरित्रलाई दिइएको हुन्छ । त्यस्तोमा हामीले चित्त बुझाउनुबाहेक केही गर्न सक्दैनौं । कमसेकम काम पाइएको छ भन्ने हुन्छ । महिलाप्रधान फिल्महरू बन्दै गए पारिश्रमिकमा हुने विभेदमाथि अभिनेत्रीहरूले आवाज उठाउन ठाउँ मिल्ने पनि उनको बुझाइ छ । लेखकले धेरैभन्दा धेरै महिलाप्रधान फिल्म लेखिदिए, ती फिल्ममा महिला कलाकारले थोरै पारिश्रमिकमा चित्त बुझाउनुपर्ने ठाउँ रहन्न । महिलालाई सामाजिक संरचनाले सधैं घरेलु गतिविधिमै अड्काइरहेको हुँदा पारिश्रमिकमा हुने असमानता पहिल्यैदेखि फिल्म क्षेत्रमा देखिँदै आएको उनको तर्क छ । महिलाका लागि घरभन्दा बाहिरको कामलाई रहर का रूपमा हेरिदिए । पुरुषहरूका लागि भने कमाउनैपर्छ भन्ने भारी समाजले लादिदियो । जसको असर पारिश्रमिकमा पनि देखिँदै आएको उनी बताउँछिन् । फिल्ममा अभिनेत्रीहरूको उपस्थिति पनि त्यति बलियो हुँदैन, जसका आधारमा उनीहरूले पारिश्रमिकका बारेमा आवाज उठाउन सकुन् । अभिनेत्रीहरूलाई अहिले पनि सहायक भूमिका दिइने गरिएको छ, केकी तीतो पोख्छिन् । उनका अनुसार फिल्ममा अभिनेताका लागि सहयोगी पात्रका रूपमा अभिनेत्रीहरू जोडिन्छन् । उक्त पात्रको विकल्पमा अन्य अभिनेत्री पनि हुन्छन्, एउटा नभए अर्को । पुरुष कलाकारकै दाँजोमा त्यस किसिमको विकल्प पनि हुन्न । पारिश्रमिक दिँदा पनि अभिनेताको कुनकुन फिल्म चल्यो भनेर उनीहरूलाई पारिश्रमिक दिइरहेका हुन्छन् । अभिनेत्रीहरूको त त्यसरी गणना नै हुँदैन । फेरि यो फिल्म महिला कलाकारकै कारण चलेको हो भन्ने आधार पनि हुँदैन, केकीले भनिन्, करिअरको सुरुवातमा यसबारे बोल्न सक्ने स्थिति थिएन होला तर अहिले त बोल्नुपर्छ भनेर म बोलिरहेको हुन्छु । फिल्म क्षेत्रलाई महिलाहरूका लागि सुरक्षित र समान व्यवहारको महसुस होस् भन्ने चेतनासहित नै केकीले पहिल्यैदेखि यस विषयमा बोल्दै आएकी छन् । केही समययता अभिनेताले लिने पारिश्रमिकको २५ प्रतिशत पनि नदिँदा आफूले थुप्रै प्रोजेक्ट नकारेको अनुभव उनीसँग छ । उनी यस मुद्दामा पुरुष कलाकारले पनि बोलिदिनुपर्ने धारणा राख्छिन् । उहाँहरूले पनि कहिलेकाहीँ आफ्ना लागि भन्दा पनि अन्य कलाकारका लागि पनि बोलिदिनुपर्छ भन्ने लाग्छ । तर त्यस्तो साथ उहाँहरूबाट हामीले नपाइरहेको जस्तो लाग्छ, बौद्धिक अभिनेत्रीको ट्याग पाएकी केकीले भनिन् । अबको १० वर्षमा केकी पारिश्रमिकमा हुने यस किसिमको विभेद हटेको देख्न चाहन्छिन् । अभिनेताहरूले एउटै फिल्मबाट ५० लाख लिन्छु भनिरहँदा अभिनेत्रीहरू १०१५ लाखमै अड्किएको केकी सुनाउँछिन् । केकी महिलाप्रधान विषयवस्तुकै कथा फिल्ममार्फत भन्नकै लागि पनि यति बेला निर्माणमा जोडिएकी छन् । यसअघि केकीले कोहलपुर एक्सप्रेस बनाएकी थिइन् । अर्को त फिल्म क्षेत्रमा लामो दौड गर्न पनि उनी निर्माणमा लागेकी हुन् । आफूले निर्माण गरेको यो फिल्मको व्यावसायिक सफलताले केकीलाई पुलकित बनाएको छ । बुझिन मैले भन्ने गीतकै कारण पनि सुरुवातमा दर्शकलाई हलसम्म तान्न मद्दत मिलेको उनको ठम्याइ छ । फिल्मको कथासार नै यो गीतमा थियो । म बोक्सी, म देवी, म डार्लिङ, म बेबी । यही गीतमा थुप्रै महिलाहरूले आफूलाई पाउनुभयो । कसैका लागि हामी देवी हौं, कसैका लागि बेबी, केकीले विश्लेषण गरिन्, यो गीतले महिलाले महसुस गर्दै आएको प्रश्नहरूलाई गीतमा गाइदिएको छ ।"
गन्धर्वको जीवन बोल्ने फिल्म,"काठमाडौं (कास) फिल्म पूर्णबहादुरको सारंगी को ट्रेलर बिहीबार एक कार्यक्रम गरी सार्वजनिक गरिएको छ । कात्तिक १५ मा रिलिज हुन लागेको उक्त फिल्मको ट्रेलरले गन्धर्व समुदायका बाबुछोराबीचको सम्बन्धलाई पर्गेल्ने प्रयास गरेको छ । जात व्यवस्थाविरुद्ध आवाज उठाएको फिल्ममा समाजद्वारा कसरी कथित तल्लो जातका भुइँमान्छेलाई दमन गरिन्छ भन्ने देखाउन खोजिएको छ ।पूर्णबहादुरको सारंगी को पटकथा लेखक तथा निर्देशक सरोज पौडेलले आफ्नै गाउँठाउँ र माटोको कथा भन्नुपर्छ भन्ने लागेर यो विषय रोजेको उल्लेख गर्दै भने, फिल्मले जेजस्तो विषयवस्तुको उठान गर्न खोजेको छ, यो निम्न मध्यमवर्गीय नेपालीको आम कथा हो । निर्देशक पौडेलका अनुसार धेरैलाई आफ्नै कथाजस्तो वा छरछिमेकमा नै देखेका घटना, विषय लाग्न सक्ने विश्वास व्यक्त गरे ।पूर्णबहादुरको सारंगी मा विजय बराल र प्रकाश सपूतलाई बाबु र छोराको भूमिकामा देख्न सकिन्छ । बराल र सपूतसहित फिल्ममा अञ्जना बराइली, बुद्धि तामाङ, माओत्से गुरुङ, देशभक्त खनाल, भोलाराज सापकोटा, विनोद न्यौपाने, अलिसा बाँस्तोला, जान्वी पौडेललगायत कलाकारको अभिनय रहेको छ । प्रायः सहायक पात्रमा देखिँदै आएका विजय यस फिल्ममा मुख्य भूमिकामा देखिँदै छन् । फिल्मका सार्वजनिक प्रचार सामग्रीको सकारात्मक प्रतिक्रियाले आफू हौसिएको बताउँदै उनले कामको तारिफ हुँदा खुसीसँगै ऊर्जा मिलेको बताए । भने, दर्शकले मलाई कमेडीमा देख्दै आउनुभएकोमा यसपटक मुख्य भूमिकामा र त्यो पनि चरित्र प्रधान गम्भीर भूमिकामा देख्नुहुनेछ, मैले पनि चरित्रमा भिजेर काम गर्न पाएको छु ।सेभेन सिज सिनेमा र बाँसुरी फिल्मस्को प्रस्तुति रहेको पूर्णबहादुरको सारंगी लाई विनोद पौडेल र प्याट्रिक सुवेदीले संयुक्त रूपमा बनाएका हुन् । प्रशान्त शिवाकोटीले संगीत दिएको यस फिल्ममा हेमन्त कान्छा रसाइलीको सारंगी र प्रशान्त शिवाकोटी, मेलिना राई, तथा पुष्पन प्रधानको स्वर रहेको छ ।"
बंगलादेश कहिले पुग्ला बिजुली ?,"नेपालले डलरमा विद्युत् बिक्री गर्न लागेको पहिलो पटक हो । यसअघि भारतसँग भारतीय रुपैयाँ (भारु) मै कारोबार हुँदै आएको छ । बंगलादेश निर्यात हुने बिजुलीको मूल्य प्राधिकरणले भारतको मुजफ्फरपुर बिन्दुमा पाउनेछ । अर्थात् बंगलादेश निर्यात हुने विद्युत्को मिटर मुजफ्फरपुरमा रहनेछ । ढल्केबरबाट मुजफ्फरपुरसम्मको प्रसारण लाइनको प्राविधिक चुहावट प्राधिकरणले नै बेहोर्नेछ । बंगलादेशलाई बिजुली बिक्री हुँदा मुलुकलाई प्रतिमहिना ३३ करोड रुपैयाँ आम्दानी हुने प्राधिकरणका फ्रवक्ता चन्दनकुमार घोषले बताए । बंगलादेशको सीमासम्म पुग्दा विद्युत्को मूल्य प्रतियुनिट करिब ७६ सेन्ट पुग्नेछ । नेपालबाट बंगलादेशमा विद्युत् निर्यात गर्ने सम्झौता ६ वर्षको गृहकार्यपछि सम्भव भएको हो । नेपाल र बंगलादेशले ०७५ साउन २५ मा ऊर्जा सहकार्यसम्बन्धी समझदारीपत्रमा हस्ताक्षर गरेका थिए । विभिन्न चरणको बैठक, छलफल र बंगलादेशसँगको खरिद प्रक्रिया पूरा भइसकेपछि असोज १७ मा सम्झौता भएको थियो । बंगलादेशमा कुल २४९११ मेगावाट बिजुली उत्पादन भए पनि जलविद्युत्को हिस्सा १ प्रतिशत मात्रै रहेको मुलुकको ऊर्जा र खनिज स्रोत डिभिजनले (फेब्रुअरी २०२४ मा) प्रकाशन गरेको प्रतिवेदन बंगलादेशको ऊर्जा परिदृश्य (२०२२२३) मा उल्लेख छ । आर्थिक वर्ष २०२२२३ सम्म नवीकरणीय ऊर्जाको हिस्सा दुई प्रतिशत अर्थात् ४५९ मेगावाट मात्रै रहेको प्रतिवेदनमा उल्लेख छ । बंगलादेशको कुल विद्युत् उत्पादनमा जलविद्युत्को १ (२३० मेगावाट), नवीकरणीय ऊर्जाको २ (४५९ मेगावाट), कोइलाको ११ (२६९२ मेगावाट), आयात ११ (२६५६ मेगावाट), डिजेल ४ प्रतिशत (१०१० मेगावाट), फर्नेस आयल २६ प्रतिशत (६४९२ मेगावाट) र प्राकृतिक ग्यासको हिस्सा ४५ प्रतिशत (११३७२ मेगावाट) छ, प्रतिवेदनमा उल्लेख छ । यसले पनि बंगलादेशमा नवीकरणीय ऊर्जाको तत्काल आवश्यकता देखाएको छ । कसरी पुग्छ नेपालको बिजुली बंगलादेश ?भौगोलिक दूरी (हवाई दूरी) करिब २२ किलोमिटर मात्रै भए पनि नेपाल र बंगलादेशबीच बिजुली निर्यात गर्न प्रसारण लाइन भने छैन । त्यसकारण बंगलादेशलाई बिजुली बेच्न भारतले बाटो दिनुपर्नेछ । त्यसैले ४० मेगावाट बिजुली बिक्री गर्न नेपाल, भारत र बंगलादेशबीच त्रिपक्षीय सम्झौता भएको हो । नेपाल र बंगलादेशबीच डेडिकेटेड प्रसारण लाइन नहुँदा नेपालको बिजुलीले ५ सय किलोमिटरभन्दा बढी यात्रा तय गर्नॅपर्ने देखिएको छ ।नेपाल र भारतबीचको अन्तरदेशीय प्रसारण लाइन ४ सय केभी ढल्केबरदेखि भारतको मुजफ्फरपुर पुग्नेछ । भारतको मुजफ्फरपुर सबस्टेसनबाट २२० केभी र ४०० केभी प्रसारण लाइनबाट भारतको बेहरामपुर पुग्नेछ । त्यसपछि भारत र बंगलादेशको अन्तरदेशीय प्रसारण लाइन हुँदै बंगलादेश पुग्नेछ । भारतको बेहरामपुर प्रसारण लाइन हुँदै नेपालको बिजुली बंगलादेशको भेडामारा पुग्नेछ । के नेपालकै बिजुली पुग्छ बंगलादेश ?ढल्केबर (नेपाल)मुजफ्फरपुर (भारत)बेहरामपुर (भारत)भेडामारा (बंगलादेश) ४०० केभी प्रसारण लाइन हुँदै बिजुली जाने हो । तर नेपालकै बिजुली बंगलादेश पुग्ने भने होइन । अर्थात् प्राधिकरणले पठाउने तयारी गरिरहेको त्रिशूली र चिलिमे जलविद्युत् आयोजनाकै बिजुली बंगलादेश पुग्दैन । भारतलाई बिक्री गर्ने बिजुलीमा नेपालले थप४० मेगावाट भारतीय प्रणालीमा पठाउने हो । उक्त प्रणालीबाटै भारतले बंगलादेशलाई ४० मेगावाट पठाउने हो ।प्रणालीमा मिसिएपछि बंगलादेशमा नेपालको वा भारतको कहाँको बिजुली पुग्छ भन्ने छुट्याउन नसकिने प्राधिकरणका प्रवक्ता चन्दनकुमार घोषले बताए । हामीले भारतलाई मध्यकालीन र प्रतिस्पर्धी बजारअनुसार जति पठाउनुपर्ने हो, त्यसमा थप ४० मेगावाट पठाउने हो, घोषले भने, हामीले पठाइसकेपछि भारतले ४० मेगावाट बंगलादेशलाई दिन्छ । ग्रिडमा मिसिएपछि बंगलादेशलाई पठाएको बिजुली नेपालको हो कि भारतमा उत्पादित छुट्याउन सकिँदैन ।नेपालले ०७८ कात्तिकबाट भारतसँग विद्युत् व्यापार गर्न लागेकामा हालसम्म २८ वटा जलविद्युत् आयोजनाको ९४१ मेगावाट बिजुली बिक्रीका लागि अनुमति पाएको छ । नेपालले मध्यकालीन सम्झौताअनुसार ३६० मेगावाट बिजुली बिक्रीको अनुमति पाएको छ । यस्तै बाँकी डेअहेड र रियल टाइम मार्केटमा बिक्रीका लागि अनुमति पाएको छ । बंगलादेशसँग ४० मेगावाट बिजुली बिक्री गर्न मध्यकालीन सम्झौता भएको हो ।"
अर्थ संक्षेप,"सिटिजन्स बैंक र एस्थेटिक औरा स्किन क्लिनिकबीच छुट सम्झौताकाठमाडौं (कास) सिटिजन्स बैंक इन्टरनेसनल र काठमाडौंको बानेश्वरस्थित एस्थेटिक औरा स्किन एन्ड हेयर क्लिनिकबीच बैंकका ग्राहकलाई छुट दिने सम्झौता भएको छ । उक्त सम्झौताअनुसार बैंकका कार्डवाहक र मोबाइल बैंकिङ प्रयोगकर्ता ग्राहकले क्लिनिकमा १५ प्रतिशत छुट पाउनेछन् । यस किसिमको सहकार्यबाट बैंकका ग्राहक लाभान्वित हुने र डिजिटल कारोबारतर्फ उत्प्रेरित हुने विश्वास बैंकले लिएको जनाएको छ । राष्ट्रिय वाणिज्य बैंककोॅकिसान सरल कर्जा काठमाडौं (कास) राष्ट्रिय वाणिज्य बैंकले किसान सरल कर्जा प्रोडक्ट सुरु गरेको छ । बैंकले कृषि क्षेत्रको विकासका लागि अधिकतम १० लाख रुपैंयाँसम्म कर्जा दिने गरी उक्त योजना सुरु गरेको हो । यसमा सोही कर्जा रकमभित्र १ लाख रुपैयाँ बराबरको किसान क्रेडिट कार्डसमेत लिन सकिने बैंकले जनाएको छ । बैंकका अनुसार कुनै कृषि व्यवसायमा आबद्ध १८ देखि ६५ वर्ष उमेरका नेपाली नागरिक वा कानुनी रूपमा दर्ता भएका कृषि व्यवसायमा संलग्न फर्म तथा कम्पनीले कर्जाका लागि आवेदन दिन सक्नेछन् । बैंकले कृषि कर्जा निर्देशिका, ०६९ (संशोधनसहित) अनुसार लगानी गरिने उक्त कर्जा आवधिक र चालू पुँजी दुवै प्रकृतिको हुने बैंकले जानकारी दिएको छ । उक्त कर्जा १० वर्ष अवधिका लागि प्रदान हुनेछ । आधार दरमा ०५० प्रतिशत प्रिमियम जोडी ब्याजदर निर्धारण गरिने यो कर्जामा खुद व्यापारिक सम्पत्तिको अधिकतम ७० प्रतिशतसम्म बैंकले कर्जा लगानी गर्ने बताएको छ । ग्राहकले सञ्चालन गर्ने कृषि परियोजना नै धितोको रूपमा रहनेछ भने आवश्यकताअनुसार घरजग्गासमेत धितो सुरक्षणका रूपमा स्वीकार गर्न सकिनेछ । कर्जाको बिमा गरिने पनि बैंकको भनाइ छ । बाढीपीडितलाई नेपाल लाइफ इन्स्योरेन्सको राहत सामग्री काठमाडौं (कास) नेपाल लाइफ इन्स्योरेन्स कम्पनीले बाढीपीडितलाई राहत सामग्री प्रदान गरेको छ । कम्पनीले आफ्नो संस्थागत सामाजिक उत्तरदायित्व कार्यक्रमअन्तर्गत ओखलढुंगा, धनकुटा र गर्जुधारा शाखाको संयोजनमा बाढीपीडितलाई राहत सामग्री प्रदान गरेको हो । ओखलढुंगाको मोलुङ गाउँपालिका गौरीडाँडा, जेसे र पात्लेका बाढीबाट प्रभावित ४५ घरपरिवारलाई चामल, दाल, नुन, तेल र साबुन प्रदान गरिएको कम्पनीले जनाएको छ । कम्पनीले प्रतिपरिवार ३० केजी चामल, दुई केजी दाल, दुई केजी नुन, दुई लिटर तेल र चारवटा साबुन प्रदान गरेको हो । कम्पनीले गत असोज १० देखि १२ सम्म परेको पानीका कारण धनकुटाको त्रिशूले टोलमा पूर्ण रूपमा क्षति पुगेका तीन घरलाई तीन बन्डल जस्तापाता र एक थान वितरण गरेको छ । झ्याप्लेखोलामा आएको बाढीका कारण विस्थापित ३० घरपरिवारलाई खाद्यान्न सामग्री वितरण गरेको जनाएको छ । युनिलिभरले दियो नेपाली महिला फुटबल टोलीलाई ट्राभल किट काठमाडौं (कास) युनिलिभर नेपालले नेपाली राष्ट्रिय महिला फुटबल टोलीलाई विशेष ट्राभल किट हस्तान्तरण गरेको छ । युनिलिभरले एक समारोहबीच अल नेपाल फुटबल एसोसिएसन (एन्फा) को कार्यालयमा राष्ट्रिय महिला फुटबल टोलीका २७ खेलाडी तथा अधिकारीहरूलाई उक्त किट हस्तान्तरण गरेको हो । नेपाली महिला खेलाडीहरूको सम्मान स्वरूप उक्त सामग्री प्रदान गरेको युनिलिभरले जनाएको छ । महिला फुटबल राष्ट्रिय टोलीको आधिकारिक स्पोन्सर रहेको युनिलिभरको पर्सनल केयर ब्रान्ड डोभमार्फत उक्त ट्राभल किट प्रदान गरिएको हो । राष्ट्रिय महिला फुटबल टोलीसँगको उक्त सहकार्यले खेलाडीमा आत्मविश्वास बढाउन डोभको अभियानलाई झल्काएको कम्पनीले बताएको छ ।ग्लोबल आईएमईका ग्राहकलाई एजिलस डायग्नोस्टिकमा छुटकाठमाडौं (कास) ग्लोबल आईएमई बैंकका ग्राहकले एजिलस डायग्नोस्टिक नेपालमा उपलब्ध प्याथोलोजी टेस्ट शुल्कमा १५ प्रतिशत छुट प्राप्त गर्ने भएका छन् । छुटका लागि बैंकमा प्रमुख बजार व्यवस्थापक दिलीप पोखरेल र एजिलस डायग्नोस्टिकका फाइनान्स प्रमुख दीपक खड्काले सम्झौतापत्रमा हस्ताक्षर गरे । सम्झौताअनुसार ग्राहकले एजिलस डायग्नोस्टिकमा उपलब्ध ल्याबसम्बन्धी सेवा प्रयोगमा डेबिट तथा क्रेडिट कार्ड र मोबाइल बैंकिङमार्फत भुक्तानी गर्दा उक्त छुट पाउने बैंकले जनाएको छ ।द ब्रिटिस कलेजका शर्मा सर्वोत्कृष्ट विद्यार्थीकाठमाडौं (कास) द ब्रिटिस कलेजको भगिनी संस्था ब्रिटिस प्रोफेसनल कलेज (बीपीसी) का विद्यार्थी आशुतोष शर्मा शतप्रतिशत अंक प्राप्त गर्दै सर्वोत्कृष्ट विद्यार्थी बनेका छन् । ब्रिटिस एजुकेसन ग्रुपअन्तर्गतको बीपीसीका विद्यार्थी शर्माले गत सेप्टेम्बरमा भएको एसोसिएसन अफ चार्टर्ड सर्टिफाइड एकाउन्टेन्ट्स (एसीसीए) अन्तर्गत फाइनान्सियल रिपोर्टिङको परीक्षामा पूर्णाङ्क प्राप्त गरेका हुन् । शर्माले यसअघिका रेकर्डलाई पछि पार्दै यस पटक सर्वोत्कृष्ट अंक प्राप्त गरेको कलेजले जनाएको छ । योसँगै शर्मा नेपालबाट पहिलो पटक शतप्रतिशत अंक ल्याउने विद्यार्थी बनेको कलेजले बताएको छ । एसीसीए कार्यक्रम अन्तर्राष्ट्रिय लेखा निकाय हो । विश्वका १८० देशमा फैलिएको एसीसीएमा ५ लाख २६ हजारभन्दा बढी विद्यार्थी अध्ययनरत छन् ।"
"भारतको जित, कप्तानको सय खेल","पाकिस्तानी प्रशिक्षकको गुनासोहारमा पनि पाकिस्तानसँग यो प्रदर्शनमा खुसी हुने अवसर थियो । तर किन हो भने यो हारको सबै दोष उनले रेफ्री अञ्जना राईमाथि थुपारे र स्थितिलाई नमज्जा पारे । उनले भने, रेफ्रीको निर्णय राम्रो भएन । खेलमा जति पनि निर्णायक रहे, ती सबै नेपाल, भारत र बंगलादेशकै थिए । रेफ्रीको प्रदर्शन कमजोर रह्यो । उनले खेलको विश्लेषण गर्दै के माने भने दोस्रो हाफमा आफ्नो टिमले बलियो पुनरागमन रच्न भने सफल रह्यो । सायद रेफ्रीको निर्णय तटस्थ भएको भए नतिजा फरक हुन्थ्यो कि ? साँच्चै नेपाली रेफ्री अञ्जनाको प्रदर्शन कस्तो रह्यो त ? यसको उत्तर दिने काम भारतीय प्रशिक्षक कश्यपले नै दिए । उनको भनाइ थियो, मलाई लाग्छ, कुनै भेदभाव भएको छैन । रेफ्री ठीक काम गरे । आखिरमा यिनै रेफ्रीले हाम्रोविरुद्ध पेनाल्टीको निर्णय दिएकी थिइन् । खेलको निचोड हो, पाकिस्तानले खेलको खासखास भागमा केही राम्रो गरेको पक्कै हो, तर उनीहरूको तुलनामा भारतीय महिला फुटबल कहाँ हो कहाँ अगाडि छ, रेफ्रीको निर्णयमा गुनासो गर्न कुनै आवश्कता नै छैन । शुक्रबारका खेलश्रीलंकाविरुद्ध माल्दिभ्सनेपालविरुद्ध भुटान"
दासानायके तेस्रोपल्ट नेपालको मेन्टर,काठमाडौं (कास) नेपालले अमेरिकामा हुने विश्वकप लिग२ को शृंखलाका लागि पूर्व प्रशिक्षक पुबुदु दासानायकेलाई मेन्टर मा नियुक्त गरेको छ । अक्टोबर २५ देखि नोभेम्बर ४ सम्म हुने लिग२ को शृंखलामा नेपालले घरेलु टोली अमेरिकासहित स्कटल्यान्डसँग २२ एकदिवसीय अन्तर्राष्ट्रिय खेल खेल्नेछ । दासानायके दुई कार्यकाल नेपालको प्रशिक्षक रहे । त्यसबाहेक उनले क्यानडालाई दुई पटक र अमेरिकालाई एक पटक प्रशिक्षण दिइसकेका छन् । दासानायकेलाई समावेश गरेपछि नेपाललाई अमेरिकाको राष्ट्रिय क्रिकेट टोली र त्यहाँको कन्डिसनबारे बुझ्न सजिलो हुने विश्वास गरिएको छ । लिग २ को पहिलो दुई शृंखलामा निकै कमजोर प्रदर्शन गरेपछि नेपाल क्रिकेट संघ (क्यान) ले दासानायकेलाई अमेरिकामा हुने शृंखलाका लागि टोलीमा समावेश गरेको हो । सन् २०११ मा पहिलो पटक नेपालको प्रशिक्षक हुन आएका उनी २०१५ मा फर्किएका थिए ।त्यसक्रममा विश्व क्रिकेट लिगको संरचनामा डिभिजन ५ मा रहेको नेपाल डिभिजन २ मा उक्लिँदै एकदिवसीय विश्वकप छनोटसम्म पुगेको थियो । उनकै प्रशिक्षणमा नेपालले २०१४ मा पहिलो पटक ट्वान्टी२० विश्वकप खेलेको थियो । सन् २०२१ को अन्त्यमा उनी दोस्रो पटक नेपाल आए । तर अमेरिका र स्कटल्यान्डमा भएको लिग २ को शृंखला र ट्वान्टी२० विश्वकप छनोटमा नतिजा आफूअनुकूल नआएपछि ६ महिनामै दासानायके क्यानडा फर्किएका थिए । त्यसबाहेक दुई पटक उनी ब्याटिङ परामर्शदाताको रूपमा नेपाली टोलीमा रहिसकेका छन् । हाल क्यानडामा लिग २ सहित त्रिकोणात्मक ट्वान्टी२० शृंखला खेलेर नेपाली टोली अमेरिका पुगेको हो । क्यानडामा नेपालले लिग २ को ४ खेलमा एउटैमा विजय हात पार्न सकेन । नेपाल पहिलो तीन खेलमा क्यानडासँग दुई र ओमानसँग एक पटक पराजित भएको छ ।
भारत ४६ रनमै अलआउट,"बेङलुरु (एएफपी) म्याट हेनरी र विलियम ओरुउर्केले सानदार बलिङमा भारत वर्षाले प्रभावित पहिलो टेस्टमा बिहीबार तहसनहस भएको छ । उनीहरूले एकापसमा ९ विकेट बाँडेपछि भारत ४६ रनको सानो स्कोरमा अलआउट भयो ।पहिलो दिन वर्षाले कुनै खेल नभएको अवस्थामा भारत बादलले घेरिएको मौसममा दोस्रो दिन ३१२ ओभर खेलेर अलआउट भयो । भारतको यो तेस्रो न्युन टेस्ट स्कोर हो र आफ्नै भूमिमा सवैभन्दा कम पनि । सन् २०२० मा एडिलेडको पिंक बल टेस्टमा अस्ट्रेलियासँग भारत ३६ रनमै अलआउट भएको थियो ।सन् १९८७ मा नयाँ दिल्लीमा वेस्ट इन्डिजसँग ७५ रनमा अलआउट हुनु भारतको घरेलु भूमिमा न्युन स्कोर थियो । कहिलकाहीं तपाईंले सही निर्णय लिनुहुन्छ, कहिले हुन्न, भारतीय कप्तान रोहित शर्माले टस जितेर ब्याटिङ गर्ने आफ्नो निर्णय गलत भएको जनाउँदै भने, यसपल्ट मैले सही निर्णय लिन सकिनँ, यो निर्णयका लागि म केही दुःखी छु ।स्टार ब्याटर विराट कोहलीसहित पाँच खेलाडी खाता खोल्न नसकी आउट भएको भारतीय इनिङ्समा ऋषभ पन्तले सर्वाधिक २० रन बनाए । हेनरीले ५ विकेट लिए । अन्तिम विकेट कुलदीप यादवको थियो, जुन हेनरीको टेस्टमा १ सय विकेट बन्यो । ओरुउर्केले ४ विकेट लिए । दिनको खेल समाप्तिमा न्युजिल्यान्डले ३ विकेट गुमाई १ सय ८० रन बनाएको छ ।"

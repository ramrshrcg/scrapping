शीर्षक,विवरण
"दसैंको बेला, मुग्लान जाने मेला","घरपरिवार पाल्नकै लागि भारत जानुपरेको बाजुराको बूढीगंगा नगरपालिकाका ललितबहादुर विकले बताए । विकजस्तै भारत जान लागेका अधिकांश सबैको एउटै स्वर थियो, गाउँघरमै काम पाउने अवस्था छैन । पैसा नहुनेलाई विदेश (तेस्रो मुलुक) जाने अवसर छैन । त्यही भारत नजाने हो भने त घरपरिवारको गुजारा पनि चल्दैन ।गरिबी सूचकांकमा पुछारमा रहेका सुदूरपश्चिम र कर्णालीका विभिन्न जिल्लाका सर्वसाधारणको रोजगारीको मुख्य थलो भारतका विभिन्न सहरहरू हुन् । कैलालीको त्रिनगर र कञ्चनपुरको गड्डाचौकी सीमानाका भारत ओहोरदोहोर गर्ने मुख्य नाका हुन् । त्रिनगर भएर सुदूरपश्चिमका नौ वटै जिल्ला र कर्णालीका सुर्खेत, मुगु, दैलेख, हुम्ला र कालिकोट तथा लुम्बिनीको दाङ क्षेत्रका सर्वसाधारण कामको खोजीमा भारतका विभिन्न सहर जाने गरेका छन् । प्रायःजसो नेपाली हरियाणा, दिल्ली, बैंग्लोर, महाराष्ट्र, पुना, पञ्जाब, सिम्ला, जम्मु, लखनउ, असम, राजस्थान, गुजरात, तामिलनाडु, सुरतलगायत सहरतर्फ जाने गरेको भारतसम्म यातायात सेवा सञ्चालन गर्दै आएको धनगढीस्थित केदार यातायात सेवामा कार्यरत कवि थापा बताउँछन् । सुदूरपश्चिमेली नभएको सायद भारतमा कुनै सहर नहोला । भारतका कुनाकुनाका सहरमा यहाँका स्थानीय काम गर्न जान्छन्, थापाले भने । दिल्ली, महाराष्ट्र, गुजरात, हरियाणा, पञ्जाब, हिमाचल प्रदेश तथा उत्तराखण्ड राज्यका प्रमुख सहरहरूमा विभिन्न पेसा व्यवसायमा सुदूरपश्चिमेलीहरू भेटिन्छन् । दिल्लीस्थित नेपाली दूतावासका सांस्कृतिक काउन्सिलर गोकुल बस्नेतका अनुसार दूतावाससँग औपचारिक तथ्यांक नभए पनि विभिन्न सहरमा देखिने उपस्थितिमा सुदूरपश्चिमका नागरिकको संख्या अन्यको तुलनामा बढी छ । कतैकतै लुम्बिनी प्रदेशका अर्घाखाँची र गुल्मीका युवाको पनि बाहुल्य रहेको उनले बताए । भारतमा नेपालीले बढीजसो अनौपचारिक क्षेत्रमा काम गर्छन् । कृषि, होटल, निर्माण, चौकीदार, घरेलु कामदारलगायत क्षेत्रमा बहुसंख्यक सुदूरपश्चिमेली भेटिन्छन् । खुला सिमाना र घर आउँदा पैसा बोकेरै आउने वा साथीभाइका साथमा पठाउने अभ्यासका कारण भारतबाट अनौपचारिक तवरबाट ठूलो रकम नेपाल भित्रिने गर्छ । औपचारिक रूपमा भारतबाट कति रेमिट्यान्स भित्रिन्छ भन्ने यकिन तथ्यांक छैन । बैंकिङ कारोबारका आधारमा कुल रेमिट्यान्सको करिब १५ प्रतिशत बराबर भारतबाट आउने गरेको अनुमान छ । प्रभु बैंकका भारत प्रमुख सुनील मिश्र भारतबाट नेपाल भित्रिने रेमिट्यान्समा सबैभन्दा बढी सुदूरपश्चिम र त्यसपछि मध्यपश्चिमको हिस्सा हुने गरेको बताउँछन् । उनले प्रभु मनी ट्रान्सफरको च्यानलबाट महाराष्ट्र, दिल्ली र त्यसपछि कर्नाटकबाट सबैभन्दा बढी नेपालमा रेमिट्यान्स जाने गरेको बताए । त्यस्तै गुजरात, हिमाचल र पञ्जाबको हिस्सेदारी पनि राम्रो रहेको उनी बताउँछन् ।संयुक्त नेपाली महासंघ मुम्बईका पूर्वअध्यक्ष तथा व्यवसायी भरत रावल मुम्बई र गुजरातमा सुदूरपश्चिमेलीको संख्या ठूलो रहेको बताउँछन् । पुस्तौंदेखि आएका कैयौं परिवार राम्ररी जमेका छन् । आफ्नै पेसा व्यवसायमा प्रगति गर्दै रोजगारीको सिर्जना गर्ने ठाउँमा पनि सुदूरपश्चिमका व्यक्ति पुगेका छन्, उनले भने, अर्कोथरी नियमित रूपमा भारत आउने, रोजगारी गर्ने र चाडबाडमा नेपाल जानेछन् । भारतभर कुल नेपालीको संख्यामा ५० देखि ६० प्रतिशत बराबर सुदूरपश्चिमका नागरिक रहेको उनको अनुमान छ ।भारतमा रोजगारी गरेर यतै बसेकाहरू छोराछोरीको भविष्य राम्रो बनाउन प्रयत्नशील रहेको उनले बताए । अहिले स्थिति फेरिँदै गएको छ । भारतमै बसोबास गरिरहेकाहरूले छोराछोरीको पढाइमा राम्रो ध्यान दिएका छन्, उनले भने, अहिलेको पिढीमा सुदूरपश्चिमका युवा राम्रो पढाइ गरेर आईटी, मेडिकल, एकाउन्टिङलगायत क्षेत्रमा जागिर खाइरहेका भेटिन्छन् । केही पुस्ता अगाडिदेखि भारत आएर रोजगारी गर्दै यतै बस्दै आएकाको परिवारमा आर्थिक, सामाजिक र शैक्षिक स्तरमा धेरै परिवर्तन भइसकेको उनी बताउँछन् । खुला सीमा, नजिकको गन्तव्य, अदक्ष कामदारले पनि जानेबित्तिकै कुनै न कुनै काम पाइहाल्ने, आफन्त वा चिनेजानेका मानिस पहिल्यैदेखि रहेकाले सुदूरपश्चिमका नागरिकको आकर्षण भारत रहँदै आएको छ । सुदूरपश्चिम विश्वविद्यालय मानविकी तथा सामाजिक विज्ञान केन्द्रीय विभागका उपप्राध्यापक दीपकचन्द्र भट्ट सुदूरपश्चिमबाट मुग्लान भनेर भारत जानेको लर्को धेरै पहिल्यैदेखि रहेको बताउँछन् ।आफ्नो अध्ययनमा पहाडी जिल्लाका ७० देखि ८० प्रतिशत घरधुरीबाट मानिसहरू भारत गएको भेटिएको उनी बताउँछन् । कैलाली र कञ्चनपुरबाट पनि भारत जानेको संख्या धेरै रहेको उनले बताए । उनका अनुसार तराईका जिल्लाबाट औसतमा ५० प्रतिशत घरधुरीबाट मानिसहरू भारत गएका छन् । सुदूरपश्चिमबाट रोजगारीका लागि विदेशिनेमध्ये ८० प्रतिशत भारत र २० प्रतिशत खाडी मुलुक जाने गरेको उनले बताए । उनका अनुसार खाडी मुलुक जानेमा खासगरी सहरी क्षेत्रका युवा छन् ।सजिलै जान सकिने र मन लागेका बेला घर आउन सकिने सुविधा तथा पुस्तौंदेखि मुग्लान भनेर भारत जाने चलनका कारण अझैसम्म सुदूरपश्चिमेलीको आकर्षणको केन्द्र भारत रहेको भट्टले बताए । रोजगारीको अवसर तथा कृषि उत्पादन पनि कम हुने भएकाले आर्थिक उपार्जनका लागि भारतमाथि निर्भरता कायम रहेको उनको भनाइ छ । भारतले सुदूरपश्चिममा ठूलो आर्थिक टेवा दिँदै आएको छ, उनले भने, कुनै तालिम, सीप नभएका मानिसले पनि भारत गएर केही न केही काम गरेर आफ्नो परिवार चलाएको भेटिएको छ ।"
फूलपातीमा भैरहवा उडान गर्दै निगमको एयरबस,"(काठमाडौं)आन्तरिक उडानमा यात्रुको चाप बढेपछि नेपाल वायुसेवा निगमको न्यारोबडीले फूलपातीका दिन काठमाडौंबाट भैरहवा उडान गर्ने भएको छ । यो उडानमा भैरहवा जाँदा ७ हजार र फर्किंदा ३८ सय ९० रुपैयाँ भाडा तोकिएको छ । यो रुटमा बुद्ध, यती र श्रीले न्यूनतम ५२ सयदेखि अधिकतम ८४ सय रुपैयाँ हवाई भाडा लिने गरेका छन् । नागरिक उड्डयन प्राधिकरणका सहप्रवक्ता ज्ञानेन्द्र भुलले निगमको न्यारोबडी विमानलाई फूलपातीका दिन उडान अनुमति दिएको बताए । यो स्पेसल चार्टर उडान हुनेछ । काठमाडौंबाट ११ बजे उड्ने विमान भैरहवाबाट साढे १२ बजे यात्रु लिएर काठमाडौं फर्किने तालिका स्वीकृत भएको छ । फूलपातीको दिन एकसाथ १५८ जना निगमको न्यारोबडीमा जान पाउनेछन् । बुद्ध, यती र श्रीले हाल ७२ सिट हाराहारीका जहाजबाट सेवा दिइरहेका छन् । निगमका प्रवक्ता रमेश पौडेलका अनुसार एक दिनमात्रै काठमाडौं भैरहवाकाठमाडौं चार्टर उडान हुनेछ । आन्तरिकतर्फ न्यारोबडीले पहिलो पटक व्यावसायिक उडान अनुमति पाएको हो । यसअघि हिमालय एयरलाइन्सको न्यारोबडीले काठमाडौंपोखराकाठमाडौं र निगमको न्यारोबडी र वाइडबडीले काठमाडौंभैरहवाकाठमाडौं परीक्षण उडान गरिसकेका छन् । असोज १११२ को भारी वर्षाले ल्याएको बाढीपहिरोले सबैजसो राजमार्गमा अवरोध भएकाले नेपाल वायुसेवा निगम र हिमालय एयरलाइन्सका न्यारोबडी विमान पठाउन सरकारले पहल गरेको पर्यटन राज्यमन्त्री अरुण चौधरीले बताए । विपद्का बेला बुद्ध, यती र श्री एयरलाइन्ससँग भएका दुई दर्जन ७२ सिट हाराहारीका जहाजमा यात्रुले सजिलै टिकट नपाउने, पाइहाले पनि अधिकतम मूल्यको टिकट पाउने भएकाले हामीले भैरहवा, विराटनगर र धनगढी पनि दुवै वायुसेवा कम्पनीका न्यारोबडी जहाज पठाउन मन्त्रालयका तर्फबाट पहल गरेका छौं, राज्यमन्त्री चौधरीले भने, निगमले भैरहवाका लागि अनुमति लिइसकेको छ । अब हिमालयले पनि पोखरा उड्ने इच्छा व्यक्त गरेको छ ।काठमाडौंबाट पोखरा र भैरहवामा हिमालय एयरलाइन्सले पनि उडान गर्ने प्रस्ताव गरेको छ । हिमालयका उपाध्यक्ष विजय श्रेष्ठले त्रिभुवन अन्तर्राष्ट्रिय विमानस्थलबाट भैरहवास्थित गौतम बुद्ध अन्तर्राष्ट्रिय विमानस्थल र पोखरा अन्तर्राष्ट्रिय विमानस्थलमा दसैंअघि उडान गर्ने योजना रहेको बताए । संस्कृति, पर्यटन तथा नागरिक उड्डयन मन्त्रालय र नेपाल नागरिक उड्डयन प्राधिकरणले हिमालय एयरलाइन्सलाई अनुमति जारी गर्छ भने हामी उडान गर्न सकारात्मक छौं, उनले भने । हिमालयले यात्रुको मागअनुसार यी दुई रुटमा १ सय ८० सिटको न्यारोबडी वा १ सय १४ सिट क्षमताको एयरबस ए३१९ मध्ये कुनै पनि प्रकारको जहाज पठाउन सकिने जनाएको छ । आन्तरिक उडानमा न्यारोबडी जहाज पठाउँदा वायुसेवा कम्पनीलाई फाइदा नभएको बताउँदै राज्यमन्त्री चौधरीले राज्यको उपस्थिति देखाउन यो निर्णय लिनु परेको बताए । हामी दुवै वायुसेवालाई इन्धन, विमानस्थलमा तिर्नुपर्ने ल्यान्डिङ, पार्किङलगायतका शुल्क मिनाहाका लागि पहल गरिरहेका छौं, राज्यमन्त्री चौधरीले भने, यी दुवै वायुसेवा कम्पनीले आफ्ना नियमित अन्तर्राष्ट्रिय उडानलाई असर नपारेर आन्तरिक उडान गर्नेछन् ।"
"यात्रु त पैदलै गन्तव्यतर्फ लागे, चालक र सहचालक कहाँ जाने ?","चालक हिँडे, सयौं सवारी माम्तीचौकीडाँडामा बीपी राजमार्गअन्तर्गत काभ्रेको मंगलटारनजिक कालढुंगामा १० दिनदेखि अड्किएका दमकका इन्द्र खड्का उद्धार हुने छाँट नदेखेपछि पैदलै नेपालथोक आएर घरतर्फ लागेका छन् । सडक क्षत्विक्षत् भएर गन्तव्यतर्फ जान नसकेपछि मंगलटार र आसपासका क्षेत्रमा अहिले पनि सयौं सवारीसाधन अड्किएका छन् । ७ किमि भीरपहारा छिचोल्दै रोशी किनार भएर घरतर्फ लागेका चालक खड्कालाई रोशी गाउँपालिकाको माम्ती नजिक भेट्दा थकित देखिन्थे । भोकप्यासै १० दिन गाडी रुँगेर बिताएका उनी उद्धार हुन नसक्ने देखेपछि गाडीको माया मारेर दसैं मान्न घरतीर लागेका रहेछन् । सानो खोला तारेर मंगलटार चौकीनजिक सुरक्षित स्थानमा सवारी राखौं भन्दा पनि सकिएन, उनले भने, गाडीको माया मारेर हिँडे । नजिकैको प्रहरी चौकीलाई जिम्मा लिइदेउन भन्दा पनि वास्ता गरेन ।सरकारले केही यात्रुको हेलिकोप्टरमार्फत उद्धार गरे पनि धेरैजसो भीरपहरा छिचोल्दै ज्यान जोखिममा पारेर हिँडेरै गन्तव्यतर्फ लागेका छन् । कष्ट खेप्दै १० दिन गुजारेका चालकहरू पनि खोलाको पानी खाएर कतिपयलाई झाडापखाला लागेपछि अब ज्यान फाल्न हुँदैन भनेर पैदलै घर जाने भनेर हिँडेको चालक खड्काले सुनाए । ट्रकचालक उदयपुरका अर्जुन दनुवारको व्यथा पनि उस्तै छ । चौकीडाँडाभन्दा तल फसेका उनी ७ घण्टा हिँडेर माम्ती आइपुगेका थिए । सादा खानाको चार सय, एउटा चाउचाउको एक सय रुपैयाँ तिरेर कति दिन गुजार्नु ? जे होला भनेर सवारी छोडेर हिँडियो, उनले भने, हिँड्ने बाटो पनि नभएर भीरभीरै हिँड्नुपर्ने भएकाले धेरै समय लाग्दो रहेछ ।कतिपय ठूला सवारीसाधन रोशीको बाढीमै हेलिएर पार गराइ भकुण्डे निस्किए पनि साना गाडीका चालकले आँट गर्न सकेनन् । कतिपय साथीहरू उद्धार हुने आसमा अझै सवारीसाधन कुरेर बसिरहनुभएको छ, झापाका चालक चेतप्रसाद मैनालीले दुःखेसो पोखे, कतिपयले रोशीमा हेलिएर पार गराए । यस्तो सास्ती त जीवनमा कहिल्यै बेहोरिएको थिएन । घरका जहान केटाकेटीसमेतले जसरी पनि फर्किनु भनेर रोइकराइ गर्न थालेपछि गाडी छाडेर हिँडेको उनले बताए । सरकारले उद्धार गर्न नसके पनि सवारीसाधनको सुरक्षा गरिदिए मात्र पनि दसैंमा चिन्ता थपिने थिएन, मैनालीले भने । सिन्धुलीका यातायात व्यवसायी शिवराम खड्काको विद्युतीय गाडी पनि मंगलटारमा फसेको छ । वैकल्पिक तथा अस्थायी सडक निर्माणमा भएको ढिलाइले गर्दा सयौं गाडी उद्धारको पर्खाइमा बेवारिसे अवस्थामा रहेको उनले बताए । नेपालथोकभकुण्डेबेंसी खण्डमा क्षत्विक्षत् भएको सडकमा सिन्धुलीको नेपालथोकबाट आँपघारी, बालुवा हुँदै काभ्रेको माम्तीसम्म चार किमि रोशी किनारबाट अस्थायी सडक निर्माण गरी बीचमा अड्किएका सवारीसाधनको उद्धार भइसकेको छ । माम्तीमा रोशीलाई तर्काएर सडक निर्माण गरी पुलबाट काभ्रेको मेच्छेपौवा हुँदै भकुण्डेबेंसी निस्कने सडकको काम भइरहेको स्थानीय मनीष रायमाझीले बताए । सोमबार बेलुकासम्ममा सडक सञ्चालनमा आउने गरी काम भइरहेको उनले सुनाए ।"
भयावह युद्धप्रति नेपाली समाजको अस्वाभाविक मौनता,"प्यालेस्टाइनको लडाकु समूह हमासले एक वर्षअघि अक्टोबर ७ मा इजरायलमा हवाई तथा स्थलगत रूपमा आक्रमण गरेपछि त्यस क्षेत्रमा सुरु भएको युद्धको भयावह अझै जारी छ । हमासको आक्रमणमा परी इजरायलतर्फ कम्तीमा १२ सयले ज्यान गुमाएका र तत्कालै २ सय ५१ जनालाई बन्धक बनाएपछि इजरायलले सुरु गरेको प्रतिवाद एकपक्षीय ढंगले अघि बढिरहेको छ । यथार्थमा इजरायलको प्रतिवाद युद्ध उन्मादमा परिणत भइसकेको छ । उसले युद्धसँग सरोकार नै नभएका सर्वसाधारण प्यालेस्टाइनीहरूदेखि विभिन्न पेसाकर्मीहरूको नरसंहार गरिरहेको छ । पछिल्लो तथ्यांकअनुसार एक वर्ष लामो युद्धका क्रममा गाजामा मात्रै कम्तीमा ४२ हजार ५ सय ११ जनाको ज्यान गइसकेको छ, त्यसमध्ये १६ हजार ५ सय बालबालिका छन् । अर्थात्, गाजामा हरेक घण्टा ६ बालबालिकासहित १५ जनाले ज्यान गुमाइरहेका छन् ।इजरायलको निरन्तरको आक्रमणका कारण गाजामा ९६ हजारभन्दा बढी घाइते भइसकेका छन् । १० हजारभन्दा बढी सम्पर्कविहीन छन् । लाखौं प्यालेस्टाइनीहरू विस्थापित भएका छन् । निजी तथा सार्वजनिक भवन, विद्यालय, अस्पताल तथा सडक सञ्जाल ध्वस्त भएका छन् । त्यहाँ कम्तीमा १ सय २८ पत्रकार र १ हजार १ सय ५१ स्वास्थ्यकर्मी मारिएका छन् । त्यही इजरायलले प्यालेस्टाइन शैलीमै लेबनानमाथि पनि आक्रमण सुरु गरेको छ । त्यहाँको हेजबुल्लाह समूहलाई लक्षित गरिएको भनिए पनि सर्वसाधारणले ज्यान गुमाइरहेका छन् । लेबनानी अधिकारीहरूका अनुसार दुई सातायताका आक्रमणमा करिब २ हजार सर्वसाधारणको ज्यान गइसकेको छ । लेबनानमा जारी आक्रमणको विस्तारित स्वरूप र क्षतिको परिणामबारे अहिल्यै आकलन गर्नु हतारो हुन सक्छ, तर त्यसबाट युद्धसँग सरोकार नै नभएका सर्वसाधारणले नै मूल्य चुकाउनुपर्ने भने निश्चित छ ।युद्धका अनेक विवरण दैनिक रूपमै सार्वजनिक भइरहेका छन् । सार्वजनिक नभएको विवरण भने नेपाली समाजको प्रतिक्रिया हो । नरसंहारको गति यति तीव्र हुँदासमेत नेपाली समाजलाई नछुनु अनौठो छ । किनकि, यहाँ कुनै प्रतिक्रिया नै व्यक्त भएको देखिँदैन । यदाकदा भएका प्रदर्शन र लेखाइ कर्मकाण्डी प्रतीत हुन्छन् । त्यो व्यवस्थित विरोधमा परिणत हुन सकेको छैन । यसरी निहत्था प्यालेस्टाइनीमाथिको निरन्तरको अत्याचारलाई महसुस नै गर्न नसक्नु र त्यस अत्याचारको विरोधमा कुनै आवाज नै नउठाउनु भनेको नेपाली समाजको संवेदनशीलता मर्दै गएको प्रमाण हो । सामान्य समझले पनि बालबालिका मारिनु, अस्पताल र विद्यालयजस्ता क्षेत्र ध्वस्त बनाइनु गलत नै हो भन्ने ठम्याउँछ र सामान्य विवेकले नै त्यसविरुद्ध आवाज उठाउन घचघच्याउँछ । तर नेपाली समाज अनपेक्षित रूमा चिसो हुँदै गएको छ । मान्छेले बाँच्न पाउनुपर्छ भनेर बोल्न पनि नसक्ने समाज स्वयंका लागि हानिकारक हुन्छ, आज नेपाली समाज त्यही दिशातर्फ उन्मुख छ ।सत्य ठम्याउन र त्यसको पक्षमा उभिन संख्या होइन, विवेकको प्रयोग गर्ने दृढता आवश्यक हुन्छ । यसले ठूलो संख्याका मानिसलाई प्रभावित पार्ने वा जीवन र मृत्यु नै जोडिने घटनामा सम्बन्धित समाजको पक्षधरता प्रस्ट हुन्छ । मुख्यतः सो समाजको विवेककै परख हुन्छ । यसले विश्वव्यापी रूपमै हाम्रो समाजको चेतनाको स्तर प्रकट गर्छ भने समाजभित्र पनि निरपेक्ष मानिसलाई बाटो देखाउँछ । बुझ्नुपर्ने कुरा के छ भने, राज्यको आफ्नो स्वार्थ हुन सक्छ । उसले लाभहानिको हिसाबकिताब गरेर कति बोल्ने र नबोल्ने, कुन पक्षमा बोल्ने भनेर निर्णय लिन सक्छ । तर समाजले त मानवअधिकारकै पक्षमा उभिनुपर्छ । कमजोर र निहत्थामाथि भइरहेको अत्याचारको विपक्षमा बोल्नुपर्छ । यसअघिका कतिपय युद्ध र आक्रमण जस्तो रुसले युक्रेनमाथि आक्रमण गर्दा, नेपालमा पनि प्रदर्शन भएका थिए तर यसपटक भने नेपाली समाज चुकिरहेको छ । यसले मानवअधिकारलाई बुझ्ने सवालमै नेपाली समाजको दोहोरो चरित्रको छनक पाइन्छ । जुन त्रुटिपूर्ण छ । युद्ध त कुनै दिन अन्त्य होला । तर नेपाली समाजको यो मौनता भने इतिहासभर बिझिरहनेछ ।विश्वभरका विवेकशील स्वतन्त्र नागरिक, संस्थाहरूदेखि विश्वविद्यालयका विद्यार्थीहरूले प्रयोग गरिरहेको विवेकबाट नेपाली समाजले सिक्न पनि चाहेको देखिएन । किनकि, प्यालेस्टाइनमा जथाभावी आक्रमण सुरु भएपछि विश्वभर प्रदर्शन सुरु भएका थिए । इजरायलले गाजामा आक्रमण सुरु गरेदेखि अमेरिकामै अमेरिकी विश्वविद्यालयका विद्यार्थीले युद्धविरोधी प्रदर्शनहरू सुरु गरेका थिए । तर इजरायलको ज्यादती बढ्दै गएपछि ४५ राज्य र वासिङ्टनका १ सय ३० भन्दा बढी विश्वविद्यालयमा विद्यार्थीहरूले अस्थायी शिविर नै खडा गरेर प्रदर्शन गरेका थिए । युद्ध सुरु भएको एक वर्ष पुगेसँगै अमेरिकाको न्युयोर्क, क्यानडाको ओटावा, बेलायतको लन्डन, स्कटल्यान्डको एडिनबर्ग, फ्रान्सको पेरिस, जर्मनीको बर्लिन, इटालीको रोम, दक्षिण अफ्रिकाको केपटाउन, इन्डोनेसियाको जकार्ता, मोरक्कोको रबात, फिलिपिन्सको मनिला, पाकिस्तानको लाहोर, भारतको कश्मीरलगायतका सहरमा दसौं हजारले प्यालेस्टाइनको पक्षमा प्रदर्शनहरू गरे । तर नेपाली समाज भने मौन रह्यो । जबकि, यही समाज हो र यहीँका विद्यार्थी हुन्, जसले पाकिस्तानी सेनाले कु गरी राष्ट्रपति जुल्फिकर अली भुट्टोलाई फाँसी दिएपछि आफ्नो पक्षधरता प्रस्ट गर्दै सुरु गरेको प्रदर्शनले पञ्चायती शासनको जग हल्लाउने गरी मुलुकलाई जनमत संग्रहको स्थिति निर्माण गरेको थियो ।युद्ध र हत्याको विरोध गर्नु हमास वा हेजबुल्लाहको समर्थन गरिने होइन भन्नेमा नेपाली समाज र इजरायल तथा उसको पक्षका राष्ट्रहरू पनि प्रस्ट हुनुपर्छ । उनीहरूले आफूहरूको पक्षमा नभएका वा आफूहरूको विरोध गर्नेहरू सबै हमास वा हेजबुल्लाहको पक्षमा छन् भन्ने बुझ्नु हुँदैन । बरु मृत्यु भएका निर्दोष मानिस र उनीहरूको परिवारको साथमा उभिने संकल्प र युद्धको विरोधका रूपमा स्वीकार गर्नपर्छ ।"
पानीमाथिको ओभानो सरकार,"कान्तिपुरमा गत असोज १५ मा प्रकाशित विपत्तिमा बेपत्ता सरकार शीर्षकको सम्पादकीयले नेपाल सरकारको झूटलाई छर्लंग पारिदिएको छ । किनभने गत ११ र १२ गतेको अति भारी वर्षाले उत्पन्न गराएको बाढीपहिरोले मुलुकका विभिन्न स्थानमा ठूलो क्षति पुर्यायो । दुर्गम क्षेत्र मात्र नभई राजधानी सहरका बासिन्दालाई समेत बिचल्ली बनाइदियो । घरबास, खेतीयोग्य जमिन, अन्नपात सबै डुबाएपछि नागरिक घरबारविहीन भएका छन् । उदाहरणका लागि ललितपुरको नख्खुमा खोला नजिकैको टहरालाई बाढीले घेरा हालेपछि चार जना मजदुर टहराको छानामा उभिएर गुहार माग्दै उद्धार कुरिरहेको सबैका नांगा आँखाले देखे । अरूको उद्धार भयो, एक जना अझै बेपत्ता छन् । त्यस दिन काठमाडौं उपत्यकाका सबैजसो स्थान छर्लंग देखिन्थे । हेलिकोप्टर उडाउन आवश्यक भिजिबिलिटी १ किलोमिटर भए पुग्ने विज्ञहरूले बताइसकेका छन् ।सरकारले परिस्थितिको पूर्वानुमान पनि गर्न चाहेन, किनभने मौसम पूर्वानुमान विभागले एक साताअघि नै सामान्य, भारी र अतिभारी भनी विश्लेषणात्मक प्रस्तुत गरेको थियो । विपद्का बेला गर्नुपर्ने तयारीबारे सोच्नसम्म फुर्सद नपाएको जस्तो गरी सरकारले हदैसम्मको लापरबाही गरेकै हो । यतिसम्म कि जेनतेन बाँचेका, बाढीमा बगेर बेपत्ता भएका र पहिरोमा पुरिएर मृत्यु भएकाको शव खोजी तथा व्यवस्थापनमा पनि सरकारको अकर्मण्यता पुष्टि भएको छ । सिंहदरबारको बैठक कोठाभित्र बसेर सरकार पूर्वतयारी गरेको हुँदा बढी क्षति नभएको भन्ने कपोलकल्पित निर्णय सुनाउन हतारियो । यसरी विपत् र अप्ठेरोमा परेका बेला सबैभन्दा पहिले सम्झिने र गुहार्ने सरकारलाई नै हो । तर सरकारको संयन्त्र भने ज्यान बचाउन हारगुहार गरिरहेका बाढीपहिरो पीडितको छेउमै पुग्न चाहेन, बरु भिजिबिलिटी कम भएकोले उद्धार गर्न नसकेको भनी गृहमन्त्रीले भाषण गरे । राष्ट्रिय विपद् तथा जोखिम न्यूनीकरण तथा व्यवस्थापन प्राधिकरणले उच्च सतर्कताका लागि सूचित गरेको थियो, तर जुन तहको वर्षाको आकलन गरिएको थियो, त्यसबाट निम्तिन सक्ने क्षति र अस्तव्यस्तताप्रति सरकारले पूर्ण हेलचेक्र्याइँ गरेको स्पष्ट देखियो । त्यसको प्रमाणका रूपमा असोज ११ र १२ गते आएको बाढीपहिरोको व्यवस्थापन गर्न तीन दिनपछि मात्र सरकारको बैठक बसेको थियो । हरेक जिल्लामा पहिलेदेखि गठित विपद् व्यवस्थापन टोलीलाई परिचालन, पीडितलाई तत्काल गर्नुपर्ने गाँस र बासको अन्तरिम व्यवस्थापनमा कुनै चासो राखिएन । नजिकिएको पर्व दसैंमा पनि सरकारले आफ्ना नागरिकलाई सहजै गन्तव्यका लागि यातायातका साधनको व्यवस्थापन गर्न सकेको खोइ ? के सरकारको निर्देशनले मात्र नागरिकले राहत पाउन सक्छन् ? गंगाराज अर्याल, पाणिनि८, अर्घाखाँची"
पठाओलाई व्यवस्थापन गर,"काठमाडौं उपत्यकामा राइड सेयरिङ सेवाको लोकप्रियता बढ्दो छ । विभिन्न कम्पनी आआफ्नो प्रविधिको प्रयोग गर्दै प्रतिस्पर्धामा उभिएका छन् । परिणामतः महँगो ट्याक्सी भाडा तिर्न नसक्नेहरूले पठाओ, इन्ड्राइभ जस्ता सेवा लिन थालेका छन् । कुनै पनि सेवासुविधाका धेरैवटा पाटा हुन्छन्, सकारात्मक र नकारात्मक । यतिखेर काठमाडौंका गल्ली र चोकहरूमा मोटरसाइकल लिएर युवाहरू दिनरात नभनी सेवाग्राहीको प्रतीक्षामा रहन्छन् । उनीहरू र यात्रुको सुरक्षामा न उनीहरूका कम्पनी न सरकारले चासो दिएको देखिन्छ । उनीहरूको व्यवस्थापनमा पहिलो अनिवार्य सर्त कुनै आधिकारिक चिह्नसहितको ज्याकेट आवश्यक छ । त्यसैगरी मोटरसाइकल चालकको विषयमा र सेवाग्राहीको सुरक्षाका सवालमा विशेष निर्णय गर्न अब समय लगाउन हुँदैन । अन्यथा तिनै कमजोरीका बीच भोलिका दिनमा दुर्घटना नहोला भन्न सकिन्न । छिटोभन्दा छिटो सम्बन्धित निकायको ध्यान जाओस् । रामकृष्ण बराल, जोरपाटी, काठमाडौं"
गगनको मौनता किन ?,"सहकारी ठगी प्रकरणसम्बन्धी संसदीय छानबिन समितिले आफ्नो अन्तिम प्रतिवेदन संसद् र सरकारलाई बुझाएको लामो समय हुँदा पनि सरकारले कार्यान्वयनमा चासो नदिएको देख्दा कतै यो प्रतिवेदन पनि दराजको कुनोमै थन्किने पो हो कि भन्ने आशंका पैदा भएको छ । अन्यथा अहिलेसम्म छविलाल जोशीलाई झैं रवि लामिछाने र धनराज गुरुङमाथि पनि अनुसन्धान अगाडि बढाउनुपर्ने होइन र ? सत्तारूढ दलकै नेताहरू समेत ठूलो मात्रामा तानिने सम्भावना भएपछि प्रतिवेदन कार्यान्वयनमा सरकार पछि हटेको आशंका गर्न थालिएको छ । हिजोसम्म रविको व्यापक विरोध गर्दै उनलाई कडा कानुनी सजायको माग गर्ने कांग्रेस महामन्त्री गगन थापा आज आफ्नै पार्टी र उपसभापति धनराज गुरुङको कुरा आएपछि मौन छन् । यसैगरी सार्वर्जनिक लेखा समितिका सभापति एवं एमाले नेता ऋषिकेश पोखरेलकी पत्नीको नाम पनि सहकारी हिनामिनामा जोडिएपछि एमाले पंक्ति पनि मौन हुन पुगेको छ । एमालेकै सहकारी विभाग प्रमुख केबी उप्रेती र कांग्रेसको सहकारी विभाग प्रमुख सुरेन्द्र भण्डारी दुवै अहिले जेल परेका छन् । उनीहरूले नाम पोलेमा अन्य नेता पनि तानिने सम्भावना हुन्छ । जसलाई देखेर हालै चितवनको एक कार्यक्रममा रवि लामिछानेले सहकारी ठगीमा ७० प्रतिशत एमाले र ३० प्रतिशत कांग्रेसका नेताकार्यकर्ता संलग्न रहेको हुँदा कारबाही अगाडि बढाउन चुनौती दिएका थिए । कुनै बेला संसद्मा उभिएर गगनले रविले आफैं निवेदन दिएर सहकारीबाट पैसा लगेको आरोप लगाएका थिए । त्यसको जवाफ दिँदै रविले गगनजीले प्रमाणित गर्न सके म राजनीति छोडिदिन्छु र नसके गगनजीले राजनीति छोड्न सक्छन् भनेर चुनौती दिएका थिए । गगनसँग अब त्यो हिम्मत छ ? गोपाल देवकोटा, गोकर्णेश्वर, काठमाडौं"
विपद्पछिको एकीकृत विकास,"साझा एकीकृत विकास अवधारणावातावरणीय संवेदनशीलताबारे बहस गर्न चाहने मानिसहरूलाई अक्सर विकासविरोधी भनेर ठप्पा लगाउने चलन छ । सबैलाई जीवन सहज र सार्थक तुल्याउन ऊर्जा, सञ्चार, सिँचाइ, खानेपानी जस्ता पूर्वाधार अत्यावश्यक हुन्छन् । सुगम तथा सहज यात्रा मात्र होइन, माथि उल्लेखित पूर्वाधारहरूको द्रुततर विकासका लागि पनि सार्वजनिक यातायातको महत्त्व धेरै रहन्छ । तर यी सबै पूर्वाधारहरूको विकासलाई वातावरणमैत्री बनाउन सबै तहका सरकार, राजनीतिक पार्टी, समाज र समुदायले भूमिका निर्वाह गर्नुपर्छ भन्ने प्रश्न हाम्रो सभ्यता, विकाससम्बन्धी हाम्रो एकीकृत धारणा, विकास रणनीति तथा हाम्रो संस्थागत परिचालन गर्ने विधि र प्रक्रियासँग सम्बन्धित हुन्छन् ।२०७२ मा भुइँचालोमा धनजनको धेरै क्षति भयो । २०७६ पछि कोरोना महामारीमा पनि धनजनको धेरै क्षति हुन पुग्यो । अहिले फेरि बाढीपहिरो डुबान, कटानको चपेटामा मुलुक परेको छ । भुइँचालो र कोभिड१९ पछिका विपत्ति र अहिलेको विपत्ति राज्यको नियन्त्रणभन्दा बाहिर भए तापनि राज्यले सही व्यवस्थापन गर्न पहिलेदेखि पहल गरेको भए कम जनधनको नोक्सानी बेहोर्नुपर्ने हुन्थ्यो । खासगरी दिगो र भरपर्दो विकास निर्माणको रणनीतिसहित अनधिकृत प्रकृति दोहन नियन्त्रण र नियमन गरिएको भए क्षति कम हुने गुञ्जाइस रहन्थ्यो ।राज्यले मुलुकको सर्वांगीण विकासको रणनीति अख्तियार गर्दा न्यूनतम साझा बिन्दु पहिल्याउनैपर्ने हुन्छ । नेपालमा मात्रै होइन संसारका अधिकांश मुलुकहरूले अपनाउँदै आएको बजार अर्थतन्त्रले अब धान्दैन भन्ने लगभग निश्चित भइसकेको छ । अबको आशा राज्य पुँजीवादमै हो । त्यो भनेको मिश्रित अर्थतन्त्र जहाँ सार्वजनिक, निजी तथा सहकारी क्षेत्रबीच आपसी सहयोग, सद्भाव र सहकार्यमार्फत रोजगारमूलक तथा सामाजिक न्यायपूर्ण आर्थिक विकासलाई अगाडि बढाउने लक्ष्य राखिएको हुन्छ । यस मामिलामा मुलुकका ठूला राजनीतिक दलहरूबीच न्यूनतम सहकार्य गर्न सहमति आवश्यक पर्छ । न्यूनतम सहमतिपश्चात् एकीकृत विकास खासगरी अल्पकालीन, मध्यकालीन तथा दीर्घकालीन योजना निर्माणका लागि भरपर्दो तथ्यांक र संस्थागत परिपाटीको संरचना निर्माण आवश्यक हुन्छ । कतिपय आपत्कालीन अवस्थाबाट बाहिर निस्कन जनसहभागितामूलक अभियानहरू सञ्चालन गर्नुपर्ने हुन्छ । तर राज्यले यस्तो अभियानमूलक कामका लागि आह्वान गर्दा पनि दलहरूबीच न्यूनतम सहमति जुटाउनुपर्ने हुन्छ । त्यसको पहिलो सर्त राज्यले प्राकृतिक दोहन हुन नदिन वातावरणीय अध्ययन तथा व्यक्ति वा निजी वा सार्वजनिक संस्थालाई अख्तियारी (लाइसेन्स) दिइरहँदा प्रकोपको जोखिम न्यून गर्ने विधि र प्रक्रिया (डिजास्टर रिस्क रिडक्सन (डीआरआर)) बारे गम्भीर हुन आवश्यक हुन्छ । सत्ताधारीहरूले देखाउँदै आएको अनावश्यक चिढचिढाहट र एकल निर्णय गर्ने परिपाटीले व्यक्ति वा सत्तारूढ एकल संस्थालाई मात्र होइन, प्रणालीलाई नै औचित्यहीन बनाइदिन्छ ।"
आधुनिक कुरुक्षेत्रको रणराजनीति,"आधुनिक नेपालमा धर्मको संघर्षमहाभारतले हामीलाई सिकाउँछ जब संस्थाहरू असफल हुन्छन्, जब धर्मको पतन हुन्छ र व्यक्तिगत महत्त्वाकांक्षाले सामूहिक हितलाई ओझेलमा पार्छ, त्यसको परिणाम अत्यन्त विनाशकारी हुन्छ । नेपालको वर्तमान राजनीतिक अवस्था यस प्राचीन शिक्षाको सजीव उदाहरण हो । महाभारतको वास्तविक त्रासदी केवल युद्धमा थिएन । यो न्याय र शान्ति जोगाउन बनेका संस्थाहरूको विघटन र जनविश्वासको पतन थियो । नेपाललाई आफ्नो आधुनिक कुरुक्षेत्रबाट जोगाउन एक सामूहिक चेतना आवश्यक छ । संस्थाहरूलाई बलियो बनाउनु केवल राजनीतिक आवश्यकता मात्र होइन, नैतिक दायित्व पनि हो । महाभारतले दिएको महत्त्वपूर्ण पाठ यही हो सानो राजनीति र व्यक्तिगत स्वार्थभन्दा माथि उठेर राष्ट्रको भविष्यलाई प्राथमिकता दिनु जरुरी छ । जबसम्म यो चेतना नेपालको नेतृत्व र जनतामा जागृत हुँदैन, स्थिरता र न्यायमूलक समाज निर्माणको सपना अपूर्ण नै रहन्छ । नेपालका संस्थाले आफ्नो धर्म जोगाएनन् भने इतिहासले हामीलाई फेरि पनि कठोर पाठ पढाउन सक्छ । हामीले इतिहासका ती गहिरा पाठलाई सही रूपमा आत्मसात् गर्यौं भने नेपालले स्थिर, न्यायपूर्ण र समृद्ध समाजको निर्माण गर्न सक्छ । यो केवल अतीतका गल्तीहरूबाट सिकेर, संस्थागत धर्मलाई बचाएर र राष्ट्रको भविष्यलाई पहिलो प्राथमिकतामा राखेर मात्र सम्भव छ ।"
स्थायित्वका लागि प्रत्यक्ष निर्वाचित कार्यकारी,"पछिल्लो ३५ वर्षे प्रजातान्त्रिक कालमा सरकार गठन, विघटन र परिवर्तनको रमिते खेल आम मतदाताका लागि नौलो रहेन । २०४७ वैशाख ६ मा कृष्णप्रसाद भट्टराई नेतृत्वको सरकारपश्चात् अहिलेको केपी शर्मा ओली नेतृत्को सरकारसम्म आइपुग्दा संघमा २५ प्रधानमन्त्री, प्रदेशमा डेढ वर्षको अन्तरालमा २३ वटा सरकार र ७५३ स्थानीय तहका जनप्रतिनिधिको भार खेप्न आम मतदाता बाध्य भए । सरकारको नारा छ समृद्ध नेपाल, सुखी नेपाली । शान्ति, विकास, समानता र न्यायको बाटो खोजेर मतदान गर्ने मतदाता आज भोट बैंकमा सीमित भएका छन् । दल अधीनस्थ बाँचिरहेका छन्, जसलाई टुलेटरी डेमोक्रेसी भन्ने गरिन्छ । यसमा जनता अमूक दलको नियन्त्रणमा हुन्छन् । उता दलहरू आफैंले बनाएको निर्वाचन प्रणालीलाई दोषारोपण गरिरहन्छन् । हामीकहाँ स्थायित्व भएन । चुनाव खर्च मात्रै होइन दलहरूको संख्या बढेर गयो । दलहरूले नेतृत्व पुस्तान्तरण गरेनन् । त्यसैले मतदाताले विकल्प खोजे । नयाँनयाँ दलहरूको जन्म हुन पुग्यो । दलहरूले निषेधको राजनीति गर्न थाले । युवा नेतृत्वमा वितृष्णा बढ्दै गयो । परिणामस्वरूप दलहरू टुट्ने र फुट्ने क्रम बढ्दै गयो । समानुपातिक चुनाव प्रणालीबाट राष्ट्रको विविधता र बहुलता सम्बोधन हुन्छ भनियो । तर यसले अझ असमानता सिर्जना गर्यो । यसैबीच संसदीय शासन प्रणालीको विरोध बढेर गयो । मतदाताको छनोटको अधिकार खुम्चिँदै गयो । तब मतदाताले मन नपरेको उम्मेदवारलाई रिजेक्ट गर्नेसम्मका विकल्प खोज्न थाले । विशेषगरी संसदीय शासन प्रणाली अपनाएका देशमा यस्तै राजनीतिक अस्थिरता बढेर गएको छ । लोकतन्त्रको सुन्दर पक्ष निर्वाचन हो । जसले राजनीतिक नेतृत्वमा जान चाहना राख्ने दल एवं उम्मेदवारलाई समान प्रतिस्पर्धी राजनीतिक खेलमैदान उपलब्ध गराउँछ । विश्वका प्रजातान्त्रिक देशहरूले अपनाएका विभिन्न निर्वाचन प्रणाली आफैंमा दोषी होइनन् । प्रयोगकर्ता दलले स्थापित प्रणालीलाई आफूअनुकूल बनाएका कारण प्रणाली नै असफल बन्न पुगेका हुन्, आलोच्य भएका हुन् । विशेषगरी प्रजातान्त्रिक मुलुकमा दुई किसिमका शासन प्रणाली (संसदीय शासन प्रणाली र राष्ट्रपतीय शासन प्रणाली) र धेरै किसिमका निर्वाचन प्रणाली अभ्यासमा रहेका छन् । संसदीय शासन प्रणालीको जननी बेलायत हो । बेलायतको संसद् भवन वेस्टमिनिस्टरको नामबाट यस प्रणालीलाई वेस्टमिनिस्टरियल मोडलको शासन प्रणाली भन्ने गरिएको छ । राज्यका कार्यपालिका र न्यायपालिकाको तुलनामा व्यवस्थापिका प्रधान रहने प्रणालीलाई संसदीय शासन प्रणाली भनिन्छ । संसदीय शासन प्रणालीमा व्यवस्थापिकाबाट सरकारको जन्म हुन्छ । यस्तै, राज्यको शासकीय प्रणाली सञ्चालनमा कार्यकारिणी प्रधान रहने शासन प्रणालीलाई राष्ट्रपतीय शासन प्रणाली भनिन्छ । यस्तो व्यवस्थामा सरकार प्रमुख र राष्ट्र प्रमुख एउटै व्यक्ति हुने र मूलतः राष्ट्रपति निश्चित अवधिका लागि जनताको प्रत्यक्ष मतबाट निर्वाचित हुने गर्छन् । राष्ट्रपतिले संसद्को विघटन गर्न सक्दैन । महाभियोगबाहेक संसद्ले राष्ट्रपतिविरुद्ध अविश्वास प्रस्ताव ल्याउन सक्दैन ।शासन प्रणाली सञ्चालनमा जनता सहभागी हुने चुनाव अप्रत्यक्ष प्रणाली हो । यस्तो लोकतन्त्रलाई प्रतिनिधिमूलक लोकतन्त्र मानिन्छ । प्रतिनिधिमूलक लोकतन्त्रलाई उत्कृष्ट मानेर प्रयोग गर्दै जाँदा एक पटक चुनाव जितेका राजनीतिक दल लामो समय सत्तामा बस्न विभिन्न बहाना रचेर सत्ताको खेल खेलिरहन्छन्, आवधिक नियमित चुनावलाई पर धकेल्दै जान्छन् । यो यति विचित्रको राजनीतिक खेल हो, जहाँ खेलको शाश्वत नियम छैन । राजनीतिक दल आफैंले खेलका नियम बनाउँछन् र आफैं खेल्छन् । यस्तो खाले विशेषता प्रायः लोकतन्त्र संस्थागत हुन नसकेका दल नियन्त्रित शासन पद्धतिमा रहने गर्छ । जहाँ मानव विकास नाजुक अवस्थामा छ, त्यहाँ सधैंभरि राजनीतिक दंगा भइरहन्छ । विश्वका करिब ६० प्रतिशत देश उच्च मानव विकासका कारण त्यहाँका आम नागरिक राजनीतिमा चासो राख्दैनन् ।मूलतः राष्ट्रपतीय प्रणालीमा राष्ट्रपतिको पदावधि निश्चित हुन्छ । राष्ट्रपति बालिग मताधिकारका आधारमा जनताबाट प्रत्यक्ष निर्वाचित हुन्छ । सम्पूर्ण कार्यकारी शक्ति राष्ट्रपतिमा निहित हुन्छ । महाभियोग लागेमा बाहेक अविश्वास प्रस्तावमार्फत हटाउन सकिन्न । सरकारको स्थायित्व र प्रभावकारिता हुन्छ । शक्ति पृथकीकरणको सिद्धान्तको वास्तविक प्रयोग हुन्छ । सरकार जनताप्रति उत्तरदायी र जवाफदेही रहन्छ । सरकारका नीति तथा कार्यक्रम निश्चित अवधिसम्म बिनाअवरोध लागू हुन्छन् । संसद् र राष्ट्रपतिको निर्वाचन अलगअलग हुने हुँदा मतदातालाई छनोटको अवसर प्राप्त हुन्छ । विधायिकाबाट पारित विधेयकमा राष्ट्रपति असहमत भएमा विशेषाधिकार प्रयोग गरी अस्वीकार गर्न सक्ने र संसद्को दुई तिहाइले उक्त भिटो निष्क्रिय गर्न सक्ने जस्ता गुण र विशेषता यसमा हुन्छ । विश्वका ५५५६ राष्ट्रले यही प्रणाली अवलम्बन र अभ्यास गरिरहेका छन् ।नेपालको अभ्यास२०६४ को संविधानसभाले संविधान लेखनका क्रममा दलहरूले बहसमा ल्यायको प्रत्यक्ष निर्वाचित कार्यकारीको बहस आज पनि सेलाएको छैन । यसैको पछिल्लो प्रकरण हो, विद्यमान सत्ता संघर्षका लागि भइरहेको गणितीय खेल । यस्तै अस्थिरता र संघर्ष बराबर दोहोरिरहेकै कारण मतदाताले जनप्रतिनिधिमाथि जनताको प्रत्यक्ष नियन्त्रण खोजेका हुन् । यस्तो नियन्त्रण प्रयोग भइरहेको विद्यमान शासकीय प्रणाली एवं निर्वाचन प्रणालीमा परिवर्तन र समायोजनमार्फत हुन सक्छ । संविधान लेखनका बेला राजनीतिक दलले प्रत्यक्ष निर्वाचित राष्ट्रपतिको बहस चलाएका थिए । अदालतको आदेश राइट टु रिजेक्ट को व्यवस्था त राख्न नमानेका दलहरूले प्रत्यक्ष निर्वाचित कार्यकारीको चुनावी मोडलमा जान खुट्टा कमाए ।दलहरूले आआफ्नै अनुकूलताको विश्लेषण गरी मत राखेका छन् । राजसंस्थाको अन्त्यसँगै २०६३ मा जारी भएको अन्तरिम संविधानले संविधानसभाबाट संघीय लोकतान्त्रिक संविधान बनाउन मार्ग प्रशस्त गर्यो । निर्वाचनपछि कांग्रेसएमालेजस्ता पुराना शक्तिलाई पछि पार्दै माओवादी पहिलो शक्तिमा उदायो । त्यतिबेला कांग्रेस दोस्रो र एमाले तेस्रो शक्तिका रूपमा संविधानसभामा उपस्थित थिए । माओवादी नेतृत्वको सरकारमा एमाले र मधेशी दल सहभागी थिए । कांग्रेस प्रतिपक्षमा बसेको थियो । तर सत्ता र शक्ति संघर्षको कोपभाजनमा संविधानसभा पर्यो । संविधान निर्माणमा राज्यको शासकीय स्वरूप, निर्वाचन प्रणाली र राज्यको पुनःसंरचनामा कांग्रेस, एमाले, माओवादी र मधेशवादी दलहरूबीच सहमति हुन सकेन । राज्यको शासकीय स्वरूप, निर्वाचन प्रणालीको विषय निकै पेचिलो बन्यो । अन्ततः दलहरूकै कारण पहिलो संविधानसभा विघटन हुन पुग्यो ।संविधान कार्यान्वयमा आएपश्चात् एउटा दलको जबरजस्त बहुमत हुँदा पनि स्थिरता दिन सकेन । निषेधको राजनीति सुरु भयो, स्थिरताको नाराले काम दिएन । त्यसले के देखाउँछ भने प्रत्यक्ष निर्वाचित कार्यकारीको आवश्यकता छ । यसले राजनीतिक, नीतिगत र शासनको स्थायित्व दिन्छ । मन्त्रिमण्डलमा पनि संसद् बाहिरकालाई मन्त्री बनाइने भएकाले सांसदले विशुद्ध कानुन बनाउने मात्र काम गर्छन् । त्यसो हुनेबित्तिकै संसदीय निर्वाचनका लागि पनि पैसाको खेल र हानथाप हुँदैन । किनकि उनीहरूको भूमिका नै कानुन बनाउनेमा मात्र सीमित हुन्छ । राज्य व्यवस्था परिवर्तन भयो तर शासकीय स्वरूप उही छ । आर्थिकसामाजिक व्यवस्था बदलिएको छैन । संविधानका विद्यार्थी तथा राजनीतिक विश्लेषक भन्छन् देशलाई बर्बाद गर्ने व्यवस्था भनेको संसदीय व्यवस्था हो । २०१५ सालमै हामीले राजा फालेर प्रत्यक्ष निर्वाचित राष्ट्रपतीय प्रणाली लागू गरेको भए हामी थाइल्यान्ड र भियतनामजत्तिकै अगाडि हुन्थ्यौं । अहिले सुधारिएको भनिएको संसदीय व्यवस्थाले थप समस्या सिर्जना गरेको छ । दुईचार महिनामा सरकार ढल्ने अवस्था बनेको छ ।संविधानसभाको शासकीय स्वरूप निर्धारण समितिमा कांग्रेसले संसदीय व्यवस्था अंगीकार गर्नुपर्ने प्रस्ताव पेस गरेको थियो । एमालेले जनताबाट प्रत्यक्ष निर्वाचित कार्यकारी प्रधानमन्त्री प्रणाली र माओवादीले प्रत्यक्ष निर्वाचित कार्यकारी राष्ट्रपतीय प्रणाली अंगीकार गर्नुपर्ने प्रस्ताव पेस गरेका थिए । यी तीन विषयमा सहमति गरी अवधारणापत्र र प्रारम्भिक मस्यौदा तयार पार्ने जिम्मेवारी संविधानसभाअन्तर्गत शासकीय स्वरूप निर्धारण समितिबीच तीव्र विवाद हुँदा कुनै पनि प्रस्ताव अनुमोदन हुन सकेन र संसदीय प्रणाली नै टिकाउने काम भयो । प्रत्यक्ष निर्वाचित कार्यकारी प्रधानमन्त्रीको पक्षमा वकालत गरेको एमालेले अन्ततः कांग्रेसले अघि सारेको संसदीय व्यवस्थालाई नै समर्थन गरेको थियो । राष्ट्रपतीय प्रणालीको सुन्दरता भनेको वास्तविक रूपमा शक्तिको पृथकीकरण हुने, सरकार स्थिर भई राजनीतिक स्थिरता कायम गर्न सकिने हो । सरकार जनताप्रति प्रत्यक्ष रूपमा उत्तरदायी रहने, मतदातालाई प्रत्यक्ष छनोटको अवसर हुने, संसद्का सदस्य मात्रै मन्त्री नहुने भएकाले विकृति अन्त्य भई छिटोछरितो र प्रभावकारी काम गर्न सकिने हुन्छ । असल र इमानदार अभ्यास नगरी कुनै पनि प्रणाली राम्रो नराम्रो भन्ने हुँदैन । सुधारिएको संसदीय प्रणालीले पनि शासकीय स्थिरता दिन नसकेका कारण उक्त पद्धतिका दोषहरूलाई हटाउँदै नयाँ प्रयोगका रूपमा प्रत्यक्ष निर्वाचित राष्ट्रपतीय प्रणालीको बहस जारी छ ।प्रयोगै नगरी कुनै पनि प्रणालीलाई राम्रो नराम्रो भन्न मिल्दैन । हामीले लामै समय संसदीय प्रणाली अपनायौं तर यसले राजनीतिक स्थिरता, नीतिगत स्थायित्व, शान्ति, विकास, समृद्धि र न्याय दिन सकेन । ढाकछोप नगरी भन्नुपर्दा जनता गरिबी, असमानता, बेरोजगारी र बहिष्करणको दुश्चक्रमा परे । यसतर्फ राजनीतिक दल ज्यादै संवेदनशील हुनु जरुरी छ । लोकतन्त्रको सुन्दर पक्ष बहुमतको कदर हो । त्यसैले राजनीतिले बहुमतको कदर गर्नैपर्छ । लामो समयदेखि मतदाताको मताधिकार कुण्ठित गरिएको छ । मतदाताले राष्ट्रिय सवालमा जनमत चाहेका छन् । निर्वाचन नियमित र आवधिक रूपमा सम्पन्न होस् भनी माग गरिरहेका छन् । दलहरूले बेलैमा आफूलाई सच्याउनु जरुरी छ । नेता छान्ने सर्वाधिकार जनतालाई छ, नेतालाई होइन ।"
नेपाली स्वाद विश्वमा फैलाउँदै 'भ्लगर,"(काठमाडौं)हाम्रो रैथाने व्यञ्जन नेपाली भूगोलमा मात्र सीमित छैन । विश्वको फुड मेनु मा नयाँनयाँ नेपाली व्यञ्जन समावेश भइरहेका छन् । चाहे त्यो थकाली खाना होस् वा गुन्द्रुक सिन्की नै । पिरो, अमिलो, नुनिलो, टर्रो स्वाद बोकेका नेपाली खानाले विश्वका खाना पारखीलाई लोभ्याउँदैछ । जहाँजहाँ नेपाली पुगेका छन्, त्यहाँत्यहाँ नेपाली स्वाद पनि फैलिएका छन् । नेपाली खानाको विस्तारमा फुड भ्लगर हरूको योगदान कम छैन । प्रविधिको विस्तारसँगै फुड भ्लगिङप्रतिको आकर्षण बढ्दो छ । र, यसले एक ठाउँको परिकारलाई अर्को समुदाय वा भूगोलसम्म फैलाउन खास सहयोग गरेको छ । ग्लोबल कलेजमा पर्यटन विषय अध्ययनरत सुधा शाक्य भन्छिन्, नेपाली खाना विश्वमा फैलाउन फुड भ्लगरको महत्त्वपूर्ण योगदान छ । केही समयअघि मात्र अमेरिकी प्रख्यात फुड भ्लगर नेपाल आएका थिए । उनले केही हदसम्म नेपाली परिकारलाई विश्वसामु परिचित गराए । विदेशका कन्टेन्ट क्रिएटरहरू सामजिक सञ्जालमार्फत नेपाली खानाप्रति आकर्षित भइरहेका छन् । नेपाली खानालाई प्रवर्द्धन गर्न सकियो भने विश्वमा फैलाउन सकिने उनीहरूको बुझाइ छ । नेपालको स्ट्रिट फुडहरू पनि विश्वमा फैलँदै गएको बताउँछिन्, रोशिका शाक्य । नेपाल एकेडेमी अफ टुरिज्म एन्ड म्यानेजमेन्ट (नाथम) मा होटल म्यानेजमेन्ट अध्ययन गरिरहेकी उनी भन्छिन्, पछिल्लो समय सामजिक सञ्जालमा चुकौनीको रेसिपी एकदमै ट्रेन्डमा छ । कन्टेन्ट क्रिएटरहरूले नेपालको चुकौनी कसरी बनाउने भन्दै भिडियोहरू पोस्ट गर्छन् । नेपाली रेसिपी देख्दा एकदमै खुसी लाग्छ । विदेशमा नेपाली रेस्टुरेन्टहरू धेरै खुलेका कारण विस्तारै नेपाली खाना विश्वमा विस्तार हुँदै जाने उनको बुझाइ छ । सेफ सन्तोष साहकै कारण नेपाली परिकार विश्वमा चिनिन थालेको उनी बताउँछिन् । रोशिकाको कुरामा सहमत हुँदै कार्जेन गोल भन्छन्, सन्तोष साहजस्तो प्रभावशाली व्यक्तिको नेपाली खानालाई प्रवर्द्धन गर्नुमा महत्त्वपूर्ण योगदान रहन्छ । उहाँहरूकै कारण नेपाली खानाको छुट्टै पहिचान बनाउन सकिन्छ । गेट कलेजमा होटल म्यानेजमेन्ट अध्ययन गरिरहेका कार्जेनलाई थाइल्यान्डमा नेपाली रेस्टुरेन्ट देखेर बेग्लै खुसी मिलेको थियो । उनी भन्छन्, त्यहाँ जाँदा मैले सुरुमा नै नेपाली किचेन खोजेको थिएँ । झन्डै दुई घण्टा खोजेपछि भेटें । नेपालीहरू नै काममा खटिइनुभएको देख्दा आफ्नोपन महसुस भएको थियो ।नेपाली रेस्टुरेन्टमा विदेशीहरूले खाना खाँदा इन्डियन फुड जस्तै भन्दै प्रतिक्रिया दिएको अनुभव सुनाउँदै सुधा भन्छिन्, धेरैले नेपाली खानालाई भारतीय खानाको स्वादसँग तुलना गर्छन् । सायद नेपालको सिमाना भारत र चीनसँग जाडिएकाले खाना पनि मिक्स भएको हुन सक्छ । हामी बाहिर जाँदा नेपाली परिकार पाइएन भने इन्डियन वा चाइनिज खोज्छौं । यसो हुनुमा रोशिकालाई नेपाली खानासँग स्वाद मिल्ने भएर हो जस्तो लाग्छ । भन्छिन्, हाम्रो स्वाद थोरै भए पनि मिल्छ नि । नयाँ ठाउँमा जाँदा सुरुमै थाई वा अन्य परिकार खान खोज्दैनौं । नियमित खान पर्यो भने हामी आफ्नै स्वाद खोज्छौं । खाना बनाउँदा प्रयोग हुने मरमसालाहरूले नै स्वादमा फरक बनाएको हो । उनका अनुसार यस्तै ससाना कुराले नै खानाको स्वादलाई फरक पार्ने हो । नेपाली खाना विदेशमा चिनिँदै गएको छ तर खानाको मौलिकता हट्दै जाने डर पनि उत्तिकै छ । विदेशमा मःमलाई मोमोज भन्दै बेचिरहेको भेटिन्छ । चटामरीलाई नेवारी पिज्जा भनिन्छ । यमोरीमा प्रयोग गरिने चाकु वा खुवाको सट्टामा मासु राखेर बनाइन्छ । सुधा भन्छिन्, खानालाई इन्फ्युजन गर्न सकिन्छ तर सबै सही हुन्छ भन्ने छैन । हरेक खानाको आफ्नै विशेषता हुन्छ । नेपाली परिकारलाई प्रमोसनसँगै थोरै करेक्सन पनि गर्नुपर्ने बताउँछिन्, रोशिका । उनी भन्छिन्, विदेशमा मःमसँग केचप वा माइनिज खाइरहेको देख्छौं । मःमसँग खाने अचारको बेग्लै स्वाद छ नि । नेपालमा विश्वकै नयाँनयाँ परिकार भित्रिरहेको छ । इन्डियनसँगै कोरियन, चाइनिज, थाई रेस्टुरेन्टहरू खुल्न थालेका छन् । कार्जेन भन्छन्, यसले त्यहाँको मानिसहरू नेपालमा घुम्न आउँदा आफ्नै देशको खानाको स्वाद चाख्न पाउँछन् । नेपाल कोरियन कला र संस्कृतिसँग एकदमै प्रभावित भएको कारण नेपालमा कोरियन खाना एकदमै पपुलर भएको रोशिका बताउँछिन् । उनी भन्छिन्, कोरियन खाना नेपालमा एकदमै चलेको छ । कोरियन ड्रामा, गायक, फेसनको फ्यान नेपालमा बढी छन् । नेपालमा कोरियन परिकारको पारखी बढ्नुमा धेरै हदसम्म खाना मिल्दोजुल्दो भएको बताउँदै सुधा भन्छिन्, कतिपय परिकारहरू उस्तै छन् । नाम र थोरै स्वाद मात्र फरक हो जस्तो लाग्छ ।पर्यटन प्रवर्द्धनमा खानाको मुख्य भूमिका रहेको हुन्छ । विश्वको खाना नेपाल भित्रिनुमा पर्यटककै हात छ, सुधा भन्छिन्, पर्यटकसँगै उनीहरूको कला र संस्कृति पनि भित्रिन्छ । नेपालको आयको मुख्य स्रोत पर्यटन भएकाले बढीभन्दा बढी पर्यटक भित्र्याउनलाई खाना र होटलको गुणस्तरलाई सुधार्नुपर्ने रोशिकाको भनाइ छ । उनका अनुसार पर्यटकहरूले नेपालको खानालाई विश्वमा फैलाउन सहयोग पुर्याउँछ । त्यसका लागि होटल म्यानेजमेन्टलाई अझ बढी प्राथमिकता दिनुपर्ने उनको भनाइ छ । नेपालमा अझै पनि होटल म्यानेजमेन्टलाई हेर्ने कन्सेप्ट फरक छ । रोशिका भन्छिन्, होटल म्यानेजमेन्ट पढ्ने भनेपछि खाना पकाउने, भाँडा माझ्ने, सर्भ गर्ने बुझ्छन् । होटल भनेको एक संस्था हो । बिजनेस हो । कुनै पनि बिजनेस चलाउनका लागि त्यहाँ सबैको आवश्यकता पर्छ । यहाँ खाना र सर्भिसलाई बढी महत्त्व दिनुपर्छ । हरेक दिन नयाँ चुनौती थपिरहेका हुन्छन् । नयाँनयाँ परिकार भित्रिरहेका हुन्छन् ।"
ग्वार्को फ्लाइओभर निर्माण चार महिनादेखि ठप्प,"(काठमाडौं) जेठ दोस्रो सातादेखि ग्वार्को फ्लाइओभरको निर्माण ठप्प छ । सामान्य निर्माणका कामबाहेक मुख्य काम अझै सुरु हुन सकेको छैन । र्याम्पमा ग्राभेल मिसिएको बलौटे माटो भर्ने (फिलिङ गर्ने) काम भइरहेका बेला बर्खा सुरु भएपछि काम रोकिएको हो । सडकको दायाँबायाँ प्यारापिट वाल लगाउने काम भने भइरहेको सडक विभागअन्तर्गत गुणस्तर, अनुसन्धान तथा विकास केन्द्रले जनाएको छ । एप्रोच सडकमा माटो थुपार्दै अग्लो बनाउनुपर्ने हो, यो काम बर्खाले गर्दा हुन नसकेको गुणस्तर, अनुसन्धान तथा विकास केन्द्रका निर्देशक प्रभातकुमार झाले बताए । दुई वर्षभित्र सक्ने गरी ०७८ फागुनमा ठेक्का कार्यादेश दिइएको थियो । यसअनुसार गत फागुन १२ भित्रै निर्माणको काम सक्नुपर्ने हो । डिजाइन परिवर्तनलगायत कारणले तोकिएको अवधिमा काम सक्न नसकिएको आयोजनाको भनाइ छ । ठेक्का भएको १३ महिनामा डिजाइनमा समस्या आएपछि काम रोकिएको थियो । इन्जिनियरिङ प्रोक्योरमेन्ट एन्ड कन्स्ट्रक्सन (ईपीसी) मोडलअन्तर्गत यसको ठेक्का गरिएको हो । त्यसैले यसमा डिजाइनदेखि निर्माणसम्मको काम ठेक्का लिने कम्पनीले नै गर्नुपर्छ ।निर्माणका क्रममा प्राविधिक समस्या देखिएपछि मुख्य काम रोकेर निर्माण व्यवसायीले डिजाइन रिभाइज गरेका थिए । आशिषसमानान्तररेलिगेर जेभीले निर्माणको ठेक्का लिएको हो । आवतजावतको संरचनासहित ५ सय ४० मिटर लामो फ्लाइओभरको १७ करोड ६ लाख ८८ हजार रुपैयाँमा ठेक्का सम्झौता भएको हो । अहिले घाटा सहेर भए पनि काम गरिरहेको आशिषसमानान्तररेलिगेरका प्रोजेक्ट म्यानेजर विशाल कार्कीले बताए । अहिलेसम्म ४४ करोड खर्च भइसकेको छ, त्यसमा ठेक्का रकम बाहेक थप २६ करोड रुपैयाँ आफैंले लगानी गरेका छौं, उनले भने, थप ९ करोड अझै लाग्ने अनुमान छ । ईपीसी ठेक्का भएकाले सबै आफैंले बेहोर्नुपर्ने कुरा आइरहेको उनले गुनासो गरे । यो नयाँ काम थियो, विभागको लागत अनुमानअनुसार नै हामीले ठेक्का हालेका थियौं, उनले भने, विभागले लागत अनुमानमा धेरै कुरा छुटाएको रहेछ, पछि फेरि डिजाइन परिवर्तन गर्न लगाइयो, यसका लागि समय पनि धेरै लाग्यो, विभागकै कारण यस्तो समस्या आएको हो । अन्तिम समयमा आएर डिजाइन परिवर्तन गर्दा घाटा सहनुपरेको उनको भनाइ छ । बर्खाले गर्दा माटो फिलिङको काम गर्न नसकिए पनि अन्य काम भने भइरहेको उनको दाबी छ । यसअघि आयोजनाले पानी नपरे दसैंअघि नै फ्लाइओभर सञ्चालनमा ल्याउने दाबी गरेको थियो । अहिलेसम्म समग्र भौतिक प्रगति ८० प्रतिशत छ । पानी पूर्ण रूपमा रोकिइसकेको छैन, अब दसैंपछि निर्माणका सबै काम गर्ने तयारीमा छौं, केन्द्रका निर्देशक झाले भने, त्यो बेलासम्म पानी पनि रोकिसक्नेछ । सुरुमा गत असारभित्रै काम सक्नेगरी म्याद थप गरिएको थियो । निर्धारित समयभित्र काम नसकिएपछि आगामी पुससम्मका लागि म्याद थपिएको छ ।उक्त समयभित्र सबै काम सक्नुपर्छ, नसकिए हर्जना लगाएर भए पनि काम गराउँछौं, झाले भने, घाटाको कुरामा हाम्रो सरोकार भएन, ईपीसी मोडलअन्तर्गत ठेक्का गरिएको हो । त्यसैले यसमा हुने घाटानाफाको जोखिम निर्माण कम्पनीले नै लिनुपर्छ । अहिले छेउछेउमा क्रंक्रिट प्यानल र विशेष प्रकृतिको पोलिमर रेन्फोर्समेन्ट राखेर र्याम्प बनाउने काम भइरहेको छ । र्याम्प १०२ मिटर अग्लो बन्नेछ । झाका अनुसार फ्लाइओभरमा जोडिने पुलको काम ९५ प्रतिशत सकिइसकेको छ ।"
कर्णालीका ४ सयभन्दा बढी उद्योग खारेज,"(वीरेन्द्रनगर)कर्णालीका ४ सयभन्दा बढी उद्योग खारेज भएका छन् । कर्णालीका १० जिल्लाका ४ सय १० वटा उद्योग खारेज भएको कर्णाली प्रदेशको उद्योग तथा उपभोक्ता संरक्षण निर्देशनालयले जनाएको हो । गत आर्थिक वर्षमा ४ सय १० वटा उद्योगहरू खारेज गरिएको थियो । आर्थिक वर्ष ०८००८१ मा दर्ता र नवीकरणको तुलनामा करिब एक चौथाइ हाराहारीमा उद्योग खारेज निर्देशनालयले जनाएको छ । कर्णाली प्रदेशको राजधानी रहेको सुर्खेतमा सबैभन्दा धेरै उद्योग खारेज भएका छन् । सुर्खेतका १ सय ६६, जुम्लाका ८१, कालीकोटका ३७, सल्यानका ३५, दैलेख र जाजरकोटका २८२८, रुकुम पश्चिमका २२, हुम्लाका ७ र मुगुका ६ वटा उद्योग खारेज भएको निर्देशनालयको भनाइ छ । डोल्पामा भने उद्योग खारेज भएका छैनन् । खारेज हुनेमा धेरैजसो होटल, रेस्टुरेन्ट, कृषि फर्मजस्ता साना उद्योग रहेको निर्देशनालयका सूचना अधिकारी एवं प्रशासकीय अधिकृत थीरबहादुर श्रेष्ठले बताए । उद्योग खारेज नगरिएपछि अर्को उद्योग खोल्न नपाइने, धेरै जरिवानामा परिने भएकाले साना लगानीमा सञ्चालित उद्योग धमाधम खारेज गर्ने गरिएको उनको भनाइ छ । उद्योगीहरूले आर्थिक मन्दी, बजेट अभावले गर्दा उद्योग सञ्चालन गर्न नसकेको भन्दै खारेज गर्नुपरेको जवाफ दिने गरेको उनले बताए । कर्णालीमा ठूला उद्योग स्थापना तथा दर्ता भएका छैनन् । विद्युत्को समस्या, कच्चापदार्थको अभाव, महँगो जमीन र लगानीका कारण ठूला उद्योग स्थापना हुन कठिन छ । गत आर्थिक वर्षमा १ हजार ७ सय ९५ वटा उद्योग नयाँ दर्ता भएका छन् । २ हजार ५५ वटा उद्योग नवीकरण भएका छन् । सुर्खेतमा नयाँ ६ सय ७१ वटा र ९ सय २१ वटा नवीकरण भएका छन् । यस्तै जुम्लामा नयाँ २ सय ४ वटा र २ सय ३७ वटा नवीकरण भएका छन् । दैलेखमा १ सय ५६ नयाँ र १ सय ५६ वटा उद्योग नवीकरण भएका छन् । सल्यानमा नयाँ उद्योग १ सय ३२, २ सय ३६ नवीकरण, जाजरकोटमा नयाँ उद्योग १ सय ५३ र ८३ नवीकरण, रुकुम पश्चिममा नयाँ १ सय र ७४ वटा उद्योग नवीकरण भएको निर्देशनालयले जनाएको छ । मुगुमा नयाँ उद्योग दर्ता १ सय ११ र ५१ वटा नवीकरण, कालीकोटमा नयाँ उद्योग दर्ता १ सय २२ र १ सय ३१ वटा नवीकरण, डोल्पामा नयाँ उद्योग दर्ता ९३ र ७९ वटा नवीकरण, हुम्लामा नयाँ दर्ता ५३ र ८७ वटा उद्योग नवीकरण भएको निर्देशनालयको भनाइ छ । कर्णालीमा आर्थिक वर्ष ०७९८० मा ३ हजार ८ सय ४० नयाँ उद्योग दर्ता भएका थिए । ३ हजार ५ सय ८३ वटा उद्योग भने नवीकरण भएका थिए ।"
अवैध चुनढुंगा उत्खननविरुद्ध गाउँपालिका र दलहरूको अल्टिमेटम,"(काठमाडौं)रोल्पा चुनढुंगा खानी प्रालिले त्रिवेणी गाउँपालिकामा अवैध चुनढुंगा उत्खनन गर्दै आएको पाइएको छ । बाटो बनाउने नाममा ९० लाख टनभन्दा बढी चुनढुंगा उत्खनन गरी करोडौं रुपैयाँ राजस्व छलेको खानीले पछिल्लो समय फेरि धमाधम उत्खनन गरिरहेको छ । खानीले दिनको ५७ टिपर राखेर उत्खनन गरिरहेको त्रिवेणी गाउँपालिकाका अध्यक्ष कर्णबहादुर बाँठामगरले जनाए । खानीले विगतमा पनि अवैध उत्खनन गरेको थियो । उसले गाउँपालिकालाई बुझाउनुपर्ने ५ करोड बुझाएको छैन, बाँठामगरले भने, कानुनअनुसार राजस्व बुझाउन तोकेता गर्दा पनि टेरेको छैन । यसअघि कम्पनीले अवैध उत्खनन गरेको स्वयं खानी तथा भूगर्भ विभागले पनि पुष्टि गरिसकेको छ । विभागले ०७८ मा गरेको स्थलगत अध्ययन गरेको थियो । अध्ययनका क्रममा सरकार र गाउँपालिकालाई बुझाउनुपर्ने राजस्व नतिरेको देखिएको थियो । विभागको पत्रअनुसार गाउँपालिकाले ५ करोड पाउनुपर्छ । सरकारले भने ७० करोड राजस्व पाउनुपर्ने देखिएको अध्यक्ष बाँठामगर बताउँछन् । तर खानीले राजस्व बुझाएको छैन । यो रकम बाटो बनाउने क्रममा उत्खनन गर्दाको हो । पछिल्लो समय गाउँको डाँडा नै उत्खनन गरिरहेको गाउँपालिकाले जनाएको छ । अवैध उत्खननका विषयमा विभागका महानिर्देशकलाई जानकारी गराइएको बाँठामगरको भनाइ छ । विभागले ०७८ चैत २४ मा रोल्पा खानीलाई लेखेको पत्रमा बाटो बनाउने नाममा ९० लाख टन उत्खनन गरेको उल्लेख छ । विभागका माइनिङ इन्जिनियर सुवास महतले स्थलगत अध्ययन गरी बनाएको अध्ययनमा ९० लाख १७५२ टन अवैध रूपमा उत्खनन गरेको भन्दै कानुनी सिफारिससमेत गरिएको छ । तर महानिर्देशक रामप्रसाद घिमिरेले ९० हजार टन मात्र उत्खनन गरिएको दाबी गर्दै आएका छन् । विगतमा ९० लाख टन अवैध उत्खनन गरेको र अहिले पनि धमाधम गरिराखेको छ । यसबारे विभागका महानिर्देशकलाई जानकारी गराएका छौं, अध्यक्षले भने, तर विभागबाट चित्तबुझ्दो जवाफ आएको छैन । विगतमा विभागले ९० लाख टन उत्खनन गरेको पत्र काटे पनि अहिले महानिर्देशकले नै ९० हजार टन बताउने गरेका छन्, यसमा शंका उब्जिएको छ ।अवैध खानी उत्खननविरुद्ध परेको मुद्दाउपर सर्वोच्च अदालतको प्रत्युत्तरमा पनि खानी विभागका महानिर्देशक घिमिरेले ९० हजार उत्खनन गरेको बताएका थिए । बाटो निर्माणका क्रममा डाँडा काट्दा र निर्माणको काम गर्दा ३० हजार २७७५ टन चुनढुंगाको राजस्व दाखिला गरिएको छ । तर विपक्षीको ०७८ असोज १० को निवेदनबाट ९० हजार टन चुनढंगा खानी क्षेत्र रहेको उल्लेख छ, महानिर्देशकले अदालतमा पेस गरेको प्रत्युत्तरमा भनिएको छ, निजले अवैध उत्खनन ढुवानी र संकलन गरेको स्पष्ट हुन्छ । विभागले बाटो खन्न रोक लगाए पनि निर्देशनविपरीत बाटो खनेको समेत छ । र, सरकारलाई तिर्नुपर्ने रोयल्टीसमेत दाखिला नगरेको विभागले जनाएको छ । बाटो बनाउने निहुँमा अवैध उत्खनन गरेको प्रमाणित भएकाले उक्त रकम बुझी नलिएको समेत विभागले बताएको छ । यस्तो अवस्थामा अवैध उत्खनन गर्ने रोल्पा चुनढंगा र शिवस्वरूप माइनिङ प्रालिको दर्ता खारेज गर्न सक्ने कानुनी प्रावधान छ । यी दुवै कम्पनी घोराही सिमेन्टका हुन् । तर विभागले कारबाही नगरी उल्टै उत्खनन गरेको परिमाण घटाएको छ । यता विभागका अधिकारीले भने कम्पनीले अदातलबाट स्टे अर्डर ल्याएकाले पुनः सञ्चालनको अनुमति पाइरहेको बताउने गरेको छन् । काम नरोक्नू भनेर अदालतको आदेश आएपछि विभागले केही बोल्ने कुरा पनि रहेन, विभागका एक कर्मचारीले भने, यस विषयमा विभाग भ्याकेन्टमा जान खोजेको देखिन्छ ।पछिल्लो समय विभागले जारी गरेको सूचनाले ती अधिकारीको भनाइलाई पुष्टि गर्छ । विभागले जारी गरेको पत्रमा अनुमति लिएरै उत्खनन गरेको उल्लेख गरेको छ । खानी उत्खनन क्षेत्र रोल्पा जिल्ला त्रिवेणी गााउँपालिका३ रानागाउँ रहेको उल्लेख गरेको सम्बन्धमा रोल्पा चुनढुंगा खानी प्रालिले पेस गरेको माइनिङ स्किम, आईईई प्रतिवेदनलगायत कागजात, ब्लुप्रिन्ट नक्सा आदिका आधारमा खानी उत्खनन क्षेत्र त्रिवेणी गाउँपालिका३ र ४ को सिमानामा रही अधिकांश जग्गा (किनं २१४, २१५, २१६, २१७, २१९, २२०, २२१, २२२, २२५, २३६ २३७, २३८, २८० आदि) त्रिवेणी गाउँपालिका४ मा पर्ने देखिन्छ, विभागले ०८१ साउन १६ मा काटेको पत्रमा भनिएको छ, खानी उत्खनन क्षेत्र त्रिवेणी गाउँपालिका४ मा पर्ने देखिँदा सम्बन्धित वडाबाट सिफारिस नलिई अन्य वडाबाट सिफारिस लिएको भन्ने भनाइ तथ्यपरक रहेको अवस्था देखिँदैन । विभागले नै खानीको पक्षमा वकालत गरे पनि गाउँपालिकावासी समस्यामा परेको उनीहरू बताउँछन् । अहिले डाँडा नै काटेर सक्न लागेको छ । तर हामीले केही गर्न सकेका छैनौं, अध्यक्ष बाँठामगरले भने, जनताको चित्त बुझाइदेऊ, कानुनअनुसार राजस्व तिर भनेका थियौं । कम्पनीले गाउँमा जमिन खरिद गर्ने भनेर सम्झौता पनि गरेको छ, त्यो पनि कार्यान्वयन भएन । हाम्रो उद्देश्य उद्योग चलोस् भन्ने नै हो, तर कानुनसम्मत रूपमा समुदायको माग पनि सम्बोधन हुनुपर्यो । अवैध उत्खनन एवं समुदायसँग गरिएको सम्झौता कार्यान्वयन नभएपछि त्रिवेणी गाउँपालिका३ र ४ मा सञ्चालनरत रोल्पा सिमेन्ट प्रालि, रोल्पा चुनढुंगा खानी प्रालि र शिवस्वरूप खनिज उद्योगका विषयमा सर्वदलीय बैठकसमेत बसेको छ । नेकपा एमाले त्रिवेणी गाउँपालिका कमिटी अध्यक्ष कुसबहादुर पुनको अध्यक्षतामा यही असोज १७ मा भएको बैठकले सेवा शुल्क तिराउने निर्णय गरेको छ । बैठकले उठाएका माग १५ दिनभित्र सम्बोधन नभए आन्दोलनका कार्यक्रमसमेत घोषणा गर्ने भनिएको छ । यस विषयमा खानीका सञ्चालक पुरुषोत्तमलाल संघईसँग पटकपटक फोन गर्दासमेत उनी सम्पर्कमा आउन चाहेनन् । विभागका महानिर्देशक रामचन्द्र घिमिरेले पनि उत्खननको इजाजत पाए पनि आफ्नो कार्यकालमा नभएको दाबी गरे ।"
४३ युट्युब च्यानललाई कारबाही गर्न प्रहरीलाई पत्र,"काठमाडौं (कास) तथ्यहीन, भ्रामक र अमर्यादित सामग्री सम्प्रेषण गरेको भन्दै ४३ वटा युट्युब च्यानललाई अनुसन्धान गरी कारबाही गर्न प्रेस काउन्सिलले प्रहरीको साइबर ब्युरोलाई पत्राचार गरेको छ । एकपक्षीय, अफवाहपूर्ण, अतिरञ्जित र अश्लील सामग्री सम्प्रेषण गरेको भन्दै ती युट्युब च्यानललाई कानुनी कारबाहीका लागि प्रहरीलाई भनिएको काउन्सिलले जनाएको छ । काउन्सिलले सञ्चारमाध्यमका रूपमा दर्ता नभएका त्यस्ता माध्यमबाट गलत सामग्री प्रसारण गरे सचेत गराई नसच्चिएमा थप कारबाहीका लागि प्रहरीमा पठाउँदै आएको छ । काउन्सिलका अध्यक्ष बालकृष्ण बस्नेतको संयोजकत्वमा बसेको आचारसंहिता अनुगमन उपसमितिको निर्णयअनुसार ती सामाजिक सञ्जालसहित विभिन्न सञ्चारमाध्यमलाई कारबाही गर्ने निर्णय भएको हो । काउन्सिलले ३ वटा अनलाइन सञ्चारमाध्यमलाई कालोसूचीमा राख्ने निर्णयसमेत गरेको छ । ती माध्यममा सम्प्रेषण भएका समाचार पत्रकार आचारसंहिताविपरीत भएको भनी कारबाहीको सिफारिस गरेको हो । २०८१ साउनयता हिंसा, आतंकलाई प्रश्रय पुग्ने, हुँदै नभएका निराधार, अफवाहपूर्ण, अतिरञ्जित थम्बनेलसहितको शीर्षक दिई जनमानसमा भ्रम फैलाउने, त्रसित पार्ने, अमर्यादित, अश्लील सामग्री सम्प्रेषण गरी आचारसंहिता उल्लंघ गर्नेमाथि कारबाही प्रक्रिया अघि बढाइएको छ, काउन्सिलले भनेको छ, मिडियाअन्तर्गत आबद्ध नभएका सामाजिक सञ्जाल (युट्युब च्यानल) बाट आचारसंहिताविपरीत अफवाह फैलाउने, द्वन्द्व बढाउने, अश्लील सामग्री सम्प्रेषण गर्ने, अमर्यादित गतिविधि समेटिएको सामग्री सम्प्रेषण गर्ने ४३ वटा युट्युब च्यानलको अनुसन्धान गरी कारबाही गर्न नेपाल प्रहरी (साइबर ब्युरो) मा पत्राचार गरिएको छ ।आचारसंहिता प्रतिकूल उल्लिखित किसिमका सामग्री सम्प्रेषण गर्ने ५ वटा अनलाइन सञ्चारमाध्यमलाई त्यस्ता सामग्री हटाउन निर्देशन दिई सचेत गराइएको, ५ वटा सामाजिक सञ्जाललाई आचारसंहिताप्रतिकूल देखिएका सामग्रीका विवादित अंश हटाई स्पष्टीकरण पेस गर्न निर्देशन दिइएको काउन्सिलले जनाएको छ ।"
अर्थ संक्षेप,"कुमारी बैंकको ॅदसैं दक्षिणा अफरकाठमाडौं (कास) कुमारी बैंकले दसैं दक्षिणा अफर ल्याएको छ । बैंकले दसैंको अवसरमा आफ्ना सेवाग्राहीलाई शुभकामना प्रदानस्वरुप उक्त अफर ल्याएको जनाएको छ । बैंकको उक्त अफर महानवमीसम्म सञ्चालन हुनेछ । यसमा ग्राहकले विजयादशमीको दिनमा मोबाइल बैंकिङबाट रकम ट्रान्सफर गर्ने एक हजार सेवाग्राहीलाई ट्रान्सफर गरिएको रकमको २५ प्रतिशत वा अधिकत पचार रुपैयाँ प्रदान गर्ने जनाएको छ । त्यसैगरि एकादशी देखि कोजाग्रत पूर्णिमासम्म बैंकका ग्राहकले डेबिट तथा क्रेडिट कार्ड र मोबाईल बैंकिङमार्फत वस्तु तथा सेवा खरिद गर्दा पाँच सय एक रुपैयाँ दसैं दक्षिणास्वरुप प्राप्त गर्न सक्नेछन् ।दैवी प्रकोप उद्धार कोषमा प्रभु समूहको १ करोड ७५ लाख सहयोगकाठमाडौं (कास) प्रभु समूहले प्रधानमन्त्रीको दैवी प्रकोप उद्धार कोषमा एक करोड ७५ लाख रुपैयाँ सहयोग गरेको छ । प्रभु समुहअर्न्तगतका प्रभु बैंक, प्रभु महालक्ष्मी लाइफ इन्स्योसुरेन्स, प्रभु क्यापिटल लिमिटेड र प्रभु इन्स्योसुरेन्स लिमिटेडका तर्फबाट संस्थागत सामाजिक उत्तरदायित्वअन्तर्गत उक्त सहयोग गरेको जनाइएको छ । प्रभुले सोमबार एक कार्यक्रमबीच समूहका अध्यक्ष देवीप्रकाश भट्टचनले प्रधानमन्त्री केपी शर्मा ओलीलाई उक्त रकम बराबरको चेक हस्तान्तरण गरे । बैंकले गएको बाढीपहिरो तथा डुबानबाट प्रभावित पीडितको तत्काल उद्धार र वेपत्ताहरूको खोजतलासका लागि सहयोग गरेको जनाएको छ । बजारमा ॅमंगलदीप गुलाफ चन्दनकाठमाडौं (कास) बजारमा सूर्य नेपाल भेन्चर्सले नयाँ उत्पादन मंगलदीप गुलाफ चन्दन अगरबत्ती ल्याएको छ । आकर्षक प्याकेजिङ रहेको उक्त अगरबत्तीको हरेक प्याकेटमा ९ इन्चका ४० वटा काँटी रहेको कम्पनीले जनाएको छ । गुलाफ चन्दन अगरबत्तीका प्रत्येक प्याकेटको बिक्री मूल्य ५० रुपैयाँ कायम गरिएको कम्पनीले बताएको छ । उक्त अगरबत्तीमा गुलाफ र चन्दनको सुवासको मिश्रण गरिएको छ । यस उत्पादनले प्रिमियम अगरबत्ती मनपराउने ग्राहकलाई लोभ्याउने कम्पनीले विश्वास लिएको जनाएको छ । मंगलदीप पूजा अगरबत्तीअन्तर्गत चम्पा, सुपर चम्पा, जस्मिन, चम्पाचमेली, चन्दन, लेवेन्डर, अर्पण, त्रेया, पुष्पाञ्जली, त्रिसारा, सयपत्रीलगायत विभिन्न ब्रान्ड बजारमा उपलब्ध रहेको कम्पनीले जानकारी दिएको छ ।नबिल बैंक र हाम्रो पात्रोबीच विप्रेषण समझदारीकाठमाडौं (कास) नबिल बैंक र स्मार्ट आइडियाज अर्थात् हाम्रो पात्रोबीच कार्डआधारित विप्रेषण सेवाका लागि समझदारी भएको छ । सोमबार आयोजित एक समारोहबीच बैंकका प्रदीप नेपाल र स्मार्ट आइडियाजका वरिष्ठ इन्जिनियरिङ म्यानेजर सुरज गौतमले उक्त सम्झौतापत्रमा हस्ताक्षर गरे । उक्त सम्झौताअनुसार बैंकले कार्डमाआधारित विप्रेषण प्लेटफर्म एनरेमिटको सेवा हाम्रो पात्रो एपमा समावेश गरेको छ । यो सेवासँगै अब नेपाल बाहिर रहेका हाम्रो पात्रो प्रयोगकर्ताहरूले एपको रेमिट्यान्स बटनमा गएर पठाउनेप्राप्त गर्ने व्यक्तिको विवरण र विप्रेषणको उद्देश्य उल्लेख गरी सेवा लिन सक्नेछन् । यसअन्तर्गत अन्तर्राष्ट्रिय मास्टर कार्ड वा भिसा कार्ड प्रयोग गरेर रेमिट्यान्स पठाउन सकिने भएको बैंकले जानकारी दिएको छ ।तीन हजार बाढीप्रभावितलाई राउन्ड टेबल नेपालको राहत काठमाडौं (कास) राउन्ड टेबल नेपालले बाढीपहिरो र डुबानबाट प्रभावित तीन हजारभन्दा बढीलाई राहत सामग्री वितरण गरेको छ । राउन्ड टेबलले गत असोज १० देखिको अविरल झरीका कारण आएको बाढीपहिरो र डुबानबाट प्रभावित परिवारलाई आवश्यक राहत सामग्री वितरण गरेको जनाएको छ । राउन्ड टेबलले काठमाडौं, भक्तपुर, काभ्रेपलाञ्चोक, मकवानपुर र झापाका बाढीपहिरो र डुबान प्रभावित परिवारहरूलाई छ लाख ५ हजार रुपैयाँ बराबरको किराना, कपडा, सिरक, औषधि र आर्थिक सहयोग गरेको हो ।दैवी प्रकोप उद्धार कोषमा एसजेभीएनको एक करोड काटमाडौं (कास) भारतीय कम्पनी सतलज जलविद्युत् निगम (एसजेभीएन) को स्वामित्वमा रहेका एसजेभीएन अरुण३ पावर डेभलपमेन्ट कम्पनी (एसएपीडीसी) ले प्रधानमन्त्री दैवी प्रकोप उद्धार कोषमा एक करोड रुपैयाँ सहयोग गरेको छ । एसजेभीएनले गएको अविरल वर्षका कारण बाढीपहिरो र डुबानमा परेकाहरूलाई राहत उपलब्ध गराउन उक्त रकम सहयोग गरेको जनाएको छ । कम्पनीले सोमबार प्रधानमन्त्री केपी शर्मा ओलीलाई प्रधानमन्त्री कार्यालयमा उक्त रकम बराबरको चेक हस्तान्तरण गरेको छ । एसजेभीएनका प्रमुख प्रशासकीय अधिकृत प्रशान्त शर्मा, प्रमुख वित्तीय अधिकृत ओडी चौधरी, उपमहाप्रबन्धक गौरव सुद र कम्पनी सचिव सुजितकुमार झाले प्रधानमन्त्रीलाई भेटेर उक्त रकमको चेक हस्तान्तरण गरे ।लुम्बिनी विकास बैंकलाई पाँच विधामा इमर्जिङ एसिया बैंकिङ अवार्ड्सकाठमाडौं (कास) लुम्बिनी विकास बैंकले दोस्रो इमर्जिङ एसिया बैंकिङ अवार्ड्स २०२४ को पाँच विधामा उपाधि जितेको छ । इन्डियन चेम्बर अफ कमर्सले आयोजना गरेको उक्त अवार्ड्सको आठमध्ये बैंकले पाँच विधामा उपाधि जितेको जानकारी दिएको छ । बेस्ट बैंक, बेस्ट पर्फमेन्स अन रिस्क म्यानेजमेन्ट नेपाल, बेस्ट पर्फमेन्स अन असेस्ट म्यानेजमेन्ट नेपाल, बेस्ट पर्फमेन्स अन प्रोफिटाबिलिटी नेपाल र बेस्ट पर्फमेन्स अन ग्रोथ विधामा बैंकले उपाधि जितेको हो । अवार्डमा बिम्स्टेकअन्तर्गतका राष्ट्र भारत, नेपाल, श्रीलंका, भुटान, म्यानमारलगायत देशका बैंकले प्रतिस्पर्धा गरेको जनाइएको छ । प्रधानमन्त्रीको दैवी प्रकोप उद्धार कोषमा मेटलाइफ नेपालको २५ लाख काठमाडौं (कास) मेटलाइफ नेपालले प्रधानमन्त्री दैवी प्रकोप उद्धार कोषमा २५ लाख रुपैयाँ सहयोग गरेको छ । मेटलाइफलले गएको बाढीपहिरोबाट प्रभावित समुदायहरूका लागि उक्त रकम सहयोग गरेको जनाएको छ । मेटलाइफले असोज १० देखिको अविरल झरीले देशभर ठूलो क्षति पुर्याएको र धेरै परिवार विस्थापित भएकाले उनीहरूलाई तत्काल राहत उपलब्ध गराउन सो रकम उपलब्ध गराएको उल्लेख गरेको छ । मेटलाइफ नेपालका महाप्रबन्धक निर्मल काजी श्रेष्ठले उक्त सहयोगले पीडितको पुनःस्थापनामा सहयोग गर्ने विश्वास रहेको बताए ।"
युनाइटेडलाई गोलकै खडेरी,"साकाको बढ्दो आत्मविश्वासआर्सनलका बुकायो साकाको आत्मविश्वास अचेल बढ्दो छ । त्यसैले उनलाई लाग्न थालेको छ, यो सिजनमा सायद आर्सनलले लिग जित्ने लेखिएको हुनुपर्छ । आर्सनलले साउथह्याम्पटनमाथि प्राप्त ३१ को जितमा उनले सुरुआती दुई गोल त गरे । अर्को गोलमा पनि अवसर सिर्जना गरिदिए । इमिरेट्समा साउथह्याम्पटनले अनपेक्षित अग्रता लिएपछि साका पूर्णतः छाएका थिए । व्यवस्थापक मिकेल आर्टेटा त साकाका प्रशंसक नै भए । उनी भन्छन्, साका एकसेएक राम्रा साथीहरूबाट घेरिएका छन् । त्यसैले उनको आत्मविश्वास बढेको हो । त्यसैले अहिले उनी असाध्यै राम्रो खेलिरहेका छन् र त्यसै कारण उनको योगदान जितमा निर्णायक हुन थालेको छ । अहिलेका लागि आर्सनल शीर्षमा रहेको लिभरपुलभन्दा एकै अंकले मात्र पछाडि छ अनि सिटीसँग बराबरीको स्थितिमा ।"
फेवाकी ब्रान्ड एम्बासडरमा उषा,काठमाडौं (कास) राष्ट्रिय महिला भलिबल खेलाडी उषा भण्डारीलाई फेवा एजुकेसनले ब्रान्ड एम्बासडर बनाएको छ ।उषा र फेवा एजुकेसनबीच सोमबार ब्रान्ड एम्बासडरसम्बन्धी सम्झौतापत्रमा हस्ताक्षर भएको थियो । फेवाका निर्देशक दिनेश खनाल र खेलाडी उषाले सम्झौता पत्रमा हस्ताक्षर गरे । सम्झौता दुई वर्षको रहेको जनाइएको छ । सम्झौता रकम आपसी समझदारीमा खुलाइएको छैन ।अस्ट्रेलिया र काठमाडौंमा कार्यलय रहेको फेवाले पुरुष भलिबल खेलाडी मानबहादुर श्रेष्ठलाई ब्रान्ड एम्बासडर बनाएको थियो । फेवाका प्रबन्ध निर्देशक केशव अधिकारीले यो सहकार्यले खेलकुद र शिक्षाको माध्यमबाट भविष्यका विद्यार्थीलाई प्रेरित गर्ने फेवाको प्रतिबद्धतालाई पूरा गर्ने बताए । उषाले खेलकुदमा निजी क्षेत्रमा आउनु ठूलो कुरा भएको बताउादै अरु खेलमा जस्तै भलिबलमा पनि यस्तो सहकार्य हुनुलाई सकारात्मक लिएको बताइन् । उनी भर्खर सकिएको एभरेस्ट महिला भलिबल लिगमा काठमाडौं स्पाइकर्सकी मार्की खेलाडी थिइन् । फेवा एजुकेसनका अध्यक्ष तथा भलिबल संघका उपाध्यक्ष युवराज श्रेष्ठले भलिबलमा कमै खेलाडी ब्रान्डसाग जोडिएको स्थितिमा उषासागको यो सहकार्यले अरु खेलाडीका लागि मार्गनिर्देशक बन्ने अपेक्षा राखे ।
भेट्रान्स विजेताले ७ लाख जित्ने,काठमाडौं (कास) फुटबलर्स मिसन टुगेदरले पूर्वअन्तर्राष्ट्रिय खेलाडीसम्मिलित ४० वर्षमाथिका खेलाडीबीच दोस्रो भेट्रान्स फुटबल प्रतियोगिता२०८१ गर्ने भएको छ । अखिल नेपाल फुटबल संघको प्राविधिक सहयोगमा कात्तिक ३ गतेदेखि मध्यपुर फुटबल खेल मैदानमा नकआउटका आधारमा प्रतियोगिता हुनेछ । प्रतियोगितामा २१ टिमको सहभागिता रहने मिसन टुगेदरले जनाएको छ । विजेताले ८ लाख र उपविजेताले ५ लाख रुपैयाँ पुरस्कार पाउनेछन् । व्यक्तिगत विधातर्फ पनि पुरस्कार रहेको महासचिव धिरेन्द्र प्रधानले जानकारी गराए ।प्रतियोगिता आयोजना गर्न ३१ लाख खर्च हुने अनुमान गरिएको छ । मुख्य प्रयोजक नागार्जुन नगरपालिकाले १५ लाख उपलव्ध गराउने छ । अपुग रकम टिम दर्ता शुल्कलगायत विभिन्न प्रायोजकबाट परिपूर्ति गरिने लक्ष्य रहेको संले जनाएको छ । काठमाडौं उपत्यकाका टिमलाई २० हजार टिम दर्ता शुल्क कायम गरिएको छ भने उपत्यकाबाहिरको टिमलाई ५ हजार दर्ता शुल्क तोकिएको छ ।

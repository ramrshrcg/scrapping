शीर्षक,विवरण
बाढीपहिरोले उजाडियो लेलेनल्लुटीकाभैरव क्षेत्र,"नल्लुको बाढी नख्खुमा मिसिएपछि दर्जनौं घरमा क्षति पुगेको छ । विनाशकारी बाढी आउनुको कारण ढुंगा खानी र क्रसर उद्योग नै हुन्, टीकाभैरवका रामप्रसाद बजगाईंले भने । उनका अनुसार त्यस्ता उद्योगले जथाभावी ढुंगा र बालुवा निकाल्ने गरेका थिए । जंगल फाँडेर र डाँडै काटेर प्राकृतिक दोहन गर्दा पनि स्थानीय सरकार र प्रहरीप्रशासनले चासो दिएका थिएनन् । जथाभावी पहाड खनिएकाले पहिरो आयो, पहिरो खोलामा पसेपछि बाढी बन्यो, बाढीले निम्त्याउने विनाश नै हो, अहिले हामी त्यही विनाशको मारमा पर्यौं, बजगाईंले भने ।टीकाभैरव, लेले, देवीचौरलगायत क्षेत्रका सामुदायिक र राष्ट्रिय वन मास्ने गरी भइरहेको उत्खनन रोक्न विगतमा जनस्तरबाट पहल पनि भएका थिए । समाचारहरूसमेत आएपछि १५ वर्षअघि नै संसद्को प्राकृतिक स्रोत समितिले अवैध खानी बन्द गर्न सरकारलाई निर्देशन दिएको थियो । तर संसदीय समितिको निर्देशन र स्थानीयको हारगुहारलाई सरकारी संयन्त्रहरूले वास्ता गरेनन् । लेलेनल्लु क्षेत्रकै सञ्चमाया नगरकोटीले खानी क्षेत्रबाट आएको बाढीलेआफ्नो एउटा गाई बगाएको, ५ वटा पुरेको बताइन् । त्यसको कारण भने खानी उद्योग नरहेको स्थानीय बताउँछन् । लेलेनल्लुटीकाभैरव क्षेत्रको बाढीपहिरो प्रभावित क्षेत्रमा अझै पनि सरकारको उपस्थिति नरहेको स्थानीय बासिन्दा गुनासो गर्छन् । तर, ललितपुरका प्रमुख जिल्ला अधिकारी तुलसीबहादुर श्रेष्ठले मृतकविस्थापितप्रभावितलाई स्थानीय तहसँगको समन्वयमा आश्रयस्थल र राहत व्यवस्थापन गरिरहेको बताए । नगरपालिकाको मागका आधारमा त्रिपाल, ब्लांकेट, म्याटलगायतका सामग्री उपलब्ध गराइरहेका छौं, उनले भने । बाढीपहिरो प्रभावित स्थानमा महामारीलगायतका थप समस्या आउन नदिन जिल्ला जनस्वास्थ्य कार्यालयमार्फत स्थानीय तहसँग समन्वय गरेर वडास्तरसम्म सचेतनामूलक कार्यक्रम चलाइएको पनि प्रजिअ श्रेष्ठले जानकारी दिए । आवश्यकताअनुसार औषधि तथा उपचारको व्यवस्था मिलाइएको छ, उनले भने ।"
कसरी मापन हुन्छ भिजिबिलिटी ?,"(काठमाडौं)शनिबार आएको बाढीले ललितपुरको नख्खु खोला छेउको सुगम बस्ती नै जलमग्न बन्यो । बाढीले बिहान ५ बजेदेखि नै जस्ताको छाप्रोलाई घेरेपछि रौतहट घर भएका राजु साहसहित उनका दुई छोरी, भाइ र एक पाहुना गरी ५ जना ४ घण्टासम्म उद्धारको प्रतीक्षामा रहँदा पनि राज्यका कुनै पनि संयन्त्र मद्दतका लागि पुगेनन् । उर्लंदो बाढीको भेलले बिहान ९ बजे आसपास जब उनीहरू आश्रित जस्ताको छाप्रोलाई छेड्यो, आफ्नै बलबुताले पौडिँदै तीन जना छेउ लागे भने दुई जना नख्खु खोलामा हेलिँदै बेपत्ता भए । उद्धारपछि राजुले पाटन अस्पतालबाट सञ्चारमाध्यमहरूमा दिएको अन्तर्वार्ताअनुसार, उनकी ५ वर्षीया छोरी सेतु र ओखलढुंगा घर भएका उनका साथी देवराज कार्की अझै बेपत्ता छन् । दुई वर्षदेखि नख्खुमा आफ्नै ग्रिल कारखाना सञ्चालन गरिरहेका राजु, उनका भाइ राज र जेठी छोरी मेघना भने जोगिन सफल भए । सामाजिक सञ्जालमार्फत सार्वजनिक भएको त्यो घटनामा सरकारले न त सैनिक हेलिकोप्टर न त निजी हेलिकोप्टर नै पठाउन सक्यो, न राफ्टिङमा सिपालु उद्धारकर्ता नै घटनास्थलमा पुगे । राजधानीभित्रै भएको उक्त घटना विपद् व्यवस्थापनका हिसाबले विडम्बनापूर्ण रह्यो । गुहार मागिरहेका सर्वसाधारणको घण्टौंसम्म पनि उद्धार हुन नसक्दा गृहमन्त्री रमेश लेखक र उद्धारका लागि हेलिकोप्टर पठाउन नसकेकोमा सरकारको निकै आलोचना भयो । सञ्चारमाध्यमदेखि सर्वदलीय संयन्त्रको बैठकहरूमा गृहमन्त्री लेखकले त्यतिबेला सेनाको हेलिकोप्टर उडाउने भिजिबिलिटी थिएन भनी रक्षात्मक अभिव्यक्ति दिए । उनी गलत बिफ्र मा बोले । जहाजलाई मौसमबारे आधिकारिक जानकारी दिने मुख्य अनि आधिकारिक निकाय जल तथा मौसम विज्ञान विभागको बुलेटिनमा भर परेको भए गृहमन्त्री विवादमा सायदै तानिने थिए । नख्खुको उक्त घटनास्थलमा उद्धारका लागि हेलिकोप्टर पनि पठाउन सकिन्थ्यो । विमानहरूको सूचना व्यवस्थापन गर्ने नेपाल नागरिक उड्डयन प्राधिकरण मातहतको एरोनटिकल इन्फरमेसन म्यानेजमेन्ट डिर्पाटमेन्टद्वारा जारी एरोनटिकल इन्फरमेसन पब्लिकेसन (एआईपी) ले जारी गरेको अन्तर्राष्ट्रिय नियमअनुसार, हेलिकोप्टर चार्टर उडानका लागि ५ हजार मिटर भिजिबिलिटी आवश्यक पर्छ । तर, विशेष परिस्थितिमा न्यूनतम १ हजार मिटर परसम्म कुनै वस्तु वा प्रकाशलाई पाइलटले स्पष्ट चिन्न सक्ने भिजिबिलिटी भएमा हेलिकोप्टरलाई विमानस्थलले स्पेसल भीएफआर उडान अनुमति दिन सकिने त्रिभुवन अन्तर्राष्ट्रिय विमानस्थलका निर्देशक रिन्जी शेर्पा बताउँछन् । काठमाडौंलगायत कन्ट्रोल्ड विमानस्थलमा हेलिकोप्टरलाई १ हजार मिटर भिजिबिलिटीमा स्पेसल भीएफआर उडान अनुमति दिन सकिने प्रावधान छ, निर्देशक शेर्पाले भने । एआईपीले पनि न्यूनतम १ हजार मिटर अर्थात् १ किमि परसम्म पाइलटले देख्न सक्ने अवस्थामा हेलिकोप्टर उडान खुलाउन सकिने अधिकार विमानस्थलमा रहेको टावरका एयर ट्राफिक कन्ट्रोलर (एटीसी) लाई दिएको छ । जहाजलाई मौसमका बारेमा आधिकारिक जानकारी दिने मुख्य अनि आधिकारिक निकाय हो, जल तथा मौसम विज्ञान विभाग । यसको प्रमुख उद्देश्य प्राकृतिक प्रकोप न्यूनीकरण गर्न अनि सर्वसाधारणको जीउज्यान तथा सम्पत्ति जोगाउने रहेको छ । ६२ वर्षअघि स्थापना भएको यो संस्थाले जलविज्ञान र मौसमसम्बन्धी जानकारी समयमै वितरण गर्नुपर्छ । जहाज उड्न मिल्ने भिजिबिलिटी छछैन भन्ने मुख्य जिम्मेवार निकाय यही हो । अत्याधिक वर्षाको सम्भावना, शीतलहर, सहरहरूको पूर्वानुमान, हुस्सु कुहिरोको पूर्वानुमान, हिमपात आदिबारे यसले अहिले मौसमी चेतावनी अलर्ट पनि जारी गर्छ । मौसम विज्ञानविज्ञ डा जनकलाल नायभाका अनुसार २०२४ सालताका उड्ने नेपाली जहाज भारतको कोलकत्तामा रहेको सप्लिमेन्ट्री मेट्रोलजिकलको मौसम पूर्वानुमानमा भर पर्थे । भारतीय मेट अफिसरहरूले नै काठमाडौं विमानस्थलमा रहेर इनरुट फरकास्ट र मौसमी सेवा दिन्थे । तर अहिले मौसमी सूचनामा भारतमाथिको मात्रै निर्भरता छैन । नेपालले वायुमण्डलमा हावापानीको अवस्थाबारे जानकारी लिन राडार, ह्वेदर क्यामेरा, आधुनिक उपकरण, सूचना केन्द्र स्थापना गरेको छ । यसबाहेक जाडोयाममा काठमाडौं उपत्यकामा ३ हजार फिट उचाइसम्म हटएयर बेलुन उडाएर हावाको चाप, दिशा, बादलको अवस्था आदिबारे सेन्सरमार्फत जानकारी लिन पनि थालेको छ । नेपालमा मौसम बदली हुनेनहुने, मौसमको अवस्था, मौसम विश्लेषण, वर्षाको सम्भावना, चट्याङ, मौसमसम्बन्धी पूर्वसावधानीएड्भाइजरी आदि समेटेर मौसम पूर्वानुमान शाखाले वायुसेवा कम्पनीहरूलाई उडानका लागि आवश्यक पर्ने मौसमी सूचना तथा जानकारीहरू उपलब्ध गराउँछ । विमानस्थलका एटीसीले पूर्वानुमान शाखा, हवाई उड्डयन मौसम शाखाले उत्पादन गर्ने सूचना आकाशमा रहेका वायुयानलाई उपलब्ध गराएर उडानमा सघाउँछन् । हवाई जहाज अनि सर्वसाधारणलाई मौसम विश्लेषण गरिएको जानकारी दिन विभागअन्तर्गत काठमाडौं विमानस्थलमा पूर्वानुमान महाशाखा जो छ, यसलाई पाइलट, एटीसी, डिसप्याचरहरू लगायतका उड्डयनकर्मीले छोटकरीमा मेट ब्रिफिङ भनी चिन्दछन् । मौसम तथा हवाई मौसम पूर्वानुमान शाखाले वायुसेवा कम्पनीहरूलाई उडानका लागि आवश्यक पर्ने मौसमी सूचनाजानकारीहरू निःशुल्क चारै प्रहर उपलब्ध गराउँछ । सर्वसाधारणले पनि यहाँ फोन गरेर निःशुल्क सूचना माग्न सक्छन् । विभागका यी दुई शाखाले टर्मिनल एरोड्रम फरकास्ट (टाफ) र मेट्रोलजिकल एरोड्रम रिपोर्ट (मेटार) बुलेटिन निकाल्छन् । मेटारले कुनै पनि विमानस्थलको वर्तमान समयको मौसमको चित्रण गरेको हुन्छ भने टाफले कुनै निश्चित समय (६६ घण्टा) को हावापानीको पूर्वानुमान गरेको हुन्छ । विभागका एक सिनियर डिभिजनल मेटेरियोलोजिस्टका अनुसार, असोज १२, शनिबारका दिन हेलिकोप्टरलाई काठमाडौंभित्र उडान गर्न बाधा पुर्याउने प्रतिकूल मौसम थिएन । काठमाडौं उपत्यकाभित्र शनिबार बिहान ६ बजे १६ सय, साढे ६ बजे २५ सय, पौने ७ बजे १६ सय, साढे ८ बजे २ हजार र सवा १० बजे ४ हजार मिटर भिजिबिलिटी थियो, मौसम पूर्वानुमान महाशाखाका अर्का कर्मचारीले भने । ती कर्मचारीले दिएको जानकारीअनुसार, शनिबार बिहान निजी हेलिकोप्टरलाई उद्धार उडानमा पठाउन सकिने भिजिबिलिटी थियो । गैरसैनिक उडानका लागि बनाइएका यी नियम सैनिक विमानहरूलाई भने लागू हुँदैन । सेनाको हेलिकोप्टरलाई गैरसैनिक उड्डयनका कुनै पनि नियम लागू हुँदैन, निजी हेलिकोप्टरका एक क्याप्टेनले भने, सेनाले टुँडिखेलमा शिवरात्रिमा निल भिजिबिलिटीमा एकैसाथ कम्तीमा ६ वटासम्म हेलिकोप्टर उडाएको रेकर्ड छ । आर्मीले मिसनमा प्रायः सबै नियम नजरअन्दाज गर्दै हेलिकोप्टर उडाउन मिल्छ । सैनिक हेलिकोप्टर उडानमा समेत कुनै समय जोडिएका एक अर्का वरिष्ठ हेलिकोप्टर पाइलटका अनुसार, विपद्मा त झन् सैनिक, गैरसैनिक हेलिकोप्टर तथा उडानलाई नियम नमान्दा पनि हुन्छ । विपद्मा मानिसहरूको ज्यान जोगाउनुपर्ने पहिलो दायित्व हुने भएकाले त्यसबेला कुनै उडानको नियम पालना गर्नैपर्छ भनेर अन्तर्राष्ट्रिय उड्डयन संगठन (आईकाओ) र अरु महासन्धिले पनि भनेका छैनन् । नेपालले भूकम्पका बेला यस्तो अभ्यास गरिसकेको छ । २०७२ वैशाख १२ मा आएको विनाशकारी भूकम्पमा काठमाडौं टावरमा कुनै पनि एटीसी नभएका बेला बिनाउडान जानकारी निजी हेलिकोप्टर उडेर काठमाडौंमा भएको क्षति र अरु सूचना राज्यलाई दिएको थियो ।देशभर लगातार पानी परेका कारण प्राधिकरणले शुक्रबार रातिदेखि आन्तरिक उडानमा रहेका वायुसेवालाई व्यावसायिक उडानमा रोक लगायो । यो नियम शनिबार दिउँसोसम्म लागू भयो । प्राधिकरणले उडान निषेध गर्दा आँखाले हेरेर हुने उडानका लागि मौसम उपयोगी थिएन । तर उपकरणको सहायताले हुने अन्तरदेशीय उडान भई नै रहेका थिए । हामी मौसमी बुलेटिन हेरिरहेका थियौं, एक अर्का हेलिकोप्टर पाइलट तथा सञ्चालकले कान्तिपुरसँग भने, काठमाडौंमा कता के भइरहेको छ, सरकारी निकायसँग जानकारी थिएन । हामीलाई हेलिकोप्टर उडाउन भनिएको भए उद्धार उडान गर्न सक्ने थियौं किनकि उपत्यकाभित्र भिजिबिलिटी १ हजार मिटरभन्दा मुनि घटेको थिएन ।विभागको हावापानी विश्लेषण शाखाकी सिनियर डिभिजनल मेटेरियोलोजिस्ट विभूति पोखरेलका अनुसार, आधुनिक प्रविधिमार्फत उपलब्ध हुने सूचनाका आधारमा नेपालले मौसम विश्लेषण गर्छ । नेपालले जापान र चीनका भूउपग्रहमार्फत निःशुल्क लिइएका तस्बिर, तथ्यांकलाई पनि विश्लेषण गर्छ । बादलहरूको गतिविधि, बादलमा पानीको ठोस वा तरल मात्राको उपस्थिति आदिको विश्लेषण यिनै सूचनामा टेकेर मौसमी अवस्था तथा पूर्वानुमान गरिन्छ । त्यस्तै, देशभरको मौसमी अवस्था हेर्न सुर्खेत, पाल्पा र उदयपुरमा मौसमी रेडियो डिटेक्सन एन्ड रेन्जिङ (राडार) जडान गरिएका छन् । यीबाहेक नेपालभर ५ सय बढी मौसम उपलब्ध गराउने सूचना केन्द्र छन् । ३ दर्जन हाराहारी वेदर क्यामेराबाट प्राप्त हुने लाइभ भिडियो पनि मौसम विश्लेषणका लागि आवश्यक पर्ने सूचनाका स्रोत हुन् । उपकरण क्यालिब्रेसन तथा व्यवस्थापन शाखाका अनुसार, सुर्खेत, पाल्पा र उदयपुरमा जडान गरिएका राडार अहिले भने पूर्णरूपमा सञ्चालनमा छैनन् । यी सञ्चालनमा नभएका कारण ती क्षेत्र आसपासको वायुमण्डलको अवस्थाको सटीक विश्लेषण हुन सकेको छैन । हिमपात हुने हो वा पानी पर्ने हो भन्नेबारे जानकारी दिने तीन स्थानका राडारबाट सूचना प्राप्त हुन सकेको छैन, विभागकी सिनियर डिभिजनल मेटेरियोलोजिस्ट डा इन्दिरा कँडेलले भनिन् । नेपालका छिमेकी मुलुकहरूले प्रवाह गर्ने सूचना आदिलाई विश्लेषण गरेर मौसमबारेको सूचना २४ सै घण्टा सार्वजनिक गरिरहन्छ । विभागले भूउपग्रहदेखि आफ्ना स्टेसनबाट प्राप्त गर्ने डेटालाई कम्प्युटर प्रोग्राम एनडब्लूपी (न्युमेरिकल वेदर प्रेडिक्सन) प्रणालीबाट विश्लेषण गरेर तीन दिनसम्मको मौसम पूर्वानुमान जारी गर्छ ।हवाई उड्डयन मौसम शाखाका अनुसार, नेपालको भूगोलअनुसार १० हजार फिटभन्दा मुनि उड्ने साना जहाजलाई अझै पनि उपकरणको सहयतामा उडान गर्न सम्भव छैन । तर, अन्तर्राष्ट्रिय उडान हुने १० हजार फिटमाथिको आकाश (हवाई रुट) मा उड्ने जहाजलाई भने विभागले एभिएसन मेटेरियोलोजी बुलेटिन जारी गर्छ । १० हजार फिटमाथिको आकाशमा कुनै भौगोलिक अवरोध नहुने र भूउपग्रहको निगरानी पनि हुने भएकाले सजिलै मौसमी अदलीबदलीको जानकारी पाइन्छ । तर, छोटो समयमा पहाडको खोजमा ८ देखि १० हजार फिट उचाइमा उड्ने जहाजलाई भने छिनछिनमै हुने बदली चुनौती हुने गरेको छ ।खराब मौसममा भिजुअल मेटियोरोलोजिकल कन्डिसन (भीएमसी) मा जस्तो आँखाले हेरेर मात्रै पाइलटले जहाज उडाउन सक्दैनन । त्यस्तै पहाड तथा हिमाली भेगमा हुने उडानमा खराब मौसममा इन्स्ट्रयुमेन्टल मेट्रोलजिकल कन्डिसन (आईएमसी) मा जहाजभित्रकै उपकरणको सहायतामा पनि भर परेर जहाज उडान सकिँदैन । मौसम पूर्वानुमान शाखामा कार्यरत एक मेटेरियोलजिस्टका अनुसार, दुर्गम तथा हिमाली भेगमा हुने व्यावसायिक तथा चार्टर उडान रुटमा छिनछिनमै मौसम फेरबदल भइरहन्छ । यसलाई उड्डयनकर्मीहरूले बोलीचालीको भाषामा लोकल वेदर भन्छन् । हाइड्रोलोजिस्ट तथा मेटेरियोलजिस्टले यसलाई माइक्रो क्लाइमेट भन्छन् । यो नेपाल बाहिरबाट आउने पश्चिमी वायु वा पूर्वमा रहेको बंगालको खाडीबाट उत्पन्न भएको कुनै प्रणालीका कारण सृजना नभई स्थानीय हिमाल, नदीनालामा सृजना हुने भएकाले यसलाई लोकल वेदर भनिएको हो । नेपालमा सयौं नदीनाला, पहाड, खोच, हिमालमा उत्पन्न हुने लोकल वेदर लाई राडार वा अरु उपकरणको सहायतले हेर्न नसकिने भएकाले आन्तरिक उडानमा इनरुटको फरकास्ट समेटिएको सिग्निफिकेन्ट वेदर चार्ट नेपालले उपलब्ध गराउन सकेको छैन । विभागकी सूचना अधिकारी विभूति पोखरेलका अनुसार, नेपालका सबै स्थानमा माइक्रो क्लाइमेटबारे जानकारी दिने संयन्त्र स्थापना गरेर सिग्निफिकेन्ट वेदर चार्ट जारी गर्न चुनौती छ । प्राथमिकताका आधारमा कुनै पकेट क्षेत्रहरूजस्तै कृषि, पर्यटनजस्ता निर्दिष्ट क्षेत्र पहिचान गरेर तिनको मौसम पूर्वानुमान दिलाउने संयन्त्र स्थापना गर्न सकिन्छ, पोखरेल भन्छिन्, तर नेपालको सबै पहाडी तथा हिमाली भूभागमा उपकरणहरू राखेर त्यहाँको वायुमण्डलको ताजा जानकारी अपडेट गर्न धेरै चुनौती देखिन्छ । आन्तरिक उडानमा विमान चालकले आफ्ना उडान गन्तव्यबाहेक बाटोमा पर्ने विमानस्थलको मौसमको अवस्था तथा पूर्वानुमानबारे जानकारी लिएर उडान गरिरहेका हुन्छन् । आन्तरिक उडानमा इनरुटको फरकास्ट समेटिएको सिग्निफिकेन्ट वेदर चार्ट भने उपलब्ध हुने गरेको छैन । अन्तर्राष्ट्रिय उडानका रुटमा १०२० मिनेटमै सिग्निफिकेन्ट वेदर चार्ट तयार हुन्छ । त्यसैले आन्तरिक उडानमा पाइलटहरू सुरुवाती गन्तव्यबाट उडेपछि दोस्रो गन्तव्यमा अवतरण हुन नसक्दा वैकल्पिक विमानस्थलमा भिजिबिलिटी पुग्ने भए डाइभर्ट हुन्छन् । अन्तर्राष्ट्रिय वायुसेवाले विमानस्थलबाहेक अहिले भूउपग्रह भएका विदेशी मौसमसम्बन्धी कम्पनीबाट पनि आकाशको मौसमको पूर्वानुमान लिइरहेका हुन्छन् । त्यस्तै, जहाजको ककपिटमा पनि आकाशको बाटोमा पर्ने हावाको चाप, बादलको अवस्था, चट्याङ आदिबारे जानकारी दिने उपकरण हुन्छन् । यता नेपालको दुर्गम उडानमा अहिले वायुसेवाहरूले हवाई रुटमा पर्ने खोंचमा सीसीटीभी क्यामेरा राखेका छन् । जहाँसुकैबाट हेर्न सकिने ती क्यामेराको दृश्यको विश्लेषणका आधारमा आन्तरिक उडान हुने गरेका छन् । सोलुखुम्बुलगायतका पर्यटकीय हिमाली बस्तीमा त होटल तथा पर्यटन व्यवसायीहरूले चौबिसै घण्टा सीसी क्यामेरालाई लाइभ गरिदिएकाले नेपालका हेलिकोप्टरलाई चार्टर उडान गर्न सजिलो भएको हेलिकोप्टर पाइलटहरू बताउँछन् ।"
तेस्रो विश्वयुद्ध नहोस्,"जारी इरानइजरायल युद्धले तेस्रो विश्वयुद्धको रूप लिने हो कि भन्ने त्रास व्याप्त भएको छ । इजरायललाई लक्ष्य गरी इरानले एकै दिन १ सय ८१ मिसाइल प्रहार गरेपछि विश्वकै आम नागरिक त्रसित बनेका छन् । इजरायलले पनि इरानको उक्त कार्यको बदला लिन्छौं भनेर धम्की दिइसकेको छ । यी दुवै मुलुक सैन्य क्षेत्रमा निकै अग्रणी मानिन्छन् । उनीहरूसँग हातहतियार प्रशस्तै छन् । इजरायलसँग आणविक अस्त्र नै छ भने इरानसँग आणविक बम बनाउने युरेनियमको ठूलो खजाना छ । आणविक युद्ध भएमा त्यसले कस्तो भयावह रूप लिन्छ भन्ने त दोस्रो विश्वयुद्धमा जापानको हिरोसिमा र नागासाकीमा देखिइसकेको छ । कुनै पनि किसिमका युद्ध रोक्नु सम्पूर्ण विश्वका शान्तिकामी जनताहरूको दायित्व बन्न गएको छ । अहिले दुवै मुलुकलाई उक्साउने शक्तिहरू पनि निकै छन् । यद्यपि शान्तिका लागि प्रयास गर्ने पक्षहरू नभएका होइनन् । तथापि दुवै मुलुकका सरकार प्रमुखहरू शान्ति चाहने पक्षको कुरा सुन्न चाहिरहेका छैनन् । जसले गर्दा युद्धको भय कम हुन सकेको छैन । अब संयुक्त राष्ट्रसंघ कडा रूपमा प्रस्तुत हुनुपर्छ । अन्यथा विश्व पुनः अशान्तिको सुरुङमा लामो समय रुमल्लिनेछ । यो अवस्था किन र कसरी आयो भन्नेबारे पनि गम्भीर विश्लेषण हुनु आवश्यक छ । मुस्लिम राष्ट्र, मध्यपूर्वका राष्ट्रहरू समस्याको जड इजरायल रहेको बताइरहेका छन् भने पश्चिमा मुलुक अमेरिका, बेलायतलगायत इरान, लेबनान र प्यालेस्टाइनलाई दोषी देखाइरहेका छन् । स्वतन्त्र आँखाले हेर्दा इरानइजराइल दुवै मुलुकको दोष देखिन्छ । हमासले सुरुमा इजरायलमाथि आक्रमण नगरेको भए यो युद्धको सुरुवात नै हुने थिएन । त्यसपछि बदला लिने नाममा पचासौं हजार प्यालेस्टिनीलाई मार्नु इजराइलको पनि गल्ती हो । इजरायलले आफ्नो वरिपरिको सबै राष्ट्रको अस्तित्व नै समाप्त पार्ने सोच पाल्नुलाई सही मान्न सकिन्न । त्यसको बदलामा लामो दूरीबाट इरानले इजरायलमा मिसाइल दाग्नु त्यो भन्दा ठूलो गल्ती हो । उता विश्वशक्ति राष्ट्र अमेरिकाले दुवै पक्षलाई सम्झाउनुको साटो उल्टो इजरायललाई मात्र एकपक्षीय साथ दिन्छौं भन्नु पनि न्यायोचित होइन । आज इजरायल अमेरिकाकै बलमा एकसाथ प्यालेस्टाइन, लेबनान, यमन र इरानलाई ध्वस्त पार्न खोज्दै छ, जो उसको ठूलो भूल हुनेछ । कुनै एकदुई राष्ट्रको गल्तीले पूरै विश्वको शान्ति खलबलिने परिस्थिति उत्पन्न हुनु कुनै हालतमा उचित होइन । यसर्थ सम्भावित तेस्रो विश्वयुद्ध रोक्न नेपाललगायत सम्पूर्ण शान्ति चाहने मुलुकले कडा रूपमा विरोध गर्नुपर्छ । गोपाल देवकोटा, जोरपाटी, काठमाडौं"
राष्ट्रिय शोकको समय,"बाढीपहिरोको विपद्मा परी हालसम्म दुई सय ४२ जनाले ज्यान गुमाएका छन् । तथ्यांकअनुसार २२ जना बेपत्ता छन् भने १ सय २८ जना घाइते छन् । आम नागरिकको दैनिकी कष्टकर बन्दै गइरहेको अहिलेको असहज अवस्थामा पनि केही व्यापारिक संस्था तथा व्यवसायीले अवसरका रूपमा लिनु दुःखद हो । यसले हाम्रो नेपाली समाजमा रहेको सामाजिक आधारहरू कतै भत्किएका त छैनन् भन्ने लाग्छ । खाद्यान्न, तरकारीको भाउ बढ्दो छ । देशभरिका सडकमार्ग अवरुद्ध छन् । हवाई टिकटमा मूल्य बढाइएको छ । तर, नियमन र कारबाही गर्नुपर्ने सरकार सुस्त छ । दैविक विपत्ति नियन्त्रण नहोला तर नाफाखोरलाई कानुनद्वारा हस्तक्षेप गर्ने अधिकार सरकारसँग छ । यो राष्ट्रिय शोकको समयमा समेत किन बजारमूल्य यसरी निरन्तर उकालो लागिरहेको छ ? के यो सरकारको निष्क्रियता नै हो ? हिजो आम नागरिकहरू जीवन रक्षाका लागि रुँदै गर्दा पनि सरकार मौन थियो । आज बजारका हरेक क्षेत्र हवाई यातायातदेखि तरकारी बजारसम्म अनियन्त्रित हुँदासमेत सरकार मौनतामै छ । रामकृष्ण बराल, जोरपाटी५, काठमाडौं"
भ्रष्ट सरकार,"तर, पीडितले कुनै पनि सरकारको अनुभूति गर्न पाएनन् । कुनै योजना बाँडफाँट गर्ने बेला उसको र मेरो दलको कार्यकर्ता भनेर अघि सर्ने नेताहरूले यो विपद्को अवस्थामा पीडितलाई मल्हम लगाउन नसक्नु विडम्बना हो । विभिन्न उपभोक्ता समितिको नाममा आफ्ना कार्यकर्ता मात्र देख्ने जनप्रतिनिधि स्वार्थमा लिप्त छन् । स्थानीय तह त झन् भ्रष्टाचारको कारखाना बनेको छ । जनताको समस्यालाई मुद्दा बनाएर उनीहरू बजेट माग गर्छन् तर त्यही बजेटमा आफू रजाइँ गर्छन् । तीन तहको सरकार तर तीनै तहमा भ्रष्टाचार ! मनोजकुमार शर्मा, सिरहा"
उपभोक्तालाई राहत,"महँगो मूल्यमा सामान किन्नुपर्ने बाध्यता भइरहेका बेला सस्तो मूल्यमा सामान कुन ठाउँमा पाइएला भन्ने खोजी र चासो आम उपभोक्तामा हुन्छ नै । दसैं, तिहार र छठ जस्ता महान् चाडपर्वको समयमा खाद्यान्नलगायत विभिन्न सामान अधिक चाहिने भएकाले सहुलियत पसलको आम चासो बढ्नु स्वाभाविक हो । जसलाई लक्षित गरी काठमाडौं, ललितपुर, भक्तपुर, कास्की, तनहुँ, गोरखा, झापा, मनाङ, मुस्ताङलगायत देशभरका ४२ जिल्लामा नेपाल सरकारले सहुलियतपूर्ण मूल्यको पसल खोलेको सुन्नमा आएको छ । त्यस्ता पसलमा दाल, चामल, चिनी, तेल, गेडागुडी लगायतका सामान बिक्रीमा राख्नुले उपभोक्तालाई केही राहत मिलेको छ । तिलप्रसाद न्यौपाने, माछापोखरी चोक, काठमाडौं"
जान्नेहरू धेरै भएको देश,"कान्तिपुर दैनिकमा बिहीबार प्रकाशित केशव दाहालको को जान्ने ? शीर्षकको लेख निकै पठनीय लाग्यो । यो देशका नेता, मन्त्री, कार्यकर्ता, पत्रकार, शिक्षक, विद्यार्थी र अरू जोसुकै किन नहोस्, ऊ आफूलाई नजान्ने वा सिकारुको रूपमा प्रस्तुत गर्दैन । तर आआफ्नै ठाउँमा यसरी जान्ने कहलिएका स्वघोषित जानकारहरूको देश भने कहिल्यै अगाडि बढेन । कोही नेताले नेपाललाई सिंगापुर र कसैले जापानै बनाउँछु भने । कतिले विकासको मूलै फुटाउँछौं भने । कतिले सडक, स्कुल वा सहर धेरै बनेपछि नयाँ युग आउला भने । कतिले प्रजातन्त्र भने अनि संघीयता र गणतन्त्र ल्याएपछि हुन्छ भन्न थालियो । तर आमरूपमा सच्चा परिवर्तन वा मौलिक विकासको उज्यालो क्षितिज देख्नै पाइएन । जताततै भद्रगोल मात्र बेहोर्नुपर्ने अवस्था आइलाग्यो । मिहिन ढंगले सिक्न, इमानदारीसाथ काम गर्न, व्यावहारिक र पारदर्शी बन्न न कसैले जान्यो न कोसिस नै गर्यो ।त्यसैले यो देश आकाशका कुरा धेरै जान्ने तर आफ्नै नाक अगाडिको विषय केही नजान्ने अजासु हरूको मारमा छ । रूख नभएका मुडुले डाँडालाई सुन्दर हरियाली बनाउन वृक्षरोपणको मीठो कथा भनेर हुँदैन । त्यसका लागि बिरुवा रोपेर मलजल गर्ने जाँगर पहिलो आवश्यकता हो । आधारभूत तहको यही किसिमको सिकाइले मात्र उज्यालो र अर्थपूर्ण भविष्य निर्माण गर्न सकिनेछ । कृष्ण कुम्पुरे, आदमटार, धादिङ"
"विपद्मा जनता, लाचार सरकार","राजनीतिक पार्टीको भूमिका राज्य संयन्त्रबाहेक जनतासँग प्रत्यक्ष रूपमा जोडिने राजनीतिक पार्टी नै हुन् । प्राकृतिक विपद्का बेला जनतालाई सघाउने काममा पार्टीहरूले आफ्नो संयन्त्र परिचालन गर्न सक्छन् । पार्टीका कार्यकर्ता, युवा, विद्यार्थीलगायत संगठनको परिचालन गरेर विपद्मा परेका जनतालाई राहत उपलब्ध गराउने, दैनिक जीवनमा आइपरेका संकट र अप्ठ्यारा हल गर्न सघाउनेजस्ता काममा जनताले पार्टीसँग अपेक्षा राखेका हुन्छन् । तर, जनता बाढीपहिरोको यति ठूलो चपेटामा पर्दा कुनै पनि पार्टीले योजनाबद्ध उद्धार, राहत र सहयोग कार्यक्रमको घोषणा गरेका छैनन् । केही पार्टीले प्रभावितलक्षित राहत रकम सरकारलाई बुझाउन सुरु गरेका छन्, त्यो सकारात्मक हो । तर, प्रभावित जनताले भौतिक रूपमै सहयोगको अपेक्षा गरेका छन् । यस्तो अवस्थामा पार्टीहरूले ठोस कार्यक्रम बनाएर प्रभावितका दैनिक जीविकोपार्जनमा सहयोग गर्ने, राहत वितरणका साथै भौतिक पूर्वाधार निर्माणका लागि जनपरिचालन गर्न सक्छन् । यति मात्रै होइन, राष्ट्रिय विपत्ति निम्त्याउने प्राकृतिक विपद्को कारण पहिचान गर्ने र राज्यले विपद् प्रवर्द्धनका लागि गरेका नीति, योजना र कार्यक्रमलाई रोक्ने निश्चित दृष्टिकोण बनाउनुपर्छ । यसका साथै यस्ता विपद् न्यूनीकरण गर्न र त्यसका लागि राज्यले लिनुपर्ने नीतिका सन्दर्भमा पार्टीभित्र बहस चलाउने, दृष्टिकोण निर्माण गर्ने र विपद्बाट प्रभावितलाई राहत, पुनःस्थापना र क्षतिपूर्ति दिलाउन राज्यलाई जवाफदेही बनाउने कार्यक्रम पार्टीहरूले गर्न सक्छन् । कुनै पनि पार्टीभित्र वा राजनीतिक नेतृत्वबीच यस्ता गम्भीर सवालबारे बहस र विमर्श छैन भन्नुको अर्थ पार्टीहरू यस्तो गम्भीर र संवेदनशील मुद्दामा जिम्मेवार र जवाफदेही छैनन् । विपद्बाट जनतालाई सुरक्षित राख्न पार्टीहरू जवाफदेही र जिम्मेवार हुनै पर्छ ।"
नेपालको भूराजनीति : अवसर कि चुनौती ?,"निष्कर्ष उपरोक्त बृहत्तर क्यानभासबाट विश्लेषण गर्दा उपयुक्त नीति अनुसरण गरे नेपालको भूअवस्थिति चुनौती कम, अवसर बढी हो । यदि उपयुक्त नीति अनुसरण गर्न सकेन भने अवसर कम चुनौती बढी हो । यदि चुनौती नै बढी हो भने पनि चुनौतीलाई अवसरमा रूपान्तरण गर्नु आवश्यक छ । छिमेकी तथा शक्तिराष्ट्रहरूको भूराजनीतिक द्वन्द्व, सामरिक प्रतिस्पर्धा र कूटनीतिक स्वार्थको सन्तुलन कायम गरी ती देशको सामरिक प्रतिस्पर्धालाई नेपालको विकासका लागि सहयोग गर्ने प्रतिस्पर्धामा रूपान्तरण गर्न सक्नुपर्छ । यसका लागि सरकारले दूरदर्शी नीति, दीर्घकालीन रणनीति र कुशल कूटनीति अनुसरण गर्नुपर्छ । भौगोलिक अखण्डता, सर्वभौमिकता, स्वतन्त्रता, राष्ट्रहित र आर्थिक विकासको बृहत्तर दृष्टिले सर्वोत्तम नीति यही हो । यदि नेपालले भूराजनीतिक तथा कूटनीतिक सन्तुलन कायम गर्न सकेन भने शक्तिराष्ट्रहरूको भूराजनीतिक खेल मैदानसमेत बन्न सक्छ ।"
'बेहुली फ्रम मेघौली को उत्साहप्रद सुरुवात,"(काठमाडौं)उमेर पुगेकी युवतीलाई घरपरिवारदेखि समाजले विवाहका लागि दिने चर्को दबाब र त्यसको प्रतिक्रियामा निम्तने क्रियाकलापलाई हास्यशैलीमा प्रस्तुत गरिएको फिल्म बेहुली फ्रम मेघौली ले बिहीबारदेखि देशव्यापी प्रदर्शन थालेको छ । फिल्ममा बुबाले छोरीका लागि योग्य वरको खोजीका लागि गर्ने संघर्ष अनि छोरीले प्रेम प्राप्तिका लागि गर्ने प्रयासबीचको द्वन्द्वलाई केन्द्रमा राखेर कथावाचन गरिएको छ । देशका मुख्य मल्टिप्लेक्स चेन क्यूएफएक्स, आईएनआई सिनेमाज, वान सिनेमाजसहित बिग मुभिज, एफक्युब सिनेमाजलगायतले उल्लेख्य सोज दिएको उक्त फिल्मले पहिलो दिन उत्साहजनक व्यापार गरेको छ । ब्ल्याक हर्स पिक्चर्स र मेघौली फिल्मस्को ब्यानरमा सजन काफ्ले र आकाश बरालको संयुक्त निर्देशन रहेको फिल्मले प्रदर्शनको पूर्वसन्ध्यामा बुधबार साँझ भक्तपुरस्थित क्यूएफएक्स हलमा ग्रान्ड प्रिमियर गरेको थियो । पृथक् शैलीको प्रिमियरमा नायिका स्वस्तिमा खड्का फिल्मकी मुख्य पात्रकै चरित्रमा देखिने गरी रेड कार्पेटमा ट्र्याक्टर चलाएर पुगेकी थिइन् । चलचित्र बेहुली फ्रम मेघौली हेर्ने अवसर मिल्यो, रमाइलो अनि सन्देशमूलक रहेछ, कलाकार केदारप्रसाद घिमिरेले प्रिमियरपछि फिल्मको प्रशंसा गर्दै भनेका छन् । त्यसैगरी पटकथा लेखक सम्पदा मल्लले पनि मनोरञ्जनात्मक महिलाप्रधान फिल्म बनेकोमा खुसी व्यक्त गर्दै बेहुली फ्रम मेघौली को हाइलाइट्स नै स्वस्तिमा भएको टिप्पणी गरेकी छन् । उनी यति बहुमूल्य कलाकार हुन्, जसले जुनसुकै भूमिकालाई पनि सुन्दर ढंगले निर्वाह गर्ने सामर्थ्य राख्छिन् । यो फिल्म पूर्णतः उनैको हो, मल्लले भनेकी छन् । त्यसो त यसै फिल्मबाट स्वस्तिमा फिल्म निर्माणमा पनि छिरेकी छन् । फिल्ममा स्वस्तिमा र निश्चलबाहेक सिमरन खड्का, रक्षा थापा, विजय बराल, लोकेन्द्र लेखक, वसुन्धरा भुसाल, सिरु विष्ट, आमिर गौतम, टीका पहारीलगायतको पनि अभिनय रहेको छ । फिल्मलाई नरेन्द्र मैनालीले खिचेका हुन् भने निमेष श्रेष्ठको सम्पादन रहेको छ । फिल्मको लेखन पनि निर्देशकद्वयकै हो । फिल्मका गीत उडायो मन र छड्के सलाम लाई दर्शकले अत्याधिक रुचाइसकेका छन् भने बिहीबार नै अर्को गीत मायाको दोष पनि रिलिज गरिएको छ । गीत र ट्रेलरले नै प्रतीक्षित बनाएको उक्त फिल्मको व्यापार भिडन्त भने सहज देखिएको छैन । बाढीपहिरोको राष्ट्रिय विपद्का कारण गत सातादेखि प्रदर्शनमा आएका दुई नेपाली फिल्म सानो संसार र आँखा ले व्यापारमा प्रत्यक्ष असर व्यहोर्नुपर्यो । दर्शक नै हलसम्म नआएपछि सानो संसार ले त रिलिजको एक दिनमा नै प्रदर्शन स्थगित गर्दै कात्तिक ९ मा सरेको छ । यसअघिका फिल्मले होल्ड ओभर कायम राख्न नसकी हल खाली छोडिदिएको सुरुवाती दिनको फाइदा बेहुली फ्रम मेघौली ले उठाए पनि शुक्रबारदेखि हलिउड फिल्म जोकर २ पनि प्रदर्शनमा आउने भएपछि सोज बाँडिएका छन् । क्यूएफएक्स सिनेमाजले उपत्यकाभित्रका आफ्ना सात मल्टिप्लेक्समा शुक्रबारका लागि बेहुली फ्रम मेघौली र जोकर २ लाई क्रमशः ३४ र ३३ सोज दिएको छ भने अन्य मल्टिप्लेक्सको सोज अनुपात पनि लगभग यस्तै देखिन्छ । त्यसबाहेक पनि स्वस्तिमाको फिल्मलाई आगामी साता फूलपातीदेखि प्रदर्शनमा आउने थप तीन नेपाली फिल्महरू छक्कापञ्जा ५, १२ गाउँ र ज्वाइँसाब व्यापारिक चुनौती बन्न सक्छन् । दीपकराज गिरी र दीपाश्री निरौलाको व्यापारिक रूपमा सफल सिरिज छक्कापञ्जा, विराज भट्टले आफ्नै निर्देशनमा छोरा समीरलाई नायकका रूपमा डेब्यु गराइरहेको एक्सनप्रधान १२ गाउँ र जीतु नेपालनीति शाहको जोडीलाई लिएर निर्देशक वसन्त निरौलाले बनाएको कमेडी फिल्म ज्वाइँसाब प्रति पनि दर्शकको चासो देखिन्छ ।"
'१२ गाउँ को एक्सनमा विश्वस्त विराज,"काठमाडौं (कास) किशोर सुब्बा निर्देशित फिल्म खुकुरी बाट २०५८ कात्तिकदेखि नेपाली फिल्म क्षेत्रमा एक्सन हिरोका रूपमा डेब्यु गरेका थिए, विराज भट्टले । उनीभन्दा ठीक दुई महिनाअघि अर्का स्टन्ट हिरो निखिल उप्रेती पिँजडा बाट आएका थिए । यी दुई नायकले नेपाली फिल्म क्षेत्रमा चलिरहेको श्रीकृष्ण श्रेष्ठ, रमेश उप्रेती, दिलीप रायमाझी मार्काको लभस्टोरी प्याट्रन लाई तोड्दै एक दशक एक्सन फिल्मको बाढी नै चलाइदिए । त्यसपछि निखिल बलिउडतर्फ संघर्ष गर्न कुदे भने विराज पनि भोजपुरी फिल्ममा लागे र उतै स्थापित भए । त्यसपछि नेपाली फिल्मले लामो समयदेखि एक्सन हिरोको अभाव खेप्दै आइरहेको छ । पछिल्लो समय छक्कापन्जा मार्काको कमेडीले मूलधार समातिरहेका बेला विराज पुनः एक्सन फिल्मको विरासत फर्काउन कस्सिएका छन् । आफ्नै निर्देशनमा उनले एक्सनप्रधान १२ गाउँ बनाएका मात्रै छैनन्, यसै फिल्मबाट छोरा समीरलाई पनि एक्सन हिरोका रूपमा डेब्यु गराउँदै छन् । फिल्म फूलपातीको दिन बिहीबारदेखि प्रदर्शनमा आउँदै छ । म आफैं पनि एक्सन विधाको अभिनेता हुँ । त्यस कारण पनि एक्सन फिल्म निर्माणमा केही गर्न सकिन्छ भनेर अघि सरेको हुँ, अभिनेता विराजले भने, एक्सन जनरामा बनेका उत्कृष्ट नेपाली फिल्मको सूचीमा १२ गाउँ ले नाम लेखाउनेमा विश्वस्त छु ।फिल्ममा परिस्कृत द्वन्द्वका दृश्य होस् भनेर विराजले दक्षिण भारतदेखि स्टन्ट फाइट मास्टर नै झिकाएका थिए, द्वन्द्व निर्देशकका रूपमा । द्वन्द्व निर्देशकका रूपमा दर्जनौं तमिल, तेलगु, मलयालम र कन्नड फिल्ममा काम गरिसकेका सिल्भाले १२ गाउँ मा काम गरेका हुन् । फिल्मको ट्रेलरमा सिल्भाको कामलाई यति बेला दर्शकले रुचाएको देखिन्छ । सन्तोष सरकारको पटकथा रहेको फिल्ममा समीर र विराजसहित सोनु चन्द्रपाल, दिया मास्के, मुरलीधर, सनिशा भट्टराई, नरेन खड्का, नान्सी खड्का, सिल्भा, सन्तोष सरकार, कनिज कोइराला, सुलेमान शंकर इकु, दीपक केसीलगायत कलाकारले अभिनय गरेका छन् ।महेश पौडेल र राजु लामाले खिचेको फिल्मलाई भूपेन्द्र अधिकारीले सम्पादन गरेका हुन् । गत मंगलबार सार्वजनिक यस फिल्मको ट्रेलर बिहीबारसम्म झन्डै १० लाख भ्युज बटुल्दै युट्युबको नेपाल ट्रेन्डिङको सातौं स्थानमा छ ।"
"बुसानमा 'पूजा, सर","काठमाडौं (कास) दक्षिण कोरियामा बुधबारदेखि आयोजित २९ औं बुसान इन्टरनेसनल फिल्म फेस्टिभलमा नेपाली फिल्म पूजा, सर पनि प्रतिस्पर्धामा छ । फिल्ममा महिला प्रहरी अधिकृतको भूमिकामा रहेकी पूजा उर्फ आशा मगरातीसहित यसका कलाकारहरू दयाहाङ राई, निकिता चण्डक, पशुपति राई, निर्माता रामबाबु गुरुङ र कार्यकारी निर्माता मीन भामलगायत बुधबार महोत्सवको रेड कार्पेटमा उपस्थित भएका थिए । पूजा, सर महोत्सवको एसियन सिनेमा विन्डो अन्तर्गत प्रतिस्पर्धाका लागि छनोट भएको हो । महोत्सव आगामी शुक्रबारसम्म चल्नेछ ।"
ट्रेलरमा 'ज्वाइँसाब,"काठमाडौं (कास) दसैंको छेको पारेर फूलपातीदेखि प्रदर्शनमा आउन लागेको फिल्म ज्वाइँसाब ले त्यसको एक साताअघि बिहीबार मात्रै ट्रेलर सार्वजनिक गरेको छ । जितु नेपाल र नीति शाहको अनस्क्रिन रोमान्स रहेको फिल्ममा बुद्धि तामाङ, हिमेश पन्त, कमलमणि नेपाल, प्रकाश घिमिरे, शिशिर वाङ्देल, रमेश बुढाथोकी, कविता आलेलगायत कलाकारको अभिनय रहेको छ । फिल्मको ट्रेलरले पात्रबीचको हाँसो, रोदन र रोमान्स तीनै पक्षलाई समेट्न खोजेको देखिन्छ । जहाँ एकातिर जितुको चरित्रले बाउको बिहे खेप्नुपर्ने देखिएको छ भने अर्कोतिर नीतिको चरित्र योग्य वरको खोजीमा विभिन्न प्रतियोगिता चलाउँछिन् । अन्ततः ज्वाइँसाब बनाएर नीतिले जितुलाई डोलीमा चढाएर भित्र्याउँछिन् । तर ट्रेलरमा समावेश त्रिभुवन विमानस्थलभित्र खिचिएको एक दृश्यले भने फिल्मको कथामा वजन थपेको देखिन्छ । जहाँ बरखी बारेकै अवस्थामा काखे सन्तानलाई छोडेर बिदेसिन बाध्य अवस्थालाई देखाईएको छ ।बसन्त बस्नेतको निर्देशन रहेको ज्वाइँसाब लाई शंकर धितालले लेखेका हुन् भने सन्देश शाहको सम्पादन, श्याम तामाङको छायांकन तथा अर्जुन पोखरेल र महेश ताम्राकारको संगीत रहेको छ । फिल्मको गीत कसम बत्तीको सांगीतिक रूपमा भने सफल भइसकेको छ ।"
मुकाम रणमैदान लाई मदन पुरस्कार र भाषाशास्त्री यादवलाई जगदम्बा श्री,"(काठमाडौं)मोहन मैनालीको कृति मुकाम रणमैदान लाई यस वर्षको मदन पुरस्कार प्रदान गरिएको छ । बिहीबार काठमाडौंमा आयोजित एक कार्यक्रममा मुकाम रणमैदान लाई मदन पुरस्कार र जगदम्बाश्री प्राडा योगेन्द्रप्रसाद यादवलाई प्रदान गरिएको हो । दुवै पुरस्कारको राशि चारचार लाख रुपैयाँ छ । मैनालीको पाँचौं पुस्तक मुकाम रणमैदान नेपालअंग्रेज युद्धको इतिहास हो । यसअघि उनका मान्ठा डराएको जुग, उपल्लो थलो, देखेको देश र आकाशमुखी पुस्तक प्रकाशित छन् । यादव भाषाशास्त्री हुन् । सिरहाका स्थायी बासिन्दा प्राध्यापक यादवको सम्पादनमा भाषासम्बन्धी विभिन्न पुस्तक प्रकाशित छन् । उनी त्रिवि भाषा विज्ञान केन्द्रीय विभागको प्रमुखसमेत भएका थिए । उनले नेपाल प्रज्ञा प्रतिष्ठानको प्राज्ञका रूपमा समेत काम गरेका छन् ।यसअघि २०७९ सालको जगदम्बाश्री सम्मान टेकवीर मुखियालाई र मदन पुरस्कार विवेक ओझाको ऐंठन उपन्यासलाई दिइएको थियो । मदन पुरस्कार २०१३ सालदेखि र जगदम्बाश्री २०४५ सालदेखि प्रदान गर्दै आइएको छ ।"
विद्यालयमा परम्परागत वस्तुको संग्रहालय,"(सल्यान) छत्रेश्वरी गाउँपालिका५ पोखरास्थित कालिका आधारभूत विद्यालयले लोप भइरहेका परम्परागत सामग्री संकलन गरेर संग्रहालय बनाएको छ । परम्परागत वस्तुको संरक्षण गर्न तथा पाठ्यक्रमअनुसार विद्यार्थीलाई जानकारी गराउन विद्यालयले संग्रहालय सञ्चालनमा ल्याएको हो । लोपोन्मुख वस्तु संकलन गरेर संग्रहालय सञ्चालनमा ल्याएपछि ५ कक्षासम्म सञ्चालित विद्यालयका ८८, छिमेकी विद्यालयका विद्यार्थीलगायत अध्ययनकर्ता लाभान्वित भएका छन् । संग्रहालयमा लिच्छविकालीन लिपि, भांग्रोछड्के, झुलो, लालटिन, टुकी, कपाल काट्ने छुरा, स्याकु, राउटे समुदायले बनाएका कोसी, ठेटुवा बुन्ने तान, तुलो, काठको कोल, चोयाको भकारी, बिस्कुन सुकाउने भार, माटो र गोबरबाट बनाएको भकारी, ढिकी, जाँतो, परम्परागत वेशभूषा, सुर्के थैली, बास्ना (पर्सका रूपमा प्रयोग गरिने झोला), घोडाको कैजा, लोपोन्मुख जडीबुटी, गेडागुडीबाट बनाएको कोलाज, स्थानीय जातका बीउ, इरानी चराको गुँड, काठबाट बनाएको हुक्कालगायतका सामग्री राखिएको विद्यालयका प्रधानाध्यापक बालाराम ओलीले बताए । बालबालिकालाई पाठ्यक्रमअनुसार दैनिक प्रत्यक्ष संग्रहालयमा राखेर लोपोन्मुख वस्तु र तिनीहरूको प्रयोगका बारेमा जानकारी गराउँदै आएको उनले बताए । उनका अनुसार विद्यार्थीले प्रत्यक्ष अवलोकन गर्न पाउँदा पाठ्यक्रमअनुसार सिकाइ राम्रै भएको छ । विद्यालयले संग्रहालय सञ्चालनमा ल्याएपछि अहिले छिमेकी पालिकाका विद्यालयसमेत अवलोकन गर्न आउन थालेका उनको भनाइ छ ।संग्रहालय सञ्चालनमा ल्याएपछि गत वर्ष छत्रेश्वरी गाउँपालिकाबाट उत्कृष्ट विद्यालयका रूपमा छनोट भएको र १ लाख ९७ हजार पुरस्कार पाएको प्रअ ओलीले बताए । पालिकाबाट पुरस्कृत भएपछि सिसा लगाएर संग्रहालयलाई व्यवस्थित बनाएका छौं । सबै लोपोन्मुख वस्तु सिसाभित्र राखेका छौं, उनले भने । संग्रहालय सञ्चालनमा ल्याएपछि विद्यालयमा अध्ययनरत बालबालिकाले पाठ्यक्रमअनुसार सामग्रीको प्रयोगका बारेमा जान्ने मात्र नभई संघसंस्थाका लागि अध्ययनको केन्द्र बन्न थालेको विद्यालयका शिक्षक डिल्लीबहादुर खत्रीले बताए । लोपोन्मुख वस्तुका बारेमा अवलोकन तथा अध्ययन गर्न आउने संघसंस्थालाई एक हजार र व्यक्तिलाई ५० रुपैयाँ शुल्क लिने गरेको उनले बताए । गत वर्ष त्रिवेणी गाउँपालिकाका ३६ विद्यालय र सिद्धकुमाख गाउँपालिकाको ढोडचौर स्थित नीराजन माविका विद्यार्थी आएर अवलोकन गरेको उनले बताए । जिल्लामा झन्डै ४ सय सामुदायिक विद्यालय भए पनि लोपोन्मुख वस्तु राखेर संग्रहालय सञ्चालनमा ल्याउने कालिका आधारभूत विद्यालय एक मात्र रहेको विद्यालय व्यवस्थापन समिति अध्यक्ष मानबहादुर ओलीले बताए । विगतमा मानव समुदायले प्रयोग गरे पनि आधुनिक सामग्रीका कारण लोप हुँदै गएका अन्य वस्तु पनि संकलन गर्ने काम भइरहेको उनले बताए ।"
नेपालीसहित आप्रवासी चढेको ट्रकमा मेक्सिकन सेनाले गोली चलाउँदा ६ को मृत्यु,"एजेन्सी (न्यु मेक्सिको) आप्रवासीहरू चढेको एउटा ट्रकमा मेक्सिकन सेनाले गोली चलाउँदा ६ को ज्यान गएको छ । मंगलबार साँझ ग्वाटेमालासँगको सीमाबाट करिब ४० किलोमिटर उत्तरमा भएको घटनामा थप १० घाइते भएको मेक्सिकोको रक्षा मन्त्रालयले जनाएको छ । ट्रकमा ३३ जना आप्रवासीहरू थिए । उनीहरू नेपालसहित भारत, पाकिस्तान, इजिप्ट, क्युबा र अरबी नागरिक भएको अन्तर्राष्ट्रिय सञ्चारमाध्यमहरूले जनाएका छन् । रक्षा मन्त्रालयका अनुसार आक्रमणमा मारिएकामध्ये ४ जनाको घटनास्थलमै र २ जनाको अस्पतालमा ज्यान गएको हो । मारिनेहरू कुनकुन देशका नागरिक हुन् भन्ने खुलिसकेको छैन ।बच्न सफल १७ आप्रवासीलाई अध्यागमन अधिकारीसमक्ष बुझाइएको छ । बीबीसीले मेक्सिकोका अधिकारीहरूलाई उद्धृत गर्दै सैनिकहरू सीमा गस्तीमा रहेका बेला आप्रवासी चढेको गाडीबाट विस्फोटको आवाज सुनेपछि सेनाले गोली चलाएको जनाएको छ । यद्यपि उक्त ट्रकमा विस्फोट भएको पुष्टि भइसकेको छैन ।समाचार संस्था रोयटर्सले भने अधिकारीहरूलाई उद्धृत गर्दै मेक्सिकोग्वाटेमाला सीमा क्षेत्रको दक्षिण चियापास राज्यको हुइस्टलामा सैनिकहरूले आप्रवासी सवार ट्रकलाई चेकपोस्टमा रोक्न खोजेको तर नरोकिएपछि गोली चलाएको जनाएको छ । गोली चलाउने सैनिकहरूलाई निलम्बन गरिएको जनाइएको छ । अवैध बाटो (डंकी रुट) हुँदै अमेरिका प्रवेश गर्नेहरूले मेक्सिकोग्वाटेमाला सीमा क्षेत्रको दक्षिण चियापाको रुट प्रयोग गर्ने गरेका छन् । मानव तस्करहरूले नेपाललगायत मुलुकका युवाबाट ठूलो रकम लिएर जोखिमपूर्ण यात्रा गराउँदै उक्त बाटोबाट अवैध रूपमा अमेरिका छिराउने गरेका छन् ।पछिल्लो समय मेक्सिकोले त्यसरी प्रवेश गर्नेहरूमाथि कडा कारबाही गर्न थालेको छ । अमेरिकाले सीमामा हुने त्यस किसिमका गतिविधि रोक्न मेक्सिको सरकारलाई चेतावनी दिँदै आएको छ । अमेरिकी दबाबका कारण मेक्सिकोले सीमा क्षेत्रमा कडाइ गर्न थालेको अन्तर्राष्ट्रिय सञ्चारमाध्यमहरूले उल्लेख गरेका छन् ।"
एआईको नोडल एजेन्सी को ?,"(काठमाडौं)सरकारले सार्वजनिक गरेको आर्टिफिसियल इन्टेलिजेन्स (एआई) सम्बन्धी अवधारणापत्रमा एआईका विषय हेर्ने छुट्टै निकाय नोडल एजेन्सी स्थापना गर्ने उल्लेख भएको र उक्त निकाय सञ्चार तथा सूचना प्रविधि मन्त्रालय मातहत हुन नहुने विषयमा विज्ञहरूले आवाज उठाएका छन् । यसलाई स्वायत्त निकाय बनाउन आवश्यक रहेको र एआईसम्बन्धी नीति र कानुन बनाउनुअघि सरकारले यससँग जोडिएका विद्यमान अन्य कानुन संशोधन र समसामयिक बनाउन आवश्यक रहेको पनि उनीहरूले औंल्याए । कम्प्युटर एसोसिएसन नेपाल महासंघ (क्यान) ले बुधबार सरोकारवाला निकायसँग एआईको अवधारणापत्रका विषयमा गरेको छलफलमा वक्ताहरूले एआईको नोडल एजेन्सीलाई सञ्चार मन्त्रालयअन्तर्गत राख्नु उचित नभएको प्रतिक्रिया दिए । त्यो निकाय मन्त्रालयभन्दा बाहिरै हुनुपर्छ र त्यो स्वतन्त्र, स्वायत्त निकाय हुनुपर्छ, सूचना प्रविधिविज्ञ राजीव सुब्बाले भने, मन्त्रालय मातहत राखियो भने सन् २००९ मा जसरी सूचना प्रविधिको उच्चस्तरीय आयोग बन्यो र सरकार फेरिनेबित्तिकै खारेज भयो, एआई हेर्ने निकायको पनि त्यही हालत हुन्छ । सूचना प्रविधि नियमन गर्ने छुट्टै स्वतन्त्र निकाय नहुँदा अहिले सञ्चार मन्त्रालय गुहार्नुपर्ने हबिगत भएको र त्यहाँ सर्वसाधारण पहुँच नहुँदा समस्याहरू थुप्रिएको विज्ञ सुब्बाको बुझाइ छ । डिजिटल मिडिया फाउन्डेसनका संस्थापक प्रवेश सुवेदीले पनि एआईका लागि छुट्टै निकाय आवश्यक भए पनि यसलाई सञ्चार मन्त्रालय मातहत राख्दा सबै क्षेत्रको प्रतिनिधित्व नगर्ने प्रस्ट्याए । सुवेदीले भने, शिक्षा, स्वास्थ्य, कृषिलगायत क्षेत्रमा प्रयोग हुने एआईको नियमन र सञ्चार क्षेत्रमा प्रयोग हुने एआईको नीति फरक हुन्छन् । फरक क्षेत्रलाई समन्वयन गर्न एउटा निकाय चाहिन्छ तर सञ्चार मन्त्रालयभित्र रहेको निकायले स्वास्थ्यसम्बन्धी नीतिको नियमन गर्न सक्दैन । अवधारणापत्र स्वागतयोग्य भए पनि यसमा खुद्राखुद्री र सैद्धान्तिक विषय बढी आएको नेपाल खुला विश्वविद्यालयका स्कुल अफ टेक्नोलोजी प्रमुख भोजराज घिमिरेले टिप्पणी गरे । एआई डेटामा आधारित हुने भए पनि अवधारणापत्रमा डेटा स्ट्यान्डर्डाइजेसन, डेटा सेयरिङ, डेटा क्लिन्जिङ, डेटा प्राइभेसी र सेक्युरिटीजस्ता महत्त्वपूर्ण विषय गौण रहेको उनले बताए । एआईको पूर्वाधार विकासमा लगानी अभिवृद्धि हुन सक्ने वातावरण बनाउन सरकार सचेत हुनुपर्ने हुवावे नेपालमा कार्यरत गौरव थापाको धारणा छ । अवधारणापत्रलाई सकारात्मक पहल मानिरहँदा यसले कतिपय विषय समावेश नगरेको डिजिटल राइट्स नेपालकी प्रतिनिधि सन्जिना क्षेत्रीले जनाइन् । अन्तरदेशीय डेटा ट्रान्ज्याक्सनमा डेटा संरक्षणको विषयलाई नेपाल सरकारले कसरी हेरेको छ वा हाम्रा आगामी कानुनहरूले डेटा संरक्षणको विषयलाई कसरी सम्बोधन गर्छन् भन्नेबारे यो अवधारणापत्रमा चित्रण गरिएको छैन, उनले भनिन्, नागरिक समाज, प्रविधि क्षेत्रका प्रतिनिधि मात्रै नभएर यो अवधारणापत्रमा सरकारी तहमै पनि प्रदेश र स्थानीय तहको भूमिका र जिम्मेवारीबारे पनि खासै उल्लेख छैन । वर्ल्ड एसोसिएसन अफ गर्ल गाइड एन्ड गर्ल स्काउटस्को इन्टरनेट सेफ्टी प्रोग्राममा आबद्ध दीक्षा राउतले प्रविधिको पूर्वाग्रहको विषय उठान गरेकी थिइन् । हामीले एआईको प्रयोग गरेर सूचना वा तथ्यांक लिँदा ती कतिसम्म पूर्वाग्रहरहित हुन्छन्, विदेशमा यो विषय संवदेनशील मानिन्छ र हामीकहाँ पनि हाम्रा आदिवासी समुदाय, महिला र पिछडिएको क्षेत्रलाई बायस गर्ने प्रवृत्ति छ, उनले भनिन्, प्रविधि पूर्वाग्रही हुन गयो भने के गर्ने भन्ने विषयमा पनि हाम्रा अवधारणापत्र, नीति र कानुनहरूले ध्यान दिनुपर्छ । अहिलेलाई एआईको नियमनभन्दा पनि व्यापक प्रयोग गर्नुपर्नेमा ट्रिलिफ टेक्नोलोजीका संस्थापक अशोककुमार पन्तले जोड दिए । एआई प्रविधिलाई शैक्षिक क्षेत्र र पठनपाठन तथा सिकाइमा कसरी समाहित गर्दै लैजाने भन्ने विषयमा विमर्श हुनुपर्ने काठमाडौं विश्वविद्यालयका प्राध्यापक सुदन झाले औंल्याए । एआईसम्बन्धी नियमन आवश्यक भए पनि त्यो नियन्त्रणमूखी नभई सहजीकरण गर्ने किसिमको हुनुपर्ने कम्प्युटर महासंघका उपाध्यक्ष उमेश रघुवंशीको भनाइ छ । कार्यक्रममा उठेका विषय र प्राप्त सुझावको प्रतिवेदन बनाई सञ्चार तथा सूचना प्रविधि मन्त्रालयलाई बुझाइने क्यान महासचिव चिरञ्जीवी अधिकारीले जानकारी दिए ।"
कमलादीमा भ्वाङ परेको सडक डेढ महिनादेखि अलपत्र,"(काठमाडौं)गत जेठमा न्युरोडमा सडकपेटी बढाउने विषयलाई लिएर काठमाडौं महानगर र सडक डिभिजन कार्यालय काठमाडौंबीच निकै विवाद भयो । सडकपेटी साँघुरो भएको भन्दै महानगरले जेठ १२ मा यसलाई फराकिलो बनाउन सडक भत्कायो, पछि फेरि डिभिजन कार्यालयले जस्ताको तस्तै बनायो । यो विवाद उच्च अदालत पाटन पुग्यो । पछि महानगरले अदालतबाट फुटपाथ विस्तारका लागि अन्तरिम आदेश पायो । र, फेरि फुटपाथ विस्तारको काम अघि बढायो ।महानगरसँग एकपछि अर्को विवाद हुन थालेपछि यहीबीचमा डिभिजन सडकले रातारात आफ्नो कार्य क्षेत्रभित्र पर्ने सडकमा रहेका विद्युत् पोलमा छोटकरीमा सवि लेख्न थाल्यो । यसको पूरा नाम हो सडक विभाग । सडक डिभिजनले छिटोछिटो गरेर यो काम सक्यो । महानगरलाई आफ्नो सडक स्वामित्व देखाउन हतारिएको सडक डिभिजनले गत साउन २५ मा कमलादीमा भ्वाङ परेको सडक भने अझै बनाउन सकेको छैन । भ्वाङ परेको सडक अलपत्र छ । उक्त ठाउँलाई सामान्य डोरी टाँगेर घेरिएको छ । समयमै सडक नबन्दा यो खण्डमा ट्राफिक जाम नभएको दिन हुँदैन । ट्राफिक प्रहरी वृत्त दरबारमार्गलाई सधैं ट्राफिक व्यवस्थापन गर्न हम्मेहम्मे पर्छ । कार्यालय समय र साँझ सवारी चाप बढी हुने भएकाले ट्राफिक व्यवस्थापन गर्न समस्या हुने गरेको दरबारमार्ग वृत्तका ट्राफिक प्रहरी प्रमुख गंगा बुढाथोकीले बताए । भ्वाङ परेको ठाउँलाई घेरेर राखिएको छ, जहाँ सवारीसाधन जान दिइएको छैन, उनले भने, छिटो सडक बने ट्राफिक व्यवस्थापनमा समस्या हुने थिएन । यो सडक भएर ओहोरदोहोर गर्नेहरूले कार्यालय समयमा घण्टौंसम्म ट्राफिक जामको सास्ती खेप्नुपर्ने बाध्यता छ ।दरबारमार्गको महेन्द्र सालिकबाट काठमाडौं प्लाजा निस्कने बीचबाटोमै भ्वाङ परेपछि सवारी व्यवस्थापनमा समस्या भएको हो । भ्वाङमुनिबाट टुकुचा खोला बगिरहेको छ । जुन खण्ड काठमाडौं महानगरको १ र २८ वडाको सीमा क्षेत्रभित्र पर्छ । यसबारे महानगर र सडक डिभिजनलाई छिटो सडक बनाउन ध्यानाकर्षण गर्दै आए पनि बनाउन ढिलाइ गरिरहेको वडा नम्बर २८ का अध्यक्ष भाइराम खड्गीले बताए । सडक छिटो बनाउनेबारे मेयर बालेन्द्र शाह (बालेन) सकारात्मक देखिए पनि सडक विभागबाट ढिला भइरहेको उनको भनाइ छ । सडकमा भ्वाङ परेदेखि सवारी सञ्चालनमा समस्या भएको छ, उनले भने, यो तत्काल गर्नुपर्ने काम हो, अहिलेसम्म केही गरिएको छैन । फेरि पनि निर्माणमा बेवास्ता गरे पत्र पठाएर दबाब दिने उनको भनाइ छ । अबको १० दिनभित्र ठेक्का सम्झौता भएर काम सुरु हुने दाबी सडक डिभिजन काठमाडौंका प्रमुख नारायणदत्त भण्डारीको छ । कल्भर्ट भत्किएको हो, भत्किनेबित्तिकै भौतिकमन्त्री देवेन्द्र दाहालसहित गएर हेर्यौं, उनले भने, त्यो बेला भत्कीएको ठाउँको तल पानी धेरै थियो, जसले गर्दा थप क्षति हुने डरले तत्काल काम गर्न सकिएन । त्यति बेला दुई विकल्प थिए, तत्काल निर्माण गर्ने वा खरिद ऐनअनुसार ठेक्का आह्वान गरेर अघि बढ्ने । पहिलो विकल्प प्रतिस्पर्धा नगरी छिटो उपायबाट ठेक्का गराएर काम गराउने भन्ने हो, भण्डारीले भने, अर्को सार्वजनिक खरिद ऐनअनुसार गर्ने भन्ने हो, तत्कालै गर्न सकिने भएको भए त्यो बेलै मन्त्री, सचिवले आदेश दिनुहुन्थ्यो । तत्कालै त्यो बेला निर्माणमा जाने गरी थप खन्न थालेको भए झन् क्षति हुने खतरा भएर काम थालिनहालेको उनको भनाइ छ ।थप क्षति हुन नदिन भत्किएको ठाउँलाई तत्काल नचलाउने निर्णय भयो, भण्डारीले भने, त्यसपछि राम्रोसँग हेरेर नियमअनुसार ठेक्का गरेर अघि बढ्ने कुरा भयो । पछि बक्स कल्भर्ट निर्माण गर्ने भनेर डिजाइन भएको उनले सुनाए । प्रतिस्पर्धाबाट डीजी प्रकाश कन्स्ट्रक्सन छनोट भएको छ । यसको ठेक्का रकम ४५ लाख रुपैयाँ छ ।केही दिनअघि छानिएको निर्माण कम्पनीलाई १५ दिनभित्र सम्झौता गर्न बोलाएका छौं, भण्डारीले भने, जुन कम्पनी बैंक ग्यारेन्टी बनाएर आउनेछ, अबको १० दिनभित्र ठेक्का सम्झौता भएर काम सुरु हुनेछ । सडक विभागको स्ट्यान्डर्ड अनुसार अहिलेको भन्दा ठूलो बक्स कर्ल्भट बनाइनेछ । लगातार पानी परिरहेका बेला ११ मिटर लम्बाइमा पूरै कल्भर्ट भत्किएर सडकमा भ्वाङ परेको थियो । त्यो बेला यो काम तीन महिनाभित्र काम सकिएला भन्ने थियो, डेढ महिना बित्यो, भण्डारीले भने, अब बढीमा दुई महिनाभित्र यसको काम सकिनेछ । कल्भर्ट राणाकालीन समयमा बनाइएकाले जीर्ण भएर भत्किएको हुन सक्छ । जसमा काठ र फलामको बिम हालेर अड्याइएकाले जीर्ण भएर भत्किएको हुन सक्छ, उनले भने ।काठमाडौंमा सडक भ्वाङ पर्ने र भासिने क्रम पछिल्लो समय बढ्दै गएको पूर्वसचिव तुलसी सिटौलाले बताए । पहिलापहिला मुग्लिनदेखि नारायणगढतर्फ र मुग्लिनदेखि नौबिसेसम्मको खण्डमा सडकमा भ्वाङ पर्ने समस्या देखिने गर्थ्यो, अहिले पनि ठाउँठाउँमा यो समस्या छ, उनले भने, तर उपत्यकामा सडक भ्वाङ पर्नुको मुख्य कारण नजिकमा पानी बग्ने ठाउँ र पाइपलाइन विस्तार गर्दा त्यसलाई राम्रोसँग नपुर्नाले पनि हुन सक्छ । खोला र पाइपलाइनबाट सडक धेरै नजिक हुँदा पनि यस्तो समस्या हुने गरेको उनको भनाइ छ ।काठमाडौं जिल्लाभित्र ४ सय ७२ किलोमिटर बाटो सडक डिभिजन कार्यालयको क्षेत्राधिकारभित्र पर्छ । त्यसमध्येको १ सय ४८ किलोमिटर सडक भने काठमाडौं महानगरपालिकाभित्र छ । १ सय ४८ किलोमिटर सडकमध्ये ८ मिटरभन्दा माथिका सडक भने सडक डिभिजन कार्यालय, काठमाडौं मातहत पर्ने विभागको दाबी छ ।"
पहिरोले भवन चर्केपछि दुई कक्षाका विद्यार्थी एउटै कोठामा,"(कञ्चनपुर)भीमदत्त नगरपालिका९ मुसेट्टीस्थित सरस्वती आधारभूत विद्यालयको भवन पहिरोका कारण उच्च जोखिममा रहेको छ । भदौ अन्तिम साताको भीषण वर्षासँगै आएको पहिरोले विद्यालयका तीनकोठे भवनमा क्षतिसमेत गरेको छ । बाटोछेउमै विद्यालयको भवन छ । माथिबाट कक्षा कोठाभित्रै पस्ने गरी आएको पहिरोले भित्र समेत भरिएको छ । भवनको ठाउँ ठाउँमा चिरा परेका छन् । जोखिम हुन सक्ने भन्दै बालबालिकालाई उक्त कक्षाकोठाभित्र पठनपाठन गरिँदैन । अहिले दुई कक्षाका विद्यार्थीलाई एउटै कोठामा राखेर पढाइरहेका छौं, विद्यालयका प्रधानाध्यापक दिवाकर जोशीले भने, दुईवटा भवन थिए, एउटा पहिरोले क्षति गरेपछि एउटा मात्रै बालबालिकालाई पढाउन मिल्नेछ । उनका अनुसार बाल विकास कक्षाका बालबालिकालाई कार्यालयमै राखेरसमेत पठनपाठन गराउनु परिरहेको छ । जोशीका अनुसार एउटै कोठामा प्लाइको बार लगाएर दुई कक्षाका विद्यार्थीलाई राखेर पठनपाठन भइरहेको हो । तर एक कोठाको आवाज अर्को कोठामा जाने भएकाले पठनपाठनमा समस्या भएको उनले बताए । पानी नपरेका बेला खुला चौरमै राखेर पढाउने गरेको उनले बताए । महाकाली नदी किनारमै रहेको मुसेट्टीमा करिब २ सय परिवारको बसोबास छ । ठाउँ ठाउँमा पहिरो गएका कारण उक्त क्षेत्रमा जाने बाटोसमेत अवरुद्ध छ । पैदल हिँड्नसमेत बाटो छैन । माथिल्लो कक्षामा पढ्ने बालबालिकालाई पनि विद्यालय आउजाउ गर्न गाह्रो छ, मुसेट्टीका स्थानीय हरिश साउदले भने, साना बालबालिकालाई पढाउन पनि स्कुल पहिरोले चर्काएको छ ।उक्त विद्यालयमा ४० विद्यार्थी अध्ययनरत छन् । यहाँ दरबन्दीका दुई, निजी स्रोतका १ र बालबालिका १ गरी चार जना शिक्षक कार्यरत छन् । स्रोत अभावका कारण निजी स्रोतका शिक्षकलाई ४ महिनादेखि तलब खुवाउन नसकिएको प्रधानाध्यापक जोशीले बताए । पहिरोले भवनमा पुगेको क्षतिबारे भीमदत्त नगरपालिका, जिल्ला प्रशासन कार्यालय र शिक्षा विकास तथा समन्वय इकाइमा समेत जानकारी गराएको प्रधानाध्यापक जोशीले बताए । उनका अनुसार जिल्ला प्रशासन कार्यालयले राष्ट्रिय विपद् व्यवस्थापन समितिमा पत्राचार गरेको जानकारी दिएको उनले बताए । ब्रमदेवदेखि ५ किलोमिटर उत्तर चुरे फेदीमा रहेको खल्ला, टुँडिखेल र मुसेट्टी गरी तीनवटा बस्तीमा साढे ३ सय परिवारको बसोबास छ । खल्ला र मुसेट्टीमा दुईवटा आधारभूत विद्यालय छन् । खल्लामा रहेको भीमदत्त आधारभूत विद्यालयमा कक्षा ८ सम्म र मुसेट्टीमा रहेको सरस्वती आधारभूत विद्यालयमा ५ कक्षासम्म पढाइ हुने गरेको छ । माथिल्लो कक्षा अध्ययन गर्न यस क्षेत्रका बालबालिका एकडेढ घण्टा पैदल हिँडेर ब्रमदेवमा रहेको सिद्धनाथ माविमा आउने गरेका छन् ।"
पेट्रोलियमका तीन ठूला परियोजनामा भारतको १५ अर्ब अनुदान,"लोथरमा पनि करिब २३ बिघा जग्गा छ । त्यहाँ पेट्रोल, डिजेल, मट्टीतेल र हवाई इन्धन भण्डारण गरिनेछ । यसका लागि करिब ९ अर्ब ८८ करोड (६१८ करोड भारु) लाग्ने अध्ययनले देखाएको छ ।पाइपलाइन बनेपछि लोथरमा ९१ हजार ९ सय किलोलिटर क्षमताको स्मार्ट ग्रिनफिल्ड टर्मिनल बनाउने योजना छ । लोथरमा बन्ने ग्रिनफिल्ड टर्मिनलमा भने निगमकै लगानी हुन्छ । ग्रिनफिल्ड टर्मिनल निर्माणमा आईओसीले प्राविधिक सहयोग गर्छ, गोइतले भने, लोथरमा पेट्रोल, डिजेल, मट्टीतेल र हवाई इन्धन प्रोजेक्ट भएकाले लागत पनि बढी पर्न जान्छ । निगमका अनुसार बिहीबार भएको सम्झौतासँगै अब आईओसीले विज्ञ पठाउनेछ । पाइपलाइन बिछ्याउने ठाउँको अन्तिम टुंगो पनि लगाउनेछ । त्यसपछि निर्माणको काम थाल्ने जनाइएको छ । आईओसीले केही काम आफ्नै किसिमले अगाडि बढाइसकेको छ । सम्झौता भएपछि यसले थप आधिकारिकता पाएको छ, कार्यकारी निर्देशक भट्टले भने ।"
चार सय कन्टेनरमा सड्न थाले फलफूल र लसुन,"(काठमाडौं)बाढीपहिरोका कारण चीनसँगको यातायात सम्बन्ध टुटेपछि नेपाली व्यवसायीले आयात गरेको करोडौं मूल्यका फलफूल र मसलाजन्य खाद्यवस्तु सड्न थालेका छन् । चीनको विभिन्न सहरबाट कन्टेनरमा राखेर ल्याइएका स्याउ, किबी, आँप, अंगुर, लसुन, प्याज तिब्बतको खासा र केरुङमा चार सयभन्दा बढी कन्टेनर सातादेखि रोकिएका छन् । कोल्डस्टोरमा राखिएका फलफूललगायत खाद्य वस्तु चीनमा लोड गरिएको ८ देखि १० दिनमा तातोपानी र रसुवा भन्सार भएर काठमाडौं भित्रिने गरेका छन् । उक्त समयमा भित्रिन नसके गुम्सिएर कुहिने र सड्ने भएकाले आयातकर्ताले ठूलो नोक्सानी बेहोर्नुपर्ने व्यवसायीको भनाइ छ । तातोपानीतर्फको सीमा नजिकैको भोटेकोसीको बेलिब्रिज र कोदारी खोलाको पक्की पुल बाढीले बगाएको छ । भोटेकोसी गाउँपालिका२ का वडाध्यक्ष कुमार श्रेष्ठका अनुसार २०७४ सालमा पक्की पुल पहिरोले भोटेकोसीमा खसालेपछि लार्चामा बेलिब्रिज जडान गरिएको थियो । उक्त पुल जडान गरेको ८ वर्षमा भोटेकोसीले बगाएको उनले बताए । पुलको अभावमा चीनसँगको स्थलमार्गबाट हुने सबै व्यापार सातादेखि ठप्प छ । रसुवाको तातोपानी भन्ने स्थानमा मंगलबार ९ वटा कन्टेनर सुक्खा पहिरोले क्षति गरेको छ । यसबाट व्यवसायी झन् हतोत्साही भएको नेपाल हिमालय सीमापार वाणिज्य संघका अध्यक्ष रामहरि कार्कीले बताए । रसुवागढी नाकाको नेपाली भूभागमा आइसकेका सामान लोड गरेका कन्टेनरहरू पनि ढुक्कसँग काठमाडौं आउने अवस्था छैन, उनले भने । तातोपानी भन्सारमा भएका कन्टेनर पनि सडकको अवस्था ज्यादै जीर्ण भएकाले राजधानी आउन नसकेको उनले बताए ।चीनसँगको प्रमुख दुई उत्तरका नाकाको पुल तथा सडक भोटेकोसीले बगाएपछि अहिले रसुवागढीतर्फको केरुङ र तातोपानीतर्फको खासा आएका कन्टेनर नेपाल भित्रिन पाएका छैनन् । कन्टेनरमा गुम्सिएर खाद्य वस्तु सड्ने र कुहिने भएकाले आफूहरूलाई ठूलो नोक्सानीको जोखिम रहेको फलफूल आयातकर्ता राजेश भण्डारीले जनाए । तोकिएको समयमा फलफूल काठमाडौं ल्याउन नसके प्रयोगविहीन हुने उनको भनाइ छ । तातोपानी नाकाको नेपालतर्फको दुई वटा पुल बगाएको छ भने अरनिको राजमार्गको बाह्रबिसेदेखि मितेरी पुलसम्मको २६ किमि सडक जताततै छियाछिया भएको छ । उनका अनुसार नेपाली व्यवसायीले रकम भुक्तानी गरिसकेको फलफूल बोकेका चिनियाँ कन्टेनर अहिले गोदाम र सडकमा राखिएको छ । अहिले ठूलो परिमाणमा फलफूल दसैं केन्द्रित गरेर आयात गरिएको हो, भण्डारीले भने, आँप, किबी गत वर्षबाट बढी मात्रामा आयात हुन थालेको हो । विगतका वर्षहरूमा स्याउ ठूलो परिमाणमा आयात हुन्थ्यो । विगतमा नेपाली आँपको अफ सिजन सुरु भएपछि भारतीय आँप मात्र पाइन्थ्यो । अहिले नेपाली बजारमा चिनियाँ आँप छ्यासछ्यास्ती पाउने गरेको छ । दसैंअघि बाटो खुल्ने सम्भावना नभएपछि नेपाली भूभागमा आइसकेका फलफूल कन्टेनरबाट झिकेर भरिया लगाएर ल्याउने प्रयास गरेको आयातकर्ता भण्डारीले जानकारी दिए । एक कन्टेनर किबी भरिया लगाएर बोके पनि भोटेकोसी तार्न नसकेर बाटैमा अलपत्र छ । कोदारी पुल बगाएको स्थानसम्म किबी बोकाएर ल्याए पनि लार्चको बेलिब्रिज बगाएकाले भोटेकोसी तार्न सक्ने अवस्था छैन । सीमा क्षेत्र भोटेकोसी गाउँपालिकाका अध्यक्ष पासाङ नुर्बु शेर्पाका अनुसार भोटेकोसी नदीमा तुइन राखेर भए पनि मान्छेको आउजाउ गराउन थालिएको छ ।"
अन्नपूर्ण होटल व्यवस्थापन जिम्मा आईटीसीलाई,"काठमाडौं (कास) ५७ वर्ष सञ्चालनमा आएर कोभिडपछि बन्द भएको दरबारमार्गस्थित होटल अन्नपूर्णको स्थानमा पुनर्निर्माण हुन लागेको नयाँ अत्याधुनिक पाँचतारे होटलमा भारतीय ब्रान्ड आईटीसी वेलकम होटल समूह व्यवस्थापकका रूपमा भित्रिएको छ । काठमाडौंमा बिहीबार आईटीसी वेलकम होटल समूहसँग होटल अन्नपूर्ण स्क्वायर प्रालिले सात वर्षको व्यवस्थापकीय सम्झौतासम्बन्धी समझदारीपत्रमा हस्ताक्षर गरेको छ । कोभिडपछि हामीले सबै कर्मचारीलाई बिदाइ गर्यौं । त्यो महामारी थियो । तर हामीले झन्डै ६ दशक सञ्चालनमा आइसकेको एउटा स्थापित ब्रान्डलाई पुनर्विकास गर्ने कठोर निर्णय लियौं, होटल अन्नपूर्णकी कार्यकारी निर्देशक सृजना राणाले भनिन्, समयानकूल परिवर्तनलाई आत्मसात् गर्दै हामी नेपालको आतिथ्य उद्योगमा नेतृत्वदायी भूमिकामा स्थापित अन्नपूर्णलाई नयाँ पुस्तामा रूपान्तरण गर्दै छौं ।५० रोपनी क्षेत्रफल ३ हजार हाराहारी अतिथि अटाउने क्षमताको नेपालकै सबैभन्दा ठूलो कन्फ्रेन्स हल (सम्मेलन केन्द्र), ३ सय १८ कोठा, ३० वटा सर्भिस अर्पाटमेन्टसहित निर्माण हुने पाँचतारे होटल सञ्चालनमा आएपछि यसको नाम होटल अन्नपूर्ण वेलकम हुने कार्यकारी निर्देशक राणाले जनाइन् । यसको लागत करिब १ अर्ब रुपैयाँ रहेको उनको भनाइ छ । नयाँ होटलको पुनर्विकासमा लिटिल एन्जल्स र भाटभटेनी समूह पनि छन् । यसका मुख्य लगानीकर्तामा लिटल एन्जल्सका उमेश श्रेष्ठ, भाटभेटेनी समूहका अध्यक्ष मीनबहादुर गुरुङ र अन्नपूर्ण होटलकी कार्यकारी निर्देशक राणा छन् ।"
अर्थ संक्षेप,"नेपाल बैंकको ७७० प्रतिशत ब्याजदरमा कर्जा योजना काठमाडौं (कास) नेपाल बैंकले ७७० प्रतिशत ब्याजदरमा कर्जा योजना सार्वजनिक गरेको छ । यसअनुसार सर्वसुलभ आवास कर्जाअन्तर्गत ग्राहकले घर खरिद, नयाँ घर निर्माण, घर मर्मत तथा सम्भार, जीर्णोद्धार, अन्य बैंकको कर्जा खरिद र अपार्टमेन्ट खरिद गर्न सक्ने बैंकले जनाएको छ । बैंकका अनुसार उक्त कर्जा ५ वर्षदेखि २५ वर्षसम्मको भुक्तानी अवधि तोकी सेवा शुल्कमा ३३३३ प्रतिशतसम्म छुट दिई ५ लाखदेखि अधिकतम २ करोड रुपैयाँसम्म कर्जा उपलब्ध हुनेछ । यसका अतिरिक्त बैंकले अटो र व्यवसाय कर्जाको समेत ब्याजदर घटाएको छ । बैंकले व्यवसाय कर्जा ८२८ र अटो कर्जा ७७८ प्रतिशत पुर्याएको बैंकले बताएको छ । यामाहाको ॅबिगेस्ट १०सैं योजनाका पहिलो विजेता घोषणाकाठमाडौं (कास) यामाहा नेपालले चाडपर्वलाई लक्ष्य गरी ल्याएको बिगेस्ट १०सैं योजनाको पहिलो १० लाख रुपैयाँ जित्ने विजेता घोषणा गरेको छ । बुटवलस्थित डिलर बाइकर्ज बुटवलबाट एफजेडएस भीथ्री डिलक्स मोटरसाइकल किन्ने बालकृष्ण गिरी पहिलो विजेता बनेको यामाहाले जानकारी दिएको छ । योजनाअन्तर्गत यामाहाको बाइक तथा स्कुटर खरिद गर्ने ग्राहकमध्ये पहिलो भाग्यशाली विजेता घोषणा गरिएको हो । विजेता गिरीको नाम यामाहाको ब्लु स्क्वायर सोरुम, नक्सालमा आयोजित एक समारोहबीच सार्वजनिक गरिएको हो ।चणिकलाललाई केएनपी नेरोलेक पेन्ट्सको सम्मानकाठमाडौं (कास) नख्खु खोलाको बाढीमा बगेका दुई जनालाई सकुशल ज्यान बचाउने काभ्रे, तेमालका ३३ वर्षीय चणिकलाल तामाङलाई केएनपी नेरोलेक पेन्ट्सले सम्मान गरेको छ । हालै एक कार्यक्रम आयोजना गरी केएनपीले तामाङलाई नगदसहित सम्मान गरेको हो । तामाङको साहसिक कदमका लागि सम्मान गर्न पाउँदा खुसी लागेको केएनपीका नेपाल निर्देशक मनोज मिश्रले बताए । तामाङ रङकर्मी भएको नाताले पेन्टस् कम्पनीका लागि गर्वको कुरा उनले जनाए । ललितपुरमा बस्दै आएका तामाङ रंगरोगनको काम गर्दै आएका छन् । चणिकलाले केही दिनअघि नख्खु खोलामा आएको बाढीमा बगेका ६ वर्षीया बालिका मेघना साह र काका राज साहको उद्धार गरेका थिए ।राष्ट्रिय वाणिज्य बैंक र एमएडब्लू वृद्धि मोटर्सबीच कर्जा सम्झौताकाठमाडौं (कास) राष्ट्रिय वाणिज्य बैंक र एमएडडब्लू वृद्धि मोटर्सबीच विद्युतीय गाडीमा कर्जा लगानी गर्ने सम्झौता भएको छ । सम्झौताअनुसार वार्षिक ७७७ प्रतिशत स्थिर ब्याजदरमा नामी र सेरेस ब्रान्डको विद्युतीय गाडी खरिद गर्न सकिन्छ । यसैगरी उक्त दुई ब्रान्डका गाडीका लागि मासिक किस्ताबन्दीमा कर्जा भुक्तानी गर्ने गरी बैंकले अधिकतम एक करोड रुपैयाँसम्म कर्जा लगानी गर्ने जनाएको छ । कर्जा रकमको ०७५ प्रतिशत सेवा शुल्क लाग्नेछ । गाडीको कोटेसनमा अंकित मूल्यको विद्युतीय गाडीको बढीमा ८० प्रतिशतसम्म बैंकले कर्जा लगानी गर्नेछ । साथै सात वर्षसम्म कर्जा अवधि दिइने यो सम्झौता ०८१ कात्तिक मसान्तसम्म मात्र लागू हुने बैंकले जनाएको छ ।विराटनगर महानगरलाई नेपाल एसबीआई बैंकको २ लाख काठमाडौं (कास) नेपाल एसबीआई बैंकले स्वच्छ तथा हरियाली वातावरण प्रवर्द्धन गर्ने उद्देश्यले विराटनगर महानगरपालिकालाई २ लाख रुपैयाँ सहयोग रकम हस्तान्तरण गरेको छ । बैंकले बुधबार एक समारोहबीच बरगाछीरानी डिभाइडर सौन्दर्यकरण समिति, विराटनगरलाइ छ लेन सडकमा वृक्षरोपण गर्न उक्त सहयोग गरेको जनाएको छ । सामाजिक उत्तरदायित्व कार्यक्रमअन्तर्गत बैंकले उक्त सहयोग गरेको हो । बैंकका कोशी प्रदेश प्रमुख रविन घिमिरेले विराटनगर महानगरका मेयर नागेश कोइरालालाई उक्त रकमको चेक हस्तान्तरण गरे ।चणिकलाललाई प्रभु महालक्ष्मीको बिमा काठमाडौं (कास) ललितपुरको नख्खु खोला बाढीमा बगेका दुई जनाको सकुशल ज्यान बचाउने काभ्रे, तेमालका ३३ वर्षीय चणिकलाल तामाङलाई प्रभु महालक्ष्मी लाइफ इन्स्योरेन्सले सम्मान गरेको छ । बुधबार एक समारोहबीच प्रभु इन्स्योरेन्सका प्रमुख कार्यकारी अधिकृत सन्तोष प्रसाईंले तामाङलाई सम्मान गरेका हुन् । सम्मानस्वरूप प्रभु इन्स्योरेन्सले तामाङलाई ३० लाख बिमांक रकमको बिमालेखसहित ११ हजार रुपैयाँ नगद सम्मान प्रदान गरेको छ ।जोयलङ र एसआरएम ब्रान्डका विद्युतीय गाडी किन्न रिलायन्सको कर्जा काठमाडौं (कास) जोयलङ र एसआरएम ब्रान्डका विद्युतीय गाडी किन्ने ग्राहकलाई रिलायन्स फाइनान्सले कर्जा दिने भएको छ । यसका लागि नेपालका लागि जोयलङ र एसआरएमको गाडीको अधिकृत बिक्रेता पूजा कन्स्ट्र्रक्सन नेपाल र रिलायन्स फाइनान्सबीच बुधबार एक समारोहबीच व्यावसायिक सम्झौता भएको छ । सम्झौतापत्रमा पूजा कन्स्ट्र्रक्सनका प्रमुख कार्यकारी अधिकृत विवेक बिजुक्छे र रिलायन्स फाइनान्सका प्रमुख कार्यकारी अधिकृत समाजप्रकाश श्रेष्ठले हस्ताक्षर गरे । सम्झौताअन्तर्गत दुवै ब्रान्डका विद्युतीय सवारीसाधन खरिद गर्ने ग्राहकलाई रिलायन्सले सहज रूपमा ७० प्रतिशतसम्म कर्जा प्रदान गर्ने फाइनान्सले जनाएको छ । अवसर खोज्दै कतारकालगानीकर्ता नेपालमाकाठमाडौं (कास) श्रमिक गन्तव्यको रूपमा मात्रै नभई कतारका लगानीकर्ताले नेपालमा लगानीको अवसर खोजिरहेको बताएका छन् । नेपालको सूचना प्रविधि, औषधि उद्योग, बैंक वित्तीय संस्था सम्बद्ध सेवा, जलविद्युत्, पर्यटनलगायत क्षेत्रमा कतारका लगानीकर्ताको रुचि देखिएको हो । बुधबार नेपालकतार बिजनेस काउन्सिलको पहिलो अध्यक्षस्तरीय बैठकबाट नेपालमा कतारका व्यवसायी लगानी गर्न इच्छुक रहेको जानकारी दिइएको हो । कतारको दोहामा सम्पन्न बैठकमा कतार चेम्बर अफ कमर्सका अध्यक्ष खालिफा बिन जसिम बिन मोहमदअल थानी र नेपाल उद्योग वाणिज्य महासंघका अध्यक्ष चन्द्रप्रसाद ढकालका प्रतिनिधिमण्डलले आर्थिक सम्बन्ध विस्तारका विषयमा छलफलसमेत गरे । यहाँका लगानीकर्ता नेपालमा लगानीको अवसर खोजिरहेका छन, अध्यक्ष थानीले भने, हामी थप लगानीकर्तालाई प्रोत्साहित गर्नेछौं । नेपालमा बाह्य क्षेत्र स्थायित्व रहेको र कानुनमा गरिएको सुधारले लगानीको अवसर जुट्दै गएको अध्यक्ष ढकालले बताए । केही समयअघि कतारका अमीर सेखतमिम बिन हमादअल थानीको नेपाल भ्रमणका क्रममा महासंघ र कतार चेम्बरबीच बिजनेस काउन्सिल स्थापना गर्ने सहमतिमा हस्ताक्षर भएको थियो ।नेपालमा बनेको २५० थान हुन्डाई भेन्यु इको बिक्रीकाठमाडौं (कास) हुन्डाई गाडीको आधिकारिक बिक्रेता लक्ष्मी इन्टरकन्टिनेन्टलको भगिनी संस्था लक्ष्मी कर्पोरेसनले नेपालमा बनाएको हुन्डाई भेन्यु ई भेरिएन्टको बिक्री सुरु गरेको छ । कर्पोरेसनले २०२४ बाटै हुन्डाई भेन्यु एस र एसएक्सको उत्पादन सुरु गरेको थियो । कम्पनीले हाल २५० थान गाडीआफ्ना विभिन्न डिलरमार्फत बिक्री गरिसकेको जनाएको छ । हुन्डाई भेन्यु इको मूल्य ४० लाख ९६ हजार रुपैयाँ रहे पनि चाडबाडमा विशेष छुट दिने जनाइएको छ । कम्पनीले नेपालमा बनेको हुन्डाई भेन्युमा १० वर्षको निःशुल्क सर्भिसिङ र तीन वर्षको वारेन्टी प्रदान गर्ने बताएको छ ।होलिडे इन एक्सप्रेसको सेप्टेम्बर उत्सवकाठमाडौं (कास) गहनापोखरीस्थित होटल होलिडे इन एक्सप्रेसले सेप्टेम्बर महिनालाई उत्सवका रुपमा मनाउँदै विभिन्न समुदाय केन्द्रित परोपकारी कार्यक्रम आयोजना गरेको छ । आतिथ्यका माध्यमबाट संसारभरका हजारौं मानिसमा परिवर्तन सृजना गराउने उदेश्यले यस चेन होटलले विपन्न र अनाथ विद्यार्थी रहेको त्रिपद्व विद्यालयका विद्यार्थीलाई शैक्षिक सामाग्री हस्तान्तरण गरेको होटलले जारी गरेको विज्ञप्तिमा उल्लेख छ । होलिडे इनमा प्रेरणादायी सांगीतिक कार्यक्रम आयोजना गरी त्यहाँ संकलित २ लाख ९५ हजार रुपैयाँ नेपाल बाल संगठन (बाल मन्दिर) लाई प्रदान गरिएको बताइएको छ ।"
दसैंअघि बीपी राजमार्ग खुल्ने सम्भावना छैन,"(नेपालथोक, सिन्धुली)भौतिक पूर्वाधार तथा यातायात मन्त्रालयले बीपी राजमार्ग दसैंअघि सञ्चालन हुने सम्भावना नरहेको जनाएको छ । यात्रुहरूलाई वैकल्पिक मार्ग प्रयोग गर्नसमेत मन्त्रालयले अनुरोध गरेको छ । बीपी राजमार्गअन्तर्गतको नेपालथोकधुलिखेल खण्डको धेरै ठाउँमा सडक बाढीले बगाएका कारण दसैंअघि यो खण्ड सञ्चालनमा ल्याउन गाह्रो हुने भौतिक पूर्वाधार तथा यातायात मन्त्रालयका सचिव केशवकुमार शर्माले बताए । सार्वजनिक यातायात चलाउन मिल्ने गरी दसैंअघि यो सडक खण्ड बन्ने देखिएन, उनले भने, सडक बगेर फसेका गाडीलाई निकाल्ने गरी काम भइरहेको छ । उनले सडक खुलाउने प्रयास भइरहे पनि खुल्ने सम्भावना कम रहेको सुनाए । यात्रुले यो सडकको मात्र भर पर्नु भएन, उनले भने, यसको विकल्पमा अरू सडक प्रयोग गर्न अनुरोध छ । १ सय ६० किलोमिटर लामो बीपी राजमार्गको धुलिखेलसिन्धुलीबर्दिबास सडक खण्डको विभिन्न ठाउँमा बाढी र पहिरोले क्षति पुर्याएको छ । धुलिखेलदेखि खुर्कोट खण्डको १२ किमि सडकमा बाढीपहिरोले क्षति पुर्याएको छ । सो खण्डमा ५ स्थानमा रोशीको बाढीले कालोपत्रसहितको सडकमा पूर्ण क्षति गरेको छ । काभ्रेको चौकीडाँडामा करिब आधा किलोमिटर सडक रोशीको बाढीले खसालेको छ । यहाँ पनि काम सुरु भइसकेको छ । रोशी गाउँपालिकाको कालढुंगा र बोक्सीकुना भन्ने ठाउँमा २ सय मिटरभन्दा बढी सडक पूर्ण रूपमा क्षति भएको छ । थली बेंसीमा पनि रोशी खोलाले २ सय मिटर र नार्के पुलनजिक २ सय मिटरको हाराहारीमा सडक रोशी खोलाको बाढीले बगाएको छ । रोशी खोला, सुनकोशीको बाढी तथा पहिरोले क्षतविक्षत भएको यो खण्डअन्तर्गत खुर्कोटनेपालथोकको ३४ किलोमिटरमा पहिरो पन्छाएर एकतर्फी सडक सञ्चालनमा ल्याइएको छ । पहिरो गएका दर्जनौं स्थानमा एकतर्फी सडक खुलेको छ भने सुनकोशीले कटान गरेको ठाउँमा डाइभर्सन बनाइएको छ । लगातार तीन दिनको प्रयासपछि बीपी राजमार्गअन्तर्गत सुनकोशी१ स्थित नेपालथोकबाट बिहीबार मध्याह्नपछि आँपघारी सडक खुलेको छ । रोशी खोलाको बाढीले नेपालथोकआँपघारीबीचको बान्द्रेओडारमा २ सय मिटर सडक बगाएको थियो । खुर्कोटबाट नेपालथोक हुँदै बालुवासम्मको ३७ किमि धुलिखेलबाट भकुन्डेबेंसी हुँदै चौकीडाँडासम्मको करिब ३५ किलोमिटर गरी ७२ किमि सञ्चालनमा आएको छ । चार वटा मेसिन प्रयोग गरेर रोशी खोला तर्काएपछि किनारबाट अस्थायी डाइभर्सन निर्माण गरी सवारी सञ्चालनमा ल्याइएको हो । अस्थायी सडक सञ्चालनमा आएसँगै आँपघारी र बालुवामा सातादेखि अड्किएका २१ वटा पूर्वतर्फ चल्ने सवारीसाधन नेपालथोकखुर्कोट भएर गन्तव्यतर्फ पठाइएको प्रहरीले जनाएको छ । सडक डिभिजन कार्यालय खाल्टे र सुनकोशी गाउँपालिकाको एक्स्काभेटर, डोजर प्रयोग गरी यस क्षेत्रमा पाँच वटाले काम गरिरहेका छन् । मंगलटार र चौकीडाँडाबीचको सडक अस्थायी रूपमा सञ्चालनमा ल्याउन सेनालाई समेत परिचालित गरी स्थानीयलाई श्रमदानमा लगाउन सके अझ छिटो काम हुने सडक निर्माणमा जुटेका स्थानीय शान्त तामाङले बताए । बीपी राजमार्गको धुलिखेल, सिन्धुली बर्दिबास सडकको तीन खण्ड सञ्चालनमा रहेको समेत उनले बताए ।"
लत्रिएको पुलबाट त्रिशूली वारपार,"(चुम्लिङ्टार, चितवन)विद्यालयबाट फर्किएका सिर्जन र निशा मगर उर्लंदो त्रिशूलीको भेल माथि बार नभएको झोलुंगे पुल मुखमै गएर टक्क उभिए, तर्ने आँट गर्न सकेनन् । बावु रामबहादुर थापाले छोरा सिर्जन र निशालाई हात समातेर पुल तारेर सिलिङ्टार पुर्याएपछि बल्ल चयनको सास फेरे । शनिबारको बाढीले क्षति पुर्याएपछि स्थानीयले गोरखाको सहिद लखन गाउँपालिका३ सिलिङ्टार र चितवनको इच्छाकामना४ का चेरेस जोड्ने जीर्ण झोलुंगे पुलबाट ज्यानको बाजी लगाएर त्रिशूली नदी वारपार गर्नुपरेको छ । सिलिङ्टारका ५० बढी बालबालिका चितवनस्थित कुरिनटारको सर्वशान्ति मावि, प्रगति पाठशाला, ग्रिन फिल बोर्डिङ स्कुलमा अध्ययन गर्छन् । दिनभरजसो सिलिङ्टारका बासिन्दा विद्यालय जाने बालबालिकालाई त्रिशूली माथिको झोलुंगे पुल वारपार गराउन चेरेसमा बसेका थिए । झोलुंगे पुलको बीचमा पुग्दा म आफैंलाई रिंगटा चल्छ, बिहान छिमेकीलाई बोलाएर पुल तारेर छोराछोरी स्कुल पठाएँ, परीक्षा छ विद्यालय नपठाई पनि भएको छैन, रामबहादुरले भने,फर्कंदा के कसो होला पीर लागिरह्यो, छोराछोरी स्कुल गएदेखि नै पुलको मुखमा कतिखेर फर्कन्छन् भनेर कुरेर बसेको छु । त्रिशूलीको बाढीले बगाएर ल्याएको सिमलको रूख झोलुंगे पुलमा अड्किएपछि लठ्ठा भाँचिएर पुल लत्रिएको छ । झोलुंगे पुलमा अड्किएको सिमलको रूख मंगलबार कुरिनटारस्थित सशस्त्र प्रहरी, सेना, प्रहरी र स्थानीयले हटाए पनि त्रिशूलीले बगाएर ल्याएका मुढा भने अझै झोलुंगे पुलमा अड्किएका छन् । स्थानीयले पुलको एकातर्फको बार डोरी लगाएर अड्याएका छन् । अर्कोतर्फको बार नदीतर्फ फर्किएको छ । पुल नै पाँच फिट तल खसेको छ । बार, लट्ठा छैन, उनले भने, यो पुल नतरी अर्को विकल्प पनि छैन ।विद्यालयबाट फर्कने समय हुनै लाग्दा सर्वशान्ति माविमा ८ कक्षा पढ्ने छोरा सुमित र नातिनी साइरालाई झोलुंगे पुलबाट कटाउन मेखबहादुर गुरुङ चेरेसतर्फको झोलुंगे पुलको मुखमै थिए । विद्यालय जाने बेला भयो, यो पुल कसरी कटाउने पीर, फर्कने बेला बालबच्चा कसरी तर्छन्, मन यही पुलतिर छ, उनले भने, केटाकेटी ल्याउँदा र पुर्याउँदा पूरै दिन बितिरहेको छ ।पुलले विद्यालय जाने बाटो छेकेपछि चुमीस्वाँराका दुई परिवार कुरिनटारमा डेरा लिएर बस्न थालेको गुरुङले बताए । बार पनि छैन, त्यसैमा पुल हल्लिन्छ, भगवान् भरोसा भन्दै अघि बढ्ने हो, केही गरी टेक्न नसके सिधै नदीमा पुगिन्छ, उनले भने, केटाकेटी त त्यसै चिच्याएर जानै सक्दैनन्, हामी मुस्किलले आउजाउ थालेका छौँ ।स्थानीयले पुलमा अड्किएका मुढा फाल्न मंगलबार र बुधबार दिनभरजसो लगाए । यो आपत्कालीन अवस्थामा आउन जान सकिन्छ कि भनेर झ्यास, अड्किएका मुढाहरू फाल्यौं, सिलिङ्टार टोल विकास संस्थाका अध्यक्ष रामबहादुर श्रेष्ठले भने, यो पुल यत्तिकै मर्मत पनि सम्भव छैन, विज्ञलाई बोलाएर कसरी मर्मत गर्न सकिन्छ, अघि बढाउन पाए हुन्थ्यो । सिलिङ्टारका स्थानीयलाई विकल्पका रूपमा एक घण्टा दूरीमा रहेको ठेउवाटारको झोलुंगे पुल छ । ठेउवाटारको दुईमध्ये एउटा झोलुंगे पुल असोज १२ को बाढीले जिपसहित बगाएको छ । अर्को पुलको लट्ठा चुँडिएर जोखिममा परेको छ । ठेउवाटारको लट्ठा चुँडेको झोलुंगे पुल कस्सिएर हिँडे एक घण्टामा पुगिन्छ, तर बीचमा ताक्लुङ खोला छ, ठाडो खोला बढेर जोकोही तर्न सक्ने अवस्था नै छैन, श्रेष्ठले भने । विकल्प नभेटेपछि विद्यार्थी र बिरामीलाई हातेमालो गरेर सिलिङ्टारको झोलुंगे पुलबाटै त्रिशूली वारपार गराइरहेको उनले बताए । सिलिङ्टारमा मात्र ६४ घरधुरी छन् । उक्त बस्तीका विद्यार्थी अध्ययनका लागि चितवनतर्फको विद्यालयमा जाने गरेका छन् । उक्त पुल भएर सिलिङ्टारसहित, लामाछप, हटिया, बेतेनी, माथिल्लो ग्याजा, तल्लो ग्याजा, वर्रावोटलगायत ५ सय घरधुरीका स्थानीय आउजाउ गर्दै आएका थिए । असोज १२ गतेको त्रिशूलीको बाढीले चितवनको इच्छाकामना गाउँपालिका४ धारापानी र गोरखाको सहिद लखन गाउँपालिका४ ठेउवाटार जोड्ने झोलुंगे पुल पनि बगाएको छ । पुल बगाएपछि एक सय घरधुरीको बस्ती ठेउवाटारका बासिन्दा पनि समस्यामा परेका छन् । ठेउवाटार जोड्न दुई वटा झोलुंगे पुल थिए, एउटा जिपसहित बगायो, अर्को जोखिममा छ, स्थानीय रविन लम्सालले भने, पुल नहुँदा विद्यार्थी समस्यामा परेका छन् ।पृथ्वीराजमार्ग र ठेउवाटार जोड्ने लट्ठा चुँडाएको झोलुंगे पुलबाट स्थानीय र विद्यार्थी आउजाउ गरिरहेका छन् । धारापानी जोड्ने झोलुंगे पुलबाट १५२० मिनेटमा विद्यार्थी स्कुल पुग्थे, अहिले गाउँ अल्लो छेउको पुलबाट जाँदा, आधा घण्टा बढी लाग्छ, उनले भने । ठेउवाटारका ८० भन्दा बढी विद्यार्थी कुरिनटारको सर्वशान्ति माविलगायतका चितवनतर्फको बोर्डिङ स्कुलमा अध्ययनका लागि जाने गरेका छन् । पुल लग्यो, १२ गतेबाट बिजुली छैन, लम्सालले भने, गाउँमा बत्ती बाल्न दुई दिनदेखि श्रमदान गरिरहेका छौं, अझै कति दिन लाग्छ टुंगो छैन, मोबाइल चार्ज गर्न पनि पारिको होटल (पृथ्वी राजमार्ग) पुग्नुपरेको छ ।"
वर्षा नरोकिँदा रोकिएन डेंगी,"(पोखरा)पोखराका हरेकजसो सरकारी र निजी अस्पतालमा ज्वरोका बिरामी भेटिन्छन् । परीक्षण गर्दा आधाभन्दा धेरैमा डेंगीको संक्रमण पुष्टि हुन्छ । सन् २०२३ को यही अवधिमा डेंगी संक्रमितको संख्या ओरालो लागेकोमा यस वर्ष भने निरन्तर उकालोलागिरहेको छ । गण्डकी प्रदेश स्वास्थ्य मन्त्रालयको तथ्यांकअनुसार जनवरीदेखि सेप्टेम्बर (पुस १७ देखि असोज १४ सम्म) डेंगी संक्रमितको संख्या ११ हजार ५ सय ९० पुगेको छ । जनवरीमा संक्रमितको संख्या ७०, फेब्रुअरीमा ११, जुनमा ९२, जुलाईमा ७ सय २८, अगस्ट (साउन १७ देखि भदौ १५ सम्म) मा ४ हजार ८३ पुगेको देखिन्छ । सेप्टेम्बर (भदौ १६ देखि असोज १४ सम्म) मात्रै ६ हजार ४ सय ३४ संक्रमित थपिए । गण्डकीका ११ वटै जिल्लामा डेंगी संक्रमण देखिएको छ । सबैभन्दा धेरै कास्कीमा ५ हजार ९ सय २८ संक्रमित पुगेका छन् । तनहुँमा २ हजार ७ सय ३८, पर्वतमा १ हजार ६३, गोरखामा ५ सय ९२, बागलुङमा ३ सय ९५, स्याङ्जामा ३ सय ९३, म्याग्दीमा १ सय ८९, नवलपुरमा १ सय ७४, लमजुङमा १ सय ८, मुस्ताङमा ८ र मनाङमा २ जनामा डेंगी संक्रमण पुष्टि भएको छ । सहरी क्षेत्र र सदरमुकाममा बढी डेंगीको संक्रमण बढेको छ । पोखरा महानगरपालिका डेंगी संक्रमणको हटस्पट नै बनेको छ । पोखरामा मात्रै ५ हजार ८ सय ४८ जनामा डेंगी संक्रमण पुष्टि भएको छ । तनहुँको आँबुखैरेनी गाउँपालिकामा १ हजार ३ सय ८ र व्यास नगरपालिकामा ८ सय ५४ जनामा डेंगी संक्रमण भएको छ । पर्वत सदरमुकाम कुश्मामा १ हजार ४४ जना डेंगीबाट संक्रमित भएका छन् । मुस्ताङको घरपझोङ गाउँपालिका र मनाङको चामे गाउँपालिकामा पनि डेंगी संक्रमित भेटिएका हुन् । डेंगी संक्रमणबाट कास्कीका ५, तनहुँ र म्याग्दीका ११ गरी ७ जनाको निधन भइसकेको छ । साउनमा ३, भदौ र असोजमा २२ जनाको अस्पतालमा उपचारका क्रममा निधन भएको थियो । प्रदेशकै ठूलो सरकारी अस्पताल पोखरा स्वास्थ्य विज्ञान प्रतिष्ठानमा गत साउनमा ५ सय ७ जना बिरामीले परीक्षण गराउँदा १ सय ५५ (३० प्रतिशत) मा डेंगी पुष्टि भएको थियो । प्रतिष्ठानका वरिष्ठ मेडिकल रेकर्ड अधिकृत भीमप्रसाद पौडेलका अनुसार त्यसयता संक्रमणको दर निरन्तर बढ्दो छ । भदौमा १ हजार ३ सय ९१ ले परीक्षण गराउँदा ७ सय २५ (५२ प्रतिशत) मा डेंगी संक्रमण पुष्टि भएको थियो । असोज १ देखि १३ सम्म १ हजार २२ ले परीक्षण गर्दा ५ सय ७ (५० प्रतिशत) मा डेंगी संक्रमण भएको थियो । असोजमा संक्रमणको दर झन् बढ्न सक्ने अस्पतालको प्रक्षेपण छ । पानी जम्ने सफा ठाउँमा एडिज एजिप्टी र एडिस एल्बोपिक्टस प्रजातिको लामखुट्टेले फुल पार्दछ र फुलबाट लार्भा निस्कन्छ । त्यही लार्भा वयस्क भएर टोकेपछि मानिसमा डेंगी संक्रमण हुन्छ । नेपाल स्वास्थ्य अनुसन्धान परिषद्को एक तथ्यांकअनुसार सन् २००६ मा नेपालमा पहिलोपल्ट डेंगी आउट ब्रेक भएको थियो । त्यतिबेला नेपालका करिब ५ जिल्ला मात्र डेंगीबाट प्रभावित रहेको थियो । हाल नेपालका सबैजसो जिल्लामा डेंगी संक्रमण पुगेको छ । पोखरा स्वास्थ्य विज्ञान प्रतिष्ठान फिजिसियन डा शरद बराल वर्षा नरोकिएकोले पनि डेंगी संक्रमण ओरालो नलागेको बताउँछन् । अहिले सुक्खायाम सुरु भइसक्नुपर्ने हो तर पानी परिरहेको छ, उनले भने, पानी नरोकिँदासम्म डेंगी घट्ने देखिँदैन । अझैं ३४ हप्ता बढ्ने नै अनुमान छ । उनले पोखरामा फेवाताललगायत पानी जम्ने धेरै पोखरीहरू रहेकाले पनि यस क्षेत्रमा डेंगी संक्रमण बढी देखिएको बताए । उनका अनुसार कोभिडअघि पोखरामा कुनै वर्ष डेंगी संक्रमण देखिने र कुनै वर्ष नदेखिने गर्थ्यो । कोभिडपछि भने संक्रमितको संख्या हरेक वर्ष बढ्दै गएको छ । पहिला पानी नपर्ने हिमालपारिका जिल्ला मनाङ र मुस्ताङमा पनि पानी पर्न थालेपछि डेंगी देखिन थालेको उनले सुनाए । हिमाली क्षेत्रमा ती प्रजातिका लामखुट्टेका लागि अनुकूल मौसम हुँदा डेंगी संक्रमण देखिएको छ, उनले भने, जलवायु परिवर्तनको असरले पानी नपर्ने ठाउँमा पानी परेको कारण पनि संक्रमण बढ्दो छ । पोखरा महानगरभित्रका सघन बस्ती भएका केही वडामा तीव्र रूपमा डेंगीको संक्रमण फैलिएको छ । महानगरपालिकाको वडा नम्बर ५, ८, ९ र १७ मा संक्रमितको संख्या धेरै छ । यी वडामा पानीको अभाव हुने भएकाले बर्खाको पानी भाडामा जम्मा गरेर राख्ने र त्यही पानीमा लामखुट्टेले अण्डा पार्ने गरेको महानगरका स्वास्थ्य महाशाखा प्रमुख भरतराज पौडेल बताउँछन् । महानगरले लामखुट्टेको अण्डा नष्ट गर्न खोज र नष्ट गर अभियान सञ्चालन गरे पनि प्रभावकारी हुन नसकेको उनले स्विकारे । स्वास्थ्य स्वयंसेविकालाई घरघरमा गएर पानी जम्ने ठाउँ नष्ट गर्न लगाएका छौं, उनले भने, तैपनि नियन्त्रणमा आएन । धानिनसक्ने अवस्थामा पुग्यो । महानगरभित्रका सबै सरकारी कार्यालयले हरेक शुक्रबार बिहान १० देखि १०ः ३० बजेसम्म खोज र नष्ट गर अभियान सञ्चालन गर्दै आएको स्वास्थ्य महाशाखाले जनाएको छ ।"
तुइनले जोडियो तातोपानी नाका,"(सिन्धुपाल्चोक)भोटेकोशीमा बेलिब्रिज बगेपछि ठप्प बनेको उत्तरी नाका तातोपानीको लार्चामा तुइन जडान गरेर आउजाउ थालिएको छ । भोटेकोशी गाउँपालिका२ बाट चीन जोड्ने कोदारी राजमार्ग २६ किलोमिटरको लार्चामा बेलिब्रिज र लिपिङमा मोटरबेल पुल बगेयता सीमा क्षेत्रलाई राजधानी जोड्ने सडक सम्पर्क टुटेको छ । स्थानीय आउजाउ गर्ने माध्यम नै नभएपछि लार्चामा तुइन जडान गरिएको हो ।भोटेकोशी२ का अध्यक्ष कुमार श्रेष्ठले तत्काललाई तुइनबाट आउजाउ सुरु भएको तर यो जोखिमपूर्ण रहेकाले फड्के हाल्ने काम पनि भइरहेको जानकारी दिए । उनका अनुसार भोटेकोशीको सतह अझै नघटेकाले फड्के बनाइसक्न दुई दिनभन्दा बढी लाग्ने देखिएको छ । सडक डिभिजनको एक र गाउँपालिकाकै खर्चमा एक गरी दुई वटा एक्स्काभेटर प्रयोग गरेर सडकमा ह्युमपाइप राख्ने काम पनि भइरहेको वडाध्यक्ष श्रेष्ठले जानकारी दिए ।भोटेकोशी नदीले गत शनिबार सीमा क्षेत्रको पुरानो भ्यान पार्किङदेखि भोटेकोशी४ गोलेपा पाङ्शेर्पु गाउँ जोड्ने भित्रिभागको केही सडकसहित अर्को बेलिब्रिज पनि बगाएको थियो । लिपिङ खोला उर्लिंदा लिपिङ र कोदारी बजार जोड्ने लिपिङ पुलको ठूलो भाग नै ध्वस्त भएको छ । त्यसको पनि मर्मतसम्भार थालिएको छ । दसैंका सामग्री कन्टेनरमा थन्किएका छन्, ती सबै लार्चापारि भन्सार पार्किङ, लिपिङमा छन्, धेरैजसो खासा र न्यालम क्षेत्रमा छन् । तुइनबाट सामग्री ओर्सान सम्भव छैन, त्यसकारण सडक जोड्नुको विकल्प छैन, भोटेकोशी३ का अध्यक्ष निमासोना शेर्पाले भने ।संघीय सांसद माधव सापकोटाले सीमा क्षेत्रमा बाढीपहिरोले पारेको समस्या समाधान गर्न माथिल्लो तहबाट पहलकदमी भइरहेको बताए । सिन्धुपाल्चोक उद्योग वाणिज्य संघका अध्यक्ष बुद्धराज बस्नेतका अनुसार दसैंका सामग्री बोकेका चार सय कन्टेनर चीनको खासा र न्यालममा अड्किएका छन् भने लार्चामा बेलिब्रिज नहुँदा एक सय ५० कन्टेनर तातोपानी बन्दरगाह तथा भन्सारमा अड्किएका छन् । ती कन्टेनरमा दसैंका लागि करोडौंका सामान छन् । भन्सारमा प्रक्रिया सकिएर अड्किएका डेढ सय कन्टेनर छन्, बस्नेतले भने, दसैंतिहार लक्षित सामग्री अड्किँदा व्यवसायी हतास छन् । तातोपानीका प्रमुख भन्सार अधिकृत कमलकुमार भट्टराईका अनुसार भोटेकोशीको सतह घटेपछि लार्चामा ह्युमपाइप राखेर सडक जोड्ने र खासामा रोकिएका कन्टेनर भन्सार यार्डमा ल्याउने योजना छ ।"
राजधानी जोड्ने वैकल्पिक सडक खुल्यो,"(दोलखा)बाढीले खुर्कोटको पुल बगाएर सडक सम्पर्क विच्छेद भएका बेला पूर्वी तराईबाट राजधानी काठमाडौंसम्म आउन थप वैकल्पिक सडक मार्ग खुलेको छ । रामेछाप, ओखलढुंगा र सोलुखुम्बुका सवारीसाधनका लागि पुष्पलाल (मध्यपहाडी) राजमार्ग सञ्चालनमा आएको हो । पहिरोले अवरुद्ध भएको दोलालघाटदेखि जिरोकिलो हुँदै नगरकोटबाट जगाती आउने अर्को सडक सोमबारदेखि नै सञ्चालनमा छ ।असोज १२ को बाढीले तामाकोशी गाउँपालिका५ किर्नेटारमा खिम्ती जलविद्युत् केन्द्रको विद्युत्गृह नजिकै पुष्पलाल राजमार्गको ४ सय मिटर खण्ड तामाकोशी नदीले कटान गरेको थियो । खिम्ती जलविद्युत् केन्द्रका प्रतिनिधि, रामेछाप र दोलखाका प्रमुख जिल्ला अधिकारीसहित राजनीतिक दलहरूको सहमतिमा जलविद्युत् केन्द्रको आवास क्षेत्रबाट नयाँ ट्र्याक खन्ने सहमति मंगलबार भएको थियो । ट्र्याक खन्न बुधबार बिहानैबाट २ वटा एक्स्काभेटर प्रयोग गरिएको थियो । दिनभरिमा सडकको ट्र्याक खन्ने काम सकिएको छ, दोलखाका प्रमुख जिल्ला अधिकारी टुवराज पोखरेलले भने ।सडक सम्पर्क विच्छेदमा परेपछि रामेछापबाट बिरामीलाई अस्पताल लान र अत्यावश्यक वस्तु ढुवानी गर्न समस्या भएको थियो । किर्नेटार खण्ड खुलेपछि रामेछापको मन्थली हुँदै पुष्पलाल राजमार्गबाट लामोसाँघुजिरी सडक र अरनिको राजमार्ग जोडिन्छ । बीपी राजमार्ग खुल्नुअघि त्यस भेगका बासिन्दाले यही सडकबाट यात्रा गर्थे । रामेछापसहित ओखलढुंगा र सोलुखुम्बुका केही भेगलाई राजधानीसँग सिधा जोड्ने पुष्पलाल राजमार्गअन्तर्गत खुर्कोटमा सुनकोशी नदीको मोटरेबल पुल बगेपछि अत्यावश्यक ढुवानी बन्द छ । खाँडादेवी गाउँपालिका१ खैरनीघाटको अर्को मोटरेबल पुलसमेत बाढीले बगाएको छ । बीपी राजमार्गलाई जोड्ने खाँडादेवी गाउँपालिका३ सित्खामा रहेको मोटरेबल पुलबाट सवारीसाधन आउजाउ गर्ने भए पनि काभ्रेको रोशी खोलाको बाढीका कारण राजमार्ग ठप्प छ ।बर्दिबासबाट सिन्धुलीको मूलकोट नजिकैसम्म बीपी राजमार्ग सञ्चालनमा छ । खुर्कोटबाट ३० किलोमिटर यात्रापछि रामेछाप र सिन्धुली जोड्ने सित्खाको मोटरेबल पुल भएर खाँडादेवी गाउँपालिका हुँदै करिब ३४ किलोमिटर सडक पार गरेपछि मन्थली निस्कन सकिन्छ । उक्त सडक कालोपत्र छ । मन्थलीबाट सिधै पुष्पलाल राजमार्गबाट दोलखाको चरिकोट हुँदै अरनिको राजमार्गबाट राजधानी जोडिन्छ । बर्दिबासबाट यो वैकल्पिक मार्ग प्रयोग गरेर राजधानी पुग्न ३ सय १५ किलोमिटरको यात्रा गर्नुपर्ने हुन्छ ।सित्खाको पुलले हिमाली र पहाडी जिल्लालाई तराईसँग जोड्ने रामेछाप उद्योग वाणिज्य संघका अध्यक्ष नवीन थापामगरले बताए । तत्कालका लागि बीपी राजमार्ग जोड्ने सित्खापकरबास, मन्थली सडकबाट रामेछाप, दोलखा लगायतका जिल्लामा खाद्यान्न ढुवानी गर्ने सहमति भएको पनि उनले जानकारी दिए । यो सडक भएर दसैं लक्षित खाद्यान्नलगायत अत्यावश्यक सामान ढुवानी हुन्छ, उनले भने, विकल्पका रूपमा अन्तिम सडक यही मात्रै बाँकी छ, खुर्कोटको पुल नबनेसम्म यही सडक प्रयोगमा आउनेछ । यो सडक प्रयोग गर्दा ढुवानी खर्च केही महँगो हुने भए पनि अन्य विकल्प नभएको थापामगरले बताए ।सोलुखुम्बुको सोलु दूधकुण्ड नगरपालिकाले ठाउँठाउँको अवरोध हटाएपछि साना सवारीसाधन सल्लेरीजिरी सडकमा चल्न थालेका छन् । त्यस क्षेत्रका साना जिपले सिधै सल्लेरीलामाजुराजिरीचरिकोट हुँदै राजधानी आउजाउ गरिरहेका छन् ।"
भारतबाट २३० मेगावाट विद्युत्आयात गर्न सम्झौता,"काठमाडौं (कास) हिउँद याममा भारतबाट २ सय ३० मेगावाट विद्युत् आयात गर्न बिहीबार दुईपक्षीय सम्झौता भएको छ । हरेक वर्ष फेब्रुअरीदेखि मेसम्म विद्युत् आयात गर्ने गरी नेपाल विद्युत् प्राधिकरण र भारतको एनटीपीसी विद्युत् व्यापार निगम (एनभीभीएन) बीच सम्झौता भएको हो । सम्झौतापत्रमा प्राधिकरणका कार्यकारी निर्देशक कुलमान घिसिङ र एनभीभीएनकी प्रमुख कार्यकारी अधिकृत रेनु नारङले हस्ताक्षर गरेका छन् । हिउँद सुरु भएपछि खोला तथा नदीमा पानीको बहाव घटेर जलविद्युत् उत्पादन कम हुने भएकाले आन्तरिक माग धान्न भारतबाट विद्युत् आयात गरिँदै आएको छ । नेपालका अधिकांश जलविद्युत् आयोजना नदी प्रवाह (रन अफ रिभरआरओआर) मा आधारित छन् । प्राधिकरणका अनुसार गत आर्थिक वर्षमा नेपालले भारतबाट १ अर्ब ९१ करोड युनिट अर्थात् १६ अर्ब ९३ करोड रुपैयाँको विद्युत् आयात गरेको थियो । त्यही वर्ष १७ अर्ब ६ करोड रुपैयाँको विद्युत् भारत निर्यात गरिएको थियो । अघिल्लो आर्थिक वर्ष भने १९ अर्ब ४४ करोड ४० लाख रुपैयाँको विद्युत् आयात र १० अर्ब ४५ करोड ५० लाख रुपैयाँको निर्यात भएको थियो । प्राधिकरणका कार्यकारी निर्देशक घिसिङका अनुसार प्रतियुनिट भारु ७५ मा २ सय ३० विद्युत् आयात गर्ने गरी भारतसँग सम्झौता भएको हो । आन्तरिक माग धान्न अझै केही वर्ष हिउँदमा बिजुली आयात गर्नुपर्ने बाध्यता छ, उनले भने, एनभीभीएनकी प्रमुख कार्यकारी अधिकृत आउनुभएपछि हामीले सम्झौता गर्यौं । नेपालले इन्डियन इनर्जी एक्सचेन्ज लिमिटेड (आईएक्स) को डेअहेड बजारमा प्रतिस्पर्धा गरेर पनि बिजुली खरिद गर्दै आएको छ, जसअनुसार खरिद गर्ने अघिल्लो दिन नै मूल्य र परिमाणसहित बिडिङ हुन्छ । यो बजारमा भाग लिन नेपालले २०७८ वैशाखमा अनुमति पाएको थियो ।"
रियलमाथि लिलेको ठूलो जित,"पेरिस (एएफपी) डिफेन्डिङ च्याम्पियन रियल म्याड्रिडले युरोपेली च्याम्पियन्स लिग फुटबलमा बुधबार लिलेको हातबाट १० को स्तब्धपूर्ण हार बेहोरेको छ । एस्टन भिल्ला पनि बायर्न म्युनिखलाई १० ले हराउन सफल रह्यो । यो सन् १९८२ को युरोपियन कप फाइनलको पुनरावृत्ति पनि रह्यो । लिभरपुलले भने आफ्ना नयाँ व्यवस्थापक आर्ने स्लटको नेतृत्वमा प्रभावशाली सुरुआतको क्रम जारी राख्दै घरमै बोलोग्नालाई २० ले हराएको छ । प्रतियोगितामा इटालीको प्रतिद्वन्द्वीविरुद्ध लिभरपुलको यो लगातार दोस्रो जित हो । फ्रान्सेली भूमिमा रियलका लागि केलियन एमबाप्पे चोटमुक्त हुँदै सब्स्टिच्युट खेलाडीका रूपमा मैदानमा फर्केका थिए । तर, कार्लो एन्सेलोट्टीको टिमले सबै प्रतियोगितामा गरेर सिजनको पहिलो हार बेहोर्यो । रियल ३६ खेलपछि पहिलो पटक पराजित भएको हो । खेलपछि एन्सेलोट्टीले भने, खेलमा केही पनि राम्रो भएन, हारको बहाना खोज्नु ठीक हुन्न ।उनले आफ्नो टिम बराबरीका लागि पनि योग्य नरहेको माने । लिलेको यस प्रख्यात जितमा क्यानडेली खेलाडी जोनाथन डेविडले पेनाल्टीबाट गोल गरेका थिए । भिल्लाका लागि पनि खेलको रात सम्झनलायक रह्यो । टोलीबाट लयमा रहेका कोलम्बियाली फरवार्ड जोन डुरानले ७९ औं मिनेटमा निर्णायक गोल गरे । भिल्ला ४१ वर्षपछि पहिलो पटक युरोपेली क्लब फुटबलको सबैभन्दा ठूलो प्रतियोगितामा खेलिरहेको छ । टोलीले यसलाई सम्झनलायक बनाएको छ । जितपछि भिल्लाका गोलरक्षक इमिलिनो मार्टिनेजले भने, खेलमा हाम्रा समर्थक धेरै खुसी देखिए । हाम्रो उद्देश्य शीर्ष आठमा रहेर सिधै छनोट हुनु हो, तर हामीसामु अझै धेरै चुनौती बाँकी छ । यता एनफिल्डमा एलेक्स म्याक एलिस्टरले मोहम्मद सलाहको क्रसलाई पहिलो गोलमा परिणत गरे । पछि सलाहले नै दोस्रो गोल पनि थपे । च्याम्पियन्स लिगमा पहिलो पटक खेलिरहेको बोलोग्नाले लिभरपुललाई जितका बावजुत संघर्ष गर्न बाध्य पारेको थियो । यो जित व्यवस्थापक स्लटका लागि पनि व्यक्तिगत रूपमा सुखद रह्यो । उनी सिजनको सुरुआती नौ खेलमध्ये आठमा जित निकाल्ने पहिलो क्लब व्यवस्थापक बने । यसक्रममा योर्गन क्लोप, केनी डगलस, बिल स्यान्की तथा बल पाइस्ली जस्तालाई पनि उछिन्न सफल रहे । यसैमा केन्द्रित रहेर उनले भने, लिभरपुलका लागि केही विशेष गर्न पाएकामा खुसी छु । तर यसको श्रेय खेलाडीलाई जान्छ र उनीहरूले यसका लागि मिहिनेत पनि गरेका छन् ।युभेन्ट्सले भने आरबी लाइप्जिगविरुद्धको खेल ३२ ले जित्यो । टोलीले रातो कार्डमा आफ्ना गोलरक्षक मिचेल डी जर्जिनोलाई गुमाएर पनि सफलता चुमेको हो । खेलको निर्णायक गोल भने फ्रान्सिस्को कोसेकाओको नाममा रह्यो । एट्लेटिको म्याड्रिड पनि उत्तिकै भाग्यमानी रहेन । टोलीले बेन्फिकाविरुद्धको खेल अविश्वसनीय रूपमा ४० ले गुमायो । मोनाको र डिनामो जाग्रेबले २२ को बराबरी खेले । अर्को डेब्यु गरिरहेको जिरोना फेयर्नउडसँग घरमा ३२ ले पराजित रह्यो ।"
जितसहित टुंगियो क्यानडा भ्रमण,"(काठमाडौं)कप्तान रोहित पौडेलको अलराउन्ड प्रदर्शनमा नेपालले निराशाजनक क्यानडा भ्रमण जितसहित साथ टुंग्याएको छ । नेपालले तीन राष्ट्रसम्मिलित क्यानडा टी२० क्रिकेट शृंखलामा बुधबार राति ओमानलाई ५६ रनले पराजित गरेको हो । तर यही जितले नेपाललाई उपाधि पनि दिलाउन सक्ने छ । राउन्ड रोबिन लिगमा आयोजित प्रतियोगितामा सबै ४ खेल खेलेको नेपाल समान २ जित र हारपछि शीर्षस्थानमा छ । क्यानडा र ओमान अन्तिम खेलमा प्रतिस्पर्धा गरेपछि उपाधि टुंगो लाग्नेछ । क्यानडाले विजय हात पारेमा ६ अंकसहित टोलीले उपाधि जित्ने छ । ओमानले विजय हात पारेमा टोलीको ४ अंक हुनेछ । तर, टोली अहिलेको स्थितिमा नेपालभन्दा रनरेटमा धेरै पछाडि छ । रोहितले ४४ बलमा अविजित ५६ रन बनाएपछि टस हारेर ब्याटिङमा आएको नेपालले टोरन्टोको किङ सिटीस्थित म्यापल लिफ नर्थ वेस्ट मैदानमा निर्धारित २० ओभरमा ७ विकेट गुमाई १ सय ५७ रन बनाएको थियो । रोहितले २ चौका र ४ छक्का प्रहार गरे । अनिल साह ११, आसिफ शेख १६, देव खनाल १८, कुशल मल्ल १९ रनमा आउट भए ।गुलशन झा २, दीपेन्द्रसिंह ऐरी १ र कुशल भुर्तेल ११ रनमा आउट भए । ओमानबाट फायज बटले ३ विकेट लिए । उनले ४ ओभरमा २३ रन खर्चे । कलिमुल्लाह, सकिल अहमद र कप्तान अकिब इल्यासले ११ विकेट लिए । जबाफमा आएको क्यानडा १७५ ओभरमा १ सय १ रनमा अलआउट भयो । जेसन मक्सुदले ३० बल खेल्दै ३ छक्कासहित ३५ रन बनाए पनि ओमानलाई जिताउन सकेनन् । ओपनर इल्याजले २६ बल खेल्दै १ चौकासहित २२ र प्रतीक अथाभालेले १२ रन बनाए । नेपालबाट भुर्तेलले ३ विकेट लिए । उनले १५ ओभरमा १० रन खर्चेका थिए । रोहित, सन्दीप लामिछाने र रिजन ढकालले २२ विकेट लिए । क्यानडा भ्रमणमा विश्वकप लिग२ को शृंखलामा पनि नेपालले एउटै खेल जित्न सकेको थिएन । चारमध्ये तीन खेलमा पराजित भएको थियो । क्यानडा टी२० क्रिकेट शृंखलामा पनि क्यानडासँगको दुवै खेलमा नेपाल पराजित भयो । नेपाली टोली क्यानडाबाटै अमेरिका लाग्नेछ । नेपालले अमेरिकामा अमेरिकाविरुद्ध तीन ट्वान्टी२० शृंखला तथा अमेरिका र स्कटल्यान्डसम्मिलित विश्वकप लिग२ को शृंखला खेल्नेछ ।"
नेपालको समूहमा बहराइन र उज्वेकिस्तान,"काठमाडौं (कास) एसिया रग्बी इमिरेट्स सेभेन्स ट्रफी २०२४ आयोजनाको सम्पूर्ण तयारी पूरा भएको छ । त्रिपुरेश्वरस्थित दशरथ रंगशालामा शुक्रबार सुरु हुने प्रतियोगिताको सम्पूर्ण तयारी पूरा भएको नेपाल रग्बी संघका महासचिव गोविन्द घिमिरेले बिहीबार पत्रकार सम्मेलनमा बताए ।प्रतियोगितामा एसियाका १६ राष्ट्रले प्रतिस्पर्धा गर्नेछन् । पुरुषमा १४ र महिलामा ७ टोलीले भाग लिनेछन् । इरानले आन्तरिक कारणले अन्तिम समयमा प्रतियोगिताबाट नाम फिर्ता लिएको जानकारी गराइयो ।पुरुषमा सहभागी टोलीलाई ४ समूहमा विभाजन गरी लिगकम नकआउटका आधारमा खेलाइने छ । नेपाल रहेको समूह बी मा बहराइन र उज्वेकिस्तान छन् । समूह ए मा फिलिपिन्स, पाकिस्तान र जोर्डन, समूह सी मा काजाकिस्तान, कतार, साउदी अरयिबा र श्रीलंका तथा समूह डी मा अफ्गानिस्तान, भारत, बंगलादेश र चाइनिज ताइपेई छन् । महिलातर्फ ७ राष्ट्रलाई २ समूहमा बाँडिएको छ । समूह ए मा नेपालसहित फिलिपिन्स र ग्वाम, उज्वेकिस्तान तथा समूह बी मा भारत, इन्डोनेसिया छन् । सबै राष्ट्र नेपाल आइसकेको महासचिव घिमिरेले बताए । पहिलो दिन पुरुषमहिला दुवै नेपालले समूह चरणका सबै खेल खेल्ने छ । प्रतियोगिताको च्याम्पियन महिला तथा पुरुष टोलीले एसिया रग्बीको ट्रफीसहित स्वर्ण, दोस्रो हुनेले रजत र तेस्रो हुने टोलीले कांस्य पदक प्राप्त गर्नेछन् । नेपालबाट महिलामा सिर्जना राई र पुरुषतर्फ विक्रम पुरीले कप्तानी भूमिका निर्वाह गर्नेछन् । यो प्रतियोगिता २०२५ मा हुने एसिया रग्बी सेभेन्स सिरिजको छनोटका रूपमा रहेको छ । प्रतियोगिता विजेताले २०२५ मा हुने एसिया रग्बी सेभेन्स सिरिजमा स्थान बनाउने छ । रग्बी संघका अध्यक्ष दीपक देवकोटाले कार्यक्रमलाई सफल र भव्य बनाउन सबै मिडियाकर्मी र दर्शकलाई अनुरोध पनि गरेका छन् । उनले ५६ दिनको बन्द प्रशिक्षणसहित नेपाली टोलीले करिब ४ चार महिनाको तयारी गरेको बताउँदै नेपालको लक्ष्य पाँचौं स्थान हासिल गर्नु रहेको बताए । एसिया रग्बीको आयोजना तथा नेपाल रग्बी संघको व्यवस्थापनमा हुन लागेको प्रतियोगिताको पहिलो दिन ३० तथा दोस्रो दिन २० खेल हुनेछ । सिनियर स्तरको एसियाली रग्बी नेपालमा पहिलो पटक हुन लागेको हो ।"
उसु खेलाडीलाई ४ स्वर्ण,"काठमाडौं (कास) नेपालले प्रथम एसएएसएसएफ स्कुल कम्ब्याट गेम्समा नेपाली उसु खेलाडीले ४ स्वर्ण जितेका छन् । नेपालले ५ रजत र १ कांस्य पनि जितेको नेपाली टोलीका प्रशिक्षक राजीव महर्जनले जनाएका छन् ।बंगलादेशको ढाकामा भएको प्रतियोगितामा ममता सुनुवार राईले दोहोरो स्वर्ण जितिन् । ममताले महिला नान छ्वान र नान ताउमा स्वर्ण जितेकी हुन् । पुरुष ४८ केजीमुनि विराज सुनार र ५६ केजीमुनि निश्चल तामाङले स्वर्ण जिते । पुरुष ६५ केजीमुनि सौगात चन्द, महिला ४८ केजीमुनि अनिता तामाङ, महिला ५६ केजीमुनि मञ्जरी राई, महिला थाइची छ्वानमा प्राथना नेपाल र महिला ५२ केजीमुनि सुभाङ्गी राज्यलक्ष्मी गौतमले रजत जिते । रुफस केसीले पुरुष थाइची छ्वानमा कांस्य जिते ।सोही प्रतियोगितामा तेक्वान्दो टोलीले २ स्वर्ण, ४ रजत र ८ कांस्य जितेको छ । महिला ६८ केजीमुनि ऋषिका बुढाथोकी र पुम्सेको महिला जोडीमा ऋषिका र युनिशा निरौलाले स्वर्ण हात पारे ।पुरुष ४५ केजीमुनि आदित्य पराजुली, पुरुष ६८ केजीमुनि पंकज विक, महिला ४२ केजीमुनि इच्छा विष्ट र महिला एकल पुम्सेमा ऋषिकाले रजत जिते । दिपन सापकोटा, युनिशा निरौला, सन्ध्याकुमारी पासवान, शुभम् पोखरेल, पंकज बिक, आदित्य ढकाल, आदित्य पराजुली, इच्छा विष्ट र आदित्य ढकालले कांस्य जिते ।"
सेयर प्रो र एनएमबी क्यापिटल च्याम्पियन,"काठमाडौं (कास) ईयूसेबोन क्यापिटल मार्केट फुटसल च्याम्पियनसिपको उपाधि सेयर प्रो सेक्युरिटिज र एनएमबी क्यापिटलले जितेको छ । बिहीबार ढुकु फुटसल हबमा भएको पुरुषतर्फको फाइनलमा सेयर प्रोले एसियन सेक्युरिटिजलाई २१ ले हराएर उपाधि जित्यो । महिला फाइनलमा एनएमबीले सेबोनलाई पेनाल्टी शुटआउटमा २१ ले हराएर उपाधि जित्यो । निर्धारित समयमा गोलरहित बराबरी भएपछि महिलाको फाइनल पेनाल्टी शुटआउटमा पुगेको थियो । नेपाल धितोपत्र बोर्ड कर्मचारी युनियनको आयोजनामा भएको प्रतियोगितामा धितोपत्र बजारसँग आबद्ध संस्थाका पुरुषतर्फ ३१ र महिलातर्फ ९ टिमको सहभागिता थियो । शनिबार हुनुपर्ने फाइनल भारी वर्षाका कारण रोकिएको थियो । पुरुष विजेताले १ लाख र उपविजेताले ६० हजार तथा महिला विजेताले ६० हजार र उपविजेताले ४० हजार पुरस्कार पाएका थिए । व्यक्तिगत विधाका पुरस्कारमा महिलातर्फ उत्कृष्ट खेलाडी र सर्वाधिक गोलकर्ता सेबोनकी निशा थापा तथा उत्कृष्ट गोलरक्षक एनएमबी क्यापिटलकी निशा देवकोटा चुनिए । पुरुषतर्फ सेयर प्रोका अर्घ रेग्मी उत्कृष्ट खेलाडी, एसबीआई बैंकका पुजन खड्का सर्वाधिक गोलकर्ता र एसियनका प्रविन पोखरेल उत्कृष्ट गोलरक्षक चुनिए । विजेता खेलाडीलाई राष्ट्रिय फुटबल टोलीका गोलरक्षक विकेश कुथु र आयोजक युनियनका अध्यक्ष अजय ढुंगानाले पुरस्कृत गरे ।"
चन्द्रमानलाई उपाधि,"संखुवासभा (कास) आर्मीका चन्द्रमान राईले पर्यटन प्रवर्द्धनका लागि आयोजित खाँदबारी रन खुला दौड जितेका छन् । खाँदबारी युथ क्लबले आयोजना गरेको १ सय ४९ धावकलाई हराउँदै चन्द्रमानले उपाधि जितेका हुन् । खाँदबारीमा बिहीबार सम्पन्न प्रतियोगितामा आर्मीका नवराज बुढा उपविजेता बने । आर्मीकै सुरेन्द्रकिरण राई तेस्रो भए । उनीहरू नयाँ भैरवी दल गुल्ममा कार्यरत हुन् । खुलातर्फ संखुवासभाका तिलक राई पहिलो भए । पाँचथरका स्काई लिम्बू दोस्रो र पाचथरकै विशाल राई तेस्रो भए । संखुवासभाकी सुनकला राई पहिलो, भोजपुरकी विनिता राई दोस्रो र भोजपुरकै जुही राई तेस्रो भए । क्लबका महासचिव सुरेन शाक्यले महिला र पुरुष दुवैतर्फ २ सय ७५ खेलाडीले भाग लिएको बताए । विजेताले १० हजार, उपविजेताले ७ हजार, तेस्रोले ५ हजार पुरस्कार पाए ।"
उषा र सुमित्राको जगजगी,"(काठमाडौं)उषा भण्डारी र सुमित्रा रेग्मीले कप्तानी गरेका दुई टोलीले एभरेस्ट महिला भलिबल लिग (ईडब्लूभीएल) मा सनसनी मच्चाइरहेका छन् । उषाको कप्तानीमा रहेको काठमाडौं स्पाइकर्स र सुमित्राको कप्तानीमा रहेको कर्णाली यश्विसले बिहीबारको खेल जित्दै शीर्ष दुईमा आफ्नो पकड बलियो बनाएका छन् । दुवै टोलीले सुरुआती सेट गुमाएर जित यात्रा कायम राखे । दुवै टोलीका कप्तान प्लेयर अफ द म्याच पनि भएका छन् ।त्रिपुरेश्वरस्थित राखेप कभर्डहलमा काठमाडौंले मधेश युनाइटेडलाई ३१ को सेटमा पराजित गरेको थियो । पहिलो सेट गुमाउनुका बावजुद काठमाडौं खेलमा फर्किएको थियो । काठमाडौंले १५२५, २५२३, २५१५, २५१८ को सेटमा नतिजा निकाल्यो । काठमाडौंले यो लगातार तेस्रो जित हो । ललितपुर क्विन्सविरुद्धको पहिलो खेल गुमाए पनि पछिल्लो खेलमा काठमाडौंले लय समातेको छ । काठमाडौं स्पाइकबाट ३८, ब्लकमा २४ र सर्भिसमा २३ स्कोर बटुल्दा मधेशले स्पाइकबाट ३१, ब्लकबाट १८ र सर्भिसबाट १४ स्कोर गरेको थियो । मधेशविरुद्ध उषाको स्पाइकहरू प्रभावशाली बनेका थिए । कप्तान उषाले सुरुसुरुमा टिम समन्वय नबन्दा गाह्रो स्थिति बने पनि पछिल्लो खेलमा टोलीले लय समात्दा पुनरागमन गरेको बताइन् । निरुता ठगुन्नाको कप्तानी रहेको मधेश यो हारसँगै शीर्ष दुईबाट बाहिरिएको छ । मधेशले चारै खेल गुमाएको छ । टोलीले एक अंक पनि बटुल्न सकेन । गण्डकी थन्डर्स पनि बाहिरिएको छ । गण्डकीले पनि तीन खेल गुमाइसकेको छ ।कर्णालीले लगातार चौथो जित निकाल्दै आफूलाई शीर्षस्थानमा कायमै राखेको हो । बिहीबार चितवन शक्तिविरुद्धको प्रतिस्पर्धात्मक खेलमा ३२ सेटको नतिजा निकालेको थियो । आफूलाई अपराजित राख्ने क्रममा कर्णालीले पहिलो र तेस्रो सेट गुमाउनुका बावजुत जित रच्यो । सन्तुलित देखिएको टिम कर्णालीले २०२५, २५१८, २१२५, २५१५, १५१३ को नतिजा निकालेको थियो । अन्तिम सेटको अन्तिम क्षण रोमाञ्चक बन्यो । चितवनले दुई पटकसम्म म्याच प्वाइन्ट ब्रेक गर्नुका अलावा खेल आफ्नो पक्षमा पार्न सकेन । यद्यपि दुई सेट आफ्नो पक्षमा पारेकाले चितवनले एक अंक बटुल्यो । अघिल्लो दिन कर्णालीले ललितपुर क्विन्सलाई सोझो सेटमै हराएको थियो । राष्ट्रिय टोलीकी मिडल ब्लकर सुमित्राको कप्तानीमा रहेको कर्णाली महिला भलिबलका अनुभवी कुमार राईको प्रशिक्षण छ । प्लेयर अफ द म्याच सुमित्रा नै भइन् । उनले टिम युनिटी राम्रो रहेकाले जित निकाल्न सजिलो भइरहेको बताइन् । सुमित्राले टिममा रहेका विदेशी खेलाडीबाट पनि राम्रो सपोर्ट पाइरहेको बताइन् । कर्णालीमा अमेरिका, ग्रिस र टर्कीका ११ खेलाडी छन् ।राष्ट्रिय टोलीकी कप्तान अरुणा शाहीको कप्तानीमा रहेको चितवनले ४ खेलबाट ७ अंक बनाएको छ । टोलीले दुई खेल जित्दा दुवै खेल हारेको छ । अब शीर्ष दुईमा रहेका कर्णाली र काठमाडौंबीच शुक्रबार प्रतिस्पर्धा हुनेछ । कर्णाली १० र काठमाडौं ९ अंक लिएर भिड्दै छन् ।"
आराध्या र दिनेशलाई स्वर्ण,"काठमाडौं (कास) आयोजक नेपाल एपीएम टेबलटेनिस क्लबकी आराध्या विष्टले चौथो एपीएम जुनियर टेबलटेनिस च्याम्पियनसिपको यू१० गर्ल्स सिंगल्समा स्वर्ण जितेकी छन् ।आराध्याले फाइनलमा प्रभातकी आरोही सुवाललाई ११७, ११९, ११७, ११८ को सोझो सेटमा हराइन् । होप्स टेबलटेनिस एकेडेमीकी दिव्या बम र यल टेबलटेनिसकी मेरिसा श्रेष्ठ तेस्रो भए । ब्वाइजमा एपीएमका दिनेश बोहराले फाइनलमा यलका सटिकरत्न शाक्यलाई ११८, ११४, ११८, ११६ ले हराए । ज्ञानभैरव डिल्लीबजार टेबलटेनिस क्लबका कीर्तन श्रेष्ठ र एपीएमका जोन गुरुङ तेस्रो भए ।यू१२ ब्वाइज सिंगल्समा गोड स्पिनका रिभानमुनि वज्राचार्य पहिलो भए । उनले फाइनलमा खोल्चा पुखु टेबलटेनिस क्लबका निर्भिक शाक्यलाई ११५, १५१३, ११५, ११४ को सोझो सेटमा हराए । इकाछेंका रेजिन शाक्य र ज्ञानभैरवका विनम्र घिमिरे तेस्रो भए । उक्त स्पर्धाको गर्ल्स फाइनलमा प्रभातकी उरवी सुवालले एपीएमकी ममता बोहरालाई ११९, ११६, ११९, १११ को सेटमा हराइन् । जेम्सका शिवानी यादव र सुहाना महर्जन तेस्रो भए ।यू१६ ब्वाइज सिंगल्समा कीर्तिपुरका जयश्नु महर्जनले स्वर्ण जिते । उनले फाइनलमा यलका रिजन शाक्यमाथि ७११, १४१६, १२१०, ११६, ११३ को जित रचे । यलका अर्नव श्रेष्ठ र एभरेस्टका आर्यन शाही तेस्रो भए । सोही उमेर समूहको गर्ल्समा टिम भक्तपुरकी क्यारिना सुवालले स्वर्ण जितिन् । क्यारिनाले फाइनलमा एपीएमकी महिमा महताको चुनौती ११५, ११८, ६११, ११५, १३११ ले पन्छाइन् । भक्तुपुरकी नर्मदा खाइतु र होप्सकी प्रमिला जोशीले कांस्य जिते । तीनदिने प्रतियोगितामा १ सय ५० खेलाडीले विभिन्न ९ स्पर्धामा प्रतिस्पर्धा गरिरहेका छन् ।"
डिजिटल दसैं,"दसैंको उत्सव र माहोल अफलाइनभन्दा अनलाइनमा बढी देखिने समयमा चाडबाडको किनमेलदेखि दक्षिणा र उपहारसम्म पनि नगदरहित बन्दै गएका छन् । परदेशमा रहेका नेपालीले आफन्त र परिवारजनलाई खर्च पठाउनुका साथै उपहार दिन, सामान र सेवासुविधा खरिद गर्न मात्र नभएर बस वा जहाजको टिकट बुकिङ गरिदिनसमेत अनलाइन भुक्तानी प्रणाली प्रयोग गर्न थालेका छन् । यही माहोलमा सधैंका वर्षजस्तो आफ्ना काउन्टरमा नयाँ नोट लिन लाग्ने भीडलाई पनि यो वर्ष नयाँ नोट नबाँड्ने निर्णय गरेर नेपाल राष्ट्र बैंकले समेत अब विस्तारै दसैंमा पनि डिजिटल कारोबार गरे पुग्ने संकेत दिन खोजेको छ । नगदरहित कारोबारलाई प्रोत्साहन गर्न केन्द्रीय बैंकको नीतिअनुरूप बैंक तथा वित्तीय संस्था एवं सपिङ सेन्टरले चाडबाडमा विद्युतीय भुक्तानीमा छुट तथा प्रोत्साहनका प्याकेज घोषणा गर्ने गरेका छन् । चाडपर्वका समयमा अत्यधिक भीड हुने काठमाडौंका प्रमुख सपिङ सेन्टर, असनजस्ता व्यापारिक केन्द्रमा पनि डिजिटल कारोबारको सहजताले आर्थिक गतिविधि सरल बन्दै गएको छ । खुद्रा पैसा र फिर्ता दिन लाग्ने समयका कारण बढ्ने भीडभाडलाई डिजिटल कारोबारले सहज बनाउन सघाएको व्यापारी बताउँछन् । अझ नयाँ पुस्ताका ग्राहकले त पसलपसल चहारेर सामान छान्नु साटो घरमै बसीबसी रिभ्यु पढेका भरमा वस्तु तथा सेवा खरिद गर्ने प्रवृत्ति बढ्दै गएको छ । अरू बेला दिनको औसत १ लाख मानिस किनमेलका लागि आउने भाटभटेनी सुपरमार्केटमा दसैं लाग्न थालेपछि यो संख्या तीन गुणाले वृद्धि हुन्छ । यतिका मानिसमध्ये धेरैले सामान खरिद गर्दा नगदमा भुक्तानी गर्ने भए पनि पछिल्ला वर्षमा डिजिटल माध्यमबाट पैसा तिर्ने क्रम ह्वात्तै बढिरहेको सुपरमार्केटका प्रतिनिधि बताउँछन् । देशभर भाटभटेनीका २७ वटा आउटलेटमा दिनको १ लाख ग्राहक किनमेलका लागि आउनेमा दसैं लाग्न थालेपछि दिनको २ देखि ३ लाख आउने गरेका छन् । अरू बेलाको तुलनामा दसैंमा ७५ देखि ८५ प्रतिशत व्यापार वृद्धि हुन्छ, भाटभटेनीका चिफ अपरेटिङ अफिसर पानु पौडेलले भने, घटस्थापनापछिका १० दिनमा मात्रै १ करोड ७५ लाखदेखि १ करोड ८५ लाख रुपैयाँसम्मको व्यापार हुन्छ । यसपालि २० प्रतिशतले थप वृद्धि हुने हाम्रो अपेक्षा छ । उनका अनुसार पहिला ७५ प्रतिशतले नगदमा भुक्तानी गर्नेमा अहिले यो संख्या ६० देखि ६५ प्रतिशतमा झरेको छ । बाँकी ३५ प्रतिशतले क्यूआर र बैंकका कार्डबाट पैसा तिर्ने गरेका छन् । यसमा पनि क्यूआर भुक्तानी अझै बढिरहेको पौडेलले जनाए । राष्ट्र बैंकको पछिल्लो तथ्यांकअनुसार चालु आर्थिक वर्षको पहिलो महिनामा विद्युतीय कारोबार उल्लेख्य वृद्धि भएको छ । चालु आर्थिक वर्षको साउनमा क्यूआरमार्फत ६२ अर्ब २८ करोड रुपैयाँ भुक्तानी भएको छ । यही अवधिमा कनेक्ट आईपीएसमार्फत ५ खर्ब २५ अर्ब, मोबाइल बैंकिङमार्फत ३ खर्ब ७३ अर्ब, वालेटमार्फत ४३ अर्ब, डेबिट कार्डमार्फत ९१ अर्ब रुपैयाँ बराबर विद्युतीय भुक्तानी भएको सो तथ्यांकमा उल्लेख छ । गत आर्थिक वर्षको तुलनामा यस पटक वालेटमार्फतको कारोबार २१ अर्बले, क्यूआर कारोबार ३२ अर्बले, आईपीएस कारोबार ४२ अर्ब रुपैयाँले बढेको छ ।दसैंलाई नगदरहित रूपमा मनाउन र डिजिटल भुक्तानीका माध्यमलाई प्रोत्साहन गर्न बैंक तथा वित्तीय संस्थाले विभिन्न प्रयत्न गरिरहँदा सर्वसाधारण पनि त्यसमा अभ्यस्त हुन थालेका छन् । अघिल्ला वर्षझैं यसपालि पनि बैंक, वित्तीय संस्था र डिजिटल वालेट कम्पनीहरूले डिजिटल दक्षिणा र डिजिटल दसैंका अनेक योजना घोषणा गर्न थालेका छन् ।आईएमई पेले असोज १७ देखि कात्तिक २२ सम्म लागू हुने गरी डिजिटल दसैंतिहार योजना घोषणा गरेको यसका प्रमुख कार्यकारी अधिकृत प्रवीण रेग्मीले जानकारी दिए । यस चाडपर्वमा आईएमई पेबाट कारोबार गरेर बाइक, आइफोन १६, होम अप्लायन्सेस, ग्याजेट र अन्य विभिन्न पुरस्कारहरू जित्न सकिने कम्पनीले आफ्नो ब्लगपोस्टमा उल्लेख गरेको छ । त्यस्तै, ईसेवाले दसैं, तिहार र छठलाई अझै रमाइलो बनाउन ईसेवा महाउत्सव कार्यक्रम अघि सारेको छ, जसमा नामी इलेक्ट्रिक कार, आइफोन १६ र अन्य उपहार प्याकेज राखिएका छन् । खल्ती वालेटले दक्षिणाका लागि विजयादशमी पर्खिनु नपर्ने गरी हरेक दिन दक्षिणा योजनाअन्तर्गत आउँदो तीन साताभर प्रयोगकर्ताहरूलाई हरेक दिन खामभित्र उपहार हालेर दिने भएको छ । हाम्रा प्रत्येक ग्राहकले खामभित्र विशेष आशीर्वादस्वरूप उपहार र अफरसहितको खुसियाली प्राप्त गर्नुहुनेछ, खल्तीले पनि आफ्नो ब्लगमा भनेको छ, ती खामहरूमा फिल्मको टिकट, खल्ती प्रो, सेवामूलक अफर र नगद फिर्ताजस्ता उपहार हुनेछन् । दिनदिनै यो दक्षिणा थाप्न नछुटाउनुहोला ।नगदको माग शून्य हुन नसके पनि विस्तारै डिजिटल कारोबार बढ्न थालेको र सोही क्रममा चाडबाडका समयमा डिजिटल दक्षिणा जस्ता प्रडक्ट बजारमा आएको नेपाल बैंकर्स संघका अध्यक्ष सुनील केसीले जनाए । नगदको माग पनि धेरै घटेको छैन । तर बिस्तारै बैंकिङ कारोबार डिजिटल बन्दै गएका छन्, उनले भने, यद्यपि सरकार र नियामक निकायको नीति निर्देशनअनुरूप बैंक तथा वित्तीय संस्थाले पनि डिजिटल कारोबारलाई प्रोत्साहन गरिरहेको छ । यसको नजिता राम्रो पनि देखिएको छ । विद्युतीय कारोबारले गति लिन थालेसँगै डिजिटल दक्षिणाको क्रम पनि बढेको नेपाल राष्ट्र बैंकका प्रवक्ता रामु पौडेलले बताए । मोबाइल बैंकिङ र क्यूआर प्रयोगमा आएसँगै डिजिटल दक्षिणाको क्रम पनि बढेको छ, उनले भने, यद्यपि क्यूआरबाट भुक्तानी गर्न सकिने भएपछि बैंक खाता, नम्बरलगायत अरू विवरण आफैँले भरिरहनुपर्दैन । यसकारण पनि डिजिटल कारोबार उल्लेख्य रूपमा बढेको छ ।"
सहुलियत पसलमा उत्साह,"छुटले सर्वसाधारणको प्रतिक्रिया राम्रो छ । चामलको बिक्री उत्साहजनक छ । दाल, तेल र गेडागुडीमा पनि छुट दिएका छौं, खाद्य व्यवस्था तथा व्यापार कम्पनीका प्रादेशिक कार्यालय प्रमुख भीम थापाले भने, सहुलियत पसल नहुँदा थापाथली गोदामबाट औसतमा दिनको ४५ लाखको खाद्यान्न बिक्री हुन्थ्यो । अहिले दिनको १९ देखि २४ लाख रुपैयाँ पुगेको छ । बिक्री बढ्दो क्रममा छ । थापाथली गोदाममा बिहान १० देखि बेलुका साढे ६ बजेसम्म सामान किन्न पाइन्छ । बिहीबार घटस्थापनाको सार्वजनिक बिदा भए पनि सहुलियत पसल सञ्चालनमै रह्यो । किनमेलमा सर्वसाधारणको पनि घुइँचो नै रहेको थापाले जनाए । सहुलियत पसलको मुख्य उद्देश्य सर्वसाधारणलाई राहत दिनु हो, असोज ३ देखि सुरु भएको छुट पसलले सफलता पाएको महसुस भएको छ, उनले भने । सर्वसाधारणहरू जिरा मसिनो चामलमा बढी उत्साहित छन् । किनभने खाद्यले बिक्री गर्ने चामल सस्तो रहेको जनाइएको छ । बजारमा प्रतिकिलो ९५ देखि ११० रुपैयाँ पर्ने जिरा मसिनो चामल खाद्यले प्रतिकिलो ८५ रुपैयाँमै बेचेको छ । अन्य खाद्यवस्तु पनि बजार भाउभन्दा सस्तो दिएको छ । त्यही कारण अनलाइनबाट खरिद गर्न खोज्ने सर्वसाधारण पनि बढी भएको खाद्यको दाबी छ । विभिन्न प्रकारका चामल र दालमा प्रतिकिलो ५ रुपैयाँ छुट दिइएको छ । छुट रकम भने गत वर्षको तुलनामा कम हो । गत वर्ष यी वस्तुमा प्रतिकिलो ७ रुपैयाँ छुट थियो । कर्णालीको सिमी, गेडागुडी, फापर दाना, चिनो, कागुनो, उवा र जुम्ली मार्सीमा प्रतिकिलो ७ रुपैयाँ छुट दिइएको छ । गत वर्ष यी खाद्यान्नमा प्रतिकिलो १० रुपैयाँ छुट दिइएको थियो । विभिन्न प्रकारका तेल, गेडागुडी, पिठो, मैदा, चिउरा र चना, चिनीमा ५ रुपैयाँदेखि ७ रुपैयाँसम्म छुट दिइएको छ । माघ २ सम्म सञ्चालन हुने सहुलियत पसलबाट खाद्यले ५० हजार क्विन्टल खाद्यान्न बिक्री गर्ने लक्ष्य राखेको छ ।खाद्यको थापाथली गोदामबाट मात्रै नभई सबै बिक्री स्थलमा उत्साह बढेको जनाएको छ । खाद्यले ४२ जिल्लाका ६१ ठाउँबाट सहुलियत पसल सञ्चालन गर्दै आएको छ । साल्टले पनि असोज ७ देखि सहुलियत पसल सञ्चालन गर्दै आएको छ । साल्टले उपत्यकाका ११ स्थानबाट छुट दिएको छ । उपत्यकाबाहेक २१ जिल्लामा रहेको आउटलेटबाट पनि छुट दिने साल्टले जनाएको छ । साल्टको आउटलेटबाट नुनमा २ रुपैयाँ, चिनीमा ५ रुपैयाँ, तेलमा ७ रुपैयाँ, चिउरामा ७ रुपैयाँ, पिठो र मैदामा पनि प्रतिकिलो ७ रुपैयाँ छुट छ । साल्टले आउटलेटसँगै ३ वटा घुम्ती सेवा पनि सञ्चालन गरिरहेको छ । सहुलियत पसलमा आकर्षण राम्रो छ । खरिद गर्नेको भीड छ, आइतबारदेखि थप बढ्छ, साल्टका सहमहाप्रबन्धक कुमार राजभण्डारीले भने । साल्टको आउटलेटमा विगतमा पनि फूलपाती आसपास बढी भीड लाग्थ्यो । सामान किन्न लाइन बस्नुपर्थ्यो । अहिले पनि बिस्तारै बढेको राजभण्डारीको भनाइ छ । सर्वसाधारणको दैनिकीलाई अत्यावश्यक वस्तुमा छुट भएपछि सर्वसाधारणको रुचि बढेको छ, उनले भने । चाडबाडलाई लक्ष्य गरेर दुग्ध विकास संस्थानले पनि आफ्नो उत्पादनमा छुट दिएको छ । डीडीसीले भदौ १ देखि नै छुटमा बिक्री गर्दै आएको छ । दुग्ध पदार्थअनुसार किलोमा १ सय ४० रुपैयाँसम्म छुट दिएर सामान बेचेको छ । सर्वसाधारणले किलोमै १ सय ४० रुपैयाँ छुट पाएपछि व्यापार बढेको संस्थानले जनाएको छ । डीडीसीले प्रतिलिटर दहीमा २५ रुपैयाँ, आइसक्रिममा ९० रुपैयाँ, पनिर (आधा किलो) मा २० रुपैयाँ र कञ्चन चिज, केक प्रतिकिलोमा ९५ रुपैयाँ छुट दिएको छ । सबैभन्दा बढी याक चिजमा किलोको १ सय ४० रुपैयाँसम्म छुट दिएर बेचेको छ । प्रतिबट्टा रसबरीमा २० रुपैयाँ, क्यान रसबरीमा ४० रुपैयाँ र प्रतिबट्टा लालमोहनमा २० रुपैयाँ, प्रतिबट्टा पेडामा २० रुपैयाँ, प्रतिबट्टा घिउमा ७५ रुपैयाँ, खुला मखनमा ६५ रुपैयाँ, २ सय मिलिग्राम फ्रेस मिल्कमा १० रुपैयाँ र ३ सय मिलिलिटर स्ट्रबेरी लस्सीमा १० रुपैयाँ छुट दिएको छ ।"
सुकिला नोटको दसैं,"यसअघिका वर्षहरूमा दसैंको मुखमा धेरैलाई नयाँ नोट साट्ने हतारो हुन्थ्यो । दसैं मान्न गाउँ जानेहरूको मुख्य उपहार बन्दै आएको थियो नयाँ नोट । नयाँ नोटकै लागि बिहान ३४ बजेदेखि नै लाइन बस्नुपर्ने बाध्यतालाई पनि सहजै मानेका थिए सर्वसाधारणले । यस वर्ष बेग्लै परिस्थिति बन्यो । सफा र सुकिला नोट उपयोगका लागि भन्दै राष्ट्र बैंकले नयाँ नोटको सट्टा सुकिला नोट वितरण गर्ने निर्णय गर्यो । सोहीअनुसार गत आइतबारदेखि नेपाल राष्ट्र बैंकसहित बैंक तथा वित्तीय संस्थाले मुलुकभर सर्वसाधारणलाई सुकिला नोट वितरण गरिरहेका छन् । दसैंका लागि आउँदो मंगलबार (असोज २२) सम्म नोट सटही सुविधा दिने राष्ट्र बैंकको सूचनामा उल्लेख छ । तर, सुकिला नोटमा सर्वसाधारणको उत्सुकता भने कम देखिन्छ । नोट सटहीका लागि राष्ट्र बैंकले राष्ट्र बैंक र बैंक तथा वित्तीय संस्थामा भीडभाड कम हुनुले पनि यसको पुष्टि गर्ने जानकार बताउँछन् । समाजलाई नगदरहित (विद्युतीय भुक्तानी) कारोबारलाई प्रोत्साहन गर्न, यसअघि नयाँ नोटका रूपमा वितरण भएका तर अहिले सुकिला बनेका नोट व्यवस्थापन गर्न, नोट छपाइका लागि लाग्ने खर्च जोगाउनलगायत कारण यस वर्ष नयाँको सट्टा सुकिला नोट वितरण गर्ने निर्णय भएको नेपाल राष्ट्र बैंकका प्रवक्ता रामु पौडेलले बताए । पछिल्ला तीन दसैंमा वितरण भएका नयाँ नोट अहिले सुकिलो अवस्थामा राष्ट्र बैंक केन्द्रीय कार्यालय, प्रादेशिक कार्यालय, बैंक तथा वित्तीय संस्था, नोट कोषमा स्टकमा छन्, प्रवक्ता पौडेलले भने, स्टकमा रहेका ती नोट प्रयोगमा नल्याउने हो भने त्यति बराबर नयाँ नोट छाप्न करिब २ अर्ब रुपैयाँ खर्च हुन्छ । अहिले ती नोट उपयोग भए, नयाँ नोट छाप्दा लाग्ने खर्च जोगिन्छ । गएका चार दिन (आइतबार, सोमबार, मंगलबार र बुधबार) राष्ट्र बैंकको केन्द्रीय कार्यालय र सात वटै प्रादेशिक कार्यालयबाट करिब ५० करोड रुपैयाँ बराबर सुकिला नोट सटही भएको प्रवक्ता पौडेलले जनाए । यो तथ्यांकमा बैंक तथा वित्तीय संस्थाले सर्वसाधारणलाई वितरण गरेको नोटको विवरण समावेश नरहेको पनि पौडेलले प्रस्ट्याए । दसैंका लागि असोज २२ सम्म सुकिला नोट साट्न सकिने, राष्ट्र बैंकको केन्द्रीय र सातै प्रादेशिक कार्यालयसहित सबै बैंक तथा वित्तीय संस्थाबाट नोट सटही सुविधा दिने बताएको छ । जसअनुसार राष्ट्र बैंक केन्द्रीय कार्यालयबाट मात्र आइतबार १ करोड ४५ लाख, सोमबार १ करोड ८० लाख, मंगलबार २ करोड ३० लाख र बुधबार २ करोड ९२ लाख गरी करिब ८ करोड ४७ लाख रुपैयाँ सटही सुविधा लिइसकेको तथ्यांक छ ।नोट सटहीका लागि केन्द्रीय कार्यालय बालुवाटारमा मात्र ८ वटा काउन्टर बनाइएको छ । सर्वसाधारणको भीड कम भएपछि हाल ६ वटा मात्र सञ्चालनमा ल्याइएको राष्ट्र बैंक मुद्रा व्यवस्थापन विभाग प्रमुख प्रदीपराज पौड्यालले बताए । उनी भन्छन्, यस वर्ष सुकिला नोट वितरण गर्न लागिएकाले विगतका वर्षमा जस्तो भीड छैन । जसलाई आवश्यक परेको छ, उनीहरूले सटही सुविधा लिएका छन्, यस कारण अनियन्त्रित भीड छैन । सबै बैंक तथा वित्तीय संस्थाले पनि सजिलै नोट सटही सुविधा दिइरहेकाले राष्ट्र बैंकमा मात्र भीड नरहेको पौड्यालको भनाइ छ । विगतका वर्षजस्तै यस वर्ष पनि राष्ट्र बैंकले सबै दरका एकएक थान गरी प्रतिव्यक्ति १८ हजार ५ सय रुपैयाँका दरले नोट सटही गर्ने वितरण गरिरहेको छ । यद्यपि औचित्य खुलाए सर्वसाधारणले आवश्यकताअनुसार नोट सटही गर्न सक्ने राष्ट्र बैंकले प्रस्ट्याएको छ ।राष्ट्र बैंकले हरेक वर्ष दसैं, तिहार, छठलगायत चाडमा मात्र नभई मागअनुसार सर्वसाधारणलाई नयाँ नोट वितरण गर्दै आएको छ । दसैं, तिहारमा भने सूचना नै निकालेर राष्ट्र बैंकले नयाँ नोट सटही सुविधा दिँदै आएको छ । दसैं, तिहारमा ६० देखि ७० अर्ब बराबरको नयाँ नोट राष्ट्र बैंकबाट बाहिरिने गरेको छ । यसमध्ये १२ देखि १५ अर्ब रुपैयाँ सर्वसाधारणलाई जान्छ । बाँकी रकम बैंक तथा वित्तीय संस्थाले बैंकिङ प्रयोजनका लागि उपयोग गर्छन् । पछिल्लो चार दिनको तथ्यांक हेर्दा यस वर्ष विगतका दसैंमा जस्तो धेरै रकम बाहिरिने सम्भावना कम छ । खासगरी सर्वसाधारणले सयभन्दा साना दरका नोट धेरै साट्छन् । बैंक तथा वित्तीय संस्थाले सयभन्दा माथि (५ सय र हजार) दरका नोट बढी उपयोग गर्दै आएका राष्ट्र बैंकले जनाएको छ । यो रकममा सिक्काको हिसाब हुँदैन । दसैं र तिहारका अवसरमा सामान्य सिक्कासँगै चाँदी र सुनले बनेका सिक्का, चाँदीका स्मारिका सिक्का र सुनका असर्फी पनि धेरै बिक्री हुँदै आएको छ ।नयाँ नोट छपाइका लागि राष्ट्र बैंकले ठूलो धनराशि खर्च गर्दै आएको छ । राष्ट्र बैंककै एक अध्ययनले पछिल्ला पाँच आर्थिक वर्षमा औसत नोट छपाइमा मात्र १ अर्ब ३३ करोड ६४ लाख र मुलुकभर वितरण गर्दा औसत ३ करोड ८७ लाख रुपैयाँ गरेर कुल १ अर्ब ३७ करोड ५१ लाख रुपैयाँ खर्च हुँदै आएको छ । एकातिर नोट छपाइमा लागत बढिरहेको र अर्कोतिर नयाँ नोटप्रति नागरिकको आकर्षण बढिरहेकाले राष्ट्र बैंकले ठूलो चुनौती खेपिरहेको थियो । पछिल्ला वर्षहरूमा राष्ट्र बैंकले विद्युतीय कारोबारलाई प्रोत्साहन गर्दै आएको छ । एकातिर विद्युतीय कारोबारलाई प्रोत्साहन गर्ने अर्कोतिर हरेक वर्ष ठूलो परिमाणमा नयाँ नोट वितरण गरेर बजारमा मुद्रा आपूर्ति बढाउने काम आफैंमा विरोधाभास भएको भन्दै राष्ट्र बैंकको आलोचना पनि हुँदै आएको थियो । यस कारण पनि नयाँ नोटप्रति नागरिकको आकर्षण कसरी कम गर्ने र सुकिला नोटलाई कसरी प्रयोगमा ल्याउने भन्ने चुनौती राष्ट्र बैंकलाई थियो । मुख्य चाडबाडमा वितरित नोटमध्ये केही दसैं र तिहारको बीचमा र धेरैजसो तिहारपछि बैंक तथा वित्तीय संस्था हुँदै राष्ट्र बैंकमा फर्कन्छन् । राष्ट्र बैंकमा फर्किएपछि ती नोट सुकिला हुन्छन् । बैंक तथा वित्तीय संस्थाले ती नोट लगे पनि सर्वसाधारणले नलाने भएकाले राष्ट्र बैंकको ढुकुटीमा थुप्रिँदै आएको छ । अहिले त्यही नोट व्यवस्थापन गर्न लागिएको दाबी राष्ट्र बैंकको छ । नयाँ नोटको माग आउने तर प्रयोग गर्न सकिने राम्रा नोट लिन नचाहने प्रवृत्तिले ढुकुटीमा ठूलो परिमाणमा नोट थुप्रिँदै गएको राष्ट्र बैंकले बताएको छ ।"
निसासिँदो बाटो,"डाइभर्सन बनाएर सडक खुलाउने प्रयास जारी छ, उनी भन्छन्, दसैं आइसकेकाले सडक सञ्चालनमै ल्याउन भने समस्या देखिन्छ । मध्यपहाडी राजमार्गअन्तर्गत दोलालघाटराकाथुम सडक प्रयोग गर्न सकिने शर्माको सुझाव छ । सडक सफा गरी बर्दिबासबाट बीपी राजमार्ग भएर आउने सवारीसाधनलाई दोलालघाट हुँदै काठमाडौं प्रवेश गराउने तयारी गरेको उनको भनाइ छ । अहिले यो खण्डमा पहिरो पन्छाउने काम जारी छ । चाडबाडका बेला बीपी राजमार्ग भएर १० हजारभन्दा बढी सवारीसाधन ओहोरदोहोर गर्छन् । तर, यति बेला यो राजमार्ग बाढी र पहिरोका कारण अस्तव्यस्त छ । उक्त राजमार्ग भएर गुड्ने सवारीसाधन नागढुंगामुग्लिन, चन्द्रागिरिहेटौंडा सडकतर्फ डाइभर्ट भएका छन् । ठूला सवारीसाधन भने नागढुंगामुग्लिन सडक भएर पूर्व जाने गरेका छन् । अहिले नागढुंगादेखि मुग्लिनसम्मको सडक खण्डलाई दुईतर्फी बनाइए पनि घण्टौं ट्राफिक जामपछि मात्र यात्रु गन्तव्यमा पुग्ने गरेका छन् । केही ठाउँमा सडक भासिएकाले एकतर्फी बनाइएको छ । जसले गर्दा जाम सहनुको विकल्प छैन । दसैंअघि सवारीसाधन राम्ररी चल्न सक्ने अवस्थामा सडक नपुग्ने नागढुंगामुग्लिन सडक योजना, पूर्वी खण्डका प्रमुख केशवप्रसाद ओझाले बताए । अहिले सडकमा झरेको पहिरो पन्छाएर दुईतर्फी बनाइएको छ, उनले भने, पानी नपरे पहिरो पन्छाउँदै लैजान्छौं । यो सडकमा घाम लाग्दा धूलो र पानी पर्दा हिलोले गर्दा यात्रुले झन् बढी सास्ती खेप्नुपरेको छ । गत बिहीबारयता मात्र नागढुंगादेखि मलेखु खण्डको ५५ किमिमा सानाठूला गरेर ५ सय स्थानमा पहिरो खसेर समस्या भएको छ । जता हेर्यो उतै पहिरो झरेको छ । उतै पहाड चिराचिरा परेको छ । सडकका विभिन्न खण्डमा पहिरो पन्छाउन ३० भन्दा बढी मेसिन राखिएको छ । नागढुंगामलेखु सडकअन्तर्गत पहिरो खस्ने जोखिम रहेका क्षेत्रमा फुर्के खोला, झ्याप्ले खोला, १३ किमि, चारकिलो, नागढुंगा सुरुङको मुख र खत्रीपौवा आसपासको क्षेत्र हो । अहिले काठमाडौं भित्रिने र बाहिरिने यात्रुको चाप यही खण्डमा धेरै छ । यो सडक भएर दिनको २० हजारभन्दा बढी सवारीसाधन ओहोरदोहोर गर्छन् । बीपी राजमार्ग, कान्ति राजमार्ग पहिरोले बन्द भएपछि यो सडक खण्डमा सवारी चाप बढेको प्रमुख ओझा सुनाउँछन् । मलेखुमुग्लिन सडक खण्डको कृष्णभीरमा पनि ५० मिटर सडक भासिएको छ । पहिरो बढी खस्ने ठाउँमा रातमाटे, शीतलबजार नजिक, मलिंगा, विशाल बजार नजिक, ज्यामिरेघाट, जवाङ खोला, मौवा खोला र घोप्टेभीर रहेको नागढुंगामुग्लिन सडक योजना पश्चिम खण्डका प्रमुख केदारप्रसाद नेपालले जनाए । अहिले बढी समस्या रहेका राजमार्गमा बीपी, कान्ति, मध्यपहाडी, अरनिको र मेची राजमार्गका विभिन्न खण्डमा पहिरो खसेको छ । वर्षाका कारण ३४ वटा राजमार्गका ८०५ स्थानमा पहिरो गएर सडक अवरुद्ध भएको भौतिक मन्त्रालयको तथ्यांक छ । अहिले भने ५ वटा मुख्य राजमार्गका ३१ स्थानमा सडक अवरुद्ध छ । क्षतिको विवरण संकलनको काम जारी रहेको र प्रारम्भिक अनुमानअनुसार सडक तथा पुलतर्फ अस्थायी यातायात चालु गर्न मात्र करिब साढे तीन अर्ब रुपैयाँ लाग्ने अनुमान छ । क्षति भएका सम्पूर्ण संरचना स्थायी रूपमा पुनःस्थापना गर्न २० देखि २५ अर्ब रुपैयाँ लाग्ने अनुमान छ । चाडबाडमा काठमाडौंबाट छुट्ने यात्रुवाहक बसलाई सडकको अवस्था हेरी सुरक्षित र परिस्थिति हेरी उज्यालो समयमै गन्तव्यमा पुग्ने गरी समन्वय गरिएको यातायात व्यवस्था विभागले जनाएको छ । अग्रिम बुकिङमा छैन आकर्षण असोज १२ बाट अग्रिम टिकट बुकिङ खुला गरिए पनि यसमा यात्रुको आकर्षण कम छ । विगतका वर्षमा दसैंमा करिब २० लाख यात्रु उपत्यकाबाट बाहिरिन्थे । यो पटक त्यति संख्या नपुग्ने यातायात व्यवसायी सुनाउँछन् । जताततै सडकमा समस्या भएकाले कुन बेला कहाँको जाममा र पानी परे पहिरोमा परिने डर यात्रुमा कायमै छ । जसले गर्दा यस पटक उपत्यकाबाट बाहिरिने यात्रुको चाप हुने नदेखिएको यातायात व्यवसायी बताउँछन् । अर्को समस्याग्रस्त सडक खण्ड हो, नारायणगढबुटवल । यो सडक विस्तार थालेको ६ वर्ष भयो । अझै काम सकिएको छैन । यो सडककै कारण यात्रुलाई गन्तव्यमा पुग्न हम्मेहम्मे छ । अहिले दाउन्ने खण्डमा सडक भासिने र पहाडबाट पहिरोसहित हिलो माटो बग्ने हुँदा सवारीसाधन चिप्लिएर दुर्घटना हुने जोखिम छ । पश्चिमबाट सवारीसाधन स्याङ्जा, पोखरा हुँदै काठमाडौं आउनुपर्ने बाध्यता पनि छ । चलिरहेका सडकलाई सहज बनाउँछौं, त्योअनुसार काम पनि भइरहेको छ, सचिव शर्माले भने, बाढीले बगाएका सडकलाई दसैंपछि सहज बनाउँछौं । यात्रुहरूको सहज आवागमन तथा उद्धार र राहतलाई प्रभावकारी बनाउन असोज १४ देखि कोजाग्रत पूर्णिमासम्म नेपालभर चलाउन मिल्ने गरी यात्रुवाहक सवारीसाधनलाई रुट परमिट खुला गरिएको छ । सवारीसाधनमा अत्यावश्यक प्राथमिक स्वास्थ्य उपचारका सामग्री, पानी र खानेकुरा बोकेर मात्र गन्तव्यतर्फ लाग्न चालक र यात्रुलाई विभागले अनुरोध गरेको छ । यात्रुहरूको सहजताका लागि उपत्यकाका विभिन्न १५ स्थानमा यात्रु सहायता कक्षको स्थापना र सञ्चालन गरिएको छ । दसैं, तिहार र छठ पर्वमा उपत्यकाबाट बाहिर जाने र भित्रिने यात्रुलाई सहजीकरण गर्न नागढुंगा, कलंकी, स्वयम्भू, हलचोक, माछापोखरी, नयाँ बसपार्क, चाबहिल, तिलगंगा, कोटेश्वर, जगाती, सातदोबाटो, बल्खु, दक्षिणकाली, सुन्धारा र काभ्रेको साँगामा नागरिक सहायता कक्ष स्थापना गरिएको छ । यो पटक बाढीपहिरोका कारण विगतका वर्ष जस्तो घर जाने यात्रुको चाप कम रहेको नेपाल यातायात व्यवसायी राष्ट्रिय महासंघका वरिष्ठ उपाध्यक्ष सरोज सिटौलाले बताए ।"

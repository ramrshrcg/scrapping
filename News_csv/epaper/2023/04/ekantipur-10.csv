शीर्षक,विवरण
ईआईए र नक्सा पासबिना बनाइँदै छ १६ तलासम्मकाअपार्टमेन्ट र समिट होटल,"यो क्षेत्रमा सडक, प्लटिङ र घरमा क्षति भएको ललितपुर१ का वडाध्यक्ष निर्मल तण्डुकारले बताए । क्षतिको विवरण संकलन हुँदै छ, उनले भने । यता, समिटले तीन महिनाअघि नै निर्माण सुरु गरे पनि अहिलेसम्म नक्सा नै नबनाएको पुष्टि भएको छ । संरचना निर्माणका लागि नक्सा पास अनिवार्य हुन्छ तर यसका लागि महानगरपालिकामा निवेदनसमेत परेको छैन, ललितपुर महानगर प्रमुख चिरीबाबु महर्जनले भने, स्थानीय सरकारलाई बेवास्ता गरेको पाइयो । त्यति मात्र होइन, समिटको निर्माणका लागि अहिलेसम्म वातावरणीय प्रभाव मूल्यांकन (ईआईए) नै पारित नभएको वाग्मती प्रदेश वन तथा वातावरण मन्त्रालयले जनाएको छ । मन्त्रालयका सचिव यज्ञनाथ दाहालले कान्तिपुरसँग भने, समिट अपार्टमेन्ट बनाउन आवश्यक पर्ने वातावरणीय प्रभाव मूल्यांकन (ईआईए) प्रतिवेदन बल्ल पास हुने प्रक्रियामा छ । तर, ईआईए पास नगरी संरचना निर्माण गर्न पाइँदैन, यो गैरकानुनी हो । यसमा कारबाही हुन्छ । ईआईएबिना नक्सा पाससमेत नहुने भए पनि समिटले भने फड्को मारेर तीन महिनादेखि निर्माण गरिरहेको छ । नक्सा पास नगराई निर्माण गरेकामा महानगरपालिकाले सम्बन्धित पक्षलाई हदैसम्मको कारबाही गर्ने निर्णय गरेको महानगर प्रमुख महर्जनले जानकारी दिए ।यसैबीच, अपार्टमेन्ट निर्माण गर्ने सन्दर्भमा उत्पन्न समस्या सम्बोधनका लागि ललितपुर महानगरपालिकाले सरोकारवालाको उपस्थितिमा समिति गठन गर्दै १२ बुँदे निर्णय गरेको छ । जसमा प्रभावित व्यक्तिहरूको समस्या तत्काल सम्बोधन गर्न उपप्रमुख मञ्जली शाक्य बज्राचार्यको संयोजकत्वमा ११ सदस्यीय समिति गठन भएको छ । आइतबार बसेको बैठकले प्रभावित व्यक्तिहरूको समस्या सम्बोधन गर्न तत्कालका लागि १ करोड रुपैयाँको कोष स्थापना गर्ने निर्णय गरेको छ ।"
समर्थकको आँखामा 'ढाका को पट्टी,"वडा र उपभोक्ता समिति राखेर बुझाउनुपर्ने हिसाबकिताब लुकाएकै कारण अहिलेसम्म पनि निर्माण कम्पनीलाई भुक्तान गर्न नसकेको उनले बताए । यता बोरिङ २ वर्ष नहुँदै बिग्रिसकेको छ र स्थानीयले घरघरमा पाएको धारा बेकामे भएको छ । बनाउँदा नै त्यत्रो महँगो पर्यो, बिग्रिएपछि बनाउने खर्च पनि धान्नै नसकिने हुँदो रहेछ, बोरिङ बिग्रिएर बसेको छ, उनले भने ।श्रेष्ठले हाम्रो परिवर्तन नेपाल लाई गत स्थानीय चुनावमा दलमा परिणत गर्ने कसरत गरेका थिए । तर संस्थाका आधाभन्दा धेरै व्यक्ति लौरो अभियानमा प्रवेश गरेपछि उनको योजना असफल भयो । स्थानीय चुनावपछि असार ७ मा रास्वपा गठन भयो । उनी रवि लामिछानेको सम्पर्कमा पुगे । रास्वपा गण्डकीका एक नेताका अनुसार श्रेष्ठले काठमाडौं पुगेर पहिलो भेटमै लामिछानेलाई प्रभावित बनाएका थिए । श्रेष्ठकै अगुवाइमा साउन ७ मा रास्वपाको गण्डकी प्रदेश भेला भयो । भेलामा १६ जना प्रदेश सभापतिको आकांक्षी थिए । पार्टी सभापति नै उपस्थित भएर उहाँ (श्रेष्ठ) लाई प्रदेश सभापति बनाउने इच्छा व्यक्त गर्नुभयो, ती नेताले भने, उहाँले सहमति गरेर जाने भनिसकेपछि अरूले नाइँनास्ति गरेनन् । यसरी श्रेष्ठ रास्वपाको गण्डकी प्रदेश सभापति चुनिएका हुन् । पारिवारिक राजनीतिक पृष्ठभूमि कांग्रेस भए पनि उनी रास्वपाअघि कुनै दलमा आबद्ध थिएनन् । तर चार वर्षअघि माओवादीनिकट अखिल नेपाल प्रगतिशील जनस्वास्थ्यकर्मी संघ, गण्डकी प्रदेशअन्तर्गत चिकित्सक उपसमितिको सचिव भएर काम गरेका थिए । पोखरामा अहेव र हेल्थ असिस्टेन्ट पढेर चीनमा गई एमबीबीएस सकेर फर्केपछि पश्चिमाञ्चल क्षेत्रीय अस्पतालमा करारमा जागिर सुरु गरेका थिए । रास्वपाको समानुपातिक सूचीका लागि देशभरबाट डिजिटल भोटिङ हुँदा उनी पहिलो नम्बरमा आएका थिए । रास्वपाले उनलाई जनजातितर्फबाट सांसद बनाएको हो ।"
'रवि सरको टिमबाट उधारो हुन्न भनेका छन्,"प्रसाईं ः नमस्ते, के छ नि हालखबर ?श्रेष्ठ ः ठीक छ सर । म नि भर्खरै उठेको ।प्रसाईं ः ए, त्यै त म नि ! राति, मैले पनि फोन अफ गरे । फोन अफ भनेको सुत्ने टाइम भयो होला, फोन चार्जमा पनि राखेको । के भने नि खास्सै कुरा के हो ? मलाई भन्नुस् त डक्टर साप !श्रेष्ठ ः स्वास्थ्य हामीले पाउने भयो । पार्टीलाई अलिकति सहयोग गर भनेर आन्तरिक तरिकाले कोर टिम छ दुईतीन जनाको तिनीहरूले भनिरहेका छन् । मलाई दुई जति चाहियो, साढे दुई जति चाहियो भन्दै थिए मलाई हिजो । मेरो पक्काचाहिँ पक्का भयो । त्यो आज मैले फिक्स गर्नुछ दाइ, सर । अलिकति आर्थिकमा म त्यस्तो पनि छैन । मन्त्री पनि बन्नुपर्यो । अब यो धोइपखाली गरेर स्वास्थ्य क्षेत्र पूरा सुधार पनि गर्नुछ । मैले धेरै गर्छु भनेर सोच गरेको छु । अब त्यसमा हजुरहरूको सपोर्ट सहयोग चाहियो ।प्रसाईं ः एउटा कुरा बुझ्न खोजेको । डक्टर साप मैले त स्वतन्त्र पार्टीमा डाक्टर भनेको हाम्रो तोसिमा कार्की मात्रै छिन् भनेर बुझ्या थिएँ त ?श्रेष्ठ ः होइन हामी तीन जना छौं ।प्रसाईं ः कोको हुनुहुन्छ ?श्रेष्ठ ः म भएँ, तोसिमा भयो अनि चन्दा कार्कीप्रसाईं ः साँच्ची चन्दा म्याम पनि पो हुनुहुन्छ त है । डाक्सापको घरचाहिँ कहाँ हो ?श्रेष्ठ ः मेरो पोखरा हो सर ।प्रसाईं ः ए, अनि एमबीबीएस कहाँ गरेको तपाईंले ?श्रेष्ठ ः मैले चाइनामा ।प्रसाईं ः अनि एमडी ?श्रेष्ठ ः एमडी मैले गरेको छैन । म एमएस मात्रै हो । पछि यता अर्कैतिर पढ्ने भन्दाभन्दै पोलिटिक्सतिर आएँ ।प्रसाईं ः अब हेर्नुस् है, धेरै ठूलो समस्या छ स्वास्थ्यमा, हैन डक्टर साप ? देशमा भएका नर्सिङ क्याम्पस बन्द गराए । आज नर्स पढ्न पाउँदैनन् । मैले त जहिले भनेको छु, दुबईका डान्सबारमा हाम्रा चेलीबेटीले डान्स गर्नुभन्दा नर्स पढाऊँ । हो कि होइन ?श्रेष्ठ ः हो नि त ।प्रसाईं ः मैले त डक्टर उत्पादन गरौं बरु १०० वटा मेडिकल कलेज खोलौं, विदेशबाट इन्डियाबाट विद्यार्थी ल्याऊँ, पढाऊँ ।श्रेष्ठ ः हो नि त ।प्रसाईं ः हस्पिटल फ्री गरौं । कति राम्रो कुरा गरेको मैलेश्रेष्ठ ः हो नि ।प्रसाईं ः त्यस्तो छ । डक्टर सापको नामचाहिँ ढकबहादुर के हो ?श्रेष्ठ ः ढाकाकुमार श्रेष्ठ ।प्रसाईं ः ढाकाकुमार श्रेष्ठ, आच्छा ! मैले त्यो कुरो बुझें । सल्लाह गरेर अघि बढौंला । अनि फेरि तपाईंसँग एउटा कुरा भन्न खोजेको । हामी त ह्वाट्सएपमा छौं, केही मतलब भएन । अनि मुकुलहरूले त नलिने भन्थे त स्वास्थ्य र शिक्षा ।ढाका ः स्वास्थ्य, शिक्षा मुकुलजीलाई त्यति थाहा छैन सर यो । आन्तरिक कुरा हो । मुकुलजी पनि कोर टिममा हुनुहुन्न । उहाँ बाहिर महामन्त्री नै हो । अब हजुरलाई पार्टीको कुरा गर्दाखेरि, त्यहाँ दुईतीन जना छुट्टै हुनुहुन्छ पार्टीलाई धेरै सहयोग गर्ने, सुरुवाती क्षणदेखि नै सहयोग गर्ने रवि सरलाई । त्यो टिमबाट मलाई कुरा आएको हो । आज मैले फिक्स गर्नुपर्छ पैसा । उधारो हुन्न भन्छन् फेरि ।प्रसाईं ः क्यास अढाई करोडको कुरा । दुई करोड ?श्रेष्ठ ः दुई, साढे दुई भनेका छन् । मैले अहिले १ दिएँ भने पनि मान्छन् होला । पछि चेक दिए पनि मान्छन् दुईतीन दिनको ।प्रसाईं ः फेरि आज बन्द छ नि त ! आज बन्द छ । फेरि ९ लाख ९९ हजारभन्दा माथिको चेक साटिँदैन । सुन्नुस् क्लियर कुरा । एउटा टाइम राखेर म दिन्छु । तपाईंले भनिहाल्नुभयो । भोलि मेरो पनि काम गर्नुपर्छ तपाईंले ।श्रेष्ठ ः हैन, त्यो त म गर्छु । मलाई त यो दिक्क लाग्छ गोविन्द केसी देखेर । कहिले मर्छ जस्तो लाग्छ मलाई त । पूरै जेनेरेसन पढ्न नपाएको पनि तिनले गर्दा हो ।प्रसाईं ः मैले मेरो छोरीलाई जापान पठाउनुपर्यो त्यो टोकियो युनिभर्सिटीमा ३ करोड तिरेर एमडी गर्नलाई । यहाँ आफ्नोमा छ रेडिएसन अंकोलोजी, पढाउन पाइन मैले ।श्रेष्ठ ः त्यै त, यो सबै बेथिति छ ।प्रसाईं ः मेरो त हेर्नुस् न म त कति मरेको छु । मेरो मेडिकल कलेज हेर्नस् त सबै भौतिक पूर्वाधार पुगेको काठमाडौं उपत्यका बाहिर मेची अञ्चलमा । ल भन्नुस् त ३२ लाख पपुलेसन छ । म त डुबेको छु कि छैन भन्नुस् त ? म त मर्न मात्रै बाँकी छ ।श्रेष्ठ ः त्यै त ! यो हटाउनुपर्छ सर यस्ता कुराहरू । यो समस्या समाधान गर्नुपर्छ ।प्रसाईं ः अनि शिक्षाचाहिँ कसले लिने भएछ सर भाइ ? शिक्षाचाहिँ कसले लियो डक्टर साप ।श्रेष्ठ ः शिक्षा हामीलाई परेन जस्तो छ सर ।प्रसाईं ः शिक्षा हाम्रा हजुरबुबाले राखे होलान् ।श्रेष्ठ ः सायद राखे होलान् शिक्षा ।प्रसाईं ः किनभने मलाई यसपालि एफिलिएसन पनि दिनुपर्नेछ कि हजुरबुबाले । सबै कुरा सकिएको छ । काठमाडौं युनिभर्सिटी एफिलिएसन दिएको छ । संख्या मात्रै तोकिदिएको छैन । त्यो त नारायणकाजीको मान्छे हो नि त गिरी । त्यहाँबाट पैसा उठाएर लगेर नारायणकाजीलाई बुझाउने मान्छे हो क्या त्यो ! ल यसो गर्नुस् त श्रेष्ठ ः निश्चिन्त हुनुस् काम मिलेर गर्ने हो, तपाईं, म ।प्रसाईं ः एकछिन एकछिन । यहाँ सुन्नुस् । भोलि केपी ओली झापा आउँदै हुनुहुन्छ २ गते । आज त छुट्टी भइगयो । म भोलि बेलुका हजुरबुबासँगै काठमाडौं आउँछु । भोलि बेलुका भेटुँला । तपाईंको ग्यारेन्टी गर्नुस् । अब तपाईंलाई मैले गर्ने सहयोग गर्छु । तपाईंले जुन भन्नुभयो नि दुई, म आएर गरौंला । तर अलिकति टाइम लाग्छ है । पैसा मिलाएर निकाल्नुपर्छ । त्यत्तिकै हचुवामा निक्लिँदैन । अहिले त बैंकले जम्मै सिस्टम खोज्छ । त्यति सजिलो हुँदैन । भकभक बाकसमा पैसा ल्याएर गाह्रो छ । कुरो बुझ्नुभयो के ? त्यो कसैले पनि दिन सक्दैन आजको आजै पैसा । नेपालमा कसैले सक्दैन ।श्रेष्ठ ः त्यै त ।प्रसाईं ः हिजो पुस मसान्त । हिजो ब्याज बुझाइयो ।श्रेष्ठ ः हजुरलाई नि साह्रै गाह्रो छ होला है विचरा ।प्रसाईं ः गाह्रो छ नि ! मैले त हिजो पुस मसान्त ब्याज बुझाएँ । मेरो स्वास्थ्य बिमाको पैसा १४ १५ करोड पैसा अझै दिएन स्वास्थ्य बिमाले अढाई वर्षदेखि ।श्रेष्ठ ः बिमा पनि १२ अर्बको लगानी हुँदो रहेछ नेपालमा । बिमा पनि सबैतिर लागू गर्नुपर्नेछ ।प्रसाईं ः बिमा कसरी लागू गर्ने म भनिदिन्छु हैन । तपाईंले एउटा कुरा के ग्यारेन्टी गर्नुस् भने म २ करोड दिने भएँ तपाईंलाई । यो पैसा पनि तपाईंले उही रविलाई पनि बुझाउनुपर्ला नि त हैन ? भोलिपर्सि ।श्रेष्ठ ः अँ । मैले रवि सरलाई भन्दा पनि रवि सर देखा पर्नुभएको छैन । बाहिरको दुईतीन जना साथीहरू हुनुहुन्छ । उहाँहरूलाई दिने हो । पार्टीलाई जान्छ भनेका छन् के रे ।प्रसाईं ः पार्टीमा पनि सबै कमाउनेकै हुन् नि भाइ ।श्रेष्ठ ः कसरी गर्छन् थाहा छैन । पार्टीमा जान्छ कि जान्न त्यो पनि मलाई थाहा छैन । सोधेकै छैन के । पार्टी कमजोर छ । सुरुवाती क्षण पनि छ । साह्रै गाह्रो छ भन्या छन् ।प्रसाईं ः ल सर म भोलि बेलुका नभए पर्सि आउँछु अनि दाजुभाइ भेटुँला नि त । तपाईंले ग्यारेन्टी गर्नुस् म दिन्छु भनेर । तर मलाई अलिकति टाइम चाहियो भन्नुस् ।श्रेष्ठ ः अँ हुन्छ । म त्यै कुरा गर्छु सर । हजुर भोलि आउनुहुन्छ बेलुका ?प्रसाईं ः अँ, म भोलि बेलुका । हजुरबुबा आउने भएर बस्नुपर्छ कि । अनि म भोलि आउँछु । है डक्टर साप ।श्रेष्ठ ः ल तपाईं म सबै केके गर्नुपर्छ सल्लाहले ।प्रसाईं ः मैले तपाईंले एउटा कुरो के ग्यारेन्टी गरें भने दुई करोड दिने ग्यारेन्टी गरें । तपाईंलाई म सजिलो बाटो देखाइदिन्छु । म आएर मिलाइदिन्छु । त्यसमा पीर नगर्नुस् । उनीहरूसँग टाइम माग्नुस् । म दिन्छु भनेर भन्नुस् सकियो कुरा । तपाईं र म एक ठाउँमा भेट्नुपर्छ । भेटिराख्नु पनि पर्दैन । फोन गर्नु नि पर्दैन । तपाईंलाई म जति भिडेको छु नि स्वास्थ्य क्षेत्रमा गोविन्द केसी के भिडेको छ । दुई करोडको म ग्यारेन्टी दिन्छु । तपाईं पीर नगर्नुस् अघि बढ्नुस् है । अनि तोसिमाले फेरि लडाइँ त गर्दिनन् नि ? तोसिमा कार्कीले तपाईंसँग ?श्रेष्ठ ः गर्दिनन्, गर्दिनन् । केही समस्या छैन । त्यै टिमले गरेपछि सकियो । रवि सरलाई म्यान्डेट दिएका छौं । उहाँले जसलाई राख्नुभयो भयो ।प्रसाईं ः फेरि तोसिमाले पैसा निकाल्न पनि सक्दैनन् । तोसिमाले पैसाको कुरा गर्न पनि सक्दैनन् किन भन्नु न, गोविन्द केसीको मान्छे भन्छन् । उसले कहीँ कुरै गर्न मिल्दैन । ऊसँग डराउँछन् ।श्रेष्ठ ः तिनी मन्त्री भइन् भने पनि काम छैन । केही छैन ।प्रसाईं ः हस् ! हस् भाइ ! हस् डक्टर साप ।श्रेष्ठ ः हस् नमस्कार ।"
ट्याटुमा हुरुक्कै,"अनौठा कीर्तिमान िलकी डायमन्ड रिचले विश्वको अहिलेसम्मको सबैभन्दा बढी ट्याटु भएको व्यक्तिको नाममा रेकर्ड बनाएका छन् । गिनिज वर्ल्ड रेकर्डमा उनले ट्याटुका लागि सबैभन्दा बढी एक हजार घण्टा बिताएका छन् । िम्याट गन नामक व्यक्तिले आफ्नो पूरै शरीरमा चेस बोर्ड (वर्गाकार) को ट्याटु बनाएका छन् । उनको शरीरमा कुल ८ सय ४८ वर्गाकार छन् । अद्वितीय सोखका कारण उनले विश्व कीर्तिमान बनाएका हुन् । िछिमेकी मुलुक भारतका ७४ वर्षीय पुरुषले पूरै शरीरमा ३ सय ६६ देशको झन्डाको ट्याटु खोपाएर विश्व कीर्तिमान बनाएका छन् । िअमेरिकी नागरिक माइकल अमोइयाले शरीरमा ८ सय किराहरूको ट्याटु बनाएर विश्व कीर्तिमान राखेका छन् । यसअघि ब्रिटिस नागरिक ब्याक्सटर मिसोलमले ४ सय २ वटा किरा अंकित ट्याटु बनाएका थिए । माइकले उनको रेकर्ड तोडेका हुन् । िगोब्रिएला र भिक्टरको विवाहित जोडीले शरीरको ९८ वटा भागमा शारीरिक परिवर्तन गराएको विश्व कीर्तिमान छ । त्योसँगै यी जोडीले शरीरमा विभिन्न प्रकारको ट्याटु खोपाएका छन् । िपेट वेलेनकोर्टले शरीरको विभिन्न भागमा १० हजारभन्दा बढी वेबसाइटका नाम खोपाएका छन् । इन्टरनेटप्रतिको प्रेम दर्शाउन ट्याटु खोपाउन थालेका उनको शरीर अहिले विभिन्न कम्पनीले विज्ञापन गर्ने माध्यम बनाएका छन् । त्यसबाट आएको रकम उनले सामाजिक कार्यमा लगाउने गर्छन् । िसोसल मिडिया इन्टरटेनर फंकी मटासले ढाडमा विभिन्न हस्तीहरूको हस्ताक्षरको ट्याटु खोपाएका छन् । जसमा उनको परिवार, साथी, ट्याटु आर्टिस्टसँगै विल स्मिथ, जेरार्ड बटलरजस्ता विश्वप्रख्यात व्यक्तिका हस्ताक्षर छन् । उनी अधिकांश प्रसिद्ध कलाकारलाई हस्ताक्षरका लागि नै पछ्याउने गर्छन् । जसलाई पछि उनले ट्याटुले स्थायी रूप दिन्छन् ।"
अलिबाबालाई २ अर्ब ८० करोड डलर जरिवाना,चीन सरकारले सन् २०२२ मा आजकै दिन अर्थात् अप्रिल १० मा अलिबाबालाई १८ अर्ब २० करोड चिनियाँ युआन जरिवाना तिराएको थियो । ईकमर्स क्षेत्रको शक्तिशाली कम्पनी अलिबाबामाथि एकाधिकार नियमहरू उल्लंघन गरेको भन्दै चीन सरकारले २ अर्ब ८० करोड अमेरिकी डलर जरिवाना तिराएको हो । उक्त रकम चीनमा कुनै पनि कम्पनीमाथि भएको हालसम्मकै सबैभन्दा ठूलो जरिवाना हो । त्यसअघि २०१५ मा अमेरिकी चिप निर्माता कम्पनी क्वालकमले ९७ करोड ५० लाख डलर जरिवाना तिरेको थियो । क्वालकममाथि चीनमा प्रतिस्पर्धा रोक्ने कार्यमा अवरोध पुर्याएको आरोप लागेको थियो । अन्तर्राष्ट्रिय सञ्चार माध्यमहरूका अनुसार अलिबाबाले २०१९ मा गरेको आम्दानीको करिब ४ प्रतिशत जरिवाना बुझाएको थियो । चीनको बजार नियमनकारी निकाय स्टेट एडमिनेस्ट्रेसन फर मार्केट रेगुलेसन (एसएएमआर) २०२१ को डिसेम्बरमा अलिबाबामाथि अनुसन्धान सुरु गरेको थियो । एसएएमआरका अनुसार अलिबाबाले चीनको एन्टीमोनोपोली कानुन उल्लंघन गरेको हो । जरिवाना तिराउने चीन सरकारको निर्णयसँगै अलिबाबाले एसएएमआरको निर्णय मान्ने र व्यावसायिक सुधार गर्दै जाने प्रतिबद्धता जनाएको थियो । चीनको सबैभन्दा ठूलो अनलाइन सपिङ पोर्टलका रूपमा स्थापित अलिबाबामाथि चिनियाँ अधिकारीहरूले लामो समयको अनुसन्धान र छानबिनपछि जरिवाना तिराइएको बताएका थिए । अलिबाबा चिनियाँका लागि सामान खरिद र ढुवानीका लागि निकै भरपर्दो र लोकप्रिय माध्यम बनेको छ । कम्पनीका संस्थापक अर्बपति व्यापारी ज्याक माले २०२१ को अक्टोबरमा चिनियाँ नियामक निकायका गतिविधिमाथि कडा आलोचना गरेका थिए । त्यसयता उनी र उनका व्यवसाय सरकारी निकायको आँखाका तारो बनेका थिए । उक्त आलोचनापछि चिनियाँ वित्तीय नियामक निकायहरूले अलिबाबाको अनलाइन भुक्तानीसम्बन्धी सहायक कम्पनी एन्ट ग्रुप ले सार्वजनिक गर्न लागेको ३५ अर्ब डलरको हङकङसांघाई प्रारम्भिक सेयर निष्कासन रोकिदिएका थिए । त्यसको केही समयपछि सार्वजनिक जीवनबाट अलग भएका ज्याक दुई साताअघि चीनको हाङझाउमा देखिएका थिए ।
गणपति को टिजर,"काठमाडौं (कास) आगामी जेठ ५ गते रिलिज हुने नेपाली फिल्म गणपति को टिजर रिलिज गरिएको छ । आस्थाका रूपमा रहेका भगवान् र भौतिक रूपमै पृथ्वीमा उपस्थित मानिसबीचको फरक देखाइएको फिल्मको टिजरमा प्रमुख कलाकारलाई देख्न सकिन्छ । टिजरमा एक व्यक्तिको अस्वाभाविक रूपमा जन्म, बाल्यकाल र युवावस्थाको उतारचढाव देखाइएको छ । बच्चा जन्मेपछि खुसी मनाउँदै भजनकीर्तन गरिएको र बाल्यकालको प्रेम तथा युवावस्थाको आक्रोश पनि टिजरमा देख्न सकिन्छ ।सविन अधिकारीको निर्देशनमा तयार भएको फिल्ममा मुकुन भुसाल, मेनुका प्रधान, कविता न्यौपाने, सूर्यमाला खनाल, जयनन्द लामा, प्रकाश घिमिरे, राजाराम पौडेल, पुष्कर गुरुङ, अंशु मानन्धर, कालु राना, टीकाभक्त जिरेल, देवेन्द्र बब्लु, सुशील पोखरेललगायतको अभिनय छ ।गणपति ले हाम्रो समाजको चरित्र चित्रण गरेको निर्देशक अधिकारीको दाबी छ । कुनै व्यक्ति कुनै बेला त्यही समाजको भगवान् बन्ने र समयसँगै त्यही व्यक्तिलाई समाजले कसरी नारकीय व्यवहार गर्छ भन्ने विषय फिल्ममा प्रस्तुत गरिएको उनले बताए ।गणपति नाम धार्मिक सुनिए पनि चलचित्रमा कुनै पनि धर्मको विरोध वा प्रचार नगरिएको निर्देशक अधिकारीले बताएका छन् । फिल्ममा अभिनेता भुसाल टाइटल क्यारेटरमा छन् । गणपति मा आफूलाई दर्शकले अहिलेसम्मकै भिन्न भूमिकामा देख्न पाउने भुसालको भनाइ छ ।फिल्मको सम्पूर्ण छायांकन तनहुँको बन्दीपुर गाउँपालिकाको थारूवासमा भएको हो । एबिगम्यान फिल्मस्को ब्यानरमा लक्ष्मण थापाले निर्माण गरेको गणपति मा हरिबहादुर घलेले छायांकन गरेका हुन् । फिल्मका गीतमा अनिश अधिकारी र देवेन्द्र बब्लुले आवाज दिएका छन् ।"
'राजनीतिले समाजलाई जोड्छ कि तोड्छ ?,"(टीकापुर, कैलाली)राजनीतिले समाजलाई तोड्छ कि जोड्छ ? पूर्वप्रधानमन्त्री बाबुराम भट्टराई मञ्चमा चढेका मात्रै कि थिए, पत्रकार समा थापाको यो प्रश्नले उनलाई घोचिहाल्यो । टीकापुर साहित्य महोत्सवको दोस्रो दिन सामाजिक सद्भावबारे बोल्न आएका भट्टराई केही अकमकिए । अनि भने, विभेदरहित समाजमा मात्र सामाजिक सद्भाव कायम हुन्छ, त्यसैले राजनीतिले विभेद हटाउन काम गर्नुपर्छ । भट्टराईका साथ बहसमा सहभागी पूर्वउपप्रधानमन्त्री भीम रावलको तर्क थियो, राज्यले कर्तव्यहरू पूरा गर्दै विधि कायम गरेमा सामाजिक सद्भाव कायम भइहाल्छ । दलका नेताहरूले राजनीतिको रोटी सेक्न सर्वसाधारणलाई उचाल्दाको परिणाम टीकापुर घटना भएको टिप्पणीबाट प्रश्नहरू सुरु गरेकी सहजकर्ता थापाले सद्भाव अभिवृद्धि गर्न निर्वाह गर्नुपर्ने उपाय र भूमिकामा वक्ताका धारणाहरू खोतलिन् । भट्टराईले राजनीति दुई उद्देश्यमा निहित हुने गरेको भनाइ राख्दै भने, अहिले हाम्रोमा सामाजिक रूपान्तरणका लागि हुने राजनीति र स्वार्थपूर्तिका लागि गरिने राजनीतिक प्रवृत्ति देखिन्छ । राजनीति समाज रूपान्तरणका लागि हुनुपर्छ । रावलले राजनीतिक नेतृत्वले आफ्ना प्रतिबद्धता पूरा नगरेकाले जनतामा निराशा बढेको बुझाइ राखे । संविधानको इमानदारीपूर्वक कार्यान्वयन आवश्यक रहेको उनको भनाइ थियो । अभिव्यक्तिमा विरोधाभासले सामाजिक सद्भाव खल्बलिन्छ, रावलले भने । भट्टराईका विचारमा समाधान दलहरूले नै दिने हो । उनले भने, सुशासन र समृद्धि दिँदा निराशा र अराजकता हटिहाल्छ । दोस्रो दिनको पहिलो सत्रमा सहजकर्ता मनीषा चन्दले हाम्रो देशको प्रधानमन्त्री कस्तो हुनुपर्छ ? भन्ने विषयमा अमिता विक, महेश परियार र नवीन अधिकारीसँग छलफल चलाइन् । नवीन अधिकारीले जनभावनाअनुरूप चल्ने नेता प्रधानमन्त्री हुनुपर्नेमा जोड दिए । टीकापुरबाट उदाएका उद्यमी विषयक छलफलका वक्ताहरू कालु हमाल, लक्ष्मण न्यौपाने र टेकराज रेग्मीलाई पत्रकार दीर्घराज उपाध्यायले सफलताको रहस्य र सूत्र सोधे । टीकापुरमा बनाना रेस्टुरेन्ट चलाएर केरा खेतीको सफल व्यवसाय गर्दै आएका हमालले कृषि पर्यटनको प्रचुर सम्भावना रहेको औंल्याए । राज्यले उचित नीति बनाएर कार्यान्वयन गर्ने हो भने कृषि पर्यटनमा गर्न सकिने धेरै ठाउँ छ, उनले भने । होटल व्यवसायबाट उदाएका न्यापानेले ०५४ सालमा टीकापुरमा चाउमिन पसल चलाएर व्यापार सुरु गर्दाको पृष्ठभूमिबाट उठेर अहिले देशभर सिद्धार्थ ग्रुपका नाममा ३२ वटा आफ्नै सुविधायुक्त होटल सञ्चालन गरिरहेका छन् । उनले एक हजार बढीलाई प्रत्यक्ष रोजगारी दिइरहेका छन् । टीकापुरमा होटल व्यवसायको सम्भावना देखेर नै व्यवसाय सुरु गरेको हुँ, न्यौपानेले भने, टीकापुर अथाह सम्भावनाको भण्डार हो । टीकापुरका युवा उद्यमीले टेकराज रेग्मीले उचित योजनाका साथ व्यवसाय सुरु गर्ने हो भने विदेश जान नपर्ने जिकिर गरे । अर्को सत्र त्यो टीकापुर, यो टीकापुर र भोलिको टीकापुर विषयक छलफल चलेको थियो । पत्रकार मातृका तिमिल्सिनाले थम्बराज श्रेष्ठ, धनञ्जय तिमिल्सिना र बलबहादुर रावलसँग टीकापुरको इतिहास सोधेर दर्शकहरूलाई विगतको टीकापुरका सम्झनाहरू ताजा गराएका थिए । शेखर दहितले आख्यानमा स्थानीयता ः रहर कि बाध्यता विषयक साहित्यक छलफल गरेका थिए । सात वर्षअघि अकल्पनीय रूपमा भएको हिंसात्मक घटनापछि खल्बलिएको टीकापुरको सामाजिक सद्भाव फर्काउने उद्देश्य छ । साहित्यिक महोत्सवमा आइतबारको सत्रमा सामाजिक सद्भाव फर्काउने उद्देश्यले टीकापुरमा पहिलो पटक साहित्यिक सम्मेलन भइरहेको हो । दोस्रो दिनको अन्तिम सत्रमा पढ्ने बानीमाथि सहजकर्ता विश्वास खड्काथोकीले लेखक समीक्षक सुजित मैनाली र पत्रकार तथा लेखक शेखर खरेलसँग गहकिलो संवाद चलाएका थिए ।"
नाजायज मूल्यवृद्धि रोक,"कोरोना महामारी, रुसयुक्रेन युद्ध र जलवायु परिवर्तन लगायतले गर्दा विश्वभर महँगी बढिरहेको छ । सन् २०२२ मा ८८ प्रतिशत रहेको विश्वव्यापी मुद्रास्फीति २०२३ मा ६६ प्रतिशत कायम रही अर्को वर्ष ४३ प्रतिशत मात्र बढ्ने अन्तर्राष्ट्रिय मुद्रा कोषको आकलन छ, जबकि यो दर महामारीअघि केवल ३५ प्रतिशत थियो । खाद्यान्नमा समेत तीव्र गतिमा परनिर्भर भैरहेको नेपाल यस्तो विश्वप्रवृत्तिबाट अछुत रहन पक्कै सम्भव छैन । अन्तर्राष्ट्रिय विज्ञहरू नै भन्दै छन् जारी मूल्यवृद्धि रोक्नु एउटा मात्र सरकारको वशको विषय पनि होइन । तर, कुनै सानो बहाना भेटियोस् या चाडपर्व आओस्, हरवस्तुको भाउ बिनसित्ति अकासिने नेपालमा भने उल्लिखित एवं जाजय कारणले मात्र महँगी बढिरहेको छैन । यहाँ अकासिइरहेको मूल्यवृद्धि अन्तर्राष्ट्रिय मात्रामा मात्रै सीमित पनि छैन । व्यापारीव्यवसायीले प्रायः वस्तुको भाउ मनखुसी बढाइरहेका छन् । एक वर्षमै खाद्यान्नको मूल्य किलोमै २६० रुपैयाँसम्म बढेको छ । चामल बोरामा ८०० रुपैयाँसम्म महँगिएको छ । मूल्यवृद्धिले सबैलाई छोए पनि निःसन्देह यसको बढी मार न्यून आय वर्गलाई परेको छ । र, यो मूल्यवृद्धि त्यस्तो समय भइरहेको छ, जुन बेला मुलुकको आन्तरिक अर्थतन्त्र नाजुक बनिरहेको छ, चौतर्फी रूपमा आयआम्दानीका बाटाहरू संकुचित भैरहेका छन्, उपभोक्ताको क्रयशक्ति घटिरहेको छ । अर्थतन्त्रका अरू सूचकहरू सामान्य रहेकै बेला त तृण तहमा महँगीको मार बढी नै पर्छ भने, अहिले झन् सर्वत्र संकट छ । यिनै कारण, खास गरी दैनिक ज्यालादारी गरेर जीविकोपार्जन गर्ने वर्गलाई जीवन धान्न मुस्किल परिरहेको छ । नेपाल राष्ट्र बैंकद्वारा जारी सात महिनाको तथ्यांक अनुसार २०७९ माघमा वार्षिक विन्दुगत उपभोक्ता मुद्रास्फीति ७८८ प्रतिशत छ, जुन अघिल्लो वर्षको सोही महिनामा ६२४ प्रतिशत थियो । खाद्य तथा पेयपदार्थ समूहको मुद्रास्फीति ६१९ प्रतिशत र गैरखाद्य तथा सेवा समूहको मुद्रास्फीति ९२२ प्रतिशत छ । भन्नैपर्दैन राष्ट्र बैंकको आँकडा र सर्वसाधारणले महसुस गर्ने मूल्यवृद्धिको वास्तविकतामा अन्तर छ । धेरै सामग्रीको मूल्य हेरी एउटा निश्चित सूत्र तथा सर्वमान्य विधिका आधारमा राष्ट्र बैंकले मूल्यवृद्धिको तथ्यांक निकाल्छ, तर बजारमा महसुस हुने महँगी निकै बढी छ । त्यसैले यस्तो परिस्थितिमा आम सर्वसाधारणको दैनिक गुजारा अब कसरी चल्छ भन्नेमा सरकार गम्भीर हुनुपर्छ । परन्तु, बढ्दो महँगीलाई स्वाभाविक रूपमा लिएर हो या अरू कति कारणले, सरकारले यसलाई नियन्त्रणमा लिन चाहेको देखिन्न । अस्वाभाविक महँगी नियन्त्रणमा जिम्मेवार हुनुपर्ने निकायहरू सबै मौनप्रायः छन् । कहिलेकाहीँ अनुगमन गरिहाले पनि त्यो देखावटीमा सीमित छ, कि खुद्रा व्यापारीतिर मात्रै लक्षित छ । उत्पादकआयातकर्ता, डिलर तथा थोक बिक्रेताबाटै अनुचित भाउ बढाइएको अवस्थामा खुद्रा पसलहरूको मात्रै अनुगमनले कुनै उपलब्धि हासिल हुन सक्दैन । त्यसैले, अकासिँदो महँगीविरुद्ध सार्थक हस्तक्षेप गर्न राष्ट्र बैंकले उपयुक्त मौद्रिक औजार प्रयोग गर्नुका अतिरिक्त नियामक निकायहरूले पनि बजारमा आफ्नो उपस्थिति बढाउन जरुरी छ । अनुगमनलाई साँच्चिकै परिणाममूलक बनाउनुपर्छ । जुन ठाउँबाट जुन मात्रामा अनुचित मूल्य बढाइएको छ, त्यही बमोजिम सच्याउन लगाउनुपर्छ । आयातित सामग्रीमा परल मूल्य कति बढ्यो, र ढुवानी लगायत सबै प्रकारका लागत जोड्दा खुद्रा पसलसम्म पुग्दा त्यसको भाउ कति पुग्यो भन्नेबारे सरकारले मिहिन अध्ययन गर्नुपर्छ । कति महँगी स्वाभाविक, कति अस्वाभाविक, खुट्याउनुपर्छ । र, अनुचित ढंगले बजारभाउ बढाउनेहरूलाई कानुन अनुसार कारबाहीको दायरामा ल्याउनुपर्छ, ताकि अरूका लागि पनि पाठ मिलोस् र बजारमा विधिको शासन स्थापित होस् ।अनुगमनको संघीय दायित्व वाणिज्य आपूर्ति तथा उपभोक्ता संरक्षण विभागको भए पनि यसमा समग्र सरकारकै पनि तदारुकता र इच्छाशक्ति चाहिन्छ । विभागकै संकल्पमाथिको प्रश्न आफ्नो ठाउँमा छ, तर स्रोतमा अनुगमन गर्न प्रयास गर्दा आफ्नै सरुवा हुने भयका कारण पनि उच्च अधिकारीहरू खुद्रामा सीमित हुने गरेको सत्यको अर्को पाटो छ । यसको अर्थ हो भाउ बढाउने व्यापारीव्यवसायीलाई सरकारको संरक्षण छ । तसर्थ विभागलाई खुट्टा नकमाउनका निम्ति राजनीतिक नेतृत्वले नै ढाडस दिन जरुरी छ । संयुक्त सरकारका तर्फबाट आफ्ना प्राथमिकता र न्यूनतम साझा कार्यक्रम सार्वजनिक गर्दै सञ्चार तथा सूचना प्रविधिमन्त्री रेखा शर्माले महँगी, तस्करी, कृत्रिम अभाव, कालोबजारी, खाद्यवस्तुहरूमा मिसावट र वस्तु तथा सेवामा हुने सिन्डिकेट अन्त्य गर्ने बताएकी छन् । उपभोक्ताको हितका लागि बजार अनुगमनलाई प्रभावकारी बनाउने भनेकी छन् । सरकारको यो प्रतिबद्धता अब व्यवहारमा देखिनुपर्छ । नागरिकहरू महँगीको मारमा पिल्सिरहँदा राज्य सञ्चालकहरू रमिता हेरेर बस्नु हुन्न । आफ्नो दायित्व पूरा गर्दै सरकारले मूल्यवृद्धिलाई स्वाभाविक सीमाभन्दा माथि जान कदापि दिनु हुन्न ।"
नेपाली फुटबलले अड्याउन सकेन प्रतिभा,नेपालमै अवसर पाएको भए खेलाडीहरू विदेश जाँदैनथे । सविता खड्का
न्यायपालिकाको स्वतन्त्रता,"टेकनारायण कुँवरको न्यायपालिकामाथि वक्रदृष्टि किन ? लेख निकै रोचक र घोचक लाग्यो । संविधान बनाउने हामी हौं, हाम्रो सहमति भएपछि अरू कुरा त्यस्तै हो भन्ने मनसायले ग्रस्त राजनीतिक दलका शीर्ष नेताहरूको सत्ता नै सर्वोपरि ध्येय हुन गएका कारण न्यायको मन्दिर मानिने सर्वोच्चको अवस्था नाजुक हुन गएको कुरा जगजाहेर छ । आजका राजनीतिक नेतृत्वले आफूले हासिल गर्न सकेको राजनीतिक उपलब्धिलाई न्यायपालिकाको देनसँग तुलना गर्न सकेको अवस्थामा यस्तो स्थितिको सायदै निर्माण हुन्थ्यो होला । कतै, लेखकले भनेजस्तै न्यायपालिकाको स्वतन्त्रता र संवैधानिक शक्तिलाई नजरअन्दाज गरिँदाको अकल्पनीय परिणाम मुलुकको इतिहासमा कसैले पढ्न नपरोस् । महेशप्रसाद ढुंगाना, नयाँबानेश्वर, काठमाडौं"
स्वदेशमै रोजगारी सृजना,"जुनसुकै पार्टीको नेतृत्वको सरकार भए पनि युवाहरूलाई स्वदेशमै रोजगारीको व्यवस्था गराउन नसक्नु विडम्बनापूर्ण छ । सीप, जाँगर, दक्षता र क्षमताका आधारमा रोजगारीको व्यवस्था गर्नु पर्थ्यो । तर, त्यो कति पनि हुन सकेन । चुनावी भाषणदेखि घोषणापत्रसम्म युवायुवतीलाई विदेश जान नपर्ने गरी स्वदेशमै रोजगारीको व्यवस्था गरिने भनिए पनि, व्यवहारमा कति पनि देखिएको छैन । दिनहुँ २ हजारसम्म मानिसहरू काम, माम र दामको खोजीमा बिदेसिने गरेको देखिन्छ । प्रधानमन्त्री लगायत नेतृत्वमा रहेकाहरूले स्वदेशमै स्वरोजगार दिने भने पनि त्यो जनमानसमा आँखामा छारो हाल्ने काम मात्र भएको छ । तसर्थ पनि कामको खोजीमा युवायुवती बिदेसिन बाध्य भएका हुन् । अध्ययनअध्यापनका लागि भनेर अन्य देशमा जाँदा २० लाखदेखि ४० लाख रुपैयाँसम्म लाग्ने अनि पढ्नकै लागि घरको सम्पत्ति स्वाहा पारिरहने अनि बलिया पाखुरा भएका युवाहरू पनि विदेश मात्र गइराख्ने हो भने देशको समृद्धि कसरी हुन्छ ? समथर खेतीयोग्य जमिनमा सिँचाइ व्यवस्था गर्ने, जमिनमा अनिवार्य बाली लगाउने अनि स्वदेशमै उद्योग कलकारखाना खोलेर ऊर्जाशील जनशक्तिलाई यहीँ राखिराख्ने नीति सरकारले लिनुपर्छ । सरकारले नै रोजगारीको व्यवस्था गर्न सक्ने हो भने देशमा समृद्धिको ढोका खोल्न कति पनि समय लाग्ने थिएन ? तसर्थ शासन र सत्तामा मात्र मरिहत्ते गर्ने होइन, सरकारको ध्यान राजगारी सृजनातर्फ पनि जान सकोस् । तिलप्रसाद न्यौपाने, माछापोखरी, काठमाडौं"
तस्करीको अन्तहीन दुश्चक्र,"मुलुकको सामाजिक र आर्थिक स्थिति दिनप्रतिदिन नाजुक बनेको यथार्थ कतैबाट लुकेको छैन । ठूला काण्ड, भ्रष्टाचारका साथै ठग, तस्करहरूका कारण मुलुक थला परिसकेको छ । खास गरी पछिल्लो समय नक्कली भुटानी शरणार्थी खडा गरी अमेरिका पठाउने भन्दै ठगीमा संलग्न गिरोहले सर्वसाधारणसँग करोडौं रुपैयाँ ठगी गरेको प्रकरणले पीडितमाझ हाहाकार मच्चिएको छ, यो काण्डमा राजनीतिक संलग्नता रहेको तथ्य सार्वजनिक भएपछि देशवासी झस्किएका छन् । नेकपा एमालेका नेताद्वय टोपवहादुर रायमाझी र रामबहादुर थापा (बादल) समेतको नाम यो मामिलासँग जोडिँदा एमाले लगायत राजनीतिक वृत्त हल्लिएको छ । यथार्थमा दुई नेताका सुपुत्रहरूका साथै टोपबहादुर रायमाझीको प्रत्यक्ष, अप्रत्यक्ष संलग्नता रहेको समाचारले जनतालाई राजनीतिदेखि थप निराश बनाएको छ । वस्तुतः रायमाझी र थापालाई स्पष्ट वक्ता, मृदुभाषी, अनुशासित, सक्षम नेताका रूपमा चिनिंदै आएको अवस्थामा त अपराधको वाछिटा देखिन्छ भने अरू सामान्य नेताबाट केको आस गर्ने ? उता मानव तस्कर, गिरोहको चंगुलमा परेर पोर्चुगल, युरोपका अन्य मुलुक, मलेसिया लगायत देशमा पुगी अलपत्र परेका गरिब नेपालीको बिचल्ली, रोदन, क्रन्दनले सम्बन्धित परिवार मात्र नभई मुलुकलाई नै रुवाइरहेको छ । रेमिट्यान्सको रकमबाट भुँडी भर्न पल्केका नेतामा भने जनताको दुःखपीडाबाट कुनै असर परेको देखिँदैन । अर्को दुःखको कुरा, मृतक कामदारका परिवारले पाउने जीवन बिमाबापत प्राप्त आधाभन्दा बढी रकम बीचमै लुटेराले लुट्नेजस्तो अमानवीय काम संसारको कुन ठाउँमा होला र ? ठगीको यस्तो घृणित प्रकरणजस्तै हाम्रो अन्तर्राष्ट्रिय विमानस्थल तस्करीको केन्द्र बनेको यथार्थबाट हामी अनभिज्ञ छैनौं । भुटानी शरणार्थी काण्डको भयावह रूप देखेपछि धेरै गिरोहभित्र राजनीतिक संलग्नता नहोला पनि भन्न सकिँदैन । जबसम्म अवाञ्छित गतिविधिमा लाग्ने राजनीतिकर्मीसमेतको संलग्नताको हाँगाबिँगा छिमल्न, जरा उखेल्न सरकार दत्तचित्त हुँदैन, तबसम्म ठग, तस्करहरूको जालोमा मुलुक फसिरहनेछ । भुवनेश्वर शर्मा, चन्द्रागिरि२, काठमाडौं"
"सत्तालिप्सा, लोकरिझ्याइँ र अवसरवाद","अवसरवादसन्देहको कठघरामा अर्थविज्ञ स्वर्णिम वाग्ले पनि छन् । नेपाली राजनीतिमा हुर्केको अर्को चरित्र हो, अवसरवाद । सत्ता र शक्तिमा छिटो पुग्न जेजस्तो सम्झौता गर्न पनि पछि नपर्ने प्रवृत्तिहरू राजनीतिमा देखिन थालेका छन् । न नैतिक न राजनीतिक न त सैद्धान्तिक पक्षले तिनलाई रोक्छ । वाग्ले यो चरित्र अँगाल्ने पछिल्लो नजिर बनेका छन् । हुन त अवसरवादले सिंगो राजनीति आक्रान्त छ । अझ ठूला पार्टीका दोस्रोतेस्रो पुस्ताका होनहार नेताहरूमा यो प्रवृत्तिले घर गरेकै कारण ती पार्टीको लोकतन्त्रीकरण अवरुद्ध छ । ठूलो नेताको फेरो समातेर भर्याङ चढ्ने अवसरको खोजीमा रहेका नेताहरूको सूची लामै छ । वाग्ले एक प्रतिभावान् अर्थशास्त्री हुन् । उनी राम्रा ओरेटर पनि हुन् । उनको बौद्धिक योग्यता देशले उपयोग गर्न आवश्यक पनि छ । यद्यपि उनले पदप्राप्तिको बाटो रोज्दा देखाएको चरित्रले प्रश्न उठ्छ, उनी अर्थतन्त्रको चिरफार गर्न राजनीतिमा आउँदै छन् कि सत्ता खेलाडी बन्न ?वैशाख १० मा वाग्लेको मात्रै परीक्षण हुनेछैनÙ राजनीतिमा मौलाउँदा सत्तालिप्सा, लोकरिझ्याइँ र अवसरवाद जनअनुमोदित हुन्छन् कि निरुत्साहित, त्यो पनि थाहा लाग्छ । नयाँ साल २०८० सुरु भएसँगै यो परीक्षण हुनेछ । नयाँ वर्ष नयाँ संकल्प गर्ने अवसर पनि हो । त्यस अर्थमा राजनीतिमा विकृति बढाउने गरी हुर्केका यी चरित्र सुधार्दै, समाजमा पराजित हुँदै गएको आदर्श र मूल्य पुनःस्थापनाको राष्ट्रिय संकल्फ यति बेलाको मुख्य सर्त हो । वर्ष २०८० ले हामीलाई सन्मार्गमा डोर्याओस् !"
पुनर्निर्मित सरकार र अपहरित अर्थतन्त्र,"अझै पनि नेपालमा कति नागरिक आर्थिक अभावले शिक्षा र स्वास्थ्य सेवाबाट वञ्चित छन् । सीमित रोजगारीको अवसर र बजारमुखी उच्च प्रविधिको ज्ञान तथा प्रयोगात्मक अनुभव सीमित भएकै कारण उच्च शिक्षाको डिग्री लिएर पनि धेरैले रोजगारी पाएका छैनन् । सहयोगका लागि पहुँचवालाकहाँ पुग्नेहरू पनि अपराधै गरेर छुटकाराका लागि पुगेजस्तै अपमानित भएर फर्कने गरेका छन् । नेपालको मतदाता सूचीमा दर्ता भएका १८४० वर्ष समूहका नागरिकको हिस्सा आधा मतदाता बराबरैजस्तो छ । राजनीतिक दलले यिनीहरूलाई स्विङ भोटर्स का रूपमा लिएका हुन्छन् । यी नागरिकहरू राजनीतिक दलहरूका सम्मानित नेता हुने दौडमा हैन, सम्मानजनक रोजगारीको अवसरको खोजीमा छन् । हुन पनि, वञ्चित समूह जहाँ सम्भावना देख्छ, उतै लाग्छ । त्यसैले कुल जनसंख्यामा परिवर्तित उमेर समूह र यसले पार्न सक्ने आर्थिकसामाजिक र राजनीतिक प्रभावबारे सूक्ष्म अध्ययन आवश्यक छ । यी सबै जटिलता, अनिश्चितता र अन्योलको वातावरणलाई दृष्टिगत गरी यो आलेख तयार पारिएको हो । बेरोजगारी, मूल्यवृद्धि, मुद्राको क्रयशक्तिमा ह्रास, अनियन्त्रित बजार, न्यून राजस्व संकलन, उच्च साधारण खर्च, घट्दो अनुदान, न्यूनतम प्रत्यक्ष वैदेशिक लगानी, निजी क्षेत्रमा प्रवाह हुने लगानीयोग्य रकमको अभाव र अर्थतन्त्रका जानेसुनेका सबैजसो दुर्गुणहरू आजभोलि हामीले भोगिरहेका छौं । नेपालको आन्तरिक क्षेत्र तहसनहस भएर पनि अर्थतन्त्रको बाह्य क्षेत्रमा केही सकारात्मक लक्षण देखा परेकाले सम्पन्न मुलुकमा विशेष गरेर मौद्रिक क्षेत्रमा आएको भुइँचालो देख्दादेख्दै पनि नेपालमा पर्न सक्ने भावी आर्थिक संकटको आकलन हामीले अहिलेसम्म गरेका छैनौं । अनुमानले गलत बाटो समात्यो भने स्थिति नियन्त्रणबाहिर जान सक्छ । नेताहरू तथा अन्य विद्वान् जनसमुदायले जथाभावी बोल्दा मुलुक तहसनहस नहोस् भनी होस पुर्याउनुपर्ने देखिन्छ । अमेरिकामा ह्वाइट हाउसमा विस्फोट भएको र राष्ट्रपति ओबामा घाइते भएको झुठो खबर सार्वजनिक हुनासाथ केही क्षणमै अर्थतन्त्रको बजारमूल्य ४१ खर्ब ४० अर्बले घट्यो । नेपालमा पनि एक दशकअघि एउटा पत्रिकामा नेपाल बंगलादेश बैंक दिवालिया हुने भयो भन्ने खबर सार्वजनिक हुनासाथ बचतकर्ताले मुलुकभरि एकै दिन अर्बौं रुपैयाँ निकाले । यो प्रक्रिया नरोकिने भएपछि नेपाल राष्ट्र बैंकको बोर्डले संकटकालीन बैठक गर्यो । बैठकले उक्त बैंक केही समय नेपाल राष्ट्र बैंकको नियन्त्रणमा रहने र बचतकर्ताको बचतको प्रत्याभूति लिने भनेपछि स्थिति सामान्य हुँदै गयो । बाह्य क्षेत्र हाम्रो नियन्त्रणमा छैन तर आन्तरिक क्षेत्रमा माथि उठाइएका मुद्दाहरूमा सोचपूर्ण नीतिहरूको कार्यान्वयन गर्न ढिलाइ गर्यौं भने हाम्रो आर्थिक भविष्यले मुलुकलाई अनिश्चितता र घातक राजनीतिक परिदृश्यतिर डोर्याउनेछ । आन्तरिक बजारमा तरलता अभाव, न्यून पुँजीगत खर्च, उच्च व्यापार घाटा हुँदा मुद्रा अवमूल्यन हुन्छ र आयात महँगो भएर मुद्रास्फीति बढ्न सक्छ । महालेखापरीक्षकको कार्यालय अनुसार, चालु आर्थिक वर्षमा चैत १६ सम्म राजस्व ४३६ प्रतिशतले संकलन भएको छ भने खर्च ४६४७ प्रतिशतले भैसकेको देखिन्छ । दुःखलाग्दो अवस्था भनेको ५४९८ प्रतिशतको चालु खर्चका तुलनामा पुँजीगत खर्च २५ प्रतिशत मात्र हुन सक्नु हो । यसले वर्तमान आर्थिक स्थिति कति घाइते छ भन्ने उजागर गरेको छ । यस्तो अवस्थामा लगानी घट्छ जसले पछि गएर आर्थिक वृद्धिलाई हानि पुर्याउँछ । अर्कातिर, राजस्व संकलनमा झन् ह्रास आएकाले सरकारसँग स्रोत सीमित हुँदै गएको छ जसका कारण विकास सहयोगी अन्य क्षेत्रमा समेत लगानी गर्ने क्षमता क्षीण भएको छ । राजस्व न्यून भएर साधारण खर्च बढेका बेला वित्तीय घाटाको दबाबमा परेर सरकार आफ्नो न्यूनतम जिम्मेवारी पूरा गर्न आन्तरिक र बाह्य ऋण लिन बाध्य हुन्छ । यही कारण हो, अहिले नेपालमा ब्याजदरमा कमी आउन नसकेर लगानी र विकास अवरुद्ध हुन पुगेको छ । १५ डिसेम्बर २०२२ सम्म नेपाल सरकारको सार्वजनिक ऋण २० खर्ब ७ अर्ब १३ करोड रुपैयाँ पुगेको छ । सन् २०२२ को अन्त्यमा सार्वजनिक ऋण कुल गार्हस्थ्य उत्पादन (जीडीपी) को ४१५ प्रतिशत पुगेको छ । विश्व बैंक र अन्तर्राष्ट्रिय मुद्रा कोषको अध्ययनले न्यून आम्दानी भएका मुलुकहरूमा जीडीपीको ७० प्रतिशतसम्म ऋण थेग्न सक्ने अधिकतम क्षमता रहेको देखाएको छ । यो तथ्यांक हेर्दा अझ पनि ऋण लिने फिस्कल स्पेस बाँकी रहेको देखिन्छ तर बढ्दो ब्याजदर र दिनानुदिन अमेरिकी डलरको अनुपातमा भैरहेको नेपाली मुद्राको अवमूल्यनका कारण ऋणको भार थप्नुअघि अत्यन्त सतर्कता र जिम्मेवारीपूर्वक कार्य सम्पादन गर्न सक्ने प्रशासनिक क्षमता बनाउनु आवश्यक छ । घट्दो लगानी र आर्थिक मन्दीले बेरोजगारी समस्या वृद्धि भई मागमा कमी आउन सक्छ । यो समस्याबाट छुटकारा पाउन बिनाविलम्ब नीतिगत सुधारका लागि हामीले वित्तीय नीति, मौद्रिक नीति, संरचनात्मक सुधार, व्यापार नीति र रोजगार नीतिमा विशेष ध्यान पुर्याउनुपर्छ । दर नबढाएर अझ पनि करको दायरा बढाउने सम्भावना खोज्नुपर्छ । गरिबलाई असर नपर्ने गरी करको दरसमेत बढाउन सकिने क्षेत्र खोज्न सकिन्छ । स्थानीय, प्रादेशिक र केन्द्रबीच समन्वय र सूचना पुग्न सक्ने आधार कमजोर भएकाले आवश्यकता नभएको ठाउँमा पनि अनुदान पुग्ने र त्यो माग अनुरूप कहिल्यै नपुग्ने गरेकाले यसको औचित्यमा समेत छलफल हुने गरेको देखिएको छ । यसको नीतिमा पुनरवलोकनको खाँचो छ । अर्को, सार्वजनिक खर्च न्यूनीकरण गर्न सभासम्मेलनलाई निरुत्साहित गरी भिडियो कन्फरेन्समा जोड दिनु उचित हुन्छ । कार्यालयहरूमा अनावश्यक रूपमा कागज, प्रिन्टर प्रयोग, फाल्तु उपकरण खरिद गर्ने प्रचलनमा कडाइ गर्नुपर्छ । परामर्श सेवामा धेरै पैसा खर्च गर्ने प्रवृत्तिमा सुधार ल्याउनुपर्छÙ सकेजति ठाउँमा अन्तरिक रूपमा प्रतिस्पर्धा गरी जिम्मेवारी सुम्पँदा राम्रो हुन्छ । विज्ञापन र वस्तुको बजारीकरण सम्बन्धी सूचना प्रवाह गर्दा हुने गरेको आवश्यकताभन्दा बढीे खर्च कटौती गर्न सकिन्छ । त्यस्तै, अतिथि सत्कार र अखबार खरिदमा ठूलै कटौती गर्न सकिन्छ । सार्वजनिक सेवाका लागि दिगो यातायात सेवाको विकास गर्न सके पनि सरकारी कर्मचारीका लागि गरिने ठूलो खर्च न्यूनीकरण हुन सक्छ ।प्रशासनिक सुधार अन्तर्गत डिजिटलाइजेसन गरी प्रस्ट रूपमा कार्यविभाजनका साथै विकेन्द्रित प्रशासन लागू गरेर सचिव अथवा सहसचिवको अनुपस्थितिमा निर्णयार्थ प्रस्तुत फाइल रोकिने तथा एउटा निर्णयका लागि फाइललाई दसौं पटक विभाग, शाखा र महाशाखा डुलाउने काम रोक्न सकिन्छ । यसो गरेमा सरकार र सेवाग्रहीको सन्तुष्टि र कर्मचारीको उत्पादकत्व बढ्न सम्भव छ । निजी क्षेत्रसँगको सहभागितामा निर्यातको गुणस्तर अध्ययन गरेर निर्यात र बाह्य बजारमा हुने मागलाई दृष्टिगत गरी उत्पादन वृद्धिमा सहयोग पुर्याउने उद्योगधन्दालाई प्राथमिकता अनुसार निश्चित समयका लागि अनुदान दिएमा कालान्तरमा यसले व्यापार घाटा न्यूनीकरण र निर्यात अभिवृद्धिमा मद्दत पुर्याउँछ । अहिलेको अवस्थामा नियन्त्रणमुखी नीतिलाई पुनरवलोकन गरी सरकारीनिजी क्षेत्रको सहभागितामा आन्तरिक लगानी अभिवृद्धि हुन सक्ने व्यावसायिक वातावरण सृजना हुन सक्छ । यी दुई क्षेत्रबीचको संयुक्त लगानी त्यस अर्थमा प्रभावकारी हुन्छ, जसले गर्दा जोखिम र लागतमा दुवै पक्षको साझेदारी हुन्छ । हाम्रो देशमा सदा उच्च प्राथमिकतामा रहेर पनि सरकारीनिजी षेत्रको दिगो र भरपर्दो कार्यान्वयन नीति कहिल्यै सफल हुन सकेन । नेपालमा लागतप्रभावी नीति महत्त्वपूर्ण देखिन्छ । लागतप्रभावी गतिविधि अनुसार उत्पादन अभिवृद्धि गर्ने व्यापारिक प्रतिष्ठान तथा घरगृहस्थीमा व्यापारिक गतिविधिलाई सहजीकरण गर्नु जरुरी छ । किनभने, बढ्दो ऊर्जा लागत घटाउनु हाम्रो प्राथमिकता हो । ऊर्जा बचत गर्ने प्रविधि र उपकरणहरू प्रयोगमा ल्याउने व्यापारी तथा उद्योगीहरूलाई व्यापारिक कारोबार सरल बनाएर लागत कम हुने गरी छुट दिनु आवश्यक छ । जलविद्युत्, सौर्य र वायु शक्तिजस्ता पुनर्नवीकरण हुने ऊर्जालाई सकेजति सहजीकरण गर्नु सरकारको जिम्मेवारी हो । यस्ता ऊर्जा आयोजना निर्माणमा अनुदान दिए भविष्यमा उत्पादित वस्तुको मूल्य घट्ने र लागतप्रभावी लगानीबाट प्रोत्साहन मिल्न सक्ने प्रचुर सम्भावना छ । व्यापारिक प्रयोजन र घरगृहस्थीमा ऊर्जाको लागत दिनानुदिन बढ्दै छ । ऊर्जा प्रयोगमा न्यूनीकरण प्रविधि प्रयोग गर्नेहरू तथा सोअनुरूप ऊर्जाबचत सामग्री प्रयोगमा ल्याउने व्यक्ति वा समूहको लागत घटाउन उपयुक्त छुट दिने नीति कार्यान्वयनमा ल्याउनुपर्छ ।यातायात सञ्जाल विस्तार गरेर पावर ग्रिडलाई स्तरोन्नति गर्न सके यातायातको लागत घटी ऊर्जाको सहजतामा सुधार आउँछ र लागतप्रभावी लगानीको अवसर प्राप्त हुन सक्छ । थोरै लागतमा दूरगामी नतिजा दिने अन्य क्षेत्र पनि छन् । उदाहरणका लागि, शिक्षामा गरिने लगानी र सीप विकासले श्रमको उत्पादकत्व बढ्छ र उद्योगव्यापारमा दक्ष जनशक्ति उपलब्ध भएर लागत घट्न जान्छ । अन्त्यमा, आजको आवश्यकता केही पनि भएन भन्दा पनि केही भए पनि गर्न सक्ने ठाउँ कहाँ छ, त्यसको खोजी गरेर थोरै समयमा नतिजा दिन सक्ने नीति तर्जुमा गरी प्राथमिकताका आधारमा जनतालाई राहत दिनु नै हो । अब विलम्ब गर्यौं भने हामी कोही पनि सुरक्षित हुनेछैनौं ।"
यो समय युवाको,"युवा संघको अबको कार्यदिशाबदलिएको परिवेशमा राष्ट्रिय युवा संघ नेपालले आफ्नौ नवौं महाधिवेशन गर्दै छ । मुलुकको आधा जनसंख्यासँग जोडिएको संगठन भएकाले युवा संघको नेपालगन्ज महाधिवेशन विशेष महत्त्वको हुनेछ । चैत २७, २८ र २९ मा हुने महाधिवेशन संगठनात्मक, सृजनशील र वैचारिक युवा संगठन निर्माणका लागि पनि विशेष महत्त्वको हुनेछ । महाधिवेसनले आत्मनिर्भरता र व्यवसाय, उद्यमशीलता र रोजगारी, विज्ञान प्रविधि र युवा, स्थानीय उत्पादनमा जोड लगायतका युवामुखी कार्यदिशा तय गर्नेछ । हाम्रो पहिलो अभियान आत्मनिर्भरता, उद्यमशीलता, रोजगारी, व्यवसायको अभियान हो । आईटी अहिलेको विकासको प्रमुख आधारस्तम्भ हो । अमेरिका, बेलायत र अन्य युरोपेली देशहरू पहिले नै विकसित भए, तिनले युवासँग आईटीलाई जोडे । यो युवा परिचालनका कारण मात्र सम्भव भएको हो । काठमाडौंजस्ता सहरहरूमा आर्टिफिसियल इन्टेलिजेन्स समिट गरेर नयाँ ढंगले विज्ञान प्रविधिको विकास गर्न सकिन्छ । आउट सोर्सिङ मार्केटमा नेपालको अथाह सम्भावना छ । ती सम्भावनाहरूलाई हामीले क्यास गर्ने जनशक्ति उत्पादनमा जोड दियौं भने अमेरिकी डलर हामी घरमै कमाउन सक्नेछौं । त्यसका लागि धेरै युवालाई टेक्नोलोजी र सफ्टवेयर विकासमा लगाउँदै नेपालमै आईटी भिलेज स्थापना गर्न पहल गर्नुपर्छ र त्यसको विश्वव्यापी मार्केटिङ गर्नुपर्छ । ठूलठूला आईटी कम्पनीहरू भित्र्याउन सरकारले पनि विशेष भूमिका खेल्न सक्नुपर्छ । एक वडा एक उद्यम, युवाको सर्टिफिकेटका आधारमा ऋण, प्रधानमन्त्री रोजगार कार्यक्रम, स्टार्टअप फन्ड, राष्ट्रपति महिला कार्यक्रम, विदेशमा रोजगारी गरेर आएका युवालाई सीपको उपयोग गर्नुपर्छ भनेर सहुलियत ऋणको कार्यक्रमसम्म युवा संघको पहलकदमी छ । आगामी दिन थप युवा लक्षित अनुदानका कार्यक्रम र त्यसको वैज्ञानिक वितरणमा युवा संघ अघि बढ्नुपर्छ । त्यसका लागि युवाहरूलाई कामका आधारमा जिम्मेवारी दिनुपर्छ । युवाको नाममा खेल्ने कम गर्नुपर्छ । जसले काम गर्छ, उसलाई राज्य, समाज र संगठनले जिम्मेवारी दिनुपर्छ । काम गर्ने मान्छेले चाकरी गर्दैन । काम गर्ने मान्छेले जिम्मेवारी लिँदा मात्र सकारात्मक विकास हुन सक्छ । त्यसले ऊर्जा प्रदान गर्छ । जबसम्म यो कुरा सोचिँदैन तबसम्म कुनै परिवर्तन आउन सक्दैन ।संगठनको आन्तरिक जीवनमा पनि धेरै फेरबदल र परिवर्तन आवश्यक छ । युवा संघलाई संगठनजस्तो बनाउनुपर्छ, राजनीतिकवैचारिक हिसाबले प्रशिक्षित गर्नुपर्छ । जब हाम्रो कम्युनिस्ट संगठन संगठनजस्तो हुन्छ, केन्द्रले र हामीले ल्याएका योजनाहरू लागू गर्न दक्ष र सक्षम जनशक्ति तयार हुन्छ । थेबे राष्ट्रिय युवा संघ नेपालका महासचिव हुन् ।"
मन्त्रिपरिषद् विस्तार तर अझै अपूर्ण,"(मकवानपुर)मुख्यमन्त्री शालिकराम जम्कट्टेलले आइतबार वाग्मती प्रदेशमा तेस्रो पटक मन्त्रिपरिषद् विस्तार गरेका छन् । गत २५ पुसमा एमाले र राप्रपाको समर्थनमा मुख्यमन्त्री नियुक्त भएका जम्कट्टेलले पहिलो पटक २६ पुसमा २ जना, दोस्रो पटक ११ माघमा ८ जनालाई मन्त्री बनाएर सरकार विस्तार गरेका थिए । सत्ता गठबन्धन परिवर्तन तथा राप्रपा र एमालेबाट सरकारमा प्रतिनिधित्व गरेका मन्त्रीहरूले राजीनामा दिएपछि जम्कट्टेलले आइतबार साँझ तेस्रो पटक सरकार विस्तार गरेका हुन् । उनले तेस्रो पटक विस्तार गर्दासमेत मन्त्रिपरिषद्ले पूर्णता पाएको छैन ।बजेट धेरै भएको मन्त्रालयमा आफ्नो दाबी राखिरहेको कांग्रेस पटकपटक छलफलपश्चात् शनिबार सरकारमा सहभागी हुन राजी भएको थियो । कांग्रेसबाट प्रदेश सरकारमा सहभागी भएका दुई मन्त्रीले पद तथा गोपनीयताको शपथ ग्रहणसमेत गरेका छन् । शनिबार हेटौंडा१० स्थित प्रदेश प्रमुखको कार्यालयमा मुख्यमन्त्रीको उपस्थितिमा शपथ ग्रहण गरेका हुन् । कांग्रेसबाट संसदीय दलका नेता बहादुरसिंह लामा र काभ्रेका सांसद तीर्थ लामा पहिलो चरणमा मन्त्रिपरिषद्मा सहभागी भएका हुन् । बहादुरसिंह लामाले आर्थिक मामिला तथा योजना र तीर्थ लामाले खानेपानी, ऊर्जा तथा सिँचाइमन्त्रीको जिम्मेवारी प्राप्त गरेका छन् । मुख्यमन्त्रीको सिफारिसमा नवनियुक्त मन्त्रीलाई प्रदेश प्रमुख यादवचन्द्र शर्माले उनीहरूलाई पद तथा गोपनीयताको शपथ गराएका थिए । कांग्रेसभित्रको आन्तरिक द्वन्द्व र आकांक्षी धेरै भएपछि संसदीय दलका नेतालाई मन्त्रीको सूची तयार गर्न समस्या परिरहेको थियो । सरकारमा सहभागी हुने बाँकी मन्त्रीको नामावली हामी छिट्टै टुंगो लगाउनेछौं । सरकारमा सहभागी दलको संख्या धेरै भएका कारण मन्त्रालयको भागबन्डामा केही समय लागेको हो । अब विस्तार सबै समस्या समाधान हुन्छ, नवनियुक्त आर्थिक मामिला तथा योजनामन्त्री लामाले भने । मुख्यमन्त्रीले लामो समयदेखि मन्त्रिपरिषद् विस्तारको तयारी गरे पनि सत्तारूढ दलबीच मन्त्रालय भागबन्डाको विषयमा सहमति नहुँदा मन्त्रिपरिषद् विस्तार अन्योलमा परिरहेको थियो । कांग्रेस र नेकपा (एकीकृत समाजवादी) का सांसदलाई एकै पटक शपथ गराउने तयारी मुख्यमन्त्रीले गरे पनि त्यो सम्भव भएन । आफूले दाबी गरेको मन्त्रालय कांग्रेसले पाएपछि नेकपा (एस) सरकारमा सहभागी भएन ।अब प्रदेश सरकार ६ सदस्यीय भएको छ । अझै ५ वटा मन्त्रालय नेतृत्वविहीन अवस्थामा छन् । केही दिनमा बाँकी मन्त्रालयमा पनि मन्त्री नियुक्त हुने मुख्यमन्त्रीको दाबी छ । सत्तारूढ दलबीच भएको भागबन्डाअनुसार कांग्रेसबाट थप ३ जना मन्त्री हुनेछन् । ११ सदस्यीय मन्त्रिमण्डलमा कांग्रेसले ५, मुख्यमन्त्रीसहित माओवादी केन्द्रले ४ र एकीकृत समाजवादीले २ मन्त्रालय लिने भएका छन् । कांग्रेसले यसअघि ६ वटा मन्त्रालयमा अडान राखिरहेको थियो । संख्याभन्दा बढी मन्त्रालयमा सत्तारूढ दलले दाबी गरेपछि माओवादी र कांग्रेसले कार्यदल गठन नै गरेर मन्त्रालयको संख्या टुंग्याउने कसरत गरेका थिए ।"
निकुञ्ज नजिक तटबन्ध,"(चितवन)सौराहा, चितवन राष्ट्रिय निकुञ्ज छिर्ने १० प्रवेशद्वारमध्ये मुख्य नाका हो । चितवन निकुञ्ज घुम्न आउनेमध्ये अधिकांश पर्यटक यही बाटो भएर सफारीमा जाने गर्छन् । सौराहा आडको राप्ती किनारमा उभिएर हेर्दा निकुञ्ज जाँदै र फर्कंदै गरेका पर्यटक मात्रै हैन, बगरमा मजाले घाम ताप्दै गरेका मगर गोही र अति संकटापन्न वन्यजीव घडियाल गोहीसमेत देखिन्छन् । राप्ती खोला बस्तीमा छिर्ने आशंकाले त्यहाँ लगाएको तटबन्धन बलियो बनाउने काम बर्सेनि हुने गर्छ । पछिल्लो समय यो तटबन्ध थप टिकाउ बनाउन नौलो प्रविधि उपयोग भएको छ ।नेपालमै पहिलो पटक प्रयोगमा आएको यो प्रविधिले बाँध भत्काएर बर्खेभेल बस्तीमा नजाने आशा धेरैले लिएका छन् । तर बस्ती जोगाउन प्रयोग भएको यो कामले वन्य जीवमा के असर पर्छ ? त्यसको जवाफ भने छैन । निकुञ्जकै सिमाना भएर बग्ने खोला जहाँ वन्यजन्तु ओहोरदोहोर गर्ने, चर्ने र खेल्ने रमाउने गर्दछन् त्यहाँ कुनै संरचना बनाउँदा पर्ने वातावरणीय असर र प्रभाव के हो ? यसका लागि कुनै अध्ययन नै नगरी काम भएको हुँदा जवाफ पाउन गाह्रो भएको हो । फेब्रिक फर्म कंक्रिट म्याट्रेस प्रयोग गरेर ललितपुर पुल्चोकस्थित जलस्रोत अनुसन्धान तथा विकास केन्द्रले त्यहाँ तटबन्धन गरेको हो । नेपालमा हुने तटबन्धनमा प्रायः जीआई तारको ग्याबियन जाली बुनेर त्यो जालीमा ढुंगा भर्दै बाध लगाउने काम हुन्छ । यसमा फ्रान्समा बनेको फेब्रिक म्याट्रेस ल्याएर त्यसबाट बनेको पोकाहरूमा कंक्रिट भरेर किनारमा जमाउने काम गरेको निर्माण व्यवसायी कुमार आचार्यले बताए । झन्डै तीन सय मिटर लामो तटबन्धनका लागि ६ करोड ९८ लाख रुपैयाँ खर्च भएको उनले जानकारी दिए । जलस्रोत अनुसन्धान तथा विकास केन्द्रका वरिष्ठ डिभिजनल इन्जिनियर तथा प्रवक्ता जेविन ताम्राकारका अनुसार यस्तो प्रविधि नेपालमा पहिलो पटक प्रयोग भएको हो । भारत, भुटान, बंगलादेश र युरोपतिर यो प्रविधि चलनमा छ । नेपालमा पहिलो पटक प्रयोगमा आएको छ । हाम्रो देशमा यो प्रविधि उपयुक्त हुन्छ कि हुन्न भनेर जाँच्न पनि सौराहामा पहिलो पटक काम गरेका हौं, ताम्राकारले भने । तारजाली बुनेर गरिने तटबन्धनभन्दा यो झन्डै तीन गुणा महँगो छ । तर टिकाउ धेरै हुने भएका कारणले कालान्तरमा खर्च कम पर्ने उनले बताए । नेपाल जस्तो भूगोलमा बाढी नियन्त्रणका लागि यो उपयोगी प्रविधि हो वा हैन भन्ने अनुसन्धान गर्न निकुञ्ज आडकै क्षेत्र रोज्दा निकुञ्जमा पर्ने असरका बारेमा केही अध्ययन नै भएको छैन । काम गर्नका लागि निकुञ्जसँग स्वीकृति भने लिएको ताम्राकारले जानकारी दिए । जहाँ काम भएको छ त्यो मध्यवर्ती क्षेत्रमा पर्छ । मध्यवर्ती क्षेत्रमा बाटो निर्माण र नदी व्यवस्थापनको काम गर्दा १० किलोमिटरभन्दा कम क्षेत्रको कामका लागि ईआईए तथा आईई गर्नुपर्दैन, चितवन राष्ट्रिय निकुञ्जका सूचना अधिकारी रहेका सहायक संरक्षण अधिकृत गणेशप्रसाद तिवारीले भने । राप्ती खोला चितवन राष्ट्रिय निकुञ्जको सीमा नदी हो । खोलातर्फकै भित्तोमा नौलो प्रविधिको तटबन्धन भएको छ । खोलाकै पानीसम्म तटबन्धको अंश पुगेको छ । घडियाल जस्तो संकटमा परेको जीव त्यहीं बस्ने गर्दछ । घडियाललाई बालुवा र माटो चाहिन्छ । तर बालुवा र माटो छोपेर फेब्रिक म्याट्रेसले तटबन्धन गरिएको छ । पर्यावरणका दृष्टिले निकै संवेदनशील क्षेत्रमा नौलो काम गर्दा, संरचना बनाउँदा त्यसबाट पर्ने असर त अध्ययन हुनै पर्दथ्यो, संरक्षणकर्मी तथा रत्ननगर नगरपालिका६ का सदस्य वीरेन्द्र महतोले भने ।"
व्यापारिक घरानालाई धितोपत्र लाइसेन्स वितरणको बाटो खुल्यो,"(काठमाडौं) साविकको नीतिविपरीत नेपाल धितोपत्र बोर्डलाई व्यापारिक घरानालाई धितोपत्र बजार र व्यवसायीको नयाँ लाइसेन्स वितरणको बाटो खुलेको छ । धितोपत्र बजार सञ्चालन नियमावली संशोधनमार्फत प्राइभेट लिमिटेड कम्पनीलाई पनि स्टक एक्सचेन्जमा लगानी गर्न सक्ने गरी गरिएको व्यवस्थालाई बदर गर्न सर्वोच्च अदालतले अस्वीकार गरेसँगै बोर्डलाई स्टक एक्सचेन्ज, धितोपत्र ब्रोकर र कमोडिटी एक्सचेन्जको नयाँ लाइसेन्स वितरणको बाटो खुलेको हो । नियमावली संशोधनपछि बोर्डले गत असोज २ मा नयाँ धितोपत्र बजार सञ्चालन तथा थप धितोपत्र दलाल र व्यापारीको अनुमतिपत्र प्रदान गर्नेबारे सूचना प्रकाशन गरेको थियो । त्यसपछि अधिवक्ता दीपकविक्रम मिश्र सीमित व्यापारिक घराना लाभान्वित हुने गरी योजनाबद्ध रूपमा नयाँ लाइसेन्स वितरण गर्न थालिएको भन्दै रिट लिएर सर्वोच्च अदालत पुगेका थिए । बोर्डले थालेको स्टक एक्सचेन्ज, स्टक ब्रोकर तथा स्टक व्यापारीलाई नयाँ अनुमतिपत्र (लाइसेन्स) वितरण प्रक्रिया बदर गर्न उनले माग गरेका थिए । असोज ३१ मा सर्वोच्चमा दर्ता उक्त निवेदनमा प्रारम्भिक सुनुवाइ गर्दै कात्तिक ४ मा न्यायाधीश तिलप्रसाद श्रेष्ठले अल्पकालीन अन्तरिम आदेश जारी गरी बोर्डले थालेको प्रक्रिया तत्कालका लागि रोकिदिएका थिए । त्यही निवेदनमा पूर्ण सुनुवाइ गर्दै आइतबार न्यायाधीशद्वय अनिलकुमार सिन्हा र सुष्मालता माथेमाको इजलासले रिट निवेदन खारेज हुने फैसला गरेको हो । यस्तो फैसलापछि अब बोर्डले थालेको धितोपत्र बजारको नयाँ ब्रोकर, स्टक एक्सचेन्ज र कमोडिटी एक्सचेन्जको लाइसेन्स वितरण प्रक्रिया अघि बढाउने बाटो खुलेको निवेदक मिश्रले बताए । न्यायाधीश श्रेष्ठको अन्तरिम आदेशपछि अर्का कानुन व्यवसायी अमृत खरेलले धितोपत्र बजार सञ्चालन नियमावलीको संशोधनमार्फत गरिएका व्यवस्था संविधानसँग बाझिएका भन्दै त्यसलाई बदर गर्न मागसहित सर्वोच्च अदालतको संवैधानिक इजलासमा निवेदन दिएका थिए । गत पुसमा संवैधानिक इजलासले कानुन व्यवसायी मिश्रको निवेदन संयुक्त इजलासमा विचाराधीन रहेकै अवस्थामा उही विवाद समेटिएको विवाद संवैधानिक इजलासमा आइपुगेको भन्दै उक्त विवाद संयुक्त इजलासबाटै टुंग्याउनु उपयुक्त हुने आदेश दिँदै निवेदन खारेज गरिदिएको थियो । त्यसपछि यी विवादलाई संयुक्त इजलासमा सुनुवाइ गरिएको हो । सर्वोच्च अदालतले यी विवादमा आफ्नो फैसला दिनुअघि नै धितोपत्र बोर्डले नयाँ स्टक एक्सचेन्ज, कमोडिटी एक्सचेन्ज र ब्रोकर लाइसेन्स वितरण प्रक्रिया अन्तिम चरणमा पुर्याएको थियो । अदालतको फैसला आफ्नो पक्षमा आउने दाबीसहित बोर्डका उच्च अधिकारीहरूले सम्बन्धित विभागलाई तयारी अवस्थामा रहन निर्देशन दिएको स्रोतले बताएको छ । जसरी भए पनि लाइसेन्स वितरण गरिछाडिने भएकाले मुद्दा विचाराधीन छ भनेर काममा ढिलासुस्ती नगर्न निर्देशन आएको स्रोतको दाबी छ । बोर्डमा जस्तै बजारमा पनि नयाँ स्टक एक्सचेन्ज, कमोडिटी एक्सचेन्ज र ब्रोकरका लागि कम्पनीहरू तयारी अवस्थामा रहेको जानकारी कान्तिपुरलाई प्राप्त भएको छ । स्टक ब्रोकरका लागि आवेदन दिएका कम्पनीले आन्तरिक तयारी गर्नु स्वाभाविक भए पनि आवेदन नै पेस नगरेका स्टक एक्सचेन्ज र कमोडिटी एक्सचेन्ज कम्पनीले पनि आफूले नै लाइसेन्स पाउने जस्तै गरी आन्तरिक तयारी गर्नुलाई चासोका रूपमा हेरिएको छ ।केही महिनाअघि धितोपत्र बोर्डका उच्च अधिकारीसहित मर्चेन्ट बैंकरका प्रमुख कार्यकारी अधिकृतहरूको एक टोली मौरिसस भ्रमणमा गएको थियो । भ्रमणका क्रममा नेपाली टोलीले त्यहाँको स्टक एक्सचेन्जका उच्च अधिकारीहरूसँग भेटेको थियो । भेटमा एक्सचेन्जका अधिकारीहरूले नेपालमा लाइसेन्स प्राप्तिमा रहेको एक स्टक एक्सचेन्जसँग आफूले सहकार्यको सम्झौता गरेको खुलासा गरेका थिए । मौरिसस स्टक एक्सचेन्जका पदाधिकारीसँगको भेटमा उनीहरूले नेपालमा नयाँ आउन लागेको स्टक एक्सचेन्जसँग आफूहरूको सहकार्यको सम्झौता भएको कुरा सुनाउँदा हामी आश्चर्यमा परेका थियौं, भ्रमणमा सहभागी एक मर्चेन्ट बैंकरका प्रमुख कार्यकारी अधिकृतले भने, नेपालमा नियामक निकायमा आवेदन पनि नदिएको कम्पनीले विदेशी एक्सचेन्ज कम्पनीसँग सहकार्यको सम्झौता गरिसकेको सुन्दा धितोपत्र बोर्ड लाइसेन्स वितरणमा मरिहत्ते गर्नुको कारण पुष्टि भयो ।समग्र पुँजी बजारको विकासका लागि भन्दा पनि सीमित व्यापारिक घरानालाई लाइसेन्स वितरण गर्नकै लागि नियामक निकाय लागिपरेको र यस्तो भए बजारमा थप विकृति भित्रिने स्रोतको दाबी छ । एकातिर पुराना ब्रोकरलाई धमाधम शाखा विस्तारको अनुमति दिने अनि अर्कोतिर एकै पटक ठूलो संख्यामा ब्रोकर लाइसेन्स वितरण गर्ने बोर्डको काम पनि विवादास्पद छ । सर्वोच्चमा मुद्दा विचाराधीन रहेकाले एकै पटक ठूलो संख्यामा नयाँ सेयर ब्रोकर लाइसेन्स वितरण गर्न नपाएपछि बोर्डले अहिले धमाधम शाखा विस्तारका लागि अनुमति दिन थालेको स्रोतको दाबी छ । यसअघि सञ्चालनमा रहेका ब्रोकरबाट प्रभावकारी सेवा प्रवाह हुन नसकेको, बजारमा संस्थागत लगानीमा सेयर ब्रोकर आवश्यक रहेको निष्कर्षका आधारमा एकै पटक देशभर ठूलो संख्यामा नयाँ ब्रोकर लाइसेन्स वितरण गर्न बोर्डले आवेदन मागेको थियो । कहिले नयाँ लाइसेन्सका लागि आवेदन माग्ने त कहिले पुरानै ब्रोकरलाई मागे जति शाखा सञ्चालनको अनुमति दिने बोर्डको कामले अन्योल सिर्जना गरेको सरोकारवाला बताउँछन् ।सञ्चालनमा रहेकै ब्रोकरलाई कार्यक्षेत्र विस्तार गर्न दिँदा उनीहरूले गुणस्तरीय सेवा दिन सक्छन् भन्ने लागेको भए किन नयाँ लाइसेन्स बाँड्न आवेदन मागियो ? स्रोतले भन्यो, उनीहरूले उत्कृष्ट सेवा दिन नसकेकै कारण नयाँ लाइसेन्स दिन लागिएको थियो भने अहिले किन धमाधम शाखा विस्तारका लागि अनुमति दिइँदै छ ? विगतमा राष्ट्र बैंकले मनपरी रूपमा लाइसेन्स वितरण गरेकै कारण अहिले तिनको व्यवस्थापनका लागि ठूलै कसरत गर्नुपरिरहेको छ । लघुवित्तमा पनि ठूलै समस्या देखिएको छ । यी घटनाबाट अरू नियामक निकाय (धितोपत्र बोर्ड, बिमा प्राधिकरण, सहकारी विभाग आदि) ले पाठ सिक्नुपर्नेमा त्यही गल्ती दोहोर्याइरहेकाले निकट भविष्यमा ती क्षेत्रमा पनि ठूलो समस्या नआउला भन्न नसकिने जानकारहरू बताउँछन् । बोर्डले धितोपत्र बजार सञ्चालन नियमावली, ०६४ संशोधन गरी प्राइभेट लिमिटेड कम्पनीलाई पनि स्टक एक्सचेन्जमा लगानी गर्न सक्ने व्यवस्था थपेको छ । बोर्डले स्टक एक्सचेन्जसँगै कमोडिटी एक्सचेन्ज र सेयर ब्रोकरको नयाँ लाइसेन्स वितरण प्रक्रिया पनि एकसाथ अघि बढाएको थियो । तीमध्ये नयाँ स्टक एक्सचेन्जका लागि बोर्डद्वारा गरिएको नीतिगत व्यवस्था बढी विवादित भएको छ । निजी (प्राइभेट) कम्पनीले स्टक एक्सचेन्ज कम्पनीमा लगानी गर्न नपाउने साविकको व्यवस्था हटाएर त्यस्ता कम्पनीलाई पनि लगानीको बाटो खोलेको, लगानीको सीमा १० प्रतिशतबाट बढाएर १५ प्रतिशत पुर्याइएको लगायत व्यवस्था धेरै विवादित छन् । धितोपत्र बोर्डले गत असोज २ मा एउटा स्टक एक्सचेन्ज, दुई वटा कमोडिटी एक्सचेन्ज र धेरै संख्यामा ब्रोकर लाइसेन्स वितरणका लागि सूचना निकालेको थियो, जसमा ४५ वटा आवेदन परेका छन् । स्टक एक्सचेन्ज र कमोडिटी एक्सचेन्जको आवेदनका लागि ४५ दिनको म्याद दिइएको थियो । यसअनुसार आवेदन दिने अन्तिम दिन गत कात्तिक १५ सम्म थियो । म्याद सकिन एक दिन बाँकी रहँदा अदालतको आदेशबमोजिम बोर्डले प्रक्रिया स्थगन गरेको हो । त्यति बेलासम्म बोर्डमा स्टक एक्सचेन्ज र कमोडिटी एक्सचेन्जको आवेदन परेको थिएन ।सरकारबाट पारित केही महिनाअघि बोर्डले लागू गरेको धितोपत्र बजार सञ्चालन (दोस्रो संशोधन) नियमावली, ०७९ मा हालको नेपाल स्टक एक्सचेन्ज लिमिटेड (नेप्से) लाई यथास्थितिमै संकुचित तुल्याई सोको पुँजीसमेत वृद्धि नगरीकनै राखी धराशायी बनाउन लागिएको छ । यस प्रक्रियाले सीमित केही व्यापारिक स्वार्थ समूहलाई दोस्रो स्टक एक्सचेन्जको लाइसेन्स दिई निजी क्षेत्रबाट प्रवर्द्धित हुने दोस्रो धितोपत्र बजारलाई पुँजी, प्रविधि तथा जनशक्तिसमेतका आधारमा अधिक प्रतिस्पर्धी तुल्याउने विभेदकारी परिस्थिति उत्पन्न हुने अवस्था छ । यसरी एउटै नीतिअनुसार स्थापित दुई स्टक एक्सचेन्जलाई पनि फरकफरक रूपमा नियमन गर्नुपर्ने अवस्था आउने भएकाले राम्रो नहुने जानकारहरूको भनाइ छ ।स्टक ब्रोकर छनोटका लागि योग्यताको परीक्षासमेत लिई प्रतिस्पर्धाका आधारमा उत्कृष्ट आवेदकमध्ये छनोट गरी सदस्यता प्रदान गरेपछि धितोपत्र दलालको व्यवसाय गर्ने अनुमतिपत्र प्राप्तिका लागि नियामकसमक्ष सिफारिसपत्र प्रदान गर्नुपर्ने व्यवस्था धितोपत्रसम्बन्धी ऐन, ०६३ को दफा ५७ को उपदफा २ (ग) मा छ । तर बोर्डले धितोपत्र बजारलाई पूर्ण अधिकार दिएको उक्त व्यवस्था नियमावलीमार्फत कटौती गरी आफ्नो मातहतमा लिएको छ । उक्त संशोधन पनि ऐनको व्यवस्थाविपरीत भएको जानकारहरू बताउँछन् । हाल ५० वटा ब्रोकर सञ्चालनमा छन् । साविकको व्यवस्थाविपरीत व्यापारिक घरानालाई स्टक एक्सचेन्ज र धितोपत्र ब्रोकरको लाइसेन्स वितरणका लागि नेपाल धितोपत्र बोर्डद्वारा गरिएको धितोपत्र व्यवसायी (धितोपत्र दलाल तथा धितोपत्र व्यापारी) (चौथो संशोधन) नियमावली, ०७९ को संशोधन शंकास्पद भएको यसअघि सर्वोच्च अदालतले बताएको थियो । शक्तिको आडमा आफ्नो स्वार्थअनुकूल हुने गरी दुई दिनमा दुई पटक नियमावली संशोधन गरेर मन्त्रिपरिषद्बाट स्वीकृत गराएको विषयमा सर्वोच्चले के कस्तो अनुभव, अनुसन्धान र विश्लेषणपछि त्यसको आवश्यकता देखिएको थियो, दुई दिनभित्रै अर्को संशोधन गर्नुपर्ने कस्तो बाध्यता वा अपरिहार्य देखिन आएको हो भन्ने विषयमा प्रश्न उठाएको हो । सोही अदालतले अहिले अर्को रिट पनि खारेज गरिदिएको हो ।"
महासंघमा ६४ मध्ये दुई पदमा निर्विरोध,"(काठमाडौं) उद्योग वाणिज्य महासंघको नयाँ नेतृत्वका लागि ६४ मध्ये दुई सदस्य मात्र निर्विरोध निर्वाचित भएका छन् । अन्य ६२ पदमा भने निर्वाचन हुने भएको छ । एक प्रदेश र द्विराष्ट्रिय सदस्य निर्विरोध भएका हुन् । लुम्बिनी प्रदेश सदस्यमा जमशेर मियाँ र द्विराष्ट्रिय सदस्यका लागि नेपालभारत उद्योग वाणिज्य संघका प्रतिनिधि सुनील केसीको मात्र उम्मेदवारी परेपछि उनीहरू निर्विरोध भएका हुन् ।सोमबार साँझ ५ बजेसम्म उम्मेदवारी फिर्ता गर्ने अन्तिम समय भए पनि आइतबार साँझसम्म कसैले पनि उम्मेदवारी फिर्ता लिएका छैनन् । उम्मेदवारमाथि दाबी विरोध गर्ने अन्तिम समयसम्म कुनैमा पनि दाबी विरोध पनि नपरेको मुख्य निर्वाचन अधिकृत लीलामणि पौडेलले जनाए । अहिलेसम्म दुई सदस्यबाहेक अन्य पदमा कोही निर्विरोध भएको छैन, उनले भने । जिल्लानगर उद्योग वाणिज्यसंघतर्फ १२१ जना, वस्तुगततर्फ १२३ र एसोसिएटतर्फ १७६२ जना मतदाता छन् । द्विराष्ट्रिय एसोसिएट र संस्थापक सदस्य जिल्लानगरतर्फ गनिनेछ, उनले भने, सबै गरेर मतदाताको संख्या अहिलेम्म २ हजार हाराहारी भए पनि यो संख्या घट्ने देखिन्छ, बिमा, बैंक तथा वित्तीय संस्था गाभिएका कारण संख्या घट्ने देखिएको हो । नवीकरण गर्ने समय पनि सोमबार साँझ ५ बजेसम्म छ । नयाँ नेतृत्वका लागि ६२ पदमा ११६ जनाको उम्मेदवारी कायमै छ ।वरिष्ठ उपाध्यक्ष पदका लागि ३, जिल्लानगरतर्फका उपाध्यक्षका लागि ३, वस्तुगततर्फका उपाध्यक्षका लागि ३ र एसोसिएटतर्फका उपाध्यक्षका लागि २ जनाको उम्मेदवारी परेको छ । वरिष्ठ उपाध्यक्ष महासंघको विधानअनुसार स्वतः अध्यक्ष हुने भएकाले उक्त पदमा उमेशलाल श्रेष्ठ, अञ्जन श्रेष्ठ र रामचन्द्र संघईले प्रतिस्पर्धा गर्दै छन् । हाल वरिष्ठ उपाध्यक्ष रहेका चन्द्र ढकाल आगामी वार्षिक साधरणसभाबाट तीन वर्षका लागि अध्यक्ष बन्दै छन् । ढकालले वरिष्ठ उपाध्यक्ष एक पदका लागि तीन जनाको उम्मेदवारी परेपछि सर्वसम्मत गराउने प्रयास गरे पनि त्यो सफल हुन सकेको छैन । महासंघमा जिल्लानगरतर्फ १८ सदस्यका लागि ३२, वस्तुगतर्फ १४ सदस्यका लागि २८ र एसोसिएटतर्फ १९ सदस्यका लागि २९ जनाको उम्मेदवारी परेको छ । प्रदेश सदस्यतर्फ कोशी प्रदेशमा १ सदस्यका लागि ३, मधेशमा १ सदस्यका लागि २, वाग्मतीमा १ सदस्यका लागि २ र गण्डकीमा १ सदस्यका लागि २ जनाको उम्मेदवारी परेको छ । कर्णाली प्रदेशमा १ सदस्यका लागि ३ र सुदूरपश्चिम प्रदेशमा १ सदस्यका लागि २ जनाको उम्मेदवारी परेको छ । संस्थापक समूहबाट १ सदस्यका लागि २ जनाको उम्मेदवारी परेको छ । महासंघको मतभार भने जिल्लानगर उद्योग संघको ५०, वस्तुगतको २०, द्विराष्ट्रिय र एसोसिएटको १५१५ प्रतिशत छ । सदस्यले चालु आर्थिक वर्ष ०७९८० सम्मको महासंघको वार्षिक सदस्यता शुल्क, प्रतिनिधि शुल्क र प्रतिनिधिपत्र बुझाएपछि मात्रै महासंघले अन्तिम सदस्यको नामावली प्रकाशन गर्छ । महासंघको मतदान चैत २९ बिहान ८ देखि दिउँसो ४ बजेसम्म काठमाडौंको प्रज्ञा प्रतिष्ठान, कमलादीमा हुनेछ । मनोनीत, ७ प्रदेशबाट निर्वाचित भइसकेका अध्यक्षलगायत केही सदस्यसहित कार्यसमिति भने ७७ सदस्यीय हुनेछ, मुख्य निर्वाचन अधिकृत पौडेलले भने ।"
सरकारी वेबसाइट आक्रमण रोक्न सुझाव,"काठमाडौं (कास) गत माघ १४ मा केही सरकारी निकायको वेबसाइटमा करिब ४ घण्टा आक्रमण भयो, जसले गर्दा त्रिभुवन विमानस्थलको अध्यागमन सेवासमेत अवरुद्ध हुन पुग्यो । यस घटनाबारे अध्ययन गरी सुझाव दिन भन्दै मन्त्रिपरिषद्को फागुन १५ को बैठकले उच्चस्तरीय समिति गठन गरेको थियो ।समितिले आइतबार सञ्चार तथा सूचना प्रविधिमन्त्री रेखा शर्मालाई प्रतिवेदन बुझाएको छ । प्रतिवेदनमा उक्त दिन सरकारी एकीकृत डाटा सेन्टरमा डीडीओएस सहितको साइबर आक्रमण भएको उल्लेख छ । आक्रमणमा विभिन्न राष्ट्रको एकीकृत कम्प्युटर सञ्जाल बोटनेट प्रयोग गरिएको प्रतिवेदनमा उल्लेख छ । बोटनेट मालवेयर संक्रमित कम्प्युटरहरूको नेटवर्क हो । कार्यदलले सरकारलाई विभिन्न सुझावसमेत दिएको छ । सिंहदरबारको राष्ट्रिय डाटा केन्द्र र हेटौंडाको डिजास्टर रिकभरी केन्द्रलाई अन्तर्राष्ट्रिय मापदण्डअनुसार सञ्चालन गर्न सरकारले समयमै योजना बनाई लागू गर्नुपर्ने, डाटा केन्द्रको फायरवाल सिस्टम पूर्ण हाई एभाइलाबिलिटी मोडमा सञ्चालन व्यवस्था गर्नुपर्नेलगायत सुझाव दिइएको छ । साइबर सुरक्षासम्बन्धी समयसापेक्ष नीति तर्जुमा र सूचना प्रविधिसम्बन्धी कानुनी व्यवस्था गरी राष्ट्रिय साइबर सुरक्षा तथा डाटा संरक्षण, सफ्टवेयर प्रणाली विकास तथा गुणस्तर मापदण्ड, प्रविधि अनुसन्धान तथा आईटी अडिट र साइबर सुरक्षामा मानवीय स्रोत साधनको विकास र क्षमता अभिवृद्धि आदि कार्यका लागि नीतिगत तथा संरचनागत व्यवस्था गर्नुपर्नेमा पनि जोड दिइएको छ ।"
२५ हजारको सीमाले कामदार अप्ठ्यारोमा,"कञ्चनपुर (कास) बझाङको दुर्गाथली गाउँपालिका७ मोरगाउँका धर्मराज मोर भारको हरियाणामा काम गर्थे । २५ वर्षअघि भारत पसेका उनले केही वर्षदेखि चिया, नास्ता र खाना खुवाउने सानो ढावा चलाएका थिए । ढावामा काम गर्न परिवार पनि सँगै लगेका थिए । शुक्रबार हरियाणाबाट घर फर्किन लागेका उनको साथमा २ लाखभन्दा बढी नगद रकम देखेपछि एसएसबीले नाकामै रोक्यो । त्यति नगद बोकेर हिँड्न नपाइने भन्दै पैसा घर लैजान दिएन । उनलाई उक्त रकमको स्रोत खुल्ने प्रमाण लिएर आउनू भन्दै रित्तै छाड्यो ।छोराको बिहे गर्न ऋणधन गरेर ल्याएको पैसो बाटोमै खोसियो, महेन्द्रनगरमा अलपत्र भेटिएका मोरले भने, अब घर जाउँ कसरी जाउँ ? हरियाणा फर्केर जान पनि पैसा छैन । आफूले ल्याएको पैसाको स्रोत कसरी देखाउने भन्नेमा उनी अन्योलमा छन् । उनी फेरि फर्कन खर्च खोज्दै छन् । मोर जेठा छोरा सरोजको विवाहका लागि घर आएका हुन् । सरोजले हरियाणामै बसोबास गर्न बझाङकै एक युवतीलाई भगाएर ल्याएका थिए । आफ्नै गाउँमा विवाह गर्ने योजनाअनुसार मोर छोराबुहारीसहित घर फर्किएका हुन् । ढावामा कमाएको र ऋण काढेर २ लाख १३ हजार ५ सय रुपैयाँ मोरकी श्रीमती शान्तिमाया थापाले बोकेकी थिइन् । ६ जनाको समूहमा रहेका उनीहरूले २५ हजारभन्दा बढी रकम बोक्न पाइँदैन भन्ने थाहा नपाएकै कारण दुःख पाएका हुन् । त्यो कुरा थाहा भए त सबैले आपसमा २०२५ हजार राख्थ्यौं, मोर भन्छन्, पहिले पनि आउँथें, केही हुँदैनथ्यो । यो पाला दुःख पाउनुपर्ने रहेछ । उनले एक लाख जति आफ्ले ढावाकै कमाइबाट बचत गरेको र १ लाख हाराहारी आफन्तबाट ऋण काढेको बताए । एसएसबीले पैसा थुतेर राखिदिएपछि मोर अहिले दोधारमा छन् । छोराबुहारीलाई भाइको अत्तरियास्थित घरमा पठाए भने श्रीमती र आफू कतैबाट पैसा फिर्ता आउने उपाय लाग्छ कि भनेर महेन्द्रनगरमै बसेका छन् । भारतबाट २५ हजारभन्दा बढी नगद रकम बोकेर नेपाल ल्याउन प्रतिबन्ध छ । तर, भारतमा मजदुरी गरेर घर फर्कनेहरू आफ्नो मात्रै नभएर गाउँभरिका सबैको पैसा बोकेर फर्किन्छन् । जसका कारण एकै जनासँग तोकिएको सीमाभन्दा बढी रकम बोकेको फेला पर्छ । एसएसबीले दुई दिनमा ४ जना नेपालीबाट १३ लाख भारु बरामद गरेर भारतीय कस्टमलाई बुझाएको छ । उक्त रकमको स्रोत खुल्ने प्रमाण जुटाउन सके फिर्ता पाउन सक्ने सम्भावना रहेको जिल्ला प्रहरी कार्यालय कञ्चनपुरका एसपी कमल थापाले बताए । उनीहरूले एक पटक प्रहरीमा जानकारी गराए, त्यसपछि सम्पर्कमै छैनन्, उनले भने, सायद उनीहरू प्रमाण जुटाउन फेरि भारततर्फ गएका हुन सक्छन् ।यतिबेला बिसु पर्व मनाउन घर फर्किनेको नाकामा चाप बढेको छ । घर फर्किने अधिकांश दुईचार महिनादेखि वर्ष दिनको कमाइ बोकेर आउँछन् । उनीहरूले भारतमा खाता खोल्न नपाउने तथा बैंकिङ प्रणालीबाट रकम पठाउन नसक्ने भएका कारण सँगै बोकेर आउनुपर्ने बाध्यता छ ।"
कसरी बाँच्लान् कृष्णसार,"(बर्दिया)डेढ साताअघि स्यालले लखेटिरहेको अवस्थामा कृष्णसारका दुई पाठाको संरक्षित क्षेत्रका कर्मचारीले उद्धार गरे । ती पाठालाई खैरापुरस्थित उद्धार केन्द्रमा राखियो । यसरी संरक्षण गरिएकामध्ये कागले ठुँगेर एउटाको आँखा थिएन । खोरबाहिर रहेको अवस्थामा कागले ठुंग्दा १५ दिनको पाठोको आँखा गुमेको थियो । दृष्टिविहीन उक्त पाठो गत शुक्रबार मर्यो । उद्धार केन्द्रमा अर्को पाठोलाई कर्मचारीले बोतलबाट दूध खुवाएर राखेका छन् । दूध ख्वाउन बाहिर निकाल्नेबाहेक अन्य समय खोरमा थुन्ने गरेका छन् । गेमस्काउट डुम चन्द खोरमा पुग्नासाथ टुहुरो कृष्णसार सुमसुम्याउन पुग्छन् । माउ नभएका कारण उसले दूध मागेको इसारा गर्ने गरेको चन्दले बताए । बोतलमा निप्पल राखेर दूध खुवाउनुपर्छ, उनले भने, पुनः दुर्घटनामा नपरोस् भन्दै जोगाएर खोरमा राखेका छौं । गेम स्काउट चन्द पाठोका लागि सहारा भएका छन् । फागुन र चैत महिना कृष्णसार ब्याउँछन् । यहीबेला स्याल, कुकुर, हुँडार र चितुवा संरक्षण क्षेत्रमा पस्ने गरेका कारण कृष्णसार बढी जोखिममा पर्छन् । साताअघि स्यालले गर्भवती कृष्णसारलाई मारेर लैजाँदा कर्मचारीले लखेटे । मृत कृष्णसारको पेट चिरेर पाठो जीवित निकालिएको थियो । तर, तीन दिनमै उक्त पाठोको मृत्यु भयो । कृष्णसार जोगाउन राति आगो बालेर धूवाँ लगाउने, स्याल लुकेको खाडल पुर्ने र टर्च बालेर लखेट्ने गरे पनि पुनः पस्ने गरेको संरक्षण क्षेत्र खैरापुरका रेन्जर आशिष त्रिपाठीले बताए । स्याल कहाँबाट संरक्षित क्षेत्रमा पस्छ भन्ने थाहा नै हुँदैन, उनले भने, कृष्णसारका माउ र पाठा बचाउन निकै चुनौती छ । बच्चा जोगाउन पोथी कृष्णसार समूहमा बस्छन् । रेन्जर त्रिपाठीले स्याल वा कुकुर देख्नासाथ समूह मिलेर लखेट्ने गरेको बताए । समूहमा नभएका बेला स्यालले सहजै कृष्णसारलाई मार्ने गरेका छन् । एक महिनायता कृष्णसारका ३२ पाठापाठी जन्मिएका छन् । केही पोथी गर्भिणी रहेकाले संख्या अझ बढ्न सक्ने अनुमान छ । चैत २३ सम्म २१ वटा कृष्णसारका बच्चा स्यालले मारिसकेको छ । संकटमा रहेको कृष्णसार हाल १ सय ९७ वटा रहेकामा पोथीको संख्या निकै कम छ । पोथी ४२ वटा र १ सय २३ भाले रहेको कृष्णसार संरक्षण कार्यालय खैरापुरले जनाएको छ । गत साउनमा एक साता लगातार ११ वटा भाले कृष्णसारलाई चितुवाले मारेको थियो । दुर्लभ वन्यजन्तुमा सूचीकृत कृष्णसार बर्दियाको सदरमुकाम गुलरिया२ स्थित खैरापुर संरक्षण क्षेत्रमा फैलिएर रहेका छन् । यो वर्ष फागुन र चैत महिनामा बच्चा जन्माउँदा चितुवा र हुँडारले आक्रमण गरेको छैन, उनले भने, पहिलो पटक यो वर्ष स्यालले २१ वटा बच्चा मारेको छ । हालै जन्मिएका ३२ वटा पाठापाठीमा भालेपोथी छुट्याउन तीन महिना लाग्ने संरक्षण क्षेत्रले जनाएको छ । एक दशकअघिसम्म यहाँ कृष्णसारको संख्या ३ सयभन्दा बढी थियो । संख्या बढ्नुपर्नेजसरी नबढेको संरक्षणकर्मीहरू बताउँछन् । गुलरिया२ का वडाध्यक्ष एवं संरक्षणकर्मी टंक अधिकारीले पूर्ण रूपमा तारबार नहुनु, नियमित गस्ती नगर्नु लगायतका कारण यस्तो अवस्था आएको बताए । ६ वर्षअघि एकै महिना (चैत) मा कृष्णसारका ७२ वटा बच्चा जन्मिएका थिए । संरक्षण क्षेत्रसँग जोडिएको सामुदायिक वनमा रहेको चितुवाको आक्रमणले कृष्णसार उच्च जोखिममा छन् । करिब आठ वर्षअघि सामुदायिक वनबाट एउटा चितुवा डाट गरी बर्दिया निकुञ्जमा छाडिएको थियो । सामुदायिक वनमा अहिले तीनचारवटा चितुवा रहेको अनुमान छ । चितुवा नजिकको सामुदायिक वनबाट दैनिक आउने गरेको संरक्षण क्षेत्रले जनाएको छ । सामान्यतः कृष्णसारले वर्षमा २ वटा बच्चा जन्माउने गरेको छ । यहाँका कृष्णसार वासस्थान अतिक्रमणसँगै हुँडार र भुस्याहा कुकुरको आक्रमणको सिकार बन्दै आएका छन् । सरकारले २०६५ चैत ३ मा खैरापुरलाई कृष्णसार संरक्षण क्षेत्र घोषणा गरेको थियो । संरक्षण क्षेत्रको भौतिक पूर्वाधार अझैसम्म गतिलो छैन । तारबार पूर्ण रूपमा नहुनु, स्याहार सम्भार र अतिक्रमण गरी बसेकाको व्यवस्थापन नहुँदा वन्यजन्तु संकटमा परेका हुन् । ७ सय ८ बिघा क्षेत्रफल रहेको संरक्षित क्षेत्रमा ३ सय ५० बिघाभन्दा बढी जग्गा भूमिहीनका नाममा अतिक्रमण भएको कृष्णसार संरक्षण समितिले जनाएको छ । यस क्षेत्रमा २०२६ सालदेखि ५१ घर ऐलानी जग्गामा छन् । १ सय ४१ बिघा ऐलानी जग्गामध्ये ३३ हेक्टरमा ५१ घर परिवार २०६३ सालदेखि बस्दै आएका छन् ।"
अधिकृतविरुद्ध डेढ करोडको मुद्दा,"(काठमाडौं)सरकारी सेवामा रहँदा पदको दुरुपयोग गरी गैरकानुनी सम्पत्ति आर्जन गरेको अभियोगमा अख्तियार दुरुपयोग अनुसन्धान आयोगले रौतहटको ईशनाथ नगरपालिकाका तत्कालीन निमित्त प्रमुख प्रशासकीय अधिकृत (आठौं तह) नन्दकिशोर गुप्ताविरुद्ध करिब डेढ करोड रुपैयाँ बिगो मागदाबीसहित विशेष अदालतमा मुद्दा दायर गरेको छ । शैक्षिक कार्यक्रम सञ्चालनका लागि विनियोजित रकममा अनियमितता गरेको आरोप खेपेका गुप्ताले ५ वर्षअघि मात्रै विशेष अदालतबाट उन्मुक्ति पाएका थिए । तर, अकुत सम्पत्ति आर्जनमा उनीविरुद्ध अख्तियारले अर्को मुद्दा दायर गरेको हो ।२८ वर्षअघि सरकारी सेवा प्रवेश गरेका गुप्ता तथा उनको परिवारको सम्पत्ति अनुसन्धान गर्दा अख्तियारले ३ करोड ८० लाख ८८ हजार रुपैयाँ बराबरको भेटेकोमा साढे १ करोडको स्रोत नखुलेको हो । गुप्ताविरुद्ध अख्तियारले १ करोड ४९ लाख ९७ हजार ८ सय ६४ रुपैयाँ बिगो, त्यति नै जरिवाना, २ वर्ष कैद सजायँ र स्रोत नखुलेको रकमबाट बढेबढाइएको चल अचल सम्पत्ति जफतको मागदाबीसहित आइतबार मुद्दा दायर गरेको हो । गुप्ताकी पत्नी उषालाई पनि अख्तियारले प्रतिवादी बनाएको छ ।जिल्ला शिक्षा कार्यालय रौतहटमा कार्यरत रहेकै बेला अनौपचारिक शिक्षा कार्यक्रम सञ्चालनका लागि विनियोजित रकम हिनामिना गरेको कसुरमा अख्तियारले गुप्ताविरुद्ध २०७२ चैत १७ मा विशेष अदालतमा भ्रष्टाचार मुद्दा दायर गरेको थियो । त्यसपछि निलम्बनमा परेका गुप्तालाई २०७४ असार २७ मा विशेषले सफाइ दिएको थियो । त्यसको ५ वर्ष नबित्दै गुप्ताविरुद्ध डेढ करोड रुपैयाँ बिगो, त्यति नै जरिवाना र भ्रष्टाचारबाट बढेबढाइएको सम्पत्ति जफत र २ वर्ष कैद सजाय मागदाबी हुने गरी मुद्दा दर्ता भएको हो ।विशेषबाट सफाइ पाएपछि पनि उनले पदीय दुरुपयोग गरी अस्वाभाविक सम्पत्ति आर्जन गरेको अनुसन्धान प्रतिवेदनमा उल्लेख छ । पछिल्लो पटक २०७७ वैशाख २९ मा परेको उजुरीको प्रारम्भिक अनुसन्धान गर्दा सम्पत्तिको तालमल नदेखिएपछि अख्तियारले विस्तृत अनुसन्धान गरेको थियो । २०५१ वैशाख २९ मा शिक्षा सेवातर्फ प्राविधिक सहायक पदबाट सरकारी सेवा प्रवेश गरेका गुप्ताविरुद्ध अख्तियारले २०७९ जेठ २५ सम्म आर्जन गरेको सम्पत्तिबारे अनुसन्धान गरेको थियो । सरकारी सेवा प्रवेश गरेपछि जिल्ला शिक्षा कार्यालय जाजरकोट, बारा, नुवाकोट, सर्लाही, रौतहट, महोत्तरी, पर्सा, शिक्षा मन्त्रालयलगायत ठाउँमा बसेका गुप्ता २०६४ माघ २ मा शाखा अधिकृत (छैटौं) तहमा विशेष बढुवा भएका थिए ।त्यसपछि पनि विभिन्न जिल्लामा सहायक जिल्ला शिक्षा अधिकारी, विद्यालय निरीक्षक हुँदै स्थानीय तहको संरचना कार्यान्वयनमा आएपछि संघबाट मधेश प्रदेशमा समायोजन भएर गौर र दुर्गाभगवती नगरपालिकामा काजमा खटिएका उनी पछिल्लो पटक २०७५ चैत ११ मा रौतहटकै ईशनाथ नगरपालिकामा अधिकृत आठौंका रूपमा पदस्थापन भएका थिए । अख्तियार स्रोतका अनुसार विभिन्न जिल्ला शिक्षा कार्यालयमा रहँदा शैक्षिक कार्यक्रम सञ्चालन, शिक्षकको दरबन्दी मिलान र सरुवामा हुने अनियमितता उनको गैरकानुनी कमाइको स्रोत बन्ने गरेको थियो । अनुसन्धानका क्रममा गुप्ताले अख्तियारमा पेस गरेको सम्पत्ति र त्यस अवधिमा भएको आयव्यय अमिल्दो र अस्वाभाविक देखिएको थियो । गुप्ताले बयानमा अवैध सम्पत्ति वैध भएको जिकिर गरे पनि त्यसलाई पुष्टि गर्ने आधार नभेटिएको अख्तियारले जनाएको छ ।गुप्ताविरुद्ध परेको उजुरीमा अनुसन्धान गर्दा आम्दानीभन्दा बढी खर्च गरेको देखिएको र खर्च भएको रकमको स्रोत प्रतिवादीले पुष्टि गर्न नसकेपछि तथ्य र प्रमाणमा खुलेबमोजिम बिगो, कैद र जरिवाना तथा स्रोत नखुलेको सम्पत्ति जफत गर्ने गरी अदालतमा मुद्दा दायर गरिएको अख्तियारका प्रवक्ता भोला दाहालले बताए । विशेष अदालतमा दायर अख्तियारको आरोपपत्रमा भनिएको छ, निजको विभिन्न शीर्षकहरूमा भएका आय र व्ययतर्फ जाँच गर्दा आयको तुलनामा खर्च तथा लगानी गरेको व्यय एवं विद्यमान सम्पत्ति १ करोड ४९ लाख ९७ हजार ८ सय ६४ रुपैयाँ २० पैसा बराबरको स्रोत नखुलेको हुँदा सार्वजनिक पदको दुरुपयोग गरी गैरकानुनी आर्जन गरेको पुष्टि हुन आयो । अख्तियारले मागदाबी लिएको बिगो रकम जग्गा तथा अन्य अचल सम्पत्ति खरिद गर्दा उल्लेख गरिएको सरकारी न्यून मूल्यांकनअनुसार देखाइएको यो अहिलेको चलनचल्तीको भाउमा हिसाब गर्दा १५ देखि २० गुणासम्म बढी हुन आउने अख्तियार स्रोत बताउँछ । सरकारी सेवामा रहँदा गैरकानुनी आर्जनबाट उनले ३८ ठाउँमा जग्गा किनबेच गरेको देखिन्छ । त्यसमध्येका १२ ठाउँको जग्गा अख्तियारले रोक्का राखेको छ ।"
बिमा रकम ठगीमा कर्मचारी पनि संलग्न,"काठमाडौं (कास) वैदेशिक रोजगारका क्रममा मृत्यु भएकाको बिमा रकम ठगी गिरोहमा सरकारी कर्मचारीको संलग्नता भएको पाइएको छ । काठमाडौं उपत्यका अपराध अनुसन्धान कार्यालय मीनभवनले थप दुईलाई पक्राउ गरेपछि वैदेशिक रोजगार बोर्डका कर्मचारी पनि बिमा रकम ठगीमा संलग्न रहेको खुलेको हो । पछिल्लो पटक पक्राउ पर्नेमा वैदेशिक रोजगार बोर्डका नायब सुब्बा (कम्प्युटर अपरेटर) काठमाडौं२६ रानीबारी बस्ने अर्घाखाँची छत्रदेव४ मा ३६ वर्षीय पशुपति अधिकारी र सूर्यज्योति जीवन बिमा कम्पनीका जुनियर अधिकृत भक्तपुरको चाँगुनारायण४ का ३० वर्षीय उमेश बुढाथोकी छन् । अधिकारीलाई शुक्रबार काठमाडौं११ बाट र बुढाथोकीलाई शनिबार भक्तपुर१० कमलविनायकबाट पक्राउ गरिएको हो । थप अनुसन्धान तथा कारबाहीका लागि उनीहरूलाई जिल्ला प्रहरी परिसर टेकुमा पठाइएको छ । वैदेशिक रोजगारको सिलसिलामा विदेशमा मृत्यु भएका तथा बिदामा आउँदा मृत्यु भएका नेपालीले प्राप्त गर्ने बिमा रकम मिलाइदिने भन्दै ठगी गर्ने गिरोहका काभ्रेको रोशी१२ का ४१ वर्षीय रामबहादुर तामाङसहित ६ जनालाई पक्राउ गरी प्रहरीले शुक्रबार सार्वजनिक गरेको थियो । उनीहरूले विदेशमा काम गर्दागर्दै विविध कारणले मृत्यु भएका, बिदामा नेपाल आउँदा मृत्यु भएका नेपालीहरूले बिमाबापत पाउने रकम दिलाइदिन्छौं भन्दै परिवार र आफन्तलाई ठगी गरेको पाइएको प्रहरीले जनाएको छ । बिमाबापत पीडित परिवारले १३ लाख रुपैयाँ पाउनुपर्नेमा गिरोहले ५ लाख मात्रै दिलाएर ठगेको प्रारम्भिक अनुसन्धानमा खुलेको छ । जब विदेशमा मृत्यु भएकाको शव विमानस्थलमा भित्रिन्छ, त्यसपछि गिरोहका व्यक्तिहरू परिवारसँग नजिक हुने र बिमा रकम दिलाइदिने बताउने गरेका रहेछन्, काठमाडौं उपत्यका अपराध अनुसन्धान प्रमुख एसएसपी मनोजकुमार केसीले भने, पीडितको घरमै पनि पुगेर बिमाको सबै डकुमेन्ट मिलाइदिने र दाबी रकम आइसकेपछि ठगी गरेको खुलेको छ । बिमाको केही रकम मात्र आफन्तलाई दिई बाँकी ठगी गरेको भन्ने पीडितको उजुरीका आधारमा प्रहरीको विशेष अनुसन्धान टोलीले उनीहरूलाई पक्राउ गरेको उनले बताए । मृत्यु भएका विभिन्न व्यक्तिका नागरिकता, राहदानी, जन्मदर्ता, मृत्यु दर्ता, विवाह दर्ता, वडा कार्यालयको सिफारिस बिमा कम्पनीको लेटरप्याडलगायत कागजातसहित ७४ थान डकुमेन्ट बरामद गरेको पनि प्रहरीले जनाएको छ ।"
चिकित्सक झिकाउन अदालतको आदेश,"काठमाडौं (कास) क्रिकेटर सन्दीप लामिछानेविरुद्धको बालिका बलात्कारको मुद्दामा पीडितको स्वास्थ्य परीक्षण गर्ने चिकित्सकलाई झिकाउन जिल्ला अदालत काठमाडौंले आदेश दिएको छ । पीडितको स्वास्थ्य जाँच गर्ने डाक्टरको सट्टा अर्को चिकित्सकलाई पठाएर बकपत्र गराएको खुलेपछि आइतबार न्यायाधीश शंकरराज बरालको इजलासले स्वास्थ्य परीक्षण गर्ने चिकित्सकलाई नै झिकाउनू भनी आदेश गरेको हो ।यसका साथै अदालतले सरकारी साक्षीहरू साहब आलम र अनिष बानियाँलाई समेत झिकाउन आदेश दिएको लामिछानेका कानुन व्यवसायी मुरारी सापकोटाले जानकारी दिए । सर्वोच्च अदालतले क्रिकेटर सन्दीप लामिछानेविरुद्ध जबर्जस्ती करणीको मुद्दामा धरौटीमा छोड्ने उच्च अदालत पाटनको निर्णय सदरसहित झन् खुकुलो बनाइदिएको थियो । उच्च अदालतले उनलाई विदेश जान लगाएको रोक सर्वोच्चले फुकुवा गरिदिएको थियो ।उच्च अदालतको आदेशविरुद्ध महान्यायाधिवक्ता कार्यालयले सर्वोच्चमा निवेदन दिएको थियो । त्यस्तै विदेश जान पाउनुपर्ने माग गर्दै लामिछानेले पनि सर्वोच्चमा निवेदन दिएका थिए । दुवै निवेदनमाथि सुनुवाइ गर्दै न्यायाधीशहरू सपना प्रधान मल्ल र कुमार चुडालको संयुक्त इजलासले गत फागुन १५ मा लामिछानेलाई विदेश जान पाउने अनुमति दिएको हो । सर्वोच्चको फैसलामा विदेश गएको अवस्थामा फर्केको १५ दिनभित्र जिल्ला अदालत काठमाडौंमा जानकारी दिनू भनिएको छ ।उच्च अदालत पाटनले गत पुस २८ मा लामिछानेलाई २० लाख धरौटीमा छोड्ने आदेश दिएको थियो । साथै, उच्च अदालतले मुद्दाको अन्तिम किनारा नलागेसम्म विदेश जान नपाउने, मुद्दा, पीडित किशोरी र उनको परिवारका सदस्यबारे सञ्चारमाध्यम वा सामाजिक सञ्जालमा टिप्पणी गर्न वा धारणा राख्न नपाउने, पीडित किशोरीसँग उनका वकिललाई भेट्न र प्रभावमा पार्न नपाउने र लिखित जानकारी नदिई काठमाडौं उपत्यका छोड्न नपाउने आदेश दिएको थियो ।सर्वोच्चले काठमाडौं जिल्ला अदालतलाई यो मुद्दाको किनारा छिटो लगाउन पनि आदेश दिएको छ । सर्वोच्चको फैसलामा भनिएको छ, प्रस्तुत मुद्दा जबर्जस्ती करणीको अभियुक्त भएको र प्रतिवादी राष्ट्रिय तथा अन्तर्राष्ट्रियस्तरको खेलाडी भई सार्वजनिक चासोको विषय भएकाले फास्ट ट्र्याकबाट निरन्तर सुनुवाइका प्रक्रिया पूरा गरी छिटो कारबाही गर्नु भनी काठमाडौं जिल्ला अदालतलाई जानकारी दिई नियमअनुसार गर्नू । अदालतबाट मुद्दा किनारा नै नलागी नेपाल क्रिकेट संघले गत माघ अन्तिम साता लामिछानेलाई समेटेर नामिबिया र स्कटल्यान्डविरुद्ध हुने विश्वकप लिग२ त्रिकोणात्मक शृंखलाका लागि नेपालको अन्तिम टोली घोषणा गरेको थियो । रोहित पौडेलको कप्तानीमा १४ सदस्यीय टोली घोषणा गर्दै सन्दीपलाई पनि समेटेको हो । कीर्तिपुरस्थित त्रिवि मैदानमा गत फागुनमा एक सातासम्म सञ्चालन भएको खेलमा लामिछाने सहभागी थिए ।"
एकल महिलाका सन्तानको जन्मदर्ता आमाकै थर र ठेगानाबाट,"काठमाडौं (कास) एकल महिलाबाट जन्मेका बच्चालाई मावलीकै थर बाट जन्मदर्ता प्रदान गर्ने भनी सरकारले जारी गरेको यसअघिको परिपत्रलाई आइतबार सच्याइएको छ । गृह मन्त्रालयको राष्ट्रिय परिचयपत्र तथा पञ्जीकरण विभागले चैत २२ मा स्थानीय पञ्जिकाधिकारीहरूलाई परिपत्र गर्दै मावली थर राख्ने व्यवस्था गरिएकोमा बच्चा जन्मिँदा कायम आमाको थर र स्थायी ठेगाना राखी जन्मदर्ता गरिदिने भनी सच्याएको हो ।आमाको थरको सट्टा मावली थर राखेर बच्चाको जन्मदर्ता गरिदिने भन्ने अघिल्लो परिपत्रपछि सार्वजनिक टीकाटिप्पणी भएपछि विभागले सच्याएको हो ।विभागका महानिर्देशक रुद्रप्रसाद पण्डितले आइतबार जारी गरेको परिपत्रमा भनिएको छ, बच्चाको जन्म दिने आमाको लैंगिक भूमिकालाई उच्च सम्मान गर्दै संविधानअनुसार प्रत्येक बालबालिकालाई आफ्नो पहिचानसहित नामकरण र जन्मदर्ताको हक संरक्षण गर्न परिपत्रका सम्बन्धमा थप स्पष्ट पारिएको छ । सच्याइएको परिपत्रमा सम्बन्धविच्छेद भई आमासँग रहने छोराछोरीको सन्दर्भमा आमाको हालको स्थायी ठेगानाबाट, कारागारमा सजाय भुक्तान गरिरहेका महिलाबाट जन्मिएको बच्चाको जन्मदर्ता गर्दा आमाकै स्थायी ठेगाना भएको वडा कार्यालयबाट जन्मदर्ता पाउने बुँदाहरू थप गरिएको छ ।"
२५ जना पर्यटनदूतको नियुक्ति खारेज,"काठमाडौं (कास) संस्कृति, पर्यटन तथा नागरिक उड्डयन मन्त्रालयले निवर्तमान पर्यटनमन्त्री जीवनराम श्रेष्ठ लगायतको कार्यकाल र त्यसअघि विभिन्न मुलुकमा गरिएका २५ जना पर्यटनदूतको नियुक्ति खारेज गरेको छ । पर्यटनमन्त्री सुदन किरातीले आइतबार पूर्वसमकक्षीले नियुक्त गरेका विभिन्न मुलुक र सहरहरूमा तोकिएका अवैतनिक पर्यटनदूतको नियुक्ति खारेज गरिदिएका हुन् । मन्त्रालयले तत्कालीन मन्त्रीको कार्यकालमा बनाइएको पर्यटनदूतसम्बन्धी कार्यविधि पनि खारेज गर्दै नयाँ बनाइएको जनाएको छ । नयाँ कार्यविधिले नेपालबाहिर नेपाल चिनाउन अबदेखि बिनापारिश्रमिक पर्यटक प्रवर्द्धक नियुक्ति गर्नेछ । यिनको पदावधि दुई वर्ष हुने छ । विदेशमा रहेर पर्यटनसम्बन्धी व्यापारमा कम्तीमा १० वर्ष बिताएको, ख्याति आर्जन गरेको, नैतिक पतन देखिने फौजदारी अभियोगमा सजाय नपाएको, नेपालप्रति सद्भाव र रुचि भई पर्यटन, खेलकुद, संस्कृति, कला प्रवर्द्धनमा कम्तीमा १० वर्षदेखि क्रियाशील रहेर राष्ट्रिय वा अन्तर्राष्ट्रियस्तरमा ख्याति आर्जेको नेपाली, गैरआवासीय वा विदेशी नागरिकलाई पर्यटन मन्त्रालयले पर्यटन प्रवर्द्धक नियुक्त गर्न सक्नेछ ।"
"केसीको आगमन, मछिन्द्रको जित","(काठमाडौं)नेपाली घरेलु फुटबलका निकै अनुभवी प्रशिक्षक किशोर केसीले एक अर्को जिम्मेवारी पाएका छन् । यो हो, दुईपल्टको डिफेन्डिङ च्याम्पियन मछिन्द्रलाई लयमा फर्काउने । यसअघिका लिगका दुई संस्करण जितेको मछिन्द्र अहिले लयमा छैन । न त टोलीको प्रदर्शन उपाधि रक्षा गर्ने खालको नै छ । त्यसमाथि टिममा आबद्ध केही प्रमुख खेलाडी विदेश पलायन भएका छन् । आइतबार बिहानमात्रै केसी औपचारिक रूपमा मछिन्द्रका प्रशिक्षक भए । दिउँसोसम्म आइपुग्दा उनकै नेतृत्वमा टिम दशरथ रंगशालामा ओर्लेको थियो । टोलीको जित पनि निस्कियो । मछिन्द्रले संकटालाई २१ ले हरायो । टोलीका लागि विमल घर्तीमगर र अफिज ओलावालेले गोल गरे । संकटाको तर्फबाट मनीष डाँगीले एक गोल फर्काए । प्रवेश कटुवालले छाडेयता मछिन्द्रमा प्रशिक्षक पद खाली भएको हो । मछिन्द्रको यो दोस्रो जित हो । यससँगै टोलीको ९ अंक भएको छ । संकटासँग पनि ९ अंक नै छ । म चुनौती स्वीकार्न आएको हुँ, खेलपछि पोस्टम्याच कन्फ्रेन्समा भने, अहिलेसम्म टिमसँग प्रशिक्षण गर्न भने पाएको छैन । लिगमा लगातार खेल भइरहेका हुनाले खेलाडीले आराम पनि पाइरहेका छैनन् । त्यसैले प्रशिक्षकका रूपमा प्राविधिक पक्ष बढी हेर्नुपर्ने हुनसक्ने छ । मछिन्द्रको यो दोस्रो जितमात्रै हो । सुरुआती दुई खेल गुमाएको मछिन्द्रले यसअघि पुलिसलाई हराएको थियो । मछिन्द्रका लागि यो जित सर्वथा सुखद भने रहेन । टोलीका डिफेन्डर छिरिङ गुरुङ अचेत भएर मैदानमै ढलेका थिए । उनी पुजन उपरकोटीसँग ठोक्किएका थिए । मैदानमा प्रारम्भिक उपचारपछि उनलाई एम्बुलेन्सबाट अस्पताल लगिएको थियो । सातदोबाटोमा भएको अर्को खेलमा एनआरटीले हिमालयन शेर्पा क्लबमाथि २१ को पुनरागमन जित रच्यो । हिमालयनले खमिर गिल्सनको गोलले अग्रता लिएको थियो । दोस्रो हाफमा एनआरटीका लागि रोहन खड्गी र जेनिश प्रजापतिले गोल गरे । जेनिशले ८९ औं मिनेटमा निर्णायक गोल गरे । यसले एनआरटीको जित सम्भव भएको हो । यस लिगमा एनआरटीको यो पहिलो जित हो । टोलीको ६ अंक भएको छ । यससँगै एनआरटीले रेलिगेसन क्षेत्र पनि छाडेको छ । हिमालयन शेर्पाको पनि ६ अंकमै सीमित रह्यो । एनआरटीको यो जितसँगै यसपल्टको लिगमा जितविहीन एक्लो टिम पुलिस मात्र छ । पुलिस भने १ अंक बोकेर पुछारमा छ । दशरथ रंगशालामा भएको दिनको तेस्रो तथा अन्तिम खेलमा सातदोबाटो र आर्मीले ३३ गोलको रोमाञ्चक बराबरी खेले । आर्मीले दुईपल्ट अग्रता लिए पनि त्यसलाई जोगाउन सकेन । आर्मीबाट जिलेप्सीजंग कार्कीले चौथो र ३० औं मिनेटमा गरी दुई गोल गरे । दीपक गुरुङले ५२ औं मिनेटमा एक गोल गरेका थिए । सातदोबाटोका लागि भने सरोज बस्नेतले २५ औं, सारडोरबेकले ४८ औं तथा विलियम ओपोकुले ८५ औं मिनेटमा गोल गरेका थिए । यो नतिजापछि सातदोबाटोको ७ खेलबाट १३ अंक भएको छ । यस लिगमा टोलीको यो पहिलो बराबरी हो । आर्मीको समान खेलबाट ९ अंक भएको छ । टोलीको यो तेस्रो बराबरी हो ।"
कोलकाताको अविश्वसनीय विजय,अहमदाबाद (एजेन्सी) रिन्कु सिंहको आक्रामक ब्याटिङ मदतमा कोलकाता नाइट राइडर्सले इन्डियन प्रिमियर लिगमा आइतबार गुजरात टाइटन्समाथि ३ विकेटको नाटकीय जित निकालेको छ । अविश्वसनीय जित निकाल्नेक्रममा कोलकाता अन्तिम बलमा जितसम्म पुगेको थियो । जितनिम्ति २ सय ५ रन पछ्याउने क्रममा कोलकातालाई अन्तिम ओभरमा २९ रन आवश्यक थियो । रिन्कुले त्यसअघि अन्तिम ओभरको अन्तिम ५ बलमा लगातार छक्का प्रहार गरेको थियो । उनी २१ बलमा ४८ रन बनाएर नटआउट रहे । उनी खेलका निर्विवाद प्लेयर अफ द म्याच रहे । वैंकटेश अय्यरले ४० बलमा ८३ रन पनि बनाए । उनले तेस्रो विकेटमा कप्तान नितिश रानासँग १०० रनको साझेदारी गरे । नितिशले ४५ रन बटुले । उनले ४ चौका र ३ छक्का हाने । गुजरातका रशिद खानले ३ विकेट लिए ।गत वर्ष डेब्युमै उपाधि जितेको गुजरातको यो सिजन पहिलो हार हो । विजय शंकरले २४ बलमा उनले ५ छक्का र ४ चौंका प्रहार गर्दै ६३ रन बनाए । अन्तिम दुई ओभरमा ४५ रन जोडेपछि गुजरातको स्कोर २०४४ पुगेको थियो । शंकरले पाँचौं विकेटमा डेविड मिलरसँग ५१ रनको अविजित साझेदारी गरेका थिए । मिलरले २ रन बनाए । साइ सुदर्शनले ५३ र शुभमन गिलले ३९ रन बनाए । दुईपल्टको च्याम्पियन कोलकाताका लागि सुनिल नारिनले ३ विकेट लिए ।यसअघि प्रतियोगिताको इतिहासकै दुई सबैभन्दा ठूला टिमबीचको प्रतिस्पर्धामा शनिबार चेन्नई सुपर किंग्सले मुम्बई इन्डियन्सलाई ७ विकेटले पराजित गर्यो । चेन्नईको यो लगातार दोस्रो जित हो भने मुम्बई आफ्नो सुरुआती दुवै खेलमा पराजित भएको छ । चेन्नईले जितका लागि पाएको १ सय ५८ रनको लक्ष्य ३ विकेट गुमाएर १८१ ओभरमै पूरा गरेको थियो । चेन्नईका लागि अजिन्क्या रहानेले सर्वाधिक ६१ रन बनाए । उनले २७ बलमा ७ चौका र ३ छक्का प्रहार गरे । त्यसअगाडि मुम्बईले ८ विकेटमा १ सय ५७ रन बनाएको थियो । टोलीका लागि कोही पनि ब्याटरले गतिलो योगदान दिन सकेनन् । रवीन्द्र जडेजाले २० रनमा ३ विकेट लिए । उनी नै प्लेयर अफ द म्याच भए ।
फोर ब्रदर्स सेमिफाइनलमा,"धनगढी (कास) नवलपरासीको फोर ब्रदर्स क्लबले गौरीगंगा गोल्डकप फुटबल प्रतियोगिताको सेमिफाइनलमा स्थान सुरक्षित गरेको छ । आइतबार फोर ब्रदर्सले बाजुराको रानीवन फुटबल क्लबलाई ४० ले पराजित गर्यो । कैलालीको स्टार सिटी युवा, बर्दियाको नवयुवा मैत्रीभाव, बाँकेको रेसिङ सहारा क्लब सेमिफाइनल पुगिसकेका छन् ।फोर ब्रदर्सको जितमा कप्तान विनोद केवटले दुई गोल गरे । उनले ४२ र ८४ औं मिनेटमा गोल गरे । रानीवनका अभिषेक यादवले ८७ औं मिनेटमा आत्मघाती गोल गरे । निर्धारित ९० मिनेटमा ३० ले अघि रहेको फोर ब्रदर्सका लागि सुनील मल्लले इन्ज्युरी समयमा गोल गरेका थिए । फोर ब्रदर्सले मंगलबार बर्दियाको नवयुवा मैत्रीभाव क्लबको सामना गर्नेछ । त्यसअघि सोमबार पहिलो सेमिफाइनलमास्टार सिटी र रेसिङ सहाराबीच प्रतिस्पर्धा हुनेछ ।"

शीर्षक,विवरण
प्रतिष्ठाको लडाइँ बन्दै उपनिर्वाचन,"उनका अनुसार यादव ०६३ को मधेश आन्दोलनको विरासत बोकेका नेता हुन् । १६ वर्षदेखि संसदीय यात्रा गरेका यादव र ५ महिनाअघि मात्रै संसदीय राजनीतिमा प्रवेश गरेका राउतबीचको यो चुनावी प्रतिस्पर्धा समग्र मधेशको शक्तिसँग जोडिएको छ । जनमतका उम्मेदवार कुशवाहाले हार्दा सीकेजीका लागि ठूलो असर गर्दैन किनकि बारा२ जनमतको लिगेसी भएको ठाउँ होइन तर उपेन्द्रजी हार्नुभयो भने राष्ट्रिय राजनीतिमा पुनःस्थापित हुन उहाँलाई कठिनाइ पर्न सक्छ, साह भन्छन्, यस अर्थले बारा२ को निर्वाचन राष्ट्रिय चासोको विषय बनेको हो । जसरी यहाँ उपेन्द्र र सीकेबीच शक्ति परीक्षण हुँदै छ, त्यसैगरी तनहुँमा स्वर्णिमले कति परिपक्व निर्णय लिएका हुन् भन्ने परीक्षा पनि हुँदै छ । नयाँ राजनीतिक पार्टी स्थापना गरेको छोटो अवधिमै २० सिटसहित संसद्मा चौथो राष्ट्रिय पार्टी भएको रास्वपाका लागि चितवन२ को निर्वाचन अर्थपूर्ण हुने साह बताउँछन् । उनी स्वतन्त्र पार्टी र अध्यक्ष लामिछानेका लागि नै यो अग्निपरीक्षा हो, उनले भने । तनहुँ र चितवनमा कांग्रेस उम्मेदवारलाई सत्ता गठबन्धन दलको समर्थन छ । तनहुँ१ को निर्वाचन रास्वपाबाट स्वर्णिम वाग्लेको उम्मेदवारीका कारण बढी चर्चामा छ । कांग्रेसमा छँदा शेखर कोइराला, महामन्त्रीद्वय गगन थापा र विश्वप्रकाश शर्मासँग नजिक रहेर काम गरेका वाग्लेले पार्टी छाडेको जानकारी सरप्राइज ढंगले इमलेबाट दिएका थिए । पार्टीले अहिले महामन्त्री थापालाई तनहुँ१ र अर्का महामन्त्री विश्वप्रकाश शर्मालाई चितवन२ मा खटाएको छ । आफूप्रति गम्भीर आरोप लगाएकाले पनि देउवाले तनहुँ१ को निर्वाचनलाई लिएर चासो बढाउन थालेका छन् । पूर्वमन्त्री गोविन्दराज जोशीसहितका नेताहरूको अनुशासनको कारबाही फुकुवाको निर्णय पनि उनले तनहुँको चुनावी रणनीतिलाई हेरेरै गरेको बुझाइ कांग्रेस नेताहरूमा छ । गत मंसिरको निर्वाचनमा तनहुँ१ मा पौडेलविरुद्ध बागी उम्मेदवारी दिएका जोशीले ६ हजारभन्दा बढी मत ल्याएका थिए । जोशीलाई केन्द्रीय सदस्य बनाएर भए पनि कांग्रेस उम्मेदवार भट्टराईको पक्षमा समर्थन जुटाउने प्रयासमा देउवा लागिरहेको कांग्रेस नेताहरू बताउँछन् । देउवाले चलाखी गरेरै तनहुँ१ को निर्वाचन परिचालनको मुख्य जिम्मेवारी महामन्त्री थापालाई दिएका छन् । पार्टीमा छँदा सहकार्यमा रहेका वाग्लेले पूर्वजानकारी नदिई रास्वपाबाट उम्मेदवार बन्ने निर्णय लिएपछि थापा सबैभन्दा बढी दुःखी भएका थिए । उम्मेदवार मनोनयनपछि सोमबार तनहुँमा भएको कोणसभामा उनले स्वर्णिमको नाम नलिईकनै आक्रोशित भाषण गरेका थिए । राष्ट्रिय योजना आयोगमा दुई कार्यकाल सदस्य र एक कार्यकाल उपाध्यक्ष भएका वाग्लेले गत निर्वाचनमै कांग्रेसबाट उम्मेदवार बन्न चाहेका थिए तर पार्टीले टिकट दिएन । टिकट नदिएपछि नेतृत्वको आलोचना भएको थियो । उनी एकाएक रास्वपा प्रवेश गरेपछि कांग्रेसमा हलचल पैदा भएको छ । नेतृत्वको व्यवहारले कांग्रेसमा क्षमतावान् र बौद्धिक व्यक्तित्वले ठाउँ पाउँदैनन् भन्ने नकारात्मक सन्देश गएको छ, कांग्रेसका एक केन्द्रीय सदस्य भन्छन्, स्वर्णिमजीले लगाउनुभएको आरोप गम्भीर छ । नयाँ पुस्तालाई आशा जगाइराख्न पनि नेतृत्वले यस्ता आरोपलाई चिरेर अघि बढ्न सक्नुपर्छ ।"
माओवादीले दिएन उम्मेदवारी,"प्रधानमन्त्री पुष्पकमल दाहालकै दल माओवादीले उपनिर्वाचनमा उम्मेदवारी दिएन । माओवादीले चितवन२, तनहुँ१ र बारा२ मा गठबन्धनलाई सहयोग गर्ने भन्दै उम्मेदवारी नदिएको हो । माओवादी नेताले अहिलेको गठबन्धनलाई निरन्तरता दिन उपनिर्वाचनमा उम्मेदवारी नदिएको तर्क गरेका छन् । आफ्नो मतले परिणाम गठबन्धनको पक्षमा पार्ने उनीहरूको दाबी छ । पहिला माओवादीको भागमा नपरेका क्षेत्र भए, अहिले पनि गठबन्धनले गर्दा उम्मेदवारी दिन पाइएन, महासचिव देव गुरुङले भने । तर, गत मंसिर ४ को चुनावमा बारा२ मा माओवादीले उम्मेदवारी दिएको थियो । माओवादीले चितवन२ र तनहुँ१ मा कांग्रेस र बारा२ मा जसपालाई समर्थन गर्ने निर्णय लिएको छ । तनहुँ१ बाट कांग्रेसका गोविन्द भट्टराई, चितवन२ मा कांग्रेसकै जितनारायण श्रेष्ठ र बारा२ मा जसपाका उपेन्द्र यादव गठबन्धनका साझा उम्मेदवार छन् ।"
सुराकी खर्च खारेज,"कांग्रेस सभापति शेरबहादुर देउवा २०४८ जेठदेखि २०५१ मंसिरसम्म गृहमन्त्री थिए । एमाले अध्यक्ष केपी शर्मा ओली २०५१ मंसिरदेखि २०५२ असोजसम्म गृहमन्त्री बनेका थिए । देउवा र ओली दुवैले आफ्नो कार्यकालमा लाखौं रुपैयाँ बुझेको देखिन्छ । आर्थिक वर्ष २०५२५३ देखि भने गृहमन्त्री र सचिवले लिएको रकमलाई छुट्टाछुट्टै उल्लेख गरिएकामा २०५२ मा मन्त्रीले ५९ लाख ९७ हजार र सचिवले १४ लाख ९८ हजार रुपैयाँ लिएका थिए ।आर्थिक वर्ष २०४७४८ देखि २०६२६३ सम्मको १६ वर्षमा मन्त्री र सचिवले लिएको रकम ११ करोड १० लाख रुपैयाँभन्दा बढी देखिन्छ । आव २०६३६४ देखि २०७८७९ सम्मको १६ वर्षमा मन्त्री र सचिवले १३ करोड ४३ लाख ७७ हजार रुपैयाँ बुझेका थिए । यो रकम गृहको लेखा शाखाबाट मन्त्री र सचिवले बुझ्दै आएका छन् ।सुराकी परिचालनमा खर्च लिन थालेयता देउवा र ओलीका अलावा योगप्रसाद उपाध्याय, खुमबहादुर खड्का, रामचन्द्र पौडेल, पूर्णबहादुर खड्का, गोविन्दराज जोशी, बुद्धिमान तामाङ, वामदेव गौतम, धर्मबहादुर थापा, दानबहादुर शाही, कमल थापा, कृष्णप्रसाद सिटौला, भीमबहादुर रावल, कृष्णबहादुर महरा, नारायणकाजी श्रेष्ठ, विजयकुमार गच्छदार, माधव घिमिरे, शक्तिबहादुर बस्नेत, विमलेन्द्र निधि, जनार्दन शर्मा, रामबहादुर थापा, खगराज अधिकारी, बालकृष्ण खाँण, रवि लामिछाने र हाल नारायणकाजी श्रेष्ठ छन् । यो अवधिमा मन्त्री बनेका केहीबाहेक अधिकांश सक्रिय राजनीतिमै छन् । केही मन्त्री दिवंगत भइसकेका छन् । २०४७ पछि रामचन्द्र शर्मा पौडेल, योगेन्द्रनाथ ओझा, भोजराज पोखरेल, रेवतीरमण पोखरेल, पदमप्रसाद पोखरेल, खेमराज रेग्मी, शरदकुमार भट्टराई, पदमप्रसाद पोखरेल, श्रीकान्त रेग्मी, केशवराज राजभण्डारी, विजयराज भट्टराई, टीकादत्त निरौला, अनन्तराज शर्मा पाण्डे, चण्डीप्रसाद श्रेष्ठ र बालकृष्ण प्रसाईं गृह सचिव भए । २०६३ पछि उमेशप्रसाद मैनाली, गोविन्दप्रसाद कुसुम, लीलामणि पौडेल, सुशील जंगबहादुर राणा, नवीनकुमार घिमिरे, जनार्दन नेपाल, सूर्यप्रसाद सिलवाल, नारायणगोपाल मलेगो, लोकदर्शन रेग्मी, मोहनकृष्ण सापकोटा, प्रेमकुमार राई, महेश्वर न्यौपाने, टेकनारायण पाण्डे र विनोदप्रकाश सिंह सचिव भएका छन् । केही महिना गृह सचिव बनेका लीलामणि पौड्याल र २०६८ भदौमा गृहमन्त्री भएका विजयकुमार गच्छदारले सुराकी खर्च लिएका थिएनन् । पछिल्लो पटक एक महिना गृहमन्त्री बनेका लामिछानेले पनि यो शीर्षकमा रकम लिएका थिएनन् । बाँकी सबैका पालामा सुराकी खर्च भुक्तानी भएको देखिन्छ । कतिसम्म भने केन्द्रको बेथितिलाई पछ्याउँदै मधेस प्रदेशको आन्तरिक मामिला (हाल गृह) मन्त्री र सचिवले पनि सूत्रसुराकी परिचालनका नाममा रकम बुझ्दै आएका छन् । मधेश प्रदेश सरकारलाई पनि यस्तो खर्चमा लगाम लगाउन दबाब पुगेको छ ।२०७५ जेठ १० मा प्रदेश मन्त्रिपरिषद् बैठकबाट निर्णय गराएर त्यहाँका मन्त्री र सचिवले लेखापरीक्षण गराउन नपर्ने गरी रकम बुझ्दै आएका छन् । मन्त्रीले महिनामा १ लाख ५० हजार र सचिवले ५० हजार नबढ्ने गरी रकम बुझ्दै आएका छन् । मधेशमा यसअघिको सरकारका गृहमन्त्रीले एक पटकमा ३० हजार र सचिवले १० हजार रुपैयाँसम्म बुझेका थिए । लालबाबु राउत नेतृत्वको सरकारमा ज्ञानेन्द्र यादव र भरतप्रसाद साह आन्तरिक मामिला मन्त्री थए । रकम बुझ्न सुरु भएयता जगदीश रेग्मी, वीरेन्द्रकुमार यादव, कृष्णहरि पुष्कर र रामकुमार महतो आन्तरिक मामिला सचिव बनेका छन् ।मधेश प्रदेश सरकारका मन्त्रीले आव २०७५७६, आव २०७६७७, आव २०७७७८ र आव २०७८७९ मा वर्षको १८ लाखका दरले ७२ लाख रुपैयाँ नगद बुझेको देखिन्छ । यो अवधिमा सचिवले हरेक वर्ष ५ लाख ५० हजारदेखि ६ लाख रुपैयाँसम्म बुझेका छन् । सचिवले यो शीर्षकमा २२ लाख ७० हजार रुपैयाँ बुझेको देखिन्छ । आव २०७५७६ मा सचिवले ६ लाख लगेका छन् । आव २०७६७७ र २०७८७९ मा सचिवले समान ५ लाख ५० हजार र आव २०७७७८ मा ५ लाख ७० हजार रुपैयाँ बुझेको देखिन्छ । चालु आवको खर्च आउन बाँकी छ ।"
ओमिक्रोनको नयाँ भेरिएन्ट पुष्टि,"नयाँ भेरिएन्ट अझ कडा हुन सक्ने विषयमा हामी चिन्तित छौं, भारतमा बढिरहेको संक्रमण यसै भेरिएन्टका कारण हुन सक्छ, उनले भनेकी छन्, एक्सबीबी११६ ले अरू भेरिएन्टलाई विस्थापित गरिरहेको छ । अहिलेसम्म करिब दुई दर्जन देशमा यो भेरिएन्ट फैलिइसकेको छ । डब्लूएचओका अनुसार ओमिक्रोनको ६०० भन्दा बढी सबभेरिएन्ट पहिचान भएको छ, एक्सबीबी११६ तीमध्येको एक हो । नेपालमा सोमबार थप ७६ जनामा कोरोना भाइरस पुष्टि भएको छ । ३ सय ४५ पीसीआर र ८ सय ६ एन्टिजेन परीक्षण गर्दा क्रमशः ४९ र २७ जनामा कोरोना पुष्टि भएको हो । योसँगै नेपालमा सक्रिय संक्रमितको संख्या २ सय २७ पुगेको छ । स्वास्थ्य मन्त्रालयले यसमा एन्टिजेन परीक्षणबाट पुष्टि भएका केस समावेश गरेको छैन । मन्त्रालयले सबै तह र तप्काबाट प्रभावकारी भूमिका बढाउन, संवेदनशील भई जनस्वास्थ्यका मापदण्ड पालना गर्नगराउन आग्रह गरेको छ । सीमानाकाबाट आवतजावत गर्ने शंकास्पद लक्षण भएका यात्रुको सीमानाकाका हेल्थ डेस्कमा अनिवार्य परीक्षण गराउन पनि मन्त्रालयले आग्रह गरेको छ । सीमामा कसैलाई पोजिटिभ देखिएमा नजिकैको अस्पतालमा उपचार गर्ने व्यवस्थासमेत मिलाइएको मन्त्रालयको भनाइ छ ।"
१०० दिन पुग्न लाग्दा पनि प्रदेश सरकार अपूरै,"(काठमाडौं)सरकार गठन भएको करिब सय दिन पुग्न लाग्दासमेत सातै प्रदेशका मन्त्रिपरिषद्ले पूर्णता पाउन सकेका छैनन् । राष्ट्रपतिउपराष्ट्रपति निर्वाचनपछि बदलिएको केन्द्रीय राजनीतिको कारण मन्त्रिपरिषद्ले पूर्णता पाएका मधेश र कर्णाली प्रदेशमा पनि सरकार सञ्चालनमा अन्योल देखिन्छ । मंसिर ४ को प्रदेशसभा निर्वाचनपछि सातवटै प्रदेशमा पुस तेस्रो साता सरकार गठन भएका थिए ।प्रदेशसभाको पहिलो पाँचवर्षे कार्यकालमा एक जना मुख्यमन्त्रीले सरकारको नेतृत्व गरेको सुदूरपश्चिममा यस पटक दुई जना मुख्यमन्त्री फेरिइसकेका छन् । सरकारले भने अझै पूर्णता पाउन सकेको छैन । मुख्यमन्त्री तथा मन्त्रिपरिषद् कार्यालयसहित ७ मन्त्रालय रहेको सुदूरपश्चिममा कांग्रेसका कमलबहादुर शाह मुख्यमन्त्री छन् । उनले चारवटा मन्त्रालय आफैंसँग राखेका छन् । शाहले माघ २७ मा मन्त्रिपरिषद् गठन गर्दा कांग्रेसका प्रकाश देउवालाई भौतिक पूर्वाधार विकास र एकीकृत समाजवादीका नरेशकुमार शाहीलाई आर्थिक मामिलामन्त्रीको जिम्मेवारी दिएका छन् । फागुन २१ मा माओवादी र नागरिक उन्मुक्ति पार्टीले सरकारमा जाने गरी विश्वासको मत दिए पनि मुख्यमन्त्री शाहले मन्त्रिपरिषद्लाई पूर्णता दिन सकेका छैनन् ।नागरिक उन्मुक्ति पार्टीका केन्द्रीय प्रवक्ता दामोदर पण्डितले मुख्यमन्त्री र प्रमुख सत्ताधारी दलका कारण सरकारले पूर्णता पाउन ढिलाइ भएको बताए । हामीले केन्द्रमा एउटा मन्त्री पाएपछि आधार क्षेत्र रहेको सुदूरपश्चिम प्रदेश सरकारमा दुई मन्त्री र एक राज्यमन्त्री माग गरेका छौं, नाम माग्नेबित्तिकै दिनेछौं, उनले भने, तर अहिलेसम्म हाम्रो पार्टीसँग छलफल गरिएको छैन, हामीमात्र तातेर के गर्नु ?सत्ता गठबन्धनमा भागबन्डा नमिल्दा वाग्मती प्रदेश सरकार अपूर्ण छ । चैत १२ मा एमालेका मन्त्रीहरूले राजीनामा दिएपछि माओवादी नेतृत्वको मन्त्रिपरिषद् चार सदस्यमै सीमित छ । मुख्यमन्त्री शालिकराम जम्कट्टेलको काँधमा ५ मन्त्रालयको जिम्मेवारी छ । मुख्यमन्त्री तथा मन्त्रिपरिषद् कार्यालयसहित ९ मन्त्रालय रहेको वाग्मतीमा माओवादीकै गंगानारायण श्रेष्ठ आन्तरिक मामिला तथा कानुनमन्त्री, कुमारी मोक्तान सामाजिक विकासमन्त्री र युवराज दुलाल भौतिक पूर्वाधारमन्त्री छन् । एमाले बाहिरिएपछि कांग्रेस र एकीकृत समाजवादीले सरकारमा जान खोजे पनि मन्त्रालयको भागबन्डा मिल्न सकेको छैन ।अर्कोतिर प्रदेशको सबैभन्दा ठूलो दल कांग्रेसले सरकारमा सहभागी हुनका लागि ठोस धारणा बनाउन नसक्दा मन्त्रिपरिषद् विस्तारमा ढिलाइ भइरहेको छ । पार्टी सभापति शेरबहादुर देउवाले जम्कट्टेल सरकारमा कांग्रेसका तर्फबाट सांसद इन्द्रबहादुर बानियाँलाई पठाएर जम्कट्टेलपछि संसदीय दलका नेता बहादुरसिंह लामालाई मुख्यमन्त्री बनाउन चाहेका छन् । लामा भने अहिल्यै पार्टीका तर्फबाट नेतृत्व गरेर सरकारमा जाने कसरतमा छन् । सांसद बानियाँले सत्ताधारी दलबीच मन्त्रालयसहित संसदीय समिति र राजनीतिक नियुक्तिमा भागबन्डाको प्रयास भइरहेकाले केही दिनमै मन्त्रिपरिषद्ले पूर्णता पाउने बताए । मेरो सन्दर्भमा कुरा गर्दा सरकारमा मन्त्री भएर जाने व्यक्तिगत चाहना छैन, अघिल्लो कार्यकालमै मुख्यमन्त्री बन्ने सहमतिमा अडेर अरू साथीहरूलाई मन्त्रीमा पठाएको थिएँ, उनले भने, तर पार्टीको प्रदेश र केन्द्रको निर्णय मान्छु ।गण्डकी र लुम्बिनीमा माओवादी बाहिरिएपछि एमाले नेतृत्वको सरकार अल्पमतमा परेको छ । गण्डकीमा चैत १० मा माओवादीले र लुम्बिनीमा चैत १२ मा माओवादी, जसपा र जनमतले सरकारलाई दिएको समर्थन फिर्ता लिँदै आफ्ना मन्त्री फिर्ता बोलाएका थिए । समर्थन फिर्ता लिएपछि संविधानअनुसार ३० दिनभित्र विश्वासको मत लिने दबाबमा रहेका दुइटै प्रदेशका मुख्यमन्त्रीले मन्त्रिपरिषद्लाई पूर्णता दिन सकेका छैनन् । मुख्यमन्त्री तथा मन्त्रिपरिषद्को कार्यालयसहित ७ मन्त्रालय रहेको गण्डकीमा दुई मन्त्रालयको जिम्मेवारी मुख्यमन्त्री खगराज अधिकारीले सम्हालिरहेका छन् । अन्य ४ मन्त्रालयमा एमाले र राप्रपाका मन्त्री छन् । मुख्यमन्त्री तथा मन्त्रिपरिषद् कार्यालयसहित १० मन्त्रालय रहेको लुम्बिनी प्रदेशमा एमालेका मुख्यमन्त्री लीला गिरी र मन्त्रीद्वय चेतनारायण आचार्य तथा तुलसीराम शर्माले दुईदुईवटा मन्त्रालयको जिम्मेवारी सम्हालिरहेका छन् । एमालेकै विष्णु पन्थी, दुर्गाप्रसाद चौधरी र राप्रपाका जानकीप्रसाद यादवले एकएकवटा मन्त्रालयको जिम्मेवारी सम्हालिरहेका छन् ।कोशी, मधेश र कर्णालीमा केन्द्रमा बनेको गठबन्धनविपरीत सरकार चलिरहेका छन् । एमाले नेतृत्वको कोशी प्रदेश सरकारलाई माओवादी र जसपाले दिएको समर्थन फिर्ता लिएका छैनन् । एमालेका हिक्मतकुमार कार्की मुख्यमन्त्री रहेको कोशीमा माओवादीका जीवन आचार्य पर्यटन, वन तथा वातावरणमन्त्री र दुर्गा चापागाईं भौतिक पूर्वाधार विकासमन्त्री छन् । माओवादी सरकारमै रहेपछि जसपाबाट स्वास्थ्यमन्त्री रहेकी निर्मला लिम्बूले पनि राजीनामा दिएकी छैनन् । मुख्यमन्त्री तथा मन्त्रिपरिषद् कार्यालयसहित ९ मन्त्रालय रहेको कोशी प्रदेश सरकारमा मुख्यमन्त्री कार्कीले आर्थिक मामिला तथा योजना मन्त्रालय र आन्तरिक मामिला तथा कानुन मन्त्रालय आफैंसँग राखेका छन् । एमालेबाट बुद्धिकुमार राजभण्डारी सामाजिक विकासमन्त्री र तिलकुमार नेम्वाङ खानेपानीमन्त्री तथा राप्रपाबाट भक्तिप्रसाद सिटौला कृषिमन्त्री छन् ।कोशीमा कांग्रेसले माओवादी र जसपालाई सरकारबाट बाहिरिएर नयाँ सरकार गठनको मार्गप्रशस्त गर्न दबाब दिँदै आएको छ । माओवादीले भने प्रदेशसभाको अंकगणित विशिष्ट रहेको भन्दै तत्काल सरकारबाट नबाहिरिने बताएको छ । ९३ सदस्यीय कोशी प्रदेशसभामा कांग्रेस, माओवादी, एकीकृत समाजवादी र जसपाको ४६ (सभामुखबाहेक) र एमाले र राप्रपाको पनि ४६ सिट छ । सरकारलाई दिएको समर्थन फिर्ता लिएर विश्वासको मत नपाए पनि संसद्को ठूलो दलको हैसियतले एमालेकै नेतृत्वमा सरकार बन्ने सम्भावना छ । माओवादी संसदीय दलका नेता इन्द्रबहादुर आङ्बो राप्रपालाई समेत विश्वासमा लिएर नयाँ सरकार गठनको प्रक्रिया थाल्ने बताउँछन् । सधैंभरि सभामुखलाई निर्णायक अवस्थामा राखेर अघि बढ्न सम्भव छैन, उनको भनाइ छ, त्यसैले सोचविचार गरी केन्द्रसँग समन्वय गरेर कदम चाल्नुपर्ने अवस्था छ ।मधेशमा पनि जसपा नेतृत्वको सरकारमा एमाले सहभागी छ । मुख्यमन्त्री तथा मन्त्रिपरिषद् कार्यालयसहित ११ मन्त्रालय रहेको मधेस प्रदेशमा सरोजकुमार यादवको नेतृत्वमा १५ सदस्यीय मन्त्रिपरिषद् छ । सरकारमा एमाले, जसपा, माओवादी र जनमत पार्टी छन् । एमाले संसदीय दलका नेता सरोज यादव पार्टी केन्द्रको निर्देशनबिना सरकारबाट नबाहिरिने बताउँछन् । कांग्रेस र जनमत पार्टीले सरकारको नेतृत्व दाबी गरिरहेको अवस्थामा जसपाले एमालेलाई सरकारबाट बाहिर पठाएर मुख्यमन्त्री पदलाई जोखिममा पार्न चाहेको छैन । मधेशमा एमालेले मुख्यमन्त्रीलाई दिएको समर्थन फिर्ता लिएर सरकारबाट बाहिरिनेबित्तिकै मुख्यमन्त्री यादवले ३० दिनभित्र विश्वासको मत लिनुपर्छ । यही मौकामा कांग्रेस र जनमतले सत्ताको नेतृत्वमा बार्गेनिङ गरेर अप्ठेरोमा पार्न सक्छन्, त्यसैले एमाले आफैं सरकारबाट नबाहिरिँदासम्म हामीले हटाउने कुरा हुँदैन, सरकारमा रहेका जसपाका एक मन्त्रीले भने ।कांग्रेसका प्रदेश सभापति एवं प्रदेशसभा संसदीय दलका नेता कृष्ण यादव भने जसपाले कांग्रेसलाई सरकारको नेतृत्व दिने गरी नयाँ सरकार गठनको बाटो खोल्नुपर्ने बताउँछन् । जसपाले सत्ता गठबन्धनबाट उपराष्ट्रपतिसहित बारा२ को उपनिर्वाचनमा पार्टी अध्यक्ष उपेन्द्र यादवलाई समर्थन पाएको अवस्थामा मधेश सरकारको नेतृत्व कांग्रेसलाई दिनुपर्ने उनको भनाइ छ । जनमत पार्टीका महासचिव एवं प्रदेशसभा संसदीय दलका नेता चन्दनकुमार सिंह पनि केन्द्रमा नयाँ गठबन्धन बनेको अवस्थामा आलोपालोमा पहिलो कार्यकाल जनमत पार्टीले मुख्यमन्त्री पाउनुपर्ने बताउँछन् । कर्णालीमा एक सिट रहेको राप्रपाले समर्थन फिर्ता लिएपछि शुक्रबार संसद्मा दोस्रो पटक बहुमत परीक्षण गरेका माओवादीका राजकुमार शर्मालाई एमालेले समेत विश्वासको मत दिएपछि सत्ता राजनीति थप पेचिलो बनेको छ । ४० सदस्यीय प्रदेशसभामा राप्रपाको एक मत मात्र शर्माको विपक्षमा परेको थियो । कांग्रेस र एकीकृत समाजवादीले सरकारमा सहभागी हुने योजनासहित विश्वासको मत दिए पनि माओवादीले अझैसम्म ढोका खोलेको छैन । पुस १० मा बनेको गठबन्धनका आधारमा कर्णाली सरकारमा माओवादीका मुख्यमन्त्रीसहित ५ जना र एमालेका ३ जना मन्त्री छन् ।एमालेका कर्णाली प्रदेश अध्यक्षसमेत रहेका आर्थिक मामिला तथा योजनामन्त्री विनोदकुमार शाहले मुख्यमन्त्री शर्माले मिलेरै अघि बढ्ने बताएको र पार्टी केन्द्रले पनि तत्काल कुनै निर्देशन नदिँदा माओवादीसँगको सत्ता साझेदारी कायमै रहेको बताए । आलोपालो सरकारको नेतृत्व दाबी गरिरहेको कांग्रेस भने माओवादीप्रति सशंकित छ । एमालेलाई सरकारमै राखेर पूरै पाँच वर्ष नेतृत्व गर्ने वा मन्त्रालय बाँडफाँटमा बढी भाग लिने गरी माओवादीले हामी (कांग्रेस) लाई दबाबमा राख्न खोजेको हुन सक्छ, कांग्रेसका एक सांसदले भने, नत्र अन्य प्रदेशमा केन्द्रको समीकरणअनुसार सत्ता फेरबदल सुरु भइसक्दा यहाँ माओवादी र एमालेको सम्बन्ध झन् कसिलो हुने थिएन ।"
माइक्रोसफ्टको स्थापना,"संसारमा सूचना प्रविधिको विकास क्रान्तिमा माइक्रोसफ्टको नाम कतै छुट्दैन । कम्प्युटरको अपरेटिङ सिस्टमका लागि माइक्रोसफ्ट निर्विकल्प रहेको समय पनि थियो । अहिले पनि कम्प्युटर प्रोग्रामिङसँगै यसका सफ्टवेयर जति सजिला छन्, सहज विकल्प अरू छैनन् । संसारका ठूला सूचना प्रविधि कम्पनीहरूको नाम लिनुपर्दा माइक्रोसफ्ट टप फाइभमा पर्छ । यो कम्पनी दुई साथीले मिलेर स्थापना गरेका हुन् । बिल गेट्स र पल जी एलनले ४७ वर्षअघि आजको दिन माइक्रोसफ्ट कम्पनी स्थापना गरेका थिए । दुवैको सूचना प्रविधिको क्षेत्रमा आफ्नै केही गर्ने चाहना थियो । रुचि मिलेपछि दुवैले कम्पनी खोलेका हुन् । कम्प्युटर र सफ्टवेयरको क्षेत्रका लागि यो कम्पनीले सुरुवातदेखि काम गरेको हो । सन् १९८० मा आईबीएम कम्पनीका लागि अपरेटिङ सिस्टम बनाएको कम्पनीले एमएसडस ल्याएको थियो । आईबीएमले सन् १९८१ मा पर्सनल कम्प्युटर उत्पादन थाल्दा अपरेटिङ सिस्टम माइक्रोसफ्टको थियो । माइक्रोसफ्टले लगातार अपरेटिङ सिस्टम डेभलपको काम गर्दै गयो, कम्पनी पनि आकार र आम्दानीमा ठूलो हुँदै गयो । अमेरिकाको वासिङ्टनमा मुख्यालय रहेको माइक्रोसफ्टको व्यापार संसारभर फैलिएको छ । यसले सफ्टवेयर विकास, कम्प्युटर हार्डवेयर उत्पादन, क्लाउड सर्भिस, सोसल नेटवर्किङ, भिडियो गेम उत्पादन, इन्टरनेट, पुँजी बजार व्यवस्थापन आदिको काम गर्छ । यसका विन्डो, अफिस, स्काइप, भिजुअल स्टुडियो, बेथेस्डा, डायनामिक्स, एक्सबक्स, माइनक्राफ्ट, सर्फेसललगायत ब्रान्ड छन् । २ लाख २१ हजार कर्मचारी कार्यरत कम्पनीका रिसर्च र गेमिङका दुई खास विभाग छन् भने सम्पत्ति ३६४८ अर्ब डलर पुगेको छ । माइक्रोसफ्ट कम्पनीका रिसर्च ल्याबहरू अमेरिका, बेलायत, चीन, भारत र क्यानाडामा छन् ।"
व्यवसायमा तन्नेरी नेतृत्व,"(लुम्बिनी)रुपन्देहीका केही तन्नेरीहरू आफ्नै पहलमा उद्योग र व्यवसाय विस्तारमा होमिएका छन् । उनीहरूको जोसले स्वदेशमै केही गर्ने सम्भावनालाई मलजल मात्रै गरिरहेको छैन, तन्नेरी पुस्ता नयाँ सोच र शैलीमा व्यवसायमा जम्न प्रयत्नशील छ भन्ने पनि देखाएको छ । २७ वर्षीय प्रजेश घिमिरे, ३० वर्षीय अमृत भुसाल, ३२ वर्षीय सञ्जय पाण्डे र ३५ वर्षीय अमृत गुरुङ । व्यवसायको कथा सुन्ने हो भने उनीहरूले यही सम्भावनाको थप आकाश देखिरहेको महसुस हुन्छ । व्यवस्थापनमा स्नातकोत्तर सकेका तिलोत्तमाका अमृत भुसाल २०७४ सालयता ओमसतीयमा भुसाल केवल एन्ड वायर इन्डस्ट्रिजको व्यवस्थापकीय नेतृत्व गरिरहेका छन् । घरमा लाग्ने सामान्य बिजुलीको तारदेखि ठूला हाइड्रोपावरमा चाहिने तार उत्पादन गर्ने कम्पनीमा मात्रै उनी सीमित छैनन् । भुसाल ग्रुपअन्तर्गत उनले व्यवस्थापकीय पाटो हेर्ने गरी साबुन, जुस, पानी र प्लाई फ्याक्ट्रीसमेत सञ्चालन गरिरहेका छन् । जसमा ५ सयभन्दा बढी युवाले रोजगारी पाएका छन् । व्यापारिक पृष्ठभूमिको परिवारमा जन्मिएका अमृतले पढाइ सकेपछि साथीहरूजस्तै विदेश जान रहर गरेनन् । बाबु बालकृष्णले सञ्चालन गरिरहेको ट्र्याक्टरको आधिकारिक बिक्रेता फर्मको व्यवसाय सम्हाले र त्यसलाई फैलाउनतिर लागे । दुई वर्ष बुबाको व्यावसायिक टिम वर्क, सिनियरसँगको डिल गर्ने तरिका सिकें, उनी भन्छन्, त्यसपछि आफ्नो व्यवसाय सुरु गर्नतिर लागें । अमृत समस्याहरू आएका बेला समाधानमुखी व्यापारका आइडियाहरूमा काम गर्न रुचाउँछन् । जस्तो कि पेट्रोलियम पदार्थको मूल्य बढिरहेका बेला उनले ईरिक्साको व्यापार सुरु गरे । अमृत बजारको अवस्था, ग्राहकको चाहना र आफूले ग्राहक, कर्मचारीसँग गर्नुपर्ने व्यवहार तथा बिजनेस पोलीसीबारे काम गर्दै अनुभव बटुल्दै गरिरहेको बताउँछन् । नेपालमा व्यवसाय गर्न सकिन्छ भन्ने अनुभव बटुलेका उनी अहिले बेलायतमा पढिरहेका भाइलाई पनि यतै तान्ने सुरमा छन् । भाईले हेर्ने गरी उनी सेवा क्षेत्रमा काम गर्ने योजनामा छन् । उनले भने, नेपालमै बसेर गर्नुपर्छ । यहाँको पोलिसी लेभलमा जनस्तरबाट भइरहेको कामको प्रगतिले देशको आर्थिक प्रगति हुन्छ भन्ने पुष्टि गर्न पनि हामीजस्ता युवाले देशमै अवसर खोज्नुपर्छ । आगामी १० वर्षभित्र आफैंले सञ्चालन गरेका उद्योगमा १० हजार जनालाई रोजगारी दिन सक्ने क्षमता सृजना गर्नेगरी काम गरिरहेको उनले बताए । तर, त्यसका लागि सरकारले आन्तरिक शुल्क होस् वा भन्सार कर व्यवसाय तथा उत्पादन गर्नेलाई केही वस्तु आयात गर्दा छुटको व्यवस्था गर्नुपर्ने तर्क उनले अघि सारे । स्वदेशमै इलम गरेर उदाहरण बन्न खोजिरहेका अर्का युवा हुन् चितवनका अमृत गुरुङ । साइप्रसमा बसेर होटल व्यवस्थापनको अध्ययन पूरा गरेपछि उनी उतै हराएनन् । बरु स्वदेश फर्केर अवसर खोज्दै बुटवल आइपुगे । उनले बुटवलको कालिकानगरमा क्याफे चलाएका छन् । १ करोड ३० लाख लगानीमा रिफ्रेस क्याफे २०७३ देखि सञ्चालनमा ल्याएका हुन् । बुटवलवासीका निम्ति उनले इटालियन र कन्टिनेन्टल परिकारको स्वाद पस्किरहेका छन् । नयाँ पुस्ताले खोज्ने स्वाद दिन उनी चनाखो छन् । व्यवसायको आफ्नो यात्राबाट उनी सन्तुष्ट मात्रै छैनन, अब यसलाई थप विस्तार गर्नुपर्ने सोचमा पनि छन् । तर, त्यसका निम्ति पर्यटक आगमन बढाउने खालका व्यवसायलाई प्रोत्साहन गर्नुपर्ने सरकारी नीतिको खाँचो पनि उनले आवश्यक देखेका छन् । व्यवसायिक मञ्चमा उनी यो आवश्यकताबारे बेलाबखत बोल्छन् । रात्रिकालीन व्यवसायको अवधारणा लागू नभए होटल व्यवसाय अघि बढाउन गरिएको लगानीले निराशा जगाउने तर्क पनि उनी गर्छन् । नेपालीहरू खानाको पारखी बन्दै अनेकन स्वादको खोजीमा हिँड्न थाल्नुलाई नयाँ क्याफे र रेस्टुरेन्टहरूका लागि बजारको सकारात्मक सम्भावनाका रुपमा उनी अर्थ्याउँछन् । परिकारमा फरकपना ठान्नेबित्तिकै म अध्ययन गरेर आफैं पकाउन थालिहाल्छु, उनले भने, ग्राहकको जिब्रोले खोजेको स्वाद र परिकार दिन सकेकै भएर व्यावसाय सन्तोषजनक चलिरहेको छ । आफ्नो व्यवसायमा प्रयोग गर्न रुचाउने उनी कहिले क्याफेको इन्टेरियर फेर्छन् त कहिले सिटिङ स्टाइल बदल्छन् । अनि सधैं उनले गरिरहने नयाँ प्रयोग भनेको खानाको विविधता र स्वादमा हो । बुटवलका सञ्जय पाण्डे बाबुले सुरु गरेको व्यापारको नेतृत्व सम्हालिरहेका छन् । उनका बाबु दुर्गाप्रसादले २०४८ सालमा काठमाडौं बाहिरकै पहिलो बुटवलमा इसिएस्सी (इन्जिनियरिङ एन्ड कम्प्युटर सर्भिस सेन्टर) स्थापना गरी कम्प्युटर र एकाउन्ट सफ्टवेयरको बिक्रीवितरण तथा कम्प्युटर कोर्स पढाउने संस्था सुरु गरेका थिए । बाबु बिरामी परेपछि उनले व्यापारको नेतृत्व थाले । पिताले सुरु गरेको व्यापारमै मात्र सीमित भएनन् बरु त्यसलाई नयाँ शैलीमा विस्तार गर्न उद्यत भए । कम्प्युटर एप्लिकेसनमा स्नातक उनले कम्पनीको प्रबन्ध निर्देशक बन्दै एकैसाथ चार सहायक व्यावसायिक फर्म चलाइरहेका छन् । जसमा कम्प्युटर सर्भिस सेन्टर, कम्प्युटर सेल्स सेन्टर, बेस्ट बाई सप र सान्वी स्टोर छन् । उनले लुम्बिनी प्रदेशका लागि ल्यापटपका मुख्य ब्रान्डहरू र क्यामेरा बिक्रीवितरणको जिम्मा पनि लिएका छन् । व्यवसाय अघि बढाउने क्रममा केही नयाँ गर्नुपर्छ भन्ने लागेर इलेक्ट्रोनिक्स सामानको व्यापारमा पनि सक्रिय भएको हुँ, उनले भने । रूपन्देहीको तिलोत्तमा५ कफी कम्पनी चोकमा ७ करोड लगानी गरेर सञ्चालनमा आएको श्री गौरंगा इजीवे ट्रायल सेन्टर हाँकिरहेका छन् प्रजेश घिमिरेले । व्यवस्थापन संकायमा स्नताक उनले कोरोनाकालदेखि मात्रै व्यवसायमा सक्रियता बढाएका हुन् । कफीका लागि जिल्लामै परिचित मणिग्रामको कफी कम्पनी हाल काठमाडौंबाट सञ्चालित छ । उक्त व्यापार प्रजेशका बुबा र काकाको हो । सोही कम्पनीको उत्पादन कफी दाना जिल्लाका होटल तथा क्याफेमा बिक्री गरी आफू व्यावसायिक बन्न थालेको उनले बताए । त्यतिबेला कफी दानाको राम्रो व्यापार भयो, उनले भने, त्यो गर्दागर्दै बुबाले यसमा लगानी गर्नुभयो अनि मैले ट्रायल सेन्टरको जिम्मा लिएर अघि बढें । २ वटा गाडी, २ वटा मोटरसाइकल र २ वटा स्कुटर राखेर चलाएको ट्रायल सेन्टरको व्यापार बढ्दो क्रममा छ । हाल गाडी ९ वटा पुगेको छ भने बाइक र स्कुटर ४४ वटा भइसके । बिहान ७ देखि साँझ ७ बजेसम्म सेन्टरमा सवारी चलाउन सिक्ने, निजी साधनमै ट्रायल दिन सिक्ने ग्राहकको भीड हुने गरेको उनले बताए ।ड्राइभिङ स्किल मानिसको अत्यावश्यकतामा पर्ने भएकाले हाम्रो व्यवसायमा बाह्रैमासे सिजन हुन्छ, उनले भने, ग्राहकलाई रिझाउन कहिलेकाहीं अप्ठ्यारो परे पनि कन्भिन्स भएपछि भने व्यावसाय सहज छ । १६ जना कर्मचारीले काम गरिरहेको सेन्टरमा डेढ सयभन्दा बढी नियमित ग्राहक भइरहन्छन् । सर्भिस ओरियन्टेड यो व्यवसायमा साधनको प्रयोग गर्दा कहिलेकाहीं दुर्घटना तथा क्षति हुने भएकाले बिमाको व्यवस्थासमेत गरेर ग्राहकलाई सहज बनाएको उनले बताए । जिल्लामा उद्योग तथा व्यवसाय गर्ने युवाका जमात संख्यात्मक हिसाबले पनि बढिरहेको नेप्लिज यङ इन्टरप्रेनर्स फोरम रूपन्देहीका अध्यक्ष निरज लाकौलले बताए । संस्थामा ७५ जनाभन्दा बढी युवा उद्योगी एवं व्यवसायी आबद्ध छन् । युवालाई उद्यममा जोड्ने प्रयास जारी रहेको उनले बताए । चेम्बर अफ कमर्स रूपन्देहीका अध्यक्ष अनिल ज्ञवालीका अनुसार जिल्लामा ४ सयभन्दा बढी युवाको सदस्यता छ । व्यवसायमा नयाँ पुस्ताको प्रवेशसँगै पुराना पुस्ताभन्दा व्यवसायको तरिकामा परिवर्तन आइरहेको छ । व्यवस्थापन र सूचनाप्रविधि बुझेका युवा जमातको रूपन्देहीमा उद्यम र व्यापारका आइडिया, सहभागिताको तरिका अग्रगामी देखिएको छ ।"
एउटै विषयका दुई फिल्म एकैसाथ,"(काठमाडौं) कविकथाकार उपेन्द्र सुब्बा कथा सुन्दै हुर्किए । लिम्बू समुदायमा तङसिङ (अनुष्ठान) हुन्छ, जहाँ मुन्धुम सुनाइन्छ । कथा वाचन गरिन्छ । बोजुले आफ्ना जीवन संघर्षका कथा सुनाउँछिन् । विश्वास र आस्थाका कथा सुनाइन्छ । कथा भन्ने परम्परासँग जोडिएकै कारण सुब्बाका लागि कथा भन्नु जिम्मेवारी बन्यो ।सुब्बाले लाटो पहाडदेखि कबड्डीका शृंखलामार्फत कथा सुनाइरहे, लेखिरहे । आफ्नो समुदायको कथा भन्नुपर्छ भन्ने लागेरै फिल्म जारी बनाए । सुब्बाको पहिलो निर्देशकीय फिल्म यही वैशाखदेखि हलमा लाग्दै छ । फिल्ममा लिम्बू समुदायका महिलाको विद्रोह देखाइएको छ । हाम्रो समुदायका महिलाहरू बडो आँटिला हुन्छन् । दमनहेला मान्दैनन् । स्वाभिमानी छन् र आत्मसम्मान चाहन्छन् भन्ने कथा छ फिल्ममा । उनीहरू कसैको श्रीमती भयो भन्दैमा सम्मानबिना बस्दैनन् भन्ने कथा हो, जारी, सुब्बाले भने ।खासमा जारीमाथि उपन्यास लेख्ने तयारी थियो । सुब्बाले राजन मुकारुङलगायत साथीहरूलाई आइडिया पनि सुनाए । १२१४ हजार शब्द लेखिसकेका थिए । तर, उपन्यास लेख्ने धैर्य कम हुँदै गयो । त्यसपछि फिल्मको माध्यमबाट यो कथा सुनाउने तयारीमा पुगे । पहिल्यै लेखिसकेका शब्दलाई पटकथामा ढाले । अनि बन्यो जारी ।यो कथा मैले भनिनँ भने यो कथा मभन्दा मुनिका पुस्तासम्म पुग्दैन । यो कथा भन्नु त मेरो कर्तव्य भयो । मेरो समाजमा यस्तो पनि भएको छ । यस्तो विश्वासमा पनि मानिसहरू चल्थे भनेर देखाउन मैले फिल्मको माध्यम रोजें, सुब्बाले भने, उपन्यासभन्दा पनि फिल्ममा भन्न सक्छु भन्ने भयो । फिल्ममा ध्वनि, संगीत, अभिनयको सुविधा हुन्छ । त्यसैले यो विषयमा मलाई फिल्म बनाउन मन लाग्यो । हाम्रो गाउँमा जारी आम विषय हो । महिलाहरूलाई आफ्नो जीवनसाथि छनोट गर्नेआत्मनिर्णयको सुविधा लिम्बूवानमा छ । यो आम रूपमा चलिरहने विषय हो । यसको अर्थ सबैले दोस्रो बिहे गर्छन् भन्ने होइन ।जारीलाई पुरानो श्रीमान्लाई दिइने क्षतिपूर्तिका रूपमा व्याख्या गरिन्छ । तर, लिम्बू समुदायमा यसको स्वरूप फरक शैलीमा अभ्यास गरिँदै आएको सुब्बा सुनाउँछन् । तपाईंको श्रीमती कसैले लग्यो भने तपाईंको अपमान भयो । त्यही अपमानबाट उनको शिर उठाउन गरिने चलन जारीका रूपमा अभ्यास भयो । त्यो कुरा एक बोतल रक्सीमा पनि मिल्न सक्छलाखौंमा पनि मिल्न सक्छ, सुब्बाले भने, पैसा अथवा जिन्सी दिए पनि पहिलो श्रीमान्ले चित्त बुझाउनुपर्छ । भोलिको भेटमा दुश्मनी हुनुभएन ।नेपाली फिल्ममा महिला चरित्र चित्रण कमजोर नै देखाइँदै आएको छ । त्यही भीडमा उपेन्द्र भने महिलाका फरक पाटोलाई समातेर आफ्नो समुदायको कथा सुनाउँदै छन् । सुब्बालाई थाहा छ, महिलाका कथालाई पुरुष निर्देशकले जति नै संवेदनशील भएर भनिए पनि त्यो अपर्याप्त हुन्छ । तर, आत्मसम्मान पाउनका लागि एउटी महिलाले गर्ने संघर्षलाई देखाउन आफूले सक्दो कोसिस गरेको उनको भनाइ छ । एउटै फिल्मकर्मीले गर्न सक्ने कोसिस हो । दर्शकले मेरो कोसिसलाई हेरिदिउन् । अन्य फिल्महरू गर्दै जान सकुँ भन्ने अपेक्षा छ । फिल्ममेकिङ दिमागमा बसुञ्जेल मात्र आनन्दको हुँदो रहेछ । तर, जब निर्माणमा होमिन्छौं तनाव हुँदो रहेछ, उनले भने, फिल्मलाई खिच्नुभन्दा त लेख्नु सजिलो रहेछ । मैले कोसिस गरेको छु, भयंकर गरेको छैन ।उपेन्द्र समुदायमा कथा सुनाउनका लागि थुप्रै विषयवस्तु रहेको बताउँछन् । हामीसँग समुदायपिच्छे थुप्रो कथा छन् । यसरी भनुम कथालाई भनेर जारी बनाएँ, उनले भने । यदि जारीको कथा उपन्यासमा लेखिएको भए युपारुङको नामले बजारमा आउँथ्यो । खासमा लिम्बू समुदायमा बिहेमा पतिले वचन (तिमीलाई कहिल्यै दुःख दिनेछैन) का साथ सिक्का (युप्पारुङ) दिइने चलन छ । त्यो युप्पारुङमा चेलीको आत्मनिर्णयको अधिकार समाहित हुन्छ । त्यसैले पनि हालै सार्वजनिक गरिएको ट्रेलरटिजरमा युप्पारुङलाई बडो महत्त्वका साथ देखाइएको छ । युप्पारुङको अर्थ सबैले नबुझ्लान् भनेर फिल्मको नाम जारी राखियो । यो फिल्म बन्न ४५ वर्ष नै लाग्यो । कोरोनाले फिल्म प्रदर्शनमा अवरोध नआएको भए जारी सन् २०१९ मै आइसक्थ्यो ।वैशाखमा जारीसँगै अन्य तीन फिल्म पनि प्रदर्शनमा आउँदै छन् । त्यसमध्येको एक फिल्म बुलाकी हो । संयोग, के भने जारी र बुलाकी को विषयवस्तु एउटै छ । युट्युबमा सार्वजनिक भएको ट्रेलेर हेर्दा कति संवाद उस्ताउस्तै पनि लाग्छन् । मिति मात्रै होइनविषयवस्तु पनि एउटै ? भन्ने प्रश्न गर्दा उपेन्द्र सुब्बा मुसुक्क मुस्कुराए मात्रै ।बुलाकी निर्देशक लक्ष्मण सुनारका अनुसार एक वर्षअघि तयार भइसकेको फिल्म सुरुमा कात्तिकमा ल्याउने तयारी थियो । तर, मंसिरको प्रतिनिधिसभाको चुनावले गर्दा मिति सारे । त्यसपछि फागुन १९ मा आउने तयारीमा थियो । त्यतिबेला त्यही मितिमा छक्का पञ्जा ४ र छड्के आएपछि बुलाकी पछाडि सर्यो । वैशाखमा आउने त्यतिबेलै तय गरेका थिए । तर, मिति घोषणा गरिसकेका थिएनन् । यही मितिमा अन्य दुई नेपाली फिल्म आउने भनिसकेपछि बुलाकीले वैशाखको मिति तोकेको हो । सबैका आआफ्ना दर्शक छन् । सबैले आआफ्नो दर्शक पाउनुहुन्छ भन्ने अपेक्षा छ । दयाहाङका त दुई फिल्म प्रदर्शनमा आउँदै छन् । उहाँलाई जति असर हामीलाई नगर्ला, लक्ष्मण सुनाउँछन्, एउटै मितिमा आउने भनिसकेपछि पनि कोही फिल्मकर्मीले मिलेर जाउँ भन्ने सल्लाहका लागि हामीलाई फोन गर्नुभएन । खासमा हामीलाई त कसैले गन्दै गन्नुभएको छैन । हाम्रो फिल्म चल्दैन भन्ने होला । तर, अब हामी वैशाखमै आउँछौं ।बुलाकीको कथा राजबहादुर सानेले लेखेका हुन् । निर्देशकीय हिसाबले लक्ष्मणको पहिलो फिल्म बुलाकी हो । म्युजिक भिडियोको निर्देशनमा सक्रिय उनी यो फिल्ममा अन्तिम समयमा जोडिएका हुन् । निर्माताहरूले नै यो कथामा फिल्म बनाउने भनेपछि उनी टिममा जोडिएका हुन् । यो कथा मैले कर्णालीमा देखेरै हुर्केको हुँ । ८९ वर्ष अगाडि पनि जारी कर्णालीमा अभ्यासरत थियो । मैले देखिरहेको कथामाथि फिल्म बनाउन मलाई मद्दत भयो, लक्ष्मण सुनाउँछन्, यो दुई फिल्मको कथा मिल्नु संयोग नै होला । यो फिल्म सुटिङ गरेको १९ महिना भइसक्यो । बुलाकीले कर्णालीका महिलाहरूको कथा प्रस्तुत गर्ने निर्देशक सुनार सुनाउँछन् । कर्णालीका महिला एकदमै पछाडि छन् । आफूसँग भएको हिंसाबारे बोल्न सक्दैनन् । बाहिर ल्याउन सक्दैनन् । फिल्मको प्रमुख पात्रले कर्णालीका महिलाहरूको प्रतिनिधित्व गर्छ, लक्ष्मणले भने, मनोवैज्ञानिक ढंगले गर्ने विद्रोहलाई देखाएका छौं ।"
धितोपत्र बोर्डमा बसेर निजी व्यवसाय प्रवर्द्धनको छुट नदेऊ,"आफ्नो निजी कम्पनीलाई ऋण दिलाउने प्रयोजनकै लागि नेपाल धितोपत्र बोर्डका अध्यक्ष रमेशकुमार हमालले बोर्ड स्वयंले अनुमति दिएको संस्था इक्रा रेटिङमार्फत रेटिङ गराएर नियमविपरीत कार्य गरेका छन् । व्यक्तिगत रूपमा जुनसुकै व्यवसायमा आबद्ध भए पनि धितोपत्र बोर्डमा अध्यक्ष भइसकेपछि उक्त पदबाट नबाहिरिँदासम्म निजी व्यवसाय गर्न कानुनले बन्देज लगाएको छ । तैपनि अध्यक्ष हमालले कानुनको धज्जी उडाउँदै बोर्डले अनुमति दिएको एवं प्रत्यक्ष नियमन गर्ने संस्थाबाट आफ्नो निजी कम्पनीको रेटिङ गराएर बैंकहरूबाट अर्बभन्दा बढी कर्जा लिएका छन्, जुन कार्य स्वार्थ बाझिने मात्र नभएर नेपाल धितोपत्र बोर्डका कर्मचारीहरूका लागि जारी आचारसंहिता र नियमावलीविपरीत पनि छ । अध्यक्ष हमाल ओमस्टोन एसिया क्यापिटल (नेपाल) प्रालिका धनी हुन् । बोर्डमा अध्यक्ष नियुक्त भएपछि उनले २०७९ असोज ३१ मा इक्रा नेपालबाट ओमस्टोनको रेटिङ गराएर सानिमा बैंक र राष्ट्रिय वाणिज्य बैंकबाट अर्बभन्दा बढी कर्जा लिएका हुन् । हाल धितोपत्र बोर्डको नियमनमा २ सय ३२ वटाभन्दा बढी संस्था छन्, तिनको नियमन, सुपरिवेक्षणदेखि खारेजीसम्मको अधिकार धितोपत्र बोर्डलाई हुन्छ । यति धेरै अधिकार रहेको संस्थाको अध्यक्षले आफ्नो निजी व्यवसायका लागि बोर्डबाटै अनुमति लिएका संस्थासँग काम गराउँदा प्रभावमा पार्न सक्ने भएकैले कानुनले यसो गर्न वर्जित गरेको हो । पूर्वप्रधानमन्त्री शेरबहादुर देउवा नेतृत्वको सरकारले धितोपत्र बोर्डको आचारसंहिता र नियमावलीविपरीत काम गरेको आरोपमा तत्कालीन अध्यक्ष भीष्मराज ढुंगानालाई बर्खास्त गरेको यहाँ स्मरणीय छ । जुन आरोपमा ढुंगाना बर्खास्त भएका थिए, त्योभन्दा ठूला आपत्तिजनक कार्यहरू हालका अध्यक्ष हमालले गरिरहेका छन् । ढुंगानालाई बर्खास्त गर्दा लागेका तीन आरोपमध्ये सबैभन्दा मुख्य विवाह भएकी उनकी छोरीको नाममा सेयर खरिद गरेको भन्ने थियो । जबकि विवाह भएकी छोरीलाई सेयर किन्न कानुनले रोकेको छैन, र छोरीको नाममा ढुंगानाले सेयर किनेको भन्ने कतैबाट पुष्टि पनि भएको छैन । र पनि बोर्डका अध्यक्ष रहेको बखत पहुँच पनि हुने र धेरै सूचना पनि प्राप्त हुने भएकाले छोरीले सेयर खरिद गरेको आरोपमा तत्कालीन सरकारले ढुंगानालाई बर्खास्त गरेको थियो । अहिलेका अध्यक्ष हमालले भने बोर्डमा अध्यक्षकै कुर्सीमा बसेर ढुक्कले निजी व्यवसाय प्रवर्द्धन गरिरहँदा पनि छुट पाइरहेका छन् । स्वार्थ बाझिएको आरोपकै कारण नेपाल उद्योग वाणिज्य महासंघका वरिष्ठ उपाध्यक्ष चन्द्रप्रसाद ढकालले पनि यसअघि बोर्ड सञ्चालकबाट राजीनामा गरेका थिए । सञ्चालक पनि बन्ने अनि सेयर किनबेचसँगै अरू व्यवसाय पनि गर्ने भएकाले स्वार्थ बाझिएको आरोप लागेपछि ढकालले उक्त पदबाट राजीनामा दिएका थिए । तर हमाललाई विगतका यी दृष्टान्तले छोएकै छैन, उल्टै कानुन अनुसार काम गरेको दाबी गर्दै आएका छन्, जुन ताजुबलाग्दो छ । स्मरणीय छ, हमाल पूर्वप्रधानमन्त्री देउवा र उनकी पत्नी आरजु देउवा निकट हुन् । र आरजुकै जोडबलमा उनी बोर्ड अध्यक्ष नियुक्त भएका हुन् । पूर्वअध्यक्ष ढुंगानालाई बर्खास्त गरेपछि खाली रहेको दुई वर्षका लागि २०७८ फागुनमा सरकारले उनलाई नियुक्त गरेको हो । उनी आएदेखि नै सीमित व्यक्ति र व्यापारिक घरानालाई लाभ हुने गरी नीति परिवर्तन गर्ने, मनपरी लाइसेन्स वितरण गर्ने, नेप्से लगायत संस्थाको कामकारबाहीमा प्रत्यक्ष हस्तक्षेप गर्ने लगायत काम गर्दै आएका छन् । हमालका कामकारबाहीमा निहित स्वार्थ देखिएकै कारण लाइसेन्स वितरण प्रक्रिया रोक्न अदालतमा मुद्दा परेको छ । उनले सीमित व्यक्तिलाई लाभ हुने गरी एकै पटक ठूलो संख्यामा लाइसेन्स वितरण गर्न लागेका थिए । उच्च राजनीतिक नेतृत्व, शक्ति र पहुँचको आडमा उनले धितोपत्र बोर्डमा बसेर स्वार्थ बाझिने गरी निजी व्यवसायलाई प्रवर्द्धन गरिरहँदा सरकार भने मूकदर्शक बनिरहनु विडम्बनापूर्ण छ । अध्यक्ष हमालमाथि कामकारबाहीमा स्वार्थ जोडिएको मात्र होइन, लाइसेन्स वितरण गर्दा नगदमा मोलमोलाई गरेको लगायतका आरोप छन् । सोही आरोपमा पूर्वअर्थमन्त्री विष्णु पौडेलले उनीसँग स्पष्टीकरणै सोधेका थिए, त्यतिबेला हमालका गतिविधिउपर अर्थ मन्त्रालयले सूक्ष्म निगरानी राख्ने गरेको थियो, उक्त सिलसिलालाई नयाँ अर्थमन्त्रीले पनि निरन्तरता दिनु अपरिहार्य छ । र, उनलाई अनुसन्धानकै दायरामा ल्याउनुपर्छ । नेपाल धितोपत्र कर्मचारी सेवा सर्त नियमावलीमा कर्मचारीले कम्पनीको स्थापना र सञ्चालन तथा व्यापार व्यवसाय गर्न नपाइने स्पष्ट उल्लेख छ । नियमावलीमा कुनै बैंक वा कम्पनीको स्थापना, रजिस्ट्रेसन वा सञ्चालनको काममा भाग लिन, प्रचलित कानुन बमोजिम दर्ता गराउनुपर्ने कुनै व्यापार वा व्यवसाय गर्न र अन्यत्र कुनै प्रकारको नोकरी स्वीकार गर्न बन्देज लगाइएको छ । त्यसविपरीत अध्यक्ष हमालले भने बोर्डको आडमा निजी व्यवसाय प्रवर्द्धन गरिरहेका छन्, जुन कानुनको बर्खिलापमा छ ।सम्बन्धित क्षेत्रमा लामो अनुभव सँगालेको स्वतन्त्र व्यक्ति धितोपत्र बोर्डमा अध्यक्ष बन्न पाउने कानुनी व्यवस्था छ । तर त्यसको बेवास्ता गर्दैर् व्यवसायीलाई अध्यक्ष बनाउने गल्ती तत्कालीन सरकारले गरेकाले यस्तो अवस्था आएको हो । नियामक निकायमा बसेर नीति पनि आफैं बनाउने र कार्यान्वयन पनि आफैं गर्ने काम ठीक होइन, यस्तो अवस्थामा स्वार्थ बाझिने भएकाले निष्पक्ष रूपमा काम हुन सक्दैन । अहिले धितोपत्र बोर्डमा त्यही भएको हो ।धितोपत्र बजारमा ५६ लाख १७ हजार लगानीकर्ता पुगिसकेका छन्, तिनको सम्पत्ति सुरक्षा गर्ने जिम्मा धितोपत्र बोर्डको हो । लगानीकर्ताको सम्पत्ति सुरक्षाका लागि काम गर्नुको साटो आफैं अध्यक्ष आफैंले निजी व्यवसायलाई प्रवर्द्धन गर्दा एकातिर संस्थामा सुशासन कायम हुँदैन भने अर्कोतिर यसका कामकारबाही पनि प्रत्यक्ष प्रभावित हुन्छन् । ऐनद्वारा प्रदत्त काम, कर्तव्य र अधिकारको धज्जी उडाउँदै जसरी भए पनि धेरै धनार्जन गर्ने ध्याउन्नमा लागेका अध्यक्ष हमालबाट पुँजी बजारको विकास सम्भव नहुने अब पुष्टि भैसकेको छ, जसप्रति सरकारले ध्यान दिनु जरुरी छ ।"
"तस्बिरले नै बोल्छ, कमिसनको कथा",कमिसनको खेलमा ठेकेदारले सस्तो अनि कमजोर सामग्री प्रयोग गरेकाले यस्तो अवस्था आएको हो । सुशील सुन्दास
"प्रधानमन्त्रीको भाषण ज्यादा, काम कम","पुष्पकमल दाहालको नेतृत्वमा सरकार बनेको सय दिन पूरा भएको छ । तर आमजनले यो अवधिमा कुनै सुखानुभूति गर्न पाएनन् । जनतामा उत्साह, उमंग छर्ने एउटा पनि ठोस काम भएन । काम देखाउन सय दिन पर्याप्त नभए पनि हुने सकारात्मक सन्देश दिन भने यति समय प्रशस्त हुन्छ । तर दाहाल सरकार यसमा चुकेको छ । सरकारले पुँजीगत खर्च बढाएर विकासनिर्माणलाई गति दिन सक्थ्यो । गौरवका आयोजनाको उपलब्धि मूल्यांकन गर्न सक्थ्यो । राहदानी विभागमा, स्मार्ट लाइसेन्स छप्ने ठाउँमा ठूलठूला प्रिन्टर खरिद गरेर अब लाइन बस्नु नपर्ने भनेर आश्वस्त पार्न सकिन्थ्यो । विषादी परीक्षण गर्ने मापदण्ड मन्त्रिपरिषद्बाट पास गरी जनस्वास्थ्यमा सरकार चनाखो छ भनेर सन्देश दिन सक्थ्यो । बन्द भएका उद्योग, कलकारखाना खोल्न प्रयत्न गर्न सक्थ्यो । आर्थिक मन्दीको बेला राज्य कोषको एकएक पैसा उपलब्धिमूलक काममा खर्च गर्नुपर्नेमा उल्टो अर्बौं रकम अयोग्य लडाकु र सहिदका नाममा बाँड्ने कुरा गरी आमजनलाई चिढाउन पुगेका छन् प्रधानमन्त्री दाहालले । सरकारको काम केवल मन्त्रिपरिषद् विस्तार गर्नमै सीमित भएको छ । मन्त्रीहरू पनि जनतामा उत्साह भर्न सक्ने खालका देखिँदैनन् । जो आयो जस्तो आयो उसैलाई मन्त्री बनाउँदा सरकारको छवि त ध्वस्त हुन्छ नै प्रधानमन्त्री पनि असफल हुन्छन् । भैरहेका छन् । दाहालका लागि यो अन्तिम अवसर हो । यसलाई उत्साहमा परिणत गर्न निकै मिहिनेत गर्नुपर्छ । प्रत्येक कदम फुकीफुकी चाल्नुपर्छ । भाषण कम, काम ज्यादा हुनुपर्छ । सय दिनको कामका आधारमा भन्न सकिन्छ, यो सरकार पनि असफल हुने बाटामा हिँडेको छ । दाहाल सरकार विफल हुँदा दाहाल र माओवादी मात्र असफल हुँदैनन । सरकारमा सामेल सबैभन्दा ठूलो दल कांग्रेस र त्यसका सभापति शेरबहादुर देउवा पनि असफल हुन्छन् । सरकारले जे गरे पनि सत्ता स्वार्थका लागि मौन बस्नुले कांग्रेसको छवि पनि धूमिल भएको छ । प्रश्न दाहाललाई मात्र होइन, देउवालाई पनि उठ्छ । गोपाल देवकोटा, गोकर्णेश्वर८, काठमाडौं"
राष्ट्रिय सुरक्षा र गोपनीयता,"विश्वका सानाठूला, धनीगरिब सबै देशले मुलुकको सार्वभौमिकता, राष्ट्रिय अखण्डतालाई अक्षुण्ण राख्न सुरक्षाका अनेक उपाय अपनाएका हुन्छन् । विदेशी घुसपैठ, हिंसा, गुण्डागर्दी, जासुसी, लुटपाट लगायत अवाञ्छित गतिविधि नियन्त्रण गर्न ठूलो रकम खर्च गरेर राज्यले विभिन्न गतिविधि सञ्चालन गरेको हुन्छ । पैसाभन्दा देशको सुरक्षालाई महत्त्व दिने गरेका उदाहरण पनि केलाऊँ : अमेरिकाको महान् शत्रु ठानिएको ओसामा बिन लादेनलाई पक्रन वर्षौं लागे पनि सीआईएका गतिविधि सत्तामा रहेका २४ जनालाई मात्र थाहा हुनु गोपनीयताको अद्वितीय उदाहरण होइन र ? यता आफ्नो सुरक्षाका निम्ति जासुसी गर्न भारतले हजारौंको संख्यामा काठमाडौं, सीमा क्षेत्रजस्ता संवेदनशील ठाउँहरूमा परिचालन गरिरहेको बताइन्छ । हाम्रो सुरक्षा व्यवस्था दिन प्रतिदिन कमजोर बनिरहँदा नेतृत्वमा खासै चिन्ता देखिँदैन । छिमेकी देशले सीमा मिचेको खबर पाउँदा जिम्मेवार पदाधिकारी, मन्त्री हेलिकप्टरमा जाने, टाढैबाट दूरविनले हेरेर केही भएको रहेनछ भन्ने निष्कर्ष निकाल्दै जनताको आँखामा छारो हाल्ने गरेको विषय हामीले देखेकै छौं । परराष्ट्र मामलाका विदेशी नेपाल आएपछि जिम्मेवार नेतृत्वसँग भएको प्रत्येक कुरा सार्वजनिक गरिनुपर्छ । त्यस्तै खर्बौंको आर्थिक घोटाला, काण्ड, भ्रष्टाचारले मुलुक कंगाल बनेको, लोकतन्त्र लुटतन्त्रमा परिणत भएको विषय किन सरकारको प्राथमिकतामा पर्दैन ? भुवनेश्वर शर्मा, चन्द्रागिरि२, काठमाडौं"
एकल पहिचानको धराप,"आफ्नै अनुहार पनि ऐनामा हेर्न कि ?दलित, महिला, आदिवासी जनजाति र मधेशीजस्ता विविध पहिचानका आन्दोलनले आफ्ना मुद्दा उठाउने क्रममा अरूका सवाललाई समेट्न सकेको उदाहरण कम छ । दलित संगठनहरूले पहाडी दलितलाई प्राथमिकतामा राखेको र मधेशी दलित, त्यसमा पनि महिलाका मुद्दालाई बेवास्ता गरेको आरोपलाई असत्य ठान्न सकिँदैन । त्यस्तै, आदिवासी जनजाति, महिला र मधेशी संगठनले पनि एकले अर्काका सरोकार नउठाएको र आफैंभित्रका महिलाका मुद्दालाई नजरअन्दाज गरेको पक्षलाई अब बेवास्ता गर्न मिल्दैन । नेपालमा प्रदेशहरूको नामांकन, सीमांकन र अधिकार बाँडफाँटको सवालमा बहिष्कृत समुदायबाट पनि एकल पहिचानको माग जोडदार रूपमा उठेको थियो, जबकि उक्त मागको अन्तर्यमा बहुपहिचानलाई सैद्धान्तिक रूपमा अंगीकार गर्ने र बहुपहिचानका मागलाई व्यावहारिक रूपमा सम्बोधन गर्ने नीति र नियत थियो । प्रदेशहरूको नामांकन विभिन्न सभ्यता र राष्ट्रका आधारमा गरिएका अनेक उदाहरण राख्दै, ती प्रदेशमा बस्ने सबै अल्पसंख्यकका भाषा, जाति, संस्कृति, धर्म, लिंगका अधिकारको न्यायिक अनुवाद हुने सत्यतथ्य स्थापित गर्न र त्यसमा सहमति निर्माण गर्न नसक्दा बहुसंख्यकवादी सत्ताधारीले नै फाइदा लिएको पाइन्छ । तिनकै बलमा आज नदीनालाको नाममा प्रदेशहरूको निर्माणसँगै एकल जातीय पहिचानको वर्चस्व केन्द्रमा मात्रै होइन, प्रदेश तहमा पनि व्यापक भएको छ । यसको अर्थ राज्यको अनुहारमा समावेशी र बहुपहिचान देख्न चाहनेहरूले कम्तीमा आफ्ना मागमा अन्य पहिचानका माग र सरोकारलाई समेट्नु जरुरी हुन्छ, समेटेको आभास दिलाउनु पनि उत्तिकै आवश्यक छ, कुनै पनि पहिचानवादीहरूका विचार र व्यवहारमा अन्तरविरोध नहोस् भन्नाका खातिर । एकल पहिचानका आधारमा संगठन बन्नु बनाउनु अनौठो होइन, तर एकल पहिचानकै आधारमा बनेका संगठनका मागको सम्बोधन विरलै हुन्छ, नत एकाध संगठनको बलमा ती मागको सम्बोधन हुने सम्भावना प्रबल हुन्छ । यथार्थमा कुनै पनि एउटा पहिचानको मुद्दा न एक्लै निर्मित र अस्तित्ववान् हुन्छ, न त तिनको समाधान नै अलगअलग हुन्छ । त्यसैले आफ्ना मागसँग अन्य पहिचानका मागसँग जोड्नेÙ जोडाइका सूत्र र सूत्रधार खोज्ने तथा आपसी संवाद, सहकार्य, संयुक्त मोर्चा निर्माण तथा त्यसको आधारमा संघर्षलाई सफलतासम्म लैजाने रणनीतिमा देखिने कमजोरी आत्मघाती नै हुन्छ । त्यसै त पहिचानको राजनीतिलाई विभाजनकारीको रूपमा आरोपित हुने गरेको छ, त्यसमा पनि सत्ताशक्तिविहीन बहुपहिचान पक्षधरहरूबीचको विभाजन आफ्नै अनिष्टकारीसमेत हुन सक्छ । अतः उनीहरूको राजनीति र रणनीति कम्तीमा पनि उत्पीडित पहिचानहरूबीच आपसी संवाद, सहकार्य, संयुक्त मोर्चालाई केन्द्रमा राख्ने खालको हुनु जरुरी छ । बढीमा प्रभुत्वशाली पहिचान भएका समुदायका निम्न तह र तप्काका जनताबीच पनि अभियान लिएर जानेÙ सके आफ्ना मागमा उनीहरूको पनि सहमति प्राप्त गर्ने, नसके उनीहरूलाई नबिच्क्याउने खालको हुनु आवश्यक हुन्छ । मूल कुरा व्यक्ति वा समुदायले अन्य समुदायसँग मायाप्रेम, घनिष्ठता र सहकार्य गर्दै आफ्नो पहिचानलाई विस्तार गर्दै आफूलाई बहुलवादी, लोकतान्त्रिक र मानवीय बनाउने हो । एकल पहिचानविरोधी संघर्षको लक्ष्य पनि एकल पहिचानको स्थापना र विस्तार हुन सक्दैनÙ दर्शन, सिद्धान्त, राजनीति, संस्कृति र आचरणका हिसाबले समग्रमा बहुपहिचानका आधारमा समावेशी राज्य, लोकतान्त्रिक समाज, मानवीय र सामाजिक व्यक्तित्व निर्माण नै हुनु जरुरी हुन्छ । नेपालमा अब वर्गीय लडाइँसँगसँगै वर्णीय, जातीय, लैंगिक, क्षेत्रीय संघर्ष आवश्यक नहुने खालको संरचना र सम्बन्ध बनाउने हो भने आजैबाट व्यक्ति, समाज र राज्यलाई समावेशी, मानवीय, लोकतान्त्रिक र समतामूलक बनाउनेबाहेक अरू के विकल्फ छ र ?"
"धर्का, खम्बा र सिमाना क्षेत्र","भारतको छिमेकी राष्ट्रहरूसँगको सिमाना क्षेत्र रोचक, विचित्रको एवं अद्वितीय नै छ । सायद विश्वमा नै यस्ता विभिन्नताले परिपूर्ण सिमाना क्षेत्रहरू छैनन् । यसैले भारतलाई सिमाना व्यवस्थापनको एउटा प्रयोगशाला नै मानिन्छ । धेरै राष्ट्रहरूले भारतले अपनाएका मोडलसम्म पनि लिने प्रयास गर्छन् । भारतको १५१०६७ किलोमिटर भूसिमाना छ भने ७५१६६ किलोमिटर समुद्र तटको सिमाना छ । मोठ २९ वटा राज्यप्रान्तहरूमा १७ राज्यहरू अन्तर्राष्ट्रिय सिमानासँग जोडिएका छन् । सातवटा अन्तर्राष्ट्रिय सिमाना भएका भारतको बंगलादेशसँगको सिमाना ४०७६७ किलोमिटर, सबैभन्दा लामो र अफगानिस्तानसँगको १०६ किलोमिटर सबैभन्दा छोटो छ । चीनसँग ३४८८ किलोमिटर, पाकिस्तानसँग ३३२३ किलोमिटर, नेपालसँग १७५१ किलोमिटर, म्यानमारसँग १६४३ किलोमिटर अनि भोटाङसँग ६९९ किलोमिटरको लामो सिमाना भारतले छिमेकी राष्ट्रहरूसँग साझा गर्दछ ।भारतका विभिन्न राज्यहरूले छिमेकी राष्ट्रहरूसँग कसरी सिमाना साझा गरेका छन् भन्ने अरू अत्यन्तै चाखलाग्दा र घतलाग्दा कुराहरू छन् । पाँचवटा राज्य तीनतीनवटा छिमेकी राष्ट्रहरूसँग सिमाना साझा गरेर बसेका छन् । जम्मुकश्मीरले चीनसँग १५९७ किलोमिटर, पाकिस्तानसँग १२२५ किलोमिटर अनि अफगानिस्तानसँग १०६ किलोमिटरसिमाना साझा गरेको छ भने, सिक्किमले चीनसँग २२० किलोमिटर, भोटाङसँग ३२ किलोमिटर अनि नेपालसँग ९९ किलोमिटरÙ अरुणाचल प्रदेशले चीनसँग ११२६ किलोमिटर, म्यानमारसँग ५२० किलोमिटर अनि भोटाङसँग २१७ किलोमिटर अनि पश्चिम बंगालले नेपालसँग १०० किलोमिटर, भोटाङसँग १८३ किलोमिटर र बंगलादेशसँग २२१६ किलोमिटर सिमाना साझा गरेका छन् । यसरी नै आसामले भोटाङसँग २६७ किलोमिटर र बंगलादेशसँग २६३ किलोमिटर अनि मिजोराम राज्यले म्यानमारसँग ५१० किलोमिटर र बंगलादेशसँग ३१८ किलोमिटर सिमाना साझा गरेका छन् ।भारतका यी सात छिमेकी राष्ट्रहरूसँग रहेका सिमानाका आआफ्ना विशेषताहरू छन् । भूगोलइतिहासराजनीतिसार्वभौमिकता र सम्झौताहरूका कारणले कुनै पनि सिमाना क्षेत्रका रूपरेखाव्यवस्थापनसमस्याहरू एकै प्रकारका वा मिल्दाजुल्दा छैनन् । बंगलादेश र पाकिस्तान सन् १९४७ मा भारत स्वतन्त्र हुनुअघि एउटा सग्लोसुगठित रूपमा रहेको भारतकै अंग थिए । स्वतन्त्र हुनुअघि भारत र पाकिस्तानलाई विभाजन गराइएपछि हिजोसम्म एउटैसग्लै रहेकोलाई सिरिल र्याडक्लीफ, एक कानुनविद्ले धर्कैधर्कारेखैरेखा कोरेर यी दुई राष्ट्रहरू बनाए । त्यो पनि धर्मको नाममा । त्यति मात्रै कहाँ हो र ! यता पश्चिमतिर पश्चिमी पाकिस्तान अनि पूर्वतिर पूर्वी पाकिस्तान । पश्चिमतिर उर्दूभाषी र पूर्वतिर बंगालीभाषी, धर्म एउटै भए पनि । पश्चिमबाट पूर्व कसरी जाने भन्ने कुरोको भने र्याडक्लिफले ध्यानै दिएनन् । रेलको बाटो, बिजुलीको तार, संघसंस्था, शैक्षिकस्वास्थ्यकानुनप्रशासन व्यवस्था, संस्कृति र इतिहास, पर्यावरण र प्राकृतिक संशाधन, राजनीति र सैन्यशक्ति एउटै धर्का कोराइले स्वाहा बनाइए । हिजो एउटै थियो, आज दुई टुक्रा पारेरै गए अंग्रेज उपनिवेशवादका जण्ड झाँक्रीहरूले । हामीलाई खेद्ने, जरैबाट उखेलेर फ्याक्ने र डाँडै कटाइदिने लाई टुक्राटुक्रा बनाएर नै जान्छौं भनेर भुकभुक उज्यालो हुँदा अललिएका अंग्रेज उपनिवेशवादका भूतप्रेतले दक्षिण एसियालाई एउटै बनावटी धर्का कोरेर लथालिंगै पारिदिए । यही बनावटी कोराइले पाकिस्तानमा अर्को उखारमाउलो ल्यायो, पूर्वी पाकिस्तान फेरि दोस्रो पटक स्वाधीन भएर छुट्टिएपछि बंगलादेश बन्यो ।पहाड, कन्दरा, इतिहास, संस्कृति, भाषासमुदाय, खोलानाला, वनजंगल केही राम्रो बुझ्नु त परै जाओस्, नदेखीकनै अंग्रेज शासन अन्तर्गत रहेका विदेश सचिव हेनरी म्याकमोहनले भारत र चीनबीच अर्को धर्का कोरिदिए । भारततिब्बतको गहिरो पारम्परिक एवं व्यापक ऐतिहासिक सम्बन्धलाई धर्काले नै छियाछिया बनाइदिए । उता अफगानिस्तान र पाकिस्तानबीच यस्तै ब्रिटिस सरकारका सचिव मोटिमर डुरान्डले धर्कै कोरेर अलगअलग बनाइदिए । आधा पस्तुनहरू उता आधा यता, बलुचको पनि त्यही हालत, सबैलाई छरपस्टै बनाइदिए । अंग्रेजको उपनिवेशवादभित्रका भालेमुंग्रे र साँपहरूले भारतनेपाल, भारतभोटाङ, भोटाङतिब्बत, नेपालतिब्बत, म्यानमारचीन, म्यानमारभारत सबैका धर्काहरू अध्ययन नै नगरी, विज्ञान र भूगोलको काँटाहरू नचलाई र संस्कृतिसभ्यताप्राकृतिक संसाधन र समुदायलाई ध्यानमा नराखी कोरेपछि आज पनि दक्षिण एसियाका राष्ट्रहरू शान्तिमय वातावरणमा वसुधैव कुटुम्बकमको सिद्धान्तमा बस्नै सक्तैनन् ।यी धर्काहरूले कहाँकस्तोकसरीकिन प्रभाव पार्यो भन्ने कुरोमा यथेष्टमनग्गे अध्ययनहरू गरिए, रिपोर्टहरू लेखिए । धर्काले युद्ध ल्यायो, भीषण रूपमा मारामारी भयोÙ लाखौंको संख्यामा शरणार्थी जन्मायो । एउटै समुदायलाई सिमाना वल्लोपल्लोपट्टि पारियोÙ प्राकृतिक संशाधनहरू बाँडिएलेटिएध्वंस भएÙ साम्प्रदायिक विभाजले जरै गाडे, गरिबीविषमता अझै फैलिए, बजारव्यवस्था साँघुरिए, जातपातको भेदभाव अझै चर्किए, विश्व मञ्चमा पनि यी राष्ट्रहरू एकार्कामा लड्न थाले । धर्काले ठूलो राष्ट्र, धनी राष्ट्र, राजनीतिक प्रणाली र निकै गहिरै रूपमा सार्वभौमिकताको प्रश्नहरू अघि ल्यायो । हिजो गाडी जान्थे, रेलले डाँडै काट्थे, पर्यावरणका असीमित फाइदाहरू देखिन्थे, व्यापारवाणिज्यउद्योग धन्दाशिक्षास्वास्थ्य एकत्रितव्यापक थिएÙ आज घटेर सिमानामा हाटबजारका लागि पनि दुई राष्ट्रबीच सम्झौता गर्नुपर्ने भयो । हिजो पर्वतमालाको उद्गमस्थलमा सुरु भएका नदीहरू समुद्रसम्म पुग्नुअघि नै यो मेरो त्यो तेरो भन्ने स्थितिमा पुगेपछि, पानी सुक्दै गएपछि, आज पानीयुद्ध पनि होला कि भन्ने आशंका जाग्न थाल्यो । त्यति मात्रै कहाँ हो र, यही धर्काले ल्याएको दुश्मनी, लुछाचुँडी र अस्थिरताले अर्को देशमा आधिपत्य जमाउने भयंकर शृंखला सुरु भयो । देशदेशहरू झुन्डझुन्डमा बाँडिन थाले । हजारौं किलोमिटर दूर रहेका राष्ट्रहरू देउसी खेल्न हरेकको घर आँगनमा पुगे ।आज भारतसँगको छिमेकी राष्ट्रका सिमानाहरू भिन्नाभिन्नै बनावटीसञ्चालन आदिमा आधारित छन् । भारत र नेपालको सिमाना क्षेत्र खुला छÙ मानवसमूह, वस्तुव्यापार आदिको खुला आवतजावत छ । अंग्रेजका भारत र तिनताका नेपालका राणा शासनको सन् १९२३ मा भएको सम्झौतालाई नै कायम राख्तै, सन् १९५० मा स्वतन्त्र भारत र राणा शासनबीच शान्तिमैत्री सन्धि भएपछि सीमासिमाना व्यवस्था पहिल्यै जस्तो चली नै रह्यो । यसरी भारतभोटाङबीच पनि सन् १९४९ मा सन्धि भएपछि, खुला आदानप्रदान अघि नै रह्यो । यी दुई प्रकारका सिमानासञ्चालन अद्वितीय नै छन् । यसबाट तीनैवटा राष्ट्रहरूले फाइदा पाएका छन्, आआफ्नै तरिकाले । भारतको आर्थिक सहयोगले प्रथम पटक सुरु गरिएका विकास, संस्था, मानव संसाधन आदिले नेपालभोटाङलाई धेरै माथि नै पुर्यायो । अर्कोतिर कम रोजगारीका अवसर भएका बिहारउत्तर प्रदेशकाहरू नेपाल पसे अनि नेपालीहरू बंग्लोर, दिल्ली, कलकत्ता, बम्बईदेखि गोआ र त्रिवेन्द्रमसम्म पुगे । खम्बैखम्बाले छुट्याइएका छन् यी सिमानाहरू । पैले बाढीले खम्बा बगाए, अर्को खम्बा गाडिने प्रक्रिया जारी छ । उता भोटाङमा आवतजावतमा खुलै सिमाना भए पनि निकै कठिनाइहरू देखा पर्दै छन् । गेलुफुकोक्राझार, सामड्रुपजोङ्खारदरंगा, फुन्टसोलिङजय गाउँमा भोटाङ छिर्ने द्वारमा कागजपत्र आदि मात्रै देखाउन नपरेर भित्र छिर्ने शुल्क पनि दिनुपर्ने भयो । भारतबंगलादेश सिमानामा अधिकांश धर्कामा काँडेतार लगाएर बारबेर गरिएको भए तापनि धेरै सिमाना क्षेत्रमा सहजै आवतजावत गर्न सकिन्छ । त्यति लामो सिमानामा आज पनि मेघालयसँगको जोडिएको सीमाक्षेत्र दाउकीमा भुजा, चनाझालमुरीवाला सिमाना भएर उभिएका हुन्छन् । मुरीवालाको पछि उभिए बंगलादेश अनि अघि उभिए भारत । यो अर्को अचम्मको सिमाना क्षेत्र हो । अझै भिन्नै प्रकारको सिमाना हो म्यानमार (बर्मा) र भारतको । न काँडेतार, न पर्खाल, न खुला सीमा । मिजोरम, मणिपुर, नागाल्यान्ड र अरुणाचल प्रदेशसँग जोडिएका प्रवेशद्वारहरू छन् । अरू रहेका लामो सिमाना क्षेत्रमा बोर्डर खाँबा गाडिएका छन् । सन् १८२६ मा भएको यानडाबु सन्धिपछि सन् १९६९ मा भारतबर्माबीचको सिमाना सम्झौता मात्रै हो, यस सिमानालाई परिचालन गर्ने । यति लामो १६४३ किलोमिटरको सिमानामा केवल १८६ वटा खाँबा गाडिएका छन् । यतापटि मिजोमणिपुरीनागाअरुणाचली उतापट्टि बर्माका सिमाना क्षेत्रहरूमा पनि उनीहरू नै । र नै सरकारले बनाएको प्रवेशद्वारभन्दा पनि बढी संख्यामा समाजसमुदायले चलाएको आवतजावत गर्ने ढोकाद्वारहरू छन् । सुरक्षाकर्मीहरू पनि सामाजिक आदानप्रदान र मैत्रीभाव देखेर अचम्मै मान्छन् । यही कारण, भारतबर्मा सरकारले सन् २०१८ मा दुई राष्ट्रका मानिसहरू एकार्काको सिमानाको १६ किलोमिटरभित्र २४ घण्टाको निम्ति प्रवेश गर्न सक्छन् भन्ने सम्झौता नै गरे ।ठीक उल्टो, भारतपाकिस्तान सिमाना क्षेत्रमा घना रूपमा काँडेतारपर्खाल बनाइएको छ । आवतजावतको नामोनिसान हुँदैन । आतंकवादीहरू सुरुङ खनेर पस्छन् कहिलेकाहीँ, सुरक्षाकर्मीहरू २४ घण्टा नै आँखाका नानीहरू ट्वालट्वाल पार्दै घुमिरहन्छन् । हम्मेहम्मे पर्ने स्थिति छ सदैव यो सिमानामा । उता भारत र चीनको सिमाना क्षेत्र अझै साह्रै भिन्न । लाइन अफ एक्चुअल कन्ट्रोल अन्तर्गत भारतले आफ्नो सिमाना तोकेको छ त चीनले पनि आफ्नै । तर कुन कसको सिमाना भन्ने निर्दिष्ट कुरो भने वैज्ञानिक ढंगमा तोकिएको नै छैन । र नै चीनले अड्डा जमाउन खोज्छ भारतको सिमानामा पनि । आआफ्नो सिमानाभित्र बसिरहे भारतचीनको सम्बन्धमा तिक्तता आउने नै थिएन । तर चीनको साउथ चाइना समुद्र, जापानको सेनकाकु टापु आदि स्थानहरूमा अड्डा जमाउने प्रवृत्तिले भारतसँग रहेको सिमानालाई पनि छुन्छ, तब भारत रिसले चुर हुनु सामान्य हो । यस्तै भयो सन् २०२० मा, र त्यसअघि पनि धेरै पटक । बाहिर नेतासँग अँगालो, भित्र सिमानामा अँगालो गर्ने चीनको दोगला नीतिमा यसर्थ विश्वका धेरै राष्ट्रहरू असन्तुष्ट छन् ।सिमानामा धर्का र खम्बा भन्ने साथ राष्ट्र र सरकार जनतासमेत भावुक हुन्छन्, सतर्क बन्छन् र राष्ट्रहितको एजेन्डा ल्याउँछन् । ठूलोसानो सबै राष्ट्रको सोचगतिविधि विश्वभरि यस्तै हुन्छ । लक्ष्मणरेखा नै हुन् धर्का र खम्बाÙ कसैले अर्कोपट्टिबाट उल्लंघन गर्ना साथ राष्ट्रिय सुरक्षाका सैन्य दल आदि जुर्मुरिएर उठ्छन्, गोलाबारुदट्यांक र सबम्यारिनमिसायलको कुरा गर्छन् । सुरक्षा दलको प्रशिक्षण नै यस्तै प्रकारले भएको हुन्छ । लक्ष्मणरेखा काट्नसाथ पड्काइहाल भन्ने मनोविज्ञानभित्रै जन्म लिएरहुर्किएरछिप्पिएका हुन्छन् यिनीहरू । तर भारतसँगको छिमेकी राष्ट्रहरूको सिमानामा कहिल्यै धर्का र खम्बा थिएन, यो त अंग्रेज उपनिवेशवादका कीटाणुफट्यांग्राहरूले ल्याएर लादेका हुन् । यहाँ त सिमाना क्षेत्र थियो, राष्ट्रहरू सार्वभौमिक नै र बेग्लाबेग्लै भए तापनि । धर्काखम्बा र लक्ष्मणरेखादेखि टाढा र भिन्नै यी सिमाना क्षेत्र (बोर्डर ल्यान्ड) मा संस्कृतिको आदानप्रदान हुन्थ्यो, खुला व्यापार वाणिज्य हुन्थ्यो, पर्यटकतीर्थयात्रीहरू आउँथेजान्थे, गाडीबाहननौकाजहाजरेल ढुक्कै दौडन्थे, मेरो खोलातिम्रो नदी, हाम्रो जंगलतिम्रो जडीबुटी कसैले भन्दैनथे, कृषकधामीझाँक्रीफेदाङ्बाबोन्बो सबैले दसैं, इद, क्रिसमस, विहु र पोंगलसँगै मनाउँथे । रामकृष्णबुद्धयिशुगुरु गोविन्दअल्लाह सबै सिमाना क्षेत्रमा बास लिन पुग्थे । अर्थात् राष्ट्र र सार्वभौमिकता, राष्ट्रहित र स्वतन्त्रता सबैका थिए, र पनि सिमाना क्षेत्र एउटा खुला मैदान थियो, एउटा साझा मञ्च थियो र एउटा वसुधैव कुटुम्बकमको गाउँसहर नै थियो ।यसर्थ आज पनि हरेक सीमासिमानाभन्ज्याङमा सिमाना क्षेत्र बसाइनुपर्छ जसले उताका नागा र यताका नागा, उताका पन्जाबी र यताका पन्जाबी, उताका नेपाली र यताका नेपाली अनि उताका तिब्बती र यताका तिब्बतीलाई एउटा न्यानो, ताजा र मीठो सपनाविपनाहरू आदानप्रदान गर्ने मौका दिन सक्छ । समुद्र तटका नजिक रहेका चीनको सेन्जेन र सांघाई, पाकिस्तानको कराँची, बंगलादेशको चिटागोंग, भारतको बम्बईमद्रासविशाखापटनममा स्पेसल इकोनमिक जोन (एसई) बनाएर व्यापक विकासको आधार निर्माण गरिन्छ भने, भूजमिन क्षेत्रमा फ्रन्टियर इकोनमिक जोड (एफईजेट) बनाएर त्यहाँ पनि विकासको मूल फुटाउन सकिन्छ । यसर्थ धर्का र खाँबोदेखि अलिक पर गएर, भारत र छिमेकी राष्ट्रहरूले सिमाना क्षेत्रको बीजारोपण गर्नुपर्छ । यसो हुँदा समाजसमुदायराष्ट्र मात्रै नफस्टाएर, पर्यावरणप्राकृतिक सम्पदाको पनि सुरक्षा हुन्छ, युद्ध र सुरक्षामा लाग्ने धनसामग्रीखर्चलाई अन्य बुनियादी विकासमा लगाउन सकिन्छ र प्राकृतिक प्रकोप, महामारी आदिलाई संयुक्त रूपमा निमोठ्याउन सकिन्छ । किनकि अबउसो धर्का र खाँबोको वास्ता नै नगर्ने मौसम परिवर्तनले ल्याएको घटनाहरूले लछेप्रै पार्ने छ हामी सबैलाई ।"
जनगणनामा देखिएको महिलाको तस्बिर,"राष्ट्रिय जनगणना २०७८ को विस्तृत प्रतिवेदन सार्वजनिक भएसँगै देशको समग्र जनसांख्यिकीका विविध पहलुहरूबारे विश्लेषण तथा मन्थन सुरु भएका छन् । जनगणनाले मुलुकको आधाभन्दा धेरै हिस्सा ओगट्ने महिलाको अद्यावधिक अवस्थाबारे प्रस्ट चित्र बाहिर ल्याएको छ, जुन खासै उत्साहजनक छैन । जनगणना अनुसार देशको कुल जनसंख्यामा आधाभन्दा धेरै अर्थात् ५१ दशमलव ०२ प्रतिशत महिला छन् । अघिल्लो जनगणनामा जस्तै यो पटक पनि महिलाको संख्या पुरुषको भन्दा धेरै छ । तथापि महिला र पुरुषबीचको लैंगिक अनुपातमा भने केही सुधार आएको छ । हाल हरेक १०० महिलामा पुरुषको संख्या केवल ९५५९ रहेको छ । जबकि २०६८ को जनगणनामा यस्तो लैंगिक अनुपात ९४१६ प्रतिशत थियो । अर्को रोचक पक्ष, देशभर पुरुषको संख्यामध्ये महिलाको संख्या अधिक रहँदा मधेश प्रदेशमा भने महिलाभन्दा पुरुषको संख्या धेरै छ । मधेशमा हरेक १०० महिलामा पुरुष १००५५ रहेका छन् । जबकि सुदूरपश्चिममा लैंगिक अनुपात निकै कम रहँदा हरेक १०० महिलाको अनुपातमा पुरुषको संख्या जम्मा ८९५१ जना रहेको छ । अर्को अनौठो तथ्य, गाउँको तुलनामा सहरको लैंगिक अनुपात धेरै छ । ग्रामीण क्षेत्रमा लैंगिक अनुपात ९४६८ रहँदा सहरमा ९६०६ रहेको छ । जनगणनाको तथ्यांकले महिलाको आर्थिक हैसियत तथा सम्पत्तिको स्वामित्वमा पछिल्लो १० वर्षमा खासै सुधार नभएको देखाएको छ । देशको कुल ६६ लाख ६६ हजार ९३७ परिवारमध्ये केवल २३८ प्रतिशतमा मात्रै महिलाको नाममा घरजग्गा छ । त्यसमा पनि घर तथा जग्गा दुवै महिलाको नाममा रहेका परिवारको संख्या ११८ प्रतिशत मात्रै छ । त्यस्तै २३ प्रतिशत परिवारमा घर मात्रै तथा ९७ प्रतिशत परिवारमा जग्गा मात्रै महिलाको नाममा रहेको देखिन्छ । परिवारमा महिलाको नाममा घरजग्गाको स्वामित्व रहेको यो अंक २०६८ को जनगणनाको तुलनामा ११ प्रतिशत मात्रै धेरै हो । यसले हाम्रो समाज अझै महिलालाई सम्पत्तिको अधिकार सुम्पिन तयार नरहेको देखाउँछ । महिलाको दयनीय आर्थिक हैसियत देखाउने अर्को तथ्य पनि जनगणनाले बाहिर ल्याएको छ, जस अनुसार देशका ४२९ प्रतिशत अर्थात् झन्डै आधा महिला कुनै पनि आर्थिक काममा संलग्न छैनन्, जबकि यस्ता पुरुषको संख्या ३१६ प्रतिशत छ । अझ मधेश प्रदेशमा त आर्थिक कार्यमा संलग्न नहुने महिलाको संख्या ४६५ प्रतिशत रहेको छ । देशका झन्डै आधाजसो महिला आर्थिक क्रियाकलापमा संलग्न नै नरहेको परिप्रेक्ष्यमा आर्थिक कार्यमा संलग्न महिलाहरूको रोजगारीको अवस्थासमेत सन्तोषजनक देखिँदैन । आर्थिक रूपमा सक्रिय महिलामध्ये पनि १०० मा ८ जना त अक्सर बेरोजगार छन् । अर्थात् उनीहरूले वर्षभरि काम गर्न पाएको दिनभन्दा खाली हात बस्नुपर्ने दिनको संख्या धेरै छ । त्यस्तै आिर्थक रूपले सक्रिय महिलाहरूको रोजगारी वा अर्थोपार्जनको क्षेत्रसमेत परम्परागत तथा कम आकर्षक क्षेत्र रहेको देखिन्छ । आर्थिक काममा संलग्न महिलामध्ये ५६९ प्रतिशत कृषि क्षेत्रका श्रमिकका रूपमा रहेका छन् भने २६९ प्रतिशत सामान्य वा प्राथमिक पेसाका कामदारका रूपमा रहेका छन् । तर पेसाविद्, प्राविधिक वा सहायक पेसाविद् र व्यवस्थापकजस्ता समाजमा सम्मानित मानिने रोजगारीका क्षेत्रमा महिलाको संख्या क्रमशः ३२, १४ र ३५ प्रतिशत मात्रै छ । त्यस्तै रोजगारीमा पनि अरूको काम गर्ने २१९, आफैं रोजगारदाता बनेका ०७, आफ्नै काम गर्ने ५९ तथा परिवारमा सघाउने मात्रै १८२ प्रतिशत छन् । आधाजसो महिलामा देखिएको आर्थिक वञ्चितिको मुख्य कारकतत्त्वका रूपमा हाम्रै सामाजिक संरचना तथा महिलालाई समाजले सदियौंदेखि थोपरेको अतिरिक्त दायित्व नै रहेको देखिन्छ । जनगणनाको तथ्यांक अनुसार आर्थिक काममा संलग्न हुन नपाउने महिलामध्ये ३२४ प्रतिशतले घरधन्दा र ९८ प्रतिशत पारिवारिक हेरचाहका कारणले निष्क्रिय बस्न बाध्य भएका छन् । जबकि यस्तो कारणले आर्थिक काममा संलगन हुन नपाउने पुरुषको संख्या क्रमशः ६६ र ४२ प्रतिशत मात्रै छ । जनगणना अनुसार देशमा घरमुली महिला भएका परिवारको संख्या ३१५५ प्रतिशत छन्, जुन अघिल्लो जनगणनाभन्दा ५८२ प्रतिशतले बढी हो । यद्यपि घरमा पुरुषहरू हुँदाहुँदै महिलाले घरमुली बन्ने अवसर पाएका भने होइनन् । देशका लाखौं पुरुषहरू वैदेशिक रोजगारीका कारण मुलुकबाहिर रहँदा महिलाहरूले अन्तरिम रूपमा घरमुलीको जिम्मेवारी निर्वाह गरिरहेका हुन् । तथ्यांक अनुसार विदेश गएका कुल २१ लाख ९० हजार ५ सय ९२ मध्ये महिला जम्मा ३ लाख ९० हजार ९ सय १७ वा १७८ प्रतिशत मात्रै छन् । त्यसैले विदेशमा रहेका करिब १८ लाख पुरुषमध्ये धेरैको परिवारमा महिलाले पति घर नफर्किउन्जेल घरमुलीको जिम्मेवारी निर्वाह गर्नुपरिरहेको देखिन्छ । महिलाको आर्थिक हैसियत मात्र होइन शैक्षिकस्तर पनि कमजोर रहेको जनगणनाको तथ्यांकले देखाएको छ । देशको कुल साक्षरता दर ७६३ प्रतिशत रहेकामा पुरुषको साक्षरता दर ८३६ प्रतिशत र महिलाको साक्षरता दर ६९४ प्रतिशत रहेको छ । यसले पुरुषहरूको तुलनामा महिलाको साक्षरता दर निकै कम देखाउँछ । अघिल्लो जनगणनामा पुरुषको साक्षरता दर ७५१ र महिलाको ५७४ प्रतिशत रहेको थियो । देशको समग्र महिला साक्षरता दर आफैंमा कम रहँदा मधेश प्रदेशका महिलाको शैक्षिक अवस्था झनै दर्दनाक देखिन्छ । मधेश प्रदेशमा केवल ५४७ प्रतिशत महिला मात्रै साक्षर छन् । यो भनेको १० वर्षअघिको जनगणनाको समग्र महिला साक्षरता दरभन्दा पनि कम हो । उसो त, समग्र तराई क्षेत्रमै महिलाको साक्षरता अन्य भौगोलिक क्षेत्रको भन्दा कम अर्थात् ६४४ प्रतिशत मात्र छ । तथ्यांक अनुसार औसतमा देशका १०० मा ६९ जना महिला साक्षर रहेको देखाए पनि शैक्षिकस्तरका दृष्टिले भने महिलाहरूको अवस्था झनै कमजोर देखिन्छ । किनकि कुल साक्षर महिलामध्ये केवल १७ प्रतिशत महिलाले मात्रै स्नातकोत्तर वा त्यसभन्दा माथि अध्ययन गरेका छन् । त्यस्तै एसएलसी तह उत्तीर्ण गर्ने महिलाको संख्या ९३ प्रतिशत मात्रै छ । अझ उच्चशिक्षामा प्राविधिक तथा खर्चिला विषयहरू अध्ययन गर्न पाउने महिलाको संख्या निकै कम देखिन्छ । उच्चशिक्षामा महिलाले सबैभन्दा धेरै पढ्ने विषय शिक्षाशास्त्र संकाय रहेको छ, त्यसपछि व्यवस्थापन आउँछ । जबकि विज्ञान तथा प्रविधि विषय पढ्ने ५१ प्रतिशत, इन्जिनियरिङ १ प्रतिशत तथा कम्प्युटर तथा सूचना प्रविधि विषय पढ्ने महिलाको संख्या ०६ प्रतिशत मात्रै रहेको छ । प्राविधिक विषय पढ्ने पुरुषहरू महिलाको तुलनामा धेरै देखिन्छन् । उता समग्र साक्षरता दर, तथा पूर्वप्राथमिकदेखि उच्च शिक्षासम्ममा महिलाको तुलनामा पुरुषहरू अगाडि देखिए पनि अनौपचारिक शिक्षा लिनेमा भने पुरुषको तुलनामा महिलाको संख्या धेरै छ । आर्थिक हैसियत तथा शैक्षिक अवस्थामा मात्र होइन महिलाहरूको जीवनमाथिको जोखिम पनि उल्लेख्य मात्रामा घट्न सकेको छैन । देशमा मातृ मृत्युदर प्रतिलाख जीवित जन्ममा १५१ रहेको छ । अझ लुम्बिनी प्रदेशमा त मातृ मृत्युदर निकै भयानक अवस्थामा अर्थात् २०७ रहेको देखिन्छ । २०६८ सालको जनगणनामा मातृ मृत्युदर २३९ तथा २०५८ मा ५३९ रहेकामा हाल केही कम देखिए पनि सन् २०२२ सम्ममा मातृ मृत्युदरलाई ११६ मा झार्ने लक्ष्यमा भने नेपाल चुकेको छ । अझ संयुक्त राष्ट्रसंघको दिगो विकास लक्ष्य पूरा गर्न नेपालले सन् २०३० सम्ममा मातृ मृत्युदरलाई ७५ मा झार्नुपर्छ, जुन लक्ष्य कठिन देखिएको छ । गर्भवती तथा सुत्केरीको उद्धार गर्न भन्दै राष्ट्रपतिको नाममा हेलिकप्टरसमेत खरिद गरी औंलामा गन्न सकिने महिलाको उद्धारसमेत गरिएको हल्ला हुने गरे पनि अझै ठूलो संख्यामा महिलाहरूले प्रसव तथा सुत्केरी अवस्थामा ज्यान गुमाउन बाध्य भएको तथ्यांकले देखाउँछ । जनगणनाको तथ्यांकले महिलाहरू अझै पनि कम उमेरमै बिहे गर्न बाध्य रहेको देखाउँछ । पहिलो विवाह गर्दाको औसत उमेर १९ वर्ष रहेकामा महिलाको १८ वर्ष छ भने पुरुषको २१ वर्ष । बिहे भएकामध्ये ०५ प्रतिशत अर्थात् ४५ हजार ७७३ महिलाले १० वर्षभन्दा कम उमेरमै बिहे गरेका छन् । यद्यपि जनगणनाले महिलाहरूमा बच्चा जन्माउने दर घट्दै गएको सकारात्मक तथ्य देखाएको छ, जस अनुसार दुई मात्रै बच्चा जन्माउने महिलाको संख्या सबैभन्दा धेरै अर्थात् ३३ प्रतिशत छ । दम्पतीहरूमा दुई सन्तान मात्रै जन्माउने दर बढे पनि समाजमा छोरा र छोरीबीचको विभेद टड्कारो देखिन्छ । तथ्यांक अनुसार देशमा प्रजननयोग्य उमेरका महिलाबाट जन्मिएका १ करोड २७ लाख ९९ हजार ९६९ बच्चामध्ये छोराको संख्या ५२७ तथा छोरीको संख्या ४७३ प्रतिशत रहेको छ । यसले छोरीको तुलनामा छोरा जन्माउन लालायित हुने हाम्रो समाजको मनोवृत्तिमा अझै सुधार हुन नसकेको प्रस्ट हुन्छ । जन्मिने बच्चाहरूमा छोरीको अनुपात ५ प्रतिशतभन्दा धेरैले कम हुनुले यसबाट भविष्यमा लैंगिक असन्तुलन सृजना भई हालको चीनको जस्तो अवस्था आऊने जोखिमलाई नजरअन्दाज गर्न सकिँदैन ।"
चर्को ब्याज असुल्ने नेता पक्राउ,"राजविराज (कास) चर्को दरमा ब्याज असुल्ने र धरौटीबापत् राखिएको जग्गा फिर्ता नगरेको आरोपमा सप्तरी, विष्णुपुर गाउँपालिका७ का सुरेन्द्रप्रसाद शर्मालाई सोमबार प्रहरीले उनकै घरबाट पक्राउ गरेको छ । सुरेन्द्र जनमत पार्टीका केन्द्रीय सदस्य हुन् । उनी पार्टीभित्र सुरेन्द्र मधेशीका नामले चिनिन्छन् ।"
प्रदेशलाई बलियो बनाउने नीति,"(काठमाडौं)संयुक्त सरकारले संघीयता कार्यान्वयनलाई प्राथमिकतामा राखेर साझा न्यूनतम कार्यक्रम तय गरेको छ । माओवादी अध्यक्ष पुष्पकमल दाहाल नेतृत्वको सरकारले सार्वजनिक गरेको प्राथमिकता र साझा न्यूनतम कार्यक्रममा प्रदेश तहलाई बलियो बनाउने उल्लेख छ ।प्रदेश सरकारहरूले दोस्रो कार्यकालमा अघि बढ्दै गर्दा संघीयता कार्यान्वयनमा संघीय सरकारको असहयोग रहेको गुनासो गरिरहेका छन् । २०७४ र २०७९ को निर्वाचनबाट प्रधानमन्त्री बनेका केपी शर्मा ओली, शेरबहादुर देउवा र पुष्पकमल दाहालले संघीयता कार्यान्वयनलाई प्राथमिकतामा नराखेको गुनासो प्रदेश तहको छ । कांग्रेस, जसपा, एस, जनमत, नागरिक उन्मुक्तिलगायत दल सम्मिलित संयुक्त सरकारको प्राथमिकता र साझा न्यूनतम कार्यक्रमको पहिलो बुँदामा संविधानको रक्षा र आवश्यकताअनुसार परिमार्जन, संघीय लोकतान्त्रिक गणतन्त्रको सुदृढीकरण र संघीयता कार्यान्वयन गर्ने उल्लेख छ । सरकारले प्रदेशको क्षेत्राधिकारसँग बाझिएका संघीय कानुन संशोधन गर्ने र प्रदेशको अधिकार सूचीमा रहेका विषयको कानुन निर्माणमा सहजीकरण गर्ने बताएको छ । संघीयता कार्यान्वयनका लागि तीन तहबीचको सरकारको क्षेत्राधिकार र अन्तरसम्बन्धलाई सहकारिता, सहअस्तित्व र समन्वयका आधारमा सञ्चालन गरिनेछ, नीति र कार्यक्रमको पहिलो बुँदामा भनिएको छ, संविधानबमोजिम प्रदेशलाई हस्तान्तरण गर्न बाँकी रहेका विभिन्न मन्त्रालय मातहतका निकायहरू हस्तान्तरण गरिनेछ । प्रदेश र स्थानीय तहलाई सबल र अधिकारसम्पन्न बनाउन सन्तुलित र न्यायोचित रूपमा राजस्व तथा स्रोत साधन बाँडफाँट गर्ने सरकारको प्राथमिकता रहेको उल्लेख छ ।सरकारका प्रवक्तासमेत रहेकी सञ्चार तथा सूचना प्रविधिमन्त्री रेखा शर्माले संघीयता कार्यान्वयनका लागि आवश्यक कानुन निर्माणका साथै कार्यान्वयनमा जोड दिने सरकारको नीति रहेको बताइन् । सरकारले पूर्णता पाएको ६ महिनाभित्र प्रदेशसँगको समन्वयमा प्रदेश प्रहरी समायोजनको काम सम्पन्न गर्ने नीति तथा कार्यक्रममा उल्लेख छ । प्रदेश प्रहरी समायोजन गर्ने कार्यलाई यसअघिका सरकारले पनि प्राथमिकतामा राख्ने गरेका थिए । तर संघीयता कार्यान्वयन सुरु भएको ७ वर्ष बित्दासम्म प्रदेश तहले आफ्नै प्रहरी पाउन सकेको छैन । प्रदेश सरकारले प्रदेश प्रहरी ऐन निर्माण गरे पनि संघीय सरकारले प्रहरी समायोजन कार्य अघि नबढाउँदा ऐन कार्यान्वयन हुन नसकेको प्रदेश सरकारको भनाइ छ ।कर्णाली प्रदेश सरकारका आन्तरिक मामिला तथा कानुनमन्त्री कृष्णबहादुर जीसीले प्रदेश प्रहरी स्थापनाका लागि संविधान, संघीय ऐन र प्रदेश ऐनले मार्ग प्रशस्त गरे पनि संघीय सरकारको इच्छाशक्ति नहुँदा रोकिएको बताए । सरकारले बोझिलो केन्द्रीकृत संरचनालाई रूपान्तरण गर्न र संघीय संरचनालाई चुस्त, दुरुस्त र मितव्ययी बनाउन अधिकारसम्पन्न उच्चस्तरीय प्रशासनिक पुनःसंरचना आयोग बनाउने नीतिमा उल्लेख गरेको छ । संघीय लोकतान्त्रिक गणतन्त्रलाई संस्थागत गर्न संघीय निजामती सेवा, नागरिकता, शिक्षा सेवा, स्वास्थ्य सेवालगायत अति आवश्यक ऐनलाई यथाशीघ्र संसद्बाट पारित गराउनुका साथै संविधानको अनुसूचीमा उल्लेखित क्षेत्राधिकारसँग सम्बन्धित संघबाट बन्न बाँकी ऐन कानुन प्राथमिकताका साथ निर्माण गर्ने भनिएको छ ।एमाले सम्मिलित दाहाल सरकारले पुस २५ मा ल्याएको नीतिगत प्राथमिकता र न्यूनतम कार्यक्रममा संघीयता कार्यान्वयनलाई २० नम्बर बुँदामा राखेको थियो । उतिबेला नागरिकता र नेपाली पहिचान, नीतिगत र संरचनागत सुधार, लोकतन्त्र, सुशासन र गुणस्तरीय सेवालाई प्राथमिकताको अग्रस्थानमा राखिएको थियो । कांग्रेस सभापति शेरबहादुर देउवा नेतृत्वको संयुक्त सरकारले संघीयता कार्यान्वयनलाई पाँचौं प्राथमिकतामा राखेको थियो । दाहाल नेतृत्वको वर्तमान सरकारले देशको अर्थतन्त्र सुधार गर्न नीतिगत, संरचनागत तथा कार्यगत सुधार गर्ने, गुणस्तरीय सेवा प्रवाह, सुशासन र सदाचारको प्रत्याभूति हुने गरी शासकीय सुधार गर्ने, भ्रष्टाचार छानबिन र कारबाहीका लागि अग्रसरता लिने, शान्ति प्रक्रियालाई पूर्णता दिन विस्तृत शान्ति सम्झौताका बाँकी कार्यभार पूरा गर्नेलगायत विषय प्राथमिकतामा राखेको छ । सुशासनयुक्त तथा भ्रष्टाचारमुक्त शासकीय व्यवस्था निर्माण गर्न ईगभर्नेन्स ऐन यथाशीघ्र संसद्मा प्रस्तुत गरी पारित गर्ने नीति र कार्यक्रममा उल्लेख छ ।"
सिद्धार्थ राजमार्ग दैनिक नौ घण्टा बन्द,पाल्पा (कास) सिद्धार्थ राजमार्गअन्तर्गत सिद्धबाबा सुरुङ मार्ग तयारीका लागि तानसेनबुटवल खण्ड मंगलबारदेखि दैनिक नौ घण्टा बन्द हुने भएको छ । राजमार्ग सुरक्षा समितिको बैठकले हरेक दिन बिहान ११ बजेदेखि दिउँसो २ बजेसम्म र राति १० बजेदेखि बिहान ४ बजेसम्म सडक बन्द गरेर काम गर्न अनुमति दिएको हो ।
काँडाघारीमा छात्रवास,"काठमाडौं (कास) नेपाल चर्खा प्रचारक गान्धी तुलसी स्मारक महागुठी, काँडाघारीस्थित छात्रवास भवन सोमबार उद्घाटन भएको छ । भारतीय दूतावासका प्रथम सचिव करुण बंशलले छात्रवासको उद्घाटन गर्दै दूतावासले महागुठीको विकासमा सहयोग गर्ने बताए । भारतीय दूतावासको २ करोड ७२ लाख रुपैयाँ सहयोगमा तीनतले छात्रवास भवन निर्माण भएको हो ।महागुठीका अध्यक्ष उदयमोहन श्रेष्ठले छात्रवासमा गरिब र एकल महिला राखी सीपमूलक तालिम दिएर आत्मनिर्भर बनाउने बताए । कागेश्वरी मनोहरा नगरपालिका प्रमुख उपेन्द्र कार्कीले नगरपालिकाले महागुठीसँग समन्वय गरेर सीप विकासमा सहयोग गर्ने जनाए । जिसस, काठमाडौंका अध्यक्ष सन्तोष बुढाथोकीले छात्रवासले महिलाको सीप विकासमा योगदान हुने उल्लेख गरे । महागुठीकी मुख्य गुठीयार भद्रकुमारी घलेले गान्धी र तुलसीमेहर श्रेष्ठको सम्बन्धबारे चर्चा गरिन् ।"
पर्यटक बढिरहेका बेला स्थानीय र संघ सरकारबीच टिम्स विवाद,"संघीय सरकारले बनाएको नियम गाउँपालिकाले मान्दिनँ भन्नु हास्यास्पद हुने उनको भनाइ छ । खुम्बु पासाङ ल्हामु गाउँपालिकाले भने प्रेस विज्ञप्ति जारी गरेरै गाइड अनिवार्य गर्ने गरी बोर्डले जारी गरेको मापदण्ड अस्वीकार गरेको छ । सगरमाथा क्षेत्रमा सोलो ट्रेकिङ कायमै रहेको पालिकाको दाबी छ । स्वतन्त्रतापूर्वक एक्लै घुम्न आउने पर्यटलाई सगरमाथा क्षेत्रमा सधैं स्वागत छ, विज्ञप्तिमा भनिएको छ । पर्यटकका लागि राष्ट्रिय निकुञ्जसँग मिलेर सगरमाथा क्षेत्रका लागि ट्रेक कार्ड लागू गर्ने पालिकाले बताएको छ । यो नियम पालिकाले ०८० सालबाट लागू गर्ने पालिका अध्यक्ष मिङमारछिरि शेर्पाले जनाए । अब ट्रेक कार्डबापत सार्क राष्ट्रका पर्यटकले प्रतिव्यक्ति ३ हजार ५ सय रुपैयाँ तिर्नुपर्नेछ । उक्त शुल्कभित्र गाउँपालिकाले २ हजार र सगरमाथा राष्ट्रिय निकुञ्जले १५ सय रुपैयाँ बाँडेर राख्नेछन् । सार्क मुलुक बाहिरका पर्यटकले भने ५ हजार रुपैयाँ तिरेर उक्त ट्रेक कार्ड किन्नुपर्नेछ, जसमा पालिकाले २ हजार र राष्ट्रिय निकुञ्जले ३ हजार रुपैयाँ राख्नेछन् । उक्त डिजिटल ट्रेक कार्ड लुक्लाबाटै खरिद गर्ने र सोही कार्डबाट पर्यटकको सम्पूर्ण रेकर्ड लिन मिल्ने पालिकाले जनाएको छ । सुरक्षाका फिचर पनि ट्रेक कार्डमा समावेश हुनेछन्, शेर्पाले भने । संघीय सरकार र पालिकाको दोहोरो निर्णयको चपेटामा पर्यटक एवं पर्यटन व्यवसायी परेका छन् । एकातिर गाइड अनिवार्य भन्नेछ, अर्कोतिर गाइड चाहिँदैन भन्ने, यसले अन्योल सिर्जना गरेको छ, पर्यटन व्यवसायी पासाङ शेर्पाले भने । पर्यटक करको तेहेरो मारमा समेत परेका छन् । टिम्स, ट्रेक कार्डका नाममा पालिका र राष्ट्रिय निकुञ्जले छुट्टाछुट्टै रकम असुल्दा नेपालप्रतिको सन्देश विश्व समुदायमा राम्रो जाने देखिँदैन, उनले भने ।"
नेपालमा क्रिप्टोकरेन्सी प्रतिबन्ध ठीक,"राष्ट्र बैंकले पटकपटक जारी गरेको सूचनामा नेपालमा विदेशी विनिमय वा मुद्राका रूपमा भर्चुअल तथा क्रिप्टोकरेन्सीले कानुनी मान्यता नपाएको, कानुनी ग्राह्य नभएको, नेपाल सरकारको जमानत प्राप्त नभएको र कुनै सुरक्षण नभएको हुँदा कारोबार गैरकानुनी रहेको उल्लेख छ । यस्तो कारोबार, पिरामिडमा आधारित नेटवर्क मार्केटिङ तथा हाइपर फन्डमा सम्पत्ति शुद्धीकरण तथा आतंककारी क्रियाकलाप लगानी, ठगी तथा कर छली, लगानीको असुरक्षा, पुँजी पलायन, मूल्यमा अस्थिरता एवम् उतारचढाव, सट्टेबाजी आदिसम्बन्धी जोखिम अन्तर्निहित रहन्छ । नेपालभित्र बसोबास गर्ने नागरिक, फर्म, कम्पनी, संस्था (विदेशीसमेत) र नेपालबाहिर बसोबास गर्ने नेपाली नागरिकले समेत त्यस्तो कारोबार गरेको पाइएमा प्रचलित कानुनबमोजिम कारबाही हुने राष्ट्र बैंकको चेतावनी छ । नेपालमा दर्ता भई नेपालबाहिर रहेका फर्म, कम्पनी, संस्था तथा त्यस्ता कम्पनी वा संस्थाका शाखा कार्यालय तथा एजेन्सीहरूले कुनै पनि प्रकारका भर्चुअल, क्रिप्टोकरेन्सी, पिरामिडमा आधारित नेटवर्क मार्केटिङ, हाइपर फन्ड कारोबार गरेको, गराएको वा संलग्नता रहेको पाइए कारबाही हुने बैंकले जनाएको छ । साथै त्यस्तो कारोबारका लागि रेमिट्यान्स, विनिमय रकम, माइनिङसम्बन्धी कार्य गर्ने गराएको पाइए पनि कारबाही हुने भन्दै राष्ट्र बैंकले सचेत गराएको छ ।"
महासंघमा उमेशलाल प्यानलको उम्मेदवारी घोषणा,निजी क्षेत्रको डिजिटल रूपान्तरणका लागि रणनीतिक योजना बनाएर विश्व बजारमा प्रतिस्पर्धा गर्न सक्षम आधुनिक एवं नवीन निजी क्षेत्र सिर्जना गरेर आफू अघि बढ्न चाहेको पनि उनले जनाए । क्वेस्ट फर्मासिटिकल्स र कन्काई रबर कम्पनीमा आबद्ध उमेशलाल महालक्ष्मी लाइफ इन्स्योरेन्सको सञ्चालक समितिमा समेत छन् । उमेशलालको प्यानलमा वस्तुगततर्फका उपाध्यक्षका उम्मेदवार हेमराज ढकालले वस्तुगत संघहरूलाई बलियो बनाउनुपर्नेमा जोड दिए । महासंघको मस्तिष्कका रूपमा वस्तुगत संघलाई हेरिए पनि त्यसअनुसार काम हुन नसकेको उनको भनाइ छ । आफू नेतृत्वमा पुगेर त्यसलाई बलियो बनाउन चाहेको उनले बताए । व्यवसायीका समस्या समाधानका लागि काम गर्न आफूले महासंघको उपाध्यक्षमा उम्मेदवारी दिन लागेको उनको भनाइ छ । साना तथा मझौला व्यवसायीका समस्या समाधान गर्न आफूले काम गरिरहेको र यसलाई सशक्त रूपमा निरन्तरता दिने जिल्ला नगरतर्फका उपाध्यक्ष पदका उम्मेदवार दिनेश श्रेष्ठले बताए । महासंघको सबैभन्दा महत्त्वपूर्ण कार्यक्षेत्र जिल्लानगर उद्योग वाणिज्य संघ रहेको र यही ठाउँबाट सशक्त अभियान सञ्चालन गर्न जिल्लानगरतर्फको उपाध्यक्षमा उम्मेदवारी दिन लागेको उनको भनाइ छ । पुँजी निर्माण हुन नसक्नु अर्थतन्त्रको जटिलता भएको महासंघको एसोसिएटतर्फका उपाध्यक्षका उम्मेदवार भरत आचार्यले बताए । राज्यको नीति रोजगारी सिर्जना गर्ने भए पनि यसमा समस्या भइरहेको उनको भनाइ छ । महासंघले रोजगारी सिर्जनाका लागि नेतृत्व लिनुपर्नेमा उनले जोड दिए । वरिष्ठ उपाध्यक्ष पदका लागि अर्का प्रत्याशी रामचन्द्र संघईले आइतबार प्यानल घोषणा गरिसकेका छन् ।
विद्युत् खपत बढाउन पहल गर्छु,"काठमाडौं (कास) नवनियुक्त ऊर्जा, जलस्रोत तथा सिँचाइमन्त्री शक्तिबहादुर बस्नेतले देशमा उत्पादित विद्युत् यहीँ खपत गर्न क्षमता वृद्धि आफ्नो मुख्य प्राथमिकतामा रहेको बताएका छन् । विद्युत् नपुगेका ठाउँमा सेवा विस्तार, प्रसारण र वितरण प्रणालीका पूर्वाधारलाई सुदृढीकरण तथा विस्तार गरी खपत क्षमता बढाइने उनको भनाइ छ । विद्युत्को आन्तरिक खपत बढाएर बाँकी रहेको बिजुलीको व्यवस्थापन गर्नुपर्छ, नेपाल विद्युत् प्राधिकरणले गरेको कार्यक्रममा बस्नेतले भने ।"
प्रधानमन्त्रीको निर्देशनपछि घट्यो इन्धनको मूल्य,"काठमाडौं (कास) प्रधानमन्त्री पुष्पकमल दाहालको निर्देशनमा नेपाल आयल निगम सञ्चालक समितिले इन्धनको मूल्य प्रतिलिटर १० रुपैयाँसम्म घटाएको छ । प्रधानमन्त्री दाहालले वाणिज्य तथा आपूर्तिमन्त्री रमेश रिजाल एवं वाणिज्य तथा आपूर्ति सचिव मधु मरासिनीलाई मूल्य घटाउन निर्देशन दिएको स्रोतको भनाइ छ ।निर्देशनपछि बसेको निगम सञ्चालक समिति बैठकले मूल्य घटाउने निर्णय गरेको मन्त्रालय स्रोतले जनाएको छ । मन्त्री, सचिवले प्रधानमन्त्रीलाई भेट्दा इन्धनको मूल्य राम्रो घटाउन निर्देशन आयो । निगम घाटामा रहेकाले धेरै घटाउन सकिने अवस्था छैन । सचिवले पेट्रोलमा ३ घटाएर अन्यमा १० रुपैयाँ कम गर्न सकिने जनाए, वाणिज्य मन्त्रालय स्रोतले भन्यो, त्यहीअनुसार सञ्चालक समिति बैठकले मूल्य घटाएको हो ।बैठकले पेट्रोलमा प्रतिलिटर ३ रुपैयाँ, डिजेलमा प्रतिलिटर १० रुपैयाँ, मट्टीतेलमा प्रतिलिटर १० रुपैयाँ, हवाई इन्धन आन्तरिकतर्फ प्रतिलिटर १० रुपैयाँ र हवाई इन्धन अन्तर्राष्ट्रियतर्फ प्रतिलिटर १० रुपैयाँ घटाउने निर्णय गरेको छ । घाटाकै कारण मार्चमा मूल्य समायोजन गर्न नसकिएको र अहिले मूल्य घटाएर केही राहत दिएको निगमका कार्यकारी निर्देशक उमेशप्रसाद थानीले बताए । नयाँ मूल्यसूचीअनुसार पेट्रोलको खुद्रा बिक्री मूल्य प्रतिलिटर १७५, डिजेलमट्टीतेलको १६५, हवाई इन्धन आन्तरिकतर्फ १६० रुपैयाँ पर्नेछ । निगमले खाना पकाउने एलपी ग्यासको मूल्य भने यथावत् राखेको छ ।"
उपनिर्वाचन : ३ क्षेत्रमा ६९ को उम्मेदवारी,"(बाराचितवनतनहुँ)आगामी वैशाख १० मा प्रतिनिधिसभाका रिक्त तीन निर्वाचन क्षेत्रमा हुने उपनिर्वाचनका लागि सोमबार राजनीतिक दल र स्वतन्त्र गरी ६९ जनाले उम्मेदवारी दर्ता गराएका छन् । कांग्रेसका रामचन्द्र पौडेल राष्ट्रपति निर्वाचित भएपछि तनहुँ१, जसपाका रामसहायप्रसाद यादव उपराष्ट्रपति चयन भएपछि बारा२ र नागरिकता विवादमा सर्वोच्च अदालतको फैसलाले रास्वपाका रवि लामिछानेको सांसद पद खारेज भएपछि चितवन२ मा उपनिर्वाचन हुन लागेको हो । सोमबार सम्बन्धित जिल्लाका मुख्य निर्वाचन अधिकृतको कार्यालयमा उम्मेदवारले मनोनयनपत्र दर्ता गराएका हुन् ।बाराका निर्वाचन कार्यालय प्रमुख सरोज चौधरीका अनुसार बारा२ मा ३६ जनाको उम्मेदवारी परेको छ । सदरमुकाम कलैयास्थित मुख्य उपनिर्वाचन अधिकृतको कार्यालयमा सोमबार राजनीतिक दलका १२ र स्वतन्त्र २४ जनाको उम्मेदवारी परेको हो । तीमध्ये ५ जना महिला छन् । एमालेबाट पोलिटब्युरो सदस्य पुरुषोत्तम पौडेल, जसपाका अध्यक्ष उपेन्द्र यादव, रास्वपाबाट पूर्वडीआईजी रमेश खरेल, जनमतबाट शिवचन्द्र कुशवाहा, नेमकिपाबाट मुक्ति यादव, आम जनताबाट अरुण ज्ञवालीलगायत ३६ जनाले उम्मेदवारी दर्ता गराएका छन् । सत्ता गठबन्धनका कांग्रेस, माओवादी, लोसपालगायतको समर्थनमा जसपा अध्यक्ष यादव उम्मेदवार बनेका छन् । उनी सप्तरीबाट गत मंसिरको चुनावमा जनमत पार्टीका अध्यक्ष सीके राउतसँग पराजित भएका थिए ।जनमतबाट उम्मेदवारी दिएका कुशवाहा यसअघिको चुनावमा झिनो मतले पराजित भएका थिए । उनी तत्कालीन पाँचदलीय गठबन्धनका तर्फबाट उम्मेदवार थिए । यसपालि सत्ता गठबन्धनबाट उपेन्द्र यादव उम्मेदवार भएपछि कुशवाहा माओवादी परित्याग गरेर जनमतबाट उम्मेदवार बनेका हुन् । आम जनताबाट उम्मेदवार बनेका ज्ञवाली गत चुनावमा स्वतन्त्र रूपमा उठेका थिए । चितवन२ मा २४ जनाले उम्मेदवारी दर्ता गराएका छन् । दलबाट १२ जना र स्वतन्त्रबाट १२ जनाकै उम्मेदवारी परेको चितवन२ को मुख्य निर्वाचन अधिकृतको कार्यालयले जनाएको छ । रास्वपा सभापति रवि लामिछानेले सुरुमै उम्मेदवारी दर्ता गराएका थिए । सत्ता गठबन्धनबाट कांग्रेसका जितनारायण श्रेष्ठले मनोनयन दर्ता गराएका छन् । श्रेष्ठ चितवन कांग्रेसका पूर्वजिल्ला सभापति हुन् । उनलाई सत्तारूढ गठबन्धनका माओवादी र एकीकृत समाजवादीको पनि साथ छ । एमालेबाट रामप्रसाद न्यौपानेले उम्मेदवारी दर्ता गराएका छन् । उनी एमाले चितवनका अध्यक्ष हुन् । कांग्रेस र एमालेले कोणसभा र र्याली गरेर मनोनयन दर्ता गराएका थिए । कांग्रेसले चौबीसकोठीमा गरेको सभामा महामन्त्री विश्वप्रकाश शर्माले सम्बोधन गरेका थिए । एमालेले पार्टी कार्यालयमा सभा राखेर उम्मेदवारी दर्ता गराएको हो । सरकारलाई विश्वासको मत दिएको राष्ट्रिय जनमोर्चाले पार्टीका केन्द्रीय उपाध्यक्ष जनकराज शर्मालाई उठाएको छ । त्यसैगरी नागरिक उन्मुक्ति पार्टीले राजेश अधिकारीलाई उठाएको छ । राप्रपा, नेमकिपा, मंगोल नेसनल अर्गनाइजेसनलगायत १२ दलले उम्मदेवारी दिएका छन् । तनहुँ१ मा उपनिर्वाचनमा सहभागी हुन नौ दलले उम्मेदवारी मनोनयन दर्ता गराएका छन् । मुख्य निर्वाचन अधिकृतको कार्यालयका अनुसार ९ जना उम्मेदवारले मनोनयन दर्ता गरेका छन् । सत्ता गठबन्धनबाट कांग्रेसका गोविन्द भट्टराई, एमालेबाट सर्वेन्द्र खनाल र रास्वपाबाट अर्थविद् स्वर्णिम वाग्लेले उम्मेदवारी दिएका छन् । नेमकिपा, नेकपा समाजवादी, राप्रपालगायत दलले पनि उम्मेदवार उठाएका छन् ।"
गौतमबुद्ध रंगशाला सरकारले बनाउने,"काठमाडौं (कास) सरकारले गौतमबुद्ध अन्तर्राष्ट्रिय क्रिकेट रंगशालाको स्वामित्व लिएर निर्माण सम्पन्न गर्ने भएको छ । सोमबार बसेको मन्त्रिपरिषद्को बैठकले यस्तो निर्णय गरेको छ । धुर्मुस सुन्तली फाउन्डेसनले चितवनमा निर्माण गर्ने भनेको उक्त रंगशाला रकम अभावका कारण केही वर्षदेखि अलपत्र परेको छ । कलाकारद्वय सीताराम कट्टेल र कुन्जना घिमिरेले रंगशाला निर्माणको क्रममा लागेको १८ करोड ऋण तिर्न नसकेको भन्दै भरतपुर महानगरपालिकालाई जिम्मा लगाउँदै निर्माण रोकेका थिए । खेलकुद मन्त्रालय मार्फत् प्रक्रिया मिलाएर रंगशाला निर्माण अघि बढाउने निर्णय भएको छ एक मन्त्रीले भने, रंगशाला अलपत्र भएको र त्यसलाई अगाडि बढाउनेबारे खेलकुद मन्त्रीसमेत भएका प्रधानमन्त्रीज्यूले प्रस्ताव अघि बढाउनुभयो । रंगशाला निर्माण गर्ने सैद्धान्तिक निर्णय भएको छ । उनका अनुसार धुर्मुस सन्तुली फाउन्डेसनले तिर्न बाँकी ऋण, निर्माणसम्बन्धी थप विस्तृत अध्ययनलगायतको काम अघि बढ्ने बताए । केही साताअघि फाउन्डेसनका संस्थापक कट्टेलले रंगशालाको स्वामित्व लिनका लागि सरकारलाई आह्वान गरेका थिए । सोमबारको मन्त्रिपरिषद्को निर्णयसँगै अब चितवनको क्रिकेट रंगशाला निर्माणको काम अगाडि बढ्ने भएको छ । रंगशालाको प्यारापिटको पहिलो चरणको काम सकिएको बताइएको छ । कट्टेलका अनुसार ८ वटा पिचलगायतका काम बन्न बाँकी छ ।"
क्लोपलाई डर छैन,"लिभरपुल (एएफपी) योर्गन क्लोप के मान्छन् भने उनलाई वर्खास्तीको डर छैन् । इंग्लिस प्रिमियर लिगमा यस सिजन एकपछि अर्को व्यवस्थापक वर्खास्तीमा परेका छन् । तर क्लोप के पनि मान्छन् भने लिभरपुललाई नतिजाका लागि खेल्न हतार भइसकेको छ । यही लिभरपुलले मंगलबार राति व्यवस्थापकविहीन चेल्सीको सामना गर्दै छ । गत सिजन मात्रै हो, लिभरपुल एक होइन्, चार उपाधि जित्न सक्ने होडमा थियो ।त्यसको नजिक पुगेर पनि लिभरपुलले दुई उपाधि मात्रै हात पारेको थियो । तर यसपल्ट लिभरपुल शीर्ष चारबाट पनि आठ अंक पछाडि रहेको छ र शनिबारको खेलमा डिफेन्डिङ च्याम्पियन म्यानचेस्टर सिटीको हातबाट नराम्रोसँग ४१ ले पराजित रह्यो । मंगलबारको खेलका लागि लिभरपुल स्टायनफोर्ड ब्रिजको भ्रमणमा निस्कनेछ । यसै सप्ताहन्त चेल्सीले ग्राहम पोटरलाई वर्खास्त गरेको छ भने लेस्टर सिटीले व्यवस्थापक ब्रेन्डन रोजर्ससँग अलग हुने निर्णय गरेको छ ।गत साता मात्रै हो, एन्टोनियो कोन्टेले पनि आपसी सहमतीमा टोटनहम छाड्ने निर्णय गरेको । इंग्लिस फुटबलको माथिल्लो डिभिजनमा यसपल्ट १३ व्यवस्थापक वर्खास्ती अथवा अलग हुने निर्णयको शिकार भइसकेका छन् र यो कीर्तिमान नै रहेको छ, भलै यसमा गर्व गर्न लायकको केही छैन् । क्लोपले यसै पृष्ठभूमिमा भने, सायद मेरो पनि पालो आउन सक्छ, विश्व फुटबलको यो पागलपनमा म अझै लडिरहेको छ्ुं ।जर्मन फुटबल प्रशिक्षक क्लोपले लिभरपुलका लागि यो सिजन वास्तवमै निराशाजनक रहेको पनि स्विकारे । लिभरपुललाई उपाधि जित्ने बानी भएको क्लब मानिन्छ, तर यस सिजन उसले केही पनि जित्न सक्ने छैन् । त्यति मात्र होइन्, अर्को सिजन युरोपेली च्याम्पियन्स लिग खेल्ने सम्भावना पनि झन झन कमजोर भइरहेको छ । मलाई राम्रोसँग थाहा छ, आज म यहाँ मिडियासँग कुराकानी गरिहेको छुं र यसको कारण वर्तमान होइन्, इतिहास मात्रै हो ।उनले लिभरपुलका लागि यो नै आफ्नो पहिलो सिजन भएको भए, सबै कथा फरक हुने पनि बताए । तर उनले फेरि थपे, भविष्यमा के हुन्छ, त्यसलाई चिन्ता लिइरहनु ठीक छैन् । लिभरपुल अहिले आठौं स्थानमा छ भने अर्को सिजन च्याम्पियन्स लिग खेल्न योग्य हुन उसले अग्लो पहाड चढ्नु पर्नेछ । उनले भने, मलाई लाग्छ, ग्राहमलाई पनि चेल्सीले बर्खास्त गर्नेछ भन्ने डर थिएन् । त्यसैले डराउनु आवश्यक नै छैन् । मेरो मनमा खालि लिभरपुलले राम्रो खेल्नु पर्छ र शतप्रतिशत दिनुपर्छ भन्ने मात्र छ ।सन् २०१५ देखि ५५ वर्षीय क्लोप लिभरपुलका व्यवस्थापक रहेका छन् । उनी आफ्नो भविष्य लिभरपुलमै केन्द्रित रहेको पनि मान्छन् । उनले भनेका छन्, म पूर्णतः लिभरपुलकै लागि प्रतिबद्ध छुं । यसमा कुनै शंका नगरे हुन्छ । अहिले लिभरपुलले निकै खराव खेलिरहेको छ, यसरी खेल जारी राख्नु पनि ठीक छैन् । लिभरपुलको अहिलेसम्मको प्रदर्शनमा खुसी पनि छैन् । टिमको प्रदर्शनमा सुधारका लागि हामीले निकै कडा मिहिनेत पनि गरिरहेका छौं ।"
एन्जिला र प्रिन्स सर्वोत्कृष्ट,"(काठमाडौं)राष्ट्रिय महिला फुटबल टोलीकी कप्तान एन्जिला तुम्बापो सुब्बा र ब्याडमिन्टनका प्रिन्स दाहालले वर्षको सर्वोत्कृष्ट खेलाडीको अवार्ड प्राप्त गरेका छन् ।नेपाल राष्ट्रिय तथा अन्तर्राष्ट्रिय खेलाडी संघ (एनएनआईपीए) ले आयोजना गरेको १७ औं एनएनआईपीए स्पोर्ट्स अवार्ड २०७८ मा महिलातर्फ एन्जिला र पुरुषमा प्रिन्सले सर्वोत्कृष्ट खेलाडीको अवार्ड प्राप्त गरेका हुन् । उनीहरूले अवार्डसहित समान एकएक लाख रुपैयाँ प्राप्त गरे । खेल पत्रकारितामा तीन दशक लामो योगदान गरेका कान्तिपुरकर्मी ध्रुव तुलाधरलाई एनएनआईपीए खेलकुद पत्रकार पुरस्कार प्रदान गरियो । खेलकुद पत्रकारिता पुरस्कार विजेताले २५ हजार रुपैयाँ प्राप्त गरे ।यस्तै, करातेकी चन्चला दनुवार महिलातर्फ र पुरुषतर्फ गल्फका सद्भाव आचार्य प्रतिभाशाली खेलाडी चुनिए । यस विधाका विजेताले ५० हजार रुपैयाँ प्राप्त गरे । सर्वोत्कृष्ट पारा एथलेट अवार्ड सुभेक्षा खतिवडा र गजराज आदर्श खेल व्यक्तित्व अवार्ड खड्गबहादुर रानाभाटलाई प्रदान गरियो । ओलम्पिक कमिटीबाट आधिकारिकता प्राप्त २७ खेलका उत्कृष्ट खेलाडी प्रत्येकलाई १० हजार रुपैयाँले सम्मान पनि गरियो ।"
प्लानिङ ब्वाइज र ब्वाइज युनियन फाइनलमा भिड्ने,"सुनसरी (कास) बराहक्षेत्रमा जारी छैटौं संस्करणको अन्तर्राष्ट्रिय भरौल गोल्डकपको उपाधिका लागि काठमाडौंको बी डिभिजन क्लब ब्वाइज युनियन र प्लानिङ ब्वाइज भिड्ने भएका छन् ।अन्तिम सेमीफाइनलमा सोमबार ब्वाइज युनियनले पाहुना टोली कञ्चनजंघा फुटबल क्लब, भारतलाई ४१ ले हराउँदै प्लानिङ ब्वाइजसँगको भिडन्त पक्का गरेको हो । ब्वाइज युनियनलाई फाइनलमा पुर्याउन म्यान अफ द म्याच हरि कठायतले दुई तथा रुपेश क्षत्री र सुशान्त तामाङले एकएक गोल गरे । कठायतले खेलको दोस्रो र ३६ औं मिनेटमा गोल गोल गर्दा क्षत्री र तामाङले १६ र ८३ औं मिनेटमा बललाई पोस्टको दिशा दिएका थिए । पराजित कञ्चनजंघाको तर्फबाट एक मात्र गोल अनिष राईले ४७ औं मिनेटमा गरे । ब्वाइज युनियनले शनिबार हुने फाइनलमा प्लानिङ ब्वाइजसँग प्रतिस्पर्धा गर्नेछ ।न्यु स्टार क्लबको आयोजनामा भइरहेको प्रतियोगिताको आइतबार सम्पन्न पहिलो सेमिफाइनलमा राष्ट्रिय जागृति क्लब, सुनसरीलाई पेनाल्टी सुटआउटमा ५४ ले हराएर प्लानिङ ब्वाइज उपाधि रोडमा पुगेको थियो । दुई भारतीय क्लबसहित ८ टिम सहभागी प्रतियोगिताको विजेताले ४ लाख र उपविजेताले २ लाख रुपैयाँ प्राप्त गर्नेछन् । प्रतियोगितामा उत्कृष्ट खेलाडीले २५ हजार र विधागत तर्फका उत्कृष्ट खेलाडीलाई जनही १० हजार प्रदान गरिनेछ ।"
सात मिनेटमा बेन्जेमाको ह्याट्रिक,म्याड्रिड (एएफपी) करिम बेन्जेमाले पहिलो हाफको सात मिनेटको अन्तरमा गरेको ह्याट्रिकको मदतले रियल म्याड्रिडले आइतबार स्पेनी ला लिगामा रियल भालाडोलिडलाई सजिलै ६० ले हराएको छ । यो जितपछि रियलले शीर्षमा रहेको बार्सिलोनासँगको दूरी १२ अंकमा कायम राखेको छ ।बार्सिलोना ७१ अंकसहित शीर्षस्थानमा छ भने रियलको ५९ अंक रहेको छ । सन् १९९२ यता ला लिगाको यो सबैभन्दा तीव्र गतिको ह्याट्रिक हो । यसअघि रियलकै फर्नान्डो हिएरोले इस्पानयोलेविरुद्ध छ मिनेटको अन्तरमा तीन गोल गरेका थिए । रियलको छिमेकी एटलेटिको म्याड्रिड ५४ अंकमा तेस्रो स्थानमा रहेको छ ।एटलेटिकोले अर्को खेलमा रियल बेटिसलाई १० ले हरायो । चौथो स्थानमा रहेको रियल सोसिडाड भने भिल्लारियलको हातबाट २० ले पराजित भयो । सोसिडाडको ४८ अंक छ । भिल्लारियल भने ४४ अंकसहित छैटौं स्थानमा छ । सेल्टा भिगो र आल्मेरियाबीचको खेल भने २२ को बराबरीमा समाप्त भयो ।इंग्ल्यान्डलन्डन न्युकासल युनाइटेडले आइतबार इंग्लिस प्रिमियर लिगमा म्यानचेस्टर युनाइटेडलाई २० ले पराजित गर्दै तेस्रो स्थानमा उक्लेको छ । यससँगै न्युकासलले लिगकपको फाइनलमा बेहोरेको हारको पनि बदला लिएको छ । सेन्ट जेम्स पार्कमा भएको खेलमा न्युकासलका लागि जोए विललक तथा कलम विल्सनले गोल गरे । चौथो स्थानमा झरेको युनाइटेड पछिल्ला तीन खेलमा जितहीन रहेको छ ।फ्रान्सपेरिस फ्रान्सेली लिग वानमा पेरिस सेन्ट जर्मेन (पीएसजी) फेरि पराजित भएको छ । उसलाई आइतबार भएको खेलमा लियोनले १० ले हराएको हो । पीएसजी सन् २०२३ मा घरमा पराजित भएको यो सातौं अवसर हो ।
लिगमा पुलिसको पाँचौं हार,"काठमाडौं (कास) खराब लयमा रहेको सोमबार च्याल रंगशालामा भएको पुलिसले पुलिस डर्बी मा सशस्त्र प्रहरीको एपीएफ क्लबविरुद्ध २० को हार बेहोरेको छ । सहिद स्मारक ए डिभिजन लिग २०७९८० मा जितविहिन रहेको पुलिसले छैटौं चरणमा आइपुग्दा पाँचौं हार खेपेको हो ।प्रधानमन्त्री त्रिदेसीय कप विजेता नेपाली राष्ट्रिय टिमबाट फर्किएका मिडफिल्डर नवीन लामाको कर्नरमा हरि कार्कीले हेडर गोल गर्दै ५८ औं मिनेटमा एपीएफलाई अगाडि बढाएका थिए । सविन गुरुङले इन्ज्युरी समयको नवौं मिनेटमा एपीएफको अग्रता दोब्बर बनाएका थिए । एपीएफले नेपालले प्रधानमन्त्री कपको फाइनलमा लाओसविरुद्ध २० को जित हात पार्दा प्रभावशाली देखिएका मिडफिल्डर मणिकुमार लामालाई चोटको कारण गुमाएको थियो । प्रदीप लामा पनि चोटकै कारण मैदानबाहिरै छन् । यस्तोमा एपीएफले यो सिजनकै फितलो खेल प्रदर्शन गरेपनि पुलिसले त्यसको फाइदा लिन सकेन । रविशंकर पासवान, भरत शाहले सहज अवसरलाई पनि गोलमा परिणत गर्न नसक्दा पुलिसले फेरि हार खेप्नुपरेको हो ।एपीएफ तीन जित, एक बारबरी र दुई हारको नतिजासँगै शीर्ष पाँचमा उक्लियो । एस्क अंकमा सीमित रहेको पुलिस पुछारमा रहेको छ ।एन्फा कम्प्लेक्स, सातदोबाटोमा भएको अर्को खेलमा संकटाले खुमलटार युवा क्लबलाई १० ले पन्छाउँदै दोस्रो जित हात पार्यो । जुनियर एन्केन्गेले २७ औं मिनेटमा गोल गरेपछि संकटाले तीन अंक जोडेको हो । ६ खेलबाट संकटाले नौ र खुमलटारले ६ अंक जोडेका छन् । लिगमा मंगलबार एनआरटी र चर्च ब्वाइज च्यासलमा भिड्ने छन् भने शीर्षस्थानमा रहेको सातदोबाटो युवा क्लबले एन्फा कम्प्लेक्समा जावलाखेलविरुद्ध प्रतिस्पर्धा गर्ने छ । सातदोबाटो चार जित र एक हारको नतिजासहित १२ अंक बटुल्दै शीर्षस्थानमा रहेको हो ।"

शीर्षक,विवरण
अख्तियारलाई निजी क्षेत्रमा अल्झाउने खेल,"अधिकारीले भनेजस्तै निजी क्षेत्रको अनियमितता हेर्न २० भन्दा बढी नियमनकारी निकायहरू छन्, ती निकाय र अख्तियारको जिम्मेवारी तथा अधिकार दोहोरिएमा द्वन्द्व निम्तिने जोखिम हुन्छ । निजी क्षेत्रको भ्रष्टाचार हेर्ने विभिन्न नियमनकारी निकाय छन् । बैंकहरूको सन्दर्भमा राष्ट्र बैंक छ । बैंकिङ कसुरको सन्दर्भमा प्रहरीले समेत हेर्न पाउँछ, उनले भने, अब अख्तियारलाई पनि अधिकार दिँदा सरकारी संस्थाहरूबीच नै द्वन्द्व निम्त्याउनेछ, जसको मारमा निजी क्षेत्र पर्नेछ ।अख्तियार दुरुपयोग अनुसन्धान आयोग ऐन२०४८ लाई संशोधन गर्न बनेको विधेयक २०७६ माघ १० मा राष्ट्रिय सभामा दर्ता भएको थियो । प्रधानमन्त्री तथा मन्त्रिपरिषद्को कार्यालयले दर्ता गरेको उक्त विधेयकमा बैंक तथा वित्तीय संस्था, बिमा व्यवसाय गर्ने संस्था, मेडिकल कलेज र सोसँग सम्बद्ध अस्पताल, अन्य महाविद्यालय वा कलेज लगायत विषय समावेश थिएन । उक्त विधेयकमाथि २०७६ माघ २२ मा राष्ट्रिय सभाको विधायन व्यवस्थापन समितिमा दफावार छलफल हुँदा राष्ट्रिय सभाका सदस्यहरूले विभिन्न बुँदामा संशोधन प्रस्ताव राखे । तर, बैंक तथा वित्तीय संस्था, बिमा व्यवसाय गर्ने संस्था, मेडिकल कलेज र सोसँग सम्बद्ध अस्पताल, अन्य महाविद्यालय वा कलेज, भन्नेबारेमा कसैले पनि संशोधन प्रस्ताव पेस गरेका थिएनन् । समितिले २०७७ असार ८ मा प्रतिवेदन तयार पार्दा नेपाल सरकारले राजपत्रमा सूचना प्रकाशित गरी तोकिएको स्तर वा प्रकारका बैंक तथा वित्तीय संस्था, बिमा व्यवसाय गर्ने संस्था, मेडिकल कलेज र सोसँग सम्बद्ध अस्पताल, अन्य महाविद्यालय वा कलेज लाई सार्वजनिक संस्थाको परिभाषामा राख्न सक्ने प्रतिवेदन पेस गरियो । जसलाई २०७९ चैत २७ गते राष्ट्रिय सभाले पारित गर्यो । उक्त विधेयक प्रतिनिधिसभा पुगेको छ, जुन जस्ताको त्यस्तै पारित भए निजी क्षेत्रमाथि अख्तियारले प्रवेश पाउने बाटो खुला रहनेछ ।अख्तियारको आफ्नै संस्थागत संरचना र क्षमताले पनि निजी क्षेत्रको अनुगमन गर्न नसक्ने नेपाल उद्योग वाणिज्य महासंघका अध्यक्ष चन्द्र ढकालको भनाइ छ । त्यस्तै अख्तियार पसेमा निजी क्षेत्र उल्टो झमेलामा पर्ने र उत्पादकत्व घट्ने उनको चिन्ता छ । निजी क्षेत्रमा निर्णय, कर्मचारी भर्ना वा बर्खास्त, खरिदजस्ता काम नाफाघाटा र संस्थाको हित हेरेर हुन्छन् । निजी क्षेत्रका संस्थाहरू पनि सार्वजनिक संस्था तथा सरकारी निकायजस्तै काम गर्न थाले भने काम सुस्त हुन्छ, नतिजा दिँदैन, ढकालले भने, त्यसको प्रभाव सरकारले राजस्व पाउँदैन । समाजमा रोजगारी सिर्जना हुँदैन । निजी क्षेत्र खुम्चिन्छ । हामीले खोजेको आर्थिक उन्नति हुनै सक्दैन ।नेपाल उद्योग परिसंघका अध्यक्ष विष्णु अग्रवाल पनि अख्तियार र अन्य निकायबीच द्वन्द्व बढे मारमा निजी क्षेत्र पर्ने चिन्ता व्यक्त गर्छन् । राज्यका निकायबीच द्वन्द्व भयो भने मारमा पर्ने हामीहरू नै हो । अर्कोतर्फ अख्तियारले कारबाही गर्ला भनेर निजी क्षेत्रमा काम गर्ने कर्मचारीहरूले उचित समयमा निर्णय र काम गर्दैनन् । कार्यक्षमतामा ह्रास आउनेछ, उनी भन्छन् । अर्थशास्त्री अच्युत वाग्ले भने भ्रष्टाचार नियन्त्रणको दायरा फराकिलो बनाउनुपर्ने धारणा राख्छन् । क्षेत्राधिकारको दुरुपयोग नहुने कुरा संवैधानिक निकायले स्पष्ट पार्नुपर्छ । तर, जनताको निक्षेप संकलन हुने, जनताको सम्पत्ति जोखिम हुने ठाउँमा अख्तियारले पनि हेर्नुपर्छ, उनी भन्छन्, नियमनकारी निकायले मात्रै हुँदैन । यस्ता निकायलाई संवैधानिक अधिकार छैन ।वरिष्ठ अधिवक्ता अधिकारी निजी क्षेत्रमा हुने अनियमिततामाथि निगरानी, छानबिन तथा मुद्दा दायर गर्ने र भ्रष्टाचार कम गर्ने उपाय अरू पनि छन् । नियमनकारी निकायले आफ्नो अधिकार र जिम्मेवारीअनुसार नियमन र कारबाही गरेनन् भने अख्तियार दुरुपयोग अनुसन्धान आयोगले तिमीले यो काम किन गरेनौ ? गर, अन्यथा कारबाही गर्छु भन्न सक्छ, अधिकारी भन्छन्, अख्तियारले राष्ट्र बैंकका गभर्नर, मेडिकल काउन्सिलका अध्यक्ष, विश्वविद्यालय, शिक्षा मन्त्रालयका अधिकारीलाई मुद्दा लगाउन सक्छ । काम गर्नेमाथि मुद्दा लैजानु पनि पर्छ ।विधेयकमा भनिएजस्तो सरकारलाई राजपत्रमा सूचना प्रकाशित गरी सार्वजनिक संस्था तोक्न दिने अधिकारले झन् बढी समस्या निम्तिने उनको भनाइ छ । भन्छन्, यो व्यवस्थाले सरकारलाई झनै असीमित अधिकार दियो । यसले बेथिति बढाउँछ । त्यसकारण विधेयकको यो व्यवस्था गलत छ । जस्ताको त्यस्तै पारित गर्नु हुन्न ।उता, आयोगको कार्यक्षमतामाथि अहिले नै प्रश्न छ । दुराग्रह नराखी सबै निजी क्षेत्रमाथि अनुसन्धान गर्ने हो । अख्तियारले विशेष अदालतमा आफूले हारेका कतिपय मुद्दामा कर्तव्यअनुसार पुनरावेदनसमेत नगरेका प्रशस्तै उदाहरण छन् । १० रुपैयाँको नक्कली नोट प्रकरणमा नेपाल राष्ट्र बैंकका तत्कालीन गभर्नर डा तिलक रावल, राष्ट्र बैंकका नोट विभाग प्रमुख उपेन्द्रकेशरी पौड्याल र मे फ्लावर लिमिटेडका नेपाल एजेन्ट हिमालयबहादुर पाण्डेलाई सफाइ दिने विशेष अदालतको फैसलामाथि अख्तियारले सर्वोच्चमा पुनरावेदन गरेन ।विशेष अदालतका अध्यक्ष शिवराज अधिकारी, सदस्यहरू बालेन्द्र रूपाखेती र शान्तिसिंह थापाको इजलासले २०७७ को असारमा उनीहरूलाई सफाइ दिने फैसला गरेको थियो । त्यसमाथि अख्तियारले पुनरावेदन नगर्ने निर्णय गरेको थियो । अस्ट्रेलियामा समेत मुद्दा चलेको बहुचर्चित पोलिमर नोटसम्बन्धी राष्ट्रकै शाखा जोडिएको विषयमा समेत एक तहमाथिबाट पुनरावेदनमार्फत न्यायिक उपचार नखोज्नु आफ्नो अधिकार प्रयोग नगरेको भन्ने हो ।आर्थिक वर्ष २०७७७८ मा अख्तियारले विशेष अदालतले सफाइ दिएका मध्ये ५८ थान मुद्दामाथि सर्वोच्च अदालतमा पुनरावेदन गर्ने निर्णय गर्दा रावलको जस्तै २७ थान मुद्दामा पुनरावेदन गरेको छैन । त्यस्तै अख्तियारले आफूलाई प्राप्त अधिकारमध्ये गैरकानुनी सम्पत्ति आर्जनमा मुद्दा चलाउन अधिकारको प्रयोग विरलै मात्रै गरिरहेको छ । कुनै पनि सार्वजनिक पद धारण गरेको पदाधिकारीले कानुनबमोजिमको भन्दा बढी सम्पत्ति राखेको प्रमाणित भएमा अख्तियारले मुद्दा चलाउन सक्छ । तर, यस्ता अनुसन्धानमा बढी मानव संसाधन, समय र क्षमता चाहिने भएकाले अख्तियारको चासो कम देखिन्छ । अख्तियारले बर्सेनि विशेष अदालतमा दर्ता गराउने कुल मुद्दाको संख्यामा गैरकानुनी सम्पत्ति आर्जनको मुद्दा ५ प्रतिशतभन्दा कम छ । यसै आर्थिक वर्षको १० महिनामा अख्तियारले विशेष अदालतमा ११८ वटा मुद्दा दर्ता गराएकामा गैरकानुनी सम्पत्ति आर्जनमा जम्मा ६ वटा मुद्दा छन् । त्यस्तै अख्तियारको वार्षिक प्रतिवेदनअनुसार आर्थिक वर्ष २०७७७८ मा ११४ मुद्दा चलाएकामा गैरकानुनी सम्पत्ति आर्जनका केवल तीन मात्र थिए । त्यसको अघिल्लो आर्थिक वर्षमा ४४१ थान मुद्दा चलाउँदा गैरकानुनी सम्पत्ति आर्जनमा १८ थिए । अर्कोतर्फ उसले पटकपटक आफ्नो क्षेत्राधिकारभित्र निजी क्षेत्र पनि पर्नुपर्ने गरी लबिइङ गरिरहेको छ । हरेक वर्ष राष्ट्रपतिलाई बुझाउने प्रतिवेदनमा अख्तियारले यस्तै आशयसहितको सुझाव पेस गर्दै आएको छ । नेपालमा सार्वजनिक क्षेत्रको भ्रष्टाचार नियन्त्रण र सुशासनको स्थिति निरन्तर नाजुक रहेको विवरण भ्रष्टाचारविरुद्ध काम गर्ने अन्तर्राष्ट्रिय संस्था ट्रान्सपरेन्सी इन्टरनेसनलले सार्वजनिक गरिरहेको छ । १ सय ८० देशमा गरिएको सर्वेक्षणमा नेपाल ११७ औं स्थानमा छ । १०० पूर्णांकमा ५० भन्दा कम अंक पाउने देशलाई अति भ्रष्टाचार हुने देशको सूचीमा राखिन्छ, नेपालले जम्मा ३३ अंक प्राप्त गरेको छ । यसको पछाडि अख्तियारको कार्यक्षमतासँग जोडिन्छ ।"
भेरीमाथि निर्माणाधीन बेलिब्रिज भाँचियो,"(रुकुम पश्चिम)जाजरकोटडोल्पा सडक खण्डअन्तर्गत जाजरकोट र रुकुम जोड्न आठबीसकोट नगरपालिका४ तल्लु बगरस्थित भेरी नदीमा निर्माणाधीन बेलिब्रिज भाँचिँदा दुई भारतीय मजदुरको मृत्यु भएको छ । तीन जना घाइते भएका छन् । जिल्ला प्रहरी कार्यालय रुकुम पश्चिमका अनुसार घटनामा ज्यान गुमाउनेहरू भारत बहराइचका ४० वर्षीय प्रसुतमकुमार गौतम र ४० वर्षीय धर्मेन्द्र गौतम छन् । बहराइचकै २५ वर्षीय सञ्जयकुमार गौतम, कुमार हरिजन चमार र बर्दिया गुलरियाका गोपाल हरिजन घाइते भएको जिल्ला प्रहरी प्रमुख डीसपी नमराज भट्टराईले बताए । सामान्य घाइते अन्य चार जनालाई जिल्ला अस्पताल जाजरकोटमा उपचारपछि घर पठाइएको छ । १ सय २० मिटर लामो निर्माणाधीन बेलिब्रिजमाथि क्रेन तार्न खोज्दा दुर्घटना भएको हो । पुलको भारवहन क्षमताभन्दा भारी क्रेन तार्न खोज्दा भाँचिएको हुन सक्ने प्रहरीको प्रारम्भिक अनुमान छ । एक वर्षअघि सुरु भएको पुल निर्माणको जिम्मा हिमशिखर खड्का कृष्ण जेभीले लिएको सडक डिभिजन कार्यालय चौरजहारीका प्रमुख आशुतोष कर्णले बताए । उनका अनुसार ३ करोड ८४ लाख लागतमा बेलिब्रिज निर्माणको जिम्मा दिइएको थियो । भेरी करिडोरअन्तर्गत सुर्खेतबाट जाजरकोट हुँदै डोल्पा जोड्ने सडकमध्ये जाजरकोटडोल्पा सडक खण्डको काम यतिबेला धमाधम भइरहेको छ । अन्य पुलको काम सकिए पनि भेरी नदीमा यो पुल नबन्दा डोल्पा आवागमनमा असहज भइरहेको थियो । निर्माण व्यवसायी बुद्धिबहादुर खत्रीले चालु आर्थिक वर्षभित्र निर्माण सक्ने गरी काम गरिरहेको बताए । जाजरकोटडोल्पा सडकअन्तर्गत अरू ३ स्थानमा पुल बनिसकेका छन् । यी सबै बेलिब्रिज हुन् ।"
सुत्केरी हुन डेरा,"त्यहाँबाट गाडी चढेर सदरमुकाम जानुपरे थप ४ घण्टा लाग्छ । त्यतिन्जेल प्रसूति व्यथा लागेकाहरूको ज्यान जाने खतरा बढी हुन्छ । गत वर्ष पनि बडिगाड गाउँपालिकाले ४ जनाको हेलीकोप्टरबाट उद्धार गरेर ज्यान बचाएको थियो । त्यसअघि पनि कतिपय घटनामा महिलाले ज्यान गुमाइरहेका थिए । सुत्केरी हुने मिति नजिक आएपछि वा बीचैमा कुनै समस्या देखिएमा महिलाले सदरमुकाम, पोखरा वा पाल्पा पुगेर डेरा लिएर बस्नुपर्ने बाध्यता भएको हो । डेरा भाडा, खाने खर्च र एक जना साथीसमेत राख्नुपर्दा प्रसुती सेवामै रणसिंकिटेनीका महिलाले हरेक पटक कम्तीमा ५० हजार खर्चनुपरेको गुनासो गरे । शल्यक्रिया गर्नुपर्ने भए लाख र हेलिकोप्टरबाट उद्धार गर्दा तीन लाखसम्म खर्च हुने गरेको उनीहरूको भनाइ छ । यहाँका अधिकांश युवाले गलकोटको हटिया बजारमा मजदुरी गर्दै आएका छन् । चैत दोस्रो साता पनि खोलाखानीकै एक महिलालाई सुत्केरी बेथाले च्याप्यो । उनी हटिया बजार जान गाडी खोज्दाखोज्दै सिकिस्त भइन् । यहाँबाट नियमित गाडी चल्दैनन् । पिकअप गाडी रिजर्भ गरेर हटिया आइनपुग्दै जोखिम भइसकेको थाहा भएपछि ती महिलालाई गलकोट नगरपालिकाले हेलिकप्टर खोजेर पोखरा पठायो । समयमा पोखरा नपुगेको भए उनको ज्यान जाने अवस्था आइसकेको नगरप्रमुख भरत शर्मा गैरेले बताए । गर्भवती भएपछि रणसिंकिटेनी र गलकोट१० रमुवाका महिलाले पनि सदरमुकाम वा पोखरा डेरा खोज्न थालेका छन् । मजदुरी गरेर खानेले सुत्केरी हुन सदरमुकाम र पोखरा धाउनु परेपछि खर्च कसरी पुर्याउनु ? श्रीषले भनिन्, पोखरा नपुगेको भए यतिबेला मरिसकेको हुन्थेँ । सदरमुकाम देखि ७० किमि पश्चिमको बडिगाडको केन्द्र ग्वालीचौरबाट फेरि ४५ किमि उत्तरतर्फ कच्ची सडकको यात्रा गरेपछि मात्रै भेडीखोर पुगिन्छ । यहाँको स्वास्थ्य चौकी रहेको पुरानो गाउँ जाने सडकसमेत छैन । पैदल यात्रा गर्दा भेडीखोरबाट ३ घण्टा, खोलाखर्कदेखि ४ घण्टा लाग्छ । अहिलेसम्म सडक सञ्जालले नछोएकाले यहाँको स्वास्थ्य चौकी पुग्नै कठिन छ । ग्रामीण बस्तीमा भएकाले उपकरण र दक्ष प्रसूतिकर्मी पनि अभाव हुँदा धेरै महिलाले सास्ती खेपेको स्वयंसेविका थापाले बताइन् । अप्ठेरो परेर बुर्तिवाङ लैजानुपर्यो भने डोकोमा बोकेर जानुपर्छ, उनले भनिन्, सुत्केरी हुने मिति नजिक आएपछि अधिकांश महिलाले बजारमा डेरा खोज्नुपर्ने बाध्यता छ । वडाध्यक्ष जंगबहादुर बलालले अझै वडामा सडकले नछोएको बताए । त्यसका लागि प्रयास भए पनि बजेट अभाव भएको उनको भनाइ छ । गाउँपालिका अध्यक्ष गण्डकी थापाले समस्या भएका स्थानमा हेलिप्याड बनाएर सुत्केरी र गर्भवती महिलालाई उद्धारको गर्ने योजना बनाएको बताइन् ।"
पर्वतमा नयाँ प्रजातिको फट्यांग्रा,"(काठमाडौं)पर्वतको मोदी गाउँपालिकामा नयाँ प्रजातिको फट्यांग्रा भेटिएको छ । कृषि तथा वन विज्ञान विश्वविद्यालयको गोरखा, घ्याल्चोकस्थित कृषि विज्ञान केन्द्रमा कार्यरत मदन सुवेदीले नयाँ प्रजातिको फट्यांग्रा अभिलेख गरेका हुन् । बाजुङको भीरफड्के नेपाली नाम दिइएको यस फट्यांग्राको वैज्ञानिक नाम स्केयोटेट्टिक्स कासलो सुवेदी, २०२३ राखिएको छ । फट्यांग्रा प्रजातिमा विगत ४ वर्षदेखि काम गर्दै आएका सुवेदीले गत वर्ष दसैं मनाउन घर गएका बेला पर्वतको मोदी५, पानी खोलामा नयाँ प्रजाति फेला पारेका हुन् । पानी खोलामा नयाँ प्रजातिको फट्यांग्रा एउटा मात्रै देखें । त्यही दिन माथि बस्नी गाउँ पुगेपछि अर्को एउटा देखें । काफ्लेको पाखो (बाजुङ) मा धेरै भेटियो, उनले सुनाए, त्यसपछि संकलन गरेर ज्ञान केन्द्रमा राखें । नयाँ प्रजातिको फट्यांग्राबारे जर्नल अफ अर्थोप्टेरा मा यसै साता प्रकाशन भएको छ । योसँगै नेपालबाट फट्यांग्राको स्केयोटेट्टिक्स वंश (जेनस) का तीन प्रजाति अभिलेख भएका छन् । फट्यांग्राका प्रजातिको संख्या ३ सय ११ कटेको छ ।फट्यांग्राको नयाँ वंश स्केयोटेट्टिक्स सुवेदी, २०२२ पनि सुवेदीले नै पत्ता लगाएका हुन् । यसबारे गत वर्ष कात्तिकको जु ट्याक्सा जर्नलमा प्रकाशित छ । सोही अध्ययनक्रममा उनले कोप्टोटेटिक्स वंशको एउटा फट्यांग्रालाई स्केयोटेट्टिक्स वंशमा ल्याएका थिए । उक्त फट्यांग्रा स्केयोटेट्टिक्स मुग्लिङ्गी हो । सुवेदीले गत वर्ष यो वंशको स्केयोटेट्टिक्स नेत्रज्योति नामको फट्यांग्रा अभिलेख गरेका थिए । नेपालबाट अभिलेख भएको यो वंशको अर्को प्रजाति स्केयोटेट्टिक्स मुग्लिङ्गी हो । मुग्लिङ्गी र नेत्रज्योति प्रजातिका फट्यांग्रा चितवन, तनहुँ, गोरखा र कपिलवस्तुका कम उचाइका उपोष्ण क्षेत्रमा भेटिएका थिए । अहिले अभिलेख भएको नयाँ प्रजाति १६ सय मिटरदेखि करिब २ हजार मिटरसम्मको उचाइमा पाइएको हो । बाजुङका भीरपाखामा पाइने भएकाले नयाँ प्रजातिको फट्यांग्राको नाम बाजुङको भीरफड्के राखिएको सुवेदीले बताएका छन् । वैज्ञानिक नाममा चाहिँ उनले सहकर्मीको नाम जोडिदिएका हुन् । निको कासलोले भीरफड्के अध्ययन गर्ने क्रोएसियाका अनुसन्धानकर्ता हुन् । यसअघि भेटिएका प्रजातिमा प्रोनोटम र पखेटा दुवै छोटा थिए भने नयाँ प्रजातिमा लामा र छोटा दुवै किसिमका छन् । नयाँ प्रजातिमा एन्टिनाको स्थान अन्य प्रजातिको तुलनामा तल हुन्छ । भित्री पखेटाहरू तुलनात्मक रूपमा लामा छन् । दुईवटा एन्टिनाबीचको भाग अन्य प्रजातिको तुलनामा चौडा छ । नंग्रा पनि नेत्रज्योति र मुग्लिङ्गी प्रजातिको भन्दा केही ठूलो हुन्छ । सुवेदीले अभिलेख गरेको यो फट्यांग्रा १ देखि २ सेन्टिमिटरसम्मको हुन्छ । अभिलेख भर्खरै भएकाले यो प्रजातिले कसरी फुल पार्छ, के गर्छ, अरू कुनकुन ठाउँमा पाइन्छ भन्ने सवालमा अध्ययन हुन बाँकी छ । चितवनको कृषि तथा वन विज्ञान विश्वविद्यालयबाट इन्टमोलोजीमा स्नातकोत्तर सुवेदीले चितवन र पर्वतका धानखेतमा पाइने फट्यांग्राको पनि अध्ययन गरेका छन् ।"
पासाङ नेपालीमा,"काठमाडौं (कास) पहिलो नेपाली महिला सगरमाथा आरोही पासाङ ल्हामु शेर्पामाथि बनेको डकुमेन्ट्री पासाङ ः इन्द द स्याडो अफ एभरेस्ट वैशाख १० गतेदेखि नेपाली भाषामा प्रदर्शनमा आउने भएको छ ।३० औं पासाङ ल्हामु दिवसको अवसर पारेर आयोजित प्रिमियर कार्यक्रममा यो डकुमेन्ट्री दर्शकका लागि नेपाली भाषामा क्यूएफएक्स हलमा प्रदर्शनमा ल्याइने जनाइएको छ । डकुमेन्ट्रीको निर्माता शेरोन वुड र आङ दोर्जे शेर्पा हुन् । ७२ मिनेट लामो डकुमेन्ट्री यसअघि २०२२ को मार्चमा शान्ता बाबा अन्तर्राष्ट्रिय चलचित्र महोत्सवमा प्रिमियर भएको थियो । पहिलो पटक नेपाली दर्शकबीच देखाउँदा निर्माण टिम उत्साहित देखिन्थ्यो । बाहिर देखाउँदा त विदेशीहरूले मलाई चिन्दैनन् । म रोएँ भने पनि चिन्दैनन् भन्ने थियो, दावाले सुनाइन्, तर आज मलाई चिनेका अनि मैले चिन्ने सबैबीच बसेर हेर्दाको अनुभव छुट्टै रह्यो । यो नितान्त मेरो अनि मेरो परिवारको व्यक्तिगत कथा हो । तर, यो पुरुषले दबिएको नेपाली समाजमा ३० वर्षअघि मेरो आमाले चालेको कदमको कथा हो । डकुमेन्ट्रीमा कसरी चौथो पटकमा पासाङले सगरमाथा चढ्ने पहिलो नेपालीको इतिहास रचिन् भनेर देखाइएको छ । यो डकुमेन्ट्री ३० भन्दा बढी फिल्म फेस्टिभलमा प्रदर्शन भइसकेको छ । टेलुराइड, कोलोराडो, बान्फ, क्यानडा र बेलायतको केन्डल माउन्टेन फेस्टिभल र अन्य प्रतिष्ठित फेस्टिभलहरूसहित १४ पुरस्कार जितिसकेको छ ।"
भारतमा मुगल शासन,सन् १५२६ मा आजकै दिन (अप्रिल २१) मा भारतमा मुगल साम्राज्य स्थापित भएको थियो । पानीपतको पहिलो युद्धमा हालको अफगान शासक (हाल उज्बेकिस्तानका) बाबरले दिल्लीका सुल्तान इब्राहिम लोदीलाई पराजित गरेका थिए । पानीपतको युद्धमा ज्यान गुमाएका लोदीले भारतमा १५१७ देखि १५२६ सम्म शासन गरेका थिए । लोदी पराजित भएसँगै भारतमा स्थापित मुगलहरूले दुई शताब्दीभन्दा बढी शासन गरेका थिए । मुगल साम्राज्यका संस्थापक बाबरले १५२६ देखि पाँच वर्ष शासन गरेका थिए । उनका पिता तिमुरका बंशज थिए भने आमा जंगेज खानका बंशज थिइन् ।मध्य एसियाली शासकका छोरा बाबर आफ्नो महत्त्वाकांक्षा पूरा गर्न भारतीय उपमहाद्वीपतर्फ लागेका थिए । काबुलमा आफूलाई स्थापित गरेपछि उनले भारतलाई निशाना बनाएका थिए । लोदीलाई पराजित गरेपछि भने बाबरको फौजले उत्तर भारतको मेवाड राज्यका शासक राना साँगालाई आग्रा नजिकैको युद्धमा पराजित गरेका थिए । त्यतिबेलाको निकै शक्तिशाली मेवाड राज्यमाथि नियन्त्रण कायम गरेपछि मुगलहरूले भारतमा १५२६ देखि १७६१ सम्म शासन गरेका थिए ।
क्रिटिक्स च्वाइसमा द साइलेन्ट इको उत्कृष्ट,"काठमाडौं (कास) भारतको प्रतिष्ठित फिल्म क्रिटिक्स गिल्ड अवार्डअन्तर्गतको क्रिटिक्स च्वाइस अवार्डमा द साइलेन्ट इको उत्कृष्ट फिल्म घोषित भएको छ । नेपाल, भारत, बंगलादेश र फ्रान्सको संयुक्त निर्माणमा तयार भएको द साइलेन्ट इको ले उत्कृष्ट फिल्मसँगै, उत्कृष्ट सिनेमेटोग्राफीको अवार्ड जितेको हो । सुमन सेन निर्देशित फिल्मले ओस्कारको लघु फिल्मतर्फ पनि प्रतिस्पर्धा गर्ने कोसिस गरेको थियो । तर, फिल्म मनोनयनमा पर्न सकेन । १५ मिनेटको यो फिल्ममा चार संगीतप्रेमी बालबालिकाको कथा समेटिएको छ । एउटा गायन प्रतियोगितामा सहभागी हुन उनीहरूले गर्ने प्रयास फिल्ममा देखाइएको छ । नेपाली भाषामा तयार भएको फिल्म मुस्ताङमा खिचिएको हो ।"
के हो पैसा ?,"कसरी छापिन्छ ? नेपालमा मुद्रा छपाइबारे राष्ट्र बैंकले नोट छपाइ तथा सिक्का टकमारी निर्देशिका जारी गरेको छ । त्यसकै आधारमा नोट तथा सिक्का छपाइ हुँदै आएको छ । नोट तथा सिक्का छपाइ कहाँ गर्ने भन्नेबारे निश्चित तोकिएको नभए पनि अन्तर्राष्ट्रिय रूपमा बोलकबोल आह्वान गरेर मुद्रण कम्पनी छनोट गर्नुपर्छ । नेपालमा अन्तर्राष्ट्रियस्तरका मुद्रण कम्पनी नभएकाले राष्ट्र बैंकले विदेशमा मुद्रा छपाइ गर्दै आएको छ । यसरी विदेशमा नोट छपाइ गर्दा ५ रुपैयाँका लागि प्रतिनोट १६८ रुपैयाँ र एक हजारका लागि ३३७ रुपैयाँ लागत लाग्दै आएको छ । राष्ट्र बैंक टक्सार विभागले करिब २० वर्षअघिसम्म नेपालमै सिक्का टकमारी गर्ने गर्थ्यो । त्यसयता राष्ट्र बैंकले सिक्का पनि विदेशमै बनाउँदै आएको छ । यद्यपि गत माघमा टक्सार विभागले परीक्षणका रूपमा नेपालमै एक र दुई रुपैयाँका सिक्का छाप्न सुरु गरेको छ । नेपालमा दुई दशक अघिसम्म राष्ट्र बैंकले सुन्धारास्थित टक्सार विभागबाट सबै प्रकारका सिक्का (चलनचल्तीका र सुन तथा चाँदीका स्मारिका) बनाउँदै आएको थियो । पछि राष्ट्र बैंकले चलनचल्तीका सिक्का बनाउन छोड्यो । त्यसपछि चाँदीका स्मारिका सिक्का र सुनका असर्फी मात्र बनाउन थाल्यो । अहिले पुराना मेसिनलाई मर्मत सम्भार गरेर चलनचल्तीका सिक्का छाप्न मिल्ने गरी बनाएर तयारी अवस्थामा पुर्याइएको र परीक्षणका रूपमा केही थान सिक्का छपाइ गरिएको टक्सार विभागले जनाएको छ ।राष्ट्र बैंकको तथ्यांकअनुसार गत फागुनसम्म ५ खर्ब १९ अर्ब ३३ करोड रुपैयाँ बराबरका मुद्रा चलनमा छन् । उक्त पैसा विभिन्न माध्यममार्फत राष्ट्र बैंकमा फर्किन्छ । यसरी राष्ट्र बैंकबाट बाहिरिएको तर बैंकमा नफर्किएको पैसालाई चलनचल्तीमा रहेको मानिन्छ । पैसा छाप्ने र आपूर्ति गर्ने एक मात्र आधिकारिक निकाय राष्ट्र बैंक भएकाले मुलुकको आवश्यकता र औचित्यका आधारमा पैसा छपाइ गरी बजारमा पठाउने काम उसैले गर्छ । चलनचल्तीमा रहेका मुद्रा प्रायः घटबढ भइरहन्छन् । बजारमा पैसाको माग धेरै भएको समयमा धेरै र कम भएको समयमा कम मुद्रा चलनचल्तीमा रहन्छ । बजारको मागअनुसार निर्देशन मापदण्डभित्र रहेर राष्ट्र बैंकले विभिन्न माध्यममार्फत बजारमा पैसा पठाउँछ । राष्ट्र बैंकबाट बाहिरिएपछि त्यो चलनचल्तीमा गएको भनेर गणना हुन्छ । यसरी चलनचल्तीमा रहेको मुद्रा निश्चित समयपछि बैंक तथा वित्तीय संस्थाहरूमार्फत राष्ट्र बैंकमा फर्किन्छ । जति पैसा राष्ट्र बैंकमा आइपुग्छ, त्यति मुद्रा चलनचल्तीबाट घटाइन्छ । राष्ट्र बैंकबाट बाहिरिएका नोटमध्ये केही नोट विभिन्न कारण नष्ट भएको हुन सक्छ । तर, राष्ट्र बैंकको गणनामा ती नोट पनि चलनचल्तीमा रहेको मानिन्छ । यस कारण राष्ट्र बैंकले चलनचल्तीमा रहेको जनाएको सबै पैसा नागरिकको हातमा नहुन पनि सक्छ । यस्तो पैसा कति छ भन्ने तथ्यांक भने कसैसँग पनि छैन ।"
हिम्मतिला हिक्मत,"(सुर्खेत)दैलेखको चामुण्डाबिन्द्रासैनी४ जम्भुकाधमा जन्मिएका २९ वर्षीय हिक्मत बादीले मासिक एक लाख रुपैयाँ भाडा तिरेर वीरेन्द्रनगर१० शान्तिटोलमा २ वटा होस्टल सञ्चालनमा ल्याएका छन् । जहाँ १ सय १० जना बादी बालबालिका बस्छन् । उनीहरूलाई निःशुल्क होस्टेलमा राखेर झन्डै ४ वर्षदेखि हिक्मतले नै निजी विद्यालयमा पढाइरहेका छन् । कतिपय निजी विद्यालयले पनि उनको अभियानमा साथ दिएका छन् । भरपर्दो स्रोत नभएपछि विभिन्न दातासँग सहयोग मागेर उनले होस्टेल सञ्चालन गरिरहेका हुन् । सात दिदी र ४ दाजुभाइमा उच्च शिक्षा गरेका हिक्मत एक्ला हुन् । उनले नेपाली विषयमा स्नातक गरेका छन् । सुरुदेखि नै उनका बुवाआमाको सपना थियो, छोराले सरकारी जागिर खाओस् भन्ने । तर उनी कर्णालीका विभिन्न जिल्लाका बादी बालबालिकालाई बटुलेर उनीहरूलाई शिक्षादीक्षा दिन तल्लीन छन् । बादी बालबालिकालाई पढाउन बादी सरोकार मञ्च खोलेर समाजसेवामा लागेका उनले आश्रय दिएका ५५ केटा र ५५ केटी नर्सरीदेखि कक्षा १२ सम्म अध्ययन गरिरहेका छन् । म पनि निकै आर्थिक अवस्था कमजोर भएको परिवारको मान्छे हुँ, जागिर गरेर घरपरिवारलाई सुखमा राख्ने मेरो चाहना भने अपूरै छ, उनले भने, मागेर दैनिकी गुजार्ने समुदायबाट स्नातक गरेको मान्छे जस्तो पनि जागिर खान सक्छु तर मेरा समुदायका सयौं बालबालिका सडकमा माग्ने बेचबिखनको सिकार र बालश्रम गर्ने भएकाले मैले मेरो इच्छा त्यागेर उनीहरूको भविष्यका बारेमा सोचेर यो अभियानमा लागे । हिक्मतले यसअघि ज्योतिको घर नेपाल, लभ एन्ड होप नेपाललगायत विभिन्न संघसंस्थामा काम गरिसकेका छन् । उनले आफूले होटलमा भाडा माझेर, दाउरा बेचेर र मालवाहक गाडीको सामान झारेर पढेको बताए । दैलेखबाट केही वर्षअघि पढाइदिने बहानामा ३८ जना बालबालिकालाई विभिन्न संघसंस्थाले काठमाडौं लगेका थिए । शारीरिक शोषणमा परेको गुनासो बालबालिकाबाट आएपछि सबैलाई दैलेख लगिएको थियो । पढाउने नाममा बालबालिका विभिन्न शोषणमा परेपछि यो अभियान थालेको हुँ, उनले भने, सडकमा माग्ने, चोर्ने, पुर्ख्यौली पेसा अँगाल्ने बालबालिकालाई बालविवाह, बालश्रम, बेचबिखन हुनेबाट बचाउन पनि यो अभियान थालिएको हो । २०७५ सालबाट सुरु गरिएको उनको होस्टेलमा कर्णालीका १० वटै जिल्लाका बादी बालबालिका बस्छन् । सुरुमा १७ जना बालबालिकाबाट आफूले होस्टेल सुरु गरेको उनले बताए ।सुर्खेतको सिद्धपाइला बोर्डिङ स्कुलले ६२ जनालाई निःशुल्क पढाएको छ भने चिल्ड्रेन प्याराडाइज, इलाइट, अरणीको, सूर्योदय, सासा, उषालगायत बोर्डिङले केही बालबालिकालाई निःशुल्क पढाएका छन् । उनको होस्टेलमा आफ्नै समुदायका ७ जना शिक्षकले पठनपाठनमा सहयोग गरेका छन् । हिक्मतको काम देखेर विभिन्न व्यक्तिले होस्टेलमा पुगेर जन्मदिन, वर्षगाँठ, चाडपर्वलगायतमा बालबालिकालाई खाद्यान्न, लत्ताकपडा, शैक्षिक सामग्रीलगायत सहयोग गर्छन् । दैनिकजसो विभिन्न व्यक्तिसँग खाना र कापीकलम जुटाउन बजार निस्कन्छु, मागेर कति दिन चल्ने हो ? थाहा छैन, उनले भने, तर मागेरै भए पनि यी बालबालिकालाई उच्च शिक्षा भने हासिल गराएरै छाड्छु । उनलाई सबैभन्दा ठूलो समस्या मासिक १ लाख घरभाडा कसरी तिर्ने भन्ने हुन्छ । ५ वर्षसम्म सबैसँग मागेर विद्यार्थीलाई पढाएको छु, कहिले समयमै घरभाडा तिर्न सकिँदैन, उनले भने, तर सहयोग माग्न गएको ठाउँबाट खाली हात फर्कनुपरेको छैन, त्यसैमा सन्तुष्ट छु । उनका अनुसार १ सय १० जना बालबालिकालाई मासिक खाना खर्च मात्रै कम्तीमा १ लाख ६० हजार रुपैयाँ लाग्छ । अहिलेसम्म कुनै सरकारी निकायबाट सहयोग नपाएको उनले बताए । सधैं कति मागौं ?, यत्तिकै छोडौं भने यी बालबालिकाहरू सडकमा माग्ने, चोर्नेलगायत काममा संलग्न हुन्छन्, उनले भने, तर जति सक्छु यिनीहरूको भविष्य उज्ज्वल बनाइछोड्छु ।"
सामुदायिक विद्यालय सुधारलाई राजनीतिक मुद्दा बनाऊ,"मुलुकमा पछिल्लो समय उच्च शिक्षा पढ्ने विद्यार्थी स्वदेशमा अडिन नचाहेकाले विश्वविद्यालयहरूका कैयौं कार्यक्रममा कोटाको आधाआधी पनि शिक्षार्थी नपुगेको विषयले चर्चा पाइरहेको छ । यसै विषयसँग पूरक सम्बन्ध राख्ने विद्यालय शिक्षाको अर्को पाटो छ, जसबारे भने पर्याप्त बहस भएको पाइन्न । सामुदायिक विद्यालयमा विद्यार्थी टिकाउन थुप्रै कार्यक्रम लागू गरिए पनि विद्यार्थीहरू निरन्तर निजीतर्फ आकर्षित भैरहेका छन् । मुलुकको सार्वजनिक शिक्षा धराशायी भैरहेको ज्वलन्त उदाहरण हो यो । शिक्षामा राज्यले जति खर्च गरे पनि निजी विद्यालयप्रतिको आकर्षण रोकिएको छैन । देशभरमा केही त्यस्ता सामुदायिक विद्यालय नभएका होइनन्, जसले निजीका विद्यार्थीलाई पनि आफूतिर तानिरहेका छन्, तर विद्यालय शिक्षाको समग्र तस्बिरमा ती केवल अपवाद मात्रै हुन् । पछिल्ला पाँच वर्षमा मात्रै सामुदायिकमा १० लाख विद्यार्थी कम भएका छन्, निजीमा भने भर्नादर बढ्दो छ । शिक्षा तथा मानव स्रोत विकास केन्द्रका अनुसार आधारभूत तह अर्थात् कक्षा १८ मा सामुदायिकतर्फ २०७४ मा ४८ लाख ५७ हजार विद्यार्थी भर्ना भएका थिए भने गत वर्ष ३८ लाख ७९ हजार मात्रै भर्ना भएका छन् । निजीमा भने त्यति बेला ९ लाख ८० हजार भर्ना भएका थिए भने २०७८ मा उक्त संख्या १४ लाख ४६ हजार पुगेको छ । पाँच वर्षमा सामुदायिकमा १० लाख विद्यार्थी घट्दा निजीमा झन्डै ५ लाख बढेका छन् । जनसंख्या वृद्धिदर घटेकाले पनि सामुदायिकको भर्नादर कम भएको अवश्य हो, तर सत्य त्यो मात्र होइन । अभिभावकविद्यार्थी निजीतर्फ उत्तिकै आकर्षित भैरहेका छन्, जुन आजको कठोर एवं चिन्ताजनक यथार्थ हो । पाँच वर्षअघिसम्म आधारभूत तहका ८० प्रतिशत विद्यार्थी सामुदायिक र २० प्रतिशत निजीमा अध्ययन गर्थे । त्यसका तुलनामा अहिले सामुदायिकमा ७ प्रतिशत घटेर निजीमा त्यत्ति नै थपिएका छन् । सरकार र राजनीतिक दलहरू सामुदायिक विद्यालयप्रति यसै गरी उदासीन भैरहे भने अहिलेको ७३ र २७ प्रतिशतको अनुपात पनि भोलिका दिनमा अझै खलबलिने निश्चित छ । यसरी सामुदायिक र निजी विद्यालय समानान्तर रूपमा अघि बढ्दै जाँदा मुलुकमा प्रत्यक्ष रूपमै दुई खाले वर्ग हुकिँदै जानेछÙ समाजको वर्गीय खाडललाई पुर्न महत्त्वपूर्ण भूमिका निर्वाह गर्नुपर्ने शिक्षा आफैं विभाजनको कारक बन्दै जानेछ । रोजेको विद्यालयमा पढ्नपढाउन पाउनु विद्यार्थी तथा बालबालिकाको हक अवश्य हो, तर अहिलेकै परिपाटीबाट मुलुकमा कस्तो परिणति निस्कन्छ भन्नेचाहिँ विचारणीय छ । त्यसैले, राजनीतिज्ञ तथा नीतिनिर्माताहरूले सामुदायिक विद्यालयलाई बलियो बनाउन आमूल सुधार थाल्नु अपरिहार्य छ । सामुदायिक विद्यालय सुधार्न निःशुल्क पढाइ र किताब, दिवा खाजा, सेनेटरी प्याड, छात्रवृत्ति, इन्टरनेट लगायत थुप्रै कार्यक्रम चलाइएका छन् । तर ती अत्यन्तै खुद्रे छन्, जसले आम अभिभावकको विश्वास जित्न सकेका छैनन् । सामुदायिक विद्यालयमा अहिले पनि ठूलो संख्यामा विषयगत शिक्षक नपुग छ, पुस्तकालय र प्रयोगशालाको अभाव छ । मुख्य कुरा त, गुणस्तरीय शिक्षाको आम बुझाइ जे छ, त्यसको खोजीमा विद्यार्थीहरू निजीतर्फ सरिरहेका हुन् । र, ठीकबेठीक जे भए पनि विद्यालय शिक्षालगत्तै बिदेसिने विद्यार्थीहरू तिनै संस्थागत भनिने निजी विद्यालयमा उत्पादन भैरहेका छन् । अर्को, कति अभिभावक जसरीतसरी सन्तानलाई निजी विद्यालय पढाउनकै लागि पनि वैदेशिक रोजगारीमा गैरहेका छन् । अनि, छोराछोरी पढाउनकै लागि सहरबजार बस्ने प्रवृत्तिका कारण पनि ग्रामीण जनसंख्या घटिरहेको छ । यसरी विद्यालय शिक्षाले हाम्रो जनसांख्यिक अवस्था, समाज र अर्थतन्त्र लगायत धेरै पक्षलाई प्रभाव पारिरहेको छ । वास्तवमा, सामुदयिक विद्यालयप्रति बढ्दो विकर्षणले हाम्रो संवैधानिक व्यवस्थालाई नै गिज्याइरहेको छ । संविधानको धारा ३१(२) ले भन्छ, प्रत्येक नागरिकलाई राज्यबाट आधारभूत तहसम्मको शिक्षा अनिवार्य र निःशुल्क तथा माध्यमिक तहसम्मको शिक्षा निःशुल्क पाउने हक हुनेछ । व्यवहारमा भने सरकारले अहिलेसम्म कक्षा १२ सम्म निःशुल्क बनाउन सकेको त छैन नै, चाहेको पनि देखिन्न । कानुनले बन्देज लगाएका शीर्षकमै सार्वजनिक विद्यालयहरूले विद्यार्थीअभिभावकबाट चर्को शुल्क असुलिरहेका छन् । यसको खास कारण हो शिक्षामा समग्र बजेटको २० प्रतिशत रकम छुट्याइनुपर्ने अन्तर्राष्ट्रिय मान्यताविपरीत सरकारले मुस्किलले ११ प्रतिशत विनियोजन गरेको छ, जसको ठूलो हिस्सा शिक्षककर्मचारीको तलबभत्तामै सकिन्छ । कक्षा ११ र १२ का निम्ति एउटै स्थायी शिक्षक दरबन्दी छैन, विद्यालयमा पनि दसौं हजार शिक्षक दरबन्दी अभाव छ । दुःखलाग्दो त, विद्यालय शिक्षाका यी ज्वलन्त मुद्दाप्रति सरकार, संसद् र राजनीतिक दलहरू बेखबरजस्तै छन् । चुनावी घोषणापत्रमा लेख्नुबाहेक कसैले पनि यसलाई राजनीतिक मुद्दा बनाउन चाहेका छैनन् । सायद आफ्ना छोराछोरी तथा नातिनातिना सामुदायिक विद्यालयमा नपढ्ने भएकाले नीतिनिर्माताहरूको ध्यान यता पुग्न नसकेको हो । तत्कालीन केपी शर्मा ओली सरकारका पालमा उच्चस्तरीय शिक्षा आयोग गठन गरिएको थियो, तर यसको प्रतिवेदन त्यसै दुई वर्षसम्म गुपचुप राखियो । आयोगका सदस्यहरू स्वयंले त्यसलाई बाहिर त ल्याए, तर त्यसयताका कुनै पनि सरकारले उक्त प्रतिवेदनमाथि बहस चलाएर सामुदायिक विद्यालय सुधार्न खोजेका छैनन् । शिक्षा सुधारमा कोही पनि गम्भीर नभएको नतिजा हो यो । संविधानको धारा ५१ (ज) २ ले शिक्षा क्षेत्रमा राज्यको लगानी अभिवृद्धि गर्दै शिक्षामा भएको निजी क्षेत्रको लगानीलाई नियमन र व्यवस्थापन गरी सेवामूलक बनाउने भनेको छ । नेपाली समाजको दीर्घकालीन हितलाई ध्यानमा राखेर सरकारले यसबारे यथोचित विमर्श चलाउनुपर्छ, जसको केन्द्रमा सामुदायिक विद्यालय सुधार हुनुपर्छ । निश्चित अवधिको शिक्षा पाइसक्दा पनि वर्गीय अन्तर घट्नुको सट्टा अझ खाडलिँदै जाने त्रुटिपूर्ण शिक्षा प्रणालीलाई अविलम्ब सच्याउनुपर्छ ।"
पानी निर्यातको परिमाण बढोस्,"राम्रो, ब्रान्डिङ र प्रचार प्रचुर पुगे नेपाली हिमालय पर्वत सेरोफेरोका पहरा कन्दरामा पाइने औषधियुक्त वनस्पतिका बुट्यान जराहरू छुँदै बगिरहने कञ्चचन हिमजलको बजारीकरण विश्वव्यापी बन्न सक्छ । डलर आर्जन गर्न सकिन्छ । व्यवसायीहरूले बुझेकै हुनुपर्छ । सामवेद शर्मा चापागाईं"
संघ र स्थानीय तहबीच समन्वय होस्,"यतिबेला सिंहदरबारको शक्तिलाई उदीयमान शक्तिले चुनौती दिएका छन् । सात महिनाअघि जन्मेका पार्टीसँग ७० वर्ष पुगेका पुरानो पार्टी र तिनका नेताहरू भयभीत छन् । उपचुनावमा आउने मत परिणामले ठूला पार्टीहरूको भविष्यको रेखा कोर्ने नै छ । तीन सिटको खासै अर्थ नभए पनि परिणामको महत्त्व र सन्देश ठूलो छ । आम जनताले पुराना पार्टीप्रति भरोसा गरेका छन् कि नयाँ पार्टीप्रति ? त्यसको संकेत यो उपचुनावले दिनेछ । जनताले साथ दिएपछि कसैको केही लाग्दैन भन्ने कुरा भारतमा अरविन्द केजरीवालले मात्र होइन, हाम्रै नेपालमा पनि गत स्थानीय र आम निर्वाचनमा कतिले प्रमाणित गरेर देखाएका छन् । जहाँसम्म बालेनको प्रश्न छ, काठमाडौंलाई सुन्दर र टाफिक जाममुक्त सहर बनाउन आवश्यक थियोछ । तर संघ र स्थानीय निकायहरूबीच द्वन्द्व चर्किंदा देशको प्रशासनिक केन्द्र सिंहदरबारको फोहोरसमेत उठ्न छोड्यो । सिंहदरबारको फोहोर नउठाएको विषयलाई लिएर क्याबिनेट बैठकले काठमाडौं नगरप्रमुख बालेन शाहलाई सचेत गराउने निणर्य गर्यो, जुन अर्थहीन साबित भयो । बालेनलाई सचेत गराउने कि आफैं सचेत र जिम्मेवार हुने ? प्रश्न यो पनि हो । महानगरका सरोकारलाई संघले सुन्नुपर्छ । राजधानीलाई सुन्दर पार्ने सपना केवल मेयर बालेन शाहको मात्र होइन । त्यो राजधानीमा बस्ने ४० लाख नेपालीको सामूहिक सपना हो । अव्यवस्थित सुकुम्बासी बस्ती अहिले राजधानीको ठूलो समस्या बनेर देखा परेको छ । राजधानीको खोला किनारका सार्वजनिक जग्गाहरू घेरै मात्रामा अतिक्रमित भएका छन् । यो समस्या समाधान गर्न राजधानीका सम्पूर्ण नगर प्रमुख र सांसदहरूले ऐक्यबद्धता जनाउनुपर्छ । गोपाल देवकोटा, चाबहिल पीपलबोट, कामनपा७"
जग्गा खण्डीकरण गर्न छुट दिनु गलत,"सरकार राष्ट्रप्रति संवेदनशील देखिएको छैन । कृषिप्रधान देशमा जग्गा खण्डीकरण गर्न छुट दिनु सुहाउने कुरा होइन । भएको खेतीयोग्य जमिन खण्डीकरण गरेर सक्ने अनि कृषिप्रधान देश पनि भन्ने ? यो सरासर गलत काम हो । कुनै योजनाबिना मनलागी जग्गा खण्डीकरण गरिनु राम्रो होइन । यसमा स्थानीय सरकार सजग रहनुपर्छ । पैसा पाउनेबित्तिकै सिफारिस दिने प्रवृत्ति अन्त्य हुनुपर्छ । नत्र केही व्यक्तिलाई फाइदा पुग्ला, राजस्व पनि बढ्ला तर यसले दीर्घकालीन असर गर्छर् । पहिल्यैदेखि नै कित्ताकाट फुकुवा गर्न भूमाफियाले सरकारलाई दबाब दिइरहेका थिए । नयाँ सरकार आएपछि उनीहरूको अभीष्ट पूरा भएको छ । अहिल्यै, भएका डाँडापाखा, रूखबिरुवा माफियाहरूले सकिसकेका छन् । तराईका भूभागमा पनि जमिन खण्डीकरण हुन थालेको छ । अब अन्न उत्पादनचाहिँ कहाँ गर्ने ? मफियाको दबाबै यस्ता गैरकानुनी काम भएको देख्दा अचम्म लाग्छ । हिजो धान झुल्ने फाँटमा अहिले घरैघर छन्, तैपनि सरकारको ध्यान गएको छैन । जग्गा कित्ताकाट रोक्दा त कर्मचारीले मिलिभगतमा कित्ताकाट गर्थे, अब त सरकारले नै खुला गरिदिएको छ । यसबाट कति बेथिति मौलाउने होला ? पुरुषोत्तम घिमिरे, जोरपाटी, काठमाडौं"
कृषिमा बेथिति,"नेपाल सरकार र दातृ निकायले कृषिमा गरेको लगानी बालुवामा पानीसरह भएको देखिन्छ । बर्सेनि कृषकहरूको हितलाई भनेर कार्यक्रमहरू त आउँछन् तर प्रभावकारी कार्यान्वयन नहुँदा किसानहरू सधैं मर्कामा पर्ने गरेका छन् । परामर्शदाता नियुक्ति र तिनलाई दिइएको पारिश्रमिक मात्र ८९ करोड खर्च गर्नुको औचित्य देखिन्न । विदेशीसँग ऋण गरेर ल्याइएको रकम लक्ष्य अनुसारको किसान वर्गसम्म नपुग्नु भनेको पनि आफैंमा भ्रष्टाचार हो । सम्बन्धित किसानहरू लाभान्वित हुन सके मात्र कृषि क्षेत्रको हित हुन्छ । त्यसमाथि पनि कृषिउपजहरूबाट पनि बिचौलियाले मात्र लाभ उठाइरहेका छन् । किसान दुब्लाउने अनि दलाली मोटाउने प्रचलन अन्त्य गर्नतर्फ सरकार र सम्बन्धित निकायको ध्यान जानु जरुरी छ । तिलप्रसाद न्यौपाने, माछापोखरीचोक, काठमाडौं"
प्रियतावादी राजनीतिका आयाम,"प्रियतावाद किन छिट्टै अवसान हुन्छ ? प्रियतावादीहरू कहीँ पनि त्यही रूपमा टिकेका छैनन् । नेपालमा पनि निम्न कारणले टिक्ने सम्भावना छैन १ फुकुयामाले भनेजस्तो, सुपेरियर बन्ने आकांक्षाबाट प्रेरित भएको हुँदा सबै अवस्थामा सुपेरियर बन्न सक्दैनन् र तुरुन्तै अर्को बाटो लिन्छन् । २ उनीहरूको पार्टी नै बन्न सक्दैन । म बदल्छु, अरूले सक्दैनन् भनी कुर्लनेहरू सबैलाई एउटै कोठामा राखेर अब तपाईंहरूले साझा नेता, उपनेता लगायत बनाएर आउनुहोस् भन्ने हो भने सक्दैनन् । किनकि त्यहाँ कसैले कसैको अस्तित्व स्वीकार गर्दैनन् । सुपेरियर बन्ने चाहनाले बन्देज गरेको हुन्छ । अरूलाई स्वीकार गर्नुपरे छोडेर भाग्छन् । ३ उनीहरू सत्ताबाहिर रहन सक्दैनन् । उनीहरूको राजनीति नै शक्ति हत्याउनु हो, अभियान होइन । पहिचानमा आधारित मधेशकेन्द्रित प्रियतावादीदेखि अहिलेका स्टन्ट प्रियतावादीहरूको सत्तालिप्साले त्यही पुष्टि गर्छ । सधैंभरि शक्ति प्राप्त हुँदैन, शक्ति नभए कुरेर बस्दैनन् । ४ विचारको दाम्लो नहुने हुँदा निरपेक्ष स्वतन्त्रता खोज्ने, जहाँ गए पनि केही हुँदैन भन्ने भाष्यको निर्माण गर्ने हुँदा मोबिलिटी बढी हुन्छ र जनताले पनि लामो समय साथ दिँदैनन् । ५ उनीहरूले सतही मुद्दा उठान गरेका हुन्छन् जुन लक्षण मात्रै हुन् । उनीहरूले कारण नबुझी लक्षणको उपचार गर्न खोज्छन् । गलत औषधिको प्रयोग हुन्छ । रोग निको हुँदैन अनि भाग्छन् । यसरी बौद्धिक मानिनेहरू पनि क्रमशः स्खलित हुँदै जाने, पेन्डुलम हुँदै जाने र अन्त्यमा बौद्धिक अवसान हुने खतरा हुन्छ । फ्रान्सिस फुकुयामाले प्रियतावाद एउटा राजनीतिक समस्या हो र यसलाई राजनीतिक रूपमा समाधान गर्नुपर्छ भनेका छन् । रोग लाग्नुभन्दा रोग लाग्नै नदिनु बुद्धिमानी हुन्छ । यसका लागि मूलधारका राजनीतिक दलहरू विचार, संस्कार, पद्धति र मूल्यमान्यताले चल्नुपर्छ । लोकतन्त्रको सुन्दरता व्यक्तिवाद नभएर सामूहिक र संस्थागत वैचारिक पार्टी पद्धति नै हो । खराब राजनीतिको विकल्प असल राजनीति हो । विचारविहीन राजनीतिको विकल्प वैचारिक राजनीति हो । अस्थिर राजनीतिको विकल्प स्थिर राजनीति हो । पत्रु राजनीतिको विकल्प अर्गानिक राजनीति हो । आचार्य त्रिभुवन विश्वविद्यालयका उपप्राध्यापक हुन् ।"
गठबन्धन सरकारको परीक्षा,"पाँच वर्षपछि देश कस्तो ?संघीय र प्रादेशिक निर्वाचनका बेला नेपाली कांग्रेस लगायतको गठबन्धनले संविधानको रक्षा, स्थिरता र समृद्धिका लागि जनतासँग मत मागेको थियो, जसको कार्यान्वयन थाल्ने बेला भएको छ । घोषणापत्र त्यस्तो कागजको खोस्टा होइन जुन निर्वाचन जितेपछि डस्टबिनमा फालियोस् । यो झुटको पुलिन्दा पनि होइन । नागरिकसमक्ष गरिएका वाचा पूरा गर्न सरकारका इमानदार बन्नुपर्छ । दलविशेषले घोषणापत्रमा लेखेका कुरा नै मन्त्रालयहरूका लागि मार्गदर्शन हुन सक्छन् । कांग्रेसले पाँच वर्षमा गर्न सम्भव हुने योजनाहरू नै घोषणापत्रमा लेखेको छÙ जस्तै ३ वर्षमुनि र ७३ वर्षमाथिका नागरिकको निःशुल्क उपचारÙ पाँच वर्षमा १२ कक्षासम्मका देशभरका कम्तीमा एकतिहाइ विद्यालयलाई प्राविधिक र व्यावसायिक धारमा परिणतÙ पाँच वर्षमा १२ लाख ५० हजार नयाँ रोजगारी सृजनाÙ सन् २०४५ सम्म शून्य कार्बन (नेट जिरो) लक्ष्य अनुरूप हरित अर्थतन्त्र रोडम्यापको सुरुआतÙ तरकारी, फलफूल, माछा, मासु, दूध, मसला एवं औद्योगिक बालीमा आत्मनिर्भरताÙ राष्ट्रिय गौरवका सबै आयोजनाको निर्माणÙ १०,००० मेगावाट विद्युतीय ऊर्जाको उत्पादनÙराष्ट्रिय परिचय स्मार्ट कार्डका माध्यमबाट कोखदेखि शोकसम्मका विभिन्न कार्यक्रमको एकीकृत सामाजिक सुरक्षा प्याकेज लागू । अबको आम निर्वाचन २०८४ सालमा हुनेछ । त्यतिन्जेल नागरिकलाई परिवर्तनको स्वाद चखाउन सकिएन भने जनस्तरमा निराशा झन् बढ्नेछ । यसको परिणाम हामीले सोचेभन्दा भयावह बन्न सक्छ । विभिन्न कोणबाट परिवर्तनलाई बिथोल्ने तत्त्व सलबलाउनेछन् । पुराना दलहरूको विकल्प खोज्ने अभियान अहिल्यै सुरु भैसकेको छ ।नेपालमा १५५९ उमेर समूहको काम गर्न सक्षम जनसंख्या ६२ प्रतिशत रहेको जनगणनाले बताएको छ । यो जनसांख्यिक लाभलाई सदुपयोग गर्न सरकार लाग्नुपर्छ । हजारौं विद्यालयमा विषयगत शिक्षकको अभावपूर्ति गर्नुपर्नेछ । विद्यालयमा पढाइ भए पनि सिकाइ अवस्था निकै नाजुक छ, जसलाई चिर्नुपर्नेछ । विश्वविद्यालयलाई विशुद्ध प्राज्ञिक र अनुसन्धानात्मक थलोका रूपमा विकास गर्नुपर्नेछ । निःशुल्क स्वास्थ्यसेवाको पहुँच गाउँगाउँमा पुर्याउनुपर्नेछ । गाउँगाउँबाट बसाइँसराइ रोक्नुपर्नेछ । स्थानीय निकायलाई थप सबल र सक्षम बनाउनुपर्नेछ । कृषि उत्पादनमा वृद्धि गराउनुपर्नेछ । किसानका समस्याको हल, बिचौलियाको अन्त्य गर्नुपर्नेछ । जलवायु परिवर्तनले पार्न सक्ने असर कम गर्ने उपायमा लाग्नुपर्नेछ । प्रदूषण घटाएर सहरहरूलाई स्वच्छ र हराभरा बनाउनुपर्नेछ । लगानीमैत्री वातावरण, उद्योगीव्यवसायीलाई प्रोत्साहन, वैदेशिक लगानीमा वृद्धिको सुनिश्चितता गर्नुपर्नेछ । पर्यटन प्रवर्द्धन, हरित ऊर्जा, विज्ञान र प्रविधिमा देशको स्तर अभिवृद्धि गर्नुपर्नेछ । अन्त्यमा, सरकारले गर्नुपर्ने कामहरूको सूची धेरै लामो हुन सक्छ । सरकारले हालै सार्वजनिक गरेको साझा न्यूनतम कार्यक्रम र दलहरूका घोषणापत्रमा टेक्दै नागरिकलाई परिवर्तन महसुस गराउन सक्नुपर्छ । यति गर्न सके मात्र पाँच वर्षपछिको आम निर्वाचनमा गौरवका साथ मत माग्ने वातावरण तयार हुनेछ ।महर कांग्रेस केन्द्रीय सदस्य हुन् ।"
लैंगिकसामाजिक विभेद र लुम्बिनी,"हिमाल, पहाड र तराईका १२ जिल्ला मिलेर बनेको लुम्बिनी विकासका दृष्टिले निकै सम्भावना बोकेको प्रदेश हो । देशको मध्यभागमा रहेको लुम्बिनीले पूर्वाधार विकासमा फड्को मारिरहेको छ । तर, लैंगिक समानता, विविधता र सामाजिक समावेशीकरणका सवालमा यो प्रदेश कमजोर छ । यहाँ शिक्षा, स्वास्थ्य, विवाह, रूढिवादी संस्कार, पितृसत्ता, राजनीति, रोजगार, ज्याला, प्रजनन, कार्यस्थलमा दिने जिम्मेवारी, बजेट तथा कार्यक्रममा लैंगिक एवं सामाजिक विभेद छ । तिनै विभेदका कारण हिंसा जन्मिएको छ । प्रदेश सरकारले निकालेको वस्तुस्थिति विवरण अनुसार, प्रदेशका ८ दशमलव ३ प्रतिशत महिला हिंसाको सिकार भएका छन् । तीमध्ये ७० दशमलव ४ प्रतिशतले त्यसबारे कसैलाई बताउने गरेका छैनन् । जनगणना२०७८ ले देशभरमा मातृ मृत्युदर प्रतिलाख १५१ देखाउँदा लुम्बिनीमा २०७ छ । प्रदेशमा १४ लाख ९ हजार ९ सय ६५ एकल महिला छन् । यो संख्या पनि अन्य प्रदेशका तुलनामा धेरै हो । हिंसामा पर्नेमा एकल महिला नै धेरै छन् । वर्गीय विभेद हुनु, विकासमा सबैको समान पहुँच नहुनु, लैंगिक र समावेशी विकास नहुनु, बजेटमा लक्षित वर्ग छुट्नु त्यसका प्रमुख कारक हुन् । सस्तो लोकप्रियताका लागि अनुत्पादक क्षेत्रमा खर्च गर्ने प्रवृत्तिले पनि यस्तो भएको छ । घरेलु हिंसा अन्तर्गत शारीरिक, मानसिकÙ विवाहजन्यमा बालविवाह, बहुविवाह यौन हिंसा र दुर्व्यवहारÙ कुरीति र कुसंस्कारजन्य हिंसाका उजुरी प्रहरीमा हरेक वर्ष बढिरहेका छन् । बेचबिखन तथा ओसारपसार, सार्वजनिक स्थलमा हुने हिंसा, आर्थिक तथा सम्पत्ति उपयोगबाट वञ्चितीकरण, सामाजिक सञ्जालको दुरुपयोगबाट हुने हिंसासँगै राजनीतिक क्षेत्र, नागरिकता तथा पहिचानजन्य र रोजगारीजन्य हिंसासमेत उल्लेख्य छन् । धेरैले रूढिवादी संस्कार मान्दा र लैंगिक संवेदनशीलता नबुझ्दा हिंसा गरेको देखिएको छ । विविधताको सम्बोधन र सामाजिक समावेशीकरणलाई ध्यान नदिँदा सामाजिक रूपमा द्वन्द्वको समाधान हुन र मानव अधिकारको प्रत्याभूति हुन पनि सकेको छैन । लुम्बिनी प्रदेशमा पुरुषको संख्या २४ लाख ५४ हजार ४ सय ८ हुँदा महिला २६ लाख ६७ हजार ६ सय ७० छन् । अर्थात्, पुरुषभन्दा महिला २ लाख १३ हजार २ सय ६२ जना बढी छन् । अधिकारका सवालमा भने महिला धेरै पछाडि छन् । लुम्बिनीका २९ हजार ६ सय ४१ अर्थात् २ दशमलव ६ प्रतिशत महिलाको मात्रै घरमा स्वामित्व छ । जग्गामा स्वामित्व हुने महिला भने केही बढी छन्, ९ दशमलव ३ प्रतिशत । ७४ दशमलव ८ प्रतिशत महिलाको घरजग्गा केहीमा पनि स्वामित्व छैन । ३५ दशमलव ५ प्रतिशत महिला मात्रै घरमूली बन्न सकेका छन् । प्रदेशको कुल जनसंख्यामध्ये १९ दशमलव २ प्रतिशत जनसंख्या वैदेशिक रोजगारीमा छ । जनगणनाले लुम्बिनीमा यौनिक तथा लैंगिक अल्पसंख्यकको जनसंख्या जम्मा ४३२ देखाएको छ, तर झन्डै २५ हजार रहेको दाबी गर्दै यौनिक अल्पसंख्यकहरू बेलाबेला प्रतिरोधमा उत्रिइरहन्छन् । बजार क्षेत्रमा यौन व्यवसायमा संलग्न केही यौनिक अल्पसंख्यक र प्रहरी एवं स्थानीय बासिन्दाबीच निरन्तर झडप हुन्छ । उनीहरूको पहिचान, शिक्षा र रोजगारीमा तीन तहकै सरकारले ध्यान दिएका छैनन् ।लुम्बिनी प्रदेशमा ८७ प्रदेशसभा सदस्यमध्ये १ र संघका २६ निर्वाचन क्षेत्रमा १ मात्र प्रत्यक्ष निर्वाचित महिला सांसद छन् । जातीय समावेशिता हेर्दा ब्राह्मणक्षत्री समुदायका ४० सांसद बन्दा जनजाति १६, थारू १५, मधेशी ७, दलित ५, मुस्लिम ३ र सीमान्तीकृतको वादी समुदायका १ जना छन् । सरकारमा १५ सचिव छन्, तर महिला शून्य छन् । चैत १२ सम्म ११ मन्त्री हुँदा एक जना मात्र महिला थिइन् । १०९ स्थानीय तहमध्ये दुइटामा मात्रै महिलाको नेतृत्व छ । अहिलेसम्म महिला मुख्यमन्त्री, प्रदेशप्रमुख वा सभामुख बन्न सकेका छैनन्, न त दलहरूको प्रादेशिक नेतृत्वमै महिला छन् । लुम्बिनी प्रदेशमा १०१ जातिका मानिस बस्छन् । ४४ वटा भाषा प्रचलनमा छन् । ११ धर्मका मानिसको बसोबास छ । लैंगिक हिंसा, अपांगता र राज्यको पहुँचमा पुग्न नसकेका सीमान्तीकृत समुदाय अन्य प्रदेशका तुलनामा यहाँ बढी छन् । चरा मारेर जीविकोपार्जन गर्ने चिडीमार, नाचेर र सर्प नचाएर दैनिकी गुजार्ने नटुवा, सिलौटा कुँद्ने पत्थरकट्टा, मागेर खाने मगन्ताजस्ता अति सीमान्तीकृत समुदाय लुम्बिनीमा छन् । ३२ हजार ५ सय ९ मुक्त कमैया परिवार छन् । कम्लरी, बादी लगायतको जनसंख्या अन्य प्रदेशमा भन्दा धेरै छ । पहुँचबाट टाढा रहेका नागरिकलाई विकासको मूलधारमा ल्याउन छुट्टै विकास चाहिन्छ । त्यसका लागि लैंगिक तथा सामाजिक समावेशी विकास बजेट बनाउने, विनियोजन गर्ने र कार्यान्वयन गर्ने चलन छ । आम बुझाइमा लैंगिक विषय भन्नासाथ महिलाको अधिकार र आवश्यकताको मात्रै हो भन्ने छ । समावेशीकरण भनेको कुनै जाति वा समुदायको फाइदा हुने मात्रै विषय हो भन्ने ठम्याइ छ । यही कारण लैंगिक समानता र सामाजिक समावेशीकरणका नारा लगाए पनि काममा सरकारी ध्यान गएको देखिँदैन । तीन तहकै सरकारले लक्षित समुदायका मुद्दामा राजनीतीकरण गर्नुको सट्टा पार्टीकरण गरिँदा समस्या छ । महिला र सीमान्तीकृत समुदायलाई सीप विकास, आत्मनिर्भर र हिंसाको प्रतिकार गर्न सिकाउने केही कार्यक्रम अगाडि सारिएका भए पनि अपेक्षा अनुसार उपलब्धि हासिल भएको छैन । लुम्बिनी प्रदेशले अहिलेसम्म लैंगिक नीति बनाएको छैन, न त सामाजिक समावेशीकरण सम्बन्धी नीति नै छ । नीति नहुँदा लैंगिक समानता र सामाजिक समावेशीकरणका आधारमा कस्ता कानुन बनाउने र कस्तो बजेट एवं कार्यक्रम ल्याउने भन्ने दिशानिर्देश हुन सकेको छैन । नागरिकका आवश्यकता हेर्नेभन्दा प्रशासन चलाउने र सुविधा बढाउने नीति, कानुन र कार्यक्रम बनाउनपट्टि ध्यान गएको छ । अधिकांशमा विषयगत मन्त्रालयले संघीय सरकारका ऐन हेरेर मस्यौदा बनाएका छन् । तिनलाई मन्त्रिपरिषद्ले हतारहतार निर्णय गरेर प्रदेशसभामा पठाएको छ । प्रदेशसभाले फास्ट ट्र्याकमा भन्दै धेरै विधेयक छलफलबिना नै पारित गरेको छ । विधेयकबारे प्रदेशसभाका विषयगत समितिमा छलफल गर्ने र बाहिरी सरोकारवालासँग सुझाव लिने काम शून्यजस्तै छ । यसले बनेका ऐनहरूको व्यावहारिक कार्यान्वयन पनि फितलो छ । संघीयता कार्यान्वयनसँगै तीन तहकै सरकारले लैंगिक र समावेशी बजेट कटौती गरेका छन् । यसले महिला, बालबालिका, पछाडि परेका वर्गसमुदाय एवं सामाजिक समावेशीकरणका मुद्दा ओझेलमा परेका छन् । जनप्रतिनिधिले भने संघीयतासँगै समावेशी मुद्दा समाधान भए भन्दै धमाधम बजेट कटौती गरेका छन् । जनप्रतिनिधि लक्षित वर्गको संवेदनशीलता बुझ्दैनन् वा बुझ्न चाहँदैनन्, खुट्याउन नसकिने अवस्था छ । यही कारण सामन्ती प्रवृत्ति कानुनमा हटे पनि व्यवहारमा कायमै छ । पछाडि परेको समुदायमाथि अहिले पनि थिचोमिचो छ । उनीहरूले मानव अधिकारको प्रत्याभूति गर्न पाएका छैनन् । लक्षित समुदायको पहिचान र पहुँच बढाउन शिक्षा, स्वास्थ्य, समुदाय सचेतीकरणसँगै रोजगारीका कार्यक्रम ल्याउनुपर्छ । लैंगिक समानता र सामाजिक समावेशीकरणका मुद्दामा सरकार संवेदनशील हुनुपर्छ ।"
उपत्यकाको फोहोर फाल्न नदिने चेतावनी,"नुवाकोट (कास) सम्झौता कार्यान्वयन नगरी बेवास्ता गरेको भन्दै नुवाकोटको ककनी गाउँपालिका र धादिङको धुनीबेसी नगरपालिकाले राजधानीको फोहोर विसर्जन रोक्ने चेतावनी दिएका छन् । फोहोर व्यवस्थापनका क्रममा दुई पालिकासँग गत जेठमा छुट्टाछुट्टै सम्झौता भएका थिए । ती सम्झौता पूरा गर्न १५ दिनको अल्टिमेटम दिइएको छ । दुई जिल्ल्लाको सीमा क्षेत्रस्थित बन्चरेडाँडास्थित ल्यान्डफिल साइटमा काठमाडौं महानगरसहित १८ नगरपालिकाबाट दैनिक करिब १२ टन फोहोर विसर्जन हुँदै आएको छ ।ककनीका अध्यक्ष सुमन तामाङ र धुनिबेसीका प्रमुख बालकृष्ण आचार्यले बिहीबार संयुक्त विज्ञप्ति जारी गर्दै २०७९ जेठ २३ गते नेपाल सरकार, सहरी विकास मन्त्रालय, काठमाडौं महानगरपालिकाले गरेको सम्झौता र अर्को २०७९ जेठ २६ गते काठमाडौं महानगरपालिकासँग धुनिबेसी र ककनीका प्रभावित क्षेत्रका वडाध्यक्षबीच भएको सम्झौता तत्काल कार्यन्वयनमा ल्याउनुपर्ने बताएका छन् । फोहोरमैला व्यवस्थापनका लागि वैज्ञानिक तथा आधुनिक प्रविधिबाट विज्ञ टोली गठन गर्ने र बन्चरेडाँडाबाट निस्कने फोहोरको झोल (लिचेट) लाई कोल्पुखोलामा मिश्रण नगरी अन्यत्र व्यवस्थापन गर्नुपर्ने विज्ञप्तिमा उल्लेख छ । त्यसैगरी, ककनी र धुनिबेसीका अति प्रभावित, प्रभावित र बेलकोटगढी नगरपालिकालाई वर्गीकरण गरी बन्चरेडाँडाबाट २ किमि जीपीएस क्षेत्रको जग्गा अधिग्रहण गर्नुपर्ने, प्रभावितलाई मुआब्जा वितरणको प्रक्रिया तुरुन्त अगाडि बढाउनुपर्ने माग गरिएको छ । फोहोर व्यवस्थापनका क्रममा सिसडोल र बन्चरेडाँडामा कुन प्रकृतिका कसबाट ईआईए गरियो, कार्यान्वयनको अवस्था कस्तो छ, जानकारी गराउन पनि दुई पालिकाले माग गरेका छन् । ककनी र धुनिबेसीका वडाहरूमा वार्षिक १० करोड बराबरको शिक्षा, स्वास्थ्य, कृषि, रोजगारी र पूर्वाधार विकासमा लगानी गर्न नेपाल सरकार, काठमाडौं महानगरपालिका र सरोकारवाला निकायमा बजेट विनियोजनका लागि पनि माग गरिएको छ । फोहोर व्यवस्थापन क्रममा स्थानीयले आफ्ना माग राख्दा विभिन्न झूटा मुद्दा लगाई पक्राउ पुर्जी जारी गरिएको र त्यस्ता प्रकृतिका मुद्दा फिर्ता लिई मानवअधिकार संरक्षण गर्न पनि भनिएको छ । १५ दिनभित्र माग पूरा नभएमा दुवै स्थानीय तहको कार्यपालिका बैठकले निर्णय गरी फोहोरको ढुवानी बन्द गर्ने चेतावनी दिइएको छ । बोलिएका र गरेका सम्झौता १५ दिनभित्र कार्यान्वयन नहुने हो भने तपार्इंहरूकै ठाउँमा फोहोर फाल्ने ठाउँ बनाउनुस्, फाल्नुस्, ककनी गाउँपालिकाका अध्यक्ष सुमन तामाङले भने, हामीलाई अब रोग भित्र्याउने इच्छा छैन ।"
सुरुङको काम रोकिएपछि बाइपासको तयारी,"(सिन्धुली)सुक्खा पहिरो खसेपछि सुनकोशीमरिण डाइभर्सनअन्तर्गत सुरुङ खन्ने काम रोकिएको छ । दुई सय घन मिटर धूलो माटो झरेर सुरुङ खन्ने टनेल बोरिङ मेसिन (टीबीएम) लाई थिचेपछि काम रोकिएको हो । सुरुङ खन्ने काम असोज २८ बाट सुरु भएको थियो । हालसम्म ४ हजार ६६९ मिटर सुरुङ खनिएको छ । चुरे रेन्ज कटेर महाभारत क्षेत्रमा प्रवेश गर्न ३ सय मिटर बाँकी हुँदा काम रोकिएको आयोजना प्रमुख मित्र बरालले बताए । यसअघि २ किलोमिटर सुरुङ खन्दा पनि ९ दिन काम रोकिएको थियो । धूलो माटोलाई केमिकल प्रयोग गरेर रोक्न खोज्दासमेत नभएपछि अब बाइपासको विकल्प नरहेको बरालले बताए । पहिला हिलो लेदो माटो र पानी आएर अवरोध गरेपछि त्यसलाई केमिकल प्रयोग गरेर कडा बनाई निकास खोजेका थियौं, उनले भने, अहिले पूरै पाउडरजस्तो माटो खन्दै नखनेको क्षेत्रबाट आएपछि टीबीएम अगाडि बढ्न सकेन । कन्सल्ट्यान्ट, भूगर्भविद्, निर्माण व्यवसायीका प्राविधिक र आयोजनाका प्राविधिकले बाइपासको तयारी गरिरहेको उनले बताए । यसका लागि अन्तर्राष्ट्रिय विज्ञसमेत झिकाइएको छ । ४ हजार ९ सय मिटर सुरुङ खनेपछि महाभारत रेन्ज भेटिने र थप समस्या नआउने आयोजना प्रमुख बरालको आकलन छ । सबैभन्दा अप्ठेरो क्षेत्र पार गर्न ३ सय मिटर मात्र बाँकी थियो, उनले भने, अब साता दिनभित्र पुनः खन्ने गरी तयारी भइरहेको छ । १३ दशमलव ३ किलोमिटर सुरुङ कमलामाई नगरपालिका२ कुसुमटारबाट खन्न सुरु गरिएको हो । रोकिएको काम अघि बढे तोकिएको २२ महिनाअघि नै निर्माण सम्पन्न हुने आयोजनाका सिनियर डिभिजनल इन्जिनियर अशोक गौतमले बताए । सुरुङ निर्माणमा अघिल्लो आर्थिक वर्षसम्म ९ प्रतिशत भौतिक प्रगति रहेकामा यो १० महिनामा ८३ प्रतिशत पुगेको छ । सुरुङ निर्माणका लागि ठेक्का पाएको चिनियाँ कम्पनी चाइना ओभरसिज इन्जिनियरिङ (कोभेक) ले काम सञ्चालन हुँदा दैनिक सरदर २५ मिटर र कुनै दिन ३८ मिटरसम्म सुरुङ खनेको थियो । सुनकोशी गाउँपालिकाको कानढुंग्रीमा गएर सुरुङले सुनकोशी नदी भेट्टाउँछ । यो तामाकोशी र सुनकोशी नदीको संगमस्थल त्रिवेणीभन्दा सात सय मिटर तल पर्छ । आयोजनाको कुल लागत ४६ अर्ब १९ करोड छ । कानढुंग्रीस्थित सुनकोशी नदीमा १६ मिटर उचाइको बाँध बनाई सुरुङमार्फत प्रतिसेकेन्ड ६७ घनमिटर पानी कमलामाई२ कुसुमटारस्थित मरिणखोलामा खसालिनेछ । त्यहाँ ६६ मिटर हेटेडबाट पानी झारेर ३१ दशमलव ०७ मेघावाट विद्युत् उत्पादन गर्ने लक्ष्य छ । आयोजनाको मुख्य उद्देश्य विद्युत् उत्पादनसँगै तराईका बारा, रौतहट, सर्लाही, महोत्तरी र धनुषामा १ लाख २२ हजार हेक्टर क्षेत्रमा सिँचाइ सुविधा पुर्याउने रहेको छ ।"
"२१ वाणिज्य बैंकको नाफा साढे ४८ अर्ब, खराब कर्जा पनि बढ्यो","बैंकहरूले चैत मसान्तमा उठ्नुपर्ने पाकेको ब्याज नउठेको बताइरहे पनि गत आर्थिक वर्षको तुलनामा यो वर्ष बैंकहरूको ब्याज आय धेरैले बढेको छ । ब्याजदर बढेकाले बैंकहरूको ब्याज आम्दानी पनि वृद्धि भएको हो । बैंकहरूको वित्तीय विवरणअनुसार गत चैतसम्म उठाउनुपर्ने करिब सवा २८ अर्ब रुपैयाँ ब्याज पनि असुली हुन सकेको छैन । गत चैतसम्म वाणिज्य बैंकहरूको औसत खराब कर्जा ४ प्रतिशत हाराहारीमा छ । गत आर्थिक वर्षको तेस्रो त्रैमासमा यस्तो कर्जा १२१ प्रतिशत थियो । गत चैतसम्म वाणिज्य बैंकहरूले कुल ४३ खर्ब रुपैयाँ कर्जा प्रवाह गरेका छन्, जसमध्ये एक खर्ब ३९ अर्ब रुपैयाँको कर्जा खराब भएको छ । यो कुल प्रवाह भएको कर्जाको करिब ४ प्रतिशत हो । तर, स्ट्यान्डर्ड चार्टर्ड, एभरेस्ट र एनआईसी एसियालगायत बैंकको खराब कर्जा भने एक प्रतिशतभन्दा कम छ ।पछिल्ला वर्षमा बैंकहरूमा सेयरधनीको सम्पत्तिको प्रतिफल (आरओई) भने निरन्तर घट्दो छ । एक दशकअघिको तुलनामा बैंकहरूको पुँजी धेरैले बढे पनि सो अनुपातमा प्रतिफल घट्दो दरमा रहेको आरओईबाटै पुष्टि हुने जानकारहरू बताउँछन् । चालु आर्थिक वर्षको पहिलो महिना साउनदेखि चैतसम्म बैंक तथा वित्तीय संस्थामा २ खर्ब ७५ अर्ब रुपैयाँ कुल निक्षेप थपिएको छ ।"
चियामा ट्रेसाबिलिटी सिस्टम,"इलाम (कास) अर्गानिक चिया उत्पादन गरेर अन्तर्राष्ट्रिय बजारको खोजीमा रहेका उत्पादकका लागि राष्ट्रिय चिया तथा कफी विकास बोर्डमार्फत सञ्चालित नेपाल इन्क्रिज सस्टेनेबल टी परियोजनाले चियाको बोटदेखि उपभोक्ताको ओठसम्मका सम्पूर्ण प्रक्रिया थाहा पाउने पद्धति विकास गर्दै छ । वैशाख १५ अर्थात् चिया दिवसमा थालिने यो प्रणाली लागू भएपछि विश्वभरका उपभोक्ताले चियाको प्याकबाटै मोबाइलको सहायताले उत्पादन भएको क्षेत्र, बगान, कारखानालगायत विविध विषयमा जानकारी पाउनेछन् । नेपाल सरकारबाट ट्रेडमार्क प्राप्त गरेका उद्योग यस प्रणालीमा जानेछन् ।"
"सरकारी गोदाममा मल, किसानलाई व्यापारीकै भर","(काठमाडौं)रासायनिक मलको वितरण प्रणाली नमिल्दा सरकारी गोदाममा मल देखिए पनि किसान व्यवसायीकै भरमा छन् । कृषि सामग्री कम्पनी र साल्ट ट्रेडिङ कर्पोरेसनसँग करिब ६५ हजार टन रासायनिक मल मौज्दात छ । किसानले भने सरकारी अनुदानभन्दा व्यापारीबाटै चर्को मूल्यमा किनेर गुजारा चलाइरहनुपरेको छ । चैते धान रोपाइँ धमाधम छ, कतिपय ठाउँमा सकियो पनि । तर किसान सरकारी अनुदानभन्दा व्यापारीले बेच्ने मल किनेर गुजारा चलाउन बाध्य छन्, कृषक समूह महासंघ नेपालका संस्थापक अध्यक्ष उद्धव अधिकारीले भने, व्यापारीले बिक्री गर्ने मलमा गुणस्तरकै समस्या हुन्छ ।पछिल्लो समय बजारमा नक्कली मलको बिगबिगी रहेको महासंघको दाबी छ । अनुदानको मल गोदाममै थन्किएको छ, वितरण प्रक्रिया नमिल्दा किसानले पाएका छैनन्, उनले भने । अनुदानको रासायनिक मल विक्रेता व्यवस्था कार्यविधिअनुसार मलको कोटा प्रदेश सरकारले तोक्छ । नगरपालिकागाउँपालिकाले कोटा वितरण गर्छन् । त्यसअनुसार सहकारीमार्फत किसानलाई मल वितरण गरिन्छ । तर वितरण प्रक्रियामै समस्या भइरहेको सरकारी अधिकारी नै स्विकार्छन् ।जहाँ धेरै किसान छन्, त्यहाँ कोटा निर्धारण थोरै भएको छ । नचाहिने ठाउँमा बढी कोटा तोकिएको छ, त्यसैले केही समस्या देखिएको छ, कृषि सामग्री कम्पनीका एक अधिकारीले भने, कोटा वितरण प्रणाली नमिल्दा सरकारी गोदाममा स्टक देखियो । तर किसानले मल नपाउने समस्या उस्तै छ । चैते धानका लागि युरिया र डीएपीको माग छ । पहाडमा मकैका लागि रासायनिक मल चाहिएको छ । मलको माग भए पनि सरकारी गोदामबाट बिक्री भने हुन सकेको छैन । कतिपय सहकारीले पनि बदमासी गरेको जानकारहरू बताउँछन् । बिक्री रोक्का राखेर कृषि मन्त्रालयले मल स्टक देखाउन खोजे जस्तै भएको छ । जिल्लामा कोटाअनुसार बिक्री नहुँदा संघीय सरकारको समन्वयमा बिक्री खुला गरिदिनुपर्ने हो तर त्यसो गरिएन, कम्पनीका ती अधिकारीले भने, व्यापारीको चलखेल र माफियातन्त्र हाबी छ । अनुदानको उपलब्ध नभएको स्थानमा कमसल मल ल्याएर बिक्री भइरहेको छ । कृषि कम्पनीसँग करिब ३१ हजार टन युरिया र १४ हजार टन डीएपी मौज्दात रहेको ती अधिकारीले जनाए । २० हजार टन युरिया र २० हजार टन डीएपी मल आउने क्रममै रहे पनि डीएपी मल आयातमा फेरि समस्या देखिएको ती अधिकारीले बताए । २० हजार टन डीएपी मल ३ दिनदेखि विशाखापट्टनममा रोकिएको छ । भारतले अनुमति नदिँदा आउन सकेन, ती अधिकारीले भने, युरिया कोलकाता पोर्टमा आइपुगेको छ । एक सातामा युरिया आउन सुरु हुन्छ । असारे धानबालीका लागि १ लाख ४० हजार टनको टेन्डर भइसकेको छ, जसमध्ये ९० हजार युरिया र ५० हजार डीएपीको टेन्डर भएको कम्पनीको दाबी छ । यो मल साउनभदौदेखि आउन सुरु हुन्छ । आपूर्तिकर्ताले म्याद नथपे र चलखेल नभए बर्खे धानबालीलाई समस्या हुन्न, ती अधिकारीले भने, चलखेल भए असारे बालीका लागि फेरि समस्या हुन सक्छ । युरिया र डीएपी मल आउने क्रममा रहे पनि भारतमै रोकिएकोबारे जानकारी नभएको कम्पनीका सूचना अधिकारी पुण्यप्रसाद घिमिरेले बताए । साल्ट ट्रेडिङसँग पनि १३ हजार टन युरिया र ७ हजार टन डीएपी मौज्दात रहेको जनाइएको छ । थप २६ हजार ५ सय टन रासायनिक मल आउने क्रममा रहेको साल्टका सहमहाप्रबन्धक कुमार राजभण्डारीले बताए । २६ हजार ५ सय टन युरिया आजभोलिमै कोलकाता पुग्दै छ । १०१२ दिनमा नेपाल भित्रिन सुरु हुन्छ, उनले भने । बर्खे बालीका लागि साढे ७ अर्बको थप ९२ हजार टन (युरिया ४७ हजार टन र डीएपी ४५ हजार) टेन्डर भएको उनले जनाए । टेन्डर प्रक्रिया सकेर सम्झौताको काम सुरु भएको छ । चैतमा भएको टेन्डरको मल असारबाट आउन सुरु हुन्छ, राजभण्डारीले भने, चैतमा अभाव भएन । असारे धानलाई पनि अभाव हुन नदिने प्रयासमा छौं । साल्टका अनुसार विगतको तुलनामा रासायनिक मलको भाउ घटेको छ । अहिले युरिया प्रतिटन ४ सय १९ र डीएपी ६ सय ५६ डलरमा बिक्री भएको छ ।"
अर्थ संक्षेप,"नेपाल लाइफको क्यास ब्याक अफर काठमाडौं (कास) नेपाल लाइफ इन्स्योरेन्स कम्पनीले २३ वर्षमा प्रवेश गरेको अवसरमा क्यास ब्याक अफर ल्याएको छ । यस अफरअन्तर्गत वैशाखभर बिमा शुल्कको नवीकरण ईसेवामार्फत भुक्तानी गर्ने ग्राहकले ५ प्रतिशत वा २३० रुपैयाँसम्म क्यास ब्याक पाउने कम्पनीले जनाएको छ । ग्राहक तथा अभिकर्तालाई प्रविधिमार्फत काम गर्न प्रोत्साहन गर्ने उद्देश्यले अफर सञ्चालनमा ल्याइएको कम्पनीले बताएको छ ।७ सहरमा सीजीको इन्टरनेट काठमाडौं (कास) इन्टरनेट सेवा प्रदायक कम्पनी सीजीले ७ सहरमा सेवा सञ्चालनमा आएको जनाएको छ । काठमाडौं, विराटनगर, वीरगन्ज, इटहरी, पोखरा, जितपुर, सिमरा, धरान र दुहबीमा सुविधा पुर्याइएको सीजीले बताएको छ । वैशाख ३ देखि पोखरामा सीजी नेट सञ्चालनमा आएको हो । आईपीटीभीका साथ सीजी नेटले स्पिड दमदार प्राइस सानदार नामक अफर पनि ल्याएको छ । यस अफरअन्तर्गत १३० एमबीपीएस ७ सय ९९ रुपैयाँमा, २५० एमबीपीएस १ हजार ४९ रुपैयाँमा र ३ सय ५० एमबीपीएस नेट १ हजार २ सय ९९ रुपैयाँमा प्रतिमहिना प्रदान गरिने सीजीले जनाएको छ । १० करोडसम्मको विदेशी लगानी अब अनलाइनबाटै स्वीकृत काठमाडौं (कास) १० करोडसम्मका वैदेशिक लगानीका परियोजना प्रस्ताव अब अनलाइनबाटै स्वीकृत हुने भएका छन् । उद्योग विभागले २ करोडदेखि १० करोडसम्मको लगानी प्रस्ताव अनलाइनबाटै स्वीकृत गर्न सकिने व्यवस्था मिलाएको हो । उद्योग तथा कम्पनी दर्ता, विदेशी लगानी स्वीकृत जस्ता सेवा स्वचालित प्रणालीमार्फत प्रदान गर्न सकिने व्यवस्था गरिएको विभागले जनाएको छ । विदेशी लगानी स्वीकृत भएर कम्पनी रजिस्ट्रारमा दर्ता भएपछि मात्रै भिसा सिफारिस गरिने विभागका महानिर्देशक रामचन्द्र तिवारीले बताए ।"
राष्ट्रपति पौडेलको स्वास्थ्य सुधारोन्मुख,नयाँदिल्ली (कास) अखिल भारतीय आयुर्विज्ञान संस्थान (एम्स) मा उपचाररत राष्ट्रपति रामचन्द्र पौडेलको स्वास्थ्य स्थितिमा क्रमिक सुधार देखिएको छ । पौडेललाई दिइएको अक्सिजन सपोर्ट बिहीबार हटाइएको छ । स्वास्थ्य स्थिति हेरेर उनलाई चाँडै भीआईपी आईसीयू बाट प्राइभेट वार्ड मा सार्ने सम्भावना रहेको परिवारजनले जनाएका छन् । छातीमा संक्रमण देखिएपछि काठमाडौंको त्रिवि शिक्षण अस्पतालमा उपचार भइरहेका बेला राष्ट्रपति पौडेललाई परिवारजन र चिकित्सकसँगको सल्लाहअनुसार थप उपचारका लागि बुधबार नयाँदिल्ली ल्याइएको हो । दिल्लीस्थित नेपाली दूतावासले राष्ट्रपतिको उपचारमा संलग्न चिकित्सकको भनाइ उद्धृत गर्दै राष्ट्रपति पौडेलको स्वास्थ्य अवस्था सुधारोन्मुख रहेको जनाएको छ । यसैबीच भारतीय राष्ट्रपति द्रौपदी मुर्मूले पौडेलको शीघ्र स्वास्थ्य लाभको सन्देश पठाएकी छन् । मुर्मूका तर्फबाट राष्ट्रपति कार्यालयका कर्मचारी फूलको गुच्छा र सन्देशसहित अस्पताल पुगेका थिए । प्रधानमन्त्री नरेन्द्र मोदीले बुधबारै स्वास्थ्य लाभको सन्देश पठाएका थिए । विदेश मन्त्रालयका अधिकारीहरू नियमित रूपमा एम्स आउजाउ गरिरहेका छन् । बिहीबार नर्थ डेस्क प्रमुख अनुराग श्रीवास्तवले अस्पताल पुगेर परिवारजनलाई भेटेका छन् । यसअघि विदेश सचिव विनय मोहन क्वात्रा अस्पताल पुगेका थिए ।
अन्नपूर्ण खोंचबाट पर्यटकको उद्धार,म्याग्दी (कास) आठ हजार ९१ मिटर अग्लो अन्नपूर्ण प्रथम हिमाल आरोहण क्रममा गत सोमबार तेस्रो क्याम्पनजिक चिप्लिएर ६ हजार मिटर उचाइको खोंचमा खसेका भारतीय पर्यटकलाई तीन दिनपछि उद्धार गरिएको छ । भारतीय पर्यटक ३४ वर्षीय अनुराग मालुको तीन दिनपछि बिहीबार बिहान उद्धार भएको सेभेन समिटबाट खोज तथा उद्धारका लागि अन्नपूर्ण आधार शिविरमा रहेका इन्द्रसिं शेरचनले बताए ।भारतको राजस्थान किसनगढका मालु पर्वतारोहणका क्रममा गत सोमबार खोंचमा खसेर बेपत्ता थिए । खोज तथा उद्धारकर्ताले मालुलाई जीवित उद्धार गरी प्रभु एयरलाइन्सको हेलिकोप्टरबाट थप उपचारका लागि काठमाडौं लगिएको अन्नपूर्ण आरोहणमा लगेको सेभेन समिटले जनाएको छ । शेरचनका अनुसार यसअघि मंगलबार पायोनियर एडभेन्चरबाट अन्नपूर्ण आरोहण गरी फर्कने क्रममा ७ हजार ६ सय मिटर उचाइमा अर्की भारतीय पर्वतारोही बलजित कौरको पनि उद्धार गरिएको थियो । कौर अन्नपूर्ण आरोहण गरी फर्कने क्रममा चिप्लिएर खसेकी थिइन् । त्यसैगरी कौरसँगै अन्नपूर्ण आरोहण गरी फर्कने क्रममा सोमबार ६ हजार मिटर उचाइबाट खसेका स्कटल्यान्डका पर्वतारोही नोयल हान्नाको भने मृत्यु भएको थियो । हान्ना सेभेन समिटबाट अन्नपूर्ण प्रथम हिमाल आरोहण गरी फर्कंदै गर्दा खसेका थिए । फ्रान्सेली पर्वतारोही मौरिस हार्गोजको टोलीले नर्थ बेस क्याम्प हुँदै ८ हजार ९१ मिटर अग्लो अन्नपूर्ण प्रथम हिमाल आरोहण गरेको थियो ।
डढेलो बस्तीनजिक,पाल्पा (कास) पाल्पाको रम्भा गाउँपालिका५ ताहुँमा जंगलमा लागेको डढेलो बस्तीनजिक पुगेको छ । जंगलको डढेलो हावाको लप्कोले थाकखोला तल्लो भेगका जीवन बैदवारको गोठ जलेको छ । रम्भा गाउँपालिकाकी उपाध्यक्ष राधाकुमारी श्रेष्ठका अनुसार सुरक्षाकर्मी र स्थानीयको सहयोगमा घरमा आगो लाग्नबाट बचाउन सकिएको छ । डढेलोको मुस्लो ठूलो भएकाले निभाउन समस्या भएको छ । निभाउने स्रोत र साधन नभएकाले पनि समस्या भएको उनले बताइन् । डढेलो बुधबार दिउँसो तल्लो मलेङको बस्ती नभएको स्थानबाट सुरु भएको हो । स्थानीय विनोद श्रेष्ठका अनुसार बेलुकी मात्र मलेङ क्षेत्रमा नियन्त्रणमा लिने प्रयास गरेका थिए । बस्ती नजिक सबै होसियार भएर बसेपनि जंगल क्षेत्रमा निभाउन जान सकिएको थिएन । रम्भादेवी रातमाटे खुलखुलले सामुदायिक वन जंगल क्षेत्रमा भीषण डढेलो लागेको छ । ताँहुका स्थानीय दयाप्रसाद श्रेष्ठका अनुसार जंगलमा गएर डढेलो नियन्त्रणमा लिन नसकिने अवस्था छ । गर्मी र नजिक जान सक्ने अवस्था छैन ।
चर्च ब्वाइजको पुनरागमन,(काठमाडौं)चर्च ब्वाइज क्लबले लगातार ६ खेलको बराबरीपछि सहिद स्मारक लिग ए डिभिजन ०७९८० मा बिहीबार जित हात पारेको छ । दशरथ रंगशालामा भएको खेलमा खेलमा चर्च ब्वाइजले सातदोबाटो युवा क्लबलाई २१ ले हरायो । चर्च ब्वाइजका लागि सातौं मिनेटमा आशिष चौधरीले अग्रता दिलाए भने मिलन राईले ४६ औं मिनेटमा गोल थपे । सातदोबाटोबाट नीरज चौधरीले ३२ औं मिनेटमा एक गोल गरे । अहिलेसम्म अपराजित चर्च ब्वाइजको यो चौथो जित हो । टोलीको १८ अंक भएको छ । सातदोबाटो भने १७ अंकमै सीमित रह्यो । यससँगै लिगको दसौं चरण सकिएको छ । लिग तालिकामा जावलाखेल युथ २० अंकसहित शीर्षस्थानमा छ । त्यसपछाडि चर्च ब्वाइज छ । थ्रीस्टार १८ अंकमै तेस्रो स्थानमा छ । यसअघि थ्रीस्टारले हिमालयन शेर्पामाथि १० को भाग्यमानी जित निकालेको थियो । एन्फा कम्प्लेक्समा भएको खेलमा थ्रीस्टारले गरेको निर्णायक गोल आत्मघाती जस्तै थियो । खेलको १४ औं मिनेटमा लाकेन लिम्बूले गरेको प्रहार हिमालयनका डिफेन्डर सञ्जित राईसँग डिफ्लेक्ट हुँदै गोलमा परिणत भएको हो । खेलको ४८ औं मिनेटमा विश्वास श्रेष्ठ हिमालयनका लागि पेनाल्टीमा गोल गर्न असफल रहे । उनको प्रहार बाहिरिएको थियो ।
सुवास लगातार च्याम्पियन,"काठमाडौं (कास) नेपालका नम्बर एक एमेच्योर गल्फर सुवास तामाङले सूर्य नेपाल एनपीजीए टुर च्याम्पियनसिपको उपाधि रक्षा गरेका छन् । प्रो सञ्जय लामालाई चार स्ट्रोकले हराउँदै उनले लगातार दोस्रो पटक टुर च्याम्पियनसिपको उपाधि जिते । उनको करियरको यो चौथो प्रोफेसनल उपाधि हो । यस सिजनको सूर्य नेपाल गल्फ टुरको यो सातौं प्रतियोगिता हो ।सुवासले अन्तिम दिन ३ अन्डर ६९ को कार्ड बनाए । समग्रमा उनले १३ अन्डर २ सय ७५ को स्कोर बनाए । १ अन्डर ७१ सहित समग्रमा ९ अन्डर २ सय ७९ को स्कोर बनाएका सञ्जय प्रोफेसनलतर्फ विजेता बने । समग्रमा उनी दोस्रो भए । उनले १ लाख ४० हजार प्राप्त गरे ।समग्रमा ४ अन्डर २ सय ८४ को स्कोरमा नीरज तामाङ र जयराम श्रेष्ठले संयुक्त प्रोतर्फ दोस्रो स्थान बाँडे । नीरजले २ अन्डर ७० र जयरामले ६ अन्डर ६६ को उत्कृष्ट प्रदर्शन गरे । उनीहरूले जनही ७८ हजार ५ सय हात पारे । समग्रमा २ अन्डर २ सय ६८ को नतिजामा भुवन नगरकोटी र रमेश अधिकारीले संयुक्त चौथो स्थानमा रहे । दुवैले जनही ५१ हजार पुरस्कार पाए । रवि खड्काले समग्रमा इभन पार २ सय ८८ सहित छैटौं भएर ४० हजार ५ सय नगद पुरस्कार प्राप्त गरे । सुवासले प्रो र एमच्योर दुवैतर्फ उपाधि जित्दा युवा गल्फर सदभाव आचार्य एमेच्योरतर्फ दोस्रो भए । ४ ओभर ७६ मा खेल सकाउँदा उनले समग्रमा इभन पार २ सय ८८ को स्कोरमा स्पर्धा टुंग्याए । समग्रमा ३ ओभर २ सय ९१ सहित टासी छिरिङ तेस्रो भए । विजेतालाई सूर्य नेपालका ब्रान्ड म्यानेजर विदुरराज अधिकारी, पीजीए नेपालका अध्यक्ष रवीन्द्रमान श्रेष्ठ र सिनियर महिला गल्फर गीता गुरुङले पुरस्कृत गरे ।"

शीर्षक,विवरण
"विमानस्थल बनाउने होड, बजेटमात्रै उड्यो","धावनमार्गमै महोत्सवभोट बटुल्ने उद्देश्यले आर्थिक सम्भाव्यताबिनै करोडौं खर्चिएर बनाइएका विमानस्थलमा जहाज आवागमन नगर्दा राज्यको लगानी खेर गयो, देशभर ५२ विमानस्थल छन् जसमध्ये १९ वटा बन्द छन्, बााकी विमानस्थलमा पनि जहाज कहिले आउाछ, टुंगो हुादैन । ३७ वर्ष लगाएर निर्माण गरिएको कालीकोटको कोटवाडा विमानस्थल (तस्बिर) मा कालोपत्र गरियो । ७ वर्षअघि परीक्षण उडान भए पनि नियमित उडान भएको छैन, धावनमार्गमा बेलाबेलामा महोत्सवलगायत कार्यक्रम हुन्छन् ।"
युगान्डा उडान अर्को उपयुक्त समयमा,"(काठमाडौं)शान्ति सेनाको डफ्फाका लागि गरिएको चार्टर उडान अन्तिम समयमा रद्द भएको घटनामा नेपाल वायु सेवा निगमको व्यवस्थापनले माफी मागेको छ । नेपाली सेनाको डफ्फाका लागि निगमको विमानले काठमाडौंबाट गर्न लागेको युगान्डाको चार्टर उडान आइतबारबाट समय सार्दा पनि सोमबार रद्द भएको थियो । निगमका प्रवक्तासमेत रहेका उपनिर्देशक रमेश पौडेलले मंगलबार विज्ञप्ति जारी गर्दै तत्कालका लागि उडान नहुने जनाउँदै यसबाट सम्बद्ध वर्गमा पर्न गएको असरप्रति क्षमा मागेका छन् ।युगान्डा उडान नहुने भएपछि चार दिनअघि दोहामा पठाइएका निगमका चार जना पाइलट र ६ जना क्याबिन क्रु मंगलबार बिहान काठमाडौं फर्किएका छन् । उक्त उडान काठमाडौंबाट दोहा हुँदै युगान्डा जाने तालिका थियो । दोहाबाट युगान्डासम्म पुर्याउने र त्यहाँबाट दोहासम्म ल्याउन दुई सेट पाइलटलाई पहिल्यै निगमले दोहाको होटलमा राखेको थियो । निगमले नेपाली सेनाका ७७ जनालाई आइतबार राति युगान्डा पुर्याउने र त्यहाँबाट काज सकिएका ६७ जनालाई नेपाल ल्याउन चार्टर उडानको तयारी गरेको थियो । तर, नेपालदेखि त्यहाँसम्मको हवाई मार्गमा पर्ने १२ वटा मुलुकमध्ये अफ्रिकी मुलुक इरिट्रियाले उसको आकाश मार्गमा ओभर फ्लाइङ अनुमति नदिएकाले चार्टर उडान रद्द गर्नुपर्ने बाध्यात्मक परिस्थिति सिर्जना हुन गएको निगमले जनाएको छ । चैत ८ गते नै माग गरिएकोमा इरिट्रियाबाट अनुमति प्राप्त हुन सकेन, निगमले विज्ञप्तिमा भनेको छ, चैत २७ गते इरिट्रियाको नागरिक उड्डयन कार्यालयमा उडान अनुमतिसमेत प्राप्त भएको थियो । तर उडानको तयारीकै क्रममा उडान अनुमति रद्द गरिएको सूचना प्राप्त भएकाले अनुमतिबेगर उडान गर्न नमिल्ने हुँदा चार्टर उडान रद्द हुने बाध्यात्मक परिस्थिति सिर्जना हुन गयो ।यस सम्बन्धमा निगमले जहाज चार्टर गर्ने भद्रकालीस्थित सैनिक मुख्यालयमा मंगलबार बैठक गरेको थियो । बैठकले संयुक्त राष्ट्रसंघलगायत सम्बद्ध निकायहरूसँग पुनः समन्वय गरी उक्त उडान अर्को उपयुक्त समयमा गर्ने निर्णय गरेको छ । काठमाडौंबाट अफ्रिकी मुलुक युगान्डाको उडान समय २० घण्टा हाराहारीको हुने गरेको छ ।"
'वैवाहिक बलात्कार कसुरमा न्यायाधीश गिरी पक्राउ,"काठमाडौं (कास) वैवाहिक बलात्कार कसुरमा न्यायाधीश भुवन गिरी पक्राउ परेका छन् । श्रीमती आरती रावलले दिएको जाहेरीका आधारमा प्रहरीले मंगलबार काठमाडौंबाट पक्राउ गरेको हो । जिल्ला प्रहरी कार्यालय कपिलवस्तुमा उजुरी परेकाले थप अनुसन्धानका लागि साँझ जहाजमा काठमाडौंबाट भैरहवा हुँदै उतै पठाइएको काठमाडौं प्रहरी परिसरका प्रवक्ता एसपी सीताराम रिजालले बताए ।२०७८ फागुन १८ मा जिल्ला न्यायाधीशको परीक्षामा उत्तीर्ण भएका गिरी तालिम सकेर २०७९ असारमा कपिलवस्तु अदालतमा पदस्थापन भएका थिए । उनीविरुद्ध कान्छी श्रीमतीले वैवाहिक बलात्कार आरोपमा गत मंसिरमा प्रहरीमा उजुरी दिएकी थिइन् । संगीन आरोपमा जाहेरी परेपछि केही अघि मात्रै न्याय परिषद्ले गिरीको सरुवा गरेको थियो । त्यसपछि जाहेरीको अनुसन्धान अघि बढाउने क्रममा जिल्ला अदालत कपिलवस्तुले चैत २० मा गिरीविरुद्ध पक्राउ पुर्जी जारी गरेको थियो । उनी सम्पर्कविहीन बनेका थिए । त्यसपछि गिरीको खोजीमा कपिलवस्तु प्रहरीले काठमाडौं प्रहरीको सहयोग मागेको थियो । कान्छी श्रीमती आरतीले आफूमाथि श्रीमान्बाट वैवाहिक बलात्कार भएको, बन्धक बनाएर कुटपिट, यौन शोषण र हिंसा गरेको आरोप लगाउँदै प्रहरीमा जाहेरी दिएकी थिइन् । त्यसपछि गिरीले पनि आरतीविरुद्ध पैसा चोरेको आरोपमा जाहेरी दिएका थिए । सुरुमा प्रहरीले न्यायाधीशविरुद्ध अनुसन्धान नै नगरी अलमल गरेको थियो ।बहालवाला न्यायाधीशले अनुसन्धान प्रभावित पारेर उल्टै पीडितलाई आक्षेप लगाउने गरी चोरीमा मुद्दा हालेको विषय शंकास्पद बन्यो । त्यसपछि आरती न्यायका लागि काठमाडौं आएर आन्दोलित पनि भइन् । राष्ट्रिय महिला आयोग र राष्ट्रिय मानव अधिकार आयोगमा पुगिन् । दुवै आयोगले गिरीविरुद्धको अनुसन्धान अघि बढाउन प्रहरीलाई निर्देशन दिए पनि प्रहरी पन्छिँदै आएको थियो । पछिल्लो पटक फागुन ३ मा आरती र उनको आन्दोलनमा ऐक्यबद्धता जनाउनेले न्यायको माग राख्दै संसद् भवन नयाँ बानेश्वरबाहिर प्रदर्शन गरेका थिए । त्यसपछि गिरीविरुद्ध अनुसन्धान गर्न प्रहरी दबाबमा परेको थियो ।"
'नढाक न मुहार शृंगारले,"(काठमाडौं)गायक स्वप्न सुमन पत्नी (ज्योत्स्ना योगी) सँगै कतै जाने तयारीमा थिए । निस्कने बेला ज्योत्स्ना झल्याँस्स भइन्, आमा गाजल लगाउन बिर्सिएकाले । स्वप्नले भने, तिमी यत्तिकै राम्री छौ, मेकअप गर्नुपर्दैन त । तर ज्योत्स्नाले भने चित्त बुझाइनन् । बाहिर निस्किसकेकी उनी गाजल लगाउन फेरि कोठाभित्र छिरिन् । त्यही मेसोमा फुरेको गीत हो जे छौ तिमी । पछिल्लो समय तन्नेरी पुस्ताको मुखैमा झुन्डिएको गीतले स्वप्नलाई सबैजसो दर्शकमाझ परिचित गराइदिएको छ । लामो समय युट्युब ट्रेन्डिङको पहिलो स्थान ओगटेको यो गीतको चर्चा टिकटकमै बढी देखिन्छ । न ढाक न मुहार शृंगारले, चन्द्रमामा पनि दाग हुन्छ भन्ने पंक्तिको प्रभाव दर्शकश्रोतामा यस्तो पर्यो कि कैयौंले बिनाफिल्टर टिकटक भिडियो बनाएर सार्वजनिक गरेका छन् । बजारको सौन्दर्य दृष्टिकोणमाथि नै प्रहार गर्ने यो पंक्ति लेख्न स्वप्नलाई भने जम्मा १५ मिनेट लाग्यो । जोजो (मायाले ज्योत्स्नालाई बोलाउने नाम) तयार हुँदै गर्दा गीतको आइडिया आयो । गाजल त्यो तिम्रो मेटाइदेउनदेखि चन्द्रमामा पनि दाग हुन्छ भन्ने लाइन त्यही समयमा लेखेर सुनाएँ । उनी भावुक भइन्, मलाई पनि राम्रै लेखेछु भन्ने भयो, स्वप्नले गीत लेख्दाका क्षण सम्झिए । गीतका यी शब्दले दर्शकमा यस्तो जादू चलाउलान् भन्ने चाहिँ सोचेका थिएनन्, स्वप्नले । आफू जे छ त्यसमै खुसी हुनुपर्छ भन्ने जनचेतनाका रूपमा गीतलाई दर्शकले लिइदिनुभएको छ । गीतसँग आफूलाई अन्तरसम्बन्धित गरिदिँदा खुसी मिल्दो रहेछ, स्वप्न भन्छन्, बाहिरी आवरण नै सौन्दर्य होइन, आफूभित्र जे छ त्यो वास्तविक सौन्दर्य हो भनेर गीतबाट भन्न खोजेको हुँ । कपाल कस्तो देखियो ? सर्टको रंग मिल्योमिलेन, स्टेजमा चढ्दा कस्तो कपडा लगाउने ? यसअघि स्वप्नको ध्यान पनि बाहिरी आवरणमा पुगिहाल्थ्यो । अहिले बुझिसके, सौन्दर्यको फरक परिभाषा । धेरैले स्वप्नलाई लामो कपाल काट्न सुझाउँछन् । तर, उनी आफूलाई लामो कपालमै देख्न रुचाउँछन् । जे छु म यस्तै छु भन्दैमा आफ्नो केयर नै नगर्ने भन्ने होइन । कपाल, शरीर र मानसिक स्वास्थ्यको त ख्याल राख्नैपर्छ । त्यही हो बनावटी देखिनु भएन । स्वप्नले जे छौ तिमी लाई युवा गायक समीर श्रेष्ठसँगको सहकार्यमा बजारमा ल्याए । खासमा यही गीत लेख्ने समयतिर समीरले स्वप्नसँग आफ्नो नयाँ गीतमा सहकार्य गर्ने चासो देखाएका रहेछन् । त्यतिबेला समीरले गीत पूरा लेखिसकेका थिएनन् । त्यसैले स्वप्नले आफूले लेख्दै गरेको यही गीतमा सहकार्यको प्रस्ताव राखे । गीत सुन्नेबित्तिकै समीरलाई मनपरे छ । गीतमा समीरले स्वर दिने पक्का भयो । त्यतिबेला विदेश यात्रा गर्ने तयारीमा थिए, समीर । छोटो समयमै गीत निर्माण गर्नुपर्यो । शाश्वत श्रेष्ठले निर्माण गरेको गीतको भिडियो एकै दिनमा वानसटमा खिचियो । स्वप्न भिडियोमा समीरलाई पनि राख्न चाहन्थें । भिडियो निर्माण टिम स्टेलर स्टुडियोलाई स्वप्नले आफैंले आइडिया सुनाए । त्यसपछि नै हो, वानसटमा खिच्ने तय भएको । गीतको भिडियो ५६ टेकमै खिचिएको स्वप्न सुनाउँछन् । समीरले गर्दा पनि गीतमा एउटा छुट्टै खालको मिठास भरिदिएको छ । यो गीतको भाव समीरले गर्दा पनि पूरा भइदिएको छ जस्तो लाग्छ, उनले भने । जे छौ तिमी लाई स्वप्नको कमब्याक भन्नेहरू पनि छन् । जब कि यसअघि वाचा भयो बोलको गीत उत्तिकै रुचाइएको थियो । एक दशक यो क्षेत्रमा बिताएका स्वप्न जे छौ तिमी लाई आफ्नो कमब्याक भने मान्दैनन् । सक्रिय रूपले काम गर्दागर्दै त्यो क्षेत्र छोडेर कतै तपाईं जानुभयो । अनि पछि फर्केर त्यो क्षेत्रमा आउनुभयो भने त्यसलाई कमब्याक भन्न मिल्यो । तर म यो क्षेत्रमा काम गरेको १० वर्ष बढी भइसक्यो । यसबीच कति प्रयोगात्मक काम गरें, कति गीतहरू सोचेअनुसार सफल भए, कति चलेनन् । यसको मतलब मैले कहिल्यै यो यात्रालाई टुंग्याइन्, २७ वर्षीय स्वप्न भन्छन्, जे छौ तिमीले मलाई सुन्ने नयाँ दर्शक थपिएको अनुभव भएको छ । तर, कमब्याक नै होइन । म यहीं नै थिएँ ।कभर गायनबाट सुरु भएको स्वप्नको संगीत करिअर ओरिजिनलबाट उकालो लागेको हो । धरानको सैनिक आवसीय विद्यालयमा पढ्दा स्वप्नले भजन गाउँथे । कक्षा ४ मा पढ्दा पहिलो पटक माइक समातेका स्वप्नलाई विद्यालयमा पाएको हौसलाले नै गायनमा केही गर्छु भन्ने थियो । स्कुले शिक्षा सकिएपछि गीतार बजाउन सिके । केजीसी (काठमाडौं ज्याज कन्जरभेटरी) मा छोटो समयको भोकल कक्षा लिएका उनी अनलाइनबाटै सिकेर संगीतमा लागेका हुन् । १२ पढ्दै गर्दा युट्युब र फेसबुकमा गाउँदै राखेका कभर गीतले चर्चामा ल्याए उनलाई । सुन भनन, उकाली चढौंला, परेलीमा लगायतका पुराना गीतको कभर गायनले चिनिएका स्वप्नले पहिलो पटक स्टुडियोमा रोहित जोन क्षत्रीको बिस्तारैबिस्तारै को कभर रेकर्ड गरे । अब भने ओरिजिनल गीत गाउनुपर्छ भन्ने लागेपछि सार्वजनिक भयो स्वप्नको पहिलो गीत के सारो राम्री (२०१४) । कभर गाउनेहरूलाई त्यतिबेला अरूको गीतले चर्चामा आएको भन्ने आरोप लाग्ने गर्थ्यो । स्वप्नलाई कहिल्यै अर्काको गीत गाएर हिट हुन्छु भन्ने लोभ थिएन । कति जनाले कभर सङ गरेको मन पराउनुहुन्छ । कतिले मन पराउनु हुन्न । मलाई कभर गर्दा नै थाहा थियो, म गीत गर्न सक्छु भनेर । आफ्ना दर्शकश्रोता बनाउन मैले कभर सङहरू बनाएको थिएँ, उनले भने । स्वप्नलाई स्थापित गराउने गीत भने कसरी भनुँ हो । तर त्यसपछिका गीत भने दर्शकले खासै मन पराइदिएनन् । आफूले मिहिनेत गरेको गीतलाई दर्शकले नरुचाइदिँदा भने स्वप्नलाई सिर्जना गर्नै गाह्रो हुन थाल्यो । त्यसपछि उनलाई लाग्यो, आफूलाई जस्तो गीत सुन्न मनपर्छ, त्यस्तै गीत बनाउँछु । त्यसपछि अपेक्षा नराखी आफूलाई मनपर्ने संगीत गर्न थाले । त्यसयता प्रयोग गर्न पनि डराएनन् । र्यापर मानस घलेसँग गरेको गीत खासै दर्शकले मन पराइदिएनन् । फर्की आउनेछु लेख्दा उनी हङकङमा शो गर्न पुगेका थिए । शोमा आफ्नो पालो कुर्दै गर्दा लेखेका हुन् यो गीत । त्यतिबेला मलाई हङकङमा आएको २४ दिनमै घरको याद आइसक्यो । त्यहाँ आफ्नो परिवारका लागि काम गर्न आउनेहरूले कस्तो अनुभव गर्नुहुन्छ होला भनेर लेखेको गीत हो, उनी भन्छन् । गीतको भिडियोमा सिजोफ्रेनिया रोगको विषय देखाइएको थियो । स्वप्नका गीत सामान्य शब्दका हुन्छन्, तर प्रेमिल भाव मिसिएका । गीतमा प्रेम र बिछोडको भावना भेटिनुका पछाडि उनको आफ्नै तर्क छ । मलाई आफ्नै अनुभवबाट गीत लेख्न मन लाग्छ । आफूलाई फिल नै नभएको कुरामाथि लेख्न मन लाग्दैन । टिनएजदेखि नै लेख्न थालेर होला लभ, स्याडनेस मेरो गीतमा आउन थालेको हो, उनले भने । तर समयसँगै प्रेम र बिछोडलाई फरक तरिकाले पनि हेर्न सकिने उनको बुझाइ छ । प्रेमका गीत लेखे पनि म्युजिक भिडियोमा नयाँ प्रयोग गरिरहेका हुन्छन् । रातको माया उदाहरण हो । गीतमा एउटा यौन व्यवसायीको कथा समेटिएको थियो । पछिल्लो समय हरेक बिहेमा बज्ने गरेको वाचा भयो बोलको गीत त पत्नी ज्योत्स्नासँग बिहे भएको जानकारी दिन सार्वजनिक गरेका थिए । गीतमा उनीहरूको बिहेको भिडियो, बिहेको प्रस्तावका क्लिप्सहरू समावेश थियो । एक दशक लामो सांगीतिक यात्रालाई फर्केर हेर्दा स्वप्नलाई आफ्नो सपना पूरा भएझैं लाग्छ । पहिला मैले जे गर्छु भनेर सोच्थें ती सबै पूरा भएको छ । आफ्ना सपनाहरू बाँच्न पाएको छु, उनले दंग हुँदै भने, यो क्षेत्रमा १० वर्ष कसरी बित्यो, पत्तो भएन । मेरो जर्नी खासमा ड्रिम कम ट्रू नै भयो । यो यात्रामा स्वप्नले आफ्नो करिअरको अप्स एन्ड डाउन देखे । कुनै समयमा त गीत नै लेख्न आउँदैन कि क्या हो भन्ने भयो । कतिपय समय फ्रस्टेट भएर कोठाको कुनामा गितार राखेर गीत लेख्दिनँ भनेर बसे उनी । दर्शक रिझाउने गीत बनाउन खोज्दा कति पटक असफल भए । तर, सकारात्मक भएर लागिरहे । सायद मेरो मात्र होइन, सबैको जीवनमा उतारचढाव भइरहन्छ । भएन भने पनि त जिन्दगी रमाइलो हुँदैन, करिअरमा उतारचढाव भोगेका स्वप्न भन्छन्, मानिस बाँच्नका लागि पनि धड्कन तलमाथि हुनुपर्छ । आखिर त्यस्तै कुरा न हो, करिअर पनि ।"
गाग्रिनको अन्तरिक्ष यात्रा,सन् १९६१ मा आजकै दिन युरी गाग्रिनले पहिलो पटक अन्तरिक्षको यात्रा गरेका थिए । गाग्रिनको भोस्तोक१ स्पेसक्राफ्ट रुसी समयअनुसार १९६१ अप्रिल १२ बिहान ९ बजेर ७ मिनेटमा उडेको थियो । उक्त यान पृथ्वीको कक्षमा पुगेर १० बजेर ५५ मिनेटमा सोभियत संघमा अवतरण गरेको थियो । उनले १ घण्टा ४८ मिनेट अन्तरिक्षमा बिताएका थिए । उडानपछि गाग्रिनको चर्चा विश्वभर भएको थियो । उनलाई अर्डर अफ लेनिन अवार्ड प्रदान गरिनुका साथै सोभियत संघको नायक घोषित गरिएको थियो । त्यसका साथै सोभियत संघका विभिन्न ठाउँमा उनका स्मारकहरू बनाइनुका साथै उनको नाममा कैयौं सडकहरूको नामकरण गरिएको थियो । १९३४ को मार्च ९ मा सोभियत संघको क्लुसिनोमा जन्मिएका गाग्रिनले मस्कोस्थित विद्यालयमा अध्ययन गरेका थिए । साराटोभस्थित इन्ड्रस्टियल कलेज भर्ना भएका उनले सँगसँगै उडान प्रशिक्षण लिएका थिए । त्यसपछि उनी ओरेनबर्गस्थित सोभियत हवाई फौजको स्कुलमा आबद्ध भएका थिए । गाग्रिनको ३४ वर्षको उमेरमा निधन भएको थियो । उनको १९६८ को मार्च २७ मा जहाज दुर्घटनामा ज्यान गएको हो ।
एनिमल मा रणवीरसँगै टंक,"काठमाडौं (कास) बलिउड फिल्म एनिमल मा नेपाली कलाकार टंक धमला अनुबन्धित भएका छन् । यसअघि विपिन कार्कीले अभिनय गर्ने भनिएको फिल्ममा टंक अनुबन्धित भएका हुन् । बलिउड अभिनेता रणवीर कपुरको प्रमुख भूमिका रहने फिल्म अप्रिल १ देखि लन्डनमा छायांकन भइरहेको छ । नेपाली फिल्म सरौतोमा अभिनय गरेका टंक एनिमल मा बबी देओलको भाइको भूमिकामा देखिँदै छन् । नेपाली फिल्मबाहेक कार्म, डेन्जरस गेम मा टंकले अभिनय गरेका छन् । उनले ब्रिटिस एयरवेज, स्विस एयर, कोकाकोलालगायतका विज्ञापनमा काम गरेका थिए । सन्दीप रेड्डी भाँगा निर्देशित एनिमलमा अभिनेता रणवीर कपुर, अनिल कपुर, रश्मिका मन्दना, बबी देओललगायत कलाकारको अभिनय रहनेछ ।"
सुदूरपश्चिम सधैं किन पछाडि ?,"(टीकापुर, कैलाली)हामी आफैंलाई सुदूर बनाउँदै छौं । आफैंलाई हीन भावनाले हेरिरहेका छौं । हाम्रो र हाम्रा राजनीतिज्ञको चेत नै सुदूर छ, राष्ट्रिय योजना आयोगका पूर्वसदस्य जनकराज शाहको भनाइ हो यो । सुदूरपश्चिम सधैं किन पछाडि ? सुदूरपश्चिम आफ्नै कारणले या राज्यको नीति व्यवहारका कारणले ? टीकापुर साहित्य महोत्सवका अवसरमा मंगलबार पत्रकार प्रशान्त अर्यालले सुदूरपश्चिममै जन्मेर नीति निर्माणको उपल्लो तहको अनुभव सँगालिसकेका पूर्वसचिव डा अनुप उपाध्याय र राष्ट्रिय योजना आयोगका पूर्वसदस्य जनकराज शाहसमक्ष सुदूरपश्चिममा विकास नहुनुका कारणहरू खोतल्ने प्रयास गरे । शाहले भौतिक विकासभन्दा पनि दिमागको विकास महत्त्वपूर्ण भएको उल्लेख गर्दै विकासमा हाम्रो संस्कृति कस्तो छ भन्ने सवालले महत्त्व राख्ने बताए । हाम्रोमा विकास खाने संस्कार बस्यो, शाहले भने, भ्रष्टाचार गरेर भए पनि पैसा कमाएको व्यक्तिलाई ठूलो मान्छे मान्ने हाम्रो संस्कार भयो । त्यसैले हामी पछाडि पर्यौं । पूर्वसचिव अनुप उपाध्यायले सबैको कमजोरीले विकास नभएको बताए । हाम्रोमा जे कमजोरीले विकास भइरहेको छैन भन्ने छ, तिनै कमजोरी दोहोरिँदै आए, उनले भने । विभिन्न तथ्यांकहरू प्रस्तुत गर्दै वक्ताहरूलाई अर्यालले असन्तुलित विकासको खाडल कसरी पर्न गयो भन्ने जिज्ञासा पनि राखे । देशमा सन्तुलित विकास नहुनुको असर सुदूरपश्चिममा परेको र प्राप्त स्रोतलाई पनि उपयोग गर्न नसक्दा सुदूरपश्चिम पछाडि परेको उनीहरूले औंल्याए । कुन सबल, थारू लेखक कि थारू पात्र ? विषयमा सहजकर्ता पत्रकार शेखर खरेलले वक्ता साहित्यकारहरू कृष्णराज सर्वहारी र बालिका चौधरीलाई मूलधारको साहित्यको तुलनामा थारू साहित्यको स्थान कहाँ छ भनेर सोधे । जवाफमा सर्वहारीले भने, एक सयभन्दा बढी विभिन्न विधाका कृति प्रकाशन भएका छन् । तर पत्रिकाको संख्या भने न्यून छ । सबै विधामा कृतिहरू छन् । तर चौथो ठूलो भाषीलाई ०१४ सालमा गठन भएको प्राज्ञिक सभामा थारू समुदायले ०७९ सालमा मात्रै प्रतिनिधित्व पायो । थारू साहित्य निकै पछाडि परेको बालिका चौधरीको भनाइ थियो । सबल स्थानीय सरकार, विकासको मूल आधार विषयक विकास संवादमा पत्रकार रमा चन्दले टीकापुर नगरपालिकाका प्रमुख रामलाल डगौरा थारू र जानकी गाउँपालिकाका अध्यक्ष गणेश चौधरीलाई स्थानीय तहले गरिरहेको गति र अपेक्षाका विविध सन्दर्भहरूमा जिज्ञासा राखिन् । उनले टीकापुरको विकासका लागि थारू र पहाडी मनोविज्ञान हटाएर एकाकार भएर अघि बढ्दै विकासमा लम्किनुको विकल्प नभएकोमा जोड दिए । अध्यक्ष चौधरीले समय र स्रोत व्यवस्थापनमा उचित ध्यान दिन सके विकासको लक्ष्य प्राप्त गर्न कठिन नहुने बताए । नेपाली नाटक मञ्चन विगत र वर्तमान विषयक बहसमा सहजकर्ता सरस्वती चौधरीले नाटककार अशेष मल्ल र निशा शर्मालाई विभिन्न जिज्ञासा राखिन् । बदलिँदो स्थानीय समाज ः सहज कि असहज विषयक संवादमा पत्रकार एकिन्द्र तिमिल्सिनाले वक्ताहरू दीपिका भट्ट, केशर कुँवर र रामबहादुर चौधरीलाई बदलिँदो समाजका विविध आयामबारे जिज्ञासाहरू राखेका थिए । स्थानीय विकासमा समुदाय परिचालन विषयक संवादमा पूर्वप्रदेशमन्त्री रणबहादुर रावलसँग पत्रकार सम थापाले संवाद गरे । सुदूरपश्चिम प्रदेश प्रतिष्ठानका उपकुलपति टीएन जोशी, प्रतिष्ठानकै नेपाल प्राज्ञ प्रतिष्ठानका सभा सदस्य जनक रसिक र साहित्यकार विवेक ओझालाई साहित्यकार राज सरगमसँग नेपाली साहित्यमा सुदूरपश्चिम कहाँ छ ? विषयक साहित्यिक संवाद गरे । वक्ताहरूले नेपाली साहित्यमा सुदूरपश्चिमको शीर्ष स्थान रहेको जिकिर गरेका थिए ।"
नेसनले ल्याए चैत्रको डढेलो,"गण्डकी (कास) गायन रियालिटी शो नेपाल आइडलका शीर्ष ५ फाइनलिस्ट नेसन पुनले आफ्नो नयाँ गीत सार्वजनिक गरेका छन् । नेसनको चैत्रको डढेलो बोलको नयाँ म्युजिक भिडियो मंगलबार सार्वजनिक भएको हो । म्याग्दीको घोरेपानीमा छायांकन गरिएको म्युजिक भिडियोमा युवायुवतीको प्रेमलाई चित्रित गरिएको छ । डिकेन्द्र श्रेष्ठको शब्द र संगीतमा तयार गीतको म्युजिक भिडियो भने बिसन थापा उदास ले निर्देशन गरेका छन् । भिडियोमा गायक नेसनसँगै सस्मी पुनले अभिनय गरेकी छन् । नेसनले यसअघि माया गर्छु म, तिमी मेरो जीवनमा लगायतका गीत सार्वजनिक गरिसकेका छन् ।"
कोरोनाबाट एकको मृत्यु,"काठमाडौं (कास) कोरोनाबाट तीन महिनापछि सोमबार एक जनाको मृत्यु भएको छ । वीर अस्पतालमा उपचाररत ७० वर्षीया महिलाको मृत्यु भएको हो, उनमा मधुमेह र फोक्सोसम्बन्धी समस्या पनि थियो । यसअघि पुस २३ मा एक जनाले ज्यान गुमाएका थिए । स्वास्थ्य तथा जनसंख्या मन्त्रालयका अनुसार पछिल्लो २४ घण्टामा ४७६ पीसीआर र १ हजार ९६० एन्टिजेन गरी २ हजार ४३६ जनाको परीक्षण गरिएकामा १०६ जनामा संक्रमण पुष्टि भएको छ । हाल सक्रिय संक्रमितको संख्या ४६९ पुगेको छ । सोमबार १२४ जनामा संक्रमण पुष्टि भएको थियो । नयाँ भेरिएन्ट देखिएसँगै संक्रमितको संख्या बढ्दो छ । एक हजार हाराहारीमा हुँदै आएको कोभिड परीक्षण गराउनेको संख्या पनि बढ्दै गएको देखिन्छ । अस्पतालमा बिरामी भर्ना हुन थालेका छन् । मन्त्रालयका अनुसार हाल संस्थागत आइसोलेसनमा २४, आईसीयूमा १३ र भेन्टिलेटरमा ५ जना छन् । नेपालमा देखिएको भेरिएन्ट भारतमा तीव्र रूपमा फैलिरहेको ओमिक्रोनको नयाँ भेरिएन्ट एक्सबीबी११६ हो । यसबाहेक ओमिक्रोन बीए ११, बीए २, ओमिक्रोन बीए ५, ओमिक्रोन बीए ५२, ओमिक्रोन एक्सबीबी १५, बीए २७६, एक्सबीबी २६ र एक्सबीएफ भेरिएन्ट सक्रिय छन् । विश्व स्वास्थ्य संगठनका अनुसार ओमिक्रोनको ६०० भन्दा बढी सबभेरिएन्ट पत्ता लागेको छ, जसमा एक्सबीबी११६ एक हो । अहिलेसम्म करिब २ दर्जन देशमा यो भेरिएन्ट फैलिइसकेको छ । अहिले विश्वभर ओमिक्रोन भेरिएन्ट नै सक्रिय छ । नयाँ भेरिएन्टको लक्षण यसअघिका भेरिएन्टभन्दा फरक देखिँदैन । यसका प्रमुख लक्षणमा ज्वरो आउनु, खोकी लाग्नु, घाँटी दुख्नु, नाकबाट पानी बग्नु, थकाइ लाग्नु, जीउ दुख्नु रहेको स्वास्थ्यविज्ञ बताउँछन् ।"
मनोमानी शुल्क नलिन निजी विद्यालयलाई निर्देशन,"काठमाडौं (कास) निजी विद्यालयले मनोमानी शुल्क उठाएको गुनासोपछि शिक्षा, विज्ञान तथा प्रविधि मन्त्रालयले स्थानीय तहको स्वीकृतिमा तोकिएको शुल्क मात्र लिन निर्देशन दिएको छ । मन्त्रालयका प्रवक्ता तथा विद्यालय शिक्षा महाशाखाका सहसचिव दीपक शर्माले मंगलबार विज्ञप्ति जारी गरेर आफूखुसी शुल्क नउठाउन निर्देशन दिएका हुन् । स्थानीय तहले स्वीकृत गरिदिएको सीमाभित्र रही तोकिएको शीर्षकमा मात्र निजी लगानीका विद्यालयले लिन पाउने मन्त्रालयले प्रस्ट्याएको छ । तोकिएको शुल्कबारे विद्यालयले पारदर्शी तरिकाले अभिभावकलाई जानकारी गराउनुपर्ने शर्माले बताए । तोकिएभन्दा बढी शुल्क लिए अभिभावकले विद्यालय रहेको स्थानीय तहमा उजुरी र गुनासो गर्न सक्ने मन्त्रालयले जनाएको छ ।मन्त्रालयले नयाँ शैक्षिक सत्र, विद्यार्थी भर्ना अभियान, विद्यालयले लिने शुल्क, पाठ्यपुस्तक वितरणका विषयमा जानकारी पठाउन जिल्लास्थित शिक्षा विकास तथा समन्वय इकाईहरूलाई समेत निर्देशन दिएको छ । यी विषयमा आवश्यक परामर्श र सहजीकरणसमेत गरेर शिक्षा तथा मानव स्रोत केन्द्रमा नियमित जानकारी गराउन आग्रह गरिएको हो । त्यस्तै, काठमाडौं महानगरपालिकाले सामुदायिक तथा निजी विद्यालयबाट पाठ्यपुस्तक, पोसाक, स्टेसनरीलगायत शैक्षिक सामग्री बिक्रीवितरणमा रोक लगाएको छ । शिक्षा विभाग प्रमुख रामप्रसाद सुवेदीले यी सामग्री विद्यालयबाट बिक्रीवितरण भएको पाइए प्रचलित कानुनबमोजिम प्रधानाध्यापकलाई कारबाही गरिने चेतावनी दिएका छन् । विभागले सबै सामुदायिक र निजी विद्यालयलाई परिपत्र गर्दै पाठ्यक्रम विकास केन्द्रका पाठ्यपुस्तक मात्रै प्रयोग गर्न पनि निर्देशन दिएको छ । केन्द्रका बाहेक अन्य पुस्तक प्रयोग गरेको पाइए बजेट भुक्तानी गर्न नसकिने जनाइएको छ । थप पाठ्यसामग्री पनि केन्द्रले सूचीकृत गरेका मात्रै प्रयोग गर्न आग्रह गरिएको छ ।"
समिटको दण्डनीय बलमिच्याइँ,"ललितपुरको कुपण्डोल हाइटमा वरपरका घर नै भासिने गरी समिट अपार्टमेन्ट होटलका नाममा विशाल संरचना बनाउन थालिनु आफैंमा अन्यायपूर्ण छ । त्यसमाथि यसले संरचना निर्माणका लागि अत्यावश्यकीय कानुनी प्रक्रिया पनि पूरा गरेको छैन, जुन सरासर दण्डनीय छ । जोकोहीलाई थाहा छनगर क्षेत्रमा सानोभन्दा सानो स्थायी संरचना निर्माण गर्दा पनि नक्सापास लगायत निश्चित रीत पुर्याउनुपर्छ । र, यो नियम राजादेखि रंक सम्म सबैलाई उत्तिकै लागू हुन्छ । अझ, यति घना सहरमाझ भीमकाय संरचना निर्माण गर्दा त त्यसका सम्भावित दुष्परिणामप्रति पनि विचार पुर्याउनुपर्छ । परन्तु, समिट अपार्टमेन्टले भने न नक्सा पारित गरेको छ, न वातावरणीय प्रभाव मूल्यांकन (ईआईए) नै । तैपनि, अपार्टमेन्ट संरचना निर्माणका लागि ३ महिनादेखि माटो भर्ने काम भइरहेको थियो । डोजरले खन्दा जमिन परसम्म थर्किएर छेउछाउका घरहरू हल्लिन्थे । त्यही कारण, छिमेकी अनिदा थिए । निर्माणाधीन संरचनाले त्रास निम्त्याएपछि उनीहरूले वडा कार्यालय र महानगर गुहारेका पनि थिए, निर्माण पक्षसँग पटकपटक छलफल गरेका थिए । तर पनि निर्माण जारी रहँदा शुक्रबार राति वरिपरिका घर भासिए, स्थानीय बासिन्दाको उठीबास लाग्यो । अचम्म त, अपार्टमेन्ट निर्माणमा नाम चलेका उद्यमीहरू नै संलग्न छन् । चौधरी समूहका अध्यक्ष तथा सांसद विनोद चौधरीÙ नेपाल उद्योग वाणिज्य महासंघका पूर्वअध्यक्ष, पूर्वमन्त्री तथा एनई समूहका अध्यक्ष रविभक्त श्रेष्ठ र समिट समूहको लगानीमा अपार्टमेन्ट होटल बन्न लागेको हो । १८ रोपनीमा ६ अर्ब रुपैयाँ लगानीमा बन्न लागेको यस परियोजनामा १३० कोठाको पाँचतारे होटलदेखि १६० युनिट लक्जरी अपार्टमेन्टसम्म हुनेछन्, जसका लागि ७ देखि १६ तलासम्मका ७ वटा संरचना बनाइँदै छन् ।यस मामिलामा निर्माण पक्ष कानुनी प्रक्रियाबारे जानकार थिएन भन्ने कल्पना पनि गर्न सकिन्न । देशविदेशमा कैयौं उद्यमव्यवसाय सञ्चालन गरिरहेकालाई यति आधारभूत आवश्यकता थाहा नहुने प्रश्नै भएन । तर पनि उनीहरूले किन बलमिच्याइँ गरे ? प्रक्रिया पूरै नगरी किन निर्माण थाले ? र, वरपरका बस्तीको सुरक्षाबारे किन कत्ति पनि ध्यान पुर्याएनन् ? प्रश्नहरू संगीन छन् । उनीहरूले यिनको चित्तबुझ्दो जवाफ दिएर मात्रै पुग्दैन, उचित दण्डको भागीदार पनि हुनुपर्छ । ललितपुर महानगरपालिका, उपत्यका विकास प्राधिकरण र बागमती प्रदेश वन तथा वातावरण मन्त्रालयजस्ता राज्यका निकायहरूले यसबारे आवश्यक अनुसन्धान गरी दण्डसजाय दिलाउने आफ्नो दायित्व अनिवार्य रूपमा पूरा गर्नुपर्छ । नक्सा र ईआईए पारितबिनै निर्माण कार्य थालिएकामा क्रमशः महानगर र मन्त्रालयले हदैसम्म कारबाही गर्ने भनी सार्वजनिक प्रतिबद्धता जनाएका छन्, जुन व्यवहारमा पनि देखिनुपर्छ । कुनै दबाबप्रभावमा नपरी उनीहरूले कानुन मिच्नेउपर कारबाही गरी पीडित घरपरिवारलाई यथोचित क्षतिपूर्ति दिलाउनुपर्छ । बुझ्न मुस्किल छैन पहुँचवाला भएकैले यी व्यवसायीहरूले राज्यको कानुनलाई यो हदसम्म अटेर गर्न सकेका हुन् । विधिप्रक्रियाको धज्जी उडाएका हुन् । छेउछाउका बस्तीको परबाह नगरी खालि आफ्नो संरचना ठड्याउने दुस्साहस गरेका हुन् । स्मरणीय छ, आफ्नो पहुँचको दुरुपयोग गर्दै व्यवसायीहरूले गत वर्षै बस्ती विकास, सहरी योजना तथा भवन निर्माण सम्बन्धी आधारभूत निर्माण मापदण्ड२०७२ का प्रावधानहरू परिवर्तन गराएका छन् । शेरबहादुर देउवा प्रधानमन्त्री र रामकुमारी झाँक्री सहरी विकासमन्त्री भएका बेला मापदण्ड संशोधन गर्दै भवन र जग्गाको क्षेत्रफलको अनुपात र सेटब्याक (सँधियारतर्फ छोड्नुपर्ने जग्गा) सम्बन्धी मापदण्ड खुकुल्याइएको छ । सय मिटरसम्मको ठूलो भवन बनाउँदा पहिले २५ मिटर छाड्नुपर्नेमा अहिले १२ मिटर मात्र छाड्नुपर्ने बनाइएको छ । र, सोही परिवर्तित मापदण्ड अनुसार संरचना बनाउन लाग्दा यो परिणति निम्तिएको हो । पहुँचवालाहरूले कसरी राज्यनीति नै आफ्नो निहित स्वार्थका निम्ति बनाउँछन्बदल्छन् भन्ने यो दृष्टान्तले मुलुकमा झाँगिइरहेको नीतिगत भ्रष्टतालाई थप उजागर गरेको छ । यो मापदण्ड यथारूप रहुन्जेल फेरि यस्तै अर्को संरचनाको मारमा अरू पनि पर्ने निश्चित छ । कानुनी प्रक्रिया पूरा गरेरै निर्माण गर्दा पनि यो मापदण्डले निम्त्याउन सक्ने जोखिम निकै छ । तसर्थ, स्वार्थ समूहको दबाबमा संशोधित मापदण्डलाई पूर्ववत् फर्काउन सरकारले गृहकार्य गर्नुपर्छ । भूकम्पपछि सिकेको शिक्षा अनुरूप गरिएको प्रबन्धलाई पुनः ब्युँताउनुपर्छ । ताकि, भोलि अन्यत्र कोही पहुँचवालाले यस्तै संरचना बनाउँदा त्यहाँका छिमेकीहरूको चैन नहराओस् । र, व्यवहारतः पनि कानुनका अधीनमा सबै समान होऊन् ।"
दुर्गमका हवाई यात्राको सुरक्षा,"दुर्गममा उडान गर्ने पाइलटका ठूला दुःख समाचार पढेर दिक्क लाग्यो । मौसम तथा अन्य प्राविधिक कारणले नेपालका दुर्गम क्षेत्रमा उडान हुन सक्ने वा नसक्नेभन्दा पनि स्थानीय दलका नेता, प्रमुख जिल्ला अधिकारी, सुरक्षा प्रमुखको आवश्यकता तथा रुचिमा उडान तय गर्नुपर्ने वास्तविकता विडम्बनापूर्ण छ । जिल्लाका ठूला ठालुहरू जिल्लाक्षेत्रका एयर ट्राफिक कन्ट्रोलर (ऐटीसी) कक्षमा पुग्ने, त्यहीँ चियापान र गफ गर्ने, सँगै घाम ताप्ने, फलानोलाई नउडाई नहुने भएकाले जसरी भए पनि विमान आउने व्यवस्था गर्न आदेश दिने गर्छन् । पायलट र अरू प्राविधिकहरूले त्यहीँ कार्यकाल बिताउनुपर्ने हुँदा मौसमको अवस्था हेर्नुभन्दा आदेश शिरोपर गर्ने गर्छन्, बाध्यता पनि हो यो । अर्को, दुर्गम क्षेत्रमा उडान भर्ने ट्वीनअटर विमान धेरै पुराना, एटीसी र पाइलटबीच सञ्चार सामग्रीको सेट पुराना र कमजोर हुँदा संवादमा कठिन, हवाई सुरक्षा नियमनको कमी, पाइलट, परिचारिकाका समस्या र गुनासो सुनुवाइमा कमी लगायत पक्षमा अनुगमन नहुनु जोखिमपूर्ण छ । त्यस्तै निजी विमानसेवामा पनि यस्तो समस्या देखा पर्ने गरेका छन् । तिनको सेवा पनि भरपर्दो छैन । त्यसकारण दुर्गमका उडानलाई सुखद, आकर्षक, सुरक्षित बनाउन सर्वप्रथम एटीसीले दबाबका आधारमा मौसमको राम्ररी अध्ययन र आकलनबिना विमान बोलाउनै हुन्न । दोस्रो, विमान आगमनभन्दा कम्तीमा आधा घण्टा पहिले विमानस्थलमा कुनै सजीव वा निर्जीव वस्तु नरहेको सुनिश्चित गर्नैपर्छ । तेस्रो, लगेज १८ र हाते सामान ५ केजीभन्दा बढी राख्नै हुन्न । चौथो एटीसी, पाइलट, क्याबिन क्रुका समस्या वा गुनासोलाई यथाशीघ्र सम्बोधन गर्नैपर्छ । पाँचौं विमान अवतरणप्रस्थान गर्नुभन्दा आधा घण्टाभित्र विमानस्थल परिसरमा असम्बन्धितलाई निषेध गर्नैपर्छ पुराना, लामो समयदेखि कार्यरत एटीसीलाई नयाँ बनाउनुपर्छ । छैटौं, विमानलाई समयमै मर्मतसम्भार गर्नैपर्छ । सातौं, प्राधिकरणबाट समयसमयमा अनुगमन गरी वायुसेवामा देखिएका समस्या निराकरण गर्नैपर्छ । यसो भए निगम साँच्चिकै आकर्षक, सुखद एवम् मनोरञ्जक हुनासाथ नेपालको पर्यटक क्षेत्रको पनि प्रगति हुनेछ । गंगाराज अर्याल, पाणिनि८, अर्घाखाँची"
भ्रष्टाचारको छानबिन जरुरी,"यसपालिको चुनावमा राष्ट्रिय स्वतन्त्र पार्टीलाई विश्वास गरेर जनताले मत दिए । अहिले यो पार्टीका सांसद ढाकाकुमार श्रेष्ठले घूस माग्दै गरेको अडियो सार्वजनिक भएको छ । पार्टीले श्रेष्ठलाई निलम्बित गरेको छ । उनको सांसद पद खारेज भएको छ । तर यतिले मात्र पुग्दैन । यस्ता अपराधीलाई जेल सजाय हुनपर्छ । उनलाई मात्र होइन उनले अडियोमा भनेको टिम लाई पनि कारबाही हुनुपर्छ । नेतालाई पैसा चाहिएको छ, व्यापारीलाई कमाउनुपरेको छ । व्यापारी र नेता मिलेपछि नहुने के छ ! त्यसमा कर्मचारीले पनि साथ दिइहाल्छन् । अहिलेको राजनीतिक व्यवस्थामा यस्तो विकृति मौलाइरहेको छ । नयाँ भनेर आएकाहरूको पनि यो हालत ! पुरुषोत्तम घिमिरे, काठमाडौं"
आँखाको उपचारसँगै पर्यटन प्रवर्द्धन,"दृष्टिमा देखिने समस्या समाधानको विषय उठाउँदा नेपाल यतिबेला विश्वमै चर्चाको शिखरमा पुगेको छ । निर्धनदेखि धनाढ्य व्यक्तिमा देखिने अनगिन्ती आँखाका समस्या समाधान गर्न सन्दुक रुइतले पुर्याएको योगदानबारे जति प्रशंसा गरे पनि कम हुन्छ । दृष्टिविहीन बनेर पीडादायी दैनिकी भोगिरहेका व्यक्तिका निम्ति पहिले एक सय डलरभन्दा बढी पर्ने लेन्सलाई रुइतको अनुसन्धानात्मक कार्यले त्यसको मूल्य २३ डलरमा झर्दा यसबाट नेपाल, भारत लगायत विश्वका लाखौं मानिस लाभान्वित बनिरहेका छन् । उनले पछिल्लो समय विभिन्न विधाका सयभन्दा बढी प्रतिस्पर्धीबीच संयुक्त अरब इमिरेट्मा गरिएको मूल्यांकनबाट पहिलो बन्दै ठूलो पुरस्कार प्राप्त गरेपछि नेपालको प्रसिद्धि विश्वभरि अरू फैलिएको छ । नेपालका सत्ताधारी, शीर्ष नेताहरूले भने यस्तो महत्त्वपूर्ण विषयमा खासै चासो दिएको पाइँदैन । आँखा उपचार पद्धति प्रख्यात बन्दै जाँदा छिमेकी भारतबाट प्रत्येक वर्ष उपचारका लागि तराईस्थित आँखा अस्पताल, केन्द्रहरूमा हजारौंको संख्यामा मानिसहरू आउने गरेका छन् । अकर्मण्य सरकारी संयन्त्रका कारण बिचौलियाले उपचार गराउन आउनेलाई अनेक हन्डर खुवाएर सही ठाउँमा नलग्ने गरेको सन्दर्भ उत्तिकै आलोचित छ । भारतीयको भीड लाग्न थालेपछि यसले बहुआयमिक प्रभाव पारेको छ, होटल व्यवसाय, सामान व्यापार, धार्मिक पर्यटक बढेका छन् । विश्वका २४ जना विशेषज्ञमध्येमा पर्ने रुइतको योगदानबाट नेपाल आँखा उपचारको हब बन्न सक्ने यथार्थ कसैबाट लुकेको छैन । ठूल्ठूला निर्माण कार्यबाट अकुत कमिसन खान पल्केका शासकलाई आफ्नो बलबुताबाट आँखा उपचार सेवा देशव्यापी बनाएर विदेशीलाई आकर्षित गर्ने काम आकाशको फलजस्तो नलाग्ला भन्न सकिँदैन । हाम्रो प्रचारप्रसारको अवस्था यति नाजुक छ कि, भारतसँगको सीमाक्षेत्रबाहेकका अन्य राज्यमा यो कुरा पुर्याउन सकेका छैनौं । सञ्चारक्षेत्र पनि यसमा चुकेको छ । जसरी फिनल्यान्डको मोबाइल कम्पनी नोकियाले त्यहाँको अर्थतन्त्र उचाइमा पुर्याएको थियो, त्यसै गरी हामीले विशिष्ट आँखा उपचार पद्धति देशव्यापी बनाएर प्रचारप्रसारमा जोड दियौं भने लाखौंले रोजगारी पाउनुका साथै व्यापार र पर्यटन प्रवर्द्धनबाट अर्थतन्त्रले फड्को मार्ने निश्चित छ । भुवनेश्वर शर्मा, चन्द्रागिरि२, काठमाडौं"
'६८२ मेगावाट बिजुली निर्यात प्रस्तावमा भारतले दिएन जवाफ समाचारमा  बाट लिइएका टिप्पणी :,कूटनीतिक सञ्जालमार्फत बंगलादेश निकासीको पहल किन गर्दैन सरकार ? मित्रबन्दु ढकाल
काठमाडौंलाई सिसडोलको सवाल,"वातावरणीय न्यायका सवालसामाजिक न्यायसहितको समावेशी लोकतन्त्रमा सहरियाहरू, शक्तिशालीहरू स्वच्छ वातावरणमा बाँच्न पाउने तर सर्वसाधारणले भने नपाउने हुनु हुन्न । सिसडोल, बन्चरे क्षेत्रका लागि मुख्य सवाल स्वच्छ वातावरणमा बाँच्न पाउने अधिकारको हनन नहोस् भन्ने हो । तर आन्दोलनले यो मुद्दालाई आत्मसात् गर्न सकेको छैन । सन् १९८० को दशकमा अमेरिकामा गोरामुखी वातावरणीय कानुन थियो । काला र अल्पसंख्यक जनजातिको बासस्थाननजिकै प्रदूषक उद्योगहरू स्थापना गर्ने नीति लिइएको थियो । यसको कारण प्रदूषणको मारमा काला जातिका मानिस परे, फाइदाजति गोराहरूलाई भयो । यस्तो अन्यायपूर्ण क्रियाकलापविरुद्ध नागरिक एकत्रित भए, आन्दोलन गरे । सन् १९७२ मा संयुक्त राष्ट्रसंघको ऐतिहासिक स्टकहोम सम्मेलनबाट वातावरणीय न्यायको थालनी भएको मानिन्छ । नेपालले वातावरण र पर्यावरण संरक्षणमा पक्षराष्ट्र भएर दर्जनौं सन्धिअभिसन्धिमा हस्ताक्षर गरेको छ । अधिकारकर्मी तथा वातावरणविद् लगायत यो विषयमा जानकार पनि छन् । तर काठमाडौंको नाकैमुनि सिसडोलको वातावरण मृतः भइरहँदा पनि कसैलाई चासो छैन ।फोहोरमैलाको व्यवस्थापन अत्यावश्यकीय सेवा हो । यसको व्यवस्थापनको अनेकन् तरिका हुन्छ । तर नेपालमा सहरियाको फोहोरमैला गाउँका गरिबका दैलोमा फाल्ने गरिन्छ । फोहोर व्यवस्थापनको नीति सहरमुखी मात्र छ । गाउँपाखामा भने प्रदूषण फैलिरहेको छ । वातावरणीय क्षतिको पूर्वआकलन नहुँदा सिसडोल, बन्जरे र कोल्पुको जलाधार क्षेत्र र पर्यावरण प्रताडित छ । यसका कारण स्थानीय बासिन्दाहरूको खेतीपाती, स्वास्थ्यमा असर गरिरहेको छ । यो वातावरणीय अधिकार र आधारभूत मानव अधिकारविरुद्ध छ । १७ वर्ष राजधानीको फोहोर सिसडोल, बन्चरे क्षेत्रमा फालिरहँदा त्यहाँ कस्तो भयो होला भन्ने चासो काठमाडौंका सहरियाहरूले लिए भुक्तभोगीहरूलाई पक्कै न्याय मिल्ने थियो ।"
कारागार निर्माण सुस्त,"(नुवाकोट)सरकारले केन्द्रीय कारागार निर्माणका लागि छैटौं पटक म्याद थप्दा पनि भौतिक प्रगति ८० प्रतिशत मात्र भएको छ । विदुर नगरपालिका६ स्थित चण्डीपोखरीमा कारागार बनिरहेको छ । यहाँ बन्दीगृह, डाइनिङ, वर्कसप, सुरक्षा, शौचालय, अस्पताल, विद्यालय र कार्यालय गरी जम्मा ३० वटा भवनहरू छन् । त्यसमध्ये सुरक्षा निकायका लागि ४ र एउटा कार्यालय सञ्चालनका लागि निर्माण भइरहेको छ । कारागारको क्षमता १३ हजार कैदीबन्दी अटाउने छ । केन्द्रीय कारागार निर्माणका लागि ६ सय २० रोपनी जग्गा कारागार व्यवस्थापन विभागको नाममा स्वामित्व हस्तान्तरण गरी सघन सहरी तथा भवन निर्माण आयोजना कार्यालय धादिङमार्फत निर्माण भइरहेको हो । आधुनिक कारागार भवनभित्र बिजुली लाइनका लागि वायरिङको काम भइरहेको छ, आयोजनाका सबइन्जिनियर अजय भट्टराईले भने, कहीं खापा हाल्न काठको काम भइरहेको छ । सेन्ट्री पोस्टको काम थालिए पनि अहिले रोकिएको छ ।पहिलो चरणमा ०७१७२ मा २ करोड ५ लाख ७ हजार रुपैयाँमा वरिपरि पर्खाल लगाइएको थियो । दोस्रो चरणको निर्माण सम्झौता ०७३ असोज ३० मा भएको हो । ८० करोड रुपैयाँ लागतमा ठेक्का सम्झौता घटाघटमा ४२ करोड ३१ लाख रुपैयाँ लामा र रमण जेभीले सकारेको थियो । उक्त ठेक्कामा १० वटा कैदीबन्दी बस्ने भवन, ५ वटा वर्कशप, ५ वटा शौचालय, ५ वटा भान्सा, सशस्त्र र नेपाल प्रहरीका लागि २ वटा भान्सा, छात्रवास, जेलरका लागि एउटा प्रशासनिक भवन गरी जम्मा ३० वटा भवन बनाउनुपर्ने सम्झौता छ । त्यसमध्ये १० सेन्ट्री पोस्ट, सेक्युरिटी वाल, ट्यांकी, सेप्टिक ट्यांकी सक्रिट रहेको सबइन्जिनियर भट्टराईले बताए । निर्माणाधीन भवनका छतका प्लास्टर उप्किन थालेका छन् भने प्रयोग गरिएको बालुवा पाँगोमाटोयुक्त छ । ०७७ सालदेखि १५ सय कैदीबन्दी नवनिर्मित भवनमा सार्ने भनिएको थियो । कारागारमा कैदीबन्दीलाई विशेषज्ञसहित स्वास्थ्य सेवा, पार्क, सुधारगृह, विद्यालय, पुस्तकालय, सीप केन्द्र, खेल मैदानलगायतको सुविधा रहनेछ । ३ वर्षमा सिध्याउनुपर्ने ठेक्का हो, सबइन्जिनियर भट्टराईले भने, अझै सकिएको छैन । प्रमुख जिल्ला अधिकारी किरण थापाले निर्माणस्थलको अनुगमन गर्दै कैदीबन्दीलाई स्थानान्तरण गर्न पाए सहज हुने उनले बताए । राजधानीको चाप घटाउन र सुविधायुक्त जेलका लागि ०७० चैत २० गते बसेको मन्त्रिपरिषद्को बैठकले नुवाकोटमा कारागार सार्ने निर्णय गरेको थियो । केन्द्रीय कारागारका लागि अर्को ४ अर्ब ९७ करोडको लगत इस्टिमेट भएको छ । त्यसमा अहिले निर्माण भइरहेकाबाहेक कैदीबन्दीका लागि थप ३ वटा ब्लक बन्नेछन् । त्यसमा कैदीबन्दीका लागि ३० वटा भवन, १५ वर्कसप, १५ शौचालय, १५ डायनिङ, आन्तरिक बाटो २७ किमि बाटो, ५० शय्याको अस्पताल, स्कुल भवन, सशस्त्र र नेपाल प्रहरीको भवन, सशस्त्रको डीएसपी र इन्स्पेक्टरको छुट्टै भवन हुनेछ भने नेपाल प्रहरीको डीएसपी र इन्स्पेक्टर बस्ने एउटै भवन हुनेछ । डाक्टर र कर्मचारीको ११ आवास भवन, नेपाल प्रहरी र सशस्त्रको पुरुष तथा महिलाका लागि छुट्टै ब्यारेक भवन बन्नेछ । सशस्त्रका लागि थप ५ वटा बन्नेछ । नेपाल प्रहरीको पुरुष र महिलाका लागि ११ ब्यारेक हुनेछ । बाहिरको वालमा फिनिसिङ वाल लगाएर घुमाउरो तार लगाई पूरै कारागार घेरिने सबइन्जिनियर भट्टराईले बताए । अब ३ वर्षको अवधिमा निर्माण सम्पन्न गर्नुपर्ने उनको भनाइ छ । त्यसका लागि टेन्डर भई मूल्यांकनको चरणमा रहेको आयोजनाले जनाएको छ ।"
चेपाङ विद्यार्थीलाई छात्रवास,"हेटौंडा (कास) मकवानपुरको पश्चिमी क्षेत्रमा बसोवास गर्ने चेपाङ समुदायका छात्रछात्रालाई लक्षित गरी मनहरिमा छात्रवास निर्माण गरिएको छ । दुर्गम क्षेत्रका छात्रछात्रा पढ्न आउन समस्या हुने गरेकाले ग्लोबल एजुकेसन फर अल दक्षिण कोरियाको सहयोगमा मनहरि गाउँपालिका४ ज्यामिरेस्थित महेन्द्रकिरण माध्यमिक विद्यालयमा छात्रवास भवन निर्माण गरिएको हो । २०७५ सालबाट निर्माण थालिएको दुईतले छात्रवास भवनको फाउन्डेसनका अध्यक्ष डा जोङ जेले हालै उद्घाटन गरे । करिब १ करोड लागतमा निर्माण गरिएको छात्रवासमा ८० जना बस्ने क्षमताको छ जसमा ४० छात्र र ४० जना छात्रा पढ्नबस्न सक्ने समाजसेवी सिद्धि श्रेष्ठले बताए । भवन निर्माण भएसँगै उक्त विद्यालयमा १८ महिने र तीनवर्षे कृषि बालीविज्ञान अध्ययन गर्न विकट राक्सिराङ र कैलाश गाउँपालिकाबाट आउने विद्यार्थीलाई सहज हुने अपेक्षा गरिएको छ । छात्रवास भवन नहुँदा विद्यार्थीले कोठा भाडामा लिएर पढ्नुपर्ने बाध्यता थियो । कैलाश र राक्सिराङ चेपाङ बाहुल्य पालिका हुन् । कोठा भाडामा लिएर बस्न नसकेकै कारण केही विद्यार्थीले बीचैमा पढाइसमेत छाडेका छन् । अब यो क्रम रोकिनेछ, विद्यालयका प्राचार्य शिव रिमालले भने ।"
ब्याजदरबारे सरकारी उच्च अधिकारीबीच वादविवाद,"महासंघ सरकारविरुद्ध आान्दोलित हुन संगठित नभएको र जनताको जीवनस्तर उठाउन काम गरिरहेको उनको दाबी छ । व्यवसायीलाई बैंकहरूले ब्याज छुट दिएको, साँवाब्याज तिर्ने भाखा सारेको र व्यवसाय पुनः सञ्चालन गर्न आवश्यक कर्जासमेत प्रवाह गरेको महासंघका वरिष्ठ उपाध्यक्ष चन्द्रप्रसाद ढकालले बताए । सरकारले खडा गरेको राहत कोषमा निजी क्षेत्रका छाता संगठन तथा व्यवसायीले गच्छेअनुसारको रकम सहयोग गरेको जनाए । मुलुकको अर्थतन्त्रको साख जोगाउन यतिबेला देशका उद्योगी व्यवसायीहरूको मनोबल थप खस्किन दिनु नहुने ढकालको भनाइ छ । वर्तमान संकट समाधानका लागि बृहत् राष्ट्रिय विमर्शको प्रस्ताव पनि उनले गरे । यतिखेर मुलुकको अर्थतन्त्र संकटको डिलमा छ । आर्थिक गतिविधि शिथिल छन् । आपूर्ति प्रणाली खलबलिएको छ । उद्योगी व्यवसायीहरू समस्यामा छौं । विकास खर्च अत्यन्त न्यून छ । राजस्वले साधारण खर्चसमेत धान्न सकेको छैन, उनले भने, तर बेलैमा विचार पुर्याउने हो भने अहिलेको आर्थिक समस्यालाई पार लगाउन गाह्रो छैन ।लगानीको वातावरण मात्र बनाउन सक्ने हो भने हरेक जिल्ला र प्रदेशका सम्भावनायुक्त क्षेत्रमा प्रविधि र पुँजी भित्र्याउने जिम्मा लिन महासंघ तयार रहेको ढकालले जनाए । उद्यमशीलताबिना रोजगारी, राजस्व र राष्ट्र निर्माण सम्भव छैन, उनले भने, हरेक वर्ष श्रम बजारमा प्रवेश गर्ने ५ लाखभन्दा बढी युवालाई आन्तरिक र बाह्य रोजगारीमा जानुअघि दक्ष बनाउन जरुरी छ । यसले हाम्रा उद्योगमा रहेको दक्ष जनशक्तिको अभाव पूरा गर्नेछ । वैदेशिक रोजगारीमा दक्ष जनशक्ति जाँदा वैदेशिक मुद्राको आम्दानी पनि धेरै गुणा बढाउन सकिन्छ ।"
महासंघको वरिष्ठ उपाध्यक्षको निर्वाचन दोस्रो चरणमा जाने आकलन,"द्विराष्ट्रिय र लुम्बिनीमा भने एकल उम्मेदवारी परेपछि दुई जना स्वतः निर्विरोध भएका हुन् । अब ६० पदका लागि ११२ जनाले प्रतिस्पर्धा गर्नेछन् । मतदान गर्न विभिन्न जिल्ला, प्रदेशबाट प्रतिनिधि काठमाडौं आइसकेका छन् । केही आउने क्रममै रहेको महासंघले जनाएको छ । लुम्बिनी र सुदूरपश्चिम प्रदेश अनि द्विराष्ट्रिय तथा संस्थापन सदस्य निर्विरोध भएका छन् । लुम्बिनी प्रदेश सदस्यमा जमशेर मियाँ, सुदूरपश्चिम प्रदेश प्रदेश सदस्यमा जंगबहादुर मल्ल, संस्थापन सदस्यमा भीष्मप्रसाद न्यौपाने र द्विराष्ट्रिय सदस्यका लागि नेपालभारत उद्योग वाणिज्य संघका प्रतिनिधि सुनील केसीको मात्र उम्मेदवारी कायम भएपछि उनीहरू निर्विरोध भएका हुन् ।जिल्लानगर उद्योग वाणिज्य संघतर्फ ११७, वस्तुगततर्फ १२३ र एसोसिएटतर्फ १६५३ जना मतदाता छन् । जिल्लानगर उद्योग वाणिज्य संघ र वस्तुगततर्फ शतप्रतिशत नवीकरण भएको छ, मुख्य निर्वाचन अधिकृत पौडेलले भने, एसोसिएटतर्फ पहिलाभन्दा करिब ९५ हाराहारी मतदाता घटेका छन् । वरिष्ठ उपाध्यक्षका लागि ३, जिल्लानगरतर्फका उपाध्यक्षका लागि ३, वस्तुगततर्फका उपाध्यक्षका लागि ३ र एसोसिएटतर्फका उपाध्यक्षका लागि २ जनाको उम्मेदवारी परेको छ । महासंघमा जिल्लानगरतर्फ १८ सदस्यका लागि ३२, वस्तुगतर्फ १४ सदस्यका लागि २८ र एसोसिएटतर्फ १९ सदस्यका लागि २९ जनाको उम्मेदवारी परेको छ । प्रदेश सदस्यतर्फ कोशी प्रदेशमा १ सदस्यका लागि ३, मधेशमा १ सदस्यका लागि २, वाग्मतीमा १ सदस्यका लागि २ र गण्डकीमा १ सदस्यका लागि २ जनाको उम्मेदवारी परेको छ । कर्णाली प्रदेशमा १ सदस्यका लागि ३ जनाको उम्मेदवारी परेको छ । हाल वरिष्ठ उपाध्यक्ष रहेका चन्द्र ढकाल आगामी वार्षिक साधारणसभाबाट तीन वर्षका लागि अध्यक्ष बन्दै छन् । ढकालले वरिष्ठ उपाध्यक्षमा तीन जनाको उम्मेदवारी परेपछि सर्वसम्मत गराउने प्रयास गरे पनि त्यो सफल हुन सकेन ।"
अर्थ संक्षेप,"बजारमा एसियन पेन्ट्सका नयाँ उत्पादन काठमाडौं (कास) एसियन पेन्ट्सले स्मार्टकेयर समूहका दुई नयाँ उत्पादन सिलिकन सिल्ड र हाइड्रोलक सार्वजनिक गरेको छ । यसले भित्तामा ओस र नुनियाको समस्या रोकथाम गर्ने कम्पनीले जारी गरेको विज्ञप्तिमा उल्लेख छ । कम्पनीले अरू दुई उत्पादन रोयल प्ले समूहअन्तर्गत बारिक र स्टुको पनि सार्वजनिक गरेको छ । यी समूहका उत्पादनहरूले घरको इन्टेरियर सजावटलाई आकर्षक बनाउने कम्पनीको दाबी छ । सिलिकन सिल्ड जलप्रतिरोधक तत्त्व रहेको र यसमा उत्कृष्ट पेनिट्रेटिभ फर्मुलेसन रहेको कम्पनीले जनाएको छ । यो इँटा, ढुंगा र क्ले टायलका लागि अनुकूल रहेको पनि कम्पनीको दाबी छ । हाइड्रोलक पनि पेनिट्रेटिभ जलप्रतिरोधक सोलुसन रहेकाले प्लास्टर गरिएका भित्तालाई ओस र नुनियाबाट सुरक्षित राख्न सघाउने कम्पनीले जनाएको छ । रोयल प्ले बारिकले अरेबियन मरुभूमिबाट प्रेरित रिच मेटालिक टेक्स्चर दिने र यो ओसन वेभ र वोर्ल इफेक्टमा उपलब्ध रहेको विज्ञप्तिमा उल्लेख छ । रोयल प्ले स्टुकोले भित्री भित्तामा मार्बलको अनुभूति दिलाउने कम्पनीले जनाएको छ । ॅअब इन्टरनेटको गुणस्तर बढ्छकाठमाडौं (कास) सरकारले लिएको डिजिटल फाउन्डेसनको लक्ष्यलाई आत्मसात् गरी मापदण्डअनुसार सेवाको गुणस्तरमा सुधार गर्दै जाने इन्टरनेट सेवा प्रदायक संघ नेपाल (आइस्पान)ले प्रतिबद्धता जनाएको छ । विभिन्न इन्टरनेट सेवा प्रदायक संस्थाका अध्यक्ष, बोर्ड सदस्य, प्रमुख कार्यकारी निर्देशकहरूबीच हालै आयोजित भेलामा इन्टरनेट सेवा र यस क्षेत्रलाई व्यवस्थित र मर्यादित बनाउने प्रतिबद्धता व्यक्त गरिएको हो । भेलाले डिजिटल फाउन्डेसनको लक्ष्य प्राप्त गर्न स्ट्यान्डर्ड अपरेटिङ प्रोसिड्योर निर्माण, प्रक्रियागत सुधारलगायतका आवश्यक काम गर्ने निर्णय गरेको आइस्पानले जारी गरेको विज्ञप्तिमा उल्लेख छ । नेपाल दूरसञ्चार प्राधिकरण र नेपाल सरकारका सम्बन्धित निकायसँग इन्टरनेट क्षेत्रलाई व्यवस्थित बनाउन आवश्यक छलफल र सहकार्य गर्दै जाने पनि आइस्पान अध्यक्ष सुधीर पराजुलीले जनाए ।"
मालपोत प्रमुखकै योजनामा राजस्व हिनामिना,"काठमाडौं (कास) जग्गा किनबेचका क्रममा उठेको राजस्व हिनामिना गरेको अभियोगमा मालपोत कार्यालय पर्साका तत्कालीन दुई मालपोत प्रमुखसहित चार जनाविरुद्ध अख्तियार दुरुपयोग अनुसन्धान आयोगले विशेष अदालतमा मुद्दा दायर गरेको छ । पर्साका तत्कालीन मालपोत प्रमुखद्वय प्रकाशप्रसाद पोखरेल र गमबहादुर विश्वकर्मा तथा नासु मदनप्रसाद गुप्ता र लेखापाल नागेन्द्रप्रसाद चौधरीविरुद्ध मुद्दा दायर गरेको हो । अख्तियारका प्रवक्ता भोला दाहालले अनुसन्धानबाट खुलेको तथ्य र प्रमाणबमोजिम चार जनालाई राजस्व हिनामिनाको कसुरमा प्रतिवादी बनाएर मुद्दा दायर गरिएको बताए । उनका अनुसार आर्थिक वर्ष २०७२७३ मा जग्गा किनबेचका क्रममा उठेको रजिस्ट्रेसन दस्तुर र पुँजीगत लाभकरसहितको राजस्व सरकारी कोषमा दाखिला नगरी कार्यालय प्रमुख र अन्य कर्मचारीको मिलेमतोमा हिनामिना गरेको अनुसन्धानबाट खुलेको थियो । अख्तियारले पोखरेलविरुद्ध उनको पालामा हिनामिना भएको ९३ लाख ६६ हजार २ सय ९ रुपैयाँ बिगो, हिनामिना भएको राजस्वको दोब्बर जरिवाना र भ्रष्टाचार निवारण ऐन २०५९ को दफा ३ (१) को बुँदा नम्बर ज बमोजिम ६ वर्षदेखि ८ वर्षसम्म कैद सजायको मागदाबी लिएको छ । त्यस्तै विश्वकर्माले दैनिक लिखत रजिस्ट्रेसनबापत संकलन हुने रकम उठाउने र बुझाउने सन्दर्भमा अनुगमन नगरी पदीय दायित्व निर्वाह नगरेको र केही रकम हिनामिना गरेको कसुरमा प्रतिवादी बनाएर मुद्दा दायर गरिएको छ । विश्वकर्माविरुद्ध १ लाख ४१ हजार ८ सय २५ रुपैयाँ बिगो, त्यसको दोब्बर जरिवाना र भ्रष्टाचार निवारण ऐनको दफा ३ को उपदफा १ घ बमोजिम ६ महिनादेखि १ वर्ष ६ महिना कैद सजाय माग गरेको छ । तत्कालीन नासु गुप्ता र लेखापाल चौधरीविरुद्ध समान ९५ लाख ८ हजार ३४ रुपैयाँ बिगो, त्यसको दोब्बर जरिवाना र ६ देखि ८ वर्षसम्म कैद मागदाबी गरिएको छ ।"
एकै खेलमा १० गोल,"(काठमाडौं)आफिज ओलावालेको पनि कत्ति प्रशंसा गर्नु जस्तो हुन्छ । यी नाइजेरियाली खेलाडीले नेपालमा जति खेलेका छन्, राम्रो गरेका छन् । उनको यही यात्रामा मंगलबार एउटा उपलब्धिको कोसेढुंगा थपियो । सहिद स्मारक लिग ए डिभिजन ०७९८० को मंगलबार भएको खेलमा उनले मछिन्द्र क्लबका लागि ह्याट्रिक गरे । त्यो पनि ५ गोलसहित । त्यसैको मदतमा च्यासलमा भएको खेलमा मछिन्द्रले खुमलटार युवा क्लबलाई ७३ ले हराएको थियो । जितपछि मछिन्द्र फेरि लिग उपाधिको होडमा सम्मिलित भएको छ । यो यस्तो प्रतिद्वन्द्वीमाथि प्राप्त जित हो, जसलाई कम आँक्नै मिल्दैन । त्यसैले भन्न कर लाग्छ, ओलावालेले मैदानमा जे गरे, निकै राम्रो गरे । आफ्नो यो प्रदर्शनमा उनले पछिसम्म पनि गर्व गर्नेछन् । सहिद स्मारक लिगमा पनि धेरै लामो समयपछि एकै खेलमा १० गोलको प्रदर्शन देखियो । एकै खेलमा यति धेरै गोल बारम्बार देख्न पाइन्न । एक प्रकारले यो त दुर्लभ प्रदर्शन नै हो । एउटा प्रश्न उब्जन्छ, नेपालको माथिल्लो डिभिजनको फुटबलमा कति पटक एकै खेलमा १० गोल भयो होला ? यसको ठ्याक्कै यही हो भन्ने उत्तर कोहीसँग कहिले पनि हुने छैन । यति चाहिँ मज्जाले भन्न सकिन्छ, एकै खेलमा १० गोलको प्रदर्शन सधैं गर्व गर्न लायक हुन्न । बरू हुन्छ त लज्जामात्रै । इतिहासले यस्तै भन्छ । सहिद स्मारक लिग त २०११ सालदेखि सुरु भएको हो । त्यसैले पुराना दिनमा के कस्तो भए । ती सबै हराए नै । अहिले भन्न सक्ने भनेको ०४३ सालदेखि हो । त्यसमा पनि एकले अर्कोसँग खेल्ने लिगका आधारभूत नियम लागू भएको त ०४६ सालयता न हो । त्यसमा पनि ०५२ को लिग अपवाद रह्यो । त्यो एउटा लिगको संस्करण छाड्ने हो भने ०४६ यता अहिले १५ औं संस्करण चलिरहेको छ । यी सबै लिगमा अहिलेसम्म २३ पल्ट एकै खेलमा १० वा त्यो भन्दा बढी गोल भएका छन् । त्यसमध्ये मछिन्द्रले यसअघि दुई यस्तै १० गोलको खेल खेलेको छ । त्यसमा मछिन्द्रलाई पक्कै पनि लज्जा हुनुपर्नेछ । यसअघि पछिल्लोपल्ट एकै खेलमा १० गोल भएको ०७५ सालमा हो । त्यो लिगको अन्त्यतिरको खेल थियो । निकै अर्थपूर्ण रूपमा मछिन्द्रले एनआरटीसँग ५५ को बराबरी खेलेको थियो । धन्न त्यो लिगमा रेलिगेसनको व्यवस्था थिएन । तर, १४ टिममध्ये यिनै दुई टिम अन्तिम दुई स्थानमा रहेका थिए । अझ धेरै अगाडि ०६२ सालको लिगमा फर्कनुपर्छ, मछिन्द्रले आरसीटीसँग सर्वथा बिर्सनलायक ९८ को नतिजा निकालेको थियो । हल्चोकमा भएको उक्त खेलमा मछिन्द्र विजयी रह्यो । यद्यपि मछिन्द्रले जितको सर्तमा आरसीटीका ऋषि राई एक्लैलाई ८ गोलको अवसर दिएको थियो । यो त्यही खेल हो, जसपछि सर्वाधिक गोलकर्ताको पुरस्कार नै रद्द गरियो । इतिहासमा सुन्न पाइने सय गोलको कथाबाहेक एकै खेलमा सबैभन्दा बढी १७ गोल भएको यही खेलमात्र हो । वर्ष ०६९ को लिगमा पनि एकैपल्ट मात्र यस्तो १० गोलको खेल भएको थियो, जतिबेला सरस्वती क्लबले बाँसबारीलाई ८२ ले हराएको थियो । वर्ष ०६८ मा दुई अवसरमा यस्तो खेल भयो, त्यतिबेला कोइलापानीले एकपछि अर्को खेलमा संघर्ष गर्नुपरेको थियो । कोइलापानी नाजुक स्थितिमा रेलिगेसनमा त पर्यो नै । यसैक्रममा टोलीलाई हिमालयन शेर्पाले १०१ र मनाङ मर्स्याङदीले ७३ ले हराएको थियो । वर्ष ०६३ को लिगमा बीबीसी दुईपल्ट ठूलो अन्तरले पराजित रह्यो । एकपल्ट आर्मीले बीबीसीलाई १०० ले हरायो भने अर्कोपल्ट फ्रेन्ड्सले ९१ ले जित निकाल्यो । त्यतिबेला आर्मीका लागि विकर्ण श्रेष्ठ चम्किरहेका थिए, उनले त्यसमा ६ गोल गरे । एक अर्को खेलमा मनाङले ब्वाइज युनियनलाई १११ ले पन्छायो । त्यसमा ५ गोल गर्ने पालो थियो, अनिल गुरुङको । वर्ष ०६१ मा थ्रीस्टारले बीबीसीलाई १०० ले नै हराएको थियो । त्यसमा सुरेन्द्र तामाङले ५ गोल गरेका थिए । वर्ष ०६० को लिगमा त अलि धेरै नै भयो, ५ खेलमा १० वा त्यो भन्दा बढी गोल भयो । त्यसमध्ये संकटाले नक्साललाई ८२, ब्वाइज स्पोर्ट्सले काठमाडौं क्लबलाई ८२, ब्वाइज युनियनले नक्साललाई ९२, थ्रीस्टारले ब्वाइज युनियनलाई ९१ र फ्रेन्ड्स क्लबले नक्साललाई ८३ ले हराएका थिए । थ्रीस्टारको जितमा सन्तोष साहुखलले ५ गोल गरे । त्यतिबेला उनी भर्खरका किशोर खेलाडी थिए । स्कुल ड्रेसमै दशरथ रंगशाला आएका थिए । उनले एकपछि अर्को गोल गरे । वर्ष ०५७ को लिगमा ५ खेलमा गोलको वर्षा नै भयो । त्यसमा एनआरटीले बाँसबारीलाई १००, आरसीटीले बाँसबारीलाई नै १०२, ब्वाइज युनियनले एनआरटीलाई ७६, मनाङले नक्साललाई १०० र आरसीटीले जावलाखेललाई ८२ ले नराम्रोसँग हराएका थिए । मनाङको त्यस जितमा कुमार थापाले ५ गोल गरेका थिए । आरसीटीले बाँसबारीलाई पराजित गर्दा नीराजन रायमाझी एक्लैले ९ गोल गरे । त्यतिबेलाको दृश्य पुराना पत्रकार र पदाधिकारीले सम्झेको हुनुपर्छ । खेल सकेपछि प्लेयर बक्समा फर्कंदा नीराजन गोल गर्दा गर्दाले होला थाकेर चल्न नसक्ने भइसकेका थिए । एकपछि अर्को गोल गर्दै थाकेका थिए, त्यसैले प्यारापिटमै ढले । खासमा ठुल्ठूला स्कोरका खेल सधैं रमाइलो हुन्न । त्यसपछाडि लुकेका कथा त झन् नरमाइलो हुने भए । नियमित लिग सुरु हुनथाल्दा केही टिम निकै बलिया हुन्थे भने केही टिम निकै कमजोर । यस्तोमा मनाङ, थ्रीस्टार, पुलिसजस्ता टिम आफ्नो कमजोर प्रतिद्वन्द्वीमाथि गोलको वर्षा नै गर्थे । भलै, सबै खेलमा १० गोल भएनन् । पछि योक्रम विस्तारै कम हुँदै गयो । प्रतिद्वन्द्वी टिमहरूको स्तर भिन्नता कम भयो । मछिन्द्रले हात पारेको पछिल्लो यो जितले ती सबै पुराना कथालाई फेरि एकपल्ट सम्झाउने काम गरेको छ ।"
एकै ओभरमा अभिषेकको ५ छक्का,"(विराटनगर)उद्घाटन खेलमा बिहारको नरपथगन्जसँग स्तब्ध भएको त्रिभुवन आर्मीले ऋचा मेमोरियल टी२० क्रिकेट प्रतियोगितामा मंगलबार पहिलो जित पाएको छ । अर्को विभागीय टोली एपीएफले दोस्रो जितसहित शीर्षस्थानमा रहेको छ ।आर्मीले समूह क मा वाईआरसीसी विराटनगरलाई ७ विकेटले हरायो । एपीएफले लगातार दोस्रो जित निकाल्ने क्रममा नरपथगन्जलाई ५ विकेटले पन्छायो । १ सय ५६ रनको विजय लक्ष्य पछ्याएको आर्मीले १५१ ओभरमा ३ विकेट गुमाई लक्ष्य पूरा गर्दा बसिर अहमदले अविजित ४४ रन बनाए । उनले ६ चौका र १ छक्का प्रहार गरे । उनी म्यान अफ द म्याच भए । हरि चौहानले २ छक्का र ५ चौकासहित ३८ रन र सन्दीपले १५ बलमा ३६ रन र राजेश पुलामीले १० बलमा २४ रन जोडेका थिए । राजेशले २ छक्का र २ चौका प्रहार गरे । वाईआरसीसीका वृहस्पति सहनीले १८ रन खर्चेर २ र हरिशले २० रन खर्चेर एक विकेट लिए ।यसअघि पहिलो ब्याटिङ गरेको वाईआरसीसीले १९५ ओभरमा अलआउट हुँदा १ सय ५५ रनको योगफल बनायो । सोनु अन्सारीले ३७ बलमा अर्धशतकीय बनाए । उनले ६ छक्का र ४ चौका प्रहार गरे । अभिषेक चौधरीले २६ बलमा ३१ र सिद्धान्त लोहनीले १६ बलमा २८ रन रन जोडे । आर्मीका जितेन्द्र मुखियाले ४ ओभरमा १२ रन दिएर ३ तथा विक्रम सोब र सुमी श्रेष्ठले समान २२ विकेट लिएका थिए । एपीएफले दोस्रो खेल जितेर ४ अंक बटुलेको छ । १ सय ३९ रनको लक्ष्य पछ्याएको एपीएफले ९ बल बाँकी रहँदा विजयी रन जोडेको थियो । विपिन क्षेत्रले ३० बलमा ३ चौका र ३ छक्कासहित अविजित ४०, अमरसिंह राउटेलाले २२ र प्रदीप ऐरीले २५ रनको योगदान गरे । विपिन म्यान अफ द म्याच भए । नरपथगन्जका अमन यादवले ३ र अमर चौधरीले २ विकेट झारे । यसअघि नरपथगन्जले १६३ ओभरमा अलआउट हुँदै १ सय ३८ रनको मध्यम योगफल जोडेको थियो । अभिषेक पाठकले १२ बलमा ४६ रनको विष्फोटक इनिङ्स खेले । उनले एक चौका र ६ छक्का प्रहार गरेका थिए । उनले एपीएफका बलर कृष्ण कार्कीको एकै ओभरमा लगातार ५ छक्का प्रहार गरे ।नरपथगन्जका भानु यादवले ५ चौकासहित २६ रन र सचिन मुमुरले ४ चौकासहित २० रनको योगदान गरेका थिए । एपीएफका अमरसिंह राउटेला, योङमान कार्की, पूर्ण बिके र तिलक कुमारले समान २ विकेट लिए । बुधबार आर्मी र एपीएफ तथा नगरपथगन्ज र वाईआरसीसीबीच भिड्ने छन् ।"
आर्मी क्लबको लय,"(काठमाडौं)डिफेन्डिङ च्याम्पियन मछिन्द्रले ओलावाले आफिजको ५ गोलको सहयोगमा मंगलबार एफसी खुमलटारलाई ७३ ले हराएर सहिद समारक ए डिभिजन लिग २०७९८० मा लयमा फर्किनेक्रम बलियो बनाएको छ ।च्यासल रंगशालामा भएको खेलमा आफिजले २५ औं मिनेटमा गोलको खाता खोलेका थिए । त्यसपछि पहिलो हाफको इन्ज्युरी समयमा व्यक्तिगत दोस्रो गोल गरेका उनले ५६ औं मिनेटमा तेस्रो गोल गर्दै यो सिजनको लिगमा पहिलो ह्याट्रिककर्ता बने । यी नाइजेरियन फरवार्डले ६२ र ६७ औं मिनेटमा थप दुई गोल गरे । उनी आठ गोलसहित सर्वाधिक गोलकर्ताको सूचिमा सबैभन्दा अगाडि पुगेका छन् ।नयाँ प्रशिक्षक किशोर केसीले आफिजलाई ७१ औं मिनेटमा परिवर्तन गर्दै विजय भुजेललाई मैदानमा पठाएका थिए । विजयले पनि ८७ औं मिनेटमा गोल गर्न भ्याए । मछिन्द्रको अर्को एक गोल विमल घर्तीमगरले २९ औं मिनेटमा गरेका थिए ।पहिलो हाफमा तीन गाल गरे पनि मछिन्द्रले यति ठूलो अन्तरको जित निकाल्न अनुमान गरिएको थिएन । तर, खुमलटारको प्रदर्शन राम्रो भएन । टोलीको रक्षात्मक खेल खराब नै रह्यो । दुई अफ्रिकी फरवार्डले दोस्रो हाफमा तीन गोल गरे । मेसुके ओलोमोउले ६१ र ८१ औं मिनेटमा बललाई पोस्टको दिशा दिँदै यो लिगमा व्यक्तिगत ५ गोल पुर्याए । स्टेफेन समीरले ७६ औं मिनेटमा गोल गरेर हारको अन्तर छोट्याइदिए । सुरुआती दुई खेलमा जावलाखेल र आर्मीविरुद्ध हारेको मछिन्द्रले ६ खेलयता अपराजित यात्रा गर्दै तेस्रो जित हात पारेको हो । टोलीले ८ खेलमा १२ अंक बनाएर शीर्षस्थानमा रहेको मनाङ मर्स्याङ्दीसँगको अन्तर ३ अंकमा छोट्यायो । यसमा मनाङले एक खेल कम खेलेको छ । पाँचौं हार बेहोरेको खुमलटारको खातामा ५ अंक छ ।एन्फा कम्प्लेक्समा भएको खेलमा आर्मीले जावलाखेल युवा क्लबलाई ३१ ले पन्छाउँदै तेस्रो जित हात पार्यो । जिलेस्पीजंग कार्कीले १७ औं मिनेटमा अग्रता दिलाएको आर्मीलाई नवयुग श्रेष्ठले ५५ औं मिनेटमा पेनाल्टीमा पाएको अवसर उपयोग गर्दै २० ले अगाडि बढाए । सुदील राईले ८० औं मिनेटमा गोल गर्दै ३ अंक निश्चित गर्नुअघि सुनील खड्काले ६२ औं मिनेटमा गोल गरेर जावलाखेललाई खेलमा फर्काउने प्रयास गरेका थिए ।आर्मीले ३ जित, ३ बराबर र २ हारको नतिजासहित १२ अंक जोडेको छ । जावलाखेलले दोस्रो हारसँगै मनाङलाई उछिन्दै शीर्षस्थानमा उक्लिने अवसर गुमायो । टोलीले ८ खेलमा ४ जित र २ बराबरीबाट १४ अंक बटुलेको छ ।"
फोर ब्रदर्स फाइनलमा,धनगढी (कास) नवलपरासीको फोर ब्रदर्स क्लब गौरीगंगामा भइरहेको तेस्रो सुदूरपश्चिम गौरीगंगा गोल्डकप फुटबल प्रतियोगिताको फाइनलमा पुगेको छ । फोर ब्रदर्सले दोस्रो सेमिफाइनलमा मंगलबार बर्दियाको नवयुवा मैत्रीभाव एकता समाजलाई ४१ ले पराजित गरेको हो । गौरीगंगा११ स्पोर्ट्स क्लबको मैदानमा फोर ब्रदर्सका लागि कप्तान विनोद केवटले व्यक्तिगत दुई र हरि कठायतले एक गोल गरे । पाँच मिनेटमै हरिको गोलमार्फत टोलीले अग्रता लियो । २० औं मिनेटमा कप्तान विनोदले एक गोल थप्दा टोली २० ले अगाडि बढ्यो । खेलको २५ औं मिनेटमा बर्दियाका फागुराम थारुले एक गोल फर्काए । त्यसको १५ मिनेटपछि अर्थात् ४० औं मिनेटमा बर्दियाका सुजन गुरुङले आत्मघाती गोल गर्दा पहिलो हाफमा फोर ब्रदर्सले ३१ को अग्रता बनायो । दोस्रो हाफको २० औं मिनेटमा कप्तान विनोदले गोल थपेपछि टोलीले फराकिलो जित निकाल्यो । विनोद म्यान अफ द म्याच चुनिए । फोर व्रदर्सले उपाधिका लागि स्टार सिटी क्लबसँग खेल्नेछ ।
पूरनले बनाए छिटो अर्धशतक,"बैंग्लुरु (एजेन्सी) निकोलस पूरनले १५ बलमै अर्धशतक बनाएको खेलमा लखनउ सुपर जायन्ट्सले रोयल च्यालेन्जर्स बैंग्लोरमाथि १ विकेटको रोमाञ्चक जित पाएको छ । २ सय १३ रनको लक्ष्य लखनउले अन्तिम बलमा पूरा गरेको हो । पूरनको आईपीएल सिजनकै छिटो अर्धशतक हो । वेस्ट इन्डिजका उनले १९ बलमा ६२ रन बनाए । लखनउका लागि मार्कुस स्टोइनिसले ६५ रनको योगदान दिए । अन्तिम ओभर नाटकीय बनेको थियो । ६ रन चाहिँदा २ विकेट गुमाउनुका बावजुद लखनउले अन्तिम बलमा जित निकाल्यो ।त्यसअघि कप्तान फाफ डु प्लेसिस (७९), विराट कोहली (६१) र ग्लेन म्याक्सवेल (५९) को अर्धशतकमा बैंग्लोरले २ विकेट गुमाई २ सय १२ रन बनाएको थियो । लखनउ चार खेलमा तेस्रो जितसहित अंकतालिको शीर्षस्थानमा पुगेको छ ।"
भलिबलमा पुलिस विजयी,"काठमाडौं (कास) नेपाल पुलिस क्लबको जितसँगै प्रथम पोष्टबहादुर बोगटी स्मृति कप राष्ट्रिय पुरुष भलिबल प्रतियोगिता मंगलबार सुरु भएको छ ।त्रिपुरेश्वरस्थित राखेप कभर्डहलमा भएको उद्घाटन खेलमा पुलिस क्लबले विभागीय प्रतिद्वन्द्वी एपीएफ क्लबलाई २५२१, २५२२, २६२४ को सोझो सेटमा हरायो । ५ दिनसम्म चल्ने प्रतियोगितामा तीन विभागीय, गण्डकी र सुदूरपश्चिम प्रदेश गरी ५ टोलीको सहभागिता छ । राष्ट्रिय खेलकुद परिषद्का संरक्षक प्रधानमन्त्री पुष्पकमल दाहालले प्रतियोगिताको उद्घाटन गर्दै आवको नीति तथा कार्यक्रम र बजेटमा भलिबलका लागि सम्बोधन गर्ने बताए । माओवादी नेता पोष्टबहादुर बोगटीको स्मृतिमा आयोजित प्रतियोगिताको उद्घाटन कार्यक्रममा बोल्दै प्रधानमन्त्री दाहालले आफ्नो दोस्रो कार्यकालमा भलिबललाई राष्ट्रिय खेल घोषणा गरेको स्मरण गरे । उनले अहिले तेस्रो कार्यकालमा भलिबललाई अगाडि बढाउन सक्दो सहयोग गर्ने प्रतिबद्धता जनाए ।राष्ट्रिय खेलकुद परिषद्का सदस्यसचिव टंकलाल घिसिङले एसियाली खेलकुदमा महिला भलिबल टोलीको सहभागिता निश्चित भएको र पुरुष भलिबल टोलीको पनि सहभागिता आवश्यक रहेको औंल्याए । लिगकम नकआउटका आधारमा हुने प्रतियोगिता विजेताले ४ लाख, उपविजेताले २ लाख, तेस्रो हुने टोलीले १ लाख रुपैयाँ पुरस्कार पाउनेछन् । विधागत उत्कृष्ट खेलाडी र प्रशिक्षकलाई जनही १० हजार र सर्वोत्कृष्ट खेलाडीलाई १५ हजार प्रदान गरिने आयोजकले जनाएको छ ।"

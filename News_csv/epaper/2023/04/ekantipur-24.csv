शीर्षक,विवरण
कर्णालीमा खर्चको २ मात्र आन्तरिक राजस्व,"चालु आर्थिक वर्षमा ७१ करोड २९ लाख राजस्व संकलन गर्ने लक्ष्य लिएको छ । माघ मसान्तसम्ममा ३६ करोड १६ लाख ५३ हजार रुपैयाँ मात्र राजस्व उठेको छ । प्रदेशमा उठेको राजस्वले सामान्य प्रशासनिक खर्चसमेत धान्न नपुग्ने प्रदेश कोष नियन्त्रक मानबहादुर बम बताउँछन् । मन्त्री, पदाधिकारी र उनीहरूको सचिवालयमा मात्रै पनि ठूलो रकम खर्च हुने गरेको छ, भन्छन्, यसलाई नियन्त्रण गरेर त्यो रकम विकास निर्माणमा लगाउन जरुरी छ ।कर्णालीमा आम्दानीको मुख्य स्रोत सवारीसाधन, ढुंगागिट्टी र बालुवामा लाग्ने कर हो । त्यस्तै घरजग्गा रजिस्ट्रेसन, कृषि, यातायात, मनोरन्जन, विज्ञापनबाट सरकारले राजस्व उठाउँदै आएको छ । पूर्वआर्थिक मामिला तथा योजनामन्त्री गोपाल शर्माका अनुसार वन प्रादेशिक क्षेत्राधिकारभित्र परे पनि जडीबुटीको राजस्व संघीय सरकारले उठाउने गरेको छ । त्यस्तै, पर्यटन क्षेत्रमा पूर्वाधार विकास नभएकाले कम राजस्व उठेको छ । प्रदेशका कार्यक्रमहरूबाट उठेको राजस्व पनि सिधै संघीय सरकारमा जाने गरेको छ, उनी भन्छन् । दीर्घकालीन रूपमा आर्थिक दायित्व सिर्जना गर्ने आयोजना घटाउने तथा चालु खर्च कटौतीमा ध्यान दिनुपर्ने पूर्वमन्त्री शर्माको भनाइ छ । अहिले सन्तुलित विकास पनि हुन सकेको छैन । सरकारले नै उचित नीति बनाएर अनावश्यक खर्च घटाउनुपर्छ, भन्छन्, रणनीतिक महत्त्वका आयोजना सञ्चालनका लागि संघीय सरकारसँग सहकार्य गर्न जरुरी छ । करको दायरा वृद्धिका लागि व्यवसाय बढाउन जरुरी छ । पूर्वआर्थिक मामिलामन्त्री प्रकाश ज्वाला केन्द्रमा निर्भर हुनुपर्ने अवस्थाले प्रदेश समस्यामा रहेको बताउँछन् । भन्छन्, एक त संघीय सरकारको भरमा विकास बजेट छुट्याइन्छ, त्यसमा पनि विनियोजित बजेट खर्च हुँदैन, फेरि संघीय सरकारमै रकम फिर्ता जाने समस्या छ । मध्यपश्चिम विश्वविद्यालयका सहप्राध्यापक अर्जुनबहादुर अयडी राज्यको स्वरूप सैद्धान्तिक रूपमा परिवर्तन भए पनि व्यावहारिक कार्यान्वयन नहुँदा कर्णाली परनिर्भर बनेको बताउँछन् । हिजो पनि विभिन्न एनजीओआईएनजीका भरमा चामल वितरण गरेर विकास निर्माणका काम गरिए, त्यो बानीले एक त कर्णालीवासीलाई परनिर्भर बनायो, अहिले पनि यहाँको स्रोतसाधन उपयोग गरेर आत्मनिर्भर बनाउनेतर्फ सरकारको ध्यान गएन, उनी भन्छन्, सामाजिक संरचनाले सत्ता निर्माण गर्छ, यहाँको राजनीति पनि निश्चित समुदाय र वर्गले गरेको छ । उसले जनजीविका र विकास निर्माणभन्दा पनि आफ्नो स्वार्थ मात्र हेर्दा पनि कर्णालीलाई संघीय सरकारकै भर पर्नुपरेको हो । कर्णालीमा केही छैन भन्ने भाष्य सरकारमा बस्नेहरूले नै बनाएका कारण पनि यहाँको स्रोतसाधनको उपयोगितामा समस्या भएको अयडी बताउँछन् । माग्न पनि म नै सरकारमा पुग्नुपर्छ भन्ने भाष्य नेताहरूले बनाइदिए, उनी भन्छन्, सत्तामा बस्नेहरूका कारण कमजोरहरूलाई आर्थिक उन्नति गर्ने वातावरण भएन, जसका कारण कर्णालीको आर्थिकसामाजिक धरातल माथि उठ्न नसक्ने गरी थिचिएको छ, जनता गरिब हुँदा सरकार पनि मागेरै चलाउन थालियो । कर्णाली सरकारको बजेट खर्चसमेत सन्तोषजनक छैन । चालु आर्थिक वर्षका लागि ३२ अर्ब ६१ करोड ६१ लाख ६२ हजार रुपैयाँ बजेट विनियोजन गरेको सरकारले चैत मसान्तसम्म २४ प्रतिशत (८ अर्ब ४ करोड रुपैयाँ) मात्र खर्च गर्न सकेको छ । त्यसो त कर्णाली सरकारले पाँच वर्षयता नै ३५ प्रतिशतभन्दा बढी बजेट कहिल्यै खर्च गर्न सकेको छैन । कर्णालीमा सधैं असारे विकास हुने गरेको पूर्वसहसचिव खम्बप्रसाद थानी बताउँछन् । अरू बेला मन्त्रीहरू बजेट च्यापेर बस्छन्, जब वैशाखजेठ लाग्छ, अनि कार्यकर्ता पोस्न रकमान्तर गरेर धमाधम योजना निर्माणको काम सुरु हुन्छ, उनले भने, अनि हामीले कसरी गुणस्तरीय विकास र सुशासनको अनुभूति गर्ने ? आर्थिक मामिला तथा योजना मन्त्रालयका सचिव श्यामकृष्ण थापाले यो वर्ष तीनवटै तहको निर्वाचनका कारण पनि बजेट कार्यान्वयनमा समस्या भएको बताउँछन् । उनका अनुसार प्राविधिक जनशक्ति अभावका कारण पनि कर्णालीमा बजेट खर्चमा समस्या छ । कर्णालीमा कर्मचारीको २ हजार ५ सय ५५ दरबन्दी कायम गरिएको छ । अहिलेसम्म १ हजार ४ सय ७२ जनाको मात्र पदपूर्ति भएको छ । बेरुजुमा पनि कर्णाली सरकार अगाडि नै छ । महालेखा परीक्षकको कार्यालयले अघिल्लो बिहीबार सार्वजनिक गरेको गत वर्षको प्रतिवेदनअनुसार सबैभन्दा बढी कर्णाली प्रदेशमा ४४३ प्रतिशत रकम बेरुजु छ । आर्थिक वर्ष २०७७७८ मा २ अर्ब ६५ करोड रहेको बेरुजु गत वर्ष बढेर ४ अर्ब ३३ करोड पुगेको हो । महालेखा परीक्षक कार्यालयका अनुसार गत वर्ष कर्णाली सरकारले नियमविपरीत रकमान्तर गरेको १ अर्ब ८१ करोड रुपैयाँ बेरुजु निस्किएको छ । ८ वटा मन्त्रालय रहेको कर्णालीमा सबैभन्दा बढी बेरुजु भौतिक पूर्वाधार तथा सहरी विकास मन्त्रालयमा ७१ करोड ९९ लाख रुपैयाँ देखिएको छ । कर्णाली सरकारले विधि र ऐनविपरीत बजेट खर्च र रकमान्तर गर्दा बेरुजु बढ्दै गएको अर्थविद् कमल शर्माले बताए । उनका अनुसार पदाधिकारीको सुविधा र सवारीसाधन खरिदमा पनि कर्णाली सरकारको मनपरी बढ्दै गएको छ । गत वर्ष सरकारले ६ करोड ८७ लाखका सवारीसाधन खरिद गरेको थियो ।"
"तनहुँमा मतगणना सुरु, चितवन र बारामा सोमबार","लक्ष्मी साह (बारा), रमेशकुमार पौडेल (चितवन) र सम्झना रसाइली (तनहुँ)"
पहाडलाई पहाडकै भर,"(सिमला, हिमाचल)नेपालको पहाडी क्षेत्रकै जस्तो मौसम र भौगोलिक बनोट छ भारतको उत्तरपश्चिमको हिमाचल प्रदेशको । प्राकृतिक सुन्दरतामा जस्तो समानता छ, भौगोलिक विकटता पनि उस्तै छ । तर, रोजगारी तथा अवसर सिर्जना गर्ने मामिलामा नेपालको पहाडभन्दा हिमाचल धेरै अगाडि छ । यहाँका केही प्रमुख स्थानहरू सिमला, मनाली, कुलु, किनोर, रामपुर, रुरु, कनाघाट र सोलनले लाखौं नेपालीलाई रोजगारी दिएका छन् । कृषि, होटल, निर्माण आदि सबै पेसा व्यवसायमा नेपालीको संलग्नता छ । यस प्रदेशबाट दिनको एक करोड भारतीय रुपैयाँभन्दा बढी रेमिट्यान्स नेपालका पहाडी जिल्लाहरूमा पुग्छ । हिमाचल प्रदेशको राजधानी हो, सिमला । पहाडको रानी भनेर चिनिने यो ठाउँ भारतमा अंग्रेजहरूको शासनका समयमा ग्रीष्मकालीन राजधानी पनि थियो । प्रदेशको राजधानी भने पनि सानो पहाडी सहर हो । यहाँबाट मात्रै दिनकै ५० देखि ६० लाख भारु रेमिट्यान्स नेपाल जान्छ । सिमलाको सब्जीमण्डीमा रहेको प्रभु मनी ट्रान्सफरबाट मात्रै प्रतिदिन सरदर १० लाख हाराहारीमा रेमिट्यान्स जान्छ । आफूजस्तै आधा दर्जन मनी ट्रान्सफरका एजेन्ट सिमलामा रहेको प्रभु मनी ट्रान्सफरका प्रतिनिधि युवक चलाउने बताउँछन् । ती सबैको जोड्दा दिनमै आधा करोडभन्दा बढी भारतीय रुपैयाँ नेपाल जान्छ, उनले भने, स्याउ टिप्ने सिजन र नेपालमा चाडबाड पर्दा यस्तो रकम बढ्छ । हिमाचल प्रदेशबाट सबैभन्दा बढी पैसा नेपाल पठाउनेमा आईएमई रेमिट्यान्स कम्पनी मानिन्छ । उक्त कम्पनीबाट मात्रै वार्षिक २ अर्ब भारु रेमिट्यान्स नेपाल जाने रहेछ । हिमाचलका विभिन्न स्थानबाट पिक सिजन मा महिनाको १५ देखि १७ हजार र सामान्य समयमा ७ देखि ८ हजार नेपाली नागरिकले आफ्नो कम्पनीका माध्यमबाट नेपालमा पैसा पठाउने गरेको कम्पनीका भारत सेल्स प्रमुख हिमांशु लेखक बताउँछन् । प्रतिमहिना १५ देखि २० करोड भारु आफ्नो कम्पनीका माध्यमबाट रेमिट्यान्स नेपाल पठाउने गरेको उनले जनाए । यात्रा गर्दा २५ हजार रुपैयाँभन्दा बढी भारु नगद बोकेर हिड्न पाइदैन । धेरैपटक घर जाँदा सीमामा पैसा बढी बोकेकाले सुरक्षाकर्मीको केरकारमा परेकाहरूले अहिले नगद बोक्दैनन्, मनी ट्रान्सफरहरूबाट घरमा पठाउँछन् । नगद धेरै बोक्दा चोरी हुने र लुटिने डर पनि उत्तिकै हुन्छ । त्यसैले काम गरेकै ठाउँबाट पठाउन पाउँदा नेपाली कामदारलाई पनि सजिलो भएको छ । आईएमईपछि प्रभु मनी ट्रान्सफरले मासिक १० देखि १५ करोड भारु रेमिट्यान्स पठाउने गरेको छ । हिमाचलबाट मार्चमा साढे १३ करोड र फेब्रुअरीमा १० करोड भारु रेमिट्यान्स गएको प्रभु मनी ट्रान्सफरका भारत प्रमुख सुनील मिश्रले बताए । प्रभुमार्फत औसतमा वार्षिक डेढ अर्ब हाराहारी भारु नेपाल जाने गरेको उनको भनाइ छ । आईएमई र प्रभुबाहेक पञ्जाव नेसनल बैंक, एसबीआई, ग्लोबल बैंकलगायत अन्य बैंकिङ च्यानलबाट पनि रेमिट्यान्सको पैसा नेपाल जान्छ । आईएमई र प्रभु दुईबाट वार्षिक साढे ३ अर्ब र बाँकी सबैबाट कम्तीमा डेढ अर्ब मान्दा पनि वार्षिक रूपमा ५ अर्ब भारु हिमाचलबाट नेपाल जाने गरेको आईएमईका लेखक बताउँछन् । घर फर्किंदा साथमै लिएर, साथीभाइमार्फत तथा अन्य उपायबाट पनि यही अनुपातमा रेमिट्यान्स नेपाल जाने गरेको पनि जनाइएको छ । सिमलामा सल्यानबाट आएका नेपाली धेरै छन् । त्यसपछि दैलेख, रुकुम, रोल्पा र दाङबाट आइपुगेकालाई पनि यहाँ भेटिन्छन् । सिमलामा स्याउ खेती हुन्छ । टिप्ने बेलामा बगानहरूमा धेरै कामदारको माग हुन्छ । त्यसैले मौसमी रोजगारीका लागि कर्णाली र सुदूरपश्चिमका जिल्लाबाट पुग्नेको लर्को लाग्छ । उनीहरूले काम गर्दा पाउने पैसा पनि सोहीअनुसार घर पठाउने गरेका छन् । मनी ट्रान्सफरहरूका अनुसार सबैभन्दा बढी पैसा सल्यान जिल्लामा जाने गरेको छ । त्यसपछि सुदूरपश्चिमका जिल्लामा पैसा पठाउनेहरू छन् । हिमाचलका विभिन्न स्थानमा पुगेका नेपालीमध्ये अधिकांश मौसमी रोजगारीमा हुन्छन् । सिमलाको बजार क्षेत्रदेखि डाँडाकाँडा नेपाली भेटिन्छन् । खेतीपाती, सामान ढुवानी, निर्माण क्षेत्र, रेस्टुराँ आदि क्षेत्रमा नेपाली भेटिने गरेका छन् । हिमाचलकै मनालीपछि सबैभन्दा बढी नेपाली यहाँ छन् । यहाँको पर्यटन र कृषि क्षेत्र, सडक, कुलो, भवन निर्माण, होटल र बजार क्षेत्रमा श्रम गर्ने नेपाली छन् । स्थानीयका स्याउ बगान वा तरकारी फार्म सबैतिर नेपाली भेटिने गरेका छन् । नियमित यतै बस्ने र सिजनमा आउजाउ गर्नेलाई समेत जोड्दा हिमाचलमा कम्तीमा ५ लाख नेपालीले रोजगारी पाएको अखिल भारत नेपाली एकता मञ्चका हिमाचल इन्चार्ज तीर्थ भण्डारीको भनाइ छ । परिवारको आर्थिक स्थितिका कारण बीचमै पढाइ छाडेर मजदुरीका लागि आएकाहरू पनि यहाँ धेरै छन् । किशोरहरू परिवारका ठुला मान्छेको साथ लागेर आइपुग्ने गरेका छन् । एकपटक आएर राम्रो काम पाएकाहरूले गाउँका अरुलाई पनि समूह बनाएर ल्याउने गरेका छन् ।श्रमिकहरूबाहेक पेसा व्यवसाय र स्वरोजगारबाट जमेका नेपाली पनि यहाँ प्रशस्त भेटिन्छन् । सिमलाको बसपार्कमै डोल्पाको मुड्केचुलाका गणेश बुढाको मोबाइल पसल छ । उनी मोबाइल र यससँग सम्बद्ध सामग्री बेच्ने र मर्मतको काम गर्छन् । दाङ तुलसीपुरका गोपाल पोखरेलले चाइनिज फास्ट फुड पसल खोलेका छन् । निर्माण क्षेत्रमा काम गर्नेहरू पनि यहाँ छन् । पेटी कन्ट्र्याक्टर मा पनि प्रशस्तै नेपाली जमेका छन् । सल्यानको बागचौर७ का जोखीराम केसी राम्रै ठेकेदारका रूपमा चिनिन्छन् । सन् २००० तिर यहाँ आएका उनले सुरुमा कुल्ली र मजदुरीको काम गरेका थिए । स्कुलको अनुभव छैन उनलाई । तर, यति बेला चार करोड भारुको निर्माण ठेक्का उनले पाएका छन् । उनले निर्माण गरिरहेको सडक योजनामा ४० भन्दा बढी नेपाली मजदुरले काम पाएका छन् । सिमलामा मैले धेरै संघर्ष गरेको छु, गिट्टी, बालुवा बोक्नेदेखि सब्जीमण्डीमा कुल्लीको कामसमेत गरेको छु, केसीले भने, त्यही संघर्षबाट सिक्दै बढ्दै आएको हुँ । सन् २००८ बाट ठेक्कापट्टामा लागेका उनले सिमलाबाट तुलसीपुर र दिल्लीबाट तुलसीपुर चल्ने यात्रु बसमा समेत लगानी गरेका छन् । सल्यानकै शारदा७ का भोला केसीको परिचय पनि ठेकेदारकै बनेको छ । उनी पनि लेबर र मिस्त्रीको काम गर्दागर्दै आफैंले कामको जिम्मा लिएर अघि बढेका हुन् । र, यसबाट आफ्नो आर्थिक हैसियत सुधार्न सफल भएका छन् ।परदेसमा आइपुगेका नेपालीबीच यहाँ एकता र परस्पर सहयोग देखिन्छ । धेरैले श्रमिक चाहिएको ठाउँ थाहा पाउँदा आफूजसरी नै काम खोजीरहेकाहरूलाई खबर गर्छन् । काम गरेर भएको कमाइको बचत घर पठाउन सिकाउँछन् ।"
एसईईपछि पढाइ छाडेर भारततिर,"(अछाम)शनिबार बिहान अछामको रामारोशन गाउँपालिका३ पसेलाकी जौमती विक छोरालाई निधारभरि अक्षता लगाइदिएर जयगढ बसपार्कसम्म पुर्याउन आइन् । गत चैतमा एसईई दिएका उनका १६ वर्षीय छोरा नृप गाउँका २७ जना दौंतरीसँगै कामको खोजीमा भारत हिँडेका हुन् । पहिलो पटक भारतको मुम्बई हिँडेका नृपलाई बसपार्कमा छाड्दा जौमती बसपार्कमै डाँको छाडेर रोइरहिन् । बालकै उमेरका नृप पनि आमालाई सम्झाउन नसकी छातीमा टाँसिँदै रोएको दृश्यले अन्य यात्रुका आँखा पनि रसाएका थिए । नृप जौमतीका जेठा छोरा हुन् । उनका तीन भाइबहिनी छन् । नृपले भारत गएर अब आमासहित तीन भाइबहिनीका लागि खर्च जुटाउनुपर्नेछ । कमाउन भनेरै तीन वर्षअघि मुम्बई हिँडेका नृपका बाबु घर छाडेयता परिवारको सम्पर्कमा छैनन् । यसैगरी कमाउन जान्छु भनेर ३ वर्षअघि नृपका बाबु बम्बै जाने बेला यही बसपार्कमा पुर्याउन आएकी थिएँ तर अहिलेसम्म कहाँ छन्, के गर्दै छन्, खबर छैन, जौमती भक्कानिइन्, छोरालाई बिदाइ गर्न आएकी छु, केकसो हुने हो चिन्ता लागिरहन्छ । यति बेला सुदूरपश्चिमका सबैजसो बसपार्क र भारतीय नाकामा १५१६ वर्ष उमेरका किशोरहरू सयौंको संख्यामा देखिन्छन् । रातो टीका लगाएका, झोला भिरेका किशोरहरू एसईई सकेर कामको खोजीमा भारत जान थालेका हुन् । आर्थिक अवस्था कमजोर भएका कारण कामको खोजीमा निस्कनुपरेको उनीहरू बताउँछन् । १५१६ वर्षको एसईई दिएका छोरालाई भारत पठाउन बसपार्कसम्म आउने अधिकांश आमाहरू भक्कानिएर रुँदै आफ्ना सन्तानलाई बिदाइ गरेका भेटिन्छन् । चैते दसैंपछि वैशाख १ गते नयाँ वर्षको दिन मनाइने बिसु चाड सकेर अहिले यहाँका धेरैजसो युवाको भारत फर्किने समय हो । यति बेला अछामलगायत सुदूरपश्चिम पहाडमा चल्ने यात्रुवाहक साधन भरीभराउ हुन्छन् । यहाँबाट श्रीमान् र छोराहरू कामको खोजीमा जान्छन्, आमा र श्रीमतीहरू बसपार्कबाट आफन्तलाई बिदाइ गरेर मन अमिलो पार्दै घर फर्कन्छन् । यसपालि एसईई दिएका तुर्माखाँद गाउँपालिका३ का रवि बुढाको आर्थिक अवस्था पनि नृपको जस्तै छ । एसईईपछि पढ्न परिवारको अवस्थाले नधान्ने भएपछि १६ वर्षमै उनले पनि मुम्बईलाई गन्तव्य ताकेका छन् । आफूले माथिल्लो कक्षा पढ्न नपाए पनि भाइबहिनीका लागि खर्च जुटाउन भारततिर गएर काम नगरी नहुने उनले बताए । बुबाको उहिल्यै मृत्यु भयो । मैले नै ४ भाइबहिनी हेर्नुपर्नेछ । एसईईसम्म त जसोतसो पढें, उनले भने, गाउँका मान्छेले अब तिमी कमाउने भइसक्यौ, भारत जाऊ भनेपछि बम्बै हिँडेको हुँ । आफ्नो पढाइ एसईईमै रोकिए पनि भाइबहिनीलाई उच्च शिक्षा पढाउने धोको रविको पनि छ । बम्बैमा भएका आफन्तले होटलमा काम खोजिदिएका छन् । उता गएर यस्तै काम गर्ने हो, उनले भने, मैले कमाउन नसके भाइबहिनीको पनि पढाइ मेरोजस्तै हुन्या हो । एसईई दिएर भारत जाने क्रममा बसपार्कमा भेटिएका नृप र रवि प्रतिनिधि पात्र मात्रै हुन् । धेरै परिवारका पुरुष श्रम गर्न भारत पस्ने गरेका छन् । चाडबाडमा आएका कतिपयले फर्कंदा छोराहरूलाई साथै लैजान्छन् । कतिपयका बाबु नफर्केपछि खोजीका लागि सन्तान भारत पस्छन् । धेरै परिवारका एसईईसम्मको पढाइ उच्च शिक्षामा पुगेसरह छ । भारत पस्ने किशोरहरुको पढाइ त्यसभन्दा अघि बढ्दैन । अछाममा २०६२ वैशाखमा कक्षा १ मा जम्मा ३० हजार ८ सय ७३ विद्यार्थी भर्ना भए । त्यो वर्ष कक्षा १ भर्ना भएका विद्यार्थीले १० वर्षपछि अर्थात् २०७१ मा एसएलसी दिँदा चार हजार विद्यार्थी मात्र थिए ।यहाँ हरेक वर्ष पढ्न छाडेर भारततिर जाने क्रम बढेको छ । शिक्षा विकास तथा समन्वय इकाइ अछामको तथ्यांकअनुसार कक्षा दोहोर्याउने विद्यार्थीको संख्या २२१३ प्रतिशत छ भने कक्षा छोड्ने दर १९७ प्रतिशत छ । उत्तीर्ण भएर माथिल्लो कक्षामा जाने विद्यार्थीको संख्या ५८२९ प्रतिशत मात्र छ । आधारभूत तहमा रहेका विद्यार्थीमध्ये ३६५३ प्रतिशत मात्र निमावि तहमा पुग्ने गर्छन् । मावि तहसम्म पुग्ने विद्यार्थीको संख्या भने ५५ प्रतिशत मात्र हुने गरेको पाइएको छ ।"
जी७ को शक्ति समीकरण जी२० तिर,"(काठमाडौं)जापानको नागानोस्थित कारुइजावा रिसोर्टमा चलेको जी७ मुलुकहरूको तीनदिने विदेशमन्त्रीस्तरीय बैठक गत मंगलबार सकियो । बैठकले रुस र चीनलाई केन्द्रित गर्दै संयुक्त वक्तव्य जारी गर्यो । वक्तव्यमा युक्रेनमाथि रुसले गरेको आक्रमणको विरोध गरिएको छ ।विश्वव्यापी चुनौतीका रूपमा रहेका जलवायु परिवर्तन र स्वास्थ्य सुरक्षालाई सम्बोधन गर्न चीनलाई जी७ मा संलग्न गराउने विषयमा पनि वक्तव्यमा उल्लेख गरिएको छ । साथै, बेइजिङले पूर्वी र दक्षिणी समुद्री क्षेत्रमा गरेको व्यवहार तथा ताइवानमाथि लिएको अडानलाई लिएर पनि वक्तव्यमा चासो व्यक्त गरिएको छ । जापानमा जी७ मुलुकका परराष्ट्रमन्त्रीहरूको वक्तव्य आएलगत्तै बेइजिङले आफूलाई केन्द्रित गरेका भनाइमाथि कडा टिप्पणी गरेको छ । चिनियाँ विदेश मन्त्रालयका प्रवक्ता वाङ वेनबिनले नियमित पत्रकार सम्मेलनमा जी७ का परराष्ट्रमन्त्रीहरूको वक्तव्यले चीनको आन्तरिक मामिलामा हस्तक्षेप गरेको उल्लेख गर्दै त्यसको निन्दा गरे । साथै, चीनको सरकारी मिडिया ग्लोबल टाइम्सले सोही दिन बेलुका जी७ मुलुकहरू एकता देखाउन खोज्छन् तर बाहिरी संसारले फुट देख्छ, शीर्षकमा सम्पादकीय लेखेको छ ।जी७ अर्थात् ग्रुप अफ सेभेन (सात मुलुकको समूह) । जापानलाई छाड्ने हो भने यो समूहलाई पश्चिमा केन्द्रित समूहभन्दा पनि हुन्छ । यसमा आर्थिक रूपमा सम्पन्न र विकसित मुलुकहरू अमेरिका, बेलायत, क्यानडा, फ्रान्स, जर्मनी, इटाली र जापान छन् । यो अन्तर्राष्ट्रिय अन्तरसरकारी आर्थिक संस्था हो । सन् १९७० मा पेट्रोल निर्यातक मुलुकहरूको संघ (ओपेक) का कारण इन्धन संकट परेपछि फ्रान्समा ६ मुलुक जम्मा भएर यो संस्थालाई अघि बढाउने निर्णय गरेका थिए । सोही वर्ष क्यानडा पनि जोडिन आएको थियो । यसको सहयात्रीका रूपमा सन् १९८१ मा युरोपेली संघ (ईयू) पनि मिसिएको छ । त्यसैले जी७ प्लस ईयू पनि भनिन्छ । रुस पनि जी७ मा संलग्न भएर जी८ बन्ने गृहकार्य भए पनि त्यो सम्भव हुन सकेन । जी७ को बैठक हरेक वर्ष बस्छ । यसको कार्यालय भने छैन ।विदेशमन्त्रीस्तरीय बैठकपछि आगामी मे १९ देखि २१ सम्म हिरोसिमामा सरकार वा राष्ट्र प्रमुखको शिखर सम्मेलन हुनेछ । जी७ मुलुकमा विश्वको जनसंख्याको १० प्रतिशत छ भने अर्थतन्त्रमा ३० प्रतिशत हारहारी हिस्सा छ । विश्वका उत्कृष्ट शिक्षा र अनुसन्धान गर्ने स्थानहरू जी७ मुलुकमै छन् । उनीहरूले सुरक्षा बजेटमा बलियो लगानी गरेका छन् । सन् २०२१ मा जी७ मुलुकले बीथ्रीडब्लू अर्थात् बिल्ड ब्याक बेटर वर्ल्ड को पहल गरेका थिए । जी७ मुलुकको उक्त पहल चीनले अघि सारेको बेल्ट एन्ड रोड इनिसिएटिभ (बीआरआई) को विकल्पका रूपमा थियो । जसका लागि सुरुवातमा विकसित मुलुकले ४० ट्रिलियन अमेरिकी डलर बजेट निर्धारण गरेका थिए । त्यसको लक्ष्य सन् २०३५ सम्म विकाशील मुलुकमा आवश्यक पूर्वाधार निर्माण गर्नु थियो तर त्यसको प्रभावकारी कार्यान्वन हुन सकेको छैन । भूराजनीतिक जानकार चन्द्रदेव भट्ट जी७ ले रुल बेस अर्डर लाई अघि ल्याएको मान्छन् । रुल बेस अर्डर (नियममा आधारित निर्देशन) भनेको जी७ मुलुकले नीतिनियम बनाउने र त्यसलाई अंगीकार गरेर अघि बढ्ने धारणा हो, उनले भने, पछिल्लो समय भूराजनीतिक परिस्थिति परिवर्तन भएका कारण जी७ को स्थानमा जी२० बलियो हुँदै आएको छ । जी२० ले रुल बेस अर्डरको सट्टा अन्तर्राष्ट्रिय कानुनमा जोड दिन्छन् । अन्तर्राष्ट्रिय कानुन संयुक्त राष्ट्रसंघले बनाउने र त्यहीअनुसार चल्नुपर्ने जी२० समूहको धारणा रहेको उनको निचोड छ ।जी७ को रुल बेस अर्डर (नियममा आधारित निर्देशन) भन्दा जी२० को अन्तर्राष्ट्रिय कानुनमा आधारित विश्व व्यवस्था हुनुपर्ने विषय लोकप्रिय हुन थालेको छ । हुन त जी७ समूहका सम्पूर्ण मुलुक जी२० मा छन् । जी२० मा एसिया, युरोप, दक्षिण अमेरिका, उत्तर अमेरिकाका मुलुक समावेश छन् । यसमा उदाउँदो अर्थतन्त्र भएका र बढी जनसंख्या भएका मुलुक पनि समावेश छन् । भूराजनीतिक जानकार भट्ट जी२० ले गरेको निर्णयलाई बिक्स मुलुकले पनि पछ्याउने बताउँछन् । जी२० मा बिक्सका सदस्य मुलुकहरू रुस, चीन, भारत, ब्राजिल र दक्षिण अफ्रिका छन् । उनले भने, जी७ मुलुकले अमेरिकी डलरलाई नै विश्व अर्थतन्त्रमा हाबी बनाइराख्न चाहेका छन् तर जी२० का सदस्य मुलुकले डलरको विकल्प रूपमा अर्थतन्त्रलाई अघि बढाउने गृहकार्य गरिरहेका छन् ।जी२० मा अर्जेन्टिना, अस्ट्रेलिया, इन्डोनेसिया, मेक्सिको, साउदी अरेबिया, दक्षिण कोरिया र टर्की समावेश छन् । यसमा युरोपेली संघ पनि सदस्य मुलुकको रूपमा छ । विश्वको कुल गार्हस्थ्य उत्पादनको करिब ८५ प्रतिशत जी२० का मुलुकले प्रतिनिधित्व गर्छन् भने ८७ प्रतिशत व्यापार यी मुलुकमा हुन्छ । जी२० मुलुकमा विश्वको कुल जनसंख्या (झन्डै ८ अर्ब) को दुई तिहाइ बस्छन् ।सन् १९९९ मा आर्थिक सहकार्य गर्ने उल्लेख गर्दै १९ अन्य मुलुक र युरोपेली संघ मिलेर बनेको अन्तरसरकारी संगठन हो । यसको मुख्यालय मेक्सिकोमा छ । यो संस्थाको मुख्य उद्देश्य अन्तर्राष्ट्रिय वित्तीय व्यवस्थापन, जलवायु परिवर्तनको न्यूनीकरण र दिगो विकासलगायतका विषयमा सदस्य मुलुक मिलेर सम्बोधन गर्ने हो । सुरुवातमा अर्थमन्त्री र गभर्नर तहमा रहेको यो समूहको बैठक सन् २००८ पछि सरकार प्रमुखहरूमा स्तरोन्नति भएको थियो । सन् २०२२ को डिसेम्बरमा इन्डोनेसियाको बालीमा भएको सरकार प्रमुखहरूको शिखर सम्मेलनपछि नेपालको छिमेकी भारत यसको अध्यक्ष मुलुक भएको छ । भारत सन् २०२३ को डिसेम्बरसम्म अध्यक्ष रहनेछ । भारतले विदेश मन्त्रीस्तरीय जी२० सम्मेलन गरिसकेको छ । अब सरकार प्रमुखस्तरीय शिखर सम्मेलन डिसेम्बर ९ र १० मा हुनेछ । भारतपछि जी२० को अध्यक्ष ब्राजिल हुँदै छ र त्यसपछि दक्षिण अफ्रिकाको पालो हो ।रुसयुक्रेन युद्ध तथा अमेरिका र चीनबीचको बढ्दो दूरीका कारण भारतलाई जी२० सम्मेलन सहज रूपमा गराउने चुनौती छ । उदाहरणका लागि यही मार्च १ र २ मा नयाँदिल्लीमा भएको विदेशमन्त्रीस्तरीय सम्मेलनले रुसयुक्रेन युद्धका बारेमा धारणा नमिल्दा संयुक्त वक्तव्य सार्वजनिक गर्न सकेन । भारतले भने जी२० विदेशमन्त्रीस्तरीय सम्मेलन सकिएकै दिन राइसिना डाइलग गरेर विश्व भूराजनीतिको इपिसेन्टर नयाँदिल्लीलाई बनाउने कोसिस गर्यो । रुसयुक्रेन युद्धले गर्दा युरोपमा ऊर्जा संकट छ । रुस र युरोपेली मुलुकबीचको दूरी कम गर्ने जिम्मेवारी जी२० को अध्यक्ष भारतलाई आइपरेको छ । आगामी डिसेम्बरमा हुने शिखर सम्मेलनमा रुसका राष्ट्रपति भ्लादिमिर पुटिन, चीनका राष्ट्रपति सी चिनफिङ र अमेरिकी राष्ट्रपति जो बाइडेनलाई एउटै कोठामा ल्याएर सहमति र सहकार्य गर्नुपर्ने जिम्मेवारी भारतसामु छ । यसमा भारत कति सफल हुन्छ, समयले देखाउनेछ । अर्का भूराजनीतिक जानकार निश्चलनाथ पाण्डे जी२० को अध्यक्षता गरेसँगै आफूलाई ग्लोबल पावरको रूपमा चित्रण गरिरहेको मान्छन् । अहिले मोदी सरकारले भारतको प्रतिष्ठानलाई देखाउनका लागि मुलुकका विभिन्न सहर तथा आफ्ना विदेशस्थित नियोगमा पनि विभिन्न कार्यक्रम गरिरहेको छ, पाण्डेले टिप्पणी गरे । पाण्डे रुसयुक्रेन युद्ध र पछिल्लो समय अमेरिका र चीनबीच तिक्तताका कारणले क्षेत्रीय र बहुपक्षीय अन्तसरकारी संगठनको काम महत्त्वपूर्ण बनेको ठान्छन् । उदाहरणका लागि भारतका प्रधानमन्त्री मोदी र चिनियाँ राष्ट्रपति सीबीच लामो समयदेखि द्विपक्षीय वार्ता भएको छैन तर उनीहरूबीचमा जी२०, बिक्सजस्ता संस्थाको शिखर सम्मेलनमा भने भेटवार्ता हुन्छन्, उनले भने, त्यसैले पनि यस्तो संस्थाको महत्त्व पहिलेभन्दा बढिरहेको छ । मोदीको सक्रियताले पनि होला, भारतले अध्यक्षता लिएपछि पछिल्लो समय जी२० को सक्रियता बढेको देखिन्छ । जी२० मा बढी जनसंख्या र उदाउँदा अर्थतन्त्र भएका मुलुक बढी भएका कारण जी७ का सदस्यहरू अल्पमतमा पर्न सक्छन् । आगामी दिनमा विश्व व्यवस्थापनका सम्बन्धमा नीतिनिर्माण गर्दा जी२० का सदस्य मुलुकलाई साथ नलिई अघि बढ्दा गाह्रो पर्न सक्ने भूराजनीतिक जानकारहरू बताउँछन् । जी७ ले अन्तर्राष्ट्रिय विषयमा निर्णय गर्दा जी२० का सदस्य मुलुकमा के असर पर्छ भन्नेबारे ख्याल गर्नुपर्ने अवस्था छ । डेनमार्कका लागि नेपालका पूर्वराजदूत युवनाथ लम्साल जी७ अमेरिकी नेतृत्वको एउटा पश्चिमा क्लब रहेको मान्छन् । यो वासिङ्टन सहमतिबाट अघि बढेको संस्था हो, जी७ ले पनि नियमित काम गरिरहेको छ, उनले भने, तर जी२० मा उदाउँदा अर्थतन्त्र भएका मुलुक पनि समेटिएकाले चलायमान देखिन्छ ।"
कोरियाको हवाई भाडामा थप एक अर्ब भार,"(काठमाडौं)रोजगार अनुमति प्रणाली (ईपीएस) अन्तर्गत दक्षिण कोरिया जाने नेपाली कामदार सिधा उडान गरेबापत ४ सय ८३ डलर (करिब ६३ हजार रुपैयाँ) महँगो शुल्क तिर्न बाध्य छन् । कोरोना महामारीअघि हवाई शुल्क ४ सय ११ दशमलव ७५ डलर (करिब ५४ हजार) मात्र रहेकामा महामारीपछि कामदारले ८ सय ९५ डलर (करिब १ लाख १७ हजार) तिर्नु परिरहेको हो । वैदेशिक रोजगार विभागअन्तर्गतको रोजगार अनुमति प्रणाली (ईपीएस) शाखाका निर्देशक पुष्प कटुवालले कामदारहरू अनिवार्य रूपमा सिधा उडान गर्नुपर्ने भएकाले उच्च भाडा तिर्नुपरेको बताउँछन् । कोभिड महामारी अगाडिसम्म कोरियाले नेपाली कामदारलाई ट्रान्जिटको सुविधा दिएको थियो । त्यसअनुसार जुनसुकै देशको ट्रान्जिट प्रयोग गरी कोरिया प्रवेश गर्न पाइन्थ्यो, उनले कान्तिपुरसँग भने, कोभिड महामारीपछि भने कोरिया प्रवेशमा ट्रान्जिट सुविधा दिइएन ।उडानमा वायु सेवाहरूबीच प्रतिस्पर्धा नहुँदा पनि कामदारले बढी शुल्क बुझाउनुपर्ने अवस्था आएको हो । चालु आर्थिक वर्षको ९ महिनामा मात्र १५ हजार कामदार कोरिया गएका छन् । यस अवधिमा मात्रै कामदारले करिब एक अर्ब रुपैयाँ बढी तिरेका छन् । नेपालबाट उड्ने विद्यार्थी, परिवारका सदस्य र पर्यटकलाई भने सिधा उडानबाट जानुपर्ने बाध्यकारी व्यवस्था छैन । उनीहरू ट्रान्जिट रुट हुँदै ७० हजार रुपैयाँमै पनि कोरिया जान सक्छन् । कोरोना महामारीका कारण २०७६ चैतदेखि कामदार लैजाने प्रक्रिया रोकिएको थियो । काठमाडौंकोरियाको सिधा उडानबाट मात्रै कामदार लिने कोरियाको सर्तलाई नेपालले स्वीकार गरेपछि २०७८ कात्तिक महिनाबाट कामदार लैजाने प्रक्रिया सुरु भएको थियो । नेपाल सरकारले नेपालबाट सिधा उडानमा कामदार पठाउने कार्यविधि संशोधन गरेपछि कोरिया एयरको हवाई शुल्क १२ सय ३० डलर निर्धारण गरिएको थियो । यो भाडा दर चर्को भएको भन्दै श्रम, रोजगार तथा सामाजिक सुरक्षा मन्त्रालयको पहलमा ८ सय ९५ डलरमा झारिएको थियो । कामदारले गुनासो गरेपछि संस्कृति, पर्यटन तथा नागरिक उड्डयन मन्त्रालयले महँगो भाडा दरका विषयमा श्रम मन्त्रालयलाई स्पष्टीकरण सोध्ने निर्णय गरेको छ । पर्यटनमन्त्री सुदन किरातीले टिकटबाट प्रतिव्यक्ति कति नाफा आउँछ भनी प्रश्न गर्ने निर्णय भएको जानकारी दिए । कति प्रतिशत नाफा बढाउन पाइने हो, अहिलेसम्म एकलौटी यात्रु कति बोके, टिकटको बजेट कति हुन आउँछ भन्ने विषयमा स्पष्टीकरण लिने तयारी छ, उनले भने । श्रम मन्त्रालयले भने आइतबार साँझसम्म पर्यटन मन्त्रालयको पत्र नआएको जनाएको छ । नेपाल एयरलाइन्सले उडान गर्ने सुविधा राख्दा भाडा दर सस्तो हुने श्रम, रोजगार तथा सामाजिक सुरक्षा मन्त्रालयले जनाएको छ । कोरियाले समूहसमूहमा कामदार लैजाने गरेको छ । हामीले सातामा एक पटक मात्रै भए पनि नेपाल एयरलाइन्सको उडान व्यवस्था गर्न पर्यटन मन्त्रालयलाई भनिरहेका छौं, श्रम मन्त्रालयका एक अधिकारीले कान्तिपुरलाई भने, दुई वटा विमान हुनेबित्तिकै प्रतिस्पर्धामा आइहाल्छ ।नेपाल र दक्षिण कोरियाबीच सन् २००४ सेप्टेम्बरमा भएको हवाई सेवा सम्झौताअनुसार दुई मुलुकका वायु सेवा कम्पनीहरूले एकअर्काको मुलुकमा सिधा उडान गर्न सक्छन् । वार्षिक ४१ हजार ६ सय सिटका लागि गरिएको सम्झौताअनुसार दुवै मुलुकका वायु सेवा कम्पनीले सातामा आठ सयसम्म यात्रु बोक्न सक्छन् । सोहीअनुसार कोरियाको ध्वजावाहक कोरियन एयरले काठमाडौंका लागि उडान गर्दै आए पनि नेपाली कम्पनीबाट उडान हुन सकेको छैन । नेपाल वायु सेवा निगमले सिधा उडानका लागि योजना नबुनेको भने होइन । कोभिड महामारी सुरु भएदेखि नै निगमले कोरियाबाट विमान चार्टर्डको प्रयास गरेको थियो । तर कोरियाले नेपाल एयरलाइन्सको सुरक्षासम्बन्धी परीक्षण नभएसम्म उडान गर्न अनुमति दिएको छैन । सुरुमा हामीले परीक्षणका लागि आउन आग्रह गरेका थियौं । उताबाट आउन ढिलाइ भयो । अहिले उताबाट परीक्षण गर्न आउन नागरिक उड्डयन प्राधिकरणसँग अनुमति मागेको छ । यताबाट समय दिन बाँकी छ, नेपाल वायु सेवा निगमका एक अधिकारीले भने ।सिधा उडानको व्यवस्था भएपछि कोरियाले स्रोत देशमध्ये नेपालबाट सबैभन्दा बढी कामदार लगिरहेको वैदेशिक रोजगार विभागले जनाएको छ । हरेक महिना दुई हजार कामदार कोरिया उडिरहेका छन्, ईपीएस प्रमुख कटुवालले भने । गत साउनदेखि चैत मसान्तसम्म १५ हजार कामदार कोरिया उडिसकेका छन् । अहिले कोरिया जाने रोस्टरमा उत्पादनतर्फ ९ हजार र कृषितर्फ ३ हजार छन्, उनले भने ।"
नांगो गाउँ भदौ २९ मा,"काठमाडौं (कास) दयाहाङ राई र मिरुना मगर अभिनीत फिल्म नांगो गाउँ भदौमा प्रदर्शन हुने भएको छ । फिल्म निर्माण पक्षले महिलाहरूको पर्व हरितालिका तीजको अवसर पारेर फिल्म रिलिज मिति तय गरिएको जनाएको छ । नांगो गाउँ निर्माता हिमाल शर्माले भदौ २९ का लागि फिल्म रिलिज मिति तय भएको जनाएका छन् । दीपेन्द्र लामाको लेखन तथा निर्देशन रहेको फिल्म गाउँले जीवनको कथावस्तुमा आधारित छ । फिल्ममा दयाहाङ र मिरुनासँगै कर्मा, साम्राज्ञी राज्यलक्ष्मी शाह, शिशिर वाङ्देल, बुद्धि तामाङ, रवीन्द्र झा, पुष्कर गुरुङलगायतका कलाकारले अभिनय गरेका छन् । हिमाल शर्माको प्रस्तुतिमा बनेको फिल्मका निर्माता जय श्रेष्ठ हुन् । मनिष्मा फिल्मस्को ब्यानरमा बनेको फिल्मको छायांकन आलोक शुक्लाले गरेका हुन् । कबड्डी ४ र जारी ले बक्स अफिसमा राम्रो सफलता प्राप्त गरेसँगै दयाहाङ र मिरुनाको जोडी चर्चामा छ । त्यसकारण पनि नांगो गाउँ प्रति दर्शकको चासो बढेको छ । फिल्मले सामाजिक कथावस्तुलाई बलियो र फरक तरिकाले प्रस्तुत गरेको निर्देशक दीपेन्द्र लामाको भनाइ छ । लामाको निर्देशनमा बनेको २ नम्बरी सफल फिल्म हो । उनले यसअघि घामपानी, गोपी, छ माया छपक्कै, लगायत फिल्म निर्देशन गरिसकेका छन् ।"
भियतनाम युद्धको विरोधमा अमेरिकामा प्रदर्शन,सन् १९७१ मा आजकै दिन (अप्रिल २४) मा भियतनाम युद्धको विरोधमा अमेरिकामा बृहत् विरोध प्रदर्शन गरिएको थियो । अमेरिकी राजधानी वासिङ्टनमा गरिएको प्रदर्शनमा करिब पाँच लाख मानिस सहभागी भएका थिए । उक्त प्रदर्शन अमेरिकाले भियतनामविरुद्ध युद्ध सुरु गरेयताकै सबैभन्दा ठूलो हो । त्यसैगरी सोही दिन अमेरिकाको सान फ्रान्सिस्को सहरमा पनि १ लाख ५६ हजार मानिसहरू युद्धविरोधी र्यालीमा सहभागी भएका थिए । विरोधमा सहभागी मानिसहरूले भियतनाम युद्ध अन्त्य गर्न माग गर्दै नाराबाजीसमेत गरेका थिए । दोस्रो विश्वयुद्धको केही समयपछि अमेरिकाले भियतनाममा आफ्नो सैन्यलगायतको संलग्नता बढाउँदै लगेको थियो । १९६९ मा दक्षिणी भियतनाममा रहेका अमेरिकाले सशस्त्र फौजको संख्या ५ लाख ४३ हजार पुर्याएको थियो । उत्तरी भियतनामको सत्ता कम्युनिस्टको कब्जामा पुगेसँगै समग्र दक्षिणपूर्वी एसियाली देशको लोकतन्त्र खतरामा पुग्ने भन्दै अमेरिकाले दक्षिणी भियतनामलाई सहयोग गर्ने घोषणा गर्दै सैन्य संलग्नता बढाएको थियो । तर आठ वर्षको लडाइँसँगै ठूलो आर्थिक र मानवीय स्रोत साधन परिचालन गर्दा पनि अमेरिका उत्तरी भियतनामका फौजी र उसका छापामार साझेदारहरू भियत कङ (भियतनाम कम्युनिस्ट) सँग पराजित भएको थियो ।१९७२ मा उत्तर भियतनामले आक्रमण गरी दक्षिणको ठूलो भूभाग नियन्त्रणमा लिएपछि युद्धविराम सम्झौता भएको थियो । सम्झौताअनुसार अमेरिकी सेना फिर्ता भएपछि उत्तर भियतनामले सैनिक आक्रमण गरी दक्षिणलाई आफूमा गाभेको हो । भियतनाम युद्धका क्रममा २० लाख भियतनामी र ५८ हजारभन्दा बढी अमेरिकी सैनिकले ज्यान गुमाएका थिए ।
'किसीका भाइ किसीकी जान को कमजोर ओपनिङ,"मुम्बई (एजेन्सी) बलिउड फिल्म किसीका भाइ किसीकी जान सलमान खानको एक दशकयताकै सबैभन्दा कमजोर ओपनिङ गर्ने फिल्म बनेको छ । भारतीय सञ्चारमाध्यमका अनुसार खानको पछिल्लो फिल्मले बक्स अफिसमा औसत कमाइ गरेको छ । शुक्रबार प्रदर्शनमा आएको किसीका भाइ किसीकी जान ले १५ करोड ८१ लाख भारतीय रुपैयाँको व्यापार गरेको हो । सलमानको २०१० मा रिलिज भएको फिल्म दबंग ले १४ करोड ५० लाख भारतीय रुपैयाँको ओपनिङ गरेको थियो । त्यसयता किसीका भाइ किसीकी जान को ओपनिङ सबैभन्दा कमजोर देखिएको हो । फिल्मको दुई दिनको कलेक्सन करिब २२ करोड पुगेको जनाइएको छ । यसअघि सलमानका भारत (२०१९) ले ४२ करोड ३० लाख, सुल्तान (२०१६) ले ३६ करोड ५४ लाख, एक था टाइगर (२०१२) ले ३२ करोड ९३ लाख र रेस ३ (२०१८) ले २९ करोड १७ लाख भारतीय रुपैयाँको ओपनिङ गरेका थिए । त्यस्तै, उनका बडिगार्ड (२०११), किक (२०१४), बजरंगी भाइजान (२०१५) र ट्युबलाइट (२०१७) ले पनि २० करोडभन्दा माथिको व्यापार गरेका थिए । फरहाद सम्जीको निर्देशनमा बनेको किसीका भाइ किसीकी जान मा सलमानसँगै पूजा हेगडे, दग्गुबती वेंटकेश, राघव जुयाल, शहनाज गिल, पलक तिवारी, सिद्धार्थ निगम, जस्सी गिललगायत कलाकारले अभिनय गरेका छन् । सलमान खान फिल्म्स ब्यानरले जिस्टुडियोसँगको सहकार्यमा निर्माण गरेको फिल्मको कथा सलमानले तयार पारेका हुन् । ५७ वर्षीय सलमानका टाइगर३ नोभेम्बर १० रिलिज हुँदै छ । त्यस्तै उनको अर्को फिल्म टाइगर भर्सेस पठान सुटिङको तयारीमा छ ।"
महाभारत क्षेत्रको वन अतिक्रमण चपेटामा,"(डडेलधुरा)सामान्यतया नौ सय मिटर उचाइको चुरे क्षेत्रसम्म मात्रै पाइने पाटेबाघ दुई वर्षअघि महाभारत लेकको २५ सय मिटर उचाइमा देखिएपछि वन तथा वन्यजन्तु संरक्षणको क्षेत्रमा काम गर्नेहरूबीच खैलाबैला भयो । वन विभागदेखि विश्व वन्यजन्तु कोषसम्मका प्रतिनिधि डडेलधुरा आए । दर्जनौं ठाउँमा बाघको गतिविधि अध्ययन गर्न क्यामरा राखियो । बाघसहित दुर्लभ वन्यजन्तु महाभारत वन क्षेत्रमा देखिए । तर केही दिनको चर्चापछि बाघ कता गयो, संरक्षण क्षेत्रका संघसंस्था र प्रतिनिधि कता हराए कसैलाई मेसो छैन । महाभारत संरक्षणका लागि प्रदेशदेखि संघीय संसद्मा समेत भएको चर्को बहस त्यत्तिकै सेलाएर गयो । महाभारत संरक्षणका विषयमा पटकपटक चर्चा भए पनि सरकारको उदासीनताले बर्सेनि वन क्षेत्र घट्दै गएको छ । २०६८ मा सरकारले स्वीकृत गरेको महाभारत संरक्षण कार्ययोजना अहिलेसम्म राजपत्रमा प्रकाशित हुन सकेको छैन, संरक्षणकर्मी विष्णु आचार्यले भने, १२ वर्षअघि बनेको कार्ययोजना कार्यान्वयनमा आउन नसक्दा यो अवधिमा महाभारत क्षेत्रमा भएका अनधिकृत गतिविधिले ठूलो क्षति भइसकेको छ । दुर्लभ वन्यजन्तु, बहुमूल्य जडीबुटी मात्र नभई जैविक विविधता, पर्यावरणीय र पर्यटकीय दृष्टिकोणले महत्त्वपूर्ण महाभारत क्षेत्र संरक्षणविहीन बन्दै जान थालेको छ । आचार्यले भनेझैं संरक्षण कार्ययोजना बनेपछिका १२ वर्षमा भएका अनधिकृत गतिविधिले महाभारत क्षेत्रको स्वरूप नै फेरिएको छ । यो अवधिमा वातावरणीय प्रभाव मूल्यांकनबिना जथाभावी बनेका तीन सय जति सडकले आधाभन्दा बढी जंगल क्षेत्र अतिक्रमण गरेको छ । महाभारत संरक्षणमा नागरिक स्तरबाट दुई दशकदेखि क्रियाशील अमरगढी नगरप्रमुख डिल्लीराज जोशी भन्छन्, सडक मात्र होइन अतिक्रमण, फडानी र वन स्रोतको जथाभावी दोहनका कारण महाभारत नाम मात्रको वन क्षेत्र बन्न पुगेको छ । डडेलधुराको कुल वन क्षेत्र १ लाख १५ हजार १६९ हेक्टरमध्ये ५३ हजार हेक्टर क्षेत्रफल ओगटेको महाभारत पछिल्लो समयमा आधा पनि बाँकी नरहेको उनले बताए । जंगल मासिने क्रमसँगै महाभारतमा भएका जडीबुटी र वन्यजन्तु पनि बिस्तारै समाप्त हुन थालेका छन्, उनले भने । २५ सय मिटरभन्दा बढी उचाइमा रहेको गन्याप लेक, घण्टेश्वर, भागेश्वर, काफली, तेलेलेक, चिर्किटे, निगलाडी र हगुल्टे क्षेत्रमा पाइने दुर्लभ जडीबुटीमध्ये अधिकांश अहिले पाइन छाडेको उनले बताए । विषजडी, झ्याउ, सुगन्धवाल, पाखनवेद, कुरिलो, रिठो, अमला, काउलो, तेजपात, लोक्ता, बोझो, टिमुर, अल्लो, लौठ सल्लो, हर्रो, बर्रो, चुत्रो, निगालो, सिल्पडे, सतुवा, कपुरजडी, कुनीपातलगायतका जडीबुटी पछिल्लो समय वनमै दुर्लभ हुन थालेको छ । यति मात्र होइन लेकाली साल, सल्लो, लौठ सल्लो, देवदार, बाँज, ठिंग्रे सल्लो, देवदार, खस्रु, लालीगुराँससमेत मासिएका छन् । जडीबुटी र वन पैदावारको तस्करीसँगै वन्यजन्तुको सिकार जथाभावी भइरहँदा महाभारत वन क्षेत्रको बिजोग भएको छ । वन अधिकृत सुरेशचन्द्र डीसी महाभारत क्षेत्रमा पाइने यस्ता दुर्लभ वन पैदावारको निरन्तर दोहन भएका कारण भविष्यमा उम्रन पनि नसक्ने अवस्था सिर्जना हुन थालेको बताउँछन् । उनी भन्छन्, यसले रोजगारी मात्र होइन पर्यापर्यटनको सम्भावना रहेको महाभारत केही वर्षमा उजाड हुन सक्ने चुनौती देखिएको छ । १२ वर्षअघि सरकारले संरक्षण कार्ययोजना स्वीकृत गरेपछि स्थानीय तहले पनि महाभारत संरक्षणका लागि नीतिगत निर्णय गरेका छन् । तर, सबैभन्दा बढी स्थानीय तहका क्रियाकलापका कारण महाभारत संकटमा पर्न थालेको हो । दुई वर्षअघि वन विभागले गरेको अध्ययनमा पनि राजनीतिक संरक्षणमा संगठित र संस्थागत तवरले विनाश भइरहेको उल्लेख छ । महाभारत क्षेत्रमा भएको अनियन्त्रित दोहनका कारण सबैभन्दा बढी मध्यपहाडी क्षेत्रमा जलसंकट उत्पन्न भएको छ । वन अधिकृत डीसीका अनुसार डेढ दशकमा महाभारतमा रहेका ७० प्रतिशत बढी पानीका स्रोत सुकेका छन् । उनले भने, जथाभावी डोजर लगाएर बनेका सडकले धेरैजसो पानीका स्रोतले जमिनमुनिबाट बाटो फेरेका छन् भने अधिकांश स्रोत सुकेका छन् । स्थानीय तहले धमाधम सडक विस्तार गर्न थालेपछि बढी संकट उत्पन्न भएको उनले बताए । विगतमा बनेको कार्ययोजनालाई समयानुकूल परिमार्जन गरी महाभारत क्षेत्रलाई संरक्षित वन बनाउनमा ढिला भइसकेको पनि अधिकृत डीसीले बताए । डडेलधुराको जीवन रेखा मानिएको महाभारत मासिन थालेपछि जिल्लाको एक लाखभन्दा बढी जनसंख्याले ७ वर्षदेखि जलसंकट बेहोरीरहेको छ । डडेलधुरा जिल्लामा गन्यापधुरा गाउँपालिका, अमरगढी नगरपालिका, भागेश्वर गाउँपालिका, आलीताल गाउँपालिका र परशुराम नगरपालिकाको अधिकांश क्षेत्रको भूभाग महाभारत वन क्षेत्रमा छ । वनले ओगटेको क्षेत्र ५३ हजार हेक्टर हो । तर ४२ हजार २ सय ८७ हेक्टरमा वन छ, बाँकीमा बस्ती विस्तार भएको वन विभागकै अध्ययनले देखाएको छ । एक दशकमा झन्डै १८ हजार हेक्टर क्षेत्रफल अतिक्रमण भएको अनुमान छ ।संघ र प्रदेश सरकारले महाभारत संरक्षण कार्ययोजनाप्रति चासो दिएका छैनन् । सुदूरपश्चिम प्रदेश वन मन्त्रालयका एक उच्च अधिकारी भन्छन्, पटकपटक यो विषयलाई मन्त्रिपरिषद्मा पुगेको छ । राजनीतिक नेतृत्वको इच्छाशक्ति नहुँदा कार्ययोजना कार्यान्वयन हुन नसकेको हो । नेताहरूले महाभारत संरक्षणलाई प्राथमिकतामा नराखेको ती अधिकारीले गुनासो गरे । उनले भने, पटकपटक संरक्षण कार्ययोजना कार्यान्वयनका लागि पत्राचार गरे पनि राजपत्रमा प्रकाशित नभएकाले विभागले गरेको तयारी कागजमा मात्र सीमित छ ।"
जनसाधारणको जीवनसित जोडियोस् लोकतन्त्र,"आजको ठीक १७ वर्षअघि मुलुकमा एउटा सुनौलो बिहानी झुल्किएको थियो । १९ दिनसम्म देशभर उर्लिएका दसौं लाख नागरिकसामु निरंकुश राजतन्त्रले घुँडा टेकेको यही दिन लोकले आफ्नो तन्त्र पाएको थियो । डेढ दर्जनभन्दा बढी नागरिकले आफ्नो जीवन उत्सर्ग गरेर र कैयौंले आजीवनका लागि घाइते भएर लोकतन्त्र ल्याएका थिए । त्यो अभूतपूर्व जनआन्दोलन फगत सहरिया सम्भ्रान्तहरूको बुद्धिविलास थिएन, शासन व्यवस्था र शासकीय चरित्र दुवै फेरेर लोकको जीवन उजिल्याउने नागरिकहरूको सामूहिक प्रयत्नको प्रतिफल थियो । राजनीतिक व्यवस्थाकै लागि फेरि कहिल्यै सडकमा निस्कनु नपरोस् भनेर सामन्ती राजसंस्थालाई अन्तिम धक्का दिएको उक्त नागरिकसंघर्षको सफलता देशको मुहार फेर्ने राष्ट्रिय संकल्पको प्रस्थानविन्दु थियो । परन्तु, यी १७ हिउँदवर्षामा कति राजनीतिक उपलब्धिका बावजुद लोकको मुहार फेर्ने त्यो रंगीन नागरिकसपना स्वयं रंगहीन बनिरहेको छ । त्यति बेलाको विजयोल्लासले दिएको आशा यति छिट्टै फेरि चरम निराशामा बदलिएको छ । किन ? आजको लोकतन्त्र दिवसमा गर्नुपर्ने सघन चिन्ता यही हो । यसबीचमा केही पनि उपलब्धि हासिल नभएको पक्कै होइन । सशस्त्र द्वन्द्व टुंगिएर देश शान्तिकालमा प्रवेश गरेको छ । आठ वर्ष लगाएरै सही, संविधानसभाले संविधान दिएको छ । संविधानले गणतन्त्र, संघीयता, धर्मनिरपेक्षता र समावेशी राज्यलाई प्रत्याभूत गरेको छ । तीन तहका सरकारहरू क्रियाशील छन् । शासनप्रशासनका निकायहरू क्रमशः समावेशी बन्दै छन् । हिजोको आफैंसित तुलना गर्दा आर्थिक लगायतका अरू सूचकांक पनि केही राम्रै छन् । तर पनि समग्र रूपमा जे हुनुपर्ने हो, त्यो भैरहेको छैन । केही निश्चित व्यक्तिहरू शक्तिसत्तामा पुग्नु मात्रै लोकतन्त्र हुँदै होइन । र, आवधिक निर्वाचन मात्रैले लोकतान्त्रिक मर्मको जगेर्ना गर्न सक्दैन । कुनै पनि व्यवस्था आफैंमा साध्य होइन र हुन सक्दैन, लोकको भलाइ गर्नु अर्थात् नागरिक जीवनस्तर सुधार्नु र त्यसका लागि सुसंस्कृत तथा सहभागितामूलक प्रक्रिया अपनाउनु यसको ध्येय हो । तर दुःखको कुरा, नागरिकको जीवनस्तर बदल्न शासकीय प्रयत्न शून्यबराबर छ । खालि शासकीय पंक्ति र तिनका आसेपासेको मात्र अपारदर्शी तवरमा वर्गोत्थान भएको छ । नागरिकहरू जहाँको तहीँ छन्Ù जति बदलिएका छन् त्यसमा पनि रेमिटेन्सअर्थतन्त्रको भूमिका छ, शासकीय पहलको होइन । फलतः लोकको जीवन उजिल्याउने उक्त गुराँसक्रान्ति को गुराँस आज आफैं ओइल्याएको छ ।दुई छिमेकी मुलुक लगायत बाँकी विश्व तीव्र रफ्तारमा प्रगतिपथमा लम्कँदा पनि हाम्रो गति शंखेकीराको छ । आफैंले लडेर ल्याएको लोकतन्त्रमा साधारणजनले मतदानका दिनबाहेक कहीँकतै पनि आफूलाई सार्वभौम नागरिकका रूपमा उभ्याउन सक्दैन । घरव्यवहार चलाउनै पनि बिदेसिनुपर्ने अवस्था त छँदै छ, स्वदेशभित्र सुशासनका अरू सूचक पनि नाजुक छन् । बिदेसिनु नै निर्विकल्प उपाय भएका नागरिकहरू पासपोर्टदेखि सवारीचालक लाइसेन्ससम्म बनाउँदा पनि कैयौं सास्ती बेहोर्न अभिशप्त छन् । भ्रष्टाचार निर्बाधजत्तिकै छँदै छ, पछिल्लो समय अर्थतन्त्रका कतिपय सूचकहरू पनि झस्काउने खालका छन् । नेताहरूलाई घरीघरी अदालतले विधिको शासनको पाठ पढाउनुपर्ने अवस्था छ । त्यसमाथि न्यायालय आफैं पनि विवादबाहिर छैन । यिनै दृश्यहरूका माझ, देशभित्र गरिखाने वातावरण नभेटेर निरुपाय बनेका नागरिकलाई निराश त ती नेताले तुल्याएका छन्, जसले आफ्नो युगीन दायित्व भुलेर, राजनीतिक कर्तव्य बिर्सेर, नैतिकतालाई पैतालालाई थिचेर, र लोकलाज पचाएर सारा युक्ति सत्तामा टिक्न वा पुग्न मात्रै लगाइरहेका छन् । सरकारमा पुग्नुको उद्देश्य नागरिक सेवाका अवसर छोप्नुभए त केही थिएन, तर उनीहरूले आफूलाई सत्ताभोगको लालचमै सीमित तुल्याएका छन् । यसरी नागरिक निराशाको मूलस्रोत यही लक्ष्यहीन राजनीति बन्न पुगेको छ । र, आजका मितिमा डरलाग्दो विषय नै यही चरम नागरिकनिराशा कुन रूपमा प्रस्फुटित हुन्छ भन्ने हो । राजनीतिक दलहरू नसच्चिने हो भने एक दिन यसले अप्रिय विस्फोटकै रूप पो लिन्छ कि भन्ने हो ।हालैका चुनावमा बिलकुल नयाँ दल एवं उम्मेदवारहरूलाई पनि अस्वाभाविक रूपमा जिताएर नागरिकले थोरै भए पनि आफ्नो निराशालाई निकास दिएका छन् । तर मूलधारको राजनीतिबाहिरको यो भँगालोले कस्तो आकार लिन्छ, आजै यसै भन्न कठिन भए पनि यस्तो राजनीतिक पर्यावरणमा अशोभनीय तवरमा प्रियतावाद हुर्किरहेको भने सहजै आभास गर्न सकिन्छ । भन्नै पर्दैन, अन्ततोगत्वा प्रियतावादबाट ठगिने भनेका पनि तिनै अबोध सर्वसाधारण नै हुन् । अतः, पुराना र परम्परागत होऊन् या नवस्थापित, सबै राजनीतिक दलहरूले जमिनमा आधारित राजनीति गर्नु आजको पहिलो आवश्यकता हो । राजनीतिक दल तथा नेताहरूको उद्देश्यमा आफ्नो सत्ताभोग तथा सुखसयल नभएर नागरिक कल्याणका विषयहरू पर्नु नै आजको खाँचो हो ।सम्बन्धित सबैले के बुझ्नैपर्छ भने, नेताहरूले घरीघरी भ्रम छर्न खोजेजस्तो फेरिएको शासन व्यवस्था नै सम्पूर्ण उपलब्धि हुँदै होइन । राजनीतिक परिवर्तन त तब मात्रै सार्थक हुन्छ, जब यो आम जनताको जीवनसित जोडिन्छ । अहिलेको लोकतन्त्रको समग्र स्वरूप भने बिलकुलै त्यस्तो देखिँदैनÙ यहाँ त दल र नेताहरू विजेता छन् भने नागरिकहरू पराजित । त्यसैले नेताहरूको सीमित वृत्तको जीवनसित मात्रै जोडिएको यस लोकतन्त्रलाई सुधार्नुपर्छ । ताकि, राजनीतिक व्यवस्था बदल्न फेरि सडकमा आउन नपरोस् भनेर १७ वर्षअघि संघर्षमा उत्रिएका नागरिकहरू दलहरूलाई सच्याउन भन्दै अब पनि आन्दोलनमा होमिनु नपरोस् । यही कामनाका साथ सबै नेपाली नागरिकलाई हाम्रा तर्फबाट लोकतन्त्र दिवसको हार्दिक मंगलमय शुभकामना !"
शिक्षामन्त्री र अर्थमन्त्रीले बुझून्,"१ केन्द्रमा विद्यमान शिक्षा मन्त्रालय र शिक्षा तथा मानव स्रोत विकास केन्द्रमध्ये कुनै एक मात्रै कायम गरी एउटा हटाउने । कामको दोहोरोपन हटाई चुस्त शैक्षिक प्रशासन कायम गर्ने, र आर्थिक भार घटाउने ।२ अहिलेको जस्तो केन्द्रले नै वार्षिक साढे ३ अर्ब निःशुल्क पाठ्यपुस्तकमा खर्च गर्ने परिपाटी हटाउने । शिक्षाको राष्ट्रिय उद्देश्यका आधारमा प्रदेश र स्थानीय परिवेश अनुसार बहुपाठ्यपुस्तक प्रणालीमा जाने । संविधानको अनुसूची ९ को शिक्षाको साझा अधिकार अन्तर्गत प्रदेशलाई यसको जिम्मा दिने ।३ संविधानले विद्यालय शिक्षालाई स्थानीय सरकारको एकल अधिकारभित्र पारिसकेको अवस्थामा पहिलाको जिल्ला शिक्षा कार्यालयलाई शिक्षा विकास तथा समन्वय एकाइको नाममा संघीय कार्यालय बनाइराख्नुको कुनै तुक देखिँदैन । त्यसैले ती ७७ जिल्लाका कर्मचारीलाई स्थानीय सरकार अन्तर्गत समाहित गर्ने र स्थानीय सरकारलाई सशक्तीकरण गर्ने ।४ स्थानीय तहमा शिक्षक तलब कोष बनाउने र प्रत्येक महिना शिक्षकको बैंक खातामा तलब जम्मा हुने परिपाटी मिलाउने । यसका लागि स्थानीय तहमा सञ्चालित बैंकसँग सहकार्य गरी बैंकमार्फत सो काम गराउने र बैंकलाई सरकारले शोधभर्ना गर्ने नीति अख्तियार गर्ने ।५ विद्यालय भौतिक सुधार र विकासका लागि स्थानीय तहमा कोष स्थापना गरी हाल प्रचलनमा रहेको राष्ट्रपति विद्यालय सुधार कार्यक्रमको रकममा प्रदेश र स्थानीय तहले निश्चित प्रतिशत थप गर्ने रकम र चन्दादाताको रकमसमेत त्यसैमा समाहित गर्ने व्यवस्था मिलाउने ।६ प्राथमिक तहमा दरबन्दीभन्दा बढी शिक्षकमध्ये योग्यता पुगेका शिक्षकलाई उपयुक्त तालिमसहित निमावि र मावि शिक्षकमा स्तरोन्नति गरी नपुग शिक्षकको समस्या समाधान गर्ने । प्रधानाध्यापकको छुट्टै दरबन्दी बनाई गुणस्तरीय शिक्षाका लागि खुला प्रतिस्पर्धाबाट प्रधानअध्यापक नियुक्त गर्ने र यो काम स्थानीय सरकारलाई दिने ।७ खास गरी कामको खोजीमा बसाइँसराइ गर्नुपर्ने आमाबाबुका सन्तानको अनिवार्य आधारभूत शिक्षा खल्बलिएको छ । यस्ता पिछडिएका समूहका सन्तानको अनिवार्य शिक्षा सुनिश्चित गर्न प्रत्येक पालिकामा छात्रवृत्ति कोष स्थापना गर्ने र आवासीय विद्यालय सञ्चालन गर्ने ।८ विद्यालय शिक्षामा लिइने कुनै पनि शुल्क अनिवार्य तथा निःशुल्क शिक्षा ऐन अनुसार दण्डनीय हुन्छ । त्यसैले विद्यालय शिक्षामा सरकारले संविधानको मर्मलाई आत्मसात् गर्दै थप लगानी गर्नैपर्ने भएको छ । यसका लागि विज्ञ समूह बनाई प्रतिविद्यार्थी प्रतिवर्ष न्यूनतम कति लगानी गर्ने भन्ने कुरा यकिन गरी कार्यान्वायनमा ल्याउनुपर्ने देखिएको छ । खर्च धान्न सकिँदैन भने संविधानमा संशोधन गरी माध्यमिक शिक्षा सशुल्क गर्ने नीति अख्तियार गर्ने ।९ देशलाई आवश्यक मध्यम तहको जनस्रोत उत्पादन गरी आर्थिक समृद्धिमा टेवा पुर्याउन, प्राविधिक शिक्षा तथा व्यावसायिक तालिम परिषद्लाई पुनःसंरचना गरी राष्ट्रिय योग्यता प्राधिकरणमा रूपान्तरण गर्ने । मन्त्रिपरिषद्बाट तीन वर्षअघि स्वीकृत राष्ट्रिय योग्यताको प्रारूप अनुरूप काम गर्न आवश्यक कानुन संशोधन गरी बजेटको समेत व्यवस्था गर्ने ।१० सार्वजनिक शिक्षा देश विकासको मेरुदण्ड मानिन्छ । सार्वजनिक विद्यालयबाट प्रत्येक वर्ष ठूलो संख्यामा विद्यालय छाड्ने विद्यार्थीको प्रवृत्तिले चिन्ताजनक अवस्थाको सृजना गरेको छ । निजी विद्यालयलाई बेलगाम छोडिदिने हो भने यसले निम्त्याउने बेथिति देशका लागि महँगो पर्ने निश्चित छ । त्यसैले शिक्षामा राज्यको दायित्व बढाउन लगानी सुनिश्चित गर्नेतर्फ पाइला चाल्ने । मनप्रसाद वाग्ले, मीनभवन, काठमाडौं"
संघीय र स्थानीय सरकारबीच टक्कर नहोस्,"संघीय र स्थानीय सरकारबीच यति सघन टक्कर भएको यो पहिलो पटक हो । काठमाडौं महानगरपालिकाका मेयर बालेन शाह र सरकार बीच एकअर्कालाई सहयोग नगरेको आरोप गहिरिएको छ । बुझ्नुपर्ने कुरा, यो कदमले बालेनको सामाजिक सञ्जालमा समर्थक बढेका छन् । हिजो जताततै भीडभाड हुने फुटपाथ आज खुला भएको छ, यसले सहरकै शोभा बढाएको छ । यसप्रति सरकारको ध्यान किन गएन ? बालेनले गर्न लागको कामले सरकारलाई नै फाइदा पुग्छ भने फेरि किन साथ र सहयोग नगरेको होला ? बागमती किनार ओगटेर बसेका सुकुम्बासी हटाउन पटकपटक गरेको आग्रहलाई सरकारले किन बेवास्ता गरेको होला ? त्यसैले संघीय सरकारले स्थानीय सरकारसँग वार्ता गरेर समस्या हल गर्नु उपयुक्त हुन्छ । धम्की दिने तरिका ठीक होइन । महानगरले गर्न लागेको काम गलत भए भन्नुपर्छ । गर्छु भनेर आउनेलाई पनि नदिने, आफू पनि केही नगर्ने प्रवृत्ति ठीक होइन । राजधानीको मुहार बदलिए त्यसमा सरकारको पनि नाउँ आउँछ । पुरुषोत्तम घिमिरे जोरपाटी, काठमाडौं"
"'हराए चौतारा, पुरिए गोरेटो समाचारमा  बाट लिइएका केही टिप्पणी :","धर्मसंस्कृति त बेचेर खान्छौं, अनि कहाँबाट रहन्छ त पाटीपौवा ? महेशकुमार बनुङ राई"
"नेता जितिरहने, लोकतन्त्र हारिरहने","संयोगले उपनिर्वाचन२०८० को भोलिपल्ट वैशाख ११ गते मुलुकले लोकतन्त्र दिवस मनाइरहेको छ । कुनै पनि निर्वाचन लोकतान्त्रिक प्रणालीको उच्चतम अभ्यास हो । शास्त्रका ज्ञाताहरूले निर्वाचनलाई लोकतन्त्रको सौन्दर्यका रूपमा परिभाषित गर्दै आएका छन् । यसले लोकतान्त्रिक विधि, पद्धति र प्रणालीलाई बलियो बनाउँछ भनेर पनि विश्वास गरिन्छ । तर, के व्यवहारको कसीमा निर्वाचनहरूले लोकतान्त्रिक प्रणालीलाई बलियो बनाउँदै लगेका छन् ? १७ औं लोकतन्त्र दिवस मनाइरहँदा यो प्रश्न फेरि सान्दर्भिक भएको छ । किन पनि भने, उपनिर्वाचनका क्रममा देखिएका कतिपय प्रवृत्तिले लोकतान्त्रिक अभ्यासका निराशाजनक पाटाहरू उजागर गरेका छन् । उपनिर्वाचनको आँखीझ्यालबाट लोकतन्त्रको अभ्यास हेर्दा निराशाका अनेक तस्बिर देखिन्छन् । हिंसारहित ढंगले निर्वाचन सम्पन्न हुनु, त्रासबिना मतदाताले मतदान गर्न पाउनु निर्वाचन सफलताको एउटा मापक हो । यस अर्थमा यो उपनिर्वाचन शान्तिपूर्ण रह्यो । मतदाता प्रभावित गर्ने खालका छिटफुटबाहेक हिंसाका घटना भएनन् । मतदाताले आफ्नो अधिकारको प्रयोग निर्धक्क गरे । तर, के यो उपनिर्वाचनले लोकतान्त्रिक मूल्यमान्यतालाई थप बलियो बनायो ? के यसले राजनीतिक संस्कारलाई सुदृढ बनाउन सहयोगी भूमिका खेल्न सक्यो ? के यो उपनिर्वाचन मुद्दाप्रधान बन्न सक्यो ? के यो बहुदलीय लोकतान्त्रिक प्रणालीका आदर्शहरूबाट परिचालित थियो ? सबै प्रश्नको एकमुस्ट जवाफ हो सकेनथिएन ।नेपाली राजनीति लोकतान्त्रिक प्रणाली र यसका आदर्शहरूबाट च्युत हुँदै गएको हाम्रो तीतो यथार्थ हो । यो उपनिर्वाचनले पनि लोकतान्त्रिक मूल्यलाई बलियो बनाउनेतिर आफूलाई हिँडाउन सकेन । आम निर्वाचन२०७९ मा जेजस्ता प्रवृत्ति देखिएका थिए, उपनिर्वाचन२०८० त्योभन्दा भिन्न देखिएनÙ तिनै प्रवृत्तिहरू दोहोरिए । केही उदाहरण हेरौं । पहिलो, यो उपनिर्वाचन केही दल र केही नेताका लागि प्रतिष्ठाको लडाइँ बन्यो । निर्वाचन लोकतन्त्रलाई बलियो बनाउने माध्यम हो भन्ने भाष्य यहाँनेर अर्थहीन देखियो । बारा, चितवन र तनहुँमा भएका उपनिर्वाचन दलहरूका लागि प्रतिष्ठाको विषय बने । प्रतिस्पर्धी दल र उम्मेदवारलाई जसरी पनि जित्ने भन्नेबाहेक कुनै सरोकार रहेको देखिएन । प्रतिद्वन्द्वीहरू प्रचारप्रसारका दौरान चुनाव जित्न जेजस्ता हतकन्डा प्रयोग गर्न तयार देखिए, जसरी भद्दा गालीगलौजमा उत्रिए, ती लोकतन्त्रका नाममा भएका विकृत अभ्यास थिए । लोकतन्त्रले स्वस्थ प्रतिस्पर्धाको माग गर्छ । अस्वस्थ प्रतिस्पर्धा, प्रतिष्ठाको लडाइँ, घृणाको राजनीतिले प्रणालीलाई विरूप पार्छ । शीर्ष नेतृत्व तहमा एकआपसमा इगो, घृणा र गालीगलौजको राजनीतिका अनेक शृङ्खला हामीले देख्यौं, बेहोर्यौं । तर, यो उपनिर्वाचनमा घृणाको राजनीतिको व्यापार नयाँ र आशा गरिएको पुस्ताले नै गर्दै थियो । आशालाग्दो र बौद्धिक भनिएकाहरू नै एकअर्कालाई होच्याउने प्रतिस्पर्धामा थिए । तिनले एजेन्डालाई प्राथमिकतामा नराखी ताली पाउने लालचले घृणास्पद अभिव्यक्तिमा जोड दिए, जुन लोकतान्त्रिक प्रणालीप्रतिकूल थियो । दोस्रो, यो उपनिर्वाचन मुद्दाविहीन रह्यो । त्यसो त नेपाली राजनीति नै मुद्दाविहीन हुँदै गएको छ । गएको आम निर्वाचन२०७९ मा पनि दलहरूले नवीन मुद्दाहरू अघि सार्न सकेनन् । तिनले पुरानै घोषणापत्रहरू कटपेस्ट गरे । राजनीतिकवैचारिक आधारभूमि बिर्सिंदै सत्तामुखी बनेका दल र नेताहरूले जनमतलाई आकर्षित गर्ने मूलभूत मुद्दा अघि सार्न सकेका थिएनन् । यो उपनिर्वाचनले पनि जनता आकर्षित गर्ने कुनै मुद्दा अघि सार्न सकेन । उपनिर्वाचनको कार्यक्रमकार्यनीति के हो ? कुन वैचारिकी र राजनीतिक कार्यक्रमको धरातलमा दलहरू चुनावमा होमिएका थिए ? सत्तारूढ गठबन्धनले आफ्ना उम्मेदवारलाई भोट माग्दा यी प्रश्नको जवाफ दिन सकेको देखिएन । प्रधानमन्त्री पुष्पकमल दाहालले तनहुँ पुगेर कांग्रेसका उम्मेदवारलाई जिताए मन्त्री बनाउने उधारो आश्वासन दिए । कांग्रेस सभापति शेरबहादुर देउवाले चितवन पुगेर त्यस्तै आश्वासन बाँडे । अर्थात्, सत्तारूढ दलका शीर्ष नेतासँग उधारो आश्वासनबाहेक आफ्ना उम्मेदवारलाई मत माग्ने आधार थिएन । सत्तारूढ गठबन्धन, त्यसमा पनि कांग्रेसको सिङ्गो संयन्त्र जसरी चितवन र तनहुँमा केन्द्रित देखियो, त्यो स्वाभाविक लाग्दैनथ्यो । पुराना दलहरू मात्रै होइन, नयाँ विकल्पसहित आएको दाबी गर्नेहरू पनि छिटो सत्ता र शक्तिमा पुग्न हतारिएका देखिए । तीसँग पनि कुनै ठोस र आकर्षक कार्यक्रम देखिएन । तिनले यति मात्रै भने, पुरानाले गर्न सकेनन्, त्यसैले हामी विकल्प हौं । तर, तिनले पनि भरोसायोग्य विकल्प दिन सकेको देखिएन । राजनीतिमा लागेपछि सत्ताप्राप्तिको ध्येय राख्नु अन्यथा होइन । तथापि बिर्सन नहुने कुरा के हो भने, मुद्दा अनि राजनीतिकसैद्धान्तिक जगबिनाको सत्ताप्राप्तिको दौडले लोकतन्त्रको संस्थागत विकासलाई सघाउँदैन । निर्वाचनलाई सत्ताहतियारको माध्यम मात्रै बनाउन खोज्दा लोकतन्त्र बलियो हुँदैन, बरु त्यसको खिल्ली उड्छ भन्ने कुरा यस दौरान देखियो । तेस्रो, यो उपनिर्वाचनले लोकतान्त्रिक चरित्रलाई ग्रहण गर्न नसक्नुको अर्को कारण थियो दलकेन्द्रित नभई व्यक्तिकेन्द्रित देखिनु । लोकतन्त्रमा दलहरू र तिनले लिने वैचारिकराजनीतिक आधार र सिद्धान्तको बोलवाला हुनुपर्ने हो । तर, नेपाली राजनीति बिस्तारै व्यक्तिकेन्द्रित हुँदै गएको छ । त्यहाँ न सिद्धान्तको बहस छ, न विधिको पालना नै । मात्रै व्यक्तिकेन्द्रित प्रवृत्ति हुर्कंदा राजनीति बिथोलिएको छ । नेपाली समाज एउटा प्रस्ट दृष्टिकोण भएको जवाफदेह र इमानदार नेता होइन, मसिहा खोजिरहेको छ । जसले चर्को स्वरले मीठो र लोकप्रिय नारा दिन सक्यो, जनता उतै आकर्षित हुने प्रवृत्ति विकास भएको छ । परीक्षण भइसकेका दल र नेताहरू असफल हुँदै जाँदा नयाँ विकल्प खोज्ने नाममा समाज व्यक्तिकेन्द्रित प्रियतावादी राजनीतिको पछि लागेको छ । समाजको यही मनोदशालाई क्यास गर्दै नयाँ विकल्पसहित आएको दाबी गर्ने नेतृत्व पंक्ति पनि प्रियतावादी राजनीतिको फेरो समाएर अघि बढिरहेको छ । तर, प्रियतावादी राजनीतिले लोकतन्त्रलाई टेवा दिँदैन । बरु अनावश्यक देवत्वकरण गर्दै अपेक्षा पाल्दा त्यसबाट छिट्टै निराशा हात लाग्न सक्छ । लोकप्रियतावादको रथमा सवार नेतृत्व असफलताको रसातलमा पुगेका अनेक दृष्टान्त छन्, नेपाली राजनीतिमा । त्यसकारण यो उपनिर्वाचनमा प्रियतावादी राजनीति मौलाए पनि त्यो आम जनताका लागि हर्ष न विस्मात भनेझैं भएको छ । उपनिर्वाचनका क्रममा देखिएका उपर्युक्त प्रवृत्तिहरू लोकतन्त्रको विकासपथका ऐंजेरु हुन् । तर, यी ऐंजेरु अहिले मात्रै पलाएका होइनन् । लोकतन्त्रको आन्दोलन र यसको प्राप्तिसँगै यस्ता प्रवृत्तिले जरा हाल्दै जाँदा आज लोकतन्त्र सत्ताकेन्द्रित विषाक्त राजनीतिमा परिणत भएको छ । निर्वाचनहरू सत्ता र शक्ति प्राप्त गर्ने हतियारमा सीमित हुँदै गएका छन् । तर, संघर्ष र बलिदानबाट लोकतन्त्रको स्थापना कर्मकाण्डी निर्वाचन र कसैलाई सत्तामा पुर्याउने भर्याङ बनाउन मात्रै भएको थिएन । दर्जनौं नेपालीको रगत सिञ्चित भएर मुलुकमा लोकतन्त्र स्थापना भएको हो । आजको लोकतन्त्र दिवसको इतिहास १७ वर्ष मात्रै पुरानो हो तर २०६३ सालमा प्राप्त यो राजनीतिक उपलब्धिको जग सात दशकअघि नै हालिएको हो । २००७ सालमै नेपाली राजनीतिले लोकतन्त्रप्राप्तिको गौरवशाली इतिहास रचेको हो । दुःखद पक्ष के भने, लोकतन्त्रप्राप्तिको संघर्षमय इतिहास रच्न सकेको राजनीतिक नेतृत्व यसको सही व्यवस्थापन गर्न र यसलाई बलियो बनाउनबाट चुक्दै आएको छ । लोकतन्त्रको अभ्यासका अनेक हन्डरठक्करबाट गुज्रँदा पनि नेपाली राजनीति परिपक्व हुन सकेको छैन । मुलुकले गतिशील र समृद्ध लोकतन्त्रको अभ्यास गर्न सकेको छैन । आखिर हाम्रो लोकतन्त्रले किन लय गुमाउँदै छ ? लोकतन्त्र दिवसका अवसरमा विमर्श अरू आवश्यक भएको छ । आजको दुर्भाग्यपूर्ण राजनीतिक अवस्थाका अनेक कारण र आयाम छन् । तीमध्ये केही मूलभूत पक्षमा नेतृत्व पंक्ति चुक्दा लोकतन्त्रको संस्थागत विकास र व्यवस्थापन हुन सकेन । पहिलो कारण हो, समकालीन नेताहरूबीच व्यक्तित्वको टकराव । नेतृत्व पंक्तिबीचको इगोको लडाइँ आजको समस्या होइन, यो लोकतन्त्रको प्राप्तिसँगै हुर्किएको प्रवृत्ति हो । आज पनि धेरैलाई लाग्छ, बीपी कोइराला र राजा महेन्द्रबीच व्यक्तित्वको टकराव नहुँदो हो त नेपालको राजनीतिक दिशा अन्यत्रै मोडिन्थ्यो । राजासहितको प्रजातान्त्रिक व्यवस्थामा राजा सीमाभित्र रहिदिएका भए र प्रजातन्त्रको अभ्यास संस्थागत हुने बाटामा गएको भए आजको नेपालको तस्बिर सायद फरक हुने थियो । त्यसो त बीपी र मातृका कोइरालाबीचको व्यक्तित्वको लडाइँले पनि कांग्रेस र २००७ पछिको प्रजातन्त्रको अभ्यासलाई कमजोर बनायो । २०४६ सालपछि त झन् नेतृत्वहरूबीच पटकपटक व्यक्तित्वको टकराव र समस्याहरू देखिए । कांग्रेसका नेतात्रय गणेशमान सिंह, कृष्णप्रसाद भट्टराई र गिरिजाप्रसाद कोइरालाबीचको व्यक्तित्वको लडाइँले पार्टीमा गुटबन्दी उत्पन्न गर्यो र संसदीय प्रजातन्त्रमा अस्थिरता आइरह्यो । कोइरालाको मत गणेशमान वा किसुनजीसँग मात्रै नमिलेको होइन, उनी देउवासँगै पनि भिडे, जसले कांग्रेसलाई विभाजनसम्म पुर्यायो । कम्युनिस्ट पार्टी र यसका नेताहरूको त डीएनए मै फुट र विभाजन छ । कम्युनिस्टहरू कति बेला जुट्छन् वा फुट्छन्, थाहै हुन्न । तर, जति पनि फुट र विभाजन भएका छन्, तिनमा सिद्धान्तको कलेवर लगाए पनि ती नेतृत्वहरूबीचकै इगोको टकरावका कारण भएका हुन् । नेताहरूबीचको आपसी सम्बन्धको व्यवस्थापन हुन नसक्दा नेपाली राजनीति यति विघ्न बिथोलिएको छ, यो दिशाहीन, गतिहीन छ । र, यो गतिहीनताले लोकतन्त्रको अभ्यासलाई कमजोर बनाइदिएको छ । दोस्रो, दल र नेताले विचारभन्दा माथि सत्ताप्राप्तिलाई प्राथमिकतामा राखिदिँदा पनि लोकतान्त्रिक अभ्यास विकृत हुन पुग्यो । राजनीतिक विचार, लोककल्याण र जनजीविकाका मुद्दाहरू छायामा परे भने सत्ता राजनीतिले प्रधानता पायो । उपनिर्वाचनका दौरान यो प्रवृत्ति नयाँपुराना सबै खाले दल र नेताहरूले अँगाल्नुले नेपाली राजनीतिमा यो चरित्र हुर्कंदै गरेको प्रस्टिन्छ । तेस्रो, लोकतन्त्र बलियो हुन दलहरू बलियो हुनुपर्छ । तर, दलहरू आफैंभित्र लोकतान्त्रिक हुन सकेका छैनन् । लोकतन्त्र केही सीमित नेताहरूको बन्धक भएजस्तो लाग्छ । दलहरूको आन्तरिक लोकतन्त्र सबल नहुँदा यसले लय गुमाउँदै गएको छ । चौथो, दलीय नेतृत्वमा हुर्केको परनिर्भर चरित्र र मानसिकताले लोकतान्त्रिक अभ्यासलाई कमजोर पार्दै लगेको छ । सरकार गठन गर्दा होस् वा संविधान बनाउँदा वा कुनै उच्चपदस्थको निर्वाचन वा नियुक्तिमा शक्तिस्वार्थको चासो सम्बोधन गर्न तँछाडमछाड गर्ने राजनीतिक नेतृत्वका कारण पनि लोकतान्त्रिक अभ्यास प्रताडित भएको छ । विडम्बना के भने, लोकतन्त्रमाथि प्रताडना अरू कसैबाट होइन, यसैका पृष्ठपोषकहरूबाट भइरहेको छ । पूर्वराजाले दलहरू र नेताहरूका क्रियाकलापमाथि टिप्पणी गर्दै बेलाबखत सार्वजनिक अभिव्यक्ति दिँदा सम्पूर्ण राजनीतिक वृत्त तरंगित हुने गर्छ, प्रमुख दलहरूका शीर्षस्थ नेताहरू लोकतन्त्रमाथि जोखिम देख्छन् र लोकतन्त्र रक्षाको दुहाई दिन्छन् । तर, यथार्थमा दलीय नेतृत्वका क्रियाकलाप, तिनका चरित्र हेर्दा लोकतन्त्रप्रति सबैभन्दा बढी जोखिम यही नेतृत्व पंक्तिबाटै छ । तिनमा हुर्केको कुलीन संस्कार अनि अलोकतान्त्रिक अभ्यासबाट जति लोकतन्त्रलाई आघात पुगेको छ, त्यति अन्यत्रबाट छैन । त्यसकारण पूर्वराजाका अभिव्यक्तिबाट तरंगित हुनुभन्दा आफ्नै व्यवहार, कार्यशैली र चरित्र सुधार्न आवश्यक छ । उपनिर्वाचनको नतिजा आउने क्रममा छ । परिणाम घोषणासँगै फेरि केही नेताले विजयको अबीरजात्रा गर्नेछन् । र, फेरि लोकतन्त्रको दुहाई दिनेछन् । हो, लोकतन्त्रले हामीलाई अभिव्यक्ति स्वतन्त्रता दिएको छ । राजनीतिक अधिकार सुरक्षित छ । नयाँ पार्टी खोलेर थोरै अवधिमै राष्ट्रिय प्रभाव पार्न सक्ने शक्ति बन्ने वातावरण लोकतन्त्रले नै दिएको हो । हाम्रो संविधानले कैयौं जनअधिकार सुनिश्चित गरेको छ । कागजी लोकतन्त्रमा हामी विश्वका कतिपय धनी र विकसित राष्ट्रको दाँजोमा कम छैनौं । तर, व्यवहार, सोच, कार्यशैलीमा हामी लोकतन्त्रका नाममा विकृत अभ्यासमै लिप्त छौं । हाम्रो राजनीति अनौठो छ, यहाँ नेताले जित्छ, तर लोकतन्त्रले हार्छ । लोकतन्त्रले यसै गरी लय गुमाउँदै जाने हो भने यहाँ केही नेताले त जितिराख्लान् तर लोकतन्त्रले सधैं हार्नेछ । त्यसो हुँदा नेपाली राजनीतिले न समाउने हाँगो पाऊनेछ, न त टेक्ने लौरो नै । लोकतन्त्र दिवस मनाइरहँदा हेक्का राखौं ।"
"अध्ययन, जिज्ञासा र सिकाइको अविरल यात्रा","नयाँ पुस्तासामु आफ्नो समय, अनुभव र संघर्षका कुरा गर्ने क्रममा यसअघि मैले जीवन र मृत्यु, अनि जेलजीवनबारे केही सन्दर्भ स्मरण गरेको थिएँ । यस पटक आफ्नो अध्ययन, ज्ञानप्राप्ति, जिज्ञासा र सिकाइजस्ता कुराको चर्चा गर्नेछु । त्यसो त राजनीतिक बन्दीका रूपमा गोलघरमा थुनिँदा समय बिताउनकै लागि पनि अध्ययन गर्थें । त्यहाँ रहँदा आफूले गरेको अध्ययन र सिकाइ अरूमा हस्तान्तरणको प्रयास पनि गर्थें । जेलजीवनमा खासै कुनै अनिवार्य काम हुँदैन । र, मन पनि स्थिर रहँदैन । जेलमा बस्नु भनेको एक प्रकारले पराधीन हुनु हो । अरूको नियन्त्रणमा बाँच्नुपर्ने अवस्था हो त्यो, हरदम स्वतन्त्रताको हनन र विभिन्न प्रकारका बन्धनÙ अपमान भइरहेको हुन्छ त्यहाँ । त्यस्तो अवस्थामा कुनै ठूलो तपस्या वा गम्भीर अध्ययन हुन कठिन पर्छ, चित्तलाई एकाग्र बनाउनै गाह्रो हुन्छ । यसरी अनेक कुराको अनिश्चितताका बीच अध्ययनको मौका मिल्दा पनि कति नै गर्न सकिन्छ र ! तथापि, जेलमा समय गुजार्न र दुनियाँ बुझ्नकै लागि पनि अध्ययन गर्ने व्यक्ति पनि हुन्छन् । मैले जेलमा बस्दा ज्ञान र सूचनाका लागि अध्ययन गर्ने आदत बसाएँ । अध्ययन दिनको उज्यालोमा मात्र हुन सक्थ्यो, किनकि त्यस बखत गोलघरमा बत्ती थिएन । गोलघरको अवस्था कस्तो थियो भने, मानसिक सन्तुलन गुमाएका व्यक्तिलाई पनि त्यहाँ राखिएको थियो अनि व्यवहार, बोलीवचनमा अश्लीलता त सामान्य थियोÙ साथमा दुर्गन्धले बसिसक्नु हुँदैनथ्यो । तर म अध्ययनमा जब डुब्छु, तब छेउछाउमा हुँदै गरेका क्रियाकलाप र गफले मलाई असर गर्दैनन् । यही स्वभावका कारण पनि मैले जेलमा रहँदा अध्ययन गरेर समय व्यतीत गर्न सकें ।जेलमा रहँदा मैले किन, के प्रयोजन र कतिसम्म अध्ययन गरें भन्ने प्रश्न कसैले मलाई सोध्न सक्छ । मैले त्यो अध्ययन ज्ञान र सूचना प्राप्त गर्नका लागि गरेको थिएँ । औपचारिक शिक्षा जागिर, व्यवसाय वा कामका लागि लिइन्छ भने ज्ञानको विकास जीवन सहज बनाउनका लागि गरिन्छ । मैले जेलमा गरेको अध्ययन जागिर, व्यवसाय वा कुनै काम पाउनका लागि थिएन, थियो त केवल ज्ञान र सूचना पाउनका निम्ति । मेरो बुझाइमा ज्ञानप्राप्तिको उद्देश्यले गरिएको अध्ययनले मानिसलाई आन्तरिक रूपमा इनलाइटन गर्छ । शिक्षाले इनलाइटन गर्छ कि गर्दैन, म भन्न सक्दिनँ । मेरो जेलजीवनको अध्ययन कुनै प्रश्नको उत्तर दिन या कक्षा उक्लिन अथवा पेसाव्यवसाय गर्नका निम्ति थिएन । आफ्नो अन्तर्मनलाई प्रज्वलित गर्नका लागि मात्रै थियो । म जेलमा रहेका साथीभाइलाई अध्ययन गर्न प्रेरित गरिरहन्थें, केहीले त विभिन्न डिग्री पनि जेलमा पढेरै लिए । आफूले अध्ययन गरेका कुरा साथीभाइसँग बाँड्दा मलाई आनन्द लाग्थ्यो, आफ्नो ज्ञान नै बढेको महसुस हुन्थ्यो ।मलाई औपचारिक शिक्षा असाधारण महत्त्वको विषय हो भन्ने लाग्दैन । प्राणीहरूमा मानिस श्रेष्ठ हुनुको मुख्य कारण उसको मस्तिष्क र ज्ञान नै हो । होमोसेपियन्स अर्थात् मानिसको उत्पत्ति भएदेखि नै उसलाई उछिन्ने मानसिक श्रेष्ठता भएको कुनै प्राणी यो जगत्मा पैदा भएन । यही कारण नै मानिसको विकासको गतिले तीव्रता लिन सकेको हो ।स्मरणशक्ति र सृजनशीलता मानिसको महत्त्वपूर्ण सम्पत्ति हो । यही नै ज्ञान हो । झन्डै १७ हजार वर्षअघिसम्म त मानिस र अन्य जनावरको अवस्था उस्तै थियो । अब मानिस यति ज्यादा सृजनशील र कल्पनाशील भइसक्यो कि यसलाई जित्न कुनै पनि प्राणीले सक्दैन । गाईभैंसीका अघिल्तिर घाँसको मुठो र डलर राखिदिँदा त्यसले घाँस नै चुन्छ, खान्छ । तर मानिस ? यही फरक छ मानिस र जनावरमा । त्यो फरकपना मानिसभित्रको ज्ञान, सोच्ने शक्ति र बुझ्ने क्षमताका कारण विकसित भएको हो । जनावरमा पनि ज्ञान हुन्छ, तर त्यो ज्ञान उसको जीवन बाँच्ने कुरासँग मात्रै सीमित हुन्छ । त्यसपछिका यावत् सन्दर्भमा जनावरलाई कुनै सरोकार छैन ।हामी मानिसलाई बाँचेर मात्र पुग्दैन । हामीलाई उन्नति गर्नु छ, ख्याति कमाउनु छ । १७ हजार वर्षपछिका दिनहरूमा नै मानिसले आर्जन गर्दै आएको ज्ञानका कारण अन्य जीवलाई कज्याउने, शासन गर्ने अवस्थामा पुग्यो । त्यसपछि नै पशुपालन, कृषिको बाटो हुँदै नयाँनयाँ आविष्कारसम्म मानिस आइपुगेको हो । यो सब ज्ञानका कारण सम्भव भएको हो । आज त मानिसले आर्टिफिसियल इन्टेलिजेन्स (एआई) समेत विकास गरेर कतिपय काम त्यसैमार्फत गराउन थालिसकेको छ । म फेरि आफ्नो अध्ययनको सन्दर्भ यहाँ जोड्न चाहन्छु । हो, विषम अवस्थामा मैले राजनीति सुरु गरेको हुँ । त्यस बखत अध्ययन, शिक्षा आर्जन कठिन थियो । तर मेरो स्वभावका कारण ज्ञानप्राप्तिको अध्ययनलाई कहिल्यै मर्न दिइनँ । म जेजति पढ्छु, त्यो बुझेर मात्र पढ्छु । म त्यति धेरै अध्ययनशील मानिसचाहिँ होइन । मसँग राजनीति गरेका र जेलजीवन बिताएका कतिपय साथी मभन्दा धेरै पढ्थे । कतिपय साथी पढ्न समय बढी दिने, तर एकाग्र हुन नसक्ने खालका थिए । धेरै पढ्ने, थोरै बुझ्ने बढी थिए । सानै छँदा म शिक्षकले पढाउँदा एकाग्र भएर सुन्थें, हेर्थें र त्यसलाई दिमागमा बसाउँथें । घर पुगेपछि शिक्षकले पढाएका कुरा पुस्तक पल्टाएर दोहोर्याउँथें । त्यसपछि त्यो कुरा म बिर्संदैनथें । तर मैले जिन्दगीमा बाल्यकालदेखि किशोरावस्थामा पुग्दासम्म पनि एकाग्र भएर पढ्ने अवसर उति विधि पाइनँ । कहिले बसाइँसराइ भएको छ त कहिले अर्कै विद्यालय पुगिएको छ । पढाइ टुट्दै, फेरि जोडिँदै आएको अवस्था मैले भोगें । मैले नियमित औपचारिक शिक्षा छोड्नुपर्ने बाध्यता त रह्यो, तर ज्ञानप्राप्तिको अध्ययनलाई भने कहिल्यै छोडिनँ । पाठ्यपुस्तक पठन कम भए पनि बाह्य पुस्तक अध्ययनको नियमितता अद्यापि कायम छ । त्यस बखत खास गरी शास्त्रीय रचनाका पुस्तकहरू बढी उपलब्ध हुन्थे । धर्मग्रन्थहरू सहज उपलब्ध हुन्थे भने ज्ञानविज्ञानका पुस्तकहरू पनि पाइन्थे । मभित्र अध्ययनको भोक जगाउन परिवारको पनि हात छ । मेरा हजुरबुवाबुवाले घरमा रुद्री, चण्डी, रामायण, महाभारत लगायत पढिरहनुहुन्थ्यो । उहाँहरूले ती ग्रन्थहरू वाचन गरिरहेको म बडो रुचिपूर्वक सुन्थें । बाल्यकालमा सुनेका ती ग्रन्थका कतिपय श्लोक अहिले पनि मलाई याद छन् । आवश्यक परेको बेला म कण्ठ सुनाउन सक्छु । यसरी ज्ञान बढाउने, त्यसलाई मस्तिष्कमा राख्ने र बाँड्ने परम्परा मैले परिवारबाटै सिकें ।म मोटोघाटो थिइनँ, त्यसैले शारीरिक परिश्रम गरेर खान सक्ने तागत थिएन । सायद त्यही कारण मलाई परिवारले पढ्नतिर प्रेरणा दिइरह्यो । म जन्मेको साल २००८ मै मेरो गाउँमा मिडिल स्कुल खुलिसकेको थियो । त्यहाँ औपचारिक शिक्षा लिएर छोरो अघि बढोस् भन्ने मेरा अभिभावकको चाहना थियो । उक्त स्कुलमा मलाई पढाउने शिक्षकहरू दार्जिलिङमा अध्ययन गरेका, अंग्रेजी जान्ने खालका थिए । उनीहरूमध्ये अधिकांश राणाविरोधी र परिवर्तनपक्षधर पनि थिए । हामी शिक्षकहरूलाई एमए सर, बीए सर, आईए सर भन्थ्यौंÙ त्यस्तो नाम उनीहरूले लिएको औपचारिक शिक्षाका आधारमा दिइएको थियो ।म सम्झन्छु, पढ्नुपर्छ भन्ने ज्ञान मलाई २०१२ सालको सरस्वती पूजाको दिनदेखि नै भयो । उक्त दिन एक जना ढुंगेल थरका गुरुले मलाई औपचारिक रूपमा अक्षर चिनाएका थिए । गुरुले मलाई किताब पढ्न सुरु गर्दा र अन्त्य गर्दा ढोग्नुपर्छ भनेर सिकाएका थिए । कथंकदाचित् खुट्टाले किताब छोयो भने क्षमायाचना गर्दै ढोग्न पनि उनैले सिकाएका थिए । बाल्यकालमा मेरो पढाइ तेज नै थियो, किनकि म जे पढ्थें त्यसमा एकाग्र हुन्थें । म जुन किताब पाए पनि दोहोर्याएरतेहर्याएर पढ्थें, विद्यालयका मात्रै होइन । म असाध्यै जिज्ञासु स्वभावको छु । मेरो जिन्दगी जिज्ञासामै बित्नेछ भन्ने मलाई थाहा छ । खगोलशास्त्र, अन्तरिक्ष, ग्रहनक्षत्रबारे ममा केही ज्ञान छ भने यही जिज्ञासाकै कारण छ । दर्शन, सृष्टि, प्रलय के हुन् भन्ने जिज्ञासा राख्छु । मेरो बुझाइमा, मानिस प्रकृतिको सबैभन्दा पछिल्लो रचना हो । मानिस लगायतका जीवहरू सुरुमा ठूला थिएनन् । पहिला साना थिए र ती समयक्रममा वातावरणीय प्रभावसँगै ठूलो आकारका हुँदै गए । मान्छेको दिमाग एकदमै मुलायम कोशिकाहरूबाट बनेको हुन्छ । दिमागलाई सोही अनुरूपको खाना दिन वा व्यायाम गराउन सकिएन भने त्यो कुँजो हुन्छ । त्यसकारण अध्ययन अनिवार्य छ । र, जो राजनीतिक वा अन्य कुनै कारणले भूमिगत हुन्छ, त्यसले त अध्ययन गर्नु झनै अनिवार्य छ । भूमिगत अवस्थामा पनि अध्ययन नगर्ने मानिसले जीवनको अर्थ नै बुझेको हुँदैन । जेलजीवनमा गरेको अध्ययनले कसैलाई महाविद्वान् त बनाउन नसक्ला, तर जेल अध्ययन गर्ने महत्त्वपूर्ण थलो भने पक्कै हो । जेल शरीर तन्दुरुस्त पार्ने ठाउँ होइन, तर मस्तिष्क सक्रिय राख्ने स्थान अवश्य हो । अध्ययन गरेन भने जेल बस्ने मानिसको जीवन बरबाद हुन्छ । म जेलमा रहँदा किताब प्राप्त गर्न सहज थिएन । केही यस्ता साथीभाइ थिए, तिनले किताब ल्याइदिन्थे । सेन्ट्रल जेलमा त एउटा ससानो लाइब्रेरी थियो, त्यहाँका सबै किताब मैले एकडेढ वर्षको अवधिमा पढिसकेको थिएँ । यो विषय पढ्छु, यो पढ्दिनँ भन्ने थिएन । त्यहाँ जे भेटियो, त्यो पढ्थें । हामीले पढेको कुनै पनि किताब काम नलाग्ने भन्ने हुँदैन, समयक्रममा सबै काम लाग्छन् । जेलमा बस्दा म आफूले पढेका किताबमा पेन्सिलले हल्का चिनो लगाउने गर्थें । तपाईंले त्यहाँ अहिले गएर ती किताब पाउनुभयो भने त्यो देख्न पनि सक्नुहुन्छ होला ।सही अध्ययनले मानिसलाई घमन्डी बन्न दिँदैन । घमन्ड भन्ने तत्त्व जब मानिसको दिमागमा पस्छ, त्यसले मस्तिष्क अकुपाई गर्छ र अरू चीज पस्नै दिँदैन । घमन्ड दिमागमा पसेपछि समग्र दिमागलाई त्यसले इन्फेक्टेड गरिदिन्छ । जुन दिन मानिसको दिमागमा घमन्ड प्रवेश गर्यो, त्यही दिनदेखि त्यसको पतन आरम्भ भयो । म अहिले पनि औपचारिक शिक्षा लिएका अनेक भाइबैनीलाई भेट्छु । कतिपयले मास्टर्स वा पीएचडी सिध्याएका हुन्छन्, तीमध्ये अधिकांशले आफ्नो पढाइ सकिएको बताउँछन् । म तिनलाई भन्ने गर्छु तिम्रो पढाइ सकिएको छैन, सिक्ने र अध्ययन गर्ने क्रम कुनै डिग्री लिँदैमा सकिँदैन । ज्ञानप्राप्ति भन्नु निरन्तर चलिरहनुपर्ने कुरा हो । यो कहिल्यै सकिँदैन, यसको अन्त्य छैन । ज्ञानप्राप्ति एकपल्ट गरिसकेपछि नवीकरण गर्नु नपर्ने नागरिकता जस्तो होइन । हामीले शास्त्र मात्र पढेर हुँदैन, त्यसलाई प्रज्ञामा परिणतसमेत गर्न सक्नुपर्छ ।मैले जेलमा बस्दाबाहेक किताब पढिसकेपछि कहिल्यै पाना पट्याउने गरिनँ । जेलमा बस्दा पनि महत्त्वपूर्ण अनुच्छेद वा वाक्यमा मात्रै हल्का ढंगमा पेन्सिलले अन्डरलाइन गर्थें । मलाई यस्तो लाग्थ्यो, आफूले कहाँसम्म पढें वा कहाँकति पृष्ठमा पुगें भन्ने नै थाहा पाइँदैन भने पढियो के त ? पाना पल्टाउनासाथ म थाहा पाइहाल्थें यतिसम्म पढिसकेको छु, अब यहाँबाट सुरु गर्नुपर्छ । मैले कहिल्यै फोहोर हातले किताब छोइनँ । थुक लगाएर कहिल्यै किताब पल्टाइनँ । पढ्नुअघि सधैं हात धोएर सफा पार्नुपर्छ भन्ने बुझेको थिएँ । आफूले अध्ययन गर्ने पुस्तकप्रति सम्मान गर्नुपर्छ भन्ने मेरो धारणा अहिले पनि छ । पुस्तकले ज्ञानलाई सधैं ट्रान्सफर गर्छ । गहना हालेको बाकस र गहनामा भिन्नता छ । किताब गहना हालेको बाकस हो ।मेरो विचारमा ज्ञान भनेको प्रकृतिको वास्तविक नियममा रहेर त्यसभित्र रहेको सम्भावनालाई बुझ्नु, उजागर गर्नु, सदुपयोग गर्नु, विकास गर्नु, अभिवृद्धि गर्नु र त्यसबाटै नयाँ केही सृजना गर्नु हो । यो यथार्थ ज्ञान हो, कुनै बनिबनाउ वा कथिएको कथा (फिक्सन) होइन । पानीबाट बिजुली निस्कन्छ, यो कुनै कथा होइन । बादलबाट पानी पर्छ, यो ज्ञान हो । त्यो पानी कतै इन्द्र भगवान्ले पार्छन्, कतै अर्कै भगवान्ले पार्छन् त्यो कथा हो । हिन्दु धर्मावलम्बीका मतमा सृष्टि ब्रह्माले गर्छन्, अरू धर्मावलम्बीले सृष्टि अर्कैले गरेको देख्छन् यी कथा हुन् । तर आज संसारमा मानिस परिकल्पित ईश्वरबिना आफ्नो अस्तित्व नै नदेख्ने अवस्थामा पुगेको छ । मानिसले ईश्वरलाई जबर्जस्ती निर्माण गरिदिएको छ । दुर्भाग्य त के भइदियो भने, आफैंले निर्माण गरेको ईश्वरबाट मानिस आज भयभीत छ । मानिसले नै विकास गरेको रोबोट वा एआईबाट आफ्नो रोजगारी गुम्ने भयले अचेल संसार त्रस्त छ । त्यो दिन नआउला भन्न पनि सकिँदैन । स्वयम्ले निर्माण गरेको अदृश्य ईश्वरबाट कायल मानिस रोबोट र एआईबाट किन नडराओस् ! देशको चिन्ता, पार्टीको जिम्मेवारी, व्यस्तताजस्ता अवस्थामा पनि म घटीमा आधा घण्टा अहिले पनि पढ्छु । समय मिल्दा दुईतीन घण्टासम्म पढ्छु । मलाई रातको समयमा पढ्दा आनन्द आउँछ ।"
हस्तकलामा रमाउँदै बहिरा महिला,"(काभ्रे)प्रयोगमा आएका झोलालाई आकार दिएर एकछेउमा राखिएका छन् । रातो, नीलो, हरियो रंगका झोलाका टुक्राहरूलाई सियो र धागोमा उन्दै माला बनाउँदै छिन्, बनेपाकी सविता नकर्मी मानन्धर । उनी सियो धागोको कामसँगै हातको इसाराले साथीहरूसँग छिनछिनमा गफिँदै थिइन् । केही दिनअघि काभ्रेको बनेपा नगरपालिका९ स्थित काभ्रे बहिरा विकास संघमा पुग्दा देखिएको दृश्य हो यो ।सीप सिक्न र सीपमूलक काम गर्न सविता मात्र होइन, घरमा फुर्सदिलो भएर बसेरका उनीजस्तै कान नसुन्ने महिला संघमा पुग्छन् । हस्तकलासम्बन्धी सीप सिक्छन् । टोपी, खेलौना, माला, सिलाइलगायत हस्तकलाका सीप सिक्छन् । सविताका श्रीमान् पनि कान सुन्न र बोल्न सक्दैनन् । संघमा आबद्ध भएर विगत चार वर्षदेखि सीपमूलक तालिम लिएका छन् । यसैलाई आम्दानीको स्रोत बनाएका छन् । २३ वर्षीया खरिमाया जिम्बा टोपी बुन्छिन् । तीन वर्षदेखि खरिमाया बनेपास्थित काभ्रे बहिरा विद्यालयको होस्टलमा बस्दै आएकी छन् । खानीखोला५ तालढुंगाकी उनी बोल्न र सुन्न सक्दिनन् । बहिरो भएकै कारण पढाइबाट वञ्चित थिइन् । उनका भाइ र बहिनीसमेत बहिरा छन् । भाइबहिनीलाई बहिरा स्कुलमा पढ्न पठाएको सुनाइन् । बहिरा विद्यालय आएर उनले पढ्ने, सांकेतिक भाषा र सीप विकासका अवसर पाएको सुनाइन् । उनी अहिले सेनिटरी प्याड, किरिङ, माला, पोस्ट कार्ड, सिलाइ, बुनाइ, डल बनाउने, कुसन बनाउने, फूलहरू बनाउने, पेन्टिङ, मास्क बनाउनेजस्ता हस्तकलासम्बन्धी सीप सिकेको सुनाउँछिन् ।ललितपुर गोदावरीकी ३० वर्षीय रिता केसीको दैनिकी हस्तकलासँग जोडिएको छ । उनको दैनिकी हस्तकलासँगै बहिरा विद्यालयमा शिक्षण पनि गर्छिन् । विद्यार्थीलाई सीप सिकाउने गर्छिन् । दिउँसो शिक्षण र फुर्सदको समयमा हस्तकलाको काम गर्ने गरेको संघकी सल्लाहकार तथा दोभाषे कृष्ण प्यारी नकर्मीको सहयोगमा बताइन् ।यहाँ उत्पादन भएका हस्तकलाका सामान बिक्रीका लागि अनलाइनमा राख्ने गरेका छन् । त्यसरी बजारीकरण भइरहेको छ । सीपले आफ्ना लागि आफैं केही गर्न सक्छु भन्ने हिम्मत बढाउँछ । सीपमूलक कार्यक्रमको सहभागिताले गर्दा आफू अहिले सक्रिय भएर हस्तकलाको काम गर्न सकेको उनले बताइन् । बहिरा संघले जिल्लामा रहेका बहिरालाई आत्मनिर्भर बनाउनका लागि विभिन्न समयमा सीपमूलक तालिम प्रदान गर्दै आएको संघकी उपाध्यक्ष शर्मिला मानन्धरले बताइन् ।"
मरिण खोलामा लेदो बग्दा जनजीवन प्रभावित,"(मरिण, सिन्धुली)सुरुङ निर्माण गर्दा निस्किएको लेदोका कारण मरिण खोला पूरै धमिलो भएको छ । जसका कारण संस्कृतिमा प्रभाव परेको र चौपायालाई समेत समस्या भएको स्थानीयले बताए । त्यसका निम्ति तत्काल निकास दिइनुपर्ने नत्र आन्दोलन गर्ने चेतावनी दिएका छन् । सुनकोशी मरिण डाइभर्सनअन्तर्गत सुरुङ निर्माण गर्दा भित्रबाट आएको लेदालाई मरिण खोलामा मिसाउँदा खोलामा रहेका माछालगायतका जलचर पनि नासिएको उनीहरूको भनाइ छ । आयोजना निर्माणस्थल कमलामाई नगरपालिका२ को कुसुमटारभन्दा तल मरिण दोभान, डाडीगुराँसे, कुँडुले खट्टार, ढकालगाउँ, रायडी, सातपत्रे, साङबाले, मिलनचौकलगायतका स्थान स्थानीयको सद्गत गर्ने घाट रहेका छन् । मृतकको सद्गतपछि आआफ्नो संस्कति अनुसारको काम खोलामा सम्पन्न गर्दछन् । तर खोलामा लेदा बगेकाले परम्परा संकटमा परेको ढकालगाउँका निकेश ढकालले गुनासो पोखे । मृतकका आफन्तले किरियाकर्म गर्दा पहिलो काम खोलामै हुन्छ, उनले भने, मरिणमा सुरुङबाट निस्किएको लेदो मिसाएकाले मुख पखाल्ने ठाउँसमेत छैन । मलामी सिधै घर फर्किनुपर्ने बाध्यता छ । आयोजनाको वातावरणीय प्रभाव मूल्यांकन गर्दा (ईआईए) गर्दा ठूलो खाल्डा खनेर सुरुङबाट निस्किएको लेदोलाई हाल्ने र साइडबाट बग्न दिने भन्ने थियो । त्यो कार्यान्वयन भएन । सुरुङभित्रबाट आउने लेदो मरिण खोलामा मिसाउँदा अलिअलि बगेको जस्तो देखिन्छ, पानी त कता हो कता, अर्का स्थानीय सागरकुमार ढकालले भने, यत्रो आयोजना चल्दा सामान्य कुरा पनि नगरिदिँदा दीर्घकालीन असर पर्ने देखिन्छ । साइडबाट कुलो नबनाई सिधै खोलामा हालिदिएका छन् । स्थानीयले सुक्खा मौसममा घरपालुवा जनावरलाई खोलामा लगेर पानी खुवाउने र भैंसीलाई आहाल राख्ने गर्थे । चौपायालाई पानी खुवाउन खहरे खोजेर कुवा बनाउनुपर्ने अवस्था आएको कान्छामान गोलेले बताए । मरिण खोला लेदोले थलथल भएको छ, मान्छे नै फस्ने हो कि भन्ने खतरा छ, उनी भन्छन्, हिउँद महिनाभर सुरुङको लेदो खोलामा नहाल्ने व्यवस्था नगरे अब सहेर बस्न सकिँदैन । मदन भण्डारी राजमार्गको मरिण पुलमुनि सुरुङभित्रबाट आएको लेदो माटो खसालिएको छ । सुरुङभित्रबाट आएको लेदोका कारण मरिण खोलाको झन्डै १० किलोमिटर क्षेत्र पूरै धमिलिएको छ । मरिणलाई बुदुना माछा पाउने खोला भनेर चिनिन्थ्यो । अहिले लेदोका कारण पूरै जलचर मासिएर वातावरण प्रभाव परेको छ । सागरले भने, आयोजनाका कारण स्थानीयको रहनसहन, संस्कति, परम्परा, जलचर मास्न पाइँदैन । कमलामाई नगर प्रमुख उपेन्द्र पोखरेलले ठूलो आयोजना भएकाले केही कमी कमजोरी सच्याउन आफूले भनेको बताए । आयोजना पनि चल्नुपर्यो, स्थानीयको माग सुनुवाइ हुनुपर्यो, उनले थपे । सुनकोशी मरिण डाइभर्सन आयोजनाका प्रमुख मित्र बरालले सुरुङ खन्नका लागि भित्र पानी पठाउनुपर्ने र त्यो लेदो भएर बाहिर निस्कने गरेकाले समस्या भएको बताए । शतप्रतिशत समस्या समाधान हुँदैन, उनले भने, हामी न्यूनीकरण गर्छौं, केही समय हो त्यसपछि सुनकोशीकै पानी मरिणमा सलल बग्छ । आयोजनाको १३ दशमलव ७ किलोमिटरमध्ये हालसम्म चार दशमलव ६६९ मिटर सुरुङ निर्माण भएको छ । सुनकोशी नदीमा १६ मिटर उचाइको बाँध निर्माण गरी सुरुङमार्फत प्रतिसेकेन्ड ६७ घनमिटर पानी कमलामाई नगरपालिका२ कुसुमटारको मरिण खोलामा खसालिनेछ । त्यसबाट तराईका बारा, रौतहट, सर्लाही, महोत्तरी र धनुषा जिल्लामा गरी एक लाख २२ हजार हेक्टर क्षेत्रमा सिँचाइ सुविधा पुर्याउने आयोजनाको मुख्य उद्देश्य हो ।"
"काठमाडौंको जनघनत्व १७,४०० जना प्रतिवर्गकिमि","काठमाडौं (कास) नेपालको जनघनत्व प्रतिवर्गकिमि १९८ जना मात्रै हो । तर, राजधानी काठमाडौंमा भने मानिसहरूको खचाखच बसोबास छ । राष्ट्रिय जनगणना २०७८ अनुसार काठमाडौंको जनघनत्व १७ हजार ४ सय छ । जुन राष्ट्रिय जनघनत्वभन्दा ८७ गुणा बढी हो । पछिल्लो दशकमा ठूलो राजनीतिक परिवर्तन र संघीयता लागू भए पनि संघीय राजधानी काठमाडौं छिर्नेको संख्या घटेको छैन । बरु सिंगो काठमाडौं उपत्यकाको जनसंख्या उकालो लाग्दा काठमाडौं महानगरपालिकाको जनसंख्या भने घटेको छ ।राष्ट्रिय तथ्यांक कार्यालयले जनगणना २०७८ को नतिजाअनुसार नगरपालिका र गाउँपालिकास्तरीय तथ्यांक आइतबार सार्वजनिक गर्दै उक्त जानकारी दिएको हो । काठमाडौं उपत्यकाको जनसंख्या (काठमाडौं, ललितपुर र भक्तपुर जिल्ला) ३० लाख २५ हजार ३ सय ८६ छ । जबकि २०६८ को गणनामा उपत्यकाका तीन जिल्लाको जनसंख्या २५ लाख १७ हजार ३ थियो । दस वर्षमा उपत्यकाको जनसंख्यामा ५ लाख ८ हजार ३ सय ८३ वृद्धि भएको छ ।कार्यालयका अनुसार काठमाडौंको जनसंख्या २० लाख ४१ हजार ५ सय ८७ पुगेको छ । ललितपुरको जनसंख्या ५ लाख ५१ हजार ६ सय ६७ पुगेको छ भने भक्तपुरको ४ लाख ३२ हजार १३२ पुगेको छ । सबैभन्दा धेरै भक्तपुरमा ३३५ प्रतिशत वृद्धिदर छ । ललितपुरको जनघनत्व प्रतिवर्गकिमि १ हजार ४ सय ३३ जना छ भने भक्तपुरको प्रतिवर्गकिमि ३ हजार ६ सय ३१ छ ।२०६८ को जनगणनामा काठमाडौं जिल्लाको जनसंख्या १७ लाख ४४ हजार २ सय २०, भक्तपुरको ३ लाख ४ हजार ६ सय ५१ र ललितपुरको ४ लाख ६८ हजार १ सय ३२ रहेको थियो ।पछिल्लो दशकमा उपत्यकाका तीन वटै जिल्लाको जनसंख्या वृद्धि हुँदा काठमाडौं महानगरपालिकाको जनसंख्या भने घटेको छ । २०७८ को गणनाअनुसार काठमाडौं महानगरपालिकाको जनसंख्या ८ लाख ६२ हजार ४ सय छ । जबकि २०६८ सालमा काठमाडौं महानगरपालिकाको जनसंख्या ९ लाख ७५ हजार ४ सय ५३ थियो । यो दशकमा काठमाडौं महानगरको जनसंख्या १ लाख १३ हजारले घटेको हो । काठमाडौं महानगरपालिकाको जनघनत्व भने सबैभन्दा धेरै छ । गणनाअनुसार काठमाडौंको जनघनत्व १७ हजार ४ सय ४० जना प्रतिवर्गकिमि छ । काठमाडौं महानगरपालिकामा २ लाख ३८ हजार ९ सय ६६ परिवार बसोबास गर्छन् ।"
मिठाईदेवीलाई समाजसेवा पुरस्कार,काठमाडौं (कास) मानवअधिकार तथा शान्ति समाजले कर्मयोगी बद्री पहाडी समाजसेवा पुरस्कार२०७९ मिठाईदेवी विश्वकर्मालाई दिने भएको छ । पुरस्कारको राशि १ लाख १० हजार रुपैयाँ रहेको छ । झन्डै सात दशकदेखि सामाजिक न्यायको क्षेत्रमा गरेको योगदानका लागि विश्वकर्मालाई पुरस्कृत गर्ने निर्णय गरिएको समाजले जनाएको छ । अन्तर्राष्ट्रिय मानवअधिकार दिवसका अवसरमा आगामी मंसिरमा पुरस्कार प्रदान गरिने समाजले विज्ञप्तिमा जनाएको छ । विसं १९९३ मा काठमाडौंको इन्द्रचोकमा जन्मिएकी विश्वकर्मा दलित समुदायबाट स्नातक तह अध्ययन गर्ने पहिलो महिला हुन् । पशुपतिनाथ मन्दिरमा कुकुर र अछूतलाई प्रवेश निषेध गरिँदै आएकामा त्यसको विरोध गर्दै २०११ सालमा दलित समुदायलाई मन्दिर प्रवेश आन्दोलनमा उनी सक्रिय रूपमा सहभागी भएकी थिइन् । २०१२ सालमा उनले नेपाल परिगणित नारी संघको स्थापना गरी काठमाडौंको दलित बस्तीमा विद्यालय स्थापना र दलित समुदायका बालबालिकालाई शिक्षा दिलाउन योगदान दिएकी छन् । नेवार समुदायको कपाली परिवारमा जन्मेकी उनी टीआर विश्वकर्मासँग विवाहपछि दलित मुक्ति आन्दोलनमा निरन्तर सक्रिय छिन् । उनले भारतीय दलित साहित्य अकादेमीद्वारा प्रदान गरिने डा अम्बेडकर अन्तर्राष्ट्रिय पुरस्कारसमेत पाएकी छन् ।
"साढे २८ अर्ब सकियो, रेलवे ट्र्याक पनि बनेन","(काठमाडौं) पूर्वपश्चिम विद्युतीय रेलमार्ग आयोजना सुरु भएको १५ वर्ष भयो । यस अवधिमा निर्माण, अध्ययन र मुआब्जामा मात्र २८ अर्ब ४६ करोड ३४ लाख रुपैयाँ खर्च भयो । तर अहिलेसम्म रेल गुड्ने ट्र्याकबेल्ट निर्माण पनि सकिएको छैन । भरपर्दो रेल यातायात प्रणाली विकास गर्ने, रेल सेवासम्बन्धी अनुसन्धान र विकास गर्ने र सेवा विस्तार गर्न सम्भाव्य ठाउँहरूको अध्ययन गर्ने उद्देश्यले ०६८ मा रेल विभाग स्थापना भएको हो । यो विभाग मातहत रेल, मेट्रो रेल तथा मोनोरेल विकास आयोजना सञ्चालनमा छ । यसलाई गौरवको आयोजनाका रूपमा राखिएको छ । यही आयोजनाअन्तर्गत अहिले रेलमार्ग निर्माण र अध्ययनको काम अघि बढाइएको हो ।पूर्वपश्चिम, काठमाडौंपोखरातराईलगायतका दक्षिणी सीमाबाट महत्त्वपूर्ण औद्योगिक, व्यापारिक र प्रादेशिक प्रशासनिक केन्द्रलाई रेल सञ्जालसँग आबद्ध गराउन पन्ध्रौं योजना अवधि ०८०८१ सम्म ३४८ किमि रेलमार्ग स्तरोन्नति गर्ने भनिए पनि अहिलेसम्म भारतीय सीमा नाका जोड्नेसहित ११६ किमि मात्र ट्र्याकबेल्ट निर्माण गरिएको छ । ०७९ असार मसान्तसम्म जयनगरजनकपुरबिजलपुरासम्म ५१, जोगबनीबथनाहविराटनगर १० र बर्दिबासनिजगढ खण्डमा ५५ किमि ट्र्याकबेल्ट बनेको छ । अहिलेसम्म जयनगरजनकपुरकुर्थासम्मको ३५ किमि दूरीमा मात्र रेल सञ्चालनमा छ । बर्दिबासनिजगढ खण्डको कुल दूरी भने ७० किमि हो, जहाँ ट्र्याकबेल्ट र पुल निर्माण सुस्त छ । समग्र आयोजनाको खर्च साढे २८ अर्ब रुपैयाँ रहेको रेल विभागका महानिर्देशक रोहित बिसुराल बताउँछन् । यसमा काठमाडौंको मेट्रो रेल र पूर्वपश्चिम रेलमार्गको अध्ययन खर्च यसैमा परेको छ, उनले भने, पूर्वपश्चिम रेलमार्गसँग जोड्न बर्दिबासबाट निजगढतर्फ पहिलो चरणको ट्र्याकबेल्ट तयार पार्ने काम भइरहेको छ । अहिले उक्त खण्डमा ट्र्याकबेल्ट निर्माण गर्ने केही स्थानमा वन रहेकाले ढिला भएको उनको भनाइ छ । बर्दिबास, सर्लाही, रौतहट हुँदै ट्र्याकबेल्ट निजगढसम्म बन्नेछ । काठमाडौं उपत्यकाभित्र ७७ किमि मेट्रो रेलको विस्तृत आयोजना प्रतिवेदन तयार भई २४ किमि मेट्रो रेलमार्ग निर्माण सुरु हुने लक्ष्य राखिए पनि विस्तृत परियोजना प्रतिवेदन (डीपीआर) तयारीको ठेक्का अन्त्य गरिएको छ । जमिनमाथिबाट रेल चलाउन सकिन्छ भनेर काठमाडौं मेट्रो रेलको पूर्वसम्भाव्यता अध्ययन गरिएको थियो, सबैतिर यो सम्भव छैन भनेपछि डीपीआर तयारीको ठेक्का अन्त्य गरिएको हो, उनले भने, त्यसैले अब अध्ययन गर्दा जमिनमुनिबाट रेल चलाउन मिल्ने गरी गरिनेछ । अन्तरदेशीय रेलमार्गका रूपमा जलपाइगुडीकाँकडभिट्टा, नौतनवाभैरहवा, नेपालगन्ज रोडनेपालगन्ज रेलमार्ग निर्माण गरी रेलसेवा सञ्चालन गर्ने लक्ष्य लिए पनि यसमा पनि प्रगति नदेखिएको महालेखा परीक्षकको ६० औं वार्षिक प्रतिवेदनमा उल्लेख छ । समग्रमा प्रगति न्यून देखिएकाले पन्ध्रौं योजना अवधि ०८०८१ सम्म ३४८ किमि रेलमार्ग स्तरोन्नति तथा ट्र्याकबेल्ट निर्माण चुनौतीपूर्ण देखिएको छ, प्रतिवेदनमा भनिएको छ, आवधिक योजनाको लक्ष्य र कार्यक्रमबीच तादात्म्य कायम गरी लक्ष्य हासिल गर्नुपर्ने देखिन्छ । आयोजना सुरु भएको लामो समय बित्दा जग्गाको मुआब्जाबारे पनि टुंगो लागेको छैन । जग्गा प्राप्ति ऐन ०३४ को दफा १३ बमोजिम मुआब्जा निर्धारण समितिले कायम गरेको दरमा जग्गाको मुआब्जा भुक्तानी गर्नुपर्छ । योजना कार्यालयले अधिग्रहण गर्न सूचीकृत गरेका जग्गाको मुआब्जा वितरण गर्न जिल्ला प्रशासन कार्यालय झापा, सुनसरी, मोरङ, धनुषा सर्लाही, महोत्तरी र रौतहटलाई ७ अर्ब ५४ करोड ११ लाख १२ हजार पेस्की उपलब्ध गराएकामा आर्थिक वर्ष ०७८७९ सम्म ३३१ बिघा १८ कट्ठा अधिग्रहण गरी २ अर्ब ३६ करोड ९३ लाख भुक्तानी भएको छ । ०७२ देखि ०७९ सालसम्म जिल्ला प्रशासन कार्यालय झापा, सुनसरी, रौटहटलगायत ७ कार्यालयलाई दिएको १ अर्ब ४९ करोड ५५ लाख रुपैयाँ पेस्की रकम मुआब्जा वितरण नै नगरेकाले फर्स्योट नभई जिल्ला प्रशासन कार्यालयहरूको विविध खातामा उपयोगविहीन अवस्थामा छ, महालेखाको प्रतिवेदनमा भनिएको छ । मुआब्जा वितरणसम्बन्धी कार्यलाई समयमै सकेर रेलवे निर्माण अगाडि बढाउनुपर्ने महालेखाको सुझाव छ । सुरु अध्ययनअनुसार पूर्वपश्चिम रेलमार्गको दूरी ९४५ किमि थियो । अहिले निकुञ्ज क्षेत्रको रेखांकन परिवर्तन हुँदा दूरी घटेर ९२५ पुगेको छ । दुई वर्षदेखि काँकडभिट्टाइनरुवा खण्डमा मुआब्जा वितरण रोकिएको छ । चालु आर्थिक वर्षमा यही रेलमार्गको निजगढ र काँकडभिट्टाइनरुवा खण्डका लागि १ अर्ब रुपैयाँ बजेट विनियोजन भए पनि मुआब्जा वितरण हुन सकेको छैन । स्रोत सुनिश्चितता नभएकाले काँकडभिट्टाइनरुवा खण्डमा मुआब्जा वितरण हुन नसकेको हो । उक्त खण्डका लागि आर्थिक वर्ष ०७७७८ मा मूल्यांकन गरिएको रकम २४ अर्ब ४१ करोड रुपैयाँ छ । संशोधित मितिअनुसार काँकडभिट्टानिजगढ खण्डका रेलवे निर्माण ०८६८७ मा सक्ने भनिएको छ । यसअनुसार यस खण्डमा अहिलेसम्मको प्रगति राम्रै हुनुपर्ने हो । तर यो खण्डको प्रगति नै अपेक्षाकृत रूपमा बढ्न सकेको छैन ।"
स्टक एक्सचेन्जमा तीन र कमोडिटीमा चार आवेदन,"(काठमाडौं)व्यापारिक घरानालाई स्टक एक्सचेन्जको लाइसेन्स वितरण गर्नकै लागि नेपाल धितोपत्र बोर्डले सूचना आह्वान गरेकोमा तीन आवेदन परेका छन् । आवेदन दिने अन्तिम दिन आइतबारसम्म हिमालयन स्टक एक्सचेन्ज, नेसनल स्टक एक्सचेन्ज अफ नेपाल र अन्नपूर्ण स्टक एक्सचेन्ज लिमिटेडका नामबाट तीन आवेदन परेको बोर्डले जनाएको छ ।हिमालयन स्टक एक्सचेन्जमा व्यापारिक बिचौलिया दीपक भट्ट, नेपाल उद्योग वाणिज्य महासंघका पूर्वअध्यक्ष शेखर गोल्छा, लक्की ग्रुपका सतीशलाल मोर, दुगड ग्रुपका विवेक दुगड, ज्योति समूहका सौरभ ज्योति, शंकर ग्रुपका अध्यक्ष, शंकरलाल अग्रवाल, महासंघका पूर्वअध्यक्षद्वय पशुपति मुरारका र भवानी राणा, व्यवसायी राजेन्द्र खेतान, रोहित गुप्ता, आशिष श्रेष्ठ र जुनी गुरुङको पनि लगानी छ । बिचौलिया भट्टकै योजनाअनुसार धितोपत्र बोर्डका अध्यक्ष रमेशकुमार हमालले साविकको नियमावली परिमार्जन गरेर अन्तर्राष्ट्रिय अभ्यासविपरीत व्यावसायिक घरानाले पनि स्टक एक्सचेन्जमा लगानी गर्न पाउने व्यवस्था गरेका हुन् । सोहीअनुसार अहिले व्यापारिक समूहहरूबाट आवेदन परेको हो । बोर्डमा पेस भएको नेसनल स्टक एक्सचेन्जमा गैरआवासीय नेपालीहरूको मुख्य लगानी छ । यसमा गैरआवासीय नेपाली संघका संस्थापक अध्यक्ष उपेन्द्र महतो, पूर्वअध्यक्ष जीवा लामिछाने, संघका वर्तमान अध्यक्ष बद्री केसी र कुल आचार्य, महासचिव गौरी जोशी र दीपक तिमिल्सिनाको लगानी छ । यस कम्पनीमा सिद्धार्थ ग्रुप, अग्नि ग्रुप र रिलायन्स ग्रुपको पनि लगानी रहेको बताइएको छ ।अन्नपूर्ण स्टक एक्सचेन्ज लिमिटेडमा गणेशकुमार श्रेष्ठ, सुरेन्द्रराज वाग्ले, मुक्तिबोध न्यौपाने, अनिल सापकोटा, प्रकाशकुमार श्रेष्ठ, शेखर सुवेदी र बलराम उप्रेती छन् । बाहिर सार्वजनिक नगरिए पनि यस कम्पनीमा सञ्चार उद्यमी रामेश्वर थापाको पनि मुख्य लगानी रहेको स्रोतले बताएको छ । आवेदन आह्वान गर्दै बोर्डले जारी गरेको सूचनामा एउटा स्टक एक्सचेन्जले मात्र लाइसेन्स पाउने उल्लेख छ । यसका आधारमा परेका तीन आवेदनमध्ये एउटाले कम्पनी सञ्चालनका अनुमति पाउनेछ । निजी क्षेत्रको लगानीमा नयाँ एक्सचेन्ज ल्याउन बोर्डले परिमार्जन गरेको नीतिगत व्यवस्थामा हाल सञ्चालनमा रहेको नेपाल स्टक एक्सचेन्जको भूमिकालाई संकुचित बनाउन खोजिएको छ । हाल साढे ५६ लाखभन्दा बढी हितग्राही खाता खोली सेयर बजारमा प्रत्यक्ष लगानी गरिरहेका आम सर्वसाधारण लगानीकर्ताको सम्पत्तिको संरक्षकका रूपमा नेपाल स्टक एक्सचेन्ज लिमिटेड (नेप्से) ले काम गर्दै आएको छ । उक्त कम्पनीलाई यथास्थितिमै संकुचित तुल्याई त्यसको पुँजीसमेत वृद्धि नगरीकनै राखी धराशायी बनाउन लागिएको जानकारहरू बताउँछन् । नयाँ स्टक कम्पनीको चुक्ता पुँजी न्यूनतम ३ अर्ब रुपैयाँ र ३० प्रतिशत सेयर सर्वसाधारणका लागि छुट्याउनुपर्नेर् व्यवस्था छ । उक्त व्यवस्था हालको नेप्सेलाई भने लागू हुँदैन । यसरी नयाँ लाइसेन्स दिई निजी क्षेत्रबाट भविष्यमा प्रवर्द्धन हुने स्टक एक्सचेन्ज र हालको नेप्सेको पुँजी संरचनासम्बन्धी दोहोरो मापदण्ड तोकिएको छ । यस प्रक्रियाले सीमित केही व्यापारिक स्वार्थ समूहलाई दोस्रो स्टक एक्सचेन्जको लाइसेन्स दिई निजी क्षेत्रबाट प्रवर्द्धन हुने दोस्रो स्टक एक्सचेन्जलाई पुँजी, प्रविधि तथा जनशक्तिका समेत आधारमा अधिक प्रतिस्पर्धी तुल्याउने विभेदकारी परिस्थिति उत्पन्न हुने अवस्था आएको विज्ञहरूको निष्कर्ष छ ।नियमनको दुईखाले विभेदकारी व्यवस्थाले कानुनको समान प्रयोग तथा कानुनको समान संरक्षणको धारा १८ बमोजिमको संवैधानिक सुनिश्चितता तथा विधिको शासनको सिद्धान्तसमेतको प्रतिकूल रही संविधानसँग बाझिने कानुनका जानकारहरू बताउँछन् । कमोडिटी एक्सचेन्जका लागि चार कम्पनीको आवेदन परेको छ, जसअनुसार मल्टी डेरिभेटिभ एक्सचेन्ज लिमिटेड, मल्टी एसेट्स एन्ड डेरिभेटिभ एक्सचेन्ज लिमिटेड, हिमालयन कमोडिटिज एन्ड डेरिभेटिभ एक्सचेन्ज र नेपाल मल्टी कमोडिटिज एक्सचेन्ज लिमिटेडको आवेदन परेको बोर्डले जनाएको छ ।विवादित रूपमा नीतिगत व्यवस्था गरेर लाइसेन्स वितरण गरेको भन्दै सर्वोच्चमा रिट परेपछि यसअघि प्रक्रिया रोकिएको थियो । तर गत चैत अन्तिम साता सर्वोच्चले रिट खारेज गरिदिएपछि बोर्डलाई लाइसेन्स वितरण गर्न बाटो खुलेको हो । त्यसपछि बोर्डले गत चैत ३० मा सूचना निकालेर स्टक एक्सचेन्ज र कमोडिटी एक्सचेन्जको लाइसेन्सका लागि आवेदन आह्वान गरेको थियो, जसमा आवेदनका लागि १० दिन म्याद दिइएको थियो । म्याद दिने अन्तिम मिति आइतबारसम्म थियो । अब परेका आवेदनमध्ये दुई कमोडिटी एक्सचेन्जलाई लाइसेन्स दिइने बोर्डको सूचनामा उल्लेख छ ।"
अख्तियारले निजी क्षेत्र हेर्ने व्यवस्था हटाउन नेता भेट्दै उद्यमी,काठमाडौं (कास) नेपाल उद्योग वाणिज्य महासंघको प्रतिनिधिमण्डलले कांग्रेस सभापति शेरबहादुर देउवा र नेकपा एमाले अध्यक्ष केपी शर्मा ओलीसँग छुट्टाछुट्टै भेटवार्ता गरेको छ । भेटवार्ताका क्रममा दुवै नेताले निजी क्षेत्रलाई अख्तियारको दायरामा ल्याइए लगानी निरुत्साहित हुन सक्ने भएकाले आफूहरू यस विषयमा गम्भीर रहेको बताए । राष्ट्रिय सभाबाट प्रतिनिधिसभामा आएको अख्तियार दुरुपयोग अनुसन्धान आयोगसम्बन्धी संशोधन विधेयकमा निजी क्षेत्रलाई समेत समेट्ने व्यवस्था भएकाले उक्त व्यवस्था हटाउन महासंघ अध्यक्ष चन्द्र ढकालले दुवै नेतासमक्ष आग्रह गरे । अर्थतन्त्रमा ८० प्रतिशतभन्दा बढी लगानी र रोजगारी दिइरहेको निजी क्षेत्र उक्त व्यवस्था पारित भए हतोत्साही हुने र लगानीको वातावरण बिग्रिनेतर्फ पनि अध्यक्ष ढकालले ध्यानाकर्षण गराए ।दुवै भेटमा बैंकिङ प्रणालीमा करिब दुई खर्ब रुपैयाँ तरलता उपलब्ध हुँदाहुँदै पनि कर्जा प्रवाह नभइरहेकाले ब्याजदर कम गर्न तत्काल नीतिगत उपाय अवलम्बन गर्नुेपर्नेमा पनि अध्यक्ष ढकालले जोड दिए । भेटमा पूर्वप्रधानमन्त्रीसमेत रहेका देउवाले आफ्नो पार्टीले उदारवादी अर्थतन्त्रमा विश्वास गर्ने भएकाले निजी क्षेत्रका समस्या सम्बोधन गर्न प्रयास गर्ने प्रतिबद्धता जनाए । पूर्वप्रधानमन्त्री ओलीले पनि निजी क्षेत्रका समस्या सम्बोधन गरी निर्वाध रूपमा काम गर्ने वातावरण बनाउन आफू र आफ्नो पार्टी तत्पर रहेको बताए । वित्तीय क्षेत्रका समस्या समाधान गरी कर्जा प्रवाह बढाउनुपर्ने पक्षमा आफू रहेको उनको भनाइ छ ।
विद्युत् कटौतीको तालिका माग्दै उद्योगी व्यवसायीको विरोध,"(विराटनगर)तालिकाबिनै प्रतिदिन ८ देखि १२ घण्टासम्म हुँदै आएको अनियमित विद्युत् कटौतीले उद्योग व्यवसाय चौपट भएको भन्दै मोरङ व्यापार संघले आइतबार विद्युत् प्राधिकरणको दुहबी ग्रिड घेराउ गरेको छ । विद्युत् कटौतीको तालिका सार्वजनिक गर्न र भएको विद्युत् व्यवस्थित रूपमा वितरण गर्नुपर्ने माग गर्दै संघमा आबद्ध सुनसरीमोरङ औद्योगिक क्षेत्रका उद्योगीले ग्रिडमा धर्ना दिएका हुन् । यस क्रममा उद्योगीले विद्युत् कटौती तालिका सार्वजनिक गर, जथाभावी विद्युत् काट्न पाइँदैन, उद्योग मार्न पाइँदैन, कुलमान घिसिङ राजीनामा दे, विद्युत् माफिया मुर्दावाद जस्ता नारा लगाएका थिए । उनीहरूले विद्युत् कटौतीको तालिका सार्वजनिक नगरेसम्म घेराउ कार्यक्रम जारी रहने बताएका छन् ।अनियमित विद्युत् आपूर्तिले उद्योगको उत्पादन प्रक्रिया ठप्पप्रायः छ । औद्योगिक कच्चापदार्थ खेर जाने र मेसिनरी सामान बिग्रिनुका साथै श्रमिक व्यवस्थापनमा समेत समस्या भएको संघका अध्यक्ष नवीन रिजालको भनाइ छ । नेपाल उद्योग वाणिज्य महासंघका केन्द्रीय सदस्यसमेत रहेका उनले लामो समयदेखि बजारको मन्दी, बैंकको चर्को ब्याजदरको पीडा झेल्दै आएको औद्योगिक क्षेत्रले पछिल्लो पटक असहज विद्युत् आपूर्तिकै कारण उत्पादन लागत बढ्नुका साथै वस्तुको गुणस्तर र प्रतिस्पर्धात्मक क्षमतामै ह्रास आएपछि विद्युत् कार्यालय घेराउ गर्न बाध्य भएको बताए । दिनकै लामो समय विद्युत् आपूर्ति नहुँदा सुनसरीमोरङ औद्योगिक क्षेत्रका उद्योगले र ६० प्रतिशतसम्म उत्पादन कटौती गरेको संघका पूर्वअध्यक्ष पवन सारडाको भनाइ छ । सुनसरीमोरङ औद्योगिक क्षेत्रमा पुसदेखि नै अनियमित विद्युत् आपूर्ति, ट्रिपिङ र कम भोल्टेजको समस्या छ । उद्योगीले प्राधिकरणसँग नयाँ र फरक माग गरेका छैनन्, संघका निवर्तमान अध्यक्ष प्रकाश मुन्दडाले भने, विद्युत् कटौतीको तालिका सार्वजनिक गर्न र भएको बिजुली वितरणलाई व्यवस्थित गर्न मात्र माग गरेका छौं । विद्युत् कटौतीको तालिका सार्वजनिक भए मजदुर व्यवस्थापन सहज हुन्छ । करिडोरमा सानाठूला ५ सय उद्योग छन् ।प्राधिकरणलाई नै अनियमित रूपमा आपूर्ति हुने गरेकाले विद्युत् कटौतीको तालिका सार्वजनिक गर्न सक्ने अवस्था नरहेको दुहवी ग्रिडका प्रमुख रोशन खड्काको भनाइ छ । ग्रिडलाई नै नियमित रूपमा विद्युत् आपूर्ति हुने गरेको छैन, उनले भने, दिउँसो उपलब्ध हुने विद्युत् साँझमा पाइँदैन, साँझमा उपलब्ध हुने दिउँसो उपलब्ध हुँदैन । त्यसैले लोडसेडिङको तालिका प्राधिकरणले सार्वजनिक गर्ने स्थिति नरहेको उनले बताए । पूर्वी क्षेत्रमा हाल सरदर दुई सय मेगावाट बिजुली मात्र आपूर्ति हुने गरेको छ । तर माग २ सय ७० मेगावाटको छ । त्यसैले विद्युत् आपूर्तिमा समस्या भएको उनले प्रस्ट्याए । रूपनीबाट दुई सर्किटबाट ३ सय मेगावाट बिजुली पाइरहेकामा १३२ केभी प्रसारण लाइनको एक सर्किटको ब्रेकर पक्रिएर विद्युत् आपूर्ति अवरुद्ध हुँदा बिजुली आधाभन्दा कम उत्पादन भइरहेको छ ।"
१५ दिनमा समस्या समाधान हुन्छ,"काठमाडौं (कास) नेपाल विद्युत् प्राधिकरणका कार्यकारी निर्देशक कुलमान घिसिङले विद्युत् कटौतीको समस्या १०१५ दिनमै समाधान हुने बताएका छन् । तराईका औद्योगिक क्षेत्रमा विद्युत् कटौतीको समस्या भएको उद्योगीहरूको गुनासो बढेका बेला घिसिङले यस वर्ष सुक्खा मौसमका कारण बढी समस्या भएको र अबको केही सातामा समस्या समाधान हुने दाबी गरे । यस वर्ष हिउँ र पानी नपरेर सुक्खायाम लम्बिँदा नदी प्रवाहमा आधारित विद्युत् आयोजनाहरूको विद्युत् उत्पादनमा करिब ३० प्रतिशत गिरावट आएको छ, घिसिङले आइतबार पत्रकारसँगको भेटमा भने, त्यस क्षेत्रमा देखिएको समस्या १०१५ दिनमा समाधान हुन्छ । धनुषाको ढल्केबर सबस्टेसनबाट थप बिजुली पूर्वतर्फ पठाउन प्रसारण लाइनको क्षमताले नधानेका कारण पूर्वी क्षेत्रमा समस्या आएको उनको भनाइ छ ।कोसीका सुनसरीमोरङ औद्योगिक करिडोरलगायतका क्षेत्रमा देखिएको विद्युत् आपूर्तिको समस्या अल्पकालीन हो, उनले भने । एक सातादेखि पूर्वाञ्चलमा प्राविधिक समस्या आएको र हाल उक्त समस्या समाधान भएको घिसिङले बतए । उच्च माग हुने समयमा भारतको बिहारबाट आउने बिजुली कटौती हुँदा पनि प्राधिकरणलाई भार व्यवस्थापन गर्न समस्या भएको उनको भनाइ छ । सप्तरीको रूपनीमा रहेको सबस्टेसनको ब्रेकर पड्किएका कारण उक्त ब्रेकर परिवर्तन गर्दा एउटा सर्किट बाइपास गर्नुपरेकाले केही दिन समस्या रहेको घिसिङले जनाए । उक्त क्षेत्रमा १३२ केभीका प्रसारण लाइन दुइटा मात्रै रहेका कारण पनि एउटा सर्किट आउट हुँदा समस्या चुलिएको उनको भनाइ छ । गत वर्षको तुलनामा यस वर्ष अवस्था अझै राम्रो भएको घिसिङले बताए । हाल उत्पादन गत वर्षको भन्दा पनि २५ देखि ३० प्रतिशतमा खुम्चिएको र निजी क्षेत्रको उत्पादन हाल १५ प्रतिशतमा सीमित भएको घिसिङको भनाइ छ । हाल उत्पादन निकै कम छ । कुलेखानीलाई चौबीसै घण्टा पूर्ण क्षमतामा चलाएका छौं, उनले भने, माग औसत समयमा १३ सय मेगावाट पुगेको छ । उत्पादन ७ सय मेगावाट हाराहारीमा छ । यसले गर्दा माग र आपूर्तिबीच व्यवस्थापनमा समस्या केही समस्या छ, १०१५ दिनमा यो समाधान होला ।उद्योगीहरूलाई केही समय बिहानबेलुका उद्योग सञ्चालन गर्न पनि घिसिङले आग्रह गरे । भारतको बिजुली हाल ढल्केबर र टनकपुरबाट मात्रै आइरहेको र पूर्व पठाउन १३२ केभीको प्रसारण लाइनमा २ सय मेगावाट मात्रै जाने हुँदा पनि उक्त क्षेत्रमा समस्या रहेको उनको भनाइ छ । काबेली करिडोरबाट बिजुली उत्पादनमा निकै ह्रास आएका कारण पनि समस्या भएको उनले जनाए । यस्तो समस्या प्रिमनसुन सुरु हुनेबित्तिकै हट्ने घिसिङको भनाइ छ । सुनसरीमोरङ ओद्योगिक करिडोरका उद्योगलाई विद्युत् काटेका छैनौं, लाइटिङ लोडमा मात्र चलाउनू भनेका थियौं, काबेली करिडोरमा उत्पादन बढ्नासाथ उद्योगहरूलाई विद्युत् आपूर्ति दिन सुरु गरिसकेका छौं, उनले भने, अहिले देखिएको अल्पकालीन समस्या हो, ठूलो होइन, उनले भने, अब १०१५ दिनमा पूर्वमनसुन सुरु हुने अनुमान छ । त्यसपछि खोलानालामा पानीको बहाव बढ्छ । र विद्युत् उत्पादन बढ्छ । अहिले प्राधिकरणको प्रणालीमा विद्युत्को उच्चतम माग १ हजार ७ सय ५० मेगावाट पुगेको छ । औसत माग १ हजार ३ सय मेगावाट र आधार माग १ हजार २ सय ७५ मेगावाट छ । तराईमा गर्मी बढ्दा खेतमा सिँचाइ गर्न सिँचाइको लोड अत्यधिक बढेको छ ।"
१८८५ अंकमा ओर्लियो सेयर,"काठमाडौं (कास) साताको पहिलो दिन आइतबार सेयर बजारको परिसूचक नेप्से १८८५ अंकमा ओर्लिएको छ । होटलबाहेकका सबै उपसमूहका सूचक ओर्लिएका छन् । २९ कम्पनीको मूल्य बढ्दा १८८ कम्पनीको घट्यो भने २ को स्थिर रह्यो । कुल ८२ करोड ८५ लाख रुपैयाँ बराबरको कारोबार भयो । अघिल्लो कारोबारको तुलनामा यो रकम करिब १७ करोड कम हो । होटल तथा पर्यटन उपसमूह ११ अंक बढ्यो । बैंकिङ १६, विकास बैंक ३५, फाइनान्स ३२, जलविद्युत् २७, जीवन बिमा ११८, उत्पादन १४, माइक्रोफाइनान्स २९, निर्जीवन बिमा २९, अन्य २ र व्यापार उपसमूह ११ अंक घटे ।"
चेसमा फेरिएको परम्परा,"अपराजित यात्रारुपेश छैटौं राष्ट्रिय खेलकुद २०६८ मा चौथो भएका थिए र त्यसयता सबभन्दा राम्रो प्रदर्शन यसैपालि गरे । आफ्नै खर्चमा भारतमा १५ दिन प्रशिक्षण लिएका उनले यो च्याम्पियनसिपको तयारीमा दिल्ली र इन्दोरमा जीएम (ग्रान्ड मास्टर) स्तरको प्रतियोगिता खेलेका थिए, जहाँ उनले जीएम र आईएम (इन्टरनेसनल मास्टर) लाई पनि पराजित गरेका थिए । च्याम्पियनसिप सातौं चरणमा एफएम क्षितिज भण्डारीविरुद्ध मात्रै अंक बाँडेका २१५३ रेटेड उनले प्रकाशचन्द्र नेपाल, केशव श्रेष्ठ, पुरुषोत्तम चौलागाईं, पुरुषोत्तम सिलवाल, राजन खत्री, सुरवीर लामा, राजीव कार्की र राजन सुवेदीलाई हराउँदै उपाधि जितेका हुन् ।सुरवीर र क्षितिजले समान ६५ अंक जोडे । टाइब्रेकरका आधारमा सुरवीर दोस्रोमा रहे । सिलवालले ६, सुवेदीले ५५, पुरीले ४५, नेपालले ३, श्रेष्ठले २५, कार्की र चौलागाईंले ११ अंक बनाए । चार वर्षअघि जितेको उपाधि रक्षा गर्ने प्रयासमा रहेका पुरुषोत्तम चौलागाईं जितविहीन रहँदै अन्तिम स्थानमा प्रतियोगिता टुंग्याए ।वैकल्पिक खेलाडीको रूपमा च्याम्पियनसिपमा अवसर पाएकी सुशीला गुरुङविरुद्ध आठौं चरणमा बराबरी खेलेकी १७४३ रेटेड सुजनाले मार्सल तामाङ, पूजा भण्डारी, लक्ष्मी कँडेल, रिया श्रेष्ठ, विनिता कपाली, पुनम प्रसाइँ, शान्ति धामी र सिन्दिरा जोशीलाई पराजित गर्दै उपाधि रक्षा गरेकी हुन् । महिलातर्फ समान ५५ अंक जोडेपनि टाइब्रेकरको आधारमा शान्तिलाई उछिन्दै दोस्रो भइन् । रिया र पूजाले ५५, सिन्दिराले ४५, विनिताले ४, लक्ष्मीले ३, मार्सलले २५ र पुनमले १५ अंक बनाए ।महासंघका अध्यक्ष विदुरप्रसाद गौतमका अनुसार नेसनल च्याम्पियनका रूपमा रुपेश र सुजनाले वैशाख १८ देखि ढाकामा हुने एसियन जोनल ३२ च्याम्पियनसिप, जेठ २२ देखि अल्माती (कजाकस्तान) मा हुने एसियन कन्टिनेन्टल र अर्को वर्ष बुडापेस्ट (हंगेरीमा हुने ४५ औं चेस ओलम्पियाडमा प्रतिस्पर्धा गर्ने बताए । त्यस्तै, १४ वर्षीय पुरुषोत्तम सिलवाल र १३ वर्षीया रिया श्रेष्ठले वैशाख १५१७ मा भर्च्युल रूपमा हुने एसियन युथ मिक्स डबल्स टिम च्याम्पिनसिप खेल्नेछन् ।"
कीर्तिपुर मैदानकै उच्च स्कोर,"काठमाडौं (कास) कप्तान मोहम्मद वासिम र वृत्या आनन्दको शतकमा यूएईले एसीसी प्रिमियर कप क्रिकेटमा आइतबार सिंगापुरलाई २१ ले पराजित गरेको छ । पहिला ब्याटिङ गरेको यूएई निर्धारित ५० ओभर खेली ४ सय ७१ रनमा अलआउट भएको थियो । यूएईले बनाएको स्कोर त्रिवि क्रिकेट मैदान कीर्तिपुरमा ५० ओभरको खेलमा उच्च स्कोर हो । राजु खड्काको शतकबाट प्रेरित नेपालले २००३ को एसीसी इमर्जिङ नेसन्स कपमा भुटानविरुद्ध यसअघि ३ सय ९७ रन बनाएको थियो । यूएईबाट वासिमले १ सय ६० र वृत्याले १ सय ७४ रन बनाए । वासिमले ६२ र वृत्याले ९६ बलमा शतक पूरा गरेका थिए । वासिमले ८२ बलको इनिङ्समा ९ चौका र १६ छक्का प्रहार गरे । कुवेतसँगको पहिलो खेलमा पनि १ सय ८५ रन बनाएका वृत्याले १ सय ३३ बल खेली १७ चौका र ७ छक्का प्रहार गरे । यूएईले कुल २६ छक्का प्रहार गरेको थियो, त्यसमध्येको ३ छक्का आयान खानको नाममा थियो । उनले ५० बल खेली ९ चौका र ३ छक्कासहित ७४ रन बनाए ।मनप्रीत सिंहले ६६ र थिलिपान ओमाइदुराईले ५२ रन बनाए पनि सिंगापुरले ९ विकेट गुमाई २ सय ७० रनमात्र बनाउन सक्यो । यूएईका आयान, कार्थिक मेइयापन र सन्चित शर्माले २२ विकेट लिए । अघिल्लो खेलमा हङकङसँग पराजित ३ खेलमा २ जित हात पारी समूह बी को दोस्रो स्थानमा छ । हङकङ पहिलो दुवै खेल जिती शीर्ष स्थानमा छ । मूलपानी क्रिकेट मैदानमा भएको खेलमा जतिन्दर सिंहको शतकमा ओमानले मलेसियालाई ३ विकेटले पराजित गरी सेमिफाइनल पुग्ने सम्भावना बलियो बनाएको छ । जतिन्दरले १ सय ११ बलमा अविजित १ सय १ रन बनाएपछि ओमानले २ सय २८ रनको लक्ष्य ४२ ओभरभित्रै पूरा गर्यो । उनले १२ चौका र १ छक्का प्रहार गरे । कश्यप प्रजापतिले ६९ बलमा ६६ र कप्तान जिसन मक्सदुले ५८ बलमा अविजित ५२ रन बनाए । यसअघि विरनद्विप सिंहको ९४ रनमा मलेसियाले निर्धारित ओभरमा ९ विकेट गुमाई २ सय २७ रन बनाएको थियो । उनले १ सय ४४ बल खेली १३ चौका प्रहार गरे । मुहम्मद साहदतले ६० बलमा ५५ रन जोडे । ओमानका मक्सुदले १० ओभरमा ३५ रन खर्चेर ४ तथा बिलाल खान र आयान खानले २२ विकेट लिए ।"
मूलपानीमा आज नेपालको खेल,नेपाल क्रिकेट संघ (क्यान) को मुख्यालय रहेको मूलपानी क्रिकेट मैदानमा नेपालले सोमबार आफ्नो पहिलो अन्तर्राष्ट्रिय खेल खेल्ने छ । प्रिमियर कपबाटै मूलपानीको माथिल्लो क्रिकेट मैदानमा अन्तर्राष्ट्रिय क्रिकेट खेल आयोजना सुरु भएको हो । नेपालले पहिलो पटक यस मैदानमा खेल्न लागेको हो । नेपालले साउदी अरेबियासँग खेल्नेछ । तर आइतबार साँझको वर्षाका कारण खेल प्रभावित हुन सक्ने अवस्था देखिएको छ । वर्षाले मैदान हिलो बनाएको थियो । नेपाल मलेसिया र ओमानसँगको पहिलो दुई खेल जिती मजबुत अवस्थामा रहेको छ । साउदी अरेबियाले अघिल्लो खेलमा कतारलाई ७ विकेटले स्तब्ध पारेको थियो । मूलपानीमै आफ्नो पहिलो खेल मलेसियासँग खेल्दा साउदी अरेबिया १ सय ५३ रनमा अलआउट भएर ८ विकेटको पराजय भोगेको थियो ।
थ्रीस्टार दूरी छोट्याउँदै,दीपकको दुई गोलच्यासल रंगशालामा भएको खेलमा दीपकराजसिंह ठकुरीले ११ मिनेटभित्रै दुई गोलको अग्रता दिलाएर पनि सातदोबाटो युवा क्लबले रेलिगेसन क्षेत्रको टिम हिमालयन शेर्पासँग अंक बाँड्यो । पहिलो मिनेटमै गोल गरेका दीपकले दोस्रो गोल ११ औं मिनेटमा गरे । निशान लिम्बूले ७३ औं मिनेटमा गोल गर्दै हिमालयन शेर्पालाई खेलमा फर्काए । सुशील राईले ८९ औं मिनेटमा २२ को बराबरी गरेपछि सातदोबाटो अंक बाँड्न बाध्य भयो । यससँगै सातदोबाटोले जावलाखेलसँगको दूरी घटाउने अवसर गुमायो । हिमालयन शेर्पा (१०) र विभागीय टिम पुलिस (६) रेलिगेसन क्षेत्रमा छन् ।

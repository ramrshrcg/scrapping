शीर्षक,विवरण
लामिछानेले कानुन मिचेर 'फास्ट ट्र्याक मा लगाएको ठेक्का खारेज,"सार्वजनिक खरिद ऐनले ७ दिनको म्याद दिएर बोलपत्र गर्न र ठेक्का लगाउन दिँदै दिँदैन । यो ठेक्कामा अर्थसम्बन्धी विषय छन् । त्यसका लागि अर्थ मन्त्रालयको सहमति लिनुपर्नेमा त्यसो गरिएको छैन । कानुन मन्त्रालयको सहमति चाहिन्छ, लिइएको छैन । यो समग्र प्रक्रिया कानुनको विरुद्धमा छ । कानुनसम्मत नभएका निर्णय खारेज हुनैपर्थ्यो, गरियो ।राष्ट्रिय परिचयपत्रमा अभिलिखित नागरिकका वैयक्तिक र जैविक विवरणमा निजी कम्पनीबाट अरूलाई दिने विषय पनि संवेदनशील रहेको सरकारको भनाइ छ । सार्वजनिक सेवा दिने सरकारी कार्यालयले सरकारमातहतमै रहेको राष्ट्रिय परिचयपत्र तथा पञ्जीकरण विभागमा भएका विवरण हेर्दा बीचमा निजी कम्पनी रहेन विषयमा पनि यसमा सरकार संवेदनशील बनेको मन्त्री श्रेष्ठले बताए । नागरिकको वैयक्तिक गोपनीयता र राष्ट्रिय सुरक्षालाई कसरी सुनिश्चित गर्छ भन्ने कुनै विश्लेषण नगरी ठेक्का लगाइएको छ । त्यसैले यो प्रक्रिया खारेजभागी छ भन्ने सरकारको निष्कर्ष हो, उनले भने । प्रचलित कानुनविपरीत यस्तो निर्णय कसरी भयो ? वैयक्तिक गोपनीयता र राष्ट्रिय सुरक्षाको सुनिश्चितताका बारेमा आवश्यक विश्लेषण नगरी यस्तो काम कसरी भयो ? यसमा संलग्न कोको छन् र उनीहरूलाई कस्तो कारबाही गर्नुपर्छ भनेर प्रतिवेदन बनाउन प्रधानमन्त्री कार्यालयका सचिवको नेतृत्वमा तीन सदस्यीय छानबिन समिति गठन गरिएको छ । यस्तो निर्णय कसको संलग्नतामा र कसरी गरियो भन्ने पत्ता लगाउने कार्यादेशसहित समिति गठन गरिएको हो, श्रेष्ठले भने । अन्तर्राष्ट्रिय बोलपत्र आह्वान गर्दा न्यूनतम ४५ दिन र राष्ट्रिय बोलपत्रमा न्यूनतम ३० दिनको म्याद दिनुपर्ने भनी सार्वजनिक खरिद ऐनमा स्पष्ट लेखिए पनि लामिछानेले जम्मा ७ दिनको म्याद दिने भनेर कार्यविधि ल्याएका थिए । ११ पुसमा शपथ लिएसँगै सर्वोच्च अदालतमा नागरिकतामाथिको प्रश्न उठेको र पद छिट्टै जान सक्ने परिस्थितिबीच लामिछानेले गैरकानुनी रूपमा फास्ट ट्र्याकमा ठेक्का लगाउने बाटो लिएका थिए । सर्वोच्चको फैसलाबाट सबै सार्वजनिक पदबाट उनको बहिर्गमन हुनु अघिल्लो दिन माघ १२ मा एडभान्टेज इन्टरनेसनल प्रालिले ठेक्का पाएको थियो । कार्यविधि स्वीकृत, बोलपत्र आह्वान, योग्यता मूल्यांकन, छनोट र इजाजत प्रदान गर्ने काम फास्ट ट्र्याक बाट गरिएको थियो । कार्यविधिसँगै फ्रान्सेली कम्पनी आईडीईएमआईए को नेपाल एजेन्ट एडभान्टेज इन्टरनेसनलले पाएको ठेक्का खारेज गर्दै सरकारले एक करोड रुपैयाँ धरौटी फिर्ता गर्ने निर्णय गरेको छ ।सार्वजनिक खरिद ऐन मिचेर कार्यविधि जारी गरेको र ठेक्का लगाउने क्रममा पनि बदनियत देखिएकाले यो विषयमा अख्तियारले फाइल खडा गरी छानबिन सुरु गरेको छ । कान्तिपुरमा दस्ताबेजसहित प्रकाशित समाचारमा आयोगको ध्यानाकर्षण भएको थियो । अनियमितता भएको भनेर मन्त्रिपरिषद्ले पनि पुष्टि गरेपछि अख्तियारलाई थप सहज भएको छ, एक आयुक्तले मंगलबार कान्तिपुरसँग भने, प्रचलित कानुनलाई चुनौती दिन कार्यविधि ल्याउनु नै आपत्तिजनक हो, ठेक्का जसरी पनि निश्चित कम्पनीलाई दिने उद्देश्यले यो प्रक्रिया अघि बढाएको देखिन्छ । विस्तृत अनुसन्धानपछि आवश्यक प्रक्रिया अघि बढ्नेछ ।सेवाग्राहीलाई आवश्यक परेका बेला वैयक्तिक र जैविक विवरण रुजु गर्न सरकार आफैंले संयन्त्र बनाउने पहल भइरहेका बेला तत्कालीन गृहमन्त्री श्रेष्ठले हतारहतार निजी कम्पनीलाई यसको जिम्मेवारी दिएका थिए । कम्पनीले राखेको प्रस्तावअनुसार नै १० वर्षमा एक अर्ब ठेक्का कमिसन उठाउने योजना छ । तर, अब भने विवरण रुजु गर्ने काम सरकार आफैंले गर्ने गृहमन्त्री श्रेष्ठको भनाइ छ । गृहमन्त्री श्रेष्ठले त्यसका लागि एकीकृत कार्ययोजना ल्याएर अगाडि बढ्ने तयारीमा मन्त्रालय रहेको बताए । निजी कम्पनीलाई दिने भनिएको काम सरकार आफैंले गर्छ । राष्ट्रिय परिचयपत्रमा अभिलिखित विवरण सरोकारवाला अरू निकायलाई पनि दिलाउने काम सरकारले गर्छ । सरकारी निकायहरूमा निःशुल्क सेवा दिने भनेर व्यवस्था छ । नागरिकता बोकेर सरकारी अड्डा धाउने र सेवा पाउन कागजपत्र बोकेर लाइन लाग्नुपर्ने अवस्था अन्त्य हुन्छ । यसमा नागरिकलाई अतिरिक्त आर्थिक बोझ हुँदैन, उनले भने । कान्तिपुरले यसअघि नै प्राप्त गरेको दस्ताबेजअनुसार सेवा प्रदायक कार्यालय र राष्ट्रिय परिचयपत्र विभाग डेटा बैंकको सिधै सम्पर्क गराउने वा बीचमा सरकारी संयन्त्र राख्ने विकल्पमा लिखित रूपमै छलफल भइरहेको थियो । पहिलो विकल्पमा, उपयुक्त सुरक्षा विधि अपनाएर सरकारी वा संस्थागत कार्यालय वा व्यक्तिले सिधा पहुँच राख्ने प्रबन्ध गर्न सकिन्छ । दोस्रो विकल्पमा, डेटा बैंकमा सिधै पहुँच नदिएर बीचमा एउटा सरकारी संयन्त्र राख्न सकिन्छ, विभागको छलफलमा प्रस्तुत भएका दस्ताबेजमा उल्लेख छ । यो छलफलमा गृह मन्त्रालयले अर्थ र सञ्चार तथा सूचना प्रविधि मन्त्रालयलगायत विभिन्न सरकारी निकायसँग चरणबद्ध छलफल गरिरहेको थियो । तर, सरकारी संयन्त्रले गर्न सक्ने काम निजीलाई दिने गरी कार्यविधि बनाउन गत असोजमा मस्यौदा तयार गरिएको थियो । विभागले तयार पारेको मस्यौदा गृह मन्त्रालयको योजना महाशाखामा पुगेको थियो । यो मस्यौदा कानुन महाशाखामा आएपछि अघि बढेको थिएन । लामिछानेका पूर्ववर्ती बालकृष्ण खाँणले विभागबाट कार्यविधिको मस्यौदा आए पनि अध्ययनका लागि रोकिएको पुष्टि गरिसकेका छन् । नागरिकका वैयक्तिक तथा जैविक विवरणको प्रमाणीकरण कसले गर्ने भन्ने विषय संवेदनशील र दीर्घकालीन नीतिअन्तर्गत पर्छ, खाँणले गत साता कान्तिपुरसँग भनेका थिए, यो प्रस्ताव प्रशासनिक छलफलकै चरणमा थियो । त्यसैले विस्तृत अध्ययनपछि मात्र यो फाइलका विषयमा उपयुक्त निर्णय गर्नॅ ठीक हुन्छ भन्ने थियो ।प्रमाणीकरणको काम सरकारी संयन्त्रबाटै गर्न सकिन्छ भनेर गृह मन्त्रालयले अध्ययन गरिरहेका बेला नयाँ गृहमन्त्रीका रूपमा आएको तेस्रो दिन नै लामिछानेले यो काम निजी कम्पनीलाई दिने गरी कार्यविधिमा हस्ताक्षर गरेका थिए । पुस ११ मा गृहमन्त्री भएका लामिछानेले १३ पुसमा कार्यविधि स्वीकृत गरेका थिए भने २७ पुसमा विभागबाट एक साताको बोलपत्र आह्वान गरी १२ माघमा ठेक्का प्रदान गरिएको थियो । निश्चित कम्पनीलाई फाइदा पुर्याउन गरिएको यो ठेक्कामा एउटा मात्र कम्पनी एडभान्टेज इन्टरनेसनल प्रालिले एकल प्रतिस्पर्धा गरेको थियो । १२ माघमा काम फत्ते भएको अर्को दिन सर्वोच्चको आदेशबाट लामिछानेका सम्पूर्ण सार्वजनिक पद खारेज भएका थिए ।"
ठेकेदारले गर्ने भनिएको काम सरकारले निःशुल्क गर्छ,"कार्यविधि र ठेक्का खारेज स्वतः हुनुपर्ने थियो किनकि यो प्रक्रिया कानुनको बर्खिलाप थियो । सोझै कानुनविपरीत देखिने यस्तो निर्णय कसरी हुन गयो त भन्नेबारेमा सही निष्कर्ष आओस् भन्नका लागि सरकारले छानबिन समिति बनाएको हो । यसमा संलग्न पदाधिकारी तथा कर्मचारीलाई कसरी जवाफदेही बनाउनुहुन्छ ? अथवा खरिद ऐन मिचिएकाले सार्वजनिक खरिद अनुगमन कार्यालयको पनि पहलकदमी आवश्यक होला नि । त्यसैले त मन्त्रिपरिषद्ले छानबिन समिति बनाएको छ । यो अवस्थामा थप भनिरहन परेन । कानुनले निषेध गरेको प्रबन्ध गरेर कार्यविधि बनाउने र ठेक्का लगाउने विषयमा त अख्तियारलगायतका निकायले पनि छानबिन गर्नॅपर्ने होइन र ?आफ्नो क्षेत्राधिकारभित्र गर्ने जिम्मेवारीलाई अख्तियारजस्ता संवैधानिक निकाय आफैंले सोच्ने कुरा हो । सरकारी संयन्त्रले त कानुनविपरीत यस्तो निर्णय कसरी भयो, के के प्रक्रियाअन्तर्गत कुन ढंगले यो सब गरियो भन्नेबारेमा छानबिन गर्ने हो । सरकारले आफ्नो दायित्व पूरा गर्छ । राष्ट्रिय परिचयपत्रका लागि संकलन गरिएका विवरण प्रमाणीकरण गर्ने काम त आवश्यक हुन्छ नै । निजी कम्पनीलाई कानुनविपरीत दिइएको ठेक्का खारेज भएको छ, अब यो काम सरकार आफैंले गर्छ ? किनकि सरकारी संयन्त्रबाटै गर्न सकिन्छ भनेर पहल भएको थियो । निजी कम्पनीलाई दिने भनिएको काम सरकार आफैंले गर्छ । राष्ट्रिय परिचयपत्रमा अभिलिखित विवरण सरोकारवाला अरू निकायलाई पनि दिलाउने काम सरकारले गर्छ । सरकारी निकायहरूमा निःशुल्क सेवा दिने भनेर व्यवस्था छ । अहिले राहदानी बनाउँदा यस्तो सेवा छँदै छ । अब सार्वजनिक सेवा प्रवाहका अरू सेवामा पनि कागजपत्र बोकेर लाइन लाग्नुपर्ने अवस्था अन्त गर्न सरकार अघि बढ्छ ।"
तातोपानीबाट निर्यात खुल्दै,"निकासी वस्तुको जाँच गर्न खासाको रमितेमा निकासी घर, भवन, अन्य पूर्वाधार संरचना निर्माणाधीन रहेको चिनियाँ अधिकारीले जानकारी दिएका थिए । नाकाबाट निर्यात खुल्ने सहमति भए पनि नेपालतर्फ भने तातोपानीमा भौतिक पूर्वाधार तयारी छैन । नाकामा चिनियाँ कम्पनीले बनाइदिएका अत्याधुनिक मितेरी पुल र तातोपानी सुक्खा बन्दरगाहबाहेक अध्यागमन, गेट, सुरक्षा पोस्टका महत्त्वपूर्ण काम टहरा र जीर्ण भवनबाट चलाइएको छ । सीमा जोड्ने २६ किमि दूरीको कोदारी राजमार्ग अझै क्षतिग्रस्त हुँदा कन्टेनरलाई सहज छैन । यस नाकाबाट हस्तकलाका सामान, मुडा, खाद्यान्न, धूप, जडीबुटी, घिउलगायतका १८२ प्रकारका वस्तु निर्यात हुँदै आएको थियो । बढीजसो कपडा, स्याउ, खेलौना, विद्युतीय सामग्री आयात हुने गरेको छ । चैत १५ मा चीनको तिब्बत स्वायत्त क्षेत्र ल्हासामा सम्पन्न दुईदेशीय संयन्त्र बैठकमा उत्तरी नाका रसुवागढी र तातोपानी पूर्ण रूपमा सञ्चालन गर्ने सहमति भएको थियो । उक्त सहमतिपछि केही समयमै केरुङ नाका पूर्ण रूपमा सञ्चालन भएको थियो । चैत २८ मा चीनले नाकामा नापतौल काँटा राख्नुपर्ने भन्दै तातोपानीबाट एक साताका लागि आयात बन्द गरेको छ । अब वैशाख १८ बाट रोकिएको आयात र निर्यात दुवै खुल्ने भएको हो ।"
१८५ ले ज्यान गुमाए,"केही दिनदेखि जारी सुडान द्वन्द्वमा मृत्यु हुनेको संख्या १८५ पुगिसकेको छ । १ हजार ८ सय जना घाइते छन् । संयुक्त राष्ट्रसंघीय प्रतिनिधिहरूले दिएको यो तथ्यांकभन्दा धेरैको मृत्यु भएको हुन सक्ने आकलन गरिएको छ । जारी लडाइँमा राजधानी खार्तुमका सडक र आसपासमा लडिरहेका शव उठाउन नसकिएको अन्तर्राष्ट्रिय मिडियाले जनाएका छन् । मृत्यु हुनेमा ९७ जना आम नागरिक छन् । आरएसएफ र सेनाले राष्ट्रपति रहने क्षेत्र, खार्तुम विमानस्थल र अन्य महत्त्वपूर्ण क्षेत्र आफ्नो नियन्त्रणमा लिएका छन् । स्थानीय बासिन्दाहरूलाई भने सुरक्षित स्थानतर्फ जान आदेश दिइएको छ । आरएसएफले यो भिडन्तलाई आफ्ना जनताको अधिकार पुनःस्थापना गर्ने लडाइँ भन्दै आएको छ । नयाँ क्रान्तिले अझै आफ्नो महान् लक्ष्य प्राप्त गरिरहेको छ, जसमध्ये सबैभन्दा महत्त्वपूर्ण लक्ष्य नागरिक सरकारको गठन हो । जसले हामीलाई वास्तविक लोकतान्त्रिक संक्रमणतर्फ लैजानेछ, आरएसएफको विज्ञप्तिमा उल्लेख छ । आरएसएफका कमान्डर दागालोले अमेरिकी विदेशमन्त्री एन्टोनी ब्लिन्केन र अन्य मित्रराष्ट्रसँगको वार्तापछि यस्तो निर्णय भएको बताएका हुन् । उनले यसअघि नै सर्वसाधारणलाई सुरक्षित अवतरण गराउन र घाइतेहरूको उद्धार सुनिश्चित गर्न २४ घण्टाको युद्धविराम स्वीकृति गरेको जनाएका थिए । सरकारी सेनाले भने २४ घण्टाको युद्धविरामका सम्बन्धमा मध्यस्थकर्ता वा अन्तर्राष्ट्रिय समुदायसँगको कुनै पनि समन्वयबारे आफू अञ्जान रहेको जनाएको छ । यसैबीच, अमेरिकी विदेशमन्त्री ब्लिन्केनले आफूले हेमेत्ती भनेर चिनिने आरएसएफ प्रमुख दागालो र सेना प्रमुख बुर्हानसँग छुट्टाछुट्टै वार्ता गरेको जनाएका छन् । लडाइँलाई थप नलम्ब्याउन पनि दुवै पक्षलाई चेतावनी दिएको उनको भनाइ छ । आरएसएफले गत साता नै राजधानीका प्रमुख स्थान नियन्त्रणमा लिएको दाबी गरेपछि सेनाले पनि आरएसएफको बेसक्याम्प रहेको क्षेत्रमा हवाई आक्रमण गरेको थियो । आक्रमणपछि दुवै पक्षबीच गोली हानाहान भएको हो । (एजेन्सीहरूको सहयोगमा)"
"इन्धनको मूल्य घट्यो, भाडा घटेन","(काठमाडौं)नेपाल आयल निगमले डिजेलको मूल्य १० रुपैयाँ घटाएको दुई साता बितिसक्दा पनि सार्वजनिक यातायातको भाडा घटाइएको छैन । यातायात व्यवस्था विभागले ०७८ चैत १७ मा इन्धनको बजार मूल्य ५ प्रतिशत वा त्यसभन्दा थप बढे वा घटेमा भाडा समायोजन गर्नुपर्ने निर्णय गरेको थियो । निगम सञ्चालक समिति बैठकले चैत २० मा डिजेल, मट्टीतेल र हवाई इन्धनको मूल्यमा प्रतिलिटर १०१० र पेट्रोलमा ३ रुपैयाँ घटाउने निर्णय गरेको थियो । हवाई इन्धनको मूल्य घटेको भोलिपल्टै आन्तरिक उडानमा रहेका वायु सेवा कम्पनीले फ्युल सरचार्ज ५९ प्रतिशतले घटाउने निर्णय गरेका थिए । वैज्ञानिक प्रणालीअनुसार डिजेलमा ५ रुपैयाँ घट्दा सार्वजनिक यातायातको भाडा दर स्वतः कम हुनुपर्ने हो, विडम्बना, विभाग र व्यवसायीको चरम दादागिरीले मूल्य घटेन, राष्ट्रिय उपभोक्ता मञ्चका अध्यक्ष प्रेमलाल महर्जनले भने, यो चरम विकृति हो, यातायात विभाग यातायात व्यवसायीको पुच्छर बनिदियो, उपभोक्ताको हितमा उसले कहिल्यै काम गरेन । निगमका अनुसार सर्वसाधारणलाई राहत दिनकै लागि डिजेल र हवाई इन्धनमा प्रतिलिटर १० रुपैयाँ घटाउने निर्णय भएको हो । डिजेलको मूल्य प्रत्यक्ष उपभोक्तासँग जोडिन्छ, मूल्य बढ्दा ढुवानी भाडा बढ्छ र त्यसको प्रत्यक्ष प्रभाव सबै ढुवानी सेवादेखि खाद्यवस्तुसम्ममा पर्छ, त्यसलाई केही हदसम्म नियन्त्रण गर्न डिजेलमा प्रतिलिटर १० रुपैयाँ घटाउने निर्णय भएको थियो, निगमका एक अधिकारीले भने, हामीले प्रतिलिटर १० रुपैयाँ घटायौं तर आमसर्वसाधारणले सुविधा पाउन सकेनन् ।भाडा दर समायोजन नभएर नागरिकप्रति बेइमानी भइरहेको उपभोक्ता अधिकार अनुसन्धान मञ्चका अध्यक्ष माधव तिमिल्सिनाले बताए । सामान्यतया विभागले डिजेलको मूल्य ३५ र बजारको अन्य भारको ६५ प्रतिशतका हिसाबले मूल्य समायोजन गर्ने प्रचलन छ, अहिले डिजेलमा प्रतिलिटर १० रुपैयाँ घटेको छ, यो ठूलो रकम हो, तिमिल्सिनाले भने, तर १० रुपैयाँ घट्दा सार्वजनिक यातायात प्रयोगकर्तालाई राहत भएन ।स्वचालित मूल्य प्रणाली पूर्णतः कार्यान्वयन भइरहेको विभागका सूचना अधिकारी ईश्वरीदत्त पनेरुको दाबी छ । स्वचालित मूल्य प्रणालीअनुसार डिजेलमा घटेको मूल्य ४०६ प्रतिशत मात्रै भएकाले मूल्य समायोजन हुन नसकेको उनको भनाइ छ ।नेपाल राष्ट्रिय यातायात व्यवसायी महासंघका अध्यक्ष विजय स्वाँरले पनि वैज्ञानिक मूल्य प्रणालीअनुसार करिब १ रुपैयाँ अपुग भएको दाबी गरे । इन्धनको मूल्यसँगै महँगी, तलब, सवारीको चेसिसलगायत पनि जोडिन्छ, उनले भने, ५ प्रतिशत नपुगेकै कारण भाडा दर समायोजन नभएको हो ।"
एसएसबीले फाल्यो गाडेका पोल,"(कञ्चनपुर)कञ्चनपुरको दक्षिणी क्षेत्रमा फेरि सीमा विवाद सुरु भएको छ । बेलौरी नगरपालिका८ पचुईमा विद्युत् लाइन व्यवस्थित गर्न खोज्दा भारतीय सशस्त्र सीमा बल (एसएसबी) ले अवरोध गरेको हो । पचुईमा एसएसबीले सीमा विवादकै कारण ५ वर्षदेखि हुलाकी सडक निर्माणमा पनि अवरोध गर्दै आएको छ । पछिल्लो पटक चैत दोस्रो साता विद्युत् प्राधिकरण बेलौरी शाखाले लाइन व्यवस्थित गर्न खोजेको थियो । विगतमा खेतमा गाडिएको विद्युत् पोललाई हुलाकी सडक किनारमै गाड्न खोज्दा एसएसबीले अवरोध गरेको हो । एकदुई पोल गाडिएको थियो, एसएसबी आएर रोकिहाल्यो, बेलौरीका सन्तोष पन्तले भने, गाडेका पोल पनि उखेलेर फालिदियो । पन्तका अनुसार विगतमा खेतमा गाडिएका पोल पुराना र अपायक थिए । लाइन मर्मत गर्नुपर्दा पनि बर्खामा खेतमा आउजाउ गर्नै सकिँदैनथ्यो । खप्टी पुलनजिकै भारततर्फ कम्बोजनगर क्षेत्रका एसएसबी आएर रोक लगाएका हुन् । सीमा विवाद देखिएको क्षेत्रमा आइतबार प्रमुख जिल्ला अधिकारीसहित सुरक्षा निकाय प्रमुखले अनुगमन गरेका छन् । प्रजिअको टोलीले स्थानीयसँग छलफल र भौगोलिक अवस्थाबारे जानकारी लिएको थियो । त्यो क्षेत्रमा कुनै विवाद छैन, नेपालको बस्ती भएको क्षेत्र हो, प्रजिअ गोपालप्रसाद अर्यालले भने, हुलाकी सडक र विद्युत् लाइन विस्तारमा सहजीकरणका लागि भारतीय सुरक्षा निकायसँग पनि कुरा भएको छ । उनले गत पुसमा भारत उत्तराखण्डको उधमसिंहनगरमा भएको सीमा क्षेत्रका सुरक्षा निकायका प्रमुखको बैठकमा यस विषयमा कुरा भएको बताए । बैठकमा उत्तराखण्डको चम्पावत र उधमसिंहनगर तथा उत्तर प्रदेशको पिलिभित जिल्लाका सुरक्षा अधिकारीको उपस्थिति थियो । पिलिभितका डीएमले उक्त क्षेत्रको अवस्थाबारे जानकारी लिन प्रतिनिधि पठाएर निर्माण कार्यमा सहजीकरण गर्ने बताएका थिए । अहिले विवाद आएपछि फेरि पिलिभितका डीएमसँग छलफलको तयारी भइरहेको छ, प्रजिअ अर्यालले भने । विद्युत् लाइन व्यवस्थितसँगै हुलाकी सडक निर्माणको कामसमेत सञ्चालन गर्ने विषयमा छलफल गरिने उनको भनाइ छ । यसअघि पनि काउन्टर पार्ट बैठकमा यसबारे पटकपटक छलफल भएको थियो । तर, भारतीय पक्षले यस विषयको आफ्नो अडान भने कायमै राखेको छ । हुलाकी सडक निर्माणको काम रोकिँदा १२ सय मिटर सडक खण्ड अलपत्र परेको छ । एसएसबीले उक्त क्षेत्र दशगजामा पर्ने भन्दै पटकपटक अवरोध गर्दै आएको छ । कञ्चनपुरमा पुनर्वास नगरपालिकाको डोकेबजारदेखि बेलौरीको बुटाबारीसम्म २२ किलोमिटर सडक खण्डमा पर्ने उक्त क्षेत्रमा निर्माण कम्पनीले यही बहाना देखाएर काम रोकेको छ । भारतीय पक्षले पछिल्लो पटक स्ट्रिप नक्सा देखाउँदै ठाउँठाउँमा विवाद गर्दै आएको छ । पचुई क्षेत्रमा पनि स्ट्रिप नक्साकै आधारमा एसएसबीले अवरोध गरिरहेको हो ।बेलौरी१० भुडामा नेपालीको लालपुर्जा भएको जमिनसँगै महाकाली सिँचाइ आयोजना दोस्रो चरणको नहरसमेत भारतमा पर्ने स्ट्रिप नक्साले देखाएको छ । ०७६ चैतमा दुवै देशको संयुक्त सर्भे टोलीले स्ट्रिप नक्साअनुसार नापी गर्दा पुनर्वासदेखि बेलौरी र बेलडाँडीमा लालपुर्जा भएको थुप्रै जमिन भारतमा पर्ने देखिएपछि स्थानीयले नापी टोलीलाई अवरोध गरेका थिए । स्थानीयकै विरोधपछि संयुक्त टोली फिर्ता भएको थियो । त्यसपछि स्ट्रिप नक्सा खारेजीको माग गर्दै स्थानीय पटकपटक डेलिगेसनसहित काठमाडौं पुगेका छन् ।"
कोरोनाबाट एकै दिन दुई जनाको मृत्यु,"काठमाडौं (कास) कोरोना संक्रमणबाट मंगलबार दुई जनाको मृत्यु भएको छ । २ हजार २ सय ९२ जनाको परीक्षण गर्दा १ सय ७१ जनामा कोरोना पुष्टि भएको छ । हाल संक्रमित संख्या ३ सय ९७ पुगेको स्वास्थ्य मन्त्रालयले जनाएको छ ।हाल वीर अस्पतालको भेन्टिलेटरमा ३, आईसीयूमा ५ र एचडीयूमा ४ जना छन् । सहिद शुक्रराज ट्रपिकल तथा सरुवा रोग अस्पतालको भेन्टिलेटर र आईसीयूमा एकएक जना, एचडीयूमा २, बलम्बुको सशस्त्र प्रहरी अस्पताल एक र छाउनीस्थित वीरेन्द्र सैनिक अस्पतालमा दुई जना उपचाररत छन् ।सहिद गंगालाल राष्ट्रिय हृदयरोग केन्द्रमा एकै दिन ५० जना भर्ना भएकामा २६ जनामा कोरोना पोजिटिभ देखिएको छ भने वीरमा ३४ जना भर्ना भएकामा ५ जनामा पोजिटिभ देखिएको छ । सीमा जोडिएका उत्तर प्रदेशलगायत भारतीय राज्यहरूमा कोरोना संक्रमण अप्रत्याशित वृद्घि भइरहँदा त्यसको असर नेपालमा पनि देखिन थालेको छ । स्वास्थ्य अधिकारीका अनुसार भारतमा देखिएको एक्सबीबी११६ भेरिएन्ट पहिलेको ओमिक्रोनका भेरिएन्टहरूको दाँजोमा बढी संक्रामक छ । स्वास्थ्य मन्त्रालयका सहप्रवक्ता समीर अधिकारीले सबैले पूर्ण खोप र अनिवार्य मास्क प्रयोग गर्न अनुरोध गरे । जिन सिक्वेन्सिङका लागि समेत नमुना संकलन बढाएका छौं, उनले भने । कोरोनाले हालसम्म १२ हजार २५ जनाको मृत्यु भइसकेको छ ।"
सलमानले फकाए नेपाली दर्शक,"काठमाडौं (कास) बलिउड फिल्म किसिका भाइ, किसिका जान को प्रदर्शन मिति नजिकिएसँगै अभिनेता सलमान खानले नेपाली दर्शकलाई सम्बोधन गर्दै फिल्म हेरिदिन आग्रह गरेका छन् । हेल्लो नेपाल । म हुँ तपाईंको भाइ, तपाईंको जान, सलमान खान । यो इदमा म लिएर आउँदै छु, फ्यामिली इन्टरटेन्टमेन्टले भरिएको मेरो फिल्म तपाईंको नजिकैका हलमा अप्रिल २१ देखि प्रदर्शनमा आउँदै छ, सलमानले नेपाली दर्शकलाई सम्बोधन गरेको भिडियोमा भनेका छन्, धेरै माया दिनुस्, टिकट बुक गर्नुस् । इदको सबैलाई शुभकामना । इदमा प्रदर्शन हुने सलमान अभिनीत फिल्म किसिका भाइ, किसिका जान वितरक मनोज राठीले नेपाल ल्याउँदै छन् । उनले फिल्म भारतीय रुपैयाँ एक करोडमा किनेर नेपाल प्रदर्शन गर्न लागेका हुन् । नेपालमा सलमानको क्रेज धेरै छ । त्यसैले दर्शकले यो फिल्म हेरिदेलान् भनेर एक करोडमा किन्ने जोखिम मोलेका छौं, राठीले भने । हिन्दी फिल्मको वितरणमा सक्रिय राठीले नै यसअघि नेपालमा पुष्पा प्रदर्शनमा ल्याएका थिए ।"
अमेरिकी स्वतन्त्रता युद्ध सुरु,"सन् १७७५ मा आजकै दिन (अप्रिल १९) मा अमेरिकामा स्वतन्त्रताका लागि युद्ध सुरु भएको थियो । उक्त दिन ब्रिटिस फौज र अमेरिकी क्रान्तिकारी समूहबीच मासाचुसेट्सको कन्कर्ड र लेक्सिङटनमा युद्ध सुरु भएको थियो । अमेरिकन रेभुलुसनरी वार तथा युनाइटेड स्टेट्स वार अफ इन्डिपेन्डेन्स का रूपमा चिनिने उक्त युद्ध करिब आठ वर्षसम्म चलेको थियो । युद्धका क्रममा ब्रिटेनले उत्तर अमेरिकाका १३ वटा उपनिवेश गुमाएको थियो । सुरुमा ब्रिटिस साम्राज्यबीच आन्तरिक रूपमा रहेको द्वन्द्व १७७८ मा फ्रान्स र १७७९ मा स्पेन उपनिवेशहरूको पक्ष लिँदै ब्रिटेनविरुद्ध उभिए पनि अन्तर्राष्ट्रिय युद्धका रूपमा परिणत भएको थियो । त्यसलगत्तै अमेरिकालाई आधिकारिक मान्यता दिँदै आर्थिक सहयोगसमेत गरेको नेदरल्यान्ड्स पनि ब्रिटेनविरुद्ध युद्धमा सामेल भएको थियो । फ्रान्सलगायत देशको सहयोगसँगै ब्रिटिस फौजले १७८१ मा भर्जिनियाको योर्कटाउनमा आत्मसर्मपण गर्न बाध्य भएसँगै अमेरिका स्वतन्त्र भएको थियो । यद्यपि, कतिपय स्थानमा भने १७८३ सम्म युद्ध चलेको थियो ।"
अस्ट्रेलियाली राजनीतिमा जम्दै नेपाली समुदाय,"(अस्ट्रेलिया) पश्चिम अस्ट्रेलियाका नेपाली युवा भुवन खड्कालाई अस्ट्रेलियाको तेस्रो ठूलो दल ग्रिन्सले सन् २०१७ मा संसदीय चुनावमा बालमोन्ट क्षेत्रका लागि आफ्नो उम्मेदवार बनाउने निर्णय गर्यो । नेपाली समुदायका कुनै पनि व्यक्तिलाई गरिएको यो पहिलो राजनीतिक आग्रह थियो संसद्मा प्रतिनिधत्व गर्नका लागि । दुर्भाग्यवश उनी उक्त निर्वाचनमा पराजित भए तर त्यसले अस्ट्रेलियामा नेपाली समुदाय पनि राजनीतिक रूपमा अघि आउन तयार छ भन्ने सन्देश दियो । त्यसपछि सन् २०१९ मा भएको संघीय संसदीय निर्वाचनमा अर्का युवा प्रमेज श्रेष्ठलाई तत्कालीन सरकारमा रहेको दल लिबरलले न्यु साउथ वेल्सबाट उम्मेदवार बनाउने निर्णय गर्यो । लेबरका तर्फबाट प्रभावशाली नेतृ लिन्डा बर्नीसँग प्रतिस्पर्धामा उत्रिएका प्रमेजले पनि जित हासिल गर्न नसके पनि मतगणनामा कडा चुनौती दिएका थिए । त्यसका साथै गतवर्ष सम्पन्न निर्वाचनमा लिबरलका तर्फबाटै नेपाली युवा विनोद पौडेलले न्यु साउथ वेल्सको मकार्थर निर्वाचन क्षेत्रबाट उम्मेदवारी पाए । उनले लेबरका उम्मेदवार माइकल फ्रिल्यान्डरसँग हार व्यहोरेका थिए । पराजित भए पनि उनीहरूको उम्मेदवारीले अस्ट्रेलियाको केन्द्रीय राजनीतिमा नेपाली समुदायको प्रतिनिधित्व सुदृढ बनाइदियो । केही साताअघि मात्र सम्पन्न न्यु साउथ वेल्स राज्यको संसदीय निर्वाचनमा त दुई मुख्य पार्टी लेबर र लिबरलबाट नै नेपालीले प्रतिनिधित्व गर्ने अवसर पाए । लिबरलबाट क्याम्पवेल टाउन निर्वाचन क्षेत्रबाट ज्योप्सना पौडेल र केलिभिल निर्वाचन क्षेत्रबाट लेबरका तर्फबाट एलेक्स कार्कीले उम्मेदवारी पाएका थिए । दुवै उम्मेदवारले कडा प्रतिस्पर्धाका बाबजुद जित हासिल भने गर्न सकेनन् । उनीहरूले यस निर्वाचनबाट आफ्ना विपक्षीलाई कडा चुनौती मात्र दिएनन् कि नेपाली समुदायका युवाहरूले पनि अस्ट्रेलियाको स्थानीय राजनीतिमा राम्रो प्रभाव पारिरहेका छन भन्ने प्रमाणित गरे । न्यु साउथ वेल्सको मकार्थर क्षेत्रबाट संघीय सांसदको उम्मेदवार बनेका पौडेल र न्यु साउथ वेल्स राज्यको संसदीय निर्वाचनमा क्याम्पवेल टाउन क्षेत्रबाट उम्मेदवार बनेकी ज्योप्सना त दम्पतीसमेत हुन् । सबैभन्दा महत्त्वपूर्ण उपलब्धि त गतवर्ष न्यु साउथ वेल्स राज्यमा सम्पन्न स्थानीय काउन्सिल चुनावमा नेपालीमूलकी महिला भद्र वाइबा निर्वाचित भइन् । त्यसलगत्तै केही महिना पहिले दक्षिण अस्ट्रेलियामा सम्पन्न स्थानीय निर्वाचनमा नेपाली महिला रेणुका लामाले समेत काउन्सिलर पदमा निर्वाचित भएर अर्को इतिहास रचिन् । अस्ट्रेलियाको राजनीतिमा निर्वाचन लडेर जित हासिल गर्ने यी दुई पहिलो नेपालीमूलका हुन् । अस्ट्रेलियाको राजनीतिमा नेपालीमूलबाट सक्रिय सहभागिता सुरु भएको धेरै भएको छैन । न्यु साउथ वेल्समा रहेर लिबरल पार्टीको राजनीतिमा नजिकबाट लागेका श्री नापितले सन २०१३ मा लिबरल फ्रेन्डस अफ नेपाल नामक संस्थामार्फत नेपालीलाई अस्ट्रेलियाको ठूलो पार्टीसँग संस्थागत रूपमा जोड्ने प्रयास थालेका थिए । संस्थामा आबद्ध सदस्यले नेपालबाट अनौपचारिक रूपमा भ्रमणमा आएका नेपाली नेतालाई यहाँका दलका नेतासँग भेटघाटका लागि सहयोग गर्नेसमेत गर्ने गरेको थियो । यस संस्थाले नेपाली समुदायलाई अस्ट्रेलियाली राजनीतिक दलसम्म जोड्न थोरै भए पनि मद्दत मात्र गरेन कि यहाँका ठूला नेताहरूसँग प्रत्यक्षअप्रत्यक्ष सम्बन्ध विस्तारका लागि बाटो प्रशस्त गरिदियो । हुन त यहाँ पहिल्यै आएका केही नेपालीको अधिकांश राजनीतिक दलका नेताहरूसँग प्रभावकारी सम्बन्ध नभएको त हैन तर संस्थागत रूपमा जोडिँदा धेरै प्रभावकारी हुने गरेको अनुभव नापितको छ । पछिल्लो समयमा नेपाली जनसंख्या बढेसँगै नेपालीले यहाँको केन्द्रीय तथा राज्य राजनीतिमा नेपालीले महत्त्व पाउन थालेको सबै स्विकार्छन् । त्यसका साथै, नेपाली चाडपर्व दसैं, तिहार, नयाँ वर्षजस्ता समयमा विभिन्न राज्यका प्रिमियर, मन्त्रीका साथै केन्द्रीय तहका नेताबाटै शुभकामना आउनुले समेत नेपालीको प्रभाव बढिरहेको प्रस्ट हुन्छ । अस्ट्रेलियामा रहेका नेपाली पत्रकारको संगठन अस्ट्रेलियन नेप्लिज जर्नलिस्ट एसोसिएसन (एन्जा) का अध्यक्ष चिरञ्जीवी देवकोटा पछिल्लो एक दशकमा नेपालीले अस्ट्रेलियामा हरेक क्षेत्रमा सकारात्मक प्रभाव छोड्न सफल भएको बताउँछन् । समग्रमा हेर्ने हो भने लेबर, लिबरलजस्ता केन्द्रीय पार्टीले मात्र नभएर न्यु साउथ वेल्स, भिक्टोरियाजस्ता ठूला राज्यले समेत नेपालीलाई महत्त्वपूर्ण समुदायका रूपमा लिन थालिसकेका छन्, देवकोटाको बुझाइ छ । सन् २०१२ तिरै सिड्नीका महेन्द्रकुमार लम्साल अस्ट्रेलियाली सरकारलाई सुझाव दिन बनाइएको मन्त्रिस्तरीय सल्लाकार सुझाव समितिका सदस्यका रूपमा चुनिएका थिए । उनी अस्ट्रेलियाली सरकारको उच्चस्तरको निकायमा चयन हुने पहिलो व्यक्ति थिए । प्रधानमन्त्रीदेखि मन्त्रीसम्मलाई उनी सम्मिलित समितिले दक्षिण एसियाली क्षेत्रका समुदायसँग सम्बन्धित नीतिनियम निर्माणका लागि सल्लाह तथा सुझाव दिने गरेको थियो । त्यसबाहेक अन्य कुनै पनि नेपाली त्यो स्तरको राजनीतिक नियुक्तिमा फेरि नपुगेको भए पनि उनको त्यो उपस्थितिले नेपाली समुदायलाई राजधानी क्यानबेरासम्म प्रतिनिधिका रूपमा पुर्याएको थियो । नेपालीले पछिल्लो समयमा राम्रो उपस्थिति जनाइरहेको भए पनि संसदीय रूपमा प्रतिनिधित्व गर्न भने केही समय लाग्न सक्ने लम्सालको भनाइ छ । केन्द्रीय तथा राज्यस्तरका निर्वाचनमा आफ्नो दरिलो उपस्थिति जनाउनुलाई मात्र अस्ट्रेलियाली राजनीतिमा प्रभावकारी पहुँचका रूपमा लिन नहुने सोचसमेत अधिकांश नेपालीको छ । लिबरल उम्मेदवार बन्नुभन्दा पनि यहाँको उच्च सरकारी निकायमा रहेको राजनीतिक उपस्थितिले प्रभाव पार्ने फ्रेन्डस अफ नेपालका न्यु साउथ वेल्स अध्यक्ष नापितले बताए । हो पक्कै नेपाली अन्य समुदायका तुलनामा प्रभावकारी रूपमा अघि आएको छ, तर उच्च सरकारी राजनीतिक निकायमा उपस्थिति भनेजस्तो हुन सकेको छैन्, उनले भने । अस्ट्रेलियामा रहेका नेपालीले चुनावताका उम्मेदवारका रूपमा मात्र नभएर राज्यस्तरमा समेत आफ्नो प्रभाव जमाइरहेका छन् । पछिल्लो समयमा नेपालीले आयोजना गर्ने हरेक कार्यक्रममा राजनीतिक नेतृत्वको उपस्थिति सामान्य बनिसकेको छ । अर्कोतिर नेपाली समुदाय मिलनसार, मिहिनेती तथा अध्ययनशील भनेर चिनिने भएकाले समेत समुदायमा प्रभाव विस्तार गर्न सहज बनिरहेको छ ।"
धरानमा रेडियो कान्तिपुर 'रोड शो,"सुनसरी (कास) यो वर्षको रेडियो कान्तिपुर अन ह्विल्स म्युजिक रोड शो धरानबाट सुरु भएको छ । धरानको घण्टाघर परिसरस्थित गणतान्त्रिक चौतारीको खुला मैदानमा सोमबार साँझ सुरु भएको म्युजिक रोड शो वैशाख २९ मा काठमाडौंमा समापन हुनेछ । युवा पुस्तालाई विभिन्न मनोरञ्जनात्मक खेलका साथ सांगीतिक आनन्द दिन रेडियो कान्तिपुरले मुलुकका प्रमुख सहरमा शो सुरु गरेको रेडियो कान्तिपुरका कार्यक्रम निर्देशक भूपेन्द्र खड्काले बताए । उनले भने, रैथाने गायक कलाकारलाई पनि रोड शोमा सहभागी गराउँदै सांगीतिक यात्रा थालेका छौं । साथै स्थानीय जनप्रतिनिधिसँग पनि सकेसम्म भेटघाट गर्दै यही रोड शोमार्फत सम्बन्ध बढाउने प्रयास गरेका छौं । धरानबाट सुरु भएको उक्त शोमा नेपाली बब मार्लीको परिचय बनाएका लोकगायक गंगा बरदानले चर्चित पुरानो गीत छपनीले छान छान डबकीले हान गीत गाएर फ्यानलाई नचाएका थिए । उनले धराने हावा तोङ्वाको पानी, यस्तै छ है यो जिन्दगानी बजारै भरौन धरानै लगायत गीत सुनाए । गायिका इन्दिरा जोशीले पछ्यौरी, रेलिमाई, तिम्रो बानीलगायत गीत गाएर धराने दर्शकको मन तानेकी थिइन् । गणतान्त्रिक चौतारीमा मिनिट्रकलाई रेडिमेड स्टेजका रूपमा सजाइएको स्टेजबाट सुन्दरी गायिका जोशीले जोसिलो हुँदै आफ्ना नयाँपुराना फ्यानलाई हेलो धरान भन्दै सम्बोधन गरेर गीत सुनाइन् । उनलाई कलाकारहरू विश्व नेपाली, इटहरीका गायिका गंगा विष्टलगायतले साथ दिएका थिए । धरानबाट सुरु भएको शो इटहरी, दमक र बिर्तामोड, विराटनगर, जनकपुर, वीरगन्ज, हेटौंडा, नारायणगढ, धनगढी, नेपालगन्ज, सुर्खेत, बुटवल, पोखरा र काठमाडौं गरी १५ प्रमुख सहरमा हुनेछ । रियल फिजिन, होन्डा, ग्लोबल आईएमई, सर्भो, धोनी, केएनपी नेराल्याक, ब्रान्डवर्थको सहकार्यमा अयोजित रोड शोमा रवि ओड, कमल खत्री, मेलिना मैनालीलगायतले पनि विभिन्न सहरमा गीत सुनाउनेछन् ।"
नेपाल र भारतीय फिल्म दुवै देशका ओटीटीमा प्रदर्शन हुने,"काठमाडौं (कास) नेपाल र भारतका दुई फिल्म सम्बद्ध संस्थाले आफ्नो देशमा बनेका फिल्मलाई एकअर्काको देशमा रहेका ओटीटी र हलमा रिलिज गर्न सहमत भएका छन् । आइतबार चलचित्र विकास बोर्डमा आयोजित इन्डोनेपाल सिनेमा एक्सचेन्ज समिट २०२३ मा यस्तो सहमति जुटेको हो । नेपाल फिल्म प्रमोसन सर्किट (एनएफपीसी) र फिल्म एन्ड टेलिभिजन प्रमोसन काउन्सिल (एफटीपीसी) दुई मुलुकबीच संस्कृतिसँगै फिल्मको बजार आदानप्रदान गर्न सहमत भएका हुन् । प्रमुख अतिथिका रूपमा समिटमा सहभागी चलचित्र विकास बोर्डका अध्यक्ष भुवन केसीले द्विपक्षीय सहमतिलाई नेपाली फिल्मको हितमा प्रयोग गर्न आग्रह गरे । दक्षिण भारतीय फिल्मलाई नेपालमा छायांकनका लागि स्वागत गर्न बोर्ड आतुर रहेको जनाउँदै उनले एकअर्काको बजार खोज्ने कुरा सकारात्मक रहेको बताए । एनएफपीसीकी अध्यक्ष नूतन न्यौपानेले सांस्कृतिक आदाप्रदानका रूपमा आफूहरूले एकअर्काको फिल्मलाई रिलिज गर्ने तयारी गरिरहेको बताइन् । उनका अनुसार नेपाली फिल्मलाई तेलुगु भाषामा डबिङ गरेर दक्षिण भारतका ओटीटीमा रिलिज गरिनेछ । यसका लागि आफूहरूसँग १५ देखि १८ वटा ओटीटी प्लेटफर्म रहेको उनले बताइन् । एनएफपीसी महासचिव तथा निर्देशक हिमाल न्यौपानेले स्तरीय दक्षिण भारतीय फिल्मलाई नेपाली ओटीटी प्लेटफर्म र हलमा रिलिज गर्नेबारे गृहकार्य भइरहेको बताए । नेपाली फिल्मलाई केरला र तामिलसहितका दक्षिण भारतीय राज्यमा रिलिज गर्ने योजना छ, उनले भने, नेपाली फिल्मको अन्तर्राष्ट्रियकरण होस् भन्ने हाम्रो चाहना हो ।"
उपनिर्वाचनको तापमान उच्च,"भूषण यादव र लक्ष्मी साह (बारा), रमेशकुमार पौडेल (चितवन) र सम्झना रसाइली (तनहुँ)"
१६ अर्ब प्रदूषण शुल्कको सदुपयोग गर,"कचौराजस्तो काठमाडौंमा वायु प्रदूषण एउटा सदाबहार समस्या हो । यहाँको स्वच्छ हावालाई विषाक्त तुल्याउन प्रदूषणका आन्तरिक स्रोतहरू नै पर्याप्त छन् । त्यसमाथि बेलाबेलामा बाहिरबाट आउने प्रदूषणले उपत्यकावासीलाई थप उकुसमुकुस बनाउने गरेको छ । केही दिनयता यो समस्या निकै बढेको छ । तीनै सहर तुँवालोले ढाकिएका छन् । अस्पतालहरूमा दम र निमोनियाका बिरामी थपिएका छन् । आन्तरिक उडान नै प्रभावित भएका छन् । एक्यू एयरका अनुसार गत शनिबार दिउँसो त काठमाडौंको वायु गुणस्तर सूचकांक (एक्यूआई) १८९ सम्म पुगेको थियो, मंगलबार दिउँसो पनि १४४ थियो । जबकि, ५० सम्मको एक्यूआईलाई मात्रै सन्तोषजनक मानिन्छ भने, त्यसभन्दा जति बढी भयो त्यति हानिकारक । १५० देखि माथिलाई त अस्वास्थ्यकरै मानिन्छ । पछिल्लो समय उपत्यका वरपरका जंगलहरूमा त डढेलो लागेकै छ, तराईको डढेलो पनि बागमती करिडोर हुँदै प्रवेश गरेपछि काठमाडौं थप गुम्सिएको हो । भन्ज्याङहरूबाट भित्रिएको हावा निस्कन गाह्रो भएकैले उपत्यकामा पिरलो थपिएको हो । काठमाडौंको हावालाई थप विषाक्त बनाउन यी अतिरिक्त कारणहरूको भूमिका पक्कै छ, तर यही कारण औंल्याएर मात्र सरकारी निकायहरूलाई उम्कने छुट भने किमार्थ छैन, हुनु हुँदैन । यथोचित प्रयास गरिएमा उपत्यकाको प्रदूषण घट्न सक्छ, घटाउनु पनि पर्छ । काठमाडौंको भौगोलिक अवस्थिति एवं संवेदनशीलतालाई देखाएर मात्रै सम्बन्धित राज्याधिकारीहरूको अकर्मण्यतालाई ढाक्न मिल्दैन । प्रदूषण घटाउन सम्भव सबै उपाय अपनाउनुपर्छ । सरकारले प्रदूषण शुल्क भनेरै नेपाल भित्रने पेट्रोल र डिजेलबाट प्रतिलिटर डेढ रुपैयाँ उठाउने गरेको छ । आर्थिक वर्ष २०६५६६ यता १६ अर्ब ५० करोड ६६ लाख रुपैयाँ यस्तो शुल्क उठाइएको छ । यही शीर्षकमा गत आर्थिक वर्ष मात्रै झन्डै पौने ४ अर्ब रुपैयाँ संकलन गरिएको छ । तर विडम्बना, सञ्चित कोषमा दाखिला गरिएको उक्त रकम प्रत्यक्ष रूपमा प्रदूषण नियन्त्रण एवं रोकथाम गर्ने कार्यमा खर्च नभएको महालेखापरीक्षकको हालै सार्वजनिक प्रतिवेदनले औंल्याएको छ । प्रतिवेदनमा जुन प्रयोजनका लागि उठाएको शुल्क हो, सोही कार्यक्रममा खर्च गर्ने व्यवस्था मिलाउन सरकारलाई सुझाइएको छ, जुन मननीय छ । उदेकलाग्दो त, यस रकमको सही उपयोगका निम्ति सरकारले यथोचित रणनीतिसम्म बनाएको छैन । तसर्थ, वन तथा वातावरण मन्त्रालय, अर्थ मन्त्रालय र प्रदूषणको मार खेपिरहेका प्रमुख पालिकाका प्रतिनिधिहरू बसेर यस सम्बन्धी उचित रणनीति तथा कार्यक्रम तय गर्नु अपरिहार्य छ । उचित काममा उपयोगमा नल्याउने हो भने यो शुल्ककै औचित्य रहँदैन । प्रदूषण मानव स्वास्थ्यका निम्ति गम्भीर समस्या भएकाले पनि यसप्रति सरकार चिन्तित हुनुपर्छ । विज्ञहरूका अनुसार प्रदूषित कणले श्वासप्रश्वास र रक्तसञ्चार प्रणालीमा प्रवेश गरेर मुटु, मस्तिष्क र फोक्सोलाई असर गर्छ । फोक्सोको क्यान्सर, मुटुको रोग, फोक्सोको रोग, दम, निमोनिया, मस्तिष्काघात हुन सक्छ । कम तौल वा समय नपुग्दै बच्चा जन्मिन सक्छ । वायु प्रदूषणका कारण नेपालमा बर्सेनि ४२ हजार १ सय मानिसको मृत्यु हुने गरेको स्टेट अफ ग्लोबल एयर२०२० को तथ्यांक आफैंमा यसको भयावह अवस्था दर्साउन तथा नीतिनिर्माताहरूलाई झस्काउन पर्याप्त छ । सन् २०१८ मा मात्रै नेपालमा वायु प्रदूषणका कारण करिब ३७ हजार जनाको मृत्यु भएको ग्लोबल एयरको तथ्यांक छ । स्मरणीय छ, गत पुसमा विश्व बैंकले निकालेको एउटा प्रतिवेदन अनुसार संसारका १० प्रदूषित सहरमध्ये ९ वटा सहरमध्ये काठमाडौं पनि एउटा हो । यसको अर्थ सीधा छ काठमाडौंको प्रदूषणप्रति जति सरकार तथा नीतिनिर्माताहरूले जति बेवास्ता गर्छन्, त्यति नै यहाँ बस्ने आधा करोड नागरिकको जीवनमाथि खेलबाड भैरहन्छ । तसर्थ, काठमाडौंको वायु प्रदूषण न्यूनीकरणका निम्ति बृहत्तर पहल आवश्यक छ । प्रदूषणका आन्तरिक स्रोत नियन्त्रणमा यथोचित प्रयत्न र बाह्य स्रोतका हकमा सरोकारवालासित आवश्यक समन्वय र सहकार्य जरुरी छ । यहाँ गुड्ने १० लाख गाडी प्रदूषणका प्रमुख स्रोत हुन् भने, वातावरण विभागले मंसिरयता छड्के प्रदूषण जाँच गर्दा एकतिहाइ सवारीसाधन अनुत्तीर्ण भएका छन् । अतः यसमा मात्रै कडाइ गर्ने र प्रदूषणका दृष्टिले योग्य गाडी मात्र सडकमा गुड्ने थिति बसाल्न सके मात्रै पनि धेरै सुधार आउन सक्छ । यस्तै, सडकको धूलो, फोहोर र कृषिजन्य अवशेष बाल्दाको धूवाँ, इँटाभट्टा, घरभित्र दाउरा र गुइँठाबाट निस्किने धूवाँ पनि प्रदूषणका स्रोत हुन् । तसर्थ, पालिका लगायतका सरकारी निकायहरूले स्रोतबाटै प्रदूषणलाई नियन्त्रणको प्रयास गर्न जरुरी छ । समस्या के छ भने, यस सम्बन्धी अहिलेसम्म भएका गृहकार्य परिणाममूलक देखिएका छैनन् । सरकारले जारी गरेको काठमाडौं उपत्यकाका लागि वायु गुणस्तर व्यवस्थापन कार्ययोजना२०७६ होस् या काठमाडौं उपत्यका नगरपालिका फोरमले उपत्यकाको प्रदूषण नियन्त्रण गर्न २०७५ कात्तिक १३ गते पारित गरेको ९ बुँदे प्रतिबद्धता, दुवै मूलतः कागजमै सीमित छन् । अतः प्रदूषणसित जुध्न सरकारसित दृढ इच्छाशक्तिकै खाँचो छ । सहरलाई पर्यावरणीय हिसाबले स्वच्छ राख्न एवं मानव स्वास्थ्यका दृष्टिले बस्नलायक बनाउन सरकारले व्यवस्थित रणनीति अंगीकार गर्न अब थप अबेला गर्नु हुन्न, यसका निम्ति नागरिकबाट उठाइएको प्रदूषण शुल्कको सदुपयोगलाई पनि केन्द्रमा राख्न आवश्यक छ ।"
उज्ज्वल भविष्यका लागि उपयोगी शिक्षा,"शैक्षिक सत्रको सुरुमै विकटका विद्यालयहरूमा पाठ्यपुस्तक पुर्याइयो भनेर सञ्चारमाध्यमहरूमा राम्रै चर्चा चलेको छ । अघिल्लो वर्षसम्म यत्ति काम पनि हुादैन थियो । त्यसैले यसपालि यो सामान्य विषय पनि सुखद समाचार बनेर आयो । निश्चितै रूपमा यो एउटा सकारात्मक पाटो हो तर यो एउटा कामले मात्रचाहिा शिक्षामा चाहिने जति सुधार हुनेवाला छैन । खासमा भन्ने हो भने यो देशको शिक्षाको जिम्मा लिने तालुकवाला निकाय नै कुन हो, स्पष्ट छैन । यहाा भएका तीनै तहका सरकार यो विषयमा अलमलमा देखिन्छन् । कतिपय कामहरूमा स्थानीय निकाय र जिल्लास्थित शिक्षा विकास तथा समन्वय एकाइबीच मतभेद छ । टोले सिंहदरबारका प्रतिनिधिहरूमा शिक्षालाई सार्थक बनाउन आवश्यक सकारात्मक कार्यक्रम, दूरदर्शी योजना वा तत्परता पाइादैन । माथिल्लो निकायदेखि तलैसम्म शैक्षिक माफियाहरूको व्यापारीकरणले विकराल अवस्था निम्त्याएको छ । अर्कोतिर गुणस्तरीय शिक्षा दिने नाममा हचुवा शैलीमा थोपरिएको अंग्रेजीकरणले नेपालको समग्र क्षेत्रको मौलिकपनलाई नराम्रोसाग मेट्न थालेको छ । कोरा र अव्यावहारिक यो शिक्षाका कारण जल्दाबल्दा युवाहरूको विदेश पलायन दिन दुगुना रात चौगुना भएको छ । देशको अर्थतन्त्र परनिर्भरतातर्फ उन्मुख हुनुका तथा अन्य क्षेत्रको परिवर्तन र विकासको सूचकहरू निरन्तर अधोगतिमा लाग्नुको धेरै कारणमध्ये हचुवा शैलीको शिक्षा पनि एक हो । तीनै तहका तालुकवाला निकायले पाठ्यपुस्तक र भर्ना अभियानको हल्लामा सीमित भएर बस्ने बेला पटक्कै छैन । त्यसैले अध्ययनअनुसन्धानमा आधारित तथा देशको मौलिकता नबिगार्ने र उज्ज्वल भविष्य निर्माण गर्ने किसिमको नयाा संरचनासहितको शिक्षाको सुरुआत गर्न ढिला नगरियोस् । कृष्ण कुम्पुरे, आदमटार, धादिङ"
सन्त्रास नेतृत्व,"प्रधानमन्त्री प्रचण्डले २०६२६३ को उपलब्धि गुम्ने खतरा देखेछन् । नेपाली कांग्रेस सधैं दाउ हेरेर बस्ने दल हो, ऊ बोल्दैन । जनतालाई केही मतलब छैन, किनकि उनीहरूलाई व्यवस्था बदलिएको महसुस भएकै छैन । एमाले र कांग्रेस २०४८ सालदेखि नै तर मारिरहेका दल हुन, यो नयाँ बदलाव उनीहरूलाई नौलो भएन । युद्ध मच्चाउने माओवादीलाई अवश्य पनि यो बदलावले फाइदा पुगेको थियो । सानै झुन्डमा खुम्चिँदै गए पनि सत्ता र शक्तिको साँचो प्रायजसो आफैंसँग राख्न सिपालु प्रचण्ड यो व्यवस्था पल्टिएला भन्ने असीम चिन्तामा छन् । जनताको अवस्थाले मात्र व्यवस्था सुदृढ हुन्छ भन्ने कुरा दलहरूले नबुझेका होइनन् तर जनसरोकारलाई ध्यान दियो भने कार्यकर्ता पछि लाग्दैनन्, व्यापारी खुसी हुँदैनन्, छिमेकी कम्फर्टेवल हुँदैनन् । यसरी नेतृत्वले आफूलाई केन्द्रमा राखेर परिस्थितिको मूल्यांकन गरिरहने हो भने जसरी राणा, राजा र पञ्चायत मासियो यो व्यवस्थाका नाइकेहरू पनि पर्दाबाहिर जाने निश्चित छ । केदारनाथ त्रिपाठी, बुढानीलकण्ठ५"
गीतले बोलेको पितृसत्ता,"प्रकाश सपूतको नयाँ गीत सकम्बरी मैले करिब चारपाँच पटक हेरें । कुनै बेला ठमेलका डान्सबार र दोहोरीमा काम गरेको मलाई उक्त गीतले निकै मर्माहत तुल्यायो । मलाई मात्रै हैन, मसँगै इमानदारीपूर्वक डान्सबार र दोहोरीमा काम गर्ने मेरा बहिनी र दिदीहरूलाई पनि यस गीतले निराश तुल्यायो भन्ने मेरो ठम्याइ छ । किनभने, मैले काम गरेको डान्सबार र दोहोरी अनि रेस्टुरेन्टहरूमा कसैले पनि पैसाकै लागि देह बेचेको मैले थाहा पाइनँ । अनि अर्को कुरा, देहव्यापारलाई सामान्य र अन्य व्यवसायसरह ठान्ने हाम्रो समाज होइन । अनि गरिबी र अभाव हुँदैमा मान्छे देहव्यापार गर्छ भन्ने पनि होइन । महिलालाई अत्यन्तै निरीह देखाएर दुःख वेदनाको विलाप गाउने यो गीतमा समाजमा जे छ त्यसलाई देखाउनु एउटा पक्ष होला तर त्यसलाई सही र गलतको कसीमा दार्शनिकीकरण गर्नु अर्को कुरा हो । महिलालाई सशक्त देखाउने विद्रोह गरेका गीत यिनका अगाडिका रचनामा पनि देखिन्नन् । हुन त त्यो काम आफैंमा चुनौतीपूर्ण छ र दुःखवेदनाजस्तो बिक्री हुने कुरा पनि भएन ।अनि, नेपालीमा स्नातकोत्तर गरेको विद्यार्थीको नाताले यति लेख्न मन लाग्यो, पारिजातले निर्माण गरेकी पात्र सकम्बरी एक निडर समाजका मूल्यमान्यता विपरीत चल्ने तत्कालीन समाजको आँखामा बागी पात्र हुन्, सपूतले देखाएजस्तो अभावमा शरीर बेच्न बाध्य भएकी कमजोर र विवश नारी होइन । अर्को कुरा, यौन व्यवसायमा लागेकी युवतीलाई मन्त्रीले फोन गरेर हाम्रो पार्टीमा आइदिनुपर्यो भन्नुको तात्पर्य के हो ? पूरै गीत र भिडियो हेर्दा गीतकार एक्लै बोलेका होइनन्, हाम्रो समाजको पितृसत्ता बोलेको देखिन्छ । गीतले त समाजजस्तो छ, त्यही देखाएको हो भनेर उम्किन खोज्छ पक्कै पनि ! अप्सरा सिम्खडा (भन्ताना) हाल : जापान, टोकियो"
चिनियाँ विश्वदृष्टिको मोहनी,"चित्ताकर्षक चीनराष्ट्रपति सी चिनफिङ चिनियाँ प्रस्तावनाको सुरुआत अमेरिकी वैचारिक विन्यासमा प्रश्नचिह्न लगाएर गर्छन् । चिनियाँ प्रारूपमा समसामयिक विश्वको आधारभूत अन्तर्विरोध उदारवाद एवं निरंकुशताका बीच नभएर शक्तिका प्रयोगकर्ता एवं न्यायको आकांक्षाका पक्षधरका बीच रहेको छ । चीनले आफूलाई कमजोर देशहरूका लागि सार्वभौमिकताको रक्षक, विकासको अग्रदूत, सुशासनको प्रवर्तक एवं शान्तिको प्रवर्द्धकका रूपमा परिभाषित गरिसकेपछि वासिङ्टन सहमतिका असफलताहरू औंल्याइराख्नुपर्दैन । अन्तर्राष्ट्रिय शक्ति सन्तुलनको चूल एट्लान्टिक क्षेत्रबाट एसियाप्रशान्ततिर सरेको कुरा राष्ट्रपति बाराक ओबामाले आफ्नो पिभट टु एसिया नीतिमार्फत नै स्वीकार गरिसकेका छन् । संसारका पाँच सबभन्दा ठूला अर्थतन्त्रमध्ये तीन एसियामा छन् । स्वाभाविक हो, नयाँ शताब्दीको आर्थिक गुरुत्व पश्चिमबाट पूर्वतिर सरेको चिनियाँ निष्कर्ष यथार्थपरक छ । त्यसपछि चिनियाँहरूसँग वैकल्पिक विश्व परिकल्पनाका आधारशिलाहरूको थुप्रो छ ।लगभग ४० देखि ८० खर्ब (लगभग ४८ ट्रिलियन) लागतको बेल्ट एन्ड रोड इनिसिएटिभ, वान बेल्ट वान रोड सँगसँगै छोटकरीमा बीआरआई वा ओबीओआर भनेर चिनिने पूर्वाधार परियोजना समूह आकार, पहुँच एवं लगानीको दृष्टिकोणबाट मानव सभ्यताले अहिलेसम्म परिकल्पना गरेको सबभन्दा व्यापक भौतिक निर्माणको महत्त्वाकांक्षा हो । ब्राजिल, रूस, भारत, चीन र दक्षिण अफ्रिकाजस्ता विश्वका पाँच प्रमुख उदीयमान अर्थतन्त्रहरूलाई समेट्ने ब्रिक्स समूह पनि वैकल्पिक शक्ति सन्तुलनको अवधारणामा आधारित छ जसको नेतृत्व स्वभावतः चिनियाँहरूले गर्नेछन् । बेइजिङमा मुख्यालय रहेको एसियाली पूर्वाधार लगानी बैंक विश्वको दोस्रो सबभन्दा ठूलो बहुपक्षीय विकास संस्था भइसकेको छ । सांघाई सहयोग संगठन एवं बोआओ फोरम फर एसिया जस्ता अग्रसरताले चीनको प्रभुतालाई स्थापित गर्छन् । आफ्नो विश्वदृष्टिलाई अझ फराकिलो बनाउँदै चीनले ग्लोबल डिभलप्मेन्ट इनिसिएटिभ, ग्लोबल सेक्युरिटी इनिसिएटिभ एवं ग्लोबल सिभिलाइजेसन इनिसिएटिभ जस्ता युगान्तकारी पहललाई संयुक्त रूपमा प्रवर्द्धन गर्न आह्वान गरेको छ । त्यस्ता सबै प्रस्तावनाहरूका अगाडि अमेरिकीहरूको मिलेनियम च्यालेन्ज कर्पोरेसन (एमसीसी) भनिने घण्टीको टिनटिन लामो कालसम्म टिक्न कठिन हुनेछ । नेपालका नीतिनिर्माताहरूको कर्मसंकट आउँदा दिनहरूमा अझै गहिरिने सम्भावना कायम छ ।"
एउटा गीतको समाजशास्त्र,"सामाजिक सञ्जालमा उठेका तर्कहरू अहिले सामाजिक सञ्जालमा उक्त गीतलाई लिएर पक्ष र विपक्षमा तर्कहरू आइरहेका छन् । मनोरञ्जन क्षेत्रमै काम गर्ने केही श्रमिकले व्यवसायमा समस्या छ भन्दैमा सबैलाई एउटै डालोभित्र हाल्न नहुने तर्क गरेका छन् । दोहोरी व्यवसायी तथा रात्रिकालीन मनोरञ्जन व्यवसायी संघले गीतलाई युट्युबबाट हटाउनुपर्ने माग गरेका छन् । केही अधिकारकर्मीले यसले महिलाको अस्मितामाथि प्रहार गरेको भनेका छन् । कतिपयले गीतले गलत भाष्य निर्माण गरेको भन्ने तर्क गरेका छन् । तर विरलैले यस गीतले उठाएको र उठाउन खोजेको सामाजिक यथार्थलाई बहसमा ल्याउनुपर्ने र यस क्षेत्रको सुधार हुनुपर्ने तर्क गरेका छैन । के गीतमा देखाइएका दृश्य र घटनाहरू केवल काल्पनिक हुन् ? यदि काल्पनिक हुन् भने एउटा गीतमा यति समस्या किन ? यदि होइन भने हामी सबैका अगाडि हजारौं महिलाको अस्तित्वको व्यापार भइरहेको सत्यचाहिँ हाम्रा लागि समस्याग्रस्त किन बन्दैन ? मनोरञ्जन क्षेत्रमा काम गर्ने महिला श्रमिकहरूले भोगिरहेका पीडाहरूप्रति हामी बोल्न, लेख्न र बहस गर्न किन उदासीन छौं ? तर तिनले भोगेका यथार्थलाई गीतमा प्रस्तुत गर्दा भने किन समस्यैसमस्या देख्छौं ? किनकि यस्ता अभिव्यक्ति दिने हामी निश्चित संरचनात्मक लाभमा बाँचेका छौं, जातको वा लिंगको वा वर्गको । बेचबिखनमा पर्ने, रात्रिकालीन व्यवसायमा श्रम गर्ने वर्ग र समूहभन्दा आफूलाई उपल्लो वर्गको सम्झिन्छौं र तिनका समस्यालाई साझा मान्न तयार हुँदैनौं । हामी ठूला क्रान्ति र सिद्धान्तका कुरा गर्छौं, व्यवस्था बदल्ने कुरा गर्छौं । किनकि हामीलाई बिहानको छाक टारेर साँझ के खाने, यो सहरमा कहाँ ओत लाग्ने भन्ने पिरलो छैन । समस्या त्यहीँनेर छ । हजारौं वर्षदेखि महिलाको शरीरलाई वस्तुकरण गरेर नाफा कमाउने समाज र अर्थ व्यवस्था कदाचित् महिलालाई टाउको उठाउने मौका दिन चाहँदैन । जुनसुकै अस्त्र प्रयोग गरेर होस्Ù चाहे मायाका नाममा होस् या सौन्दर्यका नाममाÙ डरधाकबाट होस् या सत्ता, शक्ति, पदको प्रभाव र लालचमा पारेरÙ महिलाको यौनिकतालाई प्रयोग र नियन्त्रित गरेर अर्थव्यवस्थादेखि संस्कृति, धर्म, पितृसत्ता र पुंसत्वसम्म बचाइराख्न चाहन्छ । यो नियन्त्रण कुनै निश्चित उमेरमा सीमित नभएर जन्मनुअगावै र मृत्युपश्चात् कायम राख्ने कोसिस जारी नै छ । यस गीतले थोरै मात्र भए पनि यस विषयको उठान गरेको छ । यस अर्थमा गीतका निर्माता धन्यवादका पात्र छन् । बाँकी रह्यो गीतलाई कसरी लिने भन्ने प्रश्न, कहीलेकाहीँ आफूलाई विज्ञ हुँ भन्नेहरूले पनि समस्यालाई निश्चित रंगको चस्मा लगाएर मात्र बुझ्न खोज्छन् । रंग त त्यस्तै देखिन्छजस्तो रंगको चस्मा तपाईंले लगाउनुभएको छ । त्यसैले गीत हेर्नुअगाडि तपाईंको चस्मा कुन रंगको छ, एकपल्ट हेर्नुहोला । अथवा एकै छिन त्यो चस्मालाई खोलेर खुला आँखाले पढे वा हेरेमा केही फरक पनि पाउन सकिन्छ, पूर्वदृष्टिकोणभन्दा पृथक् ।अन्त्यमा, सकम्बरी गीतले मनोरञ्जन क्षेत्रको बेथितिको उठान गरेको छ । यसको सुधारको विकल्प छैन । यसमा सम्बन्धित सबैको ध्यान जान सकेमा र सुधारको थालनी गरेमा वास्तविक मानेमा गीतको सफलता झल्किनेछ ।"
कसको कथा ?,"महिलावादीहरूले सन् १९७० को दशकमा पुरुषले पुरुषका लागि पुरुषका कथा लेखेको अर्थात् हिस्ट्री इज हिज स्टोरी भनेर समग्र मानव इतिहासमाथि प्रश्न उठाए र महिलाका कथालाई केन्द्रमा राखेर कथा लेख्न, फिल्म बनाउन, जीवनकथा र महिलाका आत्मकथालाई प्राथमिकतामा राख्न थाले । मार्क्सवादी आँखाबाट हेर्दा त्योभन्दा शताब्दीअगाडि नै कार्ल मार्क्सले मानव इतिहास कुनै राजामहाराजाको कथाकहानी नभई मानिसका दैनन्दिन क्रियाकलापबाट निर्माण हुन्छ भनेका थिए । तर, महिलावादीहरूले उठाएको प्रश्नको कोण लैंगिक थियो । भन्नैपरेन, सन् १९७० पछि महिलाहरूले भोगेका विभेद, लडेका लडाइँ, जीवनमा उनीहरूलाई मिलेका सफलता र असफलताका कथाहरू लेखिए । यसको सिलसिला संसारभर अझै चलिरहेको छ, अमृता लम्साल लिखित हजुरआमाका कथाÙ अर्चना थापाले सम्पादन गरेका टेलिङ अ टेल, स्वअस्तित्वको खोज र स्वत्वÙ कैयौं महिलावादी संघसंगठनले निकालेका जीवनकथाका संग्रहहरू वा व्यक्तिगत रूपमा प्रकाशित भइरहेका परिवारका महिलाहरूका कथा यसका केही उदाहरण हुन् । कथा प्रस्तुतिको माध्यम किताब वा लिखित नभएर जुनै पनि हुन सक्छ । आत्मकथा, कथा, फिल्म, गीतीनाटक, नाटक, उपन्यास वा अरू पनि । कथा किन लेख्ने वा प्रस्तुत गर्ने ? उत्तर धेरै होलान्, क्षेत्र अनुसार फरकफरक पनि होलान्Ù तर समाजमा अधिकारको वकालत गर्नेहरूले व्यक्तिलाई म एक्लो छैन भन्ने महसुस गराउन र दुनियाँलाई सत्यको यो पाटो पनि छ है भनेर देखाउन वा सम्झाउन वा बुझाउन कथा लेख्ने हो । महिलावादी नजरबाट भन्दा, दमनको सत्य पस्केर त्यसको अन्त्य गर्ने नीतिनियम निर्माण गर्नका लागि नीतिगत वकालत गर्न कथा प्रस्तुत गर्ने हो । तर, वकालतका लागि वा म एक्लो छैन भन्ने महसुस गराउन लेखिएका कथा कसका हुन् ? त्यहाँ सबै महिलाका कुरा समेटिए कि समेटिएनन् ? कुनै समुदायका महिलाका कथा प्रस्तुत गर्दा समग्र महिलाका लागि नीति निर्माण हुन्छन् कि हुन्नन् ? सन् १९८० को दशकमा आउँदा यस्ता प्रश्नहरू उठ्न थाले । आम रूपमा लेखिएका कथाहरू कथा लेख्ने हैसियतप्राप्त एवं मूलधारको भाषा बोल्ने शिक्षित, स्वतन्त्र र मध्यम वर्गका महिलाहरूका छन् भन्ने आवाज उठ्यो । नेपालमा त्यस्तो आवाज अझै उठ्दै छ । त्यो मूलधारको भाषा अमेरिकामा अंग्रेजी होला र नेपालमा नेपाली । संसारभर मूलधारको भाषा होला । त्यसबाहेकका कथा छायामा परे । कोलम्बिया विश्वविद्यालयमा कानुनकी प्राध्यापक किम्बर्ली विलियम क्रेन्साले लस एन्जलसमा गरेको अनुसन्धानले सबैभन्दा पीँधमा परेका महिलाका कथा नलेखिएका कारण हिंसामा पर्दा काला (वुमन अफ कलर) महिलाहरू, त्यसमा पनि बसाइँ सरेर आएका, बसाइँ सरेकामध्ये पनि अमेरिका आएको दुई वर्ष नपुगेका र तिनमा पनि अंग्रेजी राम्ररी बोल्न नसक्ने महिलाहरू घरेलु हिंसा र बलात्कारमा पर्दा सरकारले हिंसा प्रभावितलाई दिने सेवासुविधाबाट वञ्चित हुनुपरेको तथ्य खुलाएको छ । र, उनले पीँधमा रहेका महिलाको जिन्दगीलाई सम्बोधन गर्न इन्टरसेक्सनल कोण हेरिनुपर्ने उल्लेख गरिन् । आज संसारभर सीमान्तीकृत महिलाका विषयमा आवाज उठाउने, अनुसन्धान गर्ने एउटा विधि इन्टरसेक्सनालिटी भएको छ ।यस लेखको सन्दर्भ भने प्रकाश सपूतको नयाँ गीत सकम्बरी हो । लेख अगाडि बढाउनुअघि म फेरि पनि आफ्नो पोजिसन स्पष्ट गर्न चाहन्छु । समाजशास्त्रमा स्नातकोत्तर सकेपछि मैले नेपालमा महिला अधिकारका लागि काम गरिरहेका महिलाहरूसँग काम गर्ने अवसर पाएँ । त्यस सिलसिलामा सीमान्तीकृत समुदायका महिलाहरूका अधिकारका लागि काम गर्नेहरूसँग भेट्ने, सीमान्तीकृत महिलाका कथाहरू सुन्ने, महशुस गर्ने र उनीहरूका आँसुसँग भिज्ने अवसर मलाई मिल्यो । त्यस्ता कथा अझै सुनिरहें भने डिप्रेसनको सिकार हुन्छु भन्ने डर पलाउन थालेपछि मैले उक्त जागिरबाट बिदा भएँ । त्यसपछि मैले मुख्यतः त्रिवि अन्तर्गतको क्याम्पसमा समाजशास्त्र पढाउँदै आइरहेकी छु । सीमान्तीकृतका कथा प्रत्यक्ष कम सुने पनि सैद्धान्तिक रूपमा म ती विषयसँग जोडिएकि छु । सीमान्तीकृत र सिमान्तीकरणका विषयमा कक्षामा, बेलाबेला विद्यार्थीका थेसिसमा र अधिकारको पैरवी गरिरहेका साथीहरूकहाँ कहिले कथा सुन्न त कहिले उनीहरूका कथा सम्पादन गर्न जोडिई पनि रहन्छु । यसै सिलसिलामा गत वर्ष घरेलु कामदार, यौनकर्मी र दोहोरी साँझ र डान्सबारमा काम गर्ने नब्बेभन्दा बढी महिलाका कथा मैले सम्पादन गरें । ती कथाहरूभित्र केही आम कथा थिए । ती आम कथा परिवारभित्र बाआमाको मिलाप नभएको, आर्थिक अवस्था कमजोर भएको सन्दर्भबाट सुरु हुन्थेÙ कार्यक्षेत्रमा महिनाका तीसै दिन काम गर्दा पन्ध्र हजार रुपैयाँभन्दा कम तलब पाउने गरेको वा बिनातलब टिप्सको भरमा काम गर्नुपरेको वा तलब दिने भनिए पनि समयमा तलब पाउने गरेको वा बिदा बस्दा तलब काटिने गरेको, कार्यस्थलमा विभिन्न प्रकारका हिंसा भोग्नुपरेको, अस्वस्थ हुँदा पनि काम गर्नुपरेको लगायतका प्रसंगमा पुगी टुंगिन्थे । स्वयं भुक्तभोगीहरूका मुखबाट पटकपटक सुनेका कारण मलाई ती कथाहरू सत्य लाग्छन् । अब गीतमा फर्कौं । प्रकाश सपूतको गीतमा बनेको भिडियो मैले पटकपटक हेरें । कैयौं एनजीओआईएनजीओका रिपोर्ट र विश्वविद्यालयहरूका थेसिसले सम्झाउन नसकेको कथा एउटा छोटो भिडियोमा समेटिन सक्ने रहेछ भन्ने मलाई लागिरह्यो । गाउँबाट तपाईंकै भरोसा मा भनी पठाइएकी केटीलाई त्यही भरोसा को मानिसले सुरुमै यौनजन्य दुर्व्यवहार गर्छ, काम दिएको मालिकले बलात्कार गर्छ, यौनिक व्यापारका लागि ग्राहकसँग बस्न भन्छ, घरकी श्रीमतीसँग सन्तुष्ट नभएको ग्राहक प्रेमको नाम दिएर ऊसँग यौनचाहना पूरा गर्छ, आमाले घाँटीमा चुसिएको डाम देखेर झापड लगाए पनि साना छोरीहरूले हातमा लगाउन पाएका घडी र भित्तामा अडिएको टीभी हेरेर चोटमा चुपचाप सेकताप गरिदिन्छिन्, ऊ नाच्दानाच्दै स्टेजमै लड्छे, तर उसलाई उठाउन उसकी आमाले भरोसा गरेको र ऊसँग शारीरिक सम्बन्ध राखिरहने मानिस आउँदैनÙ प्रश्न भने निरन्तर उठाइरहन्छ । त्यसरी प्रश्न उठाउँदै गीत गाइरहेको युवामा मैले बलात्कारीका पक्षमा रहेका कलाकारहरू, वकालत गरिरहेका प्रबुद्ध व्यक्तिहरू वा बलात्कारीलाई राजनीतिक गुरु मानेर राजनीति गरिरहेकाहरूलाई देखें । र केटीको इज्जत जाने र पाप लाग्ने महिलालाई मात्रै हुन्छ ? भन्ने सोधाइलाई आजका तमाम यौनिक हिंसा प्रभावितको मात्रै नभई यौनिक र प्रजनन अधिकारका लागि लडिरहेका महिलाहरूको प्रश्नका रूपमा बुझें । तर, उक्त गीत चर्चित भएपछि महिला अधिकारकै पक्षमा आवाज उठाइरहेका धेरैले त्यस गीतले कतै महिलालाई उसको यौनांगमा सीमित गरिदिएको त होइन भन्ने प्रश्न उठाएका छन् । आज महिला आफैं पनि आफ्ना आवश्यकता पूरा गर्ने ल्याकत राख्छन्Ù अहिले रातबिरात गर्ने काममा यौन व्यापार मात्रै पर्दैनÙ पत्रकारका रूपमा, डाक्टर वा नर्सका रूपमा, कुनै पनि काम जुनसुकै बेला गर्न सक्छन्Ù कलाकार नै हुनका लागि यौनको सौदा सबैले गर्दैनन्, गरिबि र अभावमा परेको भन्दैमा महिलाले यौन व्यवसायमा हात हाल्दैनन् भन्ने सवाल पनि उनीहरूले उठाएका छन् । यी सवालहरू पनि त्यत्तिकै जायज र सत्य हुन् । के पनि सत्य हो भने, महिलाहरू आर्थिक र शैक्षिक रूपमा सशक्त हुँदै गएका छन्Ù पितृसत्ताले थोपरेका दायराहरू भत्काउँदै गएका छन्Ù धेरै महिलालाई अब आफ्ना रहर पूरा गर्न कसैको भर पर्नुपर्दैन । साथै सत्य यो पनि हो कि, कैयौं महिलाका लागि आज पनि एक लुम पोते, एक बट्टा चुरा, एउटा सानो गिफ्ट ठूला महत्त्वका चीज हुन् । आर्थिक आधार नभएका र पिताले अर्की बिहे गरेका वा बेवास्ता गरेका परिवारका छोरीहरूको काँधमा जसरी पनि परिवार पाल्ने, भाइबहिनीको पढाइ र रहर पूरा गर्ने बाध्यताहरू छन् । ती बाध्यताको फाइदा उठाउन अघि सर्ने आफन्तका अनुहार भिरेका, शुभचिन्तक वा प्रेमीको मुखुन्डो पहिरिएका मानिसहरूको कमी छैन । यस्तो बेला प्रेम के हो र व्यापार के हो, नजिकैको मानिसले बलात्कार गर्दा सहिरहने हो कि भाग्ने हो, भागेपछि जाने कहाँ हो, कसैले सोधे दिने उत्तर के हो, मुद्दामामिला (जहाँ सकेसम्म सुनुवाइ हुँदैन) गर्ने हो कि सहेर पचाइदिने हो भन्नेमा प्रायः अलमल हुन्छ । अलमल मात्रै हैन, कानुन छ, उक्त कानुनले आफूलाई सहयोग गर्छ भन्ने जानकारी नै पनि कतिलाई हुँदैन भने कतिलाई कानुनमा विश्वास पनि हुँदैन । कतिलाई मुद्दामामिलामा लागेर दुनियाँकी बिचरी हुनुभन्दा जसरी पनि (अर्थात्, यौनकर्म गरेरै पनि) आफूलाई विभेद गर्ने प्रत्येकका अगाडि पैसा कमाएर आफ्नो परिवार सुखले पालेर देखाउने चाहना हुन्छ । यस्ता विविध बाध्यताले (रहरले पनि) किशोरी र युवतीहरू यौनकर्ममा लाग्ने गरेका छन् । अर्थात्, आर्थिकसामाजिक आधार बलियो नभएका त्यस्ता किशोरीहरू, जो पैसा कमाउनैपर्ने (भाइबहिनी पढाउनैपर्ने र पाल्नैपर्ने, आमाको उपचार गर्नैपर्ने) बाध्यतामा छन्, यौनबजारमा जान सक्ने जोखिममा छन् । सत्यको यो पाटोलाई भिडियोले बोलेको छ । तर, विरोध भयो । र, विरोधको स्वर पनि त जायज नै छ, सत्य नै छ । यी दुई सत्यमध्ये कुनचाहिँ पक्का हो र कुनचाहिँ झुटो हो ? वा, सत्य आफैं कसरी निर्माण हुन्छ ? यो कुरा बडो रोचक हुन्छ । आम मानिसलाई आफूले भोगेको सत्यचाहिँ सत्य हो र अरूले भोगेको सत्य अर्थोकै हो भन्ने लाग्छ । अरूले भोगेको सत्य पनि सत्य नै हो भन्नेचाहिँ हामी हमेसा बिर्सन्छौं । उदाहरणका लागि, मेरा बाआमाले कसम खानुपरे गाई खाने भन्नुहुन्छ । त्यो उहाँहरूको समुदायको सत्य हो । संसारका कैयौं समुदायमा गाई खानु पाप होइन भन्ने पनि सत्य हो ।अहिले सकम्बरी गीतको विरोध गरिरहेका मानिसहरूमा आफ्नो थोरबहुत आर्थिक आधार भएका, कामै नपाए पनि घरपरिवारको भर भएका, भाषामा पकड भएका, शैक्षिक प्रमाणपत्र देखाएर सुकिलो काम पाउन सक्ने हैसियत भएकाहरू छन् । उनीहरूले गीतका शब्दशब्दलाई ख्याल गरी यो कतै हामीलाई नै भनेको त होइन, हामी पनि राति जागिर खान्छौं, रातबिरात वा हप्तौं वा महिनौं वा वर्षौं बाहिर पनि बस्छौं भन्ने प्रश्न उठाएका छन् । भुल्न नहुने कुरा के हो भने, यही समाजमा हजारौं महिला आफूलाई यौनकर्मी भन्छन् र यौनकर्म गर्छन् अनि तिनीहरूका कथा पनि हाम्रा सफलता, संघर्ष वा सशक्तीकरण वा असफलताका कथाजस्तै हुन् भनेर बुझ्न वा स्विकार्न महिला अधिकारको वकालत गरिरहेका धेरै तयार छैनन् भन्ने वास्तविकता प्रकाश सपूतको गीतमा आएका हामीलाई योनिमा सीमित गरिदिने ? जस्ता प्रश्नहरूले उजागर गर्छन् ।"
कोथुननी जोगाउन अभियान,"(काठमाडौं)असनस्थित ५ सय वर्ष पुरानो कोथुननी जोगाउन सम्पदा संरक्षण अभियानकर्मी र स्थानीय आन्दोलनमा उत्रिएका छन् । अशोकवृक्ष विहारसमेत रहेको कथोननी भत्काएर गुठी संस्थानले व्यापारिक भवन बनाउन लागेपछि स्थानीयले विरोध गरेका हुन् । विरोधकै कारण चार वर्षदेखि यो ठाउँमा विवाद कायम छ । गुठी संस्थानले भत्काउन सहमति दिइसकेकाले कतिबेला भत्काउने हो भन्ने त्रास रहेको कोथुननी रेखदेख र संरक्षण गर्दै आएको सञ्जीव बज्राचार्य परिवारको भनाइ छ । कहिले पुसमा भत्काउँछ रे भन्ने हल्ला आयो, कोथुननीमा बस्दै आएका बज्राचार्यले भने, वैशाखमा भत्काउँछ रे भन्ने हल्ला आएको छ । कोथुननी बचाउन असनवासीले कोथुननी बचाउ अभियान सञ्चालन गर्दै आइरहेका छन् । कोथुननी जोगाउ काठमाडौंका सांसदको ध्यानाकर्षण गराएको बज्राचार्यले बताए । यस अघि पनि यसलाई बचाउन माग गर्दै १५ हजार जनाको हस्ताक्षर संकलन गरेर गुठी संस्थान, भूमिसुधार मन्त्रालयलगायतका निकायलाई बुझाएका थिए । संकलित हस्ताक्षरसहित ज्ञापनपत्र गुठीलाई बुझाउँछौं, बज्राचार्य भन्छन्, हामीले यसअघि पठाएका कुनै पनि पत्रको संस्थानले सम्बोधन गरेको छैन । हुलाकमार्फतसमेत पत्र पठाएका थियौं । तर सुनुवाइ भएन । कोथुननी भत्काएर बज्रयोगिनी सामान्य बहुउद्देश्यीय प्राइभेट लिमिटेडलाई व्यावसायिक भवन बनाउन दिने सम्झौता गरेको थियो । यसका लागि गुठी संस्थान, बज्रयोगिनी र श्रीवायु देवता गुठीबीच त्रिपक्षीय सम्झौता भएको छ । सम्झौतामा गुठी संस्थानका तर्फबाट तत्कालीन प्रशासक नारायण चौधरी, बज्रयोगिनीका तर्फबाट निर्देशक राजेन्द्रबहादुर गोर्खाली (राजु गोर्खाली) र वायु देवता गुठीका तर्फबाट लीलाविक्रम शाहले हस्ताक्षर गरेका थिए । सम्झौताअनुसार भवन निर्माण दुई वर्षमा सम्पन्न गर्ने र २५ वर्षसम्म चलाउने पाउनेछ । वर्षमा ८ लाख ६० हजार रुपैयाँ भाडा गुठी संस्थानलाई बुझाउने सहमति भएको छ । यो सम्झौताको पनि अवधि सकिएको छ । अब अवधि थप गर्न आएमा वडा कार्यालयले नक्सा पास स्वीकृति नदिने काठमाडौं२५ नम्बर वडा अध्यक्ष राजेश डंगोलले बताए । फेरि प्रस्ताव आएमा असनवासीसँग छलफल गरेर मात्र अघि बढाउँछु, वडा अध्यक्ष डंगोलले भने । कोथुननी को भुइँतलाको एउटा कोठाबाहेक अरू १४ परिवारले पुस्तौंदेखि भोगचलन र रेखदेख गर्दै आएका छन् । तीमध्ये तीन परिवार यहीं बस्छन् । अरू परिवार बाहिरबाट बसेर यहाँ पसल सञ्चालन गर्छन् । गुठी संस्थानले यसको भोगचलन गर्न १४ परिवारसँग सम्झौतासमेत गर्दै आएको छ । कोथुननी बनेको ५ सय वर्षदेखि नै बज्राचार्य परिवारले रेखदेख गर्दै आएको सञ्जीवले जानकारी दिए । सम्पदाविद्का अनुसार कोथुननीको निर्माण मल्लकालमा भएको हो । मल्लकालमा यो घर व्यापार गर्ने ठाउँसमेत थियो । बनेयता पटकपटकको भुइँचालोले विहार भत्काइदिएको थियो । भत्काएपछि बनाउने काम यही बज्राचार्य परिवारले गर्दै आएको छ । बज्राचार्य भन्छन्, यसैगरी ५ सय वर्षदेखि हामीले चलाउँदै आएको विहार हो यो । अहिले मास्न खोजिँदै छ । गुठी संस्थानको आफ्नै दाबी छ । यहाँ श्री ५ को वायु देवता गुठी छ, गुठी संस्थानका प्रशासक किरण शाक्यले भने, यहाँ समस्या छ । यो समस्या सल्टाउनुपर्छ । संस्थानले गुठीको सम्पत्ति कब्जा भएको सूचीमा राख्ने गरेको छ । कोथुननी भुइँचालोले गर्दा भत्काउनै पर्ने अवस्थामा छ । नयाँ नबनाई हुँदैन । नयाँ बनाउनुपर्ने भएकैले यो कुरा उठेको हो, शाक्यले भने, कानुनअनुसार सबै चल्नुपर्छ । उहाँहरू अहिले कुरा गर्न आउनुभएको छैन । म त्यही ठाउँको भएकाले मलाई सरोकार छ । सबैले आफ्नो स्वार्थभन्दा माथि उठेर समस्या समाधान गर्नुपर्छ ।पुरातत्त्व विभागले पनि यो विहार कम्तीमा ५ सय वर्ष पुरानो भएको प्रमाणित गरिसकेको छ । विहारसम्बन्धी समाचार सार्वजनिक भएपछि विभागले पुरातत्त्व अधिकृत प्रकाश खड्कालाई अध्ययन गर्न पठाएको थियो । खड्कालले विहारमा भएको अमिताभ बुद्धको मूर्तिको प्रकृति हेर्दा कम्तीमा ५ सय वर्ष पुरानो भएको प्रतिवेदन दिएका थिए । असन चोकमै छ विहार । भुइँतलाको उत्तरतिरको एउटा कोठा पूजाका लागि छुट्याइएको छ । विहारमा अमिताभ बुद्ध राखिएको छ । यहाँ नित्यपूजा हुन्छ । पूजाका लागि छुट्टै गुठी छ । ५ जनाको गुठीले पूजा सञ्चालन गर्दै आएको छ ।गुठी संस्थानले २०७० फागुनदेखि लागू हुने गरी पछिल्लो सम्झौता गरेको थियो । त्यतिबेलाको सम्झौताअनुसार हरेक महिना प्रतिमहिना ५ हजार रुपैयाँ भाडा तिर्ने सहमति भएको थियो । गुठीले चौध परिवारसँगै अलगअलग सम्झौता गरेको छ । वर्षमा ७ लाख ८० हजार रुपैयाँ गुठीलाई बुझाउने गरेको उनले जानकारी दिए । सम्झौता गर्दा कुनै अवधि तोकिएको छैन । बहाल नतिरेमा मात्र करार भंग हुन सक्ने प्रावधान राखिएको छ । कित्ता नम्बर १७६७ नम्बरको ८ आना ३ दाममध्ये ५ आनामा विहार बनेको छ । यहाँ दुईवटा चोक छन् । विहार छेउकै घरमा खन्दा लिच्छवीकालीन चैत्यलगायत संरचना भेटिएको थियो । विहार भत्काइयो भने थुप्रै सम्पदा हुने र अमिताभ बुद्ध र यञ्चदानको बेला गरिने यहाँका परम्परा लोप हुने बज्राचार्य बताउँछन् । पञ्चदान काठमाडौं उपत्यकाका बौद्ध सम्प्रदायले दानशाला खोली बनाउने उत्सव हो । ललितपुरमा प्रत्येक वर्ष श्रावण शुक्ल अष्टमी र काठमाडौंमा भाद्र कृष्ण त्रयोदशी तिथिमा मनाइन्छ । पञ्चदानको दिन बौद्ध भिक्षु भगवान् तथागतको स्तोत्र पाठ गर्दै भिक्षा माग्न जान्छन् । यहाँ भिक्षा दिने काम पञ्चदान गुठीले गर्दै आएको छ । केराउ, गहुँ, धान, भटमास, मासजस्ता पाँच थरी अन्न दिइन्छ । यसलाई पञ्चदान भनिन्छ ।"
किर्ते अभियोगमा दुई पक्राउ,"काभ्रे (कास) भुम्लु गाउँपालिका५ स्थित मूलाबारीमा रहेको होदसल धोङाग क्षोइलिङ ताम्सालिङ गुम्बा पुनर्निर्माण उपभोक्ता समितिको पैसा हिनामिना गरेको अभियोगमा दुई जना पक्राउ परेका छन् । उक्त गुम्बा पुनर्निर्माण उपभोक्ता समितिको नयाँ गठित अध्यक्ष डुक्मा दोर्जे लामा र कोषाध्यक्ष तुलसीमान तामाङलाई किर्ते हस्ताक्षर गरेर गुम्बाको ५ लाख रुपैयाँ हिनामिना गरेको अभियोगमा जिल्ला प्रहरी कार्यालयले पक्राउ गरेको हो । उनी दुइलाई चैत २८ गते पक्राउ गरिएको र थप अनुसन्धान भइरहेको जिल्ला प्रहरी काभ्रेले जनाएको छ । किर्ते हस्ताक्षर गरेर गुम्बाको पैसा हिनामिना भएको आरोप लागेपछि गाउँपालिकाले गुम्बा पुनर्निर्माण उपभोक्ता समितिका सदस्य तथा वडा नं ५ का अध्यक्ष अञ्चल मोक्तानको संयोजकत्वमा तीन सदस्यीय छानबिन समिति गठन गरेको थियो । समितिले १५ दिनको समय सिमाभित्र घटनामाथि छानबिन गरी प्रतिवेदन बुझाएपछि कारबाही प्रक्रिया अघि बढेको हो । गुम्बा पुनःनिर्माण उपभोक्ता समितिको नयाँ कार्यसमिति बनाएर, विद्यमान पुनर्निर्माण समितिका सचिव अमृत लामा र कोषाध्याक्ष अनिता गुरुङको किर्ते हस्ताक्षर गरी रकम हिनामिना गरेको पुष्टि भएको संयोजक लामाले जानकारी दिए । नयाँ समिति गठनदेखि बैंकको खाता बन्द गर्ने प्रक्रियाका लागि वडा अध्यक्षको सिफारिस चाहिने हो, संयोजक लामाले भने, तर सबै प्रक्रियाको सिफारिस पालिकाबाटै भयो, यदि यो प्रक्रियाको लागि वडासम्म आइपुगेको भए, यो घटना घट्ने थिएन । किर्ते हस्ताक्षर गरेको कागजातलाई सिफारिस दिने पालिका अध्यक्षमाथि पनि प्रश्न गर्ने ठाउँ देखिएको प्रतिवेदनमा उल्लेख छ । घटना गत साउनमा भएको थियो । किर्ते हस्ताक्षर गरेर समितिबाट मलाई हटाइयो, २०७९ साउन १८ गते बैठक बसी समिति पुनर्गठन गरिएको रहेछ, होदसल धोङाग क्षोइलिङ ताम्सालिङ गुम्बा पुनर्निर्माण उपभोक्ता समितिका सचिव अमृत लामाले भने, यस विषयमा सचिव र कोषाध्यक्ष अनिता गुरुङलाई केही जानकारी दिइएन । नयाँ समितिको सचिवमा अनिता गुरुङ र कोषाध्यक्षमा गाउँपालिका अध्यक्षका स्वकीय सचिव तुलसीमान तामाङलाई बनाइएछ । पुनर्गठित समितिले गाउँपालिकाको स्वीकृत अनुसार राष्ट्रिय वाणिज्य बैंकबाट साउन २२ गते ५ लाख रुपैयाँ निकालिएको लामाले जनाए ।"
चोरीको आरोपमा प्रहरी पक्राउ,रामेछाप (कास) जिल्ला प्रहरी कार्यालय रामेछापको सवारी चालक प्रहरी जवान उपेन्द्रप्रसाद भण्डारी चोरीको अभियोगमा सोमबार पक्राउ परेका छन् । मन्थलीमा पार्किङ गरिएको मोटरसाइकल चोरी गरेको सीसी क्यामेराको फुटेजका आधारमा उनलाई पक्राउ गरी हिरासतमा राखिएको छ । डीएसपी होमबहादुर पराजुलीका अनुसार भण्डारीलाई थप अनुसन्धानका लागि जिल्ला अदालतबाट थुना म्याद थप गरिएको छ । मन्थलीका रमेश नेपालीको वैशाख १ गते मन्थली बजारमा पार्किङमा राखेको वाग्मती प्रदेश ०२०२८ प ०९०७ नम्बरको मोटरसाइकल चोरी भएको थियो । प्रहरीले नेपालीको निवेदन परेपछि आफ्नो कार्यालयमा रहेको सिसी क्यामेराको मोनिटरको अध्ययन थालेको थियो । प्रहरी जवान भण्डारीले मोटरसाइकल चोरी गरेको देखिएपछि उनलाई सोधपुछ गरिएको थियो । उनले मोटरसाइकल चोरी गरेको र त्यसका सामान आफ्नो कोठामा रहेको स्विकारेका थिए । मोटरसाइकलका विभिन्न सामान झिकेर बेग्लाबेग्लै बनाई वर्कसपमा लैजाने तयारी गरेको अवस्थामा कोठामा फेला परेका थिए । मन्थलीमा यसअघि पनि मोटरसाइकल चोरीका घटना हुने गरेका थिए । एक महिनाअघि मात्र मन्थलीको गडुवारीबाट हराएको मोटरसाइकल जिल्ला प्रहरी कार्यालयको नजिकै फेला परेको थियो ।
ललितपुरमा यल कोसेली घर,"काठमाडौं (कास) ललितपुर महानगरभित्र उत्पादित हस्तकलाका सामग्रीहरूको उत्पादन, प्रवर्द्धन र बजारीकरण गर्न यल कोसेली घर सुरु भएको छ । महानगरपालिकाले ललितपुर हस्तकला संघसँगको सहकार्यमा कोसेली घर सञ्चालनमा ल्याएको हो । पाटनढोकामा मंगलबार ललितपुर महानगर प्रमुख चिरीबाबु महर्जनले कोसेलीघरको उद्घाटन गरे । कोसेलीघरमा ढाकाका लुगा, झोला, मूर्ति लगायतका सामग्रीे सुपथ मूल्यमा पाइने महानगरले जनाएको छ । कलाकर्मीलाई प्रोत्साहित गर्न महानगरले कोसेलीघरको सुरु गरेको प्रमुख महर्जनले बताए । हस्तकलाकर्मी पेसाबाट पलायन हुन नदिन कोसेलीघरको स्थापना गरेका हौं, उनले भने,यसले ललितपुरका हस्तकलाका सामग्रीलाई स्वदेश तथा विदेशसम्म पुर्याउन मद्दत गर्नेछ । ललितपुर आउने पर्यटकलाई कोसेलीघरमा आउने वातावरण मिलाउने प्रबन्ध महानगरले गरिरहेको समेत उनले बताए । महानगर उपप्रमुख मञ्जली शाक्य बज्राचार्यले हस्तकलाको कर्मलाई आत्मनिर्भर बनाउन महानगरले सुरु गरेको कोसेलीघरले सीप र पुँजीलाई बजारसँग जोड्ने बताइन । कोसेलीघरको प्रचारका लागि एयरलाइन्सको मुखपत्रमा सामग्री समावेश गर्ने विषयमा छलफल भइरहेको महानगरका प्रमुख प्रशासकीय अधिकृत गणेश अर्यालले बताए ।"
नेपालभारतका निजी कम्पनीबीच विद्युत् व्यापार सम्झौता,"ॅऊर्जा उपयोग बढाऔंयसैबीच देशको आर्थिक तथा कृषि क्षेत्रको आधुनिकीकरणका लागि ऊर्जाको उपयोग तीव्र पार्नुपर्नेमा सरोकारवालाले जोड दिएका छन् । इप्पानको आयोजनामा मंगलबार सुरु भएको ऊर्जा सम्मेलनमा बिजुलीलाई देशमा धेरैभन्दा धेरै खपत गराउन सके यसले आर्थिक विकासमा सघाउने उनीहरूको भनाइ छ ।उद्योग क्षेत्र अझै पनि डिजेल र कोइलामा निर्भर रहेकाले त्यसको क्षमता वृद्धिका लागि उल्लेख्य रूपमा बिजुलीको उपयोग बढाउनुपर्ने प्रधानमन्त्री दाहालले बताए । सरकारले नेपालभरका उद्योगलाई प्रतिस्पर्धी दरमा हरित ऊर्जाको पहुँच सुनिश्चित गर्नुपर्ने र खाना पकाउने ग्यासको उपभोग घटाउनेतर्फ ध्यान केन्द्रित गर्नुपर्ने उनको भनाइ छ । सबै नेपालीलाई हरित ऊर्जामा खाना पकाउन लगाउन सक्यौं भने यसले वन संरक्षणमा योगदान पुर्याउनेछ । आयातित ग्यासमाथिको निर्भरता पनि घटाउनेछ, प्रधानमन्त्री दाहालले भने । सुक्खा मौसममा पनि आयात गर्न आवश्यक नपर्ने गरी सन् २०२५ सम्ममा बिजुलीको पूर्ण निर्यातक बन्ने उनले बताए ।अझै पनि हरित ऊर्जामा धेरै नेपालीको पहुँच पुगेको छैन । सरकारले सबै जनतालाई बिजुली उपलब्ध गराउन ग्रिड विस्तार गर्न र अफ ग्रिड प्रविधि अपनाउनुपर्छ । प्रसारण र वितरण लाइन विस्तार गर्न र गुणस्तरीय विद्युत् आपूर्ति सुनिश्चित गर्न सके धेरै उद्योगी उद्योग गर्न तयार छन्, दाहालले भने, उत्पादित बिजुली स्वदेशी बजारमै उपयोग गर्नु हाम्रो मुख्य प्राथमिकता हो । उत्पादन हुने बिजुलीलाई आन्तरिक रूपमा उपयोग गर्न पर्याप्त पूर्वाधार निर्माण नगरेसम्म यस क्षेत्रमा भइरहेको लगानी जोगाउन सकिन्न । त्यसैले निर्यातमा पनि हामीले जोड दिनुपर्छ । बजार फराकिलो बनाउन उत्तम रणनीतिसाथ यस क्षेत्रमा कार्यरत स्वदेशी तथा विदेशीको अनुभवबाट सिक्न ऊर्जा सम्मेलनले सहयोग गरेको दाहालले बताए ।आन्तरिक खपत बढाउँदै बढी भएको बिजुली भारतीय बजारमा बिक्री गर्दै देशलाई आर्थिक रूपमा समृद्ध बनाउनुपर्ने ऊर्जा सचिव दिनेश घिमिरेको भनाइ छ । सरकारले पूर्वाधारको विकासमा लगानी बढाउँदै वषार्याममा बढी भएको बिजुली छिमेकी भारतमा बिक्री गर्दै आएको उनले जनाए । हामीले सरप्लस बिजुली भारतीय बजारमा बिक्री गरिरहेका छौं । बंगलादेशमा पनि बिक्रीका लागि प्रयास भइरहेको छ, उनले भने । नेपालभारत क्रसबोर्डर ट्रान्समिसन ढल्केबरसीतामढी, बुटवलगोरखपुर प्रसारण लाइनलगायतका ५ ट्रान्समिसन लाइन निर्माणको चरणमा रहेको र यसले आगामी दिनमा नेपालभारतबीच विद्युत् आदानप्रदानमा सहज हुने घिमिरेको भनाइ छ । ६ वर्षदेखि बर्सेनि १५ प्रतिशतका दरले विद्युत् खपत बढेको नेपाल विद्युत् प्राधिकरणका कार्यकारी निर्देशक कुलमान घिसिङले बताए । प्रत्येक वर्ष १५ प्रतिशतका दरले बिजुली खपत बढ्दै गएको छ । यो निकै सन्तोषजनक विषय हो, उनले भने ।"
कित्ताकाट खुल्यो,"काठमाडौं (कास) सरकारले जग्गाको कित्ताकाट खुला गरेको छ । मन्त्रिपरिषद् बैठकले मंगलबार भूउपयोगसम्बन्धी पहिलो संशोधन नियमावली०७९ लाई स्वीकृत गर्दै कित्ताकाट खुला गरेको सरकारकी प्रवक्ता एवं सञ्चार तथा सूचना प्रविधिमन्त्री रेखा शर्माले जनाइन् । भूउपयोगसम्बन्धी पहिलो संशोधन नियमावली०७९ स्वीकृत गर्ने निर्णय भएको छ, अहिलेसम्म अंशबन्डा, कारोबार र कित्ताकाटसम्बन्धी समस्याको सहजीकरण नियमावलीले गर्नेछ, उनले भनिन् ।कित्ताकाट र घरजग्गा कारोबारसम्बन्धी भूउपयोग नियमावली०७९ का अप्ठ्यारा प्रावधान हटाइएको भौतिक पूर्वाधार तथा यातायातमन्त्री प्रकाश ज्वालाले पनि प्रस्ट्याए । गत जेठ २३ मा नियमावली जारी हुँदा मंसिर २३ सम्म कृषि एवं गैरकृषि क्षेत्र छुट्याइसक्नुपर्ने र त्यसपछि १० वटै भागमा वर्गीकरण गर्नुपर्ने नियमावलीमा उल्लेख थियो । मंसिर २३ पछि पालिकाहरूले १० वटै भागमा वर्गीकरण गर्नुपर्ने व्यवस्था थियो । तर वैशाख ४ सम्म १५६ वटा पालिकाले मात्र वर्गीकरण गरेको भूमि व्यवस्थापन तथा अभिलेख विभागको तथ्यांक छ । पालिकाहरूले वर्गीकरण नगर्दा घरजग्गा कारोबार र कित्ताकाटमा कमी आएको थियो । यद्यपि महिनैपिच्छे घरजग्गा कारोबार, कित्ताकाट र राजस्वसमेत बढ्दै गएको भूमि विभागको तथ्यांक छ । तर आर्थिक संकट आउनुमा घरजग्गा कारोबार नै मुख्य कारण रहेको र त्यसलाई सल्ट्याउने प्रधानमन्त्री र अर्थमन्त्रीले सार्वजनिक कार्यक्रममै बताउँदै आएका छन् ।नेपाल उद्योग वाणिज्य महासंघको ५७ औं वार्षिक साधारणसभाका अवसरमा हालै अर्थमन्त्री प्रकाशशरण महतले पनि जग्गा कित्ताकाट हुन नसक्दा अर्थतन्त्रमा समस्या आएको बताएका थिए । यससम्बन्धी समस्या समाधानका विषयमा आफूले प्रधानमन्त्रीसँग छलफल गरिरहेको उनको भनाइ थियो । जग्गा कित्ताकाट हुन सकेको छैन, अर्कोतिर घरजग्गा र निर्माण क्षेत्रमा देखिएको मन्दीलाई कम गरेर समग्र अर्थतन्त्र चलायमान अर्थतन्त्र बनाउन हामी केन्द्रित हुनेछौं, महतले भनेका थिए ।प्रधानमन्त्री पुष्पकमल दाहालले पनि सिंहदरबारमा अर्थतन्त्र सुधारका लागि सुझाव लिने उद्देश्यले बैंक तथा वित्तीय क्षेत्रका प्रतिनिधिहरूसाग चैत २७ मा गरिएको छलफलमा घरजग्गा कारोबारमा सहजीकरण नगरीकन तरलताको समस्या सम्बोधन गर्न नसकिने जनाएका थिए । घरजग्गा कारोबारमा सहजीकरण नगरीकन तरलताको समस्या सम्बोधन गर्न सक्दैनौं, त्यसकारण यसमा पनि हामी छिट्टै निष्कर्षमा पुग्छौं, उनले भनेका थिए । लगै मन्त्रालयबाट भूउपयोग नियमावलीको आवासीय क्षेत्रमा ४ आनाभन्दा कम कित्ताकाट गर्न नपाइने र नियमावली जारी भएको ६ महिनाभित्र कृषि क्षेत्र छुट्याइसक्नुपर्ने दुई प्रावधानलाई तत्काल सम्बोधन गर्नुपर्ने देखिएकाले गृहकार्य सुरु भएको सोमबार मन्त्रालयका सचिव दामोदर रेग्मीले जानकारी दिएका थिए ।"
१५ महिनामा सकिएला फास्ट ट्र्याकको ७७ प्रतिशत काम ?,खड्काको संयोजकत्वमा समिति मंगलबार नै बसेको मन्त्रिपरिषद् बैठकले द्रुतमार्गको खोकना क्षेत्रमा रहेका समस्या समाधान गर्न रक्षामन्त्री पूर्णबहादुर खड्काको संयोजकत्वमा समिति बनाउने निर्णय गरेको छ । समितिले ३ महिनाभित्र उक्त क्षेत्रका जनतासँग समन्वय गरेर जग्गासम्बन्धी विवाद समाधान गरेर द्रुतमार्गको काममा सहजीकरण गर्ने निर्णय भएको सञ्चारमन्त्री रेखा शर्माले जनाइन् ।
आर्थिक अनियमिततामा हयातलाई स्पष्टीकरण,"(काठमाडौं)तारागाउँ रिजेन्सी होटल्स (हयात होटल) ले सरकारको अर्बौं रुपैयाँको सम्पत्तिमा अनियमितता गरेको जनाउँदै संस्कृति, पर्यटन तथा नागरिक उड्डयन मन्त्रालयले तीन दिनभित्र स्पष्टीकरण बुझाउन निर्देशन दिएको छ । गत वर्ष सहसचिव होमप्रसाद लुइँटेलको संयोजकत्वमा गठित ५ सदस्यीय कार्यदलको प्रतिवेदनले औंल्याएका ३५ वटा गम्भीर त्रुटिमध्ये २६ वटामा मन्त्रालयले सोमबार स्पष्टीकरण सोधेको हो । तारागाउँ विकास समिति र होटलबीच भएको करार सम्झौता भंग किन नगर्ने भनी स्पष्टीकरण सोधिएको छ । पर्यटनमन्त्री सुदन किरातीले चित्तबुझ्दो जवाफ नआए सम्झौता भंग गर्दै तारागाउँ विकास समिति पनि विघटन गर्ने भनेका छन् । मन्त्रालयले सरकारबाहिरका सञ्चालकले होटल निर्माण परियोजनामा योजनाबद्ध तरिकाले लगानी वृद्धि गरेको जनाउँदै स्पष्टीकरण पत्रमा प्रश्न गरेको छ, तारागाउँ विकास समिति र सर्राफ आईसीटीसी समूहबीच लागत ्१ अर्ब ५० करोड हुने सहमति भए पनि दोब्बर बढी ३ अर्ब ४३ करोड खर्च गरिएको देखिन्छ । यसरी संयुक्त लगानी सम्झौता र समझदारीपत्र विपरीत होटल परियोजना लागत अत्यधिक मात्रामा वृद्धि गर्नुको कारण के हो ? तारागाउँ रिजेन्सीलाई प्रतिरोपनी १० लाखका दरले १ सय ५० रोपनी १५ करोड रुपैयाँ बराबरमा उपलब्ध गराइएको थियो । कम्पनीले यो परियोजनामा जग्गा किनेर थपेको छैन । मन्त्रालयले रिजेन्सीले १ सय ४८ रोपनी जग्गा लिजमा लिए पनि संरक्षण नगरेको, अनधिकृत बाटो खोलिएको, करिब १० रोपनी जग्गामा नोक्सानी पुगेको औंल्याएको छ । नेपाल सरकार र निजी क्षेत्रको संयुक्त लगानीमा सञ्चालित उक्त होटलले व्यवसायसँग असम्बन्धित खर्च पुष्टि गर्ने बिलबीजक तथा कागजातसमेत पेस नगरी ठूलो रकम खर्च लेखांकन गरेको जनाइएको छ । त्यस्ता लेखांकन पुष्टि हुन नसकेकाले सम्बन्धित पदाधिकारीबाट असुलउपर गर्नुपर्नेमा नगरेको देखिएको मन्त्रालयले उल्लेख गरेको छ । होटल घाटामा चलिरहेका बेला कम्पनीका सञ्चालक तथा उच्च व्यवस्थापकले ३८ करोड १२ लाखसम्म सेवा सुविधा भुक्तानी गरेको जनाउँदै मन्त्रालयले भारी नोक्सानीमा कम्पनी चलिरहेका बेला ठूलो धनराशि पारिश्रमिकका रूपमा भुक्तानी किन गरेको भनी सोधेको छ । होटलले आयकर कानुनले दिएको ह्रासकट्टी दरभन्दा कम्पनीले कट्टा गरेको ह्रासकट्टी दर कम छ । यति हुँदाहुँदै पनि ह्रासकट्टी खर्च बढी देखिएकामा मन्त्रालयले कारण सोधेको छ । होटल सञ्चालनमा ल्याइएपछि सञ्चालकहरूले भन्सार छुट सुविधाबापत १ अर्ब ११ करोडको खरिद, १ अर्ब ७ करोडको निसर्ग, ४ करोडको थप गरी समायोजन र ५ करोड घटाई समायोजन गरेको देखिन्छ । तर यसबापत कुनै खुलासा तथा आम्दानी लेखांकन नगरिएको मन्त्रालयको भनाइ छ । छानबिनबाट विदेशी लगानीबापतको सेयर लगानी पनि नभएको देखिएको जनाउँदै मन्त्रालयले तारागाउँ होटल्स लिमिटेडमा ९५ करोड ८ लाख २९ हजार ८ सय १ रुपैयाँ बराबरको विदेशी लगानीबापतको सेयर कुनकुन मितिमा कुन बैंकमार्फत होटलको खातामा जम्मा भएको हो देखाउन सञ्चालकहरूलाई भनेको छ । त्यस्तै, सेयर प्रतिशतमा पनि नेपाल सरकारलाई सञ्चालकहरूले नोक्सान पुर्याएको जनाउँदै आफ्नो सेयरको अनुपात बढाएको र तारागाउँ विकास समितिको सेयर स्वामित्व सहमतिविपरीत घटाएको जनाएको छ । सम्झौताविपरीत तारागाउँ रिजेन्सीले आफ्नो स्वामित्व बढाई तारागाउँ विकास समितिको ३९७७ प्रतिशत सेयरलाई ९०१ प्रतिशतमा कायम गरिएको देखिन्छ, मन्त्रालयले उल्लेख गरेको छ । सञ्चालकहरूले सेयर घटाउने मात्रै होइन सञ्चालक समितिमा तारागाउँ विकास समितिका सदस्यको संख्या ३ लाई घटाई १ मा झारेको देखिएको छ । तारागाउँ विकास समितिबाहेक १८ समूहव्यक्तिको सेयर लगानी रहेको तारागाउँ रिजेन्सी होटल्स लिमिटेडमा १ करोड ८८ लाख ६६ हजार ५ सय ४० कित्ता सेयर रहेको छ । व्यक्तितर्फ होटल याक एन्ड यतीसमेतका सञ्चालक राधेश्याम सर्राफको सेयर १२२५ प्रतिशत छ । यसमा ९५ करोड ८ लाख रुपैयाँ विदेशी लगानीबापत सेयर लगानीमा देखिन्छ । तर मन्त्रालयले विदेशी लगानी होटलमा भित्रिएको पुष्टि हुने सम्बन्धित निकायको स्वीकृति तथा कागजात नभेटिएको जनाएको छ ।"
उच्च लयमा नेपाल,मूलपानीमा पहिलो अन्तर्राष्ट्रिय खेलमूलपानीको माथिल्लो क्रिकेट मैदानमा पहिलोपल्ट अन्तर्राष्ट्रिय क्रिकेट भएको छ । हङकङ र सिंगापुरबीच मंगलबार प्रिमियर कपको समूह बी को प्रतिस्पर्धा भएको खेल नेपाल क्रिकेट संघको मुख्यालयमा भएको पहिलो अन्तर्राष्ट्रिय खेल हो । हङकङका बाबर हायतले शतक बनाएर मूलपानीको पहिलो अन्तर्राष्ट्रिय खेल स्मरणीय बनाइदिए । टस हारेपछि ब्याटिङमा आएको सिंगापुर ४२१ ओभरमा १ सय ७४ रनमा अलआउट भयो । बाबरले अविजित १ सय ८ र निजाकत खानले अविजित ५१ रन बनाएपछि हङकङले ३३ ओभरमै लक्ष्य पूरा गर्यो ।बुधबार कीर्तिपुरमा यूएई र कुवेत तथा मूलपानीमा ओमान र कतारले प्रतिस्पर्धा गर्नेछन् ।
मनाङको लगातार तेस्रो हार,"(काठमाडौं)आर्मीका मुख्य प्रशिक्षक नवीन न्यौपानेले मनाङ मर्स्याङदीविरुद्ध मंगलबार दशरथ रंगशालामा भएको खेलको ३६ औं मिनेटमै स्ट्राइकर परिवर्तन गरे । उनले सहिद स्मारक ए डिभिजन लिग २०७९८० मा चार गोल गरेका अग्ला कदका जिलेस्पीजंग कार्कीको स्थानमा सुदील राईलाई मैदानमा पठाए । यिनै सुदीलले ७५ औं मिनेटमा गोल गरेपछि आर्मी १० ले मनाङ पन्छाउँदै शीर्ष चारमा उक्लिएको छ ।सातौं चरणसम्म अपराजित मनाङले लगातार तेस्रो खेल हारेको हो । सातदोबाटो युवा क्लबविरुद्ध १० र जावलाखेलविरुद्ध ३० ले हारेपछि मनाङ विभागीय टिम आर्मीसँग असफल भएको हो । ठूला टिमविरुद्ध महत्वपूर्ण जितले राहत दिएको छ, आर्मीका प्रशिक्षक न्यौपानेले भने, पहिला चार डिफेन्डर खेलाएर पनि नमिलेजस्तो भइरहेको थियो । त्यसैले संरचना परिवर्तन गरेर ३५२ स्वरुपमा खेलायौं । राम्रो खेल्यौं । आर्मीले चौथो जितसँगै मनाङसँग समान १५ अंक बनाएको छ । एक खेल कम खेलेका चर्च ब्वाइज, संकटा र थ्रीस्टारको पनि १५ अंक छ । गोल अन्तरका आधारमा आर्मी शीर्ष चारमा पुगेको हो । शीर्षस्थानको जावलाखेल र दोस्रोमा रहेको सातदोबाटोको समान १७ अंक छ । यी दुई क्लबले पनि दसौं चरणमा प्रतिस्पर्धा गर्न बाँकी छ ।पहिलो मिनेटमै नवयुगले खाली पोस्टमा पाएको अवसरमा बल प्रहार गर्न सकेको भए आर्मीले अझ ठूलो जित हात पार्नसक्थ्यो । खेलमा आर्मी हाबी भयो । दोस्रो हाफमा दिनेश हेन्जनको प्रहार र दीपक गुरुङको हेडरमा मनाङका गोलकिपर दीप कार्कीले राम्रो बचाउ गरेपछि सुदीलले गोलको खडेरी तोडेका थिए । जगजित श्रेष्ठको फ्रिकिकमा मनाङका डिफेन्डर जीवन गुरुङले रोकेर पनि बल क्लियर गर्न सकेनन् र सिक्स यार्ड बक्स नजिकबाट सुदीलले निर्णायक गोल गरेका थिए । उनको यो लिगमा तेस्रो गोल हो । उनले १२ मिनेटको इन्ज्युरी समयको अन्त्यतिर पाएको उस्तै अवसरमा भने गोल गर्न सकेनन् ।अट्याकिङ थर्ड मा साह्रै कमजोर देखिएको मनाङले दुई अवसर पायो । पहिलो हाफमा कोफी टिमाथी कौडोले पोस्टमा गोलकिपरमात्रै रहेको अवस्थामा फितलो प्रहार गरे । उनले इन्ज्युरी समयमा हेडरमा बल सिधै गोलकिपर विकेश कुथुको हातमा दिएपछि मनाङले ए डिभिजन लिगमा १२ वर्षयता पहिलोपल्ट लगातार तीन खेल हारेको हो । आर्मीका भरत चौधरीको कुहिनामा टाउको ठोक्किएपछि मनाङका डिफेन्डर प्रवेश कुँवरलाई एम्बुलेन्समा अस्पताल लगिएको थियो । एनआरटीको दोस्रो जितदशरथ रंगशालामै भएको दिनको पहिलो खेलमा एनआरटीले एफसी खुमलटारमाथि ३१ को जित दर्ता गर्दै रेलिगेसन क्षेत्र छाडेको छ । चारै गोल दोस्रो हाफमा भयो ।सरोज तामाङले ६५, सन्जीव विष्टले ८२ र मोहित गुरुङले ८५ औं मिनेटमा गोल गरेपछि एनआरटीले यो सिजन दोस्रो जित हात पारेको हो । खुमलटारले डिफेन्डिङ थर्ड मा खुलेर खेल्न दिएपछि एनआरटीले तीन गोल गरेको थियो । खुमलटारका लागि श्याम मुर्मुले ९० औं मिनेटमा एक गोल गरे ।राजुकाजी शाक्यले सम्हालेको एनआरटी समान १० अंक भए पनि हेड टु हेड मा खुमलटारलाई उछिनेर शीर्ष १० मा पुगेको छ । अन्तिम तीन स्थानमा रहेका हिमालयन शेर्पा (९ अंक), फ्रेन्ड्स (८) र पुलिस (५) ले एक खेल कम खेलेका छन् ।"
सदभाव र सञ्जय अगाडि,"काठमाडौं (कास) एमेच्योर गल्फर सदभाव आचार्य र प्रो सञ्जय लामाले सूर्य नेपाल एनपीजीए टुर च्याम्पियनसिपमा मंगलबार एक स्ट्रोकको अग्रता लिएका छन् ।गोकर्ण गल्फ क्लबमा राष्ट्रिय टिमका सदभावले दिनकै उत्कृष्ट ६ अन्डर ६६ को कार्ड बनाए । सञ्जयले २ अन्डर ७० को कार्ड बनाएका थिए । दुवैले ३६ होलको समाप्तिमा समग्रमा ८ अन्डर १३६ स्कोर बनाएर डिफेन्डिङ च्याम्पियन सुवास तामाङलाई एक स्ट्रोकले पछि पारेका छन् । नेपाल नम्बर एक एमेच्योर गल्फर सुवासले ५ अन्डर ६७ मा दोस्रो दिनको खेल टुंग्याउँदा समग्रमा ७ अन्डर १ सय ३७ सहित तेस्रो स्थानमा उक्लिएका छन् । ४ अन्डर ६८ को कार्ड तयार पारेका नीरज तामाङ समग्रमा ३ अन्डर १ सय ४१ को स्कोरमा चौथो स्थानमा उक्लिए । रबि खड्काले १ ओभर ७३ को स्कोर जोड्दा समग्रमा २ अन्डर १ सय ४२ सहित पाँचौं स्थानमा तल झरेका छन् । दोस्रो दिन लयमा फर्किएका दाबेदार भुवन नगरकोटीले ४ अन्डर ६८ को प्रदर्शनका साथ समग्रमा १ अन्डर १ सय ४३ सहित छैटौं स्थानमा उक्लिए ।समग्रमा कमल तामाङ इभनपार १ सय ४४ सहित सातौं स्थानमा रहे । उनले दोस्रो दिन १ अन्डर ७१ मा खेल टुंग्याए । पोखराका भूबहादुर गुरूङले ३ ओभर ७५ स्कोर गर्दा समग्रमा १ओभर १ सय ४५ सहित आठौं स्थानमा छन् । २ ओभर १ सय ४६ को नतिजामा रमेश अधिकारी र तोरणविक्रम शाहीले संयुक्त नवौं स्थान लिए । रमेशले १ अन्डर ७१ र तोरणले ३ ओभर ७५ मा दिनको खेल सके ।३६ होल समाप्तिमा १४ ओभर १ सय ५८ स्कोर गर्ने २१ प्रो र ८ एमच्योरले कट बनाएका छन् । प्रोतर्फ दिनेश प्रजापति, राजेन्द्र श्रेष्ठ प्रधान, शिवराम पौडेल, सूर्यप्रसाद शर्मा, जयराम श्रेष्ठ, रामकृष्ण श्रेष्ठ, बलभद्र राई, भुवनकुमार रोक्का, प्रदीपकुमार लामा, टंकबहादुर कार्की, रामे मगर, धनबहादुर थापा र दीपक मगरले कट बनाए । एमरच्योरतर्फ सहभागी ९ मध्ये ८ खेलाडीले कट बनाएका छन् । विजय श्रेष्ठ, सुरेश तामाङ, वाङचेन ढोन्डुप, टासी छिरिङ, युवराज भुजेल र भरत थापा मगरले अन्तिम दुई राउन्डको लागि स्थान सुरक्षित गरे ।"
न्यु पाथीभरा च्याम्पियन,"पाँचथर (कास) फाल्गुनन्द गाउँपालिका१ नवमीडाँडामा आयोजित खुला नकआउट फुटबल प्रतियोगितामा पुरुषतर्फ कट्टाडाँगी स्पोर्टिङ क्लब झापा र महिलातर्फ न्यु पाथीभरा स्पोर्टिङ क्लब चोकमागुले उपाधि जितेका छन् । झापाले नेपाल पुलिस क्लब पाँचथरलाई २० ले र पाथीभराले चोःलुङ युवा क्लब याङनामलाई २१ ले पराजित गरे । फाइनलमा झापाका सुमन लिम्बू र सन्देश खवासले ११ गोल गरे । महिलामा चोकमागुकी मनिता तुम्रोकले २ गोल गरिन् ।विजेता कट्टाडाँगीले १ लाख २० हजार र उपविजेता पुलिस क्लब पाँचथरले नगद ७० हजार पाए । महिला विजेताले ३५ हजार र उपविजेताले २० हजार पुरस्कार पाए । विधागत उत्कृष्टमा डिफेन्समा झापाका तारानाथ राजवंशी, फरवार्डमा पुलिसका दिलबहादुर तामाङ र सर्वाधिक गोलकर्तामा झापाका सन्देश खवास र उत्कृष्ट खेलाडीमा झापाका सुजन लिम्बू भए ।महिलामा उत्कृष्ट डिफेन्स पाथीभराकी अनिता लम्जेल, वेस्ट फरवार्ड र सर्वाधिक गोलकर्ता पाथीभराकी मनिता तुम्रोक र सर्वाधिक गोलकर्ता पाथीभराकी ममता राय चुनिए । तिजोक युवा क्लबका सिक्सम आङदेम्बेलाई राइजिङ प्लेयरमा पुरस्कृत गरियो । विजेतालाई नेपाली कांग्रेसका सहमहामन्त्री भीष्मराज आङदेम्बे, जिल्ला समन्वय समिति पाँचथरका सभापति रामराज आङदेम्बे, फाल्गुनन्द गाउँपालिकाका उपाध्यक्ष ठाकुरसिं नेम्वाङलगायतले पुरस्कृत गरे । तिजोक युवा क्लब नवमीडाँडाले प्रतियोगिताको आयोजना गरेको हो ।"
राष्ट्रिय बुद्धिचाल सुरु,"काठमाडौं (कास) २२ औं राष्ट्रिय बुद्धिचाल प्रतियोगिताको पहिलो दिन मंगलबार फिडे मास्टरद्वय रुपेश जैसवाल र क्षितिज भण्डारी, पूर्वनेपाल च्याम्पियन सुरवीर लामा, झापाका राजन सुवेदी युवा खेलाडी पुरुषोत्तम सिलवालले जित पाएका छन् । राजधानीमा वैशाख १० सम्म चल्ने प्रतियोगितामा रुपेशले झापाका प्रकाश नेपाल र क्षितिजले ललितपुरका राजन पुरीलाई हराए । सुरवीरले केशव श्रेष्ठ, राजन सुवेदीले पुरुषोत्तम चौलागाईं र पुरुषोत्तमले दोलखाका राजीव कार्कीमाथि सफलता पाए । दुई विधामा भएको प्रतियोगितामा महिलातर्फ पहिलो वरीयताकी फिडे मास्टर सुजना लोहनी, शान्ति धिमाल, सुशीला गुरुङले पहिलो चरणको खेल जितेका छन् । सुजनाले मार्सल तामाङ, शान्तिले नेपाल च्याम्पियन भइसकेकी काठमाडौंकी सिन्दिरा जोशी र सुशीलाले झापाकी पुनम प्रसाईंलाई हराए । पहिलो पटक राउन्ड रोबिनका आधारमा गरिएको च्याम्पियनसिपको राष्ट्रियसभाका अध्यक्ष गणेशप्रसाद तिमिल्सिनाले उद्घाटन गरे ।"

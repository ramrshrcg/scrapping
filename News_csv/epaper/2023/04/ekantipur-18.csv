शीर्षक,विवरण
४० लाख कोभिड खोप खेर जाँदै,"सिनोभ्याककोरोनाभ्याक खोपलाई बुस्टरका रूपमा प्रयोग गर्न डब्लूएचओले सिफारिस नगरेपछि अब के गर्ने भन्ने विषयमा मन्त्रालयका अधिकारीहरू छलफलमा छन् । यो खोप प्रयोग नहुने देखिएपछि सम्भावित अरू देशमा पठाउने सल्लाह भइरहेको मन्त्रालयका सहप्रवक्ता डा समीरकुमार अधिकारीले बताए । पहिलो मात्रा लगाउनेको टार्गेट मिट भइसकेको छ । यो खोप पहिलो डोजका लागि थियो, उनले भने, कहींकतै छुटेको भए फाइजर नै दिन सक्ने गरी त्यही नै उपलब्ध छ । पहिलो मात्रा लगाउने धेरै रहेकाले त्यही हिसाबले अनुदानमा पाएर सिनोभ्याक ल्याएको उनको भनाइ छ । पछि अरू खोप पनि निरन्तर आउन थालेपछि त्यो खोल्नै परेन, उनले भने, हामी अब यो खोप प्रयोग गर्दैनौं तर कसरी प्रयोग गर्ने भन्नेमा छलफल भएको छ । खोप नलगाएका अरू देश छन्, त्यहाँ पठाउन सकिन्छ । मन्त्रालयका सचिव डा रोशन पोखरेलले पनि ४० लाख खोपको कसरी प्रयोग गर्ने भन्ने विषयमा छलफल भइरहेको बताए । २३ साताअघि मात्रै परराष्ट्र मन्त्रालयसँग पनि खोपका विषयमा के गर्ने भन्न छलफल भइसकेको छ, उनले भने, चीन सरकारलाई पुनः पठाउने वा कुन देशमा पठाउने भन्ने निर्णय भइसकेको छैन ।कोभिडविरुद्धको ४० लाख डोज खोप प्रयोगमै नआएको अवस्थामा खोप कार्यक्रम मितव्ययी र कुशल रूपमा सञ्चालन नहुँदा बालबालिकाका विभिन्न खोप खेर गएका छन् । रोटातर्फ न्यूनतम ७६ प्रतिशत र बीसीजी खोप ७९३ प्रतिशतसम्म खेर गएको महालेखा परीक्षकको ६० औं वार्षिक प्रतिवेदनले उल्लेख गरेको छ । क्षयरोगबाट बचाउन बच्चालाई जन्मनेबित्तिकै बीसीजी खोप लगाउनुपर्छ । एक भाइल बीसीजी खोप २० जनालाई लगाउन मिल्ने डब्लूएचओको मापदण्ड छ । तर, एक पटक उक्त भाइल खोलेपछि पुनः बिर्को लगाएर सुरक्षित राख्न सकिँदैन, त्यसैले पनि खेर जाने दर बढी हुन्छ । संगठनकै मापदण्डअनुसार यो खोप ५० प्रतिशतसम्म खेर जान सक्छ । तर, नेपालमा भने खेर जाने प्रतिशत बढी छ । त्यसैगरी, रोटा खोप २५ प्रतिशतसम्म खेर जान सक्ने विज्ञ बताउँछन् । २०७७७८ मा यो खोप ७८८ प्रतिशत खेर गएको महालेखाको प्रतिवेदनमा उल्लेख छ । प्रतिवेदनले खोप उपयोग गर्दा खोप तालिका निर्धारण गरी लगाउने र प्राप्त खोप खेर नजाने गरी व्यवस्थापन गर्न सुझाव दिएको छ । मन्त्रालयले गरेको नेपाल जनसांख्यिक तथा स्वास्थ्य सर्वेक्षण२०२२ को पछिल्लो प्रतिवेदनले १२ देखि २३ महिना उमेर समूहका ४ प्रतिशत बालबालिकाले खोप नपाएको देखाएको छ । यसले पनि खोपको कभरेज लक्षित समूहमा घटेको देखिन्छ । त्यसअघि २०१६ को सर्वेक्षणले भने नेपालमा अझै १० प्रतिशत बालबालिकाले कुनै पनि खोप नपाएको तथ्यांक सार्वजनिक गरेको थियो । बाल मृत्युदर घटाउन र विभिन्न रोगबाट जोगाउन राष्ट्रिय खोप कार्यक्रम सञ्चालन हुने गरेको छ । खोपको पहुँच नहुँदा अघिल्लो वर्ष बाँके क्षेत्रमा दादुरा फैलिएको थियो । खोप खेर जान नदिन सहरी क्षेत्रमा जहाँ बालबालिकाको संख्या बढी छ, त्यहाँ खोप केन्द्र नियमित चलाउनुपर्ने खोप शाखाका पूर्वप्रमुख डा झलक गौतमले बताउँछन् । कानुनले नै भनेको छ कि कुनै पनि बच्चा खोपबाट वञ्चित हुनुहुँदैन, एउटा बच्चालाई लगाउन भए पनि खोपको भाइल खोल्नुपर्ने हुन्छ, उनले भने, त्यो एउटा कारण हो खोप खेर जाने । सुगममा भन्दा दुर्गममा धेरै खोप खेर जान्छ । बच्चा कम तर खोप पुर्याउनैपर्ने हुन्छ, ठ्याक्कै सोचेजस्तो खोप खेरै नजाओस् भन्ने हुँदैन तर यसलाई कम गर्न सकिन्छ, उनले भने । खोप कहिले र कुन दिन चलाउनुपर्ने भनेर सेवाग्राहीलाई पूर्ण जानकारी दिनुपर्ने उनले बताए । परिवार कल्याण महाशाखा प्रमुखका डा विवेककुमार लाल एकातिर खोपको कभरेज बढाउन, अर्कातिर खेर जान नदिन चुनौती रहेको बताउँछन् । अरू खोपभन्दा बीसीजी धेरै खेर जाने गरेको उनको भनाइ छ । खोप कभरेज र खेर जाने दर घटाएर दुवैको ब्यालेन्स मिलाउनुपर्ने चुनौती छ, उनले भने, स्थानीय तहमा कति बच्चा छन्, प्रोफाइल तयार पारेर त्यहीअनुसार खोप कार्यक्रम चलाउनुपर्ने देखियो । बरु खोप खेर गए जाओस् तर एउटा बच्चा पनि नछुटोस् भन्ने हो ।"
शरणार्थीका नाममा असुली धन्दा अब संगठित अपराध,"काठमाडौं (कास) नेपाली नागरिकलाई भुटानी शरणार्थी बनाएर अमेरिका उडाउने प्रलोभन देखाउँदै असुली धन्दा चलाएको गिरोहविरुद्ध संगठित अपराधको कसुरमा कानुनी कारबाही अघि बढाइने भएको छ । गिरोहका नाइके केशव दुलाल, सानु भण्डारीसहितलाई पक्राउ गरेको ३ सातापछि प्रहरी परिसर टेकुले संगठित अपराधका रूपमा अनुसन्धान गर्न आइतबार जिल्ला अदालतबाट म्याद लिएको छ । सार्वजनिक नै नभएको सरकारी प्रतिवेदनमा किर्ते गरेर असुली धन्दा चलाएको प्रकरणमा चार जनाभन्दा बढी व्यक्तिको आपराधिक संलग्नता देखिएकाले संगठित अपराधमा मुद्दा चलाउन अनुसन्धान अघि बढाइएको प्रहरी परिसरले जनाएको छ । भुटानी शरणार्थीसम्बन्धी समस्याको दीर्घकालीन समाधानका लागि २०७६ जेठमा गठित कार्यदलको प्रतिवेदन हात पारेर दुलालको गिरोहले ८ सय ७५ जनाको नक्कली अनुसूची थपेर लाखौं असुलेको थियो । गिरोहमा संलग्न दुलाल र भण्डारीका साथै टंक गुरुङ, सन्देश शर्मा पोखरेल र सागर राईलाई उपत्यका अपराध अनुसन्धान कार्यालयले पक्राउ गरिसकेको छ । ठगी मुद्दामा २५ दिन मात्रै थुनामा राखेर अनुसन्धान गर्न मिल्छ । प्रहरीमा झन्डै २ सय पीडितको उजुरीका आधारमा मात्र दुलालसहितको गिरोहले झन्डै २० करोड रुपैयाँ संकलन गरेको देखिएको छ । अन्य उजुरी तथा मौखिक बयानअनुसार यो धन्दामा १ अर्ब रुपैयाँभन्दा बढी कारोबार भएको प्रहरीको अनुमान छ । गिरोहका नाइके दुलाल र भण्डारीले प्रहरीमा दिएको बयानमा २०७६ सालयताका गृहमन्त्री, गृह सचिव, मन्त्रीका सल्लाहकार र आफन्तलाई मोटो रकम बुझाएको बताइसकेका छन् ।"
प्रधानन्यायाधीश नियुक्तिको बाटो खुल्दै,"नेपाल बार एसोसिएसनले प्रधानन्यायाधीश नियुक्ति प्रक्रिया १० दिनभित्र अघि नबढे आन्दोलन गर्ने चेतावनी दिएको छ । बार पदाधिकारीले अघिल्लो बुधबार प्रधानमन्त्री पुष्पकमल दाहाललाई भेटेर छिट्टै प्रधानन्यायाधीश नियुक्ति गर्न दबाब दिएका थिए । कांग्रेस प्रमुख सचेतक लेखकका अनुसार नेताहरूबीच संक्रमणकालीन न्यायसँग सम्बन्धित विधेयक र संसदीय समितिको नेतृत्व भागबन्डाको विषयमा पनि छलफल भएको थियो । प्रधानमन्त्रीका प्रमुख सल्लाहकार हरिबोल गजुरेलले तत्काल प्रधानन्यायाधीश नियुक्तिको प्रक्रिया अघि बढाउने समझदारी बनेको तर अन्य विषय छलफलमै रहेको बताए । टीआरसीका विषयमा सहमति भइसकेको छैन, विस्तारै सहमति बन्ने वातावरण निर्माण गर्दैछौं, उनले भने ।बैठकमा सहभागी एमाले सचेतक महेश बर्तौलाले प्रधानमन्त्रीले छिट्टै संवैधानिक परिषद्को बैठक बोलाउने जानकारी दिएको बताए । लामो समयदेखि सर्वोच्च अदालत नेतृत्वविहीन छ, अविलम्ब प्रधानन्यायाधीश नियुक्ति प्रक्रिया अगाडि बढाउनुपर्छ भनेर हामीले कुरा उठायौं, उनले भने, प्रधानमन्त्रीले छिट्टै बैठक बोलाएर अगाडि बढ्छौं भन्नुभएको छ । हामीलाई विश्वास छ, यो प्रक्रियामा प्रमुख प्रतिपक्षी दलका तर्फबाट गर्नुपर्ने सहयोगमा कुनै कमी हुन्न । बैठकमा संसदीय समितिलाई पूर्णता दिने विषयमा पनि कुराकानी भएको उनले बताए । बालुवाटार स्रोतका अनुसार प्रधानमन्त्री दाहालले प्रधानन्यायाधीश नियुक्ति, संवैधानिक परिषद्सम्बन्धी ऐन संशोधन गर्ने विधेयक, संसदीय समितिहरूको नेतृत्व चयन तथा दलीय प्रतिनिधित्वलाई संक्रमणकालीन न्यायसम्बन्धी विधेयकसँग जोडेर प्याकेजमै सहमति गर्ने प्रयास गरेका छन् ।"
हिमाली जिल्लामा भर्नासँगै किताब,"गत वर्ष ढुवानी समस्याले भदौमा पुगेको पुस्तक यो वर्ष वैशाखमै विद्यार्थीका हातमा पुग्ने भएको गाउँपालिका अध्यक्ष अजबहादुर शाहीले बताए । पोहोर विद्यार्थीले पूरै सेट पुस्तक नपाएरै परीक्षा दिएका थिए, उनले भने, यो वर्ष विद्यार्थीको भर्नासँगै पुस्तक वितरण गर्ने तयारी गरेका छौं । डोल्पामा १ हजार ५ सय सेट किताब पुगेको जनक शिक्षा सामग्री केन्द्रको प्रादेशिक कार्यालयका प्रमुख भैरवबाबु पन्तले बताए । उनका अनुसार केही पुस्तक नेपालगन्जबाट पनि गएको छ । उनले कालीकोटमा १ हजार सेट किताब यसअघि नै पुगिसकेको बताए । उनका अनुसार मंगलबार १ हजार ५ सय सेट किताब लैजाने तयारी छ । जाजरकोटमा ३ हजार सेट किताब पुगिसकेको जानकारी उनले दिए । अधिकांश जिल्लामा झन्डै ६० प्रतिशत किताब पुगिसकेको छ, उनले भने, वैशाख १० गतेसम्म त भर्ना अभियान नै सञ्चालन हुन्छ होला । त्यो बेलासम्म मागका आधारमा सबै जिल्लामा पुस्तक पुर्याइसक्छौं । उनका अनुसार कार्यालयबाट ५६ पुस्तक व्यवसायीले किताब पुर्याउने सम्झौता गरेका छन् । केही ऐच्छिक विषयका छुटपुटबाहेक मागअनुसारका सबैजसो किताब सबै जिल्लामा पुर्याइसकिएको उनको भनाइ छ । नेपाल पुस्तक तथा स्टेसनरी व्यवसायी महासंघ कर्णाली प्रदेशका अध्यक्ष कमल नेपालले झन्डै एक दशकपछि पहिलो पटक कर्णालीमा समयमै पाठ्यपुस्तक पुगेको बताए । गत शैक्षिक सत्रमा कर्णालीका करिब ४० प्रतिशत विद्यार्थीले पूरै सेट किताब नपाएर नै वार्षिक परीक्षा दिएका थिए ।"
सफाइ गर्ने हातहरू,"(काठमाडौं)एकाबिहानै सिटी बज्छ । हल्ला हुन्छ फोहोर आयो, फोहोर आयो, फोहोर आयो । वास्तवमा त्यहाँ फोहोर आएको होइन, सफाइ गर्ने हातहरू पुगेका हुन् । तिनै हातहरू जसले समस्यासँग जुध्दै सहर सफा राखिरहेका छन् । घरैपिच्छे जम्मा पारेका फोहोर बटुल्छन् । गाडीमा राख्छन् । बाटोमा छरिएका कागजका टुक्रासमेत टिप्छन् । उनी आएपछि एकैछिनमा टोल, घर र गल्ली सफा हुन्छ । कामको प्रकृति हेर्ने हो भने उनलाई फोहोर होइन, सफाइ आयो भन्नुपर्ने हो । तर, मान्छेले फोहोर आयो भनेरै सम्बोधन गर्छन् । शंखमूल टोलमा फोहोर उठाउने बानेश्वर सरसफाइ व्यवस्थापन संस्थामा आबद्ध राम (नाम परिवर्तन) भन्छन्, हामी सफा गर्ने मान्छे हौं, नामचाहिँ फोहोरी रे । सबैले फोहोर कर्मचारी भनेकाले होला उनले आफ्नो नाम नलेख्न आग्रह गरे ।उनको एक दशक उमेर फोहोर उठाउनमै बित्यो । अझै कति वर्ष फोहोरमै बित्ने हो, उनलाई यकिन छैन । नवलपरासी घर बताउने उनको जीवन धान्ने मुख्य आधार फोहोर हो । फोहोर उठाउने काम नहुँदो हो त उनी यतिबेला भारततिर हुन्थे । उनले फोहोरमा सुन्दर सपना खोज्न थालेका छन् । उनी २० वर्षको उमेरमा क्याम्पस पढ्न काठमाडौं आए । घरमा ७० नाघेका बाबुआमा छन् । उनी एक्लो छोरा । छिट्टै कमाउने हुनैपर्ने बाध्यता थियो । क्याम्पस पढ्ने कि पेट पाल्ने ? दुविधामा रहँदै उनले क्याम्पस छोडे र रोजगारी खोज्न थाले । सुरुका एक वर्ष प्राइभेट कम्पनीमा सरसफाइ गर्ने जागिर खाए । दिनभरि काम गर्यो, महिनामा ८ हजार आउँथ्यो । कोठा भाडा तिर्ने कि खाने ? उता आमाबुबाका लागि पनि उनको दायित्व थियो । टोलका फोहोर संकलनको काम गरिरहेका एक जना व्यक्तिसँग सम्पर्कमा आए । उनले पनि सँगै काम थाले । फोहोर उठाउँदा लाज लाग्ने भए पनि त्यसमा मासिक १० हजार आउने थियो, वैकल्पिक जागिरको अरू उपाय पनि अगाडि थिएन । रुमालले मुख छोपेर लुकीलुकी फोहोर संकलनको काम गर्न थाले । उनी अहिले २० हजार तलब पाउँछन् । योभन्दा पनि बढी फोहोर बेचेर कमाउँछन् । तलब खासै छैन, फाइदा भने फोहोर बेचेरै हुन्छ, उनी भन्छन्, म के काम गर्छु, धेरैलाई थाहा दिएको छैन । बाहिरबाट हेर्दा त्यो केवल फोहोर हो तर, त्यसको संसार बेग्लै छ । जहाँ दुर्गन्ध निस्कन्छ धेरैका लागि । त्यहाँ कतिपयले पैसाको सुगन्ध महसुस गरेका छन् । कतिपयले त्यही फोहोरबाट भविष्य खोजिरहेका छन् । भारतीय नागरिक दिनेश कौरीले नेपालमा फोहोर उठाउने काम गरेको दुई दशक भयो । घरभरिका फोहोर जम्मा गरेर एउटा थलोमा राख्छन् । घण्टौं लगाएर फोहोर छुट्याउँछन् । कहिलेकाहीँ फोहोरको पोकाबाट बहुमूल्य चीज भेटिन्छ पनि । एक दिन भने फोहोरको पोकाबाट दिनेशको हातमा पहेंलो सिक्री आयो । उनले धेरै पटक हातमा खेलाइरहे । सुनकै हो भन्ने लाग्यो । हेर्दा पहेंलो देखिन्थ्यो, उनी भन्छन्, साथीलाई विश्वास नलागेर देखाएँ । सबै पहेंलो चीज सुन हुने भए के दुःख हुन्थ्यो र ? दिनेशले साथीबाट यस्तै जवाफ पाएको सम्झन्छन् । त्यो सुन थिएन । तर, फलामका टुक्रा भेटिए भने दिनेशका लागि सुन बराबर हुन्छ । फलाम कबाडखानामा बिक्री गर्न सकिन्छ । आम्दानीको मुख्य स्रोत नै यिनै कबाडखाना हुन् । उनी भन्छन्, फलाम, बोतल, कबाडी बेचेर महिनाको कमाइ २० हजार नाघ्छ । बानेश्वर महिला सेवा संस्थाका लागि काम गर्छन् धादिङका ३२ वर्षीय मीनबहादुर श्रेष्ठ । साताको एक दिन बिदा पाइन्छ । तर, उनी कहिल्यै बिदा बस्दैनन् । एक दिन बिदा बस्यो भने उनलाई अर्को दिन ओभरलोड काम गर्नुपर्छ । फोहोरको डंगुर थुिप्रन्छ । एक दिनको बिदाले अर्को दिनभरि व्यस्त बनाउँछ, उनी भन्छन्, म कहिल्यै बिदा बस्दिनँ । दुई छोरीको पालनपोषण सबै फोहोर संकलनको रोजगारीले धानेको छ । सुरुमा भारी बोके । होटलमा काम गरे । कतै चित्त बुझेन । अन्तिममा फोहोर उठाएर जीवन धानेको छु । विदेश जानु पर्दैन । महिनाको ५० देखि ६० हजार रुपैयाँसम्म कमाउन सकिन्छ । फोहोरमा पैसा छ । गर्न सक्ने हो भने, उनी भन्छन्, नत्र १७ हजार तलबले परिवार पाल्न कहाँ सजिलो छ । फोहोर उठाएर बाँकी रहेको समय उनी भारी बोक्छन् । सुकिलो र चिटिक्क परेको लुगा लगाउनु भनेको उनका लागि चाडपर्वजस्तै आक्कलझुक्कल हो । धूलो, मैलो र फोहोरमा रुमलिँदा स्वास्थ्यमा समेत असर पर्ने गरेको उनको अनुभव छ । धूलो र मैलोले रुघाखोकी लाग्छ । जीउ गन्हाउँछ, उनी भन्छन् । ललितपुर महानगरपालिकाका चन्द्रु ताम्राकारको जीवन कथा फोहोरसँगै गाँसिएको छ । रोजगारीका लागि धेरैतिर भौंतारिएपछि उनी फोहोर संकलनको पेसामा आइपुगेका हुन् । पाटनमा चिया पसल खोलेर व्यवसायी बन्ने सपना थियो । बंगलामुखी मन्दिर नजिकै केही महिना चिया पसल चलाए । उनी भन्छन्, चिया बेचेर घर खर्च धान्न सकिएन । त्यसपछि उनी वैदेशिक रोजगारीका लागि मलेसिया पुगे । कन्स्ट्रक्सन साइटमा मजदुरी गरे । कमाइ ठीकै थियो तर ज्यानले साथ दिएन । रक्तचाप र मधुमेहपीडित भएर फर्किए । अहिले उनी दैनिक बिहानको दुईतीन घण्टा फोहोर उठाउँछन् । दिउँसो तरकारी व्यापार गर्छन् । काठमाडौं उपत्यकाका विभिन्न कुनामा फोहोर संकलन गरिरहेको भेटिनेहरूका व्यक्तिपिच्छे कहानी फरक छन् । चितवनदेखि काठमाडौं आएका ४० वर्षीय हरि जीसीको ६ जनाको परिवार फोहोर संकलनको रोजगारीले धानेको छ । दुई छोरी स्टाफ नर्स पढ्दै छन् । बाबुले गर्ने कामको कुरा चल्दा हिजोआज छोराछोरी लाज मान्ने गरेको उनले बुझेका छन् । तर, हरि भने आफ्नो कामको सम्मान गर्छन् । फोहोर उठाउनु रहर होइन । ज्यान पाल्न हरिले काठमाडौं सहरमा धेरै ठक्कर खाए । बिहे गरेर आफ्नै उमेरकी पत्नीसहित काठमाडौं छिर्दा उनी १८ वर्षका थिए । पढाइ न सीप । स्वयम्भूको एउटा गलैंचा कारखानामा धागो कात्ने काम पाए । दिनरात खटिँदा पनि थोरै आम्दानी थियो । परिवार बढेर ६ भए । आम्दानीले खर्च धानेन । उनी फोहोर संकलन गर्ने संस्थाको सम्पर्कमा आए । उनले फोहोर उठाउन थालेको १० वर्ष बित्यो । उनले अरू पेसामा जाने सोचेका छैनन् । फोहोरमा पैसा छ, त्यतिकै जोखिम पनि छ, उनी भन्छन् । सुरुसुरुका दिन फोहोरका पोका खोतल्दा धेरै पटक सिसा र फलामका टुक्रा हातमा रोपिएको अनुभव गरे । ७ वर्षअघिको घटनाले अझै सम्झन्छन् । मध्यबानेश्वर मार्गमा फोहोर उठाउँदा प्लास्टिकमा राखिएको फुटेको सिसा हत्केलामा गड्यो । रगताम्य भयो । सँगै अरू दुई साथी थिए । एउटा भाइले आफ्नै सर्ट च्यातेर मेरो हात बाँधिदिएका थिए, उनले सुनाए । घाउ निको हुन्जेल झन्डै एक महिना बेरोजगार बस्नु थियो । त्यो घटनापछि अलि जोगिएर काम गर्छन् । मलाई बिरामी हुने सुविधा छैन, उनी भन्छन्, जोखिममा जोगिएर काम गर्छु । उनीसँग खुसीको घटना पनि छ । फोहोरभित्र कहिलेकाहीँ सुन पनि भेटिन्छ । तीन वर्षअघि तरकारीको फोहोरको पोकोमा उनले एक पटक आधा तोला सुनको औंठी फेला पारेका थिए । औंठी बेचेर ऋण तिरेको उनी सम्झन्छन् । फोहोरमैला व्यवस्थापनमा राजधानीमा ३८ कम्पनीले काम गरिरहेका छन् । फोहोरमैला व्यवस्थापन संघमा आबद्ध ७८ मध्ये ३८ वटा कम्पनी सक्रिय छन् । जसमा ३ हजार जना कर्मचारीले प्रत्यक्ष रोजगार पाएका छन् । उपत्यकाको ९० प्रतिशत फोहोर उठाउने यिनै कर्मचारीको काँधमा छ । सक्रिय कम्पनीमध्ये ५६ वटा मात्रै समाजिक सुरक्षा कोषमा आबद्ध छन् । त्यो पनि संघले साउन १ देखि सबै कम्पनी सामाजिक सुरक्षा कोषमा आबद्ध हुन जोड दिइरहेको संघका महासचिव मित्रप्रसाद घिमिरे बताउँछन् । फोहोर उठाउने कर्मचारीको सेवासुविधा कम्पनीपिच्छे फरक छ । कतिपयले आन्तरिक कोषसमेत खोलेर कर्मचारीको आर्थिक विकासमा टेवा पुर्याएका छन् भने कतिपयले श्रमको ऐन पालना गरेका छैनन् । फोहोर उठाउने काम जोखिमपूर्ण कामदार गाडीबाट खसेर मृत्यु हुने, दुर्घटनामा पर्ने, सिसा, फलामले हातखुट्टामा चोट लाग्ने दुर्घटना भइरहन्छन् । अर्को असर भनेको स्वास्थ्यमा हो । फोहोरका कारण झाडापखाला लाग्ने, दमको समस्या निम्तिने आदि हुन्छ । संघले बेलाबेला स्वास्थ्य परीक्षण कार्यक्रम गर्दै आएको छ, उनी भन्छन्, धेरैलाई दमको समस्या देखा परेको छ ।फोहोर व्यवस्थापनमा गर्ने नेप्सेम्याक सेवा प्रालिका अध्यक्ष टीका दाहालले आफ्नो कम्पनीले कर्मचारीलाई राम्रो सुविधा दिएको दाबी गरे । श्रम ऐनअनुसार यातायात सुविधा, दुर्घटनादेखि स्वास्थ्य बिमाको समेत सेवा दिइएको उनले सुनाए । कम्पनी आफैंले कर्मचारीको पक्षमा आन्तरिक कोष स्थापना गरेको छ । सातामा एक दिन बिदा, ८ घण्टा श्रम अवधि तोकिएको र ओभरटाइमसमेतको व्यवस्था गरिएको उनले बताए । कतिपय कम्पनीले श्रम शोषण गरेका छन्, उनी भन्छन्, कर्मचारीले ऐनअनुसार तलबसमेत नपाएको देखेको छु । अनुगमन र कानुनी दायरामा ल्याउन जरुरी छ । काठमाडौं महानगरपालिकामा ६ सय कर्मचारी फोहोर व्यवस्थापनमा छन् । उनीहरूको स्वास्थ्य बिमादेखि दुर्घटना बिमा सबै छ । त्यसमा पनि एक महिनाअघि मात्रै सबै कर्मचारीको सिभिल अस्पतालमा होल बडी चेकअप गरिएको वातावरण व्यवस्थापन विभागका प्रमुख रवीनमान श्रेष्ठले बताए । त्यस्तै कर्मचारीले उपचार गर्न चाहेमा पनि खर्चको सुविधा दिँदै आएको दाबी उनले गरे । ललितपुर महानगरपालिकाभित्र १ सय ७३ कर्मचारी फोहोर व्यवस्थापनमा सक्रिय छन् । उनीहरूको स्वास्थ्यमा ध्यान दिँदै महानगरले मास्क, पन्जा, बुट, म्यापलगायत सुरक्षा सामग्री दिन्छ । यद्यपि कर्मचारीको लापरबाहीले गर्दा मास्क नलगाई काम गर्नेसमेत देखिएको महानगरको फोहोरमैला व्यवस्थापन प्रमुख सुरेन्द्र अवालले बताए । स्वास्थ्य जाँच हुन्छ तर कतिपयले काम गर्न गाह्रो हुने भन्दै सुरक्षा सामग्री प्रयोग गर्न हिचकिचाउँछन्, उनी भन्छन् । उपत्यकाको सहरी क्षेत्रबाट दैनिक करिब १२ हजार टन फोहोर संकलन हुन्छ । संकलन गरेर छुट्याई फोहोर तह लगाउने जिम्मा सफाइ कर्मचारीले गर्छन् ।"
आइन्स्टाइनको मृत्यु,"सन् १९५५ मा आजकै दिन (अप्रिल १८) मा महान् वैज्ञानिक अल्बर्ट आइन्स्टाइनको मृत्यु भएको थियो । उनको अमेरिकी राज्य न्यु जर्सीको प्रिन्स्टनमा निधन भएको थियो । जर्मनीमा १८७९ मार्च १४ मा जन्मिएका आइन्स्टाइनले प्रतिपादन गरेकामध्ये सापेक्षताको सिद्धान्त र क्वान्टम मेकानिक्स आधुनिक भौतिकशास्त्रका महत्त्वपूर्ण सिद्धान्त हुन् । उनले सापेक्षताको सिद्धान्त अन्तर्गत विशेष र सामान्य गरी दुई सापेक्षता हुने पत्ता लगाएका हुन् । सामान्य सापेक्षता मुख्यतः गुरुत्व हो जुन ठूला पिण्डहरूबीच हुन्छ । विशिष्ट सापेक्षताले पदार्थको समय र अन्तरिक्षको प्रकृतिको व्याख्या गर्दछ । सापेक्षतावादको सिद्धान्त खोज्ने क्रममा उनले प्रकाशको गतिसमेत पत्ता लगाएका हुन् । आइन्स्टाइनले १९२१ को भौतिकशास्त्रतर्फ नोबेल पुरस्कार प्राप्त गरे । उनले यो पुरस्कार फोटो इलेक्ट्रिक प्रभावसम्बन्धी खोजका लागि प्राप्त गरेका थिए । आइन्स्टाइनले पुरस्कार रकम (३२ हजार २५० डलर) सम्बन्धविच्छेद भइसकेकी श्रीमतीलाई दिएका थिए । अन्याय, अत्याचार र युद्धविरोधी आइन्स्टाइनले पहिलो विश्वयुद्ध सुरु भएसँगै लिग अफ नेसन्सको माग गर्दै गरिएको युरोपको घोषणामा हस्ताक्षर गर्नुका साथै लिग अफ युरोपका लागि अपिल गरेका थिए । यहुदी भएकै कारण १९३३ मा जर्मनीमा हिटलर शासनले टाउको काटेर ल्याउनेलाई २० हजार जर्मन मार्क दिने घोषणा गरेपछि उनले देश त्यागेका थिए । आइन्स्टाइनले १९४५ मा जापानमाथि गरिएको परमाणु आक्रमण गरेर लाखौंको ज्यान लिने अमेरिकी कदमको पनि उनले चर्को विरोध गरेका थिए ।"
१९१५ : लेजेन्ड अफ गोर्खाज अमेजन प्राइममा,"काठमाडौं (कास) प्रदीप शाहीको निर्देशनमा निर्माण भएको वार ड्रामा १९१५ ः लेजेन्ड अफ गोर्खाज आगामी वैशाख १९ गतेदेखि अमेजन प्राइममा रिलिज हुने भएको छ । यसअघि गत भदौमा गोर्खा ः बिनिथ द ब्रेभरी टाइटलमा नेपालमा प्रदर्शन भएको फिल्मले नाम परिवर्तन गरेर अमेजन प्राइममा जान लागेको हो । भिक्टोरिया क्रस पदक जित्ने पहिलो बेलायती गोर्खा सैनिक कुलवीर थापाको कथामा आधारित फिल्म वितरणको जिम्मा अमेरिकी कम्पनी एसएनआरले लिएको छ । बेलायत, अस्ट्रेलिया, जापान, ताइवान र दक्षिण कोरियामा फिल्म रिलिजको तयारी भइरहेको निर्माण पक्षले जनाएको छ । फिल्म १९१५ को सेप्टेम्बर २५ मा बेलायती सेनाले फ्रान्सको लुसमा गरेको आक्रमणको घटनामा आधारित छ । उक्त युद्धमा घाइते भए पनि २६ वर्षीय राइफलम्यान कुलवीर थापा बाँच्न सफल भएका थिए । त्यसपछि घाइते अवस्थामै उनी पीडितको उद्धारमा खटिएका थिए । युद्धका क्रममा महत्त्वपूर्ण भूमिका निर्वाह गरेको भन्दै बेलायती महारानीले उनलाई भिक्टोरिया क्रसले सम्मान गरेकी थिइन् । निर्देशक शाहीको लेखनमा बनेको फिल्ममा समीर गुरुङ, गौमाया गुरुङ, स्टुअर्ट वाल्कर, एगिस्टिनो ओबरहोफर, ओली बस्सी, रोबिन फ्रिबर्ग, राजान गुरुङ, स्योन शाहीलगायतको अभिनय छ । फिल्मको कार्यकारी निर्माता विनोद सुवेदी खत्री क्षितिज हुन् भने मधु गुरुङ र प्रयास गुरुङ निर्माता हुन् ।"
ड्युटीका पाइलट निलम्बन गर्दा स्पष्टीकरण,"(काठमाडौं)नेपाल वायुसेवा निगमको न्यारोबडी विमान हङकङबाट मंगलबार बेलुकी काठमाडौं आउँदै थियो । १ सय ३० यात्रु रहेको आरए४१० उडान नम्बरको न्यारोबडी विमानको रुट चीन, म्यानमार, बंगलादेश, भारत हुँदै नेपाल थियो । विमान क्याप्टेन रवीन्द्र शेरचन र कोपाइलट प्रचण्ड खड्काले उडाइरहेका थिए ।३४ हजार फिटमाथि चीनको आकाशमा विमान उडिरहेका बेला रवीन्द्र शेरचनलाई निगमले यता काठमाडौंमा निलम्बन गर्यो । निगमका कार्यकारी अध्यक्ष युवराज अधिकारीले ककफिट तथा क्याबिन त्रुको अपरेसन विभागको जिम्मेवारीसमेत लिएका क्याप्टेन शेरचनलाई मंगलबार बेलुका ७ बजेर ८ मिनेटमा पठाएको इमेलमा अनिश्चितकालका लागि निलम्बन गरिएको उल्लेख छ । काठमाडौंबाट चैत १८ मा दुबई उड्नुपर्ने वाइडबडी विमानमा कोपाइलट अभाव भएपछि अर्को जगेडा कोपाइलट व्यवस्थापन गर्न नसकेको कारण देखाउँदै अध्यक्ष अधिकारीले शेरचनलाई निलम्बनको पत्र पठाएका थिए । दुबई उडान रद्द हुनुको कारणबारे अध्ययन गर्न गठन गरिएको उपसमितिको प्रारम्भिक प्रतिवेदनको हवाला दिँदै थप जाँचबुझ गर्नुपर्ने देखिएकाले निगमको कर्मचारी सेवा सर्तसम्बन्धी विनियममा टेकेर तत्कालै लागू हुने गरी उनलाई निलम्बन गरिएको अध्यक्ष अधिकारीले जनाएका थिए ।क्याप्टेन शेरचनले ५ घण्टापछि मंगलबार राति १०ः२१ बजे जहाज त्रिभुवन अन्तर्राष्ट्रिय विमानस्थलमा अवतरण गराएपछि आफू निलम्बनमा परेको जानकारी पाएका थिए । यसै विषयमा आइतबार नियमनकारी निकाय नागरिक उड्डयन प्राधिकरणले निगमका कार्यकारी अध्यक्ष अधिकारीलाई स्पष्टीकरण सोधेको छ । प्राधिकरणले उडानको प्रमुख वायुयान चालक (पाइलट इन कमान्ड) लाई निलम्बन गर्दा उडान सुरक्षामा प्रतिकूल असर पर्न सक्ने अवस्थालाई निगमका अध्यक्ष अधिकारीले ध्यान दिन नसकेको भनेको छ । प्राधिकरणले यसरी उडिरहेको क्याप्टेनलाई निलम्बन गर्दा उक्त उडानमै प्रश्न गर्न सकिने भनी तीन दिनभित्र स्पष्टीकरण बुझाउन भनेको छ । यस्तै, प्राधिकरणले कार्यकारी अध्यक्ष अधिकारीलाई र्याम्प जाकेट र परिचयपत्र नलगाई त्रिभुवन अन्तर्राष्ट्रिय विमानस्थलको एयरसाइडमा पुगेको विषयमा सुरक्षा कक्षा लिई चैत २० मा एक साताभित्र प्रमाणपत्र पेस गर्न भनेकामा हालसम्म किन नगरेको भनी पुनः स्पष्टीकरण सोधेको छ । क्याप्टेन उद्धव घिमिरेलाई अपरेसन विभागको निर्देशकमा फ्लाइट अपरेसन्स रिक्वायरमेन्ट एरोप्लेन को प्रावधान उल्लंघन गरी नियुक्ति दिइएको विषयमा स्पष्ट पार्न पनि भनेको छ । स्पष्टीकरण कानुनसम्मत नभए अध्यक्ष अधिकारीलाई नियमनकारी निकायले दिएको एकाउन्टेबल म्यानेजर पद हटाउन सक्ने प्राधिकरणले जनाएको छ । यसैबीच निगमका अध्यक्ष अधिकारीले चैत १९ मा अपरेसन विभागको निर्देशकमा नियुक्ति दिएका न्यारोबडीका क्याप्टेन उद्धव घिमिरेलाई हटाइएको छ । उनको स्थानमा आइतबार वाइडबडी विमानका पाइलट श्रवण रिजाललाई जिम्मेवारी दिइएको छ । कार्यकारी अध्यक्ष अधिकारी निगममा आएको १८ महिनामा चारवटा अपरेसन निर्देशक फेरबदल भइसकेका छन् ।"
जहाज किन्न उपसमिति,काठमाडौं (कास) नेपाल वायुसेवा निगमले दुर्गम क्षेत्रका लागि तीनवटा जहाज खरिद गर्न उपसमिति गठन गरेको छ । निगमले सञ्चालक समितिका सदस्य सुधीरशमशेर राईको नेतृत्वमा ७ सदस्यीय उपसमिति गठन गरेको हो । निगमले आन्तरिक उडानका लागि ती जहाज आफ्नै स्रोतबाट खरिद गर्ने जनाएको छ । हाल निगमसँग दुर्गम उडानका लागि तीन वटा ट्वीनअटर जहाज छन् । तीमध्ये एउटा १० वर्षदेखि ग्राउन्डेड छ ।
ज्यान गुमाउँदै राउटे बालबालिका,"(वीरेन्द्रनगर)लेकबेसी नगरको जंगलमा बसोबास गर्दै आएका बेला २०७७ भदौ ३ मा राउटे समुदायकी सुविधा शाहीले छोरा जन्माइन् । सरकारले दिने भत्ता पाएको दिन छोरा जन्मिएकाले उनको नाम सरकारी शाही राखियो । तर, आवश्यक स्याहार नपाउँदा १ महिना १७ दिनमै शिशुको मृत्यु भयो ।दैलेखको गुराँस गाउँपालिकामा बसोबास गर्ने बेला राउटे समुदायकै मीनु शाहीले दुई छोरीलाई जन्म दिइन् । एउटी ९ दिन र अर्कीको एक महिना पुग्नै लाग्दा मृत्यु भयो । दुवैले स्याहार पाएका थिएनन् ।राउटे समुदायमा जन्मिने झन्डै ५० प्रतिशत शिशुहरूले ज्यान गुमाएको कर्णाली प्रदेशको सामाजिक विकास मन्त्रालयको तथ्यांक छ । स्वास्थ्यकर्मीसमेत रहेका शिक्षक लालबहादुर खत्रीका अनुसार हेरचाह नपुगेर राउटेका शिशुहरूले ज्यान गुमाउँदै आएका छन् । २०७५ असारयता राउटेका १६ शिशुले ज्यान गुमाइसकेको मन्त्रालयको तथ्यांक छ । यो अवधिमा २६ जना शिशु जन्मिएकामा १६ जनाको मृत्यु भएको खत्रीले बताए । पैसा मदिरा सेवनमा खर्च गर्दा सुत्केरी र शिशुलाई पोषण नपुगेको अध्ययनमा देखिएको छ । बच्चाको हेरचाहमा ध्यान कम दिएकाले मृत्युदर बढेको खत्री बताउँछन् । राउटे समुदायले भत्ता पाउँछन् तर त्यसको सदुपयोग गर्दैनन् । आमा र बच्चाहरू पोषणयुक्त खानपान गर्दैनन्, यस्तो अवस्थाले शिशुको धेरै मृत्यु भइरहेको छ, उनले भने । सरकारले आर्थिक वर्ष २०६५६६ देखि राउटेलाई प्रतिव्यक्ति मासिक चार हजारका दरले भत्ता उपलब्ध गराउँदै आएको छ । स्वास्थ्य संस्था जान नमान्ने भएकाले राउटे समुदायका शिशुहरू सबै जंगलमै जन्मिएको शिक्षक खत्रीले बताए । समुदायमा अकालमै ज्यान गुमाउने बढेका छन् । अत्यधिक मदिरा सेवनको बानीले स्वास्थ्यमा दुष्प्रभाव परेको छ । वन जंगलमा गएर, भीर र रुखबाट लडेर पनि उनीहरूको मृत्यु भइरहेको छ । पहिले आफैंले बनाएको जाँड खाने उनीहरूले भत्ता पाउन थालेपछि किनेर खाने गरेका छन् । मदिरा सेवनले राउटेहरूले ज्यान गुमाउन थालेको घटनालाई गम्भीर रूपमा लिइएको दैलेखका प्रमुख जिल्ला अधिकारी गोगनबहादुर हमालले बताए । उनले भने, यो विषयमा के गर्ने भन्नेबारे छलफल भइरहेको छ । मदिरा नखाऊ भनेर टेर्ने अवस्था छैन, अब बेच्नेलाई कारबाही गर्छौं ।आफूलाई वनका राजा भन्न रुचाउने घुमन्ते राउटे समुदाय हाल दैलेखको दुल्लु१० नाभीस्थानमा बस्दै आएका छन् । उनीहरू कहिले जंगलको छेउछाउ, कहिले पहाडको खोंचमा बस्छन् । धार्मिक र सांस्कृतिक कारण देखाउँदै मौसमअनुसार बसाइ सरिरहन्छन् । अहिले ४० परिवार रहेका राउटेको जनसंख्या १४२ छ । काठका सामान बनाउनु, बाँदरको सिकार गर्नु र गाउँबाट अन्नपात जुटाउनु उनीहरूको दैनिकी हो ।"
ज्यान गुमाउँदै राउटे बालबालिका,"(वीरेन्द्रनगर)लेकबेसी नगरको जंगलमा बसोबास गर्दै आएका बेला २०७७ भदौ ३ मा राउटे समुदायकी सुविधा शाहीले छोरा जन्माइन् । सरकारले दिने भत्ता पाएको दिन छोरा जन्मिएकाले उनको नाम सरकारी शाही राखियो । तर, आवश्यक स्याहार नपाउँदा १ महिना १७ दिनमै शिशुको मृत्यु भयो ।दैलेखको गुराँस गाउँपालिकामा बसोबास गर्ने बेला राउटे समुदायकै मीनु शाहीले दुई छोरीलाई जन्म दिइन् । एउटी ९ दिन र अर्कीको एक महिना पुग्नै लाग्दा मृत्यु भयो । दुवैले स्याहार पाएका थिएनन् ।राउटे समुदायमा जन्मिने झन्डै ५० प्रतिशत शिशुहरूले ज्यान गुमाएको कर्णाली प्रदेशको सामाजिक विकास मन्त्रालयको तथ्यांक छ । स्वास्थ्यकर्मीसमेत रहेका शिक्षक लालबहादुर खत्रीका अनुसार हेरचाह नपुगेर राउटेका शिशुहरूले ज्यान गुमाउँदै आएका छन् । २०७५ असारयता राउटेका १६ शिशुले ज्यान गुमाइसकेको मन्त्रालयको तथ्यांक छ । यो अवधिमा २६ जना शिशु जन्मिएकामा १६ जनाको मृत्यु भएको खत्रीले बताए । पैसा मदिरा सेवनमा खर्च गर्दा सुत्केरी र शिशुलाई पोषण नपुगेको अध्ययनमा देखिएको छ । बच्चाको हेरचाहमा ध्यान कम दिएकाले मृत्युदर बढेको खत्री बताउँछन् । राउटे समुदायले भत्ता पाउँछन् तर त्यसको सदुपयोग गर्दैनन् । आमा र बच्चाहरू पोषणयुक्त खानपान गर्दैनन्, यस्तो अवस्थाले शिशुको धेरै मृत्यु भइरहेको छ, उनले भने । सरकारले आर्थिक वर्ष २०६५६६ देखि राउटेलाई प्रतिव्यक्ति मासिक चार हजारका दरले भत्ता उपलब्ध गराउँदै आएको छ । स्वास्थ्य संस्था जान नमान्ने भएकाले राउटे समुदायका शिशुहरू सबै जंगलमै जन्मिएको शिक्षक खत्रीले बताए । समुदायमा अकालमै ज्यान गुमाउने बढेका छन् । अत्यधिक मदिरा सेवनको बानीले स्वास्थ्यमा दुष्प्रभाव परेको छ । वन जंगलमा गएर, भीर र रुखबाट लडेर पनि उनीहरूको मृत्यु भइरहेको छ । पहिले आफैंले बनाएको जाँड खाने उनीहरूले भत्ता पाउन थालेपछि किनेर खाने गरेका छन् । मदिरा सेवनले राउटेहरूले ज्यान गुमाउन थालेको घटनालाई गम्भीर रूपमा लिइएको दैलेखका प्रमुख जिल्ला अधिकारी गोगनबहादुर हमालले बताए । उनले भने, यो विषयमा के गर्ने भन्नेबारे छलफल भइरहेको छ । मदिरा नखाऊ भनेर टेर्ने अवस्था छैन, अब बेच्नेलाई कारबाही गर्छौं ।आफूलाई वनका राजा भन्न रुचाउने घुमन्ते राउटे समुदाय हाल दैलेखको दुल्लु१० नाभीस्थानमा बस्दै आएका छन् । उनीहरू कहिले जंगलको छेउछाउ, कहिले पहाडको खोंचमा बस्छन् । धार्मिक र सांस्कृतिक कारण देखाउँदै मौसमअनुसार बसाइ सरिरहन्छन् । अहिले ४० परिवार रहेका राउटेको जनसंख्या १४२ छ । काठका सामान बनाउनु, बाँदरको सिकार गर्नु र गाउँबाट अन्नपात जुटाउनु उनीहरूको दैनिकी हो ।"
सरकारी खर्च र आम्दानीका असंगति हटाऊ,"महालेखा परीक्षकको कार्यालयले बिहीबार प्रकाशित गरेको पछिल्लो वार्षिक प्रतिवेदनले मुलुकको आर्थिक कारोबार र लेखा प्रणालीमा ठूलो भ्वाङ परिरहेको तथ्य पुनः उजागर गरेको छ । आर्थिक वर्ष २०७८७९ मा मात्रै तीनै तहसहितका सरकारी निकायहरूमा झन्डै सवा खर्ब रुपैयाँ बेरुजु थपिएको छ । वर्षैपिच्छे महालेखाले आर्थिक कमजोरीका विभिन्न पाटाहरू औंल्याइरहँदा पनि सरकारी निकायहरू सुधारका लागि कटिबद्ध नदेखिँदा बेरुजु झन्झन् बढ्दो छ भने फर्स्योट दर घट्दो । आर्थिक वर्ष २०७३७४ मा २ खर्ब ९० अर्ब २० करोड रुपैयाँ बराबर भएको बेरुजु अहिले ९ खर्ब ५९ अर्ब ७९ करोड पुगिसकेको छ, जसलाई कसै गरी स्वाभाविक मान्न सकिँदैन । चालु आर्थिक वर्षको संशोधित बजेटको तुलनामा कुल बेरुजु करिब ६२ प्रतिशत पुग्नु ठूलो चिन्ताको विषय हो । सम्बद्ध सरकारी निकायहरूले यो मामिलालाई गम्भीरतापूर्वक लिनुपर्छ । लेखापरीक्षण प्रतिवेदनलाई खालि परम्परा धान्न गरिने महालेखाको एउटा नियमित कार्यका रूपमा मात्र नलिएर आफूहरूको आर्थिक अनुशासनहीनताको तस्बिरका रूपमा ग्रहण गर्नुपर्छ, र सुधारका उपाय अपनाउनुपर्छ । यसका निम्ति सरकारले प्रणालीगत रूपमै कानुनविपरीत खर्च गर्ने प्रवृत्तिलाई निरुत्साहित तुल्याउनुपर्छ । बेथिति बढाउन जिम्मेवार अधिकारीहरूले उन्मुक्ति पाइरहने अवस्थाको अन्त्य हुनुपर्छ । प्रतिवेदन अनुसार कुल बेरुजुमध्ये ५ खर्ब ८७ अर्ब ३३ करोड रुपैयाँ अद्यावधिक गर्नुपर्ने र ३ खर्ब ७२ अर्ब ४५ करोड रुपैयाँ कारबाही गरी तत्काल टुंगो लगाउनुपर्ने खालको हो । दुःखलाग्दो त, बेरुजुको विकृति प्रदेश र स्थानीय तहमा पनि उसै गरी झाँगिइरहेको छ । प्रदेशका सरकारी कार्यालयहरूको हालसम्मको बेरुजु २४ अर्ब ३७ करोड पुग्दा स्थानीय तहको बेरुजु १ खर्ब ७२ अर्ब नाघेको छ । कतिपय स्थानीय तहमा लेखा समिति गठन हुनै बाँकी रहेको र गठन भएकामा पनि प्रभावकारी हुन नसकेको महालेखाको टिप्पणी छ । महालेखाले सरकारी बजेट खर्चमा पनि सुधारको खाँचो औंल्याएको छ । लेखापरीक्षण गरिएको वर्ष अर्थ मन्त्रालयले १६ खर्ब ४७ अर्ब ५७ करोड ६७ लाख रुपैयाँ बजेट छुट्याएकामा १३ खर्ब ९ अर्ब ८७ करोड मात्र खर्च भएको थियो । त्यसमा पनि असारमा मात्रै २१ प्रतिशत बजेट सकिएको थियो । झन्डै खर्ब रुपैयाँ आर्थिक वर्षको अन्तिम साता मात्रै खर्च भएको थियो । यसबाट आर्थिक वर्ष समाप्त हुनुभन्दा कम्तीमा तीन दिनअगावै भुक्तानी दिई निकासा र खर्चको लेखा अद्यावधिक गरी खाता बन्द गर्नुपर्ने आर्थिक कार्यविधि तथा वित्तीय उत्तरदायित्व नियमावली२०७७ को प्रावधानको ठाडो उल्लंघन भएको छ । त्यसैले, नियमावलीको व्यवस्था पालना गरी असारको तेस्रो हप्ताभन्दा पछि खर्च तथा भुक्तानी गर्ने कार्यमा नियन्त्रण गर्नुपर्ने प्रतिवेदनको सुझावलाई सम्बन्धित सबैले मनन गर्नुपर्छ । यसै गरी, रकमान्तर गरेर खर्च गर्ने प्रवृत्ति डरलाग्दोसित बढिरहेको छ, जसलाई पनि नियन्त्रण गर्न जरुरी छ ।अर्को, एक वर्षको राजस्व बक्यौता मात्रै ३ खर्ब २५ अर्ब ७३ करोड २८ लाख रुपैयाँ हुनु उत्तिकै गम्भीर विषय हो, यसको असुलीका निम्ति राज्यका संयन्त्रहरूलाई सुदृढ तुल्याउनुपर्छ । नियमानुसार उठाउनुपर्ने आम्दानीमा पूर्ण चासो राख्न सरकारले आफ्ना अधिकारीहरूलाई जवाफदेह तुल्याउनुपर्छ । त्यसो त, नियमसम्मत नभएका सबै खर्चलाई महालेखापरीक्षकको कार्यालयले बेरुजु मान्दैन । लेखापरीक्षण बक्यौता, राजस्व बक्यौता, सोधभर्ना लिन बाँकी वैदेशिक ऋण र जमानत बसिदिएको ऋणको भाखा नाघेको साँवाब्याजलाई कारबाही गरी टुंगो लगाउनुपर्नेमा राख्छ । जबकि, समयतालिका बमोजिम रकम असुलफर्स्योट नहुनु पनि चिन्ता गर्नैपर्ने विषय हो, तसर्थ यस्तो प्रवृत्तिमा समेत लगाम आवश्यक छ । महालेखाले औंल्याएका विषयहरू मननीय भैकन पनि तिनमा कहिल्यै अपेक्षित सुधार नहुनु दुर्भाग्यपूर्ण छ । प्रस्टै छ बर्सेनि नियमविपरीत सरकारी धनराशि खर्च गर्ने प्रवृत्ति बढ्दै जानु तथा फर्स्योट गर्नुपर्ने चुलिनु सरकारी अधिकारीहरूको गैरजिम्मेवारीको द्योतक होÙ उनीहरू कानुनविपरीत भएका खर्च फर्स्योट गर्न गम्भीर छैनन् भन्ने डरलाग्दो संकेत पनि हो । यसले हाम्रो आर्थिक प्रशासनको दयनीय अवस्था मात्रै झल्काउँदैन, दण्डपुरस्कारको यथोचित व्यवस्था नभएको पनि देखाउँछ । सरकारी खर्च र आम्दानीमा चुहावट नहोस् भनेर विभिन्न कानुनमा उत्तरदायी हुनुपर्ने व्यवस्था गरिएका पनि छन्, तिनमा दण्डसजायको व्यवस्था पनि छन् । तैपनि ती प्रावधानहरू कार्यान्वयनमा नआउनु भनेको हाम्रो सिंगो प्रणालीमाथिको प्रश्न हो । त्यसैले, बेरुजुलाई जवाफदेहीसँग जोडेर यस्तो बेथितिको अन्त्य गर्नुपर्छ । बेरुजु र फर्स्योटको मात्राले सम्बन्धित अधिकारीको वृत्ति विकासमा फरक पर्ने थिति बसाल्नुपर्छ । असुल गर्नुपर्ने होस् या नियमित गर्नुपर्ने वा पेस्की नै, जुनसुकै बेरुजुलाई पनि जिम्मेवार अधिकारीहरूले तदारुकताका साथ फर्स्योट गर्नैपर्ने पद्धति स्थापित गर्नुपर्छ । बढ्दो बेरुजुले कार्यकारी निकायलाई मात्रै हैन, संसद्लाई पनि गिज्याइरहेको छ । प्रतिनिधिसभा नियमावली२०७९ को नियम १७८(८) ले सार्वजनिक लेखा समितिलाई महालेखापरीक्षकको वार्षिक प्रतिवेदनमा उल्लिखित बेरुजु जाँच गरी महालेखा परीक्षकद्वारा सम्पादित कामकारबाही र सो सम्बन्धमा सम्बन्धित निकायबाट हुनुपर्ने कामकारबाही कानुनसंगत र औचित्यपूर्ण तवरबाट भएनभएको सम्बन्धमा अध्ययन गरी आवश्यक निर्देशन दिने जिम्मेवारी तोकेको छÙ यसअघिको नियमावलीमा पनि यस्तै व्यवस्था थियो । परन्तु, पछिल्ला वर्षहरूमा समितिले बेरुजु फर्स्योटका लागि खासै भूमिका खेल्न सकेको छैन । आम नागरिकले खाईनखाई तिर्ने करले चल्ने राज्यकोषको सदुपयोगको प्रश्नमा जनप्रतिनिधिहरूकै सर्वोच्च थलो संसद् मूकदर्शक बस्न मिल्दैन । यसर्थ, आवश्यक सुधारका निम्ति संसद्को अब बन्ने सार्वजनिक लेखा समितिले विशेष पहल थाल्नुपर्छÙ प्रतिवेदनमाथि सार्थक छलफल चलाएर उसले सरकारलाई अनियमितता घटाउन आवश्यक निर्देशन दिनुपर्छ, र उपायहरू सुझाउनुपर्छ । देशमा आर्थिक सुशासन कायम राख्नका लागि हरेक आर्थिक कारोबारलाई विधिसम्मत बनाउन राज्यका सबै निकायहरू अग्रसर हुनैपर्छ ।"
गढीकिल्ला जोगाऊ,"नेपालका पुरातात्त्विक मूर्ति, संस्कृति र सम्पदा संरक्षणमा कान्तिपुर दैनिकले खेलेको भूमिका प्रशंसनीय छ । यही कारण विदेशमा लगिएका धेरै मूर्ति नेपाल फर्काउन सम्भव बनेको छ । यसै सन्दर्भमा गढीकिल्ला संरक्षणमा पनि ध्यान दिनुपर्ने देखिन्छ । हरेक गढी र किल्लासँग सेनाको इतिहास जोडिएको हुन्छ । सैनिक इन्जिनियरले बनाएका यी सम्पदा राष्ट्रकै धरोहर हुन् । गढीमा केवल सैनिक मात्र रहन्छन् र युद्ध लडिन्छ भने किल्ला भनेको ठूलो बस्ती वा राजदरबार घेरेर बनाइएको सुरक्षित स्थान हो । किल्लाभित्र सैनिक, गैरसैनिक सबै बस्छन् । परेको बेला युद्ध लड्न मिल्ने गरी यसलाई बनाइएको हुन्छ । मकवानपुर दरबार (गढी भनिन्छ, तर होइन), गोर्खा दरबार, लमजुङ दरबार, दिपायल कोट, खाँची कोट, इस्मा कोट, अर्घा कोट, सतहुँ कोट, स्याङ्जा कोट, गरहुँ कोट, उहिलेका भक्तपुर, कान्तिपुर, कीर्तिपुर लगायत किल्ला अर्थात् गढ हुन् । किल्लाभन्दा गढी सेनाका लागि प्राण हो । यसलाई पूजा गरिन्छ । एउटा गढी हुनका लागि यसमा निम्न कुरा अवश्य चाहिन्छ ः १) बाहिरी खाल्टो अर्थात् डिच अब्स्ट्याकल, २) गढीको मुख्य पर्खाल, तोप र बन्दुकले फायर गर्ने दुलाहरू, ३) आपत्कालीन पिउने पानी, भकारी, ४) गढीमाईको सानो मन्दिर, ५) सानो कोतघर, ६) कमान्डर बस्ने कमान्ड पोस्ट, ७) मौलो, ८) मूलढोकामा गणेशकुमारको मूर्ति र ९) गढीको मूलढोका र भाग्ने सानो ढोका । यी सबै तयार भएपछि साइत अनुसार गढीमा बलि पूजा गरेर प्राण प्रतिष्ठापन गरिन्छ । नेपालअंग्रेज युद्धपछि १८७३७४ सालतिरका हुनुपर्छ, नेपालमा रहेका गढीका हातले बनाएका तस्बिरहरू करिब ५० वटा जति राष्ट्रिय अभिलेखालयमा छन् । त्यसमा गढीमा हुनुपर्ने सबै कुरा प्रस्ट छन् । सम्भवतः राजनीतिक परिवर्तनपश्चात् गढीकिल्ला सेनाको मातहतबाट झिकेर स्थानीय सरकारमातहत लगियो । हाल यी गढीकिल्ला मर्मत र पुनर्निर्माण गर्ने काम पुरातत्त्वले गरिरहेको छ भने स्थानीय सरकारले पनि गरेका छन् । ठूलै बजेट निकासा गरे पनि गढीकिल्लामा हुनुपर्ने सैनिक महत्त्वका माथि उल्लिखित ८ गुण अर्थात् तत्त्वहरू मासेर सबै स्थानमा खोला थुन्ने पर्खालजस्ता बनाइएका छन् । मैले करिब १५० वटा गढीकिल्लाको भ्रमण गर्दा पुरातत्त्वले बनाएका र मर्मत गरेका शतप्रतिशत गढी किल्लाका सैनिक महत्त्व नष्ट गरिएको पाएँ । नभएको इतिहास पनि ढोकामा लेखिदिएका छन् । इतिहास लेख्ने काम र सैनिक पाराले गढी बनाउने वा मर्मत गर्ने काम सेनाको र इतिहास विज्ञको हो । पुरातत्त्वले हेर्ने विधा अरू नै छन् । तसर्थ, पुरातत्त्वले आफूखुसी निर्माण गरेका पुराना गढीलाई फेरि निर्माण गरी सैनिक पाराले बनाओस् । हाल बनाइरहेका गढीलाई तुरुन्त रोकेर गढी विज्ञसहित नेपाल सरकार र नेपाली सेनाले टोली गठन गरोस् । गढीकिल्लालाई नेपाली सेनामातहत लगियोस् । यसबारे रक्षा मन्त्रालय र संस्कृति मन्त्रालयको ध्यानाकर्षण होस् । प्रेमसिंह बस्न्यात अध्यक्ष, नेपाल म्युजियम एसोसिएसन"
प्रचण्डको मनको बाघ,"कान्तिपुरमा प्रकाशित किशोर नेपालद्वारा लिखित असहज राजनीतिमा प्रचण्ड शीर्षकको आलेख निकै घतलाग्दो छ । किनभने, १५ वर्षपहिले देशबाट राजतन्त्र अन्त्य भएकाले सत्तामाथि कब्जा जमाउने कोही छैनन्, धेरै विषयमा परिवर्तन पनि भइसकेको छ, संघीय संरचनामा पुगिसकेको मुलुकमा अहिले हरेक प्रतिनिधिले केवल जनता को रटान लगाएर बजेट झ्वाम पार्ने सोचाइ मात्र बनाउँदा देश असरल्ल छ । यसै मौकामा प्रधानमन्त्री तथा माओवादी केन्द्रका अध्यक्ष प्रचण्डले परिवर्तन उल्ट्याउन ठूलै प्रपञ्च भइरहेको भनेका छन् । तर समस्या सुशासनमा छ । बहुदलीय प्रजातन्त्र र संवैधानिक राजतन्त्रकालदेखि नै व्याप्त वैदेशिक रोजगारीका क्षेत्रमा भएका अनियमितता र हेलचेक्र्याइँ संघीय लोकतान्त्रिक गणतन्त्र नेपालमा अद्यावधिक छन्, तर अहिलेचाहिँ अलि बढी नै । राजनीतिमा मायावी कुरा हो समानता, समाजवाद र साम्यवाद । पुँजी नभएसम्म कलकारखाना हुँदैन, कलकारखाना नभए मजदुर हुँदैनन्, अनि साम्यवाद र समाजवाद कहाँबाट आउँछन् भन्ने कुरा प्रधानमन्त्रीलाई थाहा नभएको त होइन होला । अचेल प्रधानमन्त्री प्रचण्डलाई विकासको हुटहुटी बढेको देखिन्छ, तर हुटहुटी मात्रले विकास हुन सक्दैन । माटाको कमजोरीका कारण सिक्टा सिँचाइ आयोजना भत्किएको र ठेकेदारको दोष नभएको फैसला गर्ने न्यायाधीशलाई खोइ कारबाही ? देशको स्थितिप्रति जनता असन्तुष्ट त पक्कै छन्, तर सानोतिनो षड्यन्त्रले सरकार फेरबदल हुने सम्भावना देखिन्न । त्यसैले प्रधानमन्त्रीले अरूले परिवर्तन उल्ट्याउन खोजे भनेर हाइपोथेटिकल भाषण गरेको सुहाउँदैन । गंगाराज अर्याल, पाणिनि८, पाली, अर्घाखाँची"
कमाइखाने भाँडो,"राजनीतिमा विकृतिको मात्रा धेरै भोमाफियाको राइँदाइँ चलखेल चर्को भोजता हेर्यो उतैतिर समस्याको चाङहुँदा खाने देशवासीको सधैं नांगो आङखराब नियत लिनेहरू अघिअघि सरेदेशको भण्डार भागशान्ति आफ्नै भुँडी भरेयो मुलुकलाई माथि लाने एजेन्डा नै छैननहिँडे त दस हात पनि अघि पुगिँदैननबुझेको ? नटेरेको ? नगरेको ? के हो ?यो राजनीति कमाइ खाने भाँडो मात्रै हो ? कृष्ण कुम्पुरे, आदमटार, धादिङ"
सासका लागि संघर्ष,"संकटको पुनरुत्पादन गर्ने राज्यको चरित्रखास नागरिकप्रति मात्रै प्रतिबद्ध रहेको नेपाली राज्यलाई मेरा बुबाको जीवनमरणको प्रिज्मबाट हेर्दा सकारात्मक पाउन मुस्किल छ । सात दशक गुजारेको पुरानो घर, छिमेकी र समाजबाट बुबालाई विस्थापित गरेको भुइँचालोमा नेपाली राज्यले कति हदसम्म अकर्मण्यता व बेकामेपन देखायो, जगजाहेर छ । भुइँचालोको भयलाई भजाउँदैÙ केही स्वास्थ्य, शिक्षा, रोजगारी र बासको आश्वासनको भारी बोकाउँदै आम नेपालीको हातमा एक थान संविधान थमाउने एकलजातीय शासकहरूले अर्थराजनीतिक संकटको पुनरुत्पादन गर्दै आएका छन् । त्यसैको मुनाफा संरचनागत लाभांश पाउँदै आएका वर्गवर्णजातजातिलिंगक्षेत्रकै पोल्टामा सुरक्षित छ । दुईदुई पटक कोभिड झेल्दै, अस्पताल धाउँदै, जीवनभरको कमाइ खर्चंदै बुबाले भोगेको कोरोना महामारीमा राज्य र राज्य सञ्चालकहरूले आम मानिसका संकटलाई केही खास मानिसको संकटमोचनको अवसरका रूपमा दुरुपयोग गरेको तथ्य कसैबाट छिपेको छैन । अब फेरि पनि महामारी आउन सक्छ, वायु प्रदूषण र त्यसले पारेको दुष्प्रभाव महामारीको भन्दा कम छैन । अस्पतालमा वायु प्रदूषणका कारण मुटु र फोक्सोका रोगीको चाप बढ्दो छ । त्यसमा पनि कोभिडको दुष्प्रभाव झेलेका मेरा बुबाजस्ता आम मानिसको स्वास्थ्य चिन्ताजनक रहेको खबरले मनै भरङ्ग हुन्छ । विडम्बना, उनीहरूको मृत्यु अस्पतालमा होस् या घर या सडकमा, त्यसलाई निजीकृत गरिँदा राज्यले नागरिकको अभिभावकीय भूमिका खेल्नुपर्ने दायित्वबाट मुक्ति पाउँछ र जनताबाट गाल पाउने अवस्थामा पनि सहुलियत पाउँछ । त्यसैले उनीहरूको उपचारको रकम र अनाहक मृत्युको अनुपातबारे राज्य र एकलजातीय शासकहरूलाई बेखबर बस्ने सुविधा छ । स्वास्थ्य मन्त्रालयको ढोकैमा झुन्ड्याइएको कृत्रिम फोक्सो नहेर्ने छुट पाएका नीतिनिर्माताहरूले कति निर्मम र निर्दयी नाफाखोरहरूको हातमा यो भूमि, यो हावा, यो वातावारण, यो सिंगो पृथ्वी र प्रकृति छाडेर जाने हुन्, चिन्ता सडक र सदनमा पोखिनु अत्यावश्यक भइसकेको छ । उरुग्वेका लेखक इडुआर्दो गालियानो भन्ने गर्थे मुनाफाखोर पुँजीपतिहरूको वशमा मात्रै भएका भए यो हावा, यो आकाश, यो प्रकृतिको पनि निजीकरण गर्दै बेच्थे । उनीहरू अतिशय मुनाफाका लागि यसलाई विषाक्त पार्न र मानिसहरूको ज्यान लिन सक्ने भएकै छन् । यही त्रासदी देखेर अमेरिकी विद्वान् नोम चोम्स्कीले भनेका छन्, वर्तमान राजनीतिकआर्थिक व्यवस्थामा निर्मित शोषणका संकीर्ण नैतिकताले समाजमाथि प्रभुत्व कायम राखिराखेमा केही दशक वा केही शताब्दीमा यस ग्रहको वातावरण पूर्णतः समाप्त हुनेछ ! जीवनको सट्टा मृत्युलाई मात्रै पोस्ने तथा व्यक्तिगत लोभ र लाभलाई नै सर्वोच्चता दिने अर्थराजनीति र नैतिकताहीन संस्कृतिले गाँजेको समाज व्यवस्थालाई फेर्न सम्भवअसम्भव सबै प्रयास गरिएन भने हामीले पनि फृथ्वीलाई मृत्युको मुखमा धकेल्न सघाएको नै ठहरिनेछ ।"
रविका चालक छतबाट खसेर घाइते,"चितवन (कास) राष्ट्रिय स्वतन्त्र पार्टी (रास्वपा) का केन्द्रीय सभापति तथा चितवन२ को उपनिर्वाचनमा उम्मेदवार रहेका रवि लामिछानेका गाडी चालक शम्भु भनिने ३९ वर्षीय दिलबहादुर थापा सोमबार बिहान घरको छतबाट खसेर गम्भीर घाइते भएका छन् । लामिछाने बस्दै आएको भरतपुर महानगरपालिका११ मा स्थित घरको तेस्रो तलाबाट थापा बिहान चार बजेतिर खसेको जिल्ला प्रहरी कार्यालयले जनाएको छ । टाउको र खुट्टामा गम्भीर चोट लागेका थापाको पुरानो मेडिकल कलेजको भरतपुरस्थित शिक्षण अस्पतालमा उपचार भइरहेको जिल्ला प्रहरी प्रवक्ता डीएसपी विजयराज पण्डितले बताए । सख्त घाइते रहेका थापाको सोमबार नै शल्यक्रिया गरिएको छ । चितवन प्रहरी प्रमुख एसपी रामेश्वर कार्कीको नेतृत्वमा घटनाको अनुसन्धान भइरहेको छ । तेस्रो तलामा सुतेका चालक थापासँगै अर्का एक चालक पनि रहेको डीएसपी पण्डितले बताए । चुनावी कार्यक्रमको सिलसिलामा तनहुँबाट राति अबेला फर्केको र कोठामा थापासँगै अर्का चालक पनि रहेछन् । हामीले उनीसँग पनि सोधपुछ गरेका छौं । घटनाको सूक्ष्म अनुसन्धानमा जुटेका छौं, जिल्ला प्रहरी प्रवक्ता डीएसपी पण्डितले भने ।"
भारतीय ठेकेदारले अलपत्र पारेका सडकको सम्झौता तोड्ने समझदारी,"भारतीय कम्पनीहरूले ठेक्का लिएका सडकमा प्रगति एकदम कम रहेको सडक विभाग स्रोतले जनायो । एक्जिम बैंकको ऋण सहयोगमा थालिएका सडकमा बढी समस्या छ, विभाग स्रोतले भन्यो, त्यस्ता सडक ठेक्का भएको लामो समय बित्दा पनि सम्पन्न हुन सकेका छैनन् । कामै नभएपछि केही ठेक्का तोडिएको पनि सडक विभाग स्रोतले जनायो । उदाहरण हो, बालाजुरानीपौवा सडक । यसको दूरी १७१० किमि छ । यो सडक स्तरोन्नतिका लागि आठ वर्षअघि भारतीय निर्माण कम्पनी एआईपीएलसँग शैलुङ कन्स्ट्रक्सनले संयुक्त ठेक्का लिए पनि काम हुन सकेको थिएन । सात पटक म्याद थप्दा आयोजनामा प्रगति नभएपछि सडक सुधार तथा विकास आयोजना निर्देशनालयले गत असार ५ मा ठेक्का तोडेको थियो । ठेकेदार कम्पनीलाई सार्वजनिक खरिद अनुगमन कार्यालयले गत भदौ ८ मा तीन वर्षका लागि कालोसूचीमा राखेको छ । रानीपौवात्रिशूली खण्डको पनि ठेक्का तोडिसकिएको छ । पटकपटक म्याद थप्दा पनि प्रगति नभएपछि ठेक्का तोडिएको हो, जसको ठेक्का दिनेशचन्द्र आर अग्रवालसँग नागार्जुनकोसी एन्ड न्यौपाने कम्पनीले जेभीमा लिएको हो । यस कम्पनीलाई तीन वर्षसम्म नयाँ ठेक्का नपाउने गरी गत साउनमा कालोसूचीमा राखिएको हो, जसको दूरी ३४१८ किमि छ । दिनेशचन्द्र आर अग्रवाल भारतीय निर्माण कम्पनी हो । केही समयअघि तत्कालीन भौतिक पूर्वाधार तथा यातायातमन्त्री नारायणकाजी श्रेष्ठले रुग्ण ठेक्काबारे सम्बन्धित आयोजना प्रमुख, ठेकेदारलाई मन्त्रालयमै बोलाएर तोकिएको समयमा लिखित प्रतिबद्धता गराएका थिए । मन्त्रीसामु उनीहरूले माग गरिएको समयभित्र काम सक्ने दाबी गरे पनि अहिलेसम्म सकिएको भने छैन । उनले रुग्ण ठेक्कामा दिएको समयभित्र प्रगति नभए ठेक्का तोड्ने चेतावनीसमेत दिएका थिए । अहिलेसम्म भौतिक प्रगति नबढाएका ठेक्का मन्त्रालयले तोड्न सकेको छैन ।"
निर्यातमा थप नगद अनुदान दिन आग्रह,"हालको चुनौतीपूर्ण अर्थतन्त्रमा सकारात्मक वातावरण निर्माण गर्न र उद्योगी व्यवसायीहरूमा उत्साहप्रद वातावरण बनाउन निजी क्षेत्रका तर्फबाट परिसंघ लागिपरेको उनको भनाइ छ । प्रधानमन्त्री तथा मन्त्रिपरिषद्को कार्यालय, उद्योग, वाणिज्य तथा आपूर्ति मन्त्रालय र राष्ट्रिय योजना आयोगका सचिवहरूको उपस्थितिमा आइतबार राजधानीमा भएको स्वदेशी मिट एन्ड ग्रिट कार्यक्रममा स्वदेशी अभियानमा आबद्ध सदस्यले स्वदेशी उद्योगका समस्या एवं उद्योगको प्रवर्द्धनका लागि चालिनुपर्ने नीतिगत विषयमा सुझाव प्रस्तुत गरे । कार्यक्रममा उद्योग, वाणिज्य तथा आपूर्ति मन्त्रालयका सचिव तोयनारायण ज्ञवालीले स्वदेशी वस्तुहरूको प्रयोग बढाउँदै निर्यात प्रवर्द्धन एवं आयात प्रतिस्थापनका लागि मेक इन नेपाल स्वदेशी अभियान महत्त्वपूर्ण रहेको बताए । स्वदेशी उद्योगहरूको प्रवर्द्धनका लागि अवैध कारोबार रोक्नुपर्ने, कच्चा पदार्थ र तयारी वस्तुको भन्सार दर थप फरक पार्नुपर्ने सुझाव कार्यान्वयनमा सहयोग गर्ने जनाए । स्वदेशी उद्योगहरूको प्रवर्द्धनका लागि आगामी बजेटमार्फत गरिनुपर्ने सम्बोधनका विषयमा सुझाव दिन उनको आग्रह छ ।"
महासंघ कोषाध्यक्षमा केसी,काठमाडौं (कास) नेपाल उद्योग वाणिज्य महासंघको कोषाध्यक्ष पदमा नीरक केसी विजयी भएका छन् । महासंघको कोषाध्यक्ष पदका लागि सोमबार प्रबलजंग पाण्डे र केसीबीच भएको प्रतिस्पर्धामा केसीले ३८ मत प्राप्त गरे । ७३ मतदाता रहेको कार्यकारिणी समितिमा ६८ मतदाताले मतदान गरेका थिए । त्यसमा पाण्डेले भने २९ मत पाए । ६८ मध्ये १ भोट बदर भएको प्रमुख निर्वाचन अधिकृत लीलामणि पौडेलले जानकारी दिए । ५ जना सदस्य भने अनुपस्थित थिए । महासंघको कार्यकारिणी समिति चयनपछि कोषाध्यक्षका लागि सदस्यहरूबाट एक जना चुनिने नियम छ । चैत २९ मा भएको महासंघको निर्वाचनमा वरिष्ठ उपाध्यक्षमा अञ्जन श्रेष्ठ निर्वाचित भएका छन् । वरिष्ठ उपाध्यक्ष स्वतः अध्यक्ष हुने महासंघको विधानबमोजिम चन्द्र ढकाल अध्यक्ष भएका छन् ।
२७ अर्ब नबुझाएपछि स्मार्ट टेलिकम सरकारको स्वामित्वमा,"(काठमाडौं) सञ्चालन अनुमति तथा नवीकरणबापतको बक्यौता नतिरेपछि दूरसञ्चार सेवा प्रदायक स्मार्ट टेलिकम सरकार मातहत आएको छ । नेपाल दूरसञ्चार प्राधिकरणको बोर्ड बैठकले सोमबार स्मार्टको लाइसेन्स रद्द गर्ने निर्णय गरेको छ । यससँगै स्मार्ट अब सरकार मातहतमा आएको छ । लाइसेन्स रद्द भएपछि नियामक निकाय दूरसञ्चार प्राधिकरणको बोर्ड बैठकले सोमबार स्मार्ट टेलिकमको सम्पत्ति व्यवस्थापन प्रक्रिया अघि बढाउने निर्णय गरेको छ । कम्पनीले ०७५७६ सम्म ४ अर्ब १९ करोड रुपैयाँ बुझाउन बाँकी रहेको र त्यसपछिका ३ वर्षसम्म कुनै पनि हिसाब नदेखाएको प्राधिकरणका निर्देशक तथा प्रवक्ता सन्तोष पौडेलले जानकारी दिए । बक्यौता नतिरेपछि प्राधिकरणले स्मार्टलाई सेवा तथा सम्पत्ति चालु हालतमा सरकारलाई हस्तान्तरणका लागि पत्र पठाएको उनले बताए । लाइसेन्स खारेजीपछि स्मार्टलाई आफ्नो स्वामित्वमा लिन प्राधिकरणले आवश्यक तयारीसमेत थालेको छ । कम्पनी नियन्त्रणमा लिई सेवा सञ्चालन गर्न प्राधिकरणले बोर्ड सदस्य गोकर्ण सिटौलाको संयोजकत्वमा पाँच सदस्यीय व्यवस्थापन समितिसमेत गठन गरिसकेको प्राधिकरणका प्रवक्ता पौडेलले जानकारी दिए । र्स्माटले अनुमतिपत्र नवीकरण गर्न नसकेपछि सरकारलाई उसका सेवा र सम्पत्ति चालु हालतमा बुझाउनुपर्ने नियम रहेकामा नबुझाएपछि प्राधिकरणले हस्तान्तरणका लागि सेवा सञ्चालकलाई आदेश दिइसकेको पौडेलले बताए । सेवा सञ्चालनार्थ १५ दिनसम्म स्मार्टलाई नै सञ्चालन गर्न प्राधिकरणको बोर्ड बैठकले आदेश दिएको छ । दूरसञ्चार अत्यावश्यक कुरा रहेको र बन्द गर्न नपाइने नियम रहको हुँदा १५ दिन उसैलाई सेवा सञ्चालन गर्न आदेश दिइएको पौडेलको भनाइ छ । र्स्माटले फ्रिक्वेन्सी दस्तुर, रोयल्टी, ग्रामीण दूरसञ्चार विकास कोष शुल्कलगायत गरी करिब २७ अर्ब बुझाउन बाँकी रहेको प्राधिकरणका अध्यक्ष पुरुषोत्तम खनालले जानकारी दिए । नियमित बक्यौतासमेत तिर्न नसकेको कम्पनीको अनुमतिपत्र अन्तिम समयमा आएर लाइसेन्स नवीकरणको म्याद थपका लागि अनुरोध गरे पनि प्राधिकरणले थपेको थिएन । स्मार्ट टेलिकमले दूरसञ्चार प्राधिकरणबाट ०७० सालमा एकीकृत लाइसेन्स पाएको थियो । लाइसेन्स लिएपछि कम्पनीले पहिलोपटक १० वर्षभित्र त्यसको नवीकरण शुल्कबापत २० अर्ब १३ करोड रुपैयाँ भुक्तानी गर्नुपर्छ । यसअघि पटक पटक स्मार्टले अनुमतिपत्र नवीकरण गरिदिन र बाँकी बक्यौता तथा रकम तिर्ने समय दिन भन्दै निवेदन दिएको थियो । तर उक्त निवेदनको जवाफमा नियामक प्राधिकरणले रकम नतिरेसम्म अनुमतिपत्र नवीकरण नहुने जनाएको थियो । प्राधिकरणले यसअघि ०७६ मा पनि स्मार्ट टेलिकमको अनुमतिपत्र खारेज गरिदिएको थियो । तर सरकारले किस्ताबन्दीमा तिरे हुने निर्णय गरेपछि लाइसेन्स जोगिएको थियो । ०७९ चैत मसान्तसम्म नवीकरण गर्नुपर्ने स्मार्टको समय रहेकामा ३० र वैशाख १ मा बिदा परेका कारण २ गतेसम्म नवीकरणको समय दिएको थियो । उक्त अवधिभित्र स्मार्टले लाइसेन्स नवीकरणका लागि दस्तुरसहित निवेदन दिनुपर्ने कानुनी प्रावधान छ । तर कम्पनीले नवीकरणका लागि रकम तिर्ने अवधि थप गरिदिन भन्दै प्राधिकरणमा निवेदन दिएको थियो ।दूरसञ्चार ऐन ०५३ अनुसार अनुमतिपत्रको अवधि समाप्त हुनुअगावै नवीकरणका लागि आवश्यक दस्तुरसहित निश्चित अवधिभित्र प्राधिकरणसमक्ष निवेदन दिनुपर्छ । म्यादभित्र नवीकरण नगराए ऐनको दफा २५ (५) अनुसार त्यस्तो अनुमतिपत्र स्वतः रद्द हुने पौडेलले जानकारी दिए । कम्पनीको अनुमतिपत्र स्वतः रद्द भएसँगै दूरसञ्चार सेवासँग सम्बन्धित जग्गा, भवन, यन्त्र, उपकरण तथा संरचनामा सरकारको स्वामित्व आएको उनको भनाइ छ । अनुमतिपत्र बहाल नरहेका दूरसञ्चार सेवा प्रदायकको सम्पत्ति व्यवस्थापन नियमावली, ०७९ को नियमावलीको नियम ९ को १ अनुसार जम्मा पुँजी लगानीको ५० प्रतिशतभन्दा बढी विदेशी व्यक्ति वा संगठित संस्थाको लगानी भएको अनुमतिपत्र बहाल नरहेको सेवा प्रदायकले नेपाल सरकारको स्वामित्व कायम हुने सम्पत्ति र त्यससँग सम्बन्धित दूरसञ्चार पूर्वाधार, संरचना, दूरसञ्चार प्रणाली र दूरसञ्चार सञ्जाल चालु अवस्थामा प्राधिकरणलाई हस्तान्तरण गर्नुपर्ने नियम छ । यसअनुसार अब स्मार्ट टेलिकमले १५ दिन सेवा सञ्चालनसँगै सबै संरचना सकुशल सरकारलाई बुझाउनुपर्नेछ ।स्मार्ट प्राधिकरणको स्वामित्वमा आएसँगै यसको सम्पत्तिको मूल्यांकन गरी फ्रिक्वेन्सीसहित बोलकबोल प्रक्रियामा जाने प्राधिकरणका अध्यक्ष पुरुषोत्तम खनालले जानकारी दिए । यसको सबै प्रक्रियाका लागि ५६ महिना लाग्ने उनले बताए । लाइसेन्स खारेजीबाट बचाउन स्मार्ट टेलिकम अन्तरिम आदेश माग गर्दै उच्च अदातल पाटनमा पुगेको थियो । स्मार्टले अदालतसमक्ष अन्तरिम आदेश माग गर्दै मुद्दा दायर गरे पनि उच्च अदालत पाटनले कारण देखाऊ आदेश मात्रै जारी गरेको थियो । स्मार्टले यसका लागि ०७९ चैत ३० मै पुनरावेदन अदालतमा सरकारविरुद्ध रिट दायर गरेको थियो । उक्त रिटमा स्मार्ट टेलिकमका तर्फबाट अख्तियारप्राप्त रामनाथ बन्ठा थारूले प्रधानमन्त्री तथा मन्त्रिपरिषद्को कार्यालय, सञ्चार तथा सूचना प्रविधि मन्त्रालय, नेपाल दूरसञ्चार प्राधिकरणसमेतलाई विपक्षी बनाएर मुद्दा दायर गरेका थिए ।उक्त रिटको सोमबार सुनुवाइ गर्दै उच्च अदालतका न्यायाधीश दीपेन्द्रबहादुर बमको एकल इजलासले स्मार्टको पक्षमा निर्णय गर्दै सरकारविरुद्ध कारण देखाऊ आदेश दिएको छ । अदालतले वैशाख ८ मा दुवै पक्षलाई छलफलमा बोलाएको छ ।"
अर्थ संक्षेप,"होन्डाको ॅचुज योर स्किमकाठमाडौं (कास) होन्डाको आधिकारिक विक्रेता स्याकार ट्रेडिङ कम्पनीले नयाँ वर्ष २०८० को अवसरमा चुज योर स्किम नामक आकर्षक ग्राहकमुखी उपहार योजना ल्याएको छ । यस योजनाअन्तर्गत होन्डाका कुनै पनि बाइक वा स्कुटरको खरिदमा नगद १ लाख रुपैयाँसम्म जित्न सकिने स्क्र्याच कुपनसँगै ८ हजारसम्मको स्पेयर पार्ट्स, इन्जिन आयल र दुई वर्षसम्मको फ्री सर्भिसिङ वा १० हजार रुपैयाँसम्मको अतिरिक्त स्क्र्याच कुपन वा १२ हजार ५ सय रुपैयाँसम्मको ५ वर्षका लागि एनिवल मेन्टिनेन्स कन्ट्याक (एएमसी) मध्ये कुनै एक स्किम रोज्न सकिनेछ, कम्पनीले जारी गरेको विज्ञप्तिमा भनिएको छ । कमलादीमा एसबीआईको कर्पोरेट कार्यालय काठमाडौं (कास) नेपाल एसबीआई बैंकले कमलादीमा कर्पोरेट कार्यालय सञ्चालनमा ल्याएको छ । भारतीय स्टेट बैंकका अध्यक्ष दिनेश खारा र नेपाल लागि भारतीय राजदूत नवीन श्रीवास्तवले उक्त कार्यालयको उद्घाटन गरे । यसैबीच बैंकले आफ्नो संस्थागत सामाजिक उत्तरदायित्वअन्तर्गत पशुपति क्षेत्र विकास कोषलाई हाई प्रेसर क्लिनर, वेट एण्ड ड्राई भ्याकुम क्लिनर र १० डस्टबिन सहयोग प्रदान गरेको छ । ॅमरिन ब्लु रङमा टीभीएस एनटर्क १२५ रेस काठमाडौं (कास) टीभीएस मोटर्सले एनटर्क १२५ रेस एडिसन नयाँ मरिन ब्लु रङमा सार्वजनिक गरेको छ । हाल रातो र पहेँलो रङसँगै मरिन ब्लु पनि उपलब्ध गराइएको टीभीएसले जनाएको छ । मरिन ब्लु कलरमा उपलब्ध नयाँ टीभीएस एनटर्क १२५ रेस एडिसनको नेपाली बजारमा मूल्य २ लाख ९९ हजार ९ सय रुपैयाँ तोकिएको छ । स्मार्ट स्कुटर आरटी एफआईको समावेशसँग एक बेस्टइनक्लास अनुभव प्रदान गर्न डिजाइन गरिएको जगदम्बा मोटर्सका प्रबन्ध निर्देशक शाहिल अग्रवालले बताए । सामान खरिदमा माइडियाको उपहारकाठमाडौं (कास) माइडिया उत्पादनको आधिकारिक वितरक चौधरी ग्रुपले नयाँ वर्ष २०८० को बहार, दुबई घुम्ने मौका र पक्का उपहार नामक अफर ल्याएको छ । यसमा ग्राहकहरूले माइडियाको उत्पादन खरिद गर्दा निश्चित उपहार पाउनेछन् । ग्राहकले ६ र ७ केजीको वासिङ मेसिन र डबल डोर रेफ्रिजेरेटरे खरिदमा क्रम्पटन ड्राई आइरन, ८ र ९ केजीको वासिङ मेसिन र सोकेसको खरिदमा १ लिटर माइडिया राइस कुकर उपहार पाउने चौधरी ग्रुपले जनाएको छ ।अपांग कोषलाई सिटी एक्सप्रेसको सहयोगकाठमाडौं (कास) रेमिट्यान्स कम्पनी सिटी एक्सप्रेस मनी ट्रान्सफरले राष्ट्रिय अपांग कोषलार्ई ५ लाख रुपैयाँ सहयोग गरेको छ । यो देशभर रहेका अपांगता भएका व्यक्तिको पुनःस्थापनाका साथै शिक्षा, स्वास्थ्य, रोजगारी र समावेशी समाजका लागि समाज कल्याण परिषद्द्वारा स्थापित कोष हो । राष्ट्रिय अपांग कोषले वार्षिक १ हजार ५ सय अपांगता भएका व्यक्तिहरूका लागि आवश्यक सहयोग सामाग्री प्रदान गर्दै आएको जनाएको छ । कृत्रिम हात खुट्टा, क्यालिफर, बैसाखी, सेतो छडी, वाकिङ स्टिक, ओर्थोपेडिक जुत्ता तथा अन्य आवश्यक सहायक सामग्री कोषले वितरण गर्दै आएको छ ।"
'आईसीयू र अपरेसन कक्ष अनधिकृत प्रयोग,"(काठमाडौं)राष्ट्रिय ट्रमा सेन्टरले एक गैरसरकारी संस्थासँग मिलेमतो गरी स्टाफ नर्सलाई तालिम दिँदा अनियमितता गरेको आशंकामा अख्तियार दुरुपयोग अनुसन्धान आयोगले अनुसन्धान थालेको छ । बागबजारस्थित इलाइट नामक संस्थाले २०७२ देखि २०७७ सम्म आईसीयू र अपरेसन थिएटरमा २ सय जनाबाट मासिक ४ हजार रुपैयाँ शुल्क लिई दैनिक ६ घण्टाका दरले ३३ महिने तालिम सञ्चालन गरेको थियो । ट्रमा सेन्टरसँगको मिलेमतोमा इलाइटले नर्सिङ उत्तीर्ण गरेकालाई तालिम दिने विज्ञापन गरेर सेन्टरको आईसीयू र अपरेसन कक्ष अनधिकृत प्रयोग गरेको थियो । त्यसका लागि इलाइटले अस्पतालसँग न सम्झौता गर्यो, न त कुनै शुल्क नै बुझायो । आर्थिक चलखेल गरी तालिम सञ्चालन गरेको भन्दै २०७७ मै प्रधानमन्त्री कार्यालय, सम्पत्ति शुद्धीकरण विभागलगायतमा उजुरी परेपछि राष्ट्रिय सतर्कता केन्द्र र स्वास्थ्य मन्त्रालयले छानबिन समिति बनाएर अनुसन्धान थालेका थिए । सतर्कता केन्द्रले तालिम सञ्चालन गैरकानुनी ठहर गर्दै गत फागुनमा कारबाही गर्न अख्तियारलाई सिफारिस गरेको थियो । तालिम सञ्चालनमा ल्याउन अस्पतालसँग अनुमति नलिएको र अस्पताललाई कुनै शुल्क नतिरेकाले संलग्न स्वास्थ्यकर्मीकर्मचारीलाई कानुनबमोजिम कारबाही गर्न अख्तियारमा पठाउने र स्वास्थ्य मन्त्रालयलाई निर्देशन दिने सतर्कता केन्द्रको निष्कर्ष थियो । केन्द्रका छानबिन समिति सदस्य प्रहरी नायब उपरीक्षक बुद्धि खनालले तालिम गैरकानुनी रूपमा गरिएको देखिएकाले मुद्दा दायर गर्न अख्तियारमा पठाइएको बताए । बिनासम्झौता अस्पतालको संवेदनशील क्षेत्रमा तालिम गराएको पाइयो, उनले भने । यो विषय गम्भीर र आपत्तिजनक रहेको भन्दै स्वास्थ्य मन्त्रालयले पनि अख्तियार प्राप्त निकायले छानबिन गर्न उपयुक्त हुने प्रतिवेदन तयार पारेको थियो । अस्पतालका उच्च पदस्थ अधिकारीहरूको सम्पत्ति पनि छानबिन गर्न सकिने निष्कर्ष मन्त्रालयले निकालेको थियो । ट्रमा सेन्टरमा डा प्रमोद उपाध्याय प्रमुख छँदा तालिम सुरु भएको थियो । त्यसपछि २०७६ मा आएका डा सन्तोष पौडेलले पनि निरन्तरता दिए । डा पौडेल हाल वीर अस्पताल प्रमुख छन् । २०७७ मंसिरमा ट्रमाको मेडिकल सुपरिन्टेन्डेन्टमा डा प्रमोदकुमार यादव नियुक्त भएपछि गैरकानुनी तालिम सञ्चालन भइरहेको भन्दै बन्द गरिएको थियो । व्यक्तिगत लाभ लिने किसिमले तालिम सञ्चालन गरिरहेको देखेर तत्काल बन्द गराइएको डा यादवले बताए । इलाइट कम्पनीका सञ्चालकले सम्झौता गर्न खोजेका थिए, मैले मानिनँ, उनले भने । हाल वीरका प्रमुख डा पौडेलले आफू प्रमुख हुँदा सुरुवात नगरेको र आफू आउनुभन्दा अगाडिको कुरा थाहा भएको प्रतिक्रिया दिए । स्टाफ नर्सहरूलाई तालिम भने ट्रमाका वरिष्ठ कन्सल्टेन्ट एनेस्थेसियोलोजिस्ट डा नवीन पोखरेल र डा गौरव ढकालले दिएका थिए । संवेदनशील क्षेत्रमा बिनाअनुमति तालिम सञ्चालनमा ल्याउँदा बिरामीको ज्यानसमेत खतरामा हुन सक्ने अस्पतालकै चिकित्सकहरू बताउँछन् । केही गरी कसैले अञ्जानवश गल्ती गरेर अप्रिय घटना भए कसले जिम्मेवारी लिन्छ ? एक चिकित्सकले भने । स्वास्थ्य संस्था स्थापना, सञ्चालन तथा स्तरोन्नति मापदण्ड सम्बन्धित निर्देशिका २०७० को दफा १३ अनुसार स्वास्थ्य संस्थाले प्रदान गरेको सेवाको मापदण्डबमोजिम गुणस्तर भएनभएको सम्बन्धमा प्रत्येक वर्ष परीक्षण (स्वमूल्यांकन) गराई सोको प्रतिवेदन आर्थिक वर्ष समाप्त भएको मितिले तीन महिनाभित्र अनुमति प्रदान गर्ने निकायमा अनिवार्य रूपमा पेस गर्नुपर्छ । तर, ट्रमाले तालिम सञ्चालनबारे गुपचुप राखेको थियो ।"
भारत र पाकिस्तानसँग खेल्ने सपना,"(काठमाडौं)कप्तान रोहित पौडेलले सोमबार एसीसी प्रिमियर कप जित्दै एसिया कपमा खेल्ने नेपालको लक्ष्य रहेको बताएका छन् । वास्तवमा अन्तर्राष्ट्रिय क्रिकेट खेल्ने लागेयता नै भारत, पाकिस्तानजस्ता राष्ट्रसँग खेल्ने सपना नेपालले देख्दै आएको थियो । जुन सपना प्रिमियर कपमार्फत नेपालले पूरा गर्न सक्छ । नेपालको त्यही सपना प्रिमियर कपमा अड्किएको छ । रोहितले भनेजस्तै नेपालको एसिया कपमा खेल्ने लक्ष्यअघि प्रिमियर कप रहेको छ । कीर्तिपुर र मूलपानी मैदानमा मंगलबार सुरु हुने १० राष्ट्रसम्मिलित प्रिमियर कप विजेताले सेप्टेम्बरमा एसिया कप खेल्न पाउने छ । संयोगले यसपालि प्रिमियर कप विजेताले एसिया कपमा भारत र पाकिस्तानको समूहमा रहेर खेल्न पाउने छ । त्यस अर्थमा नेपालको भारत र पाकिस्तानसँग खेल्ने सपना प्रिमियर कपले पूरा गर्न सक्छ । नेपाल सन् २०१८ मा एकदिवसीय अन्तर्राष्ट्रिय मान्यता प्राप्त राष्ट्र भए पनि भारत र पाकिस्तानसँगको दुरी निकै लामो छ । जसका कारण नेपालले यी दुई छिमेकी राष्ट्रसँग एकदिवसीय अन्तर्राष्ट्रिय होस् वा ट्वान्टी२० अन्तर्राष्ट्रियमा अझै खेल्न पाएको छैन । नेपालले भारत र पाकिस्तानजस्ता विश्व क्रिकेटका पावरहाउस सँग खेल्न पाउने सम्भावनामा सहजैसँग जोड्ने बाटो हो एसीसी प्रिमियर कप । एसिया कप खेल्ने हाम्रो सपना हो, हामीले अहिलेसम्म भारत, पाकिस्तान जस्ता ठूलो राष्ट्रसँग खेलेका छैनौं, कप्तान रोहितले भने, यी टोलीसँग खेल्ने हामीसँग निकै राम्रो अवसर छ । उनीहरूसँग खेल्न पायौं भने एक्सपोजर राम्रो पाइन्छ । तर अहिले हाम्रा लागि मुख्य प्रतियोगिता एसीसी प्रिमियर हो । विश्वकप लिग २ मा नेपालले गत दुई महिनामा खेलेको १२ मध्ये ११ खेल जितेर विश्वकप छनोटमा पुगेको थियो । त्यसमध्ये घरेलु मैदानमा खेलेका सबै ८ खेल जितेकाले पनि नेपाललाई प्रिमियर कपको बलियो दाबेदारका रूपमा हेरिएको छ । तर, नेपालसँगै एकदिवसीय अन्तर्राष्ट्रिय मान्यताप्राप्त ओमान र यूएई पनि एसिया कपमा पुग्नका लागि बलियो चुनौती दिने हकदार टोली हुन् । ओमान र नेपाल एकै समूहमा छन् । नेपाली टोलीमाथि जुन अपेक्षा गरिएको छ त्यसअनुरुप अगाडि बढेमा यूएई सेमिफाइनल वा फाइनलको प्रतिद्वन्द्वी बन्न सक्छ । हङकङ, सिंगापुर, मलेसिया पनि अनुमान गरिएको नतिजा उल्टाउन सक्ने हैसियत बोकेका टोली हुन् । नेपालले मंगलबार मलेसियासँग त्रिवि क्रिकेट मैदानमा खेलेर प्रिमियर लिगको सुरु गर्दै छ । मूलपानी मैदानमा हङकङ र सिंगापुर आमनेसामने हुनेछन् । नेपाललाई कम्तीमा सेमिफाइनलसम्म यात्रा खासै कठिन नहोला । रोहित भन्छन्, जुन हिसाबमा हामीले एउटा टिम बनेर खेलिरहेका छौं, हाम्रो सम्भावना एकदमै राम्रो छ । हामीले एउटा स्तर बनाएका छौं, त्यसलाई निरन्तरता दिनुपर्छ । त्यो स्तरअनुरुप खेल्यौं भने हामी यो प्रतियोगिता जित्न सक्छौं । पछिल्लो दुई महिनामा नेपालले जसरी खेल्यो त्यही कारण नेपालबाट धेरै अपेक्षा गरिएको प्रशिक्षक मोन्टी देसाई स्वीकार्छन् । टिमले राम्रो खेल्दै आएको समयमा आफूअनुकूल नतिजा आशा गर्नु स्वभाविक नै हो । विशेष गरी हामी घरेलु मैदानमै खेलिरहेका छौं, देसाईले भने, नेपाली टोलीमाथि गरिएको अपेक्षा व्यवस्थापन गर्नु महत्त्वपूर्ण हुन्छ । पछिल्ला नतिजाहरूले हामीलाई अझ गहन जिम्मेवारी दिएको छ । मिमिनेत, सही दिमाग लगाएर खेल्नु मैले राखेको अपेक्षा हुन् । मलेसियाबारेमा आफूलाई केही थाहा नभएकाले त्यो टोलीबारे केही भन्नु उचित नहुने देसाई बताउँछन् । रोहित पहिलो खेलमा राम्रो सुरुआत गर्न जरुरी रहेको आवश्यकता देख्छन् । नियमित प्रतिद्वन्द्वी मलेसियाले नेपाललाई खासै चुनौती दिन सकेको छैन । नेपालले मलेसियासँग ५० ओभरमा खेलेका पछिल्ला ५ खेलमै विजय हात पारेको छ । तर मलेसियाका प्रमुख ब्याटर वीरनदीप सिंह नेपालमा आएर नियमित खेल्दै राम्रो प्रदर्शन दिइरहेकाले घरेलु टोली त्यसमा सचेत छ ।प्रिमियर कपलाई लिएर आत्मविश्वासी देखिएका रोहित भन्छन्, हामी पूर्ण तयारीसाथ खेलिरहेका छौं । घरेलु मैदानको फाइदा पनि छ । गत वर्ष जति पनि सफलता पायौं त्यसलाई बिर्सेर अब नयाँ अध्यायको सुरुआत गर्नुपर्छ । हामीसँग ठूलो आस गरिएको छ । सबैले आफूले पाएको जिम्मेवारी लिएर खेल्न जरुरी छ । कीर्तिपुर मैदानमा सोमबार फिल्डिङका क्रममा करण केसीले थ्रो गरेपछि देसाई भन्दैथिए, हात खोलो । सन् १९९६ मा सुरु भएको एसीसी ट्रफीदेखि नेपालले अन्तर्राष्ट्रिय प्रतियोगिता खेल्दै आएको छ । प्रिमियर कपअघिको प्रतियोगिता हो एसीसी ट्रफी । तर नेपालले एसीसी ट्रफीबाट कहिल्यै एसिया कपमा पुग्न सकेन । एसिया कप खेल्ने सपना पूरा गर्न यसपटक नेपालसामु हात राम्रैसँग खोल्ने उपयुक्त अवसर आएको छ ।"
जावलाखेललाई फाइदा,"आजका खेल खुमलटारविरुद्ध एनआरटी१५ः०० बजे, दशरथ रंगशालामनाङविरुद्ध आर्मी१८ः०० बजे, दशरथ रंगशाला"

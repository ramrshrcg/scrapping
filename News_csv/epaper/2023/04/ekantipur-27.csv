शीर्षक,विवरण
'करका दर परिवर्तनमा अनियमितता हुन दिन्नँ,"बजेटमा साना तथा मझौला उद्योगी व्यवसायीलाई राहत पुग्ने गरी सस्तो ब्याजदरका कर्जा कार्यक्रम ल्याइने संकेत पनि अर्थमन्त्री महतले गरेका छन् । अहिले लगानीको वातावरण बिग्रिएको बताउँदै उनले भने, लगानीको वातावरण सिर्जना गरेर खस्किएको निजी क्षेत्रको मनोबल उकास्ने खालका कार्यक्रम आगामी बजेटमा ल्याइनेछ । लगानी बढेमात्र रोजगारी पनि बढ्ने भएकाले लगानीमैत्री वातावरण निर्माण अपरिहार्य भएको छ । सांसदहरूले साविकको सांसद विकास कोष ब्युँताउन गरेको मागप्रति भने अर्थमन्त्री महतले उनीहरूको बचाउ गरे । सांसद विकास कोष सही प्रयोजनका लागि ल्याइए पनि केहीले गलत रूपमा प्रयोग गरेकाले कोषप्रति नै नकारात्मक धारणा बनेको उनको भनाइ छ । जनप्रतिनिधिहरू सबै खराब मात्र छन् भन्ने भाष्य ठीक होइन । धेरैले संसद् विकास कोषको सही सदुपयोग गरेका छन्, उनले भने, अहिले सांसदले उक्त कोष ब्युँताउन सुझाव मात्र दिएका हुन् । त्यसबारे निर्णय भएको छैन । कार्यक्रममा अर्थमन्त्री महतले राष्ट्रसेवक कर्मचारीलाई तलबभत्ता नै दिन नसक्ने अवस्था नरहेको बताए । साधारण खर्चको अहिलेको स्थिति हेर्दा तलबभत्ता नै दिन नसक्ने अवस्था होइन, सबैले तलबभत्ता पाउँछन्, उनले भने, सामाजिक सुरक्षा भत्ता घटाउन थाल्यो भनेर प्रचार भएको छ, त्यो होइन । साधारण खर्चभित्र पनि गाडी, फर्निचर, मसलन्दलगायतका खर्च घटाउनेतर्फ लागिएको उनले बताए । पुँजीगत खर्चतर्फ पनि अनावश्यक रूपमा निर्माण गर्न लागिएका ठूला भवनको निर्माण रोकिने उनको भनाइ थियो । चालु आर्थिक वर्षका लागि लक्ष्यअनुसार राजस्व प्राप्ति हुने सम्भावना नरहेको उनले स्वीकार गरेका छन् । पछिल्ला महिना राजस्व उठाउने दरमा प्रगति हुने भए पनि लक्ष्य हासिल हुन नसक्ने उनले बताए ।बाह्य क्षेत्रको समस्या समाधानका लागि आयातमा प्रतिबन्ध लगाउँदा पनि राजस्व घटेको अर्थमन्त्री महतको भनाइ छ । राजस्वको ठूलो भार भन्सारबाट प्राप्त हुने हो, उनले भने, बर्सेनि पुँजीगत खर्च साधारणभन्दा कम हुँदै गएको छ, यो पनि चिन्ताको विषय हो । अर्कोतर्फ जति पुँजीगत खर्च छुट्याएका थियौं, त्यो खर्च नहुँदा अर्थतन्त्रमा शिथिलता देखियो । विगतमा जग्गाको कित्ताकाट रोकिँदा पुँजी चलायमान हुन नसकेको, सेयर बजार घटेको लगायतका कारणले पनि अर्थतन्त्रमा शिथिलता थपिएको उनको भनाइ छ । राष्ट्र बैंकले मौद्रिक नीतिमा केही संकुचन गरेको छ, त्यसलाई अलि फराकिलो बनाउनुपर्यो, उनले भने, यसो गर्दा ब्याजदर पनि तल आउँछ र कर्जाको माग बढ्छ । पुँजीगत खर्च नबढ्नुमा पूर्वतयारी बिना गरिने ठेक्का मुख्य कारण रहेको अर्थमन्त्री महतले बताए । साइट क्लियरेन्स भएको हुँदैन, वनको समस्या टुंगिएको हुँदैन, विद्युत्, टेलिफोनको पोल हटाइएको हुँदैन, उनले भने, तर ठेक्का लागिसकेको हुन्छ, जसले गर्दा त्यस्ता ठेक्कामा लागत बढिरहेको छ, समय बढिरहेको छ तर नियमित काम हुन नसक्दा पुँजीगत खर्च बढ्न सकेको छैन ।"
'उत्पादकत्व र रोजगारी बढाउँछौं,"आन्तरिक उत्पादन न्यून भई ठूलो मात्रामा वस्तु आयात हुँदा व्यापार घाटा चुनौतीका रूपमा रहेको र मुलुकभित्रै पर्याप्त रोजगारी सिर्जना नहुँदा युवा पलायन बढ्दो क्रममा रहेको उनले जनाए । अहिले देखिएको समस्यालाई समाधान गर्न विगतका अनुभवहरूबाट सिक्दै राष्ट्रिय उत्पादन र रोजगारीलाई केन्द्रमा राख्ने गरी नीति, योजना र कार्यक्रम ल्याउन सरकारले आवश्यक गृहकार्य गरिरहेको उनले बताए ।सहकारी र लघुवित्त क्षेत्रमा देखिएको विश्वासको संकट निवारण गर्न प्रयास भइरहेको दाहालले दाबी गरे । सहकारीलाई उत्पादन र श्रम क्षेत्रमा केन्द्रित गर्न, बचतकर्ताको निक्षेप सुरक्षित गर्न एवं पीडितहरूले न्याय पाउने व्यवस्थाका निम्ति एक उच्चस्तरीय अध्ययन कार्यदल निर्माण गरिएको छ, दाहालले भने, अर्थतन्त्रलाई चलायमान बनाउन र उद्योगव्यवसायलाई संकटबाट जोगाउन घरजग्गा कारोबारलाई खुला गर्ने निर्णय भइसकेको छ । यसले अर्थतन्त्र सुधारका क्षेत्रमा महत्त्वपूर्ण योगदान गर्ने विश्वास लिएका छौं ।दाहालले बैंकको ब्याजदर घटाउन आवश्यक पहल अगाडि बढिरहेको बताए । पछिल्लो समय शोधनान्तर सकारात्मक भएसँगै तरलता र ब्याजदरमा क्रमिक सुधार देखिएको छ । थप सुधारका लागि तत्काल केही महत्त्वपूर्ण कदम चाल्ने उनले बताए । अहिले मुलुकको समग्र शोधनान्तर स्थितिमा अपेक्षित सुधार आइसकेको छैन, शोधनान्तर घाटालाई सम्बोधन गर्न चालिएका कदमबाट पछिल्लो समय शोधनान्तर बचतमा छ, प्रधानमन्त्री दाहालले भने, आन्तरिक उत्पादन वृद्धि गर्न अल्पकालीन र मध्यकालीन कदम चाल्नै पर्छ ।पर्यटन क्षेत्रको बहुआयामिक विकासका निम्ति विमानस्थलहरूको निर्माण, विस्तार र स्तरोन्नति, होटललगायत पर्यटन पूर्वाधार निर्माण, सुरक्षा प्रबन्ध एवं पर्यटकको बसाइ लम्ब्याउन आवश्यक नीति तय गरिने उनले बताए । मुलुकभित्रै रोजगारीको अवस्था सिर्जना गर्न आन्तरिक उत्पादन र नवप्रवर्तनको क्षेत्रमा लगानी केन्द्रित गरिने उनको भनाइ थियो । वैदेशिक रोजगारीमा रहेका नेपालीलाई सामाजिक सुरक्षा कोषमा आबद्ध गरिएको र आगामी दिनमा यसलाई थप व्यवस्थित र विस्तार गरिने उनले बताए । वैदेशिक रोजगारीमा रहेका नेपालीको हित रक्षा एवं उनीहरूको सीप, पुँजी र दक्षतालाई राष्ट्र निर्माणको अभियानमा जोड्ने गरी आवश्यक नीति र कार्यक्रम लागू गर्दै छौं, प्रधानमन्त्री दाहालले भने, तस्करी, न्यून बीजकीकरण, राजस्व छली, हुन्डी, विदेशमा अवैध कारोबारमा लगानी तथा पुँजी पलायन नियन्त्रण गरिनेछ । विप्रेषणलाई बैंकिङ प्रणालीबाट पठाउने व्यवस्थाका लागि प्रोत्साहनमुखी नीति अवलम्बन गर्दै छौं । दाहालले विकास मोडेलबारे पुनर्विचार गर्नुपर्ने बताए । योजनाबद्ध विकासका प्रयासबाट भौतिक पूर्वाधार निर्माण, शिक्षा, स्वास्थ्य, लैंगिक समानता, समावेशिता क्षेत्रमा महत्त्वपूर्ण उपलब्धि हासिल भए पनि उत्पादन र रोजगारीको क्षेत्रमा प्रगति उत्साहजनक नभएको बताए । संविधानले समाजवादउन्मुख आर्थिक प्रणालीको निर्माण गर्ने संकल्प गरे पनि हाम्रा हालसम्मका नीति तथा कार्यक्रम त्यसतर्फ लक्षित हुन सकेका छैनन्, उनले भने, यातायात, ऊर्जा र सञ्चारजस्ता पूर्वाधारको व्यवस्थाबाट विकासको ढोका खुल्ने, त्यस्ता सुविधा पुगेका ठाउँमा उद्योगहरू खुल्ने, कृषिको आधुनिकीकरण हुने र समग्र उत्पादन तथा रोजगारी बढ्ने विश्वास गरिन्छ । तर, हामीले यस्ता पूर्वाधार पुर्याएका गाउँ बसाइँसराइका कारण रित्तिँदै गएको छ र पहिले खेती गरिएको जमिन बाँझो हँॅदै छ । दैनिक ठूलो संख्यामा युवा बिदेसिने क्रम कायमै छ । यस्तो अवस्थामा परिवर्तन ल्याउन टालटुले नीति, योजना र कार्यक्रमबाट सम्भव नहुने दाहालको तर्क छ । त्यसका लागि गुणात्मक क्रमभंग अपरिहार्य रहेको उनले बताए ।विश्वका केही देशको उदाहरण दिँदै प्रधानमन्त्री दाहालले भने, हामीले विश्वका धेरै देश देखेका छौं, जहाँ अहिले निकै ठूलो संकटको स्थिति छ, युद्धको स्थिति छ । अफगानिस्तानको कुरा गरौं वा अहिलेको युक्रेनको कुरा गरौं । हामी सबैले यो विषयलाई गम्भीरतापूर्वक विचार गर्नॅ जरुरी छ । पछिल्लो समय विकासले मात्र पनि नागरिक सन्तुष्ट नभएको स्थिति महसुस भएको प्रधानमन्त्री दाहालको भनाइ छ । उनले कतै नेपाल शक्तिराष्ट्रहरूको शक्ति सन्तुलन र प्रतिस्पर्धाको सिकारमा त छैन भनेर प्रश्नसमेत गरे । उनले भने, कहीँ हामी निकै ठूलो अन्तर्राष्ट्रिय शक्ति सन्तुलन र शक्ति प्रतिस्पर्धाको अप्ठ्यारोको सिकार त हुँदै छैनौं ? हामी सबैले गम्भीरतापूर्वक सोच्नु जरुरी छ । त्यसमा पनि जिम्मेवार नागरिक र बुद्धिजीवीहरूले गम्भीरतापूर्वक सोच्नुपर्ने आवश्यकता छ ।कार्यक्रममा स्वागत मन्तव्य दिँदै कान्तिपुर मिडिया ग्रुपका अध्यक्ष तथा प्रबन्ध निर्देशक कैलाश सिरोहियाले देशको अर्थतन्त्र ठीक ढंगबाट चल्न नसकिरहेको र त्यसमा केही पुराना र केही नयाँ समस्या रहेको बताए । आउँदो आर्थिक वर्षको बजेट घोषणासँगै अर्थतन्त्रलाई नयाँ शिराबाट चलायमान गराउन प्रधानमन्त्री पुष्पकमल दाहाल नेतृत्वको सरकारले सक्रिय भूमिका खेल्नुपर्ने उनको धारणा थियो । कोभिड महामारी मत्थर भएपछि संकटोन्मुख अर्थतन्त्रमा सुधार होला भन्ने आम अपेक्षा थियो । तर, यसमा तात्त्विक परिवर्तन आउन सकिरहेको छैन । स्वास्थ्य महामारीबाट बाहिर निस्कनेबित्तिकै विदेशी विनिमय सञ्चिति कम भएर अर्थतन्त्रका बाह्य सूचक झन् संकटोन्मुख भएका थिए, उनले भने, सरकारले निषेधात्मक नीति अघि सारेपछि विदेशी मुद्रा सञ्चिति, शोधनान्तर स्थिति, रेमिट्यान्सलगायत बाह्य सूचकमा त सुधार भएको छ तर अर्थतन्त्रको आन्तरिक पाटोका समस्या हट्न सकेका छैनन् ।अध्यक्ष सिरोहियाले हाल समग्र निजी क्षेत्र आर्थिक मन्दीको मारमा रहेको र सरकार आफैंले अपेक्षित राजस्व संकलन गर्न नसकिरहेको बताए । उद्यमी व्यवसायीले बैंक तथा वित्तीय संस्थाबाट सहजै ऋण पाउन सक्ने अवस्था छैन । पाइहाले पनि महँगो ब्याज तिर्नॅपर्छ, उनले भने, नेपाली अर्थतन्त्रले आम जनजीवनमा आत्मविश्वास जगाउन सकेको छैन । विगतमा राजनीतिक अस्थिरता, भूकम्प, कोभिडजस्ता कारणले अर्थतन्त्रमा धक्का पुगेको उल्लेख गर्दै उनले ती समस्या अन्त्य भइसक्दा पनि अर्थतन्त्रमा सुधार नआउनुको कारण जनताले खोजिरहेको पनि बताए । यस्तै अवस्था जारी रहने हो भने मुलुक ठूलो आर्थिक दुर्घटनामा पर्ने खतरासमेत छ, उनले भने, यस संकटलाई सम्बोधन गर्नका निम्ति राज्यका विभिन्न निकायबीच आवश्यक समन्वय र सहकार्य हुन सकिरहेको छैन । कुनै निकाय या पदाधिकारीले कहींकतैबाट बाधा अड्चन उत्पन्न गरिरहेका छन् भने पनि त्यसलाई चिरेर सकारात्मक परिणाम दिनैपर्ने खाँचो छ ।राज्यका सबै निकाय र निजी क्षेत्रले आआफ्नो ठाउँबाट रचनात्मक भूमिका खेल्दा मात्र हालको भयावह चुनौती सुल्झने अध्यक्ष सिरोहियाको धारणा छ । राष्ट्रिय अर्थतन्त्र सुधार्न राष्ट्रियस्तरकै सहमति आवश्यक छ, उनले भने । कान्तिपुर मिडिया ग्रुपले विभिन्न कन्क्लेभ, समिट र राउन्ड टेबलमार्फत राष्ट्रिय महत्त्वका मुद्दामाथि केन्द्रित बहस चलाउँदै आएको पनि सिरोहियाले जानकारी दिए ।"
जोगियो उपेन्द्रको अस्तित्व,"अर्कोतर्फ मधेस सरकारका मुख्यमन्त्री यादव, मन्त्रीहरू र प्रमुख न्यायाधिवक्ता वीरेन्द्र ठाकुर मन्त्रालय र अड्डा बंक गरेर बारामै बसी उपेन्द्रको प्रचारप्रसारमा लागे । मुख्यमन्त्री यादवलाई त निर्वाचन आयोगले स्पष्टीकरण नै सोध्यो । जसपा र जनमतबीच फेक वार चल्यो । उपेन्द्रमाथि यादव समुदायलाई मात्र काखी च्यापेको आरोप लगाउँदै राउतका समर्थकले खेदो खने । जसपा समर्थकले पनि जनमत पार्टीका नेता अब्दुल खानको आपत्तिजनक भिडियो लिक गर्दै राउत झूटा वैज्ञानिक रहेको प्रचार गरे । बाराको उपनिर्वाचनमा एकअर्कालाई खुइल्याउनेबाहेक दुवै दलका खासै एजेन्डा थिएनन् । उपेन्द्रलाई फिरिंगी उम्मेदवार भनेर जनमतले मतदातालाई आफूतिर तान्न खोज्यो । पहिलो संविधानसभा निर्वाचनमा मोरङ र सुनसरीबाट चुनाव जितेका यादव दोस्रो संविधानसभामा सुनसरीबाट निर्वाचित भए । ०७४ मा उनी सप्तरी आए । उपनिर्वाचनमार्फत उनी अब बारा पुगेका छन् । उपनिर्वाचनको दुई दिनअघि गठबन्धनको सभामा प्रधानमन्त्री पुष्पकमल दाहाल, कांग्रेस सभापति शेरबहादुर देउवा र एकीकृत समाजवादी अध्यक्ष माधवकुमार नेपालले एकै स्वरमा बारा२ का मतदातालाई भने, उपेन्द्रजी हामीलाई हाउस (संसद्) मा चाहिने व्यक्ति हो । मधेसका लागि उहाँ जहिल्यै हामीसँग झगडा गर्नुहुन्छ ।मधेश मुद्दालाई क्यास गर्न उपेन्द्रले ठूला दलका उपल्ला नेतामार्फत आफ्नो तारिफ गराएको लेखक तथा विश्लेषक रोशन जनकपुरीको बुझाइ छ । बाराबाट चुनाव जितेर उपेन्द्रजीले आफ्नो राजनीतिक अस्तित्व जोगाउनुभएको छ, उनले भने, सत्ताबाहिर रहँदा क्षेत्रीय दलले उत्पात मच्चाउने गरेको देखिन्छ । राजनीतिलाई सन्तुलन मिलाउन पनि उनलाई सबै दल मिलेर जिताएका हुन् । सत्ता गठबन्धनको बैठकमा पनि सांसद नहुँदा उपेन्द्रजीको उपस्थिति उदास हुने भएकाले उनलाई जिताउनु स्वाभाविक नै हो ।बारा२ मा २८ हजार ४ सय १५ मत ल्याएर विजयी भएका उनले जनमतका उम्मेदवारलाई ५ हजारभन्दा बढी मतले पछि पारेका छन् । जनमतका शिवचन्द्र कुशवाहले २३ हजार ३ सय ३४ मत मात्रै पाए । यादवलाई सत्तारूढ दलहरू कांग्रेस, माओवादी, लोसपा र एकीकृत समाजवादीले सघाएका थिए ।चुनाव जितेपछि मंगलबार राति सञ्चारकर्मीसँग कुरा गर्दै उपेन्द्रले बारावासीले आफूलाई ठूलो बोझ र जिम्मेवारी दिएकामा खुसी व्यक्त गरे । उहाँहरूले दिएको अभिभारा पूरा गर्न सक्दो प्रयास गर्नु छु, उपेन्द्रले भने, बारावासीको माग र एजेन्डालाई मूर्त रूप दिने र कार्यान्वयन गर्ने मेरो प्रयास रहन्छ । मेरो बुद्धि, बल र विवेकले भ्याएसम्म दत्तचित्त भएर लाग्छु । उपेन्द्रले त्यहाँबाट चुनाव जित्नुमा यादव मतदाताको झुकाव र गठबन्धन दलको इमानदारिता नै देखिएको हो । बारा२ मा सबैभन्दा बढी यादव मतदाता छन् ।"
पल्टन घरमा वैद्यखाना,"(काठमाडौं)आमाबुबाले ओखलमा जडीबुटी कुट्न लगाउँदा उनले कहिल्यै नाइँनास्ति गरेनन् । औषधि बनाउन होस् या घरघरमा पुर्याउन कहिल्यै अल्छी मानेनन् । वैद्य परिवारमा जन्मेका उनलाई विद्यालय शिक्षा अध्ययनका क्रममा आधुनिक चिकित्सातर्फभन्दा परम्परागत उपचार विधितर्फ आकर्षण बढ्यो । सानैदेखि जडीबुटीसम्बन्धी हस्तलिखित थ्यासफू घण्टौं लगाएर अध्ययन गर्थे । दरबार हाइस्कुलबाट २०३९ सालमा एसएलसी पास गरे । बुबा हरिकृष्ण र कान्छाबा कविराज विश्वनाथ वैद्यसँग नाडी विज्ञान पनि सिके । किशोरावस्थादेखि नाडीको गति नापेर बिरामीको उपचार गर्दै आइरहेका उनी बुढ्यौलीमा पनि उत्तिकै सक्रिय छन् । उनी हुन् काठमाडौं नरदेवीका ६५ वर्षीय वासुकृष्ण वैद्य । उनको पुस्ताले परम्परागत वैद्य उपचार गर्दै आइरहेको ५ सय ६ वर्ष पुरानो लिखित इतिहास छ । इतिहासविद् महेशराज पन्तले पूर्णिमा पुस्तकमा नेपाल संवत् ६३७ देखि ८८५ सम्म पाटन सौगलमा मल्लकालीन राजाको मूल वैद्य लामुल वैद्य भनी उल्लेख गरेका छन् । लामुलको अर्थ राजवैद्य हो । असनबाट इन्द्रचोक जाँदा सय मिटर हिँडेपछि बालकुमारी केलटोल पुगिन्छ । त्यहाँ तिलिंगा अर्थात् पल्टन घर छ । पृथ्वीनारायण शाहका छोरा प्रतापसिंहको पालामा काजी अभिमान सिंह बस्न्यातले काठमाडौंमाथि विजय प्राप्त गर्न भूमिका खेल्ने ७२ जना सेनाको नाममा १८३२ मा तिलिंगा घर बनाएको इतिहास छ । त्यही घरमा ७ पुस्तादेखि तिलिंगा औषधालय को नाममा वैद्यको औषधि पसल चलेको छ । पछिल्ला पुस्ता हुन् वासुकृष्ण । उनी सुनाउँछन्, हाम्रो पुर्खा जहाँजहाँ लडाइँ हुन्थ्यो, त्यहाँ पुगेर घाइते सिपाहीको उपचारमा खटिन्थे । शाहवंशीय राजाहरूले राज्य विस्तारका क्रममा वैद्यहरूलाई सँगसँगै लैजाने गर्थे । वैद्यहरूले खेलेको भूमिकाको कदर गर्दै काजी बस्न्यातले तिलिंगा घरमा औषधालय खोल्न अनुमति दिएका थिए । सुरुवातमा औषधालय ६ खण्ड (३ कवल) मा फैलिएको थियो । औषधि बनाउने कामदार १२ देखि १५ जना थिए । हातखुट्टा भाँचिएका, मर्केका, नाक, कान, घाँटी, आँखा दुखेर उपचार गर्न आउनेको भीड लाग्थ्यो । औषधि बनाउन र बेच्न भ्याइनभ्याइ हुन्थ्यो । औषधि बनाउन आवश्यक हीरामोती, रत्न, पन्ना, मुगाजस्ता बहुमूल्य वस्तु र जडीबुटी घरमै ल्याइदिन्थे । पछि मानिसहरूको आकर्षण आधुनिक उपचार पद्धतिमा बढ्न थालेपछि ठूलोबुबा र माइला बुबाले छाडेर हिँडे । उनीहरूका सन्तानले पनि निरन्तरता दिएनन् । अहिले वासुकृष्ण एक्लैले औषधालय चलाउँदै आएका छन् । पसल पनि एउटा खण्डको पनि आधामा खुम्चिएको छ । कामदार पनि एकदुई जनामा मात्र छन् । वासुकृष्णका सन्तानले पनि अर्कै पेसा अँगालिसकेका छन् । आफू भने कमाउनेमा भन्दा पनि पुण्य काम ठानेर सेवा दिइरहेको वासुकृष्णले सुनाए । भने, वरिष्ठ डाक्टरहरूले सन्चो बनाउन नसकेका रोग निको बनाउन पाउँदा आत्मसन्तुष्टि मिल्छ । यसलाई ठूलो धर्मको रूपमा लिएको छु । पछिल्लो समय उपत्यकामा थुप्रै वैद्य पसलहरू खुलेका छन् । तर, अरूभन्दा तिलिंगा औषधालय फरक छ । यहाँ नाडीको चाल जाँचेर उपचार गरिन्छ । तिलिंगा ब्रान्डको औषधिबाहेक अन्य ब्रान्डको कमै मात्रामा बिक्री गरिन्छ । वासुकृष्ण औषधि हातैले तयार पार्छन् । मिसावट गर्दैनन् । भन्छन्, कम मात्रामा बनाउँछु । शुल्क महँगो पर्न सक्छ । तर, औषधि शुद्ध बनाउँछु । उनी घरमै च्यवनप्रास तयार पार्छन् । क्यान्सर, मिर्गौला, सुगर, प्रेसर, बाथ, हाडजोर्नी, छाती, पेट दुखेको, निद्रा नलागेको, दम, अल्सर, पत्थरी, रुघाखोकी, ज्वरो, टाइफाइड, जन्डिस, खटिरा, दाग, पुरानो घाउ बल्झेको, मर्केको ठाउँमा लगाउने लेपलगायत ६४ थरीका औषधि उत्पादन गर्छन् । उनी अहिले औषधि बनाउन आवश्यक यार्सा, पाँचऔंले, सिलाजित, जटामसी, सेतोचिनी, सतुवा, हर्रो, बर्रो, पाखनवेद, चिराइतोजस्ता बहुमूल्य जडीबुटी पाउन पनि मुस्किल पर्ने गरेको सुनाउँछन् । पहिला ललितपुरको लेले, चापागाउँ, गोदावरीदेखि लिएर हुम्ला, जुम्ला, मुगु, सिन्धुली, पोखरा, नुवाकोट, ताप्लेजुङ, पाँचथरलगायत क्षेत्रबाट आउँथ्यो, उनले भने । उनको पुस्ताको इतिहास यतिमा सीमित छैन । तत्कालीन राजा रणबहादुर शाहको पालामा बिफर लागेकालाई तामाकोशीपारि डाँडो कटाइन्थ्यो । उतिबेला देश निकालापछि बिफरले छोएका बालबालिकालाई पश्चिममा मर्स्याङ्दीपारिसम्म पुर्याइयो । धेरै नेवार परिवारले बालबालिकासहित उपत्यका छाड्नुपर्यो । बिफरसँगै खिचा कै, भुस कै, क्यएक्यए कैजस्ता खटिराले पनि मानिसलाई सताएको उनी सुनाउँछन् । त्यस्तो विपद्का बेला आफ्ना पुर्खाले उपचार गरेर धेरैको ज्यान जोगाएको उनले बताए । उनी भन्छन्, तःकैले त सद्दे मानिसलाई तुरुन्तै कुरूप बनाउँथ्यो, दृष्टिविहीन बनाउँथ्यो र मृत्युको अवस्थासम्म पुर्याउँथ्यो । त्यो बेला पुर्खाले धेरैलाई घरायसी खोप बनाएर उपचार गरेको इतिहास छ ।गोरक्षबहादुर न्हुछे प्रधानको पुस्तक मेरा श्रद्धेय पुर्खाबारे संक्षिप्त इतिहास मा रणबहादुर शाहकी पत्नी कान्तिवती बिरामी परेको र वैद्यले दिएको औषधि सेवनले रानीको शरीरमा फोकाहरू उठेको उल्लेख छ । राजाले नचाहिने औषधि खुवाएको भनी वैद्यलाई मृत्युदण्ड दिएका थिए तर पछि उक्त वैद्यले दिएको औषधि ठिकै भएको कुरा खुल्न आयो । रानीले खानपिनमा ध्यान नदिँदा बिरामी परेको पुष्टि भएपछि दरबारमा वैद्यहरूलाई थप सम्मान दिएको प्रधानको पुस्तकमा उल्लेख छ । वासुकृष्णका अनुसार पहिला दरबारमा वैद्यहरूले महारानीलाई छुन पाउँदैनथे । काँचो धागो नाडीमा बेरेर त्यसबाट गति पत्ता लगाएर रोग पत्ता लगाउने गरिन्थ्यो ।उपत्यकामा प्राचीनकालदेखि नाग वैद्य, ग्वलः र व्याघ्री वैद्य प्रख्यात छन् । बाघको घाँटीमा हड्डी अड्किँदा उपचार गरिदिएका वंशज व्याघ्री वैद्यको रूपमा परिचित छन् । व्याघ्री वैद्य वासुकृष्णका पुस्ता मानिन्छ । नाग वैद्य कर्कोटक नागराजाकी श्रीमतीको आँखा दुख्दा निको बनाइदिने ज्यापू वैद्य हुन् । लंकाका राजा रावण गोकर्णमा तपस्या बस्दा बिरामी परेपछि बेसारको ओखती बनाएर खुवाई निको बनाइदिने पशुपति क्षेत्रका ग्वल वैद्यको रूपमा परिचित छन् । पहिलाका राजाहरूले रोग निको बनाइदिएबापत उपहार दिने गरिन्थ्यो । ज्यापू वैद्यलाई कर्कोटक नाग राजाले मणि, माणिक्य आदि बहुमूल्य हीरा जडित भोटो उपहार दिएको किम्वदन्ती छ । जुन रातो मत्स्येन्द्रनाथको भोटो जात्राका क्रममा प्रत्येक वर्ष राष्ट्रप्रमुखको उपस्थितिमा ललितपुरको जावलाखेलमा देखाइन्छ । व्याघ्री वैद्यहरूलाई पनि त्यतिबेला राजाहरूले थुप्रो जग्गा जमिन उपहार स्वरूप दिएको इतिहास छ । इतिहासविद् पन्तले पूर्णिमा पुस्तकमा पाटनको शातिग्ल (सौगल) चाबहालका विश्वराज वैद्यलाई राजा सिद्धिनरसिंह मल्लले नेसं ७४७ (विसं १६८४) वैशाखकृष्ण नवमीको दिन त्यही बहालको, १ खा, १७ हात नापो भएको, तरकारी बारी १४ मोहर टङ्कामा बेची गरिदिएको राजीनामा पत्र भनी उल्लेख गरेका छन् ।रोग निको बनाइदिएबापत उपहार दिने चलन अहिले पनि छ । कतिपयले डाक्टरहरूले निको बनाउन नसकेको रोग सन्चो बनाइदिएको भनी सुनको औंठी दिनेहरू पनि छन्, वासुकृष्ण सम्झन्छन्, कतिपयले चाँदीको करुवा त कतिपयले चाँदीका सुकुन्दा दिनेहरू छन् । परम्परागत औषधि बनाउन वासुकृष्णकी ६२ वर्षीया श्रीमती निर्मला वैद्य पनि उत्तिकै सक्रिय छिन् । विवाहअघि निर्मलालाई आयुर्वेद औषधिका बारेमा ज्ञान थिएन । महत्त्व बुझेयता निरन्तरता दिँदै आइरहेको उनले बताइन् । निर्मला सुनाउँछिन्, पहिले त मलाई केही थाहा थिएन । आयुर्वेद औषधिले पनि रोग निको हुन्छ र भन्ने लाग्थ्यो । तर, विस्तारै यसको महत्त्व बुझ्दै गएँ । पछि म पनि औषधालयमै व्यस्त हुन थालेँ । इतिहासविद् पन्तका अनुसार औषधालयलाई लिच्छविकालमा अरोग्यशाला भनी सम्बोधन गरिएको छ । आयुर्वेदका बारेमा राष्ट्रिय अभिलेखालयमा नेपाल संवत् सुरु हुनुभन्दा अगाडिका ग्रन्थहरू छन् । तर, अध्ययन अनुसन्धान भने कमै मात्रामा हुने गरेको बताएका पन्तले भने, सम्बन्धित निकायले चासो नदिँदा क्रमशः आयुर्वेदको ज्ञानहरू हराउँदै गएको छ । हामी सानोछँदा आयुर्वेदको औषधि खाएमा नेपालको पैसा विदेश जाँदैन भन्थ्यो । तर, अहिले आयुर्वेद औषधि प्रायः विदेशबाट आउन गरेको छ । विगतमा भारत, बेलायत, जर्मनी, फ्रान्सलगायत मुलुकबाट नेपाली औषधिको माग हुन्थ्यो ।नेपाल आयुर्वेद चिकित्सक संघका पूर्वअध्यक्ष डाप्रकाश ज्ञवालीले सरकारले चासो दिएमा नेपाललाई आयुर्वेद उपचारको केन्द्र बनाउन सकिने बताए । संसारमा नभएको जडीबुटी नेपालमा छ । तर, नीतिगत अलमलका कारण आम्दानीको बाटो बनाउन सकिरहेको छैन, उनले भने, वार्षिक ४० अर्बभन्दा माथिको व्यापार छ । फाइदा सबै विदेशी कम्पनीले लिइरहेको छ । जडीबुटी वन मन्त्रालयअन्तर्गत छ । तर, वनले काठजन्य वस्तुलाई बाहेक जडीबुटीको बारेमा त्यति ध्यान दिन सकिरहेको छैन, उनले भने, भारतमा जस्तै नेपालमा पनि वनस्पति बोर्ड बनाउन सकेमा समस्या समाधान गर्न सकिन्छ ।"
गण्डकी र लुम्बिनीमा मुख्यमन्त्री को ?,"(काठमाडौं)गण्डकी र लुम्बिनी प्रदेशमा सरकारको नेतृत्व कसले पहिले गर्ने भन्नेमा कांग्रेस र माओवादीबीच विवाद देखिएको छ । विश्वासको मत पाउन नसकेर एमालेका मुख्यमन्त्री पदमुक्त भएपछि दुवै प्रदेश प्रमुखले बिहीबार दिउँसो ४ बजेसम्म संविधानको धारा १६८ (२) अनुसार संयुक्त सरकारका लागि समय दिएका छन् ।संसद्मा विश्वासको मत पाउन नसकेपछि गण्डकीका मुख्यमन्त्री खगराज अधिकारी शनिबार र लुम्बिनीका मुख्यमन्त्री लीला गिरी सोमबार पदमुक्त भएपछि प्रदेश प्रमुखले नयाँ सरकार गठनका लागि बिहीबार दिउँसो ४ बजेसम्मका लागि समय दिएपछि सत्ता गठबन्धन गृहकार्यमा छन् । दुइटै प्रदेशमा कांग्रेस र माओवादीबीच आलोपालो सरकारको नेतृत्व गर्ने सहमति भए पनि कसले अगाडि गर्ने भन्ने नटुंगिएको माओवादीका महासचिव देव गुरुङले बताए । लुम्बिनीमा कांग्रेसले पहिले नेतृत्व गर्ने कुरा मिलेको छ, गण्डकीमा माओवादीले पहिले नेतृत्व गर्ने प्रयास भइरहेको छ, यसैमा सहमति गर्दा राम्रो हुन्छ, उनले भने । सत्ता गठबन्धनको शीर्ष बैठकमा सहभागी कांग्रेसका एक नेताले भने दुइटै प्रदेशमा पहिले कांग्रेसले नेतृत्व गर्ने सहमति भएको बताए । गठबन्धनभित्रको शक्ति सन्तुलन मिलाउन पनि दुवै प्रदेशमा कांग्रेसले सरकारको नेतृत्व गर्ने समझदारी भएको उनको भनाइ छ । अहिले कर्णाली र वाग्मतीमा माओवादी तथा सुदूरपश्चिममा कांग्रेस नेतृत्वको सरकार छन् । शीर्ष नेताहरूबीच गण्डकी र लुम्बिनीमा पहिलो कार्यकाल कांग्रेसले सरकारको नेतृत्व गर्ने सहमति भइसकेको छ, ती नेताले भने, भोलि (बिहीबार) केन्द्रबाट त्यहीअनुसार सर्कुलर हुन्छ ।केन्द्रीय सरकारमा एमालेसँग रहेका मन्त्रालय पाएकाले प्रदेशमा पनि एमाले र माओवादीबीच भएको भागबन्डाअनुसार सरकारको नेतृत्व मिलाउनुपर्ने कांग्रेसको धारणा छ । गत पुस १० मा निर्माण भएको गठबन्धनमा एमालेले ४, माओवादीले २ र जसपाले १ प्रदेशको नेतृत्व लिने सहमति भएको थियो । अहिले हामी केन्द्रदेखि प्रदेशसम्म त्यही सूत्रअनुसार शक्ति बाँडफाँट गर्न खोजिरहेका छौं, कांग्रेसका ती नेताले भने, कोशीको नेतृत्वबाट समेत एमालेलाई हटाउन प्रयास भइरहेको छ । कांग्रेस र माओवादीबीच गण्डकी प्रदेशमा पहिले कसले नेतृत्व लिने भन्नेमा चर्को संघर्ष छ । माओवादीले तनहुँको उपनिर्वाचनमा कांग्रेसका उम्मेदवार गोविन्द भट्टराईलाई सहयोग गर्नका लागि पहिलो कार्यकाल नेतृत्व पाउनुपर्ने सर्त राखेको थियो । तर सत्ता गठबन्धनले यससम्बन्धी निर्णय गरेको थिएन । बरु चैत २४ मा गोरखा सदरमुकाम पुगेका माओवादीका अध्यक्षसमेत रहेका प्रधानमन्त्री पुष्पकमल दाहालले गोरखाले प्रधानमन्त्री र उपप्रधानमन्त्री पाइसकेको र निकट भविष्यमै मुख्यमन्त्री पाउने बताएका थिए । यो कांग्रेसका सुरेन्द्रराज पाण्डेलाई मुख्यमन्त्री बनाउने संकेत थियो । पाण्डे गोरखा २ (२) बाट निर्वाचित प्रदेशसभा सदस्य हुन् । गोरखा २ बाट प्रतिनिधिसभा सदस्यमा चुनाव लड्न चाहेका उनलाई मुख्यमन्त्रीको आश्वासन दिएर सत्ता गठबन्धनले प्रदेशसभामा उम्मेदवार बनाएको थियो ।पहिलो कार्यकाल मुख्यमन्त्री सुनिश्चित गर्न संसदीय दल नेता पाण्डे सोमबार गण्डकीका कांग्रेस सांसदलाई लिएर काठमाडौं पुगेका थिए । उनले पार्टी सभापति शेरबहादुर देउवा र माओवादी अध्यक्ष एवं प्रधानमन्त्री दाहाललाई भेटेका थिए । शीर्ष नेताहरूले पहिलो कार्यकाल कांग्रेसले मुख्यमन्त्री पाउने प्रतिबद्धता व्यक्त गर्नुभएपछि हामी फर्केका हौं, तर अहिलेसम्म निर्देशन आएको छैन, टोलीमा सहभागी एक सांसदले भने । पाण्डेको टोली काठमाडौंबाट पोखरा फर्केकै दिन (मंगलबार) माओवादीका संसदीय दल नेता हरिबहादुर चुमान काठमाडौं पुगेका थिए । उनले प्रधानमन्त्री दाहालसहितका नेतालाई भेटेर पहिलो कार्यकाल मुख्यमन्त्री पाउनुपर्ने दाबी गरेका थिए । स्वाभाविक रूपमा हामीले पहिलो कार्यकाल मुख्यमन्त्री पाउनुपर्ने माग राख्यौं, नेतृत्वले सकारात्मक जवाफ दिएपछि पोखरा फर्कियौं, चुमानले भने, हामी निर्णयको प्रतीक्षामा छौं । माओवादीमा पहिलो कार्यकाल मुख्यमन्त्री नपाएको अवस्थामा ३ मन्त्रालय लिएर सरकारमा जानुपर्ने एकथरी सांसदको धारणा छ । ६० सदस्यीय प्रदेशसभामा माओवादीका ७ सांसद छन् । संसदीय दल नेता चुमान प्रदेशसभाको अघिल्लो कार्यकालमा पूरै ५ वर्ष र पछिल्लो समय खगराज अधिकारी नेतृत्वको सरकारमा ३ महिना मन्त्री भएका थिए । मुख्यमन्त्रीमा मरिहत्ते गर्नुभन्दा ३ जना साथीलाई मन्त्री बनाएर पठाउँदा ठिकै हुन्छ भन्ने कुरा पनि चलिरहेको छ, माओवादीका एक सांसदले भने । गण्डकीमा मुख्यमन्त्री तथा मन्त्रिपरिषद् कार्यालयसहित ७ मन्त्रालय छन् । स्वतन्त्रबाट जितेर एकीकृत समाजवादीमा प्रवेश गरेका राजीव गुरुङले पनि मन्त्री दाबी गरेका छन् । लुम्बिनीमा कांग्रेस संसदीय दल नेता डिल्लीबहादुर चौधरीलाई मुख्यमन्त्री बनाउन माओवादीसमेत सहमत भइसकेको छ । तर गण्डकीको बार्गेनिङ ले बुधबार सत्ता गठबन्धनले मुख्यमन्त्रीको दाबी पेस गर्न सकेन । गण्डकीमा माओवादीलाई दिने भएपछि मात्र लुम्बिनीमा चौधरीलाई समर्थन गर्ने माओवादीका एक सांसदले बताए । हामीले प्रदेशसभाको अघिल्लो कार्यकालमै कांग्रेसलाई मुख्यमन्त्री दिने सहमति गरेका थियौं, उतिबेला सम्भव भएन, माओवादीका एक सांसदले भने, त्यसैले अहिले पहिलो कार्यकाल कांग्रेसलाई दिन कुनै समस्या छैन, तर गण्डकीको कारण यहाँ पनि रोकिनुपर्ने अवस्था आयो ।मुख्यमन्त्री तथा मन्त्रिपरिषद् कार्यालयसहित १० मन्त्रालय रहेको लुम्बिनीमा माओवादीले अर्थ र भौतिकसहित ३ मन्त्रालय दाबी गरेको छ । कांग्रेसले भने अर्थ र भौतिकमध्ये एक मन्त्रालय आफूसँगै राख्न र माओवादीलाई दुई मन्त्रालय दिन चाहेको छ । कांग्रेसका एक सांसदले कांग्रेसले मुख्यमन्त्रीसहित ३ वा ४, माओवादीले २ वा ३ र जसपा, नागरिक उन्मुक्ति पार्टी, जनमत पार्टी र लोसपाले ११ मन्त्रालय पाउने सम्भावना रहेको बताए ।"
तीनतीन महिनामा फेरिन्छन् वाग्मती सभ्यता प्रमुख,"(काठमाडौं)सहसचिव दिलीप भण्डारी गत साउन १२ कम अधिकार सम्पन्न वाग्मती सभ्यता एकीकृत विकास समितिको प्रमुखमा सरुवा भए । दुई महिना नहुँदै असोज ६ मा उनी फिर्ता भए । त्यसपछि सहसचिवको दरबन्दी रहने प्रमुखमा उपसचिव सुवास बस्नेतलाई पठाइयो । उनलाई पनि सरकारले तीन महिना २० दिनमै फिर्ता बोलायो र पुस २८ मा सहसचिव रवीन्द्र बोहरालाई पठायो । समितिमा यो उनको दोस्रो कार्यकाल हो । वाग्मती सभ्यता समिति सहरी विकास मन्त्रालयअन्तर्गत पर्छ । वाग्मती सभ्यता समितिले एसियाली विकास बैंक (एडीबी) र सरकारी अनुदानसमेतबाट वाग्मती खोलालाई स्वच्छ र सफा राख्ने, ट्रिटमेन्ट प्लान्ट बनाउने, समग्र वाग्मती सभ्यताको पहिचान एवं जगेर्ना गर्नेलगायत शीर्षकमा बर्सेनि डेढदेखि तीन अर्ब बजेट खर्च गर्दै आएको छ । त्यहाँका प्रमुख समितिको सदस्य सचिव, एडीबीको प्रोजेक्ट डाइरेक्टर तथा वाग्मती आयोजनाको निर्देशकका रूपमा रहने व्यवस्था छ । तर कार्यकारी अधिकार भएका प्रमुखलाई सरकारले मनोमानी हेरफेर गर्दै आएको छ । ०७४ जेठयता मात्र समितिमा ११ प्रमुख भइसकेका छन् । सहरी विकास मन्त्रालय, त्यसअन्तर्गतका भवन विभागमा समेत कर्मचारी सरुवाको यस्तै बेथिति देखिन्छ । सहरी विकास मन्त्रालयका एक पूर्वसचिवले छोटो समयमा सरुवा गर्नुको उद्देश्य सही नरहेको बताए । करोडौं रुपैयाँ बजेट देखेपछि सबैको आँखा लाग्ने नै भयो । होइन भने दुई महिनामा कुनै पनि विभागीय प्रमुखले के काम देखाउन सक्छ ? उनले भने । विदेशी सहयोग खर्च गर्न पाउने र अस्थायी कर्मचारी राख्न सक्ने भएकाले समितिमा आकर्षण बढेको उनको भनाइ छ ।संघीय मामिला तथा सामान्य प्रशासन मन्त्रालयले गत चैत १५ मा सहरी विकासका नासु (स्टोरकिपर) युवराज गिरीलाई भूमि व्यवस्था सहकारी तथा गरिबी निवारण मन्त्रालयमा सरुवा गरेको थियो । गिरीले सहरी विकास छाड्न चाहेका छैनन् । उनलाई सहरी मन्त्रालयले रमाना दिने आँट पनि गरेको छैन । उनी सहरी विकास मन्त्रालय स्थापना भएदेखि नै त्यहीं छन् । २०७२ को भूकम्पका बेला त्रिपाल खरिदसम्बन्धी अनियमिततामा संलग्न आरोप लागेर उनी तीन वर्ष निलम्बनमा परेका थिए । सफाइ पाएपछि उनी त्यही मन्त्रालयको स्टोरमा छन् । स्टोरकिपरको पदमा कति आकर्षण छ भन्ने गत पुसमा भएको अर्को घटनाले देखाउँछ । वाग्मती समितिका तत्कालीन प्रमुख सुवास बस्नेतले गत पुस ७ गते साँझ एक कर्मचारीलाई आफ्नै गाडीमा राखेर कार्यालय लगे । त्यसपछि बस्नेतले आफ्नै टेबुलमा हाजिरखाता राखेर कार्यालय समय सकिएपछि उनलाई हस्ताक्षर गराए । पछि थाहा भयो, स्टोरकिपरमा नासु प्रेम विश्वकर्मालाई सरुवा गरेर ल्याइएको रहेछ । स्टोरकिपर दीपक सुवेदीलाई सरुवा गरेर विश्वकर्मालाई ल्याइएको थियो । सुवेदीले रमाना लिन मानेनन् । सरुवा रद्द गर्नुपर्ने दबाब मन्त्रालयका सचिव सुरेश आचार्यमाथि पर्यो । पछि विश्वकर्मा आफैं अन्यत्र गए । स्रोतका अनुसार हाल उपसचिव बस्नेत र स्टोरकिपर विश्वकर्मालाई पुनः वाग्मती पठाउने तयारी गरिएको छ । उपसचिव बस्नेतले सहसचिवको दरबन्दी भएको वाग्मतीमा प्रमुख हुन लबिइङ गरिरहेका छन्, स्रोतले भन्यो ।सहरी विकास मन्त्रालयको महाशाखामा झन्डै चार महिनादेखि एउटै पदमा दुई प्रमुख छन् । सहसचिव रामचन्द्र दंगाललाई सहरी मन्त्रालयको महाशाखा प्रमुखमा गत मंसिर अन्तिम साता सरुवा गरिएको थियो । तर उनले काम मात्र होइन, बस्ने कोठा र कुर्सीसमेत पाएका छैनन् । उक्त महाशाखाको प्रमुखमा गत साउनदेखि नै पदम मैनाली कार्यरत छन् । राष्ट्रिय भवन प्रविधि अनुसन्धान केन्द्रमा सरुवा गरिएका मैनाली नगएपछि महाशाखामा दुई सहसचिव भएका हुन् । सहसचिव मैनालीलाई तत्कालीन सहरीमन्त्री मेटमणि चौधरीले सहरी विकास तथा भवन निर्माण विभागको महानिर्देशकबाट गत साउनमा सहरी महाशाखामा सरुवा गरेका थिए । चौधरीले मन्त्रीबाट हट्ने बेला मैनालीलाई अनुसन्धान केन्द्रमा सरुवा गरे । मन्त्रालयमा हाल कार्यरत १३ सहसचिवमध्ये मैनाली वरिष्ठ हुन् । मैनालीलाई हटाइएपछि भवन विभागको महानिर्देशकमा नियुक्ति गरिएका सहसचिव दंगाललाई गत साउन २६ मा सहरी मन्त्रालय तानिएको थियो । स्रोतका अनुसार एउटै पार्टीका भए पनि चौधरी र त्यसअघिकी सहरी विकासमन्त्री रामकुमारी झाँक्रीबीच द्वन्द्व थियो । रामकुमारीको मान्छे भन्दै चौधरीले दंगाललाई विश्वास गरेनन् । झाँक्रीको कार्यकालमा विभागको महानिर्देशक भएका दंगाललाई मन्त्री चौधरीले मन्त्रालय तानेर भवन आवास र योजना महाशाखा प्रमुखको जिम्मेवारी दिएका थिए । चौधरीले महानिर्देशकमा भने सुरेन्द्रमोहन श्रेष्ठलाई पठाएका थिए । मन्त्रीको इच्छाअनुसार मात्र महानिर्देशक, मन्त्रालयका महाशाखा प्रमुख र वाग्मती समितिको प्रमुख तोकिने गरेको अधिकारीहरू बताउँछन् । दंगाल प्रमुख भएको आवास तथा योजना महाशाखाको जिम्मेवारी कनिष्ट सहसचिव दिलीप भण्डारीलाई दिएको स्रोतको दाबी छ ।"
'सिटाडेल की बोन्ड गर्ल,"(काठमाडौं) निक जोनास आफ्नी पत्नी प्रियंका चोपडालाई कति माया गर्छन् होला ? यो प्रश्नको उत्तर त उनीहरूसँग पनि छैन होला । तर निक आफ्नो प्रेमको प्रदर्शन भने खुलेर गर्छन् । भर्खरै उनीहरू हँदै रोमान्टिक पारामा देखिए, लन्डनमा । त्यसै पनि प्रियंका सुन्दर त छिन् नै, त्यसमाथि रातो लुगा लगाउनुपर्छ, उनी वास्तवमै आकर्षक देखिन्छिन् । प्रियंकाको यस्तै रूपमा निक मोहित भएका केही तस्बिर सोसल मिडियामा अहिले जताततै पाइन्छन् ।प्रियंकाले अफसोल्डर रेड गाउन लगाएकी थिइन् र त्यो उनलाई वास्तवमै खुबै सुहाएको थियो । उनी जताजता गइरहेकी थिइन्, निक उनलाई नै पछ्याइरहेका थिए । अहिले प्रियंका चर्चा नै चर्चामा छिन् र यसको कारण हो, उनको नयाँ वेब सिरिज सिटाडेल । लन्डनमा भएको यसकै प्रिमियरकै बेला प्रियंकालाई पछ्याइरहेका निकको तस्बिर भाइरल भएको हो । र, यसले त्यही वेब सिरिजलाई अझ चर्चाको विषय बनाउन मदत भने पक्कै गरेको छ ।जतिजति बेला निक कन्सर्ट गर्छन्, त्यहाँ प्रियंका पनि पुग्ने गर्छिन् । अब प्रियंकाको एउटा ठूलो सम्भावित उपलब्धिमा निकको उपस्थिति पनि चाहिन्थ्यो नै । सिटाडेल कै पृष्ठभूमिमा प्रियंकाका केही खास अन्तर्वार्ताहरू पनि सुन्न पाइएको छ । त्यसमा उनले भनेकी छन्, अब बल्ल त्यस्तो समय आएको छ, जहाँ आफूलाई हलिउडमा सबैले चिन्न थालेका छन् । तर यहाँसम्म पुग्न उनले धेरै नै संघर्ष पनि गर्नु पर्यो । यो संघर्ष ठ्याक्कै सकिने पनि छैन, न यो सजिलो नै थियो ।अझै जारी रहनेछ । फेरि यो सजिलो पनि हुने छैन । बलिउडबाट हलिउड छिरेको लगभग १० वर्षपछि उनी यत्तिको भन्न सक्ने भएकी हुन् । खासमा प्रियंका एउटा राम्रो ब्रेकको प्रतीक्षामा थिइन् । सायद यो ब्रेक त्यही सिटाडेल हुन सक्छ । केही सिनेमा पण्डितले प्रियंका अब ग्लोबल आइकन हुने दाबी पनि गरिरहेका छन् । प्रियंका भन्छिन्, म हलिउडमा आएको पनि दस वर्ष भयो, बल्ल एउटा ठूलो राम्रो भूमिका पाएकी छु । सिटाडेलमा मेरो भूमिका दमदार छ ।उनी थप्छिन्, यहाँसम्म पुग्न मैले धेरै मिहिनेत गरेकी छु । अनि मैले आफ्नो कामबाट हलिउडलाई मनाउन पनि सकेकी जस्तो लाग्छ । त्यसको अर्थ के हो भने हलिउडले अब प्रियंकालाई खुलेर स्विकार्न थालेको छ । नत्र यसअघिका अन्तर्वार्तामा प्रियंकाले बारम्बार भन्दै आएकी थिइन्, बलिउडमा उनलाई हेर्ने नजर धेरै राम्रो छैन, विशेषतः एसियालीका रूपमा । अझ बलिउड कलाकारका रूपमा । सायद अब यो फेरिँदै छ, यसका लागि धेरै श्रेय प्रियंकालाई दिनैपर्छ ।यसअघि पनि बलिउडका केही कलाकारले हलिउडमा प्रवेशका लागि प्रयास नगरेको पनि होइन, तर सबै उत्तिकै सफल भएनन् । तर प्रियंका एक प्रकारले अपवाद पनि रहिन् । यसको एउटा ठूलो कारण केही गरेर देखाउने उनको जिद्दीपन पनि जिम्मेवार छ । उनी सपना खुबै देख्छिन् । तर त्यसमै मात्र सीमित भने हुन चाहँदैनन् । सुरुमा उनका लागि बलिउडमा काम गर्न पाउनु नै ठूलो थियो, पछि उनले हलिउडको पनि सपना देखिन् र त्यसैको कारण हो, सिटाडेल ।हो चाहिँ के त यो ? पछिल्लो समय हलिउडमा जासुसी कथामा आधारित एकपछि अर्को सिरिज बनिरहेका छन् र ती सफल पनि भएका छन् । जेम्स बोन्ड सिनेमाबाट आकर्षित नहुने को होला र ? सिटाडेल लगभग यस्तै परम्पराको वेब सिरिज हो, जसको मुख्य भूमिकामा प्रियंका देखापरिरहेकी छन् । त्यस अर्थमा प्रियंका भइन्, बोन्ड गर्ल । एउटा रमाइलो तथ्य के पनि हो भने प्रियंकालाई मन पर्ने भूमिका पनि यस्तै हो, उनले धेरै अगाडि सपना देखेकी थिइन्, बोन्ड गर्ल बन्ने ।सिटाडेल सँग एक अर्को बलिउड स्टार वरुण धनव पनि जोडिएका छन् र यसका पनि खुसी छन्, प्रियंका । बलिउडमै छँदा पनि प्रियंकाले उत्तिकै संघर्ष गर्नुपरेको समाचार आइरहन्थे, किनभने उनको कोही गडफादर थिएन । उनी उत्तर प्रदेशमा जन्मेर हुर्केकी थिइन्, त्यसैले बलिउडकै लागि उनी बाहिरका थिए । त्यसैले उनलाई सेल्फ मेड पनि भन्ने गरिन्छ । खासमा उनको कुनै मनोरन्जन क्षेत्रको कुनै पृष्ठभूमि थिएन, तर त्यसमै आफूलाई प्रमाणित गरिन् ।एउटा तथ्य के पनि हो भने हलिउडले मात्र प्रियंकालाई अब खुलेर स्विकारेको छैन, बलिउडले पनि ज्वाइँका रूपमा निकलाई माया गर्न थालेको छ । अझ भनौं, भारतीय सिनेमाका पारखीका लागि निक पनि मन पर्न थालेको छ । नत्र सुरुमै शंकाको प्रश्न थियो, यी निकले कति दिनसम्म प्रियंकालाई मन पराइरहने हो, कतै यो प्रसंग पनि टुट्ने होइन, जस्तो उनका यसअघिका प्रेम सम्बन्ध टुटेका थिए । यी अमेरिकी गायक, गीतकार तथा नायकको जीवनमा यसअघि धेरै आए र गए पनि ।धेरै अगाडि उनले डिस्ने स्टार माइली साइरसलाई डेट गरेकी थिइन् । त्यसपछि दुई वर्षसम्म निक सेलेना गोमेजको मायामा भुले । त्यसबाट उम्केपछि उनको सम्बन्ध अस्ट्रेलियाली गायिका डेल्टासँग भयो । पछि उनीहरूको ब्रेकअपको समाचार आयो । निक यत्तिकैमा रोकिएनन् । उनको जीवनमा फेरि आइन्, मिस युनिभर्स २०१२ ओलिभा । उनी पछि मात्र प्रियंकाको पालो आएको हो । यसपल्ट लागिरहेको छ, निक प्रियंकासँग सम्बन्धलाई लिएर गम्भीर छन् ।यसलाई टुटाउन चाहँदैनन् । सन् २०१८ मा उनीहरूको पहिलो भेट भएको थियो । त्यही वर्ष निकले विवाहको प्रस्ताव राखे । अझ त्यही वर्ष उनीहरूको इन्गेजमेन्ट पनि भयो । पछि विवाह पनि । अब उनीहरूको एक छोरी पनि भइसकेकी छन् । अहिले धेरैलाई लागेको हुनुपर्छ, निक र प्रियंका दुवैलाई उनीहरूको सम्बन्धले धेरै फाइदा गरेको छ, करियरको दृष्टिकोणले पनि । यो त सकारात्मक नै हो । सुरुमै गरिएको प्रश्नको उत्तर सायद हुन सक्छ, निक प्रियंकालाई धेरै माया गर्छन् ।"
दक्षिण अफ्रिकामा ऐतिहासिक चुनाव,सन् १९९४ मा आजकै दिन (अप्रिल २७) मा पूर्ण नागरिक अधिकारसहितको बहुजातीय चुनाव भएको थियो । चुनावमा पहिलो पटक सबै जातजातिले मताधिकार पाएका थिए । उक्त चुनावमा अफ्रिकन राष्ट्रिय कंग्रेस विजयी भएको थियो । चुनावी परिणामसँगै अफ्रिकन राष्ट्रिय कंग्रेसको नेता नेल्सन मन्डेलाले पहिलो पटक काला जातिहरूको प्रतिनिधित्व गर्दै १९९४ को मे १० मा राष्ट्रिय एकताको सरकार गठन गरेका थिए । दक्षिण अफ्रिकाका प्रथम अश्वेत राष्ट्रपति मण्डेलाले १९९९ को जुनसम्म देशको शासनसत्ता सम्हालेका थिए । राष्ट्रपति हुनुअघि उनी अफ्रिकन राष्ट्रिय कंग्रेसको भ्रातृ संगठन उम्खोन्तो वे सिज्वेका नेता थिए । रंगभेदविरोधी आन्दोलनका क्रममा १९६२ मा पक्राउ परेपछि उनलाई दोषी ठहर गर्दै आजीवन जेल सजाय सुनाइएको थियो । उनी २७ वर्षपछि १९९० को फेब्रुअरी ११ मा रिहा भएका थिए । जेलमुक्त भएपछि पार्टीको नेतृत्व गरेका मन्डेलाको अगुवाइमा दक्षिण अफ्रिकामा १९९४ को बहुजातीय लोकतन्त्र सम्भव भएको हो । शासनकालमा सबैसँगको मेलमिलाप नीति लिएका मन्डेला १९९३ को नोबेल शान्ति पुरस्कार विजेता पनि हुन् ।
कैदीको पत्र को गीतमा सलिना,"काठमाडौं (कास) सनमकुमार बैरागको निर्देशनमा तयार भएको फिल्म कैदीको पत्र ले गीत सार्वजनिक गरेको छ । फिल्मको कति साह्रो सुहाको बोलको गीत ओएसआर डिजिटल युट्युब च्यानलमार्फत सार्वजनिक गरिएको हो । गीतमा अञ्जु पन्त र सागर आलेको स्वर छ । निर्देशक स्वयं बैरागको शब्द तथा सुरेश सेन्चुरीको संगीत रहेको गीतमा अभिनेत्री सलिना थापा मगरले नृत्य गरेकी छन् । जीवनमा पाएको खुसी सम्हाल्न नसक्दा आउने उतारचढाव फिल्मको विषयवस्तु रहेको छ । सम्पूर्ण छायांकन स्कटल्यान्डमा गरिएको फिल्ममा कुनाल विश्व, बेलायती अभिनेत्री म्याडिसन लाजारस, सलिना थापा मगर, पृथ्वीराज खत्री, सुवर्ण थापा, मनीष श्रेष्ठ, सुस्मिता थापा, क्यारी डोड्स, किरण कार्की, चरण प्रधान, विजेता श्रेष्ठ, फौस्तास तलग्का, लारेन वेस्टबरी, तपस्या शिवाकोटीलगायत कलाकारले अभिनय छ । दिल घले, नानी बैराग, कैलाश विश्वकर्मा र हिराल जोशी निर्माता रहेको फिल्म रामेश्वर कार्कीले छायांकन गरेका हुन् । अर्जुन जीसीको सम्पादनमा तयार फिल्मका गीतमा सुरेश सेन्चुरीसँगै विनम्र कर्माचार्यले संगीत भरेका छन् । त्यस्तै, अन्य गीतमा प्रताप दास, प्रविशा अधिकारी, सुबानी मोक्तान र अभिषेक कार्कीले स्वर दिएका छन् । फिल्म वैशाख १५ गतेदेखि प्रदर्शनमा आउनेछ ।"
'प्रसाद२ मा सामाजिक न्याय,"काठमाडौं (कास) शुक्रबारदेखि देशव्यापी प्रदर्शनमा आउने फिल्म प्रसाद२ ले फिल्मकर्मी, पत्रकार र सामाजिक अगुवालगायतबाट राम्रो प्रतिक्रिया पाएको छ । प्रदर्शनीको चार दिनअघि राजधानीमा गरिएको प्रिमियर शोमा फिल्म हेरेपछि अधिकांशले प्रसाद२ ले सामाजिक तथा जातीय मुद्दालाई रचनात्मक ढंगले उठाएको भन्दै प्रशंसा गरेका थिए । फिल्म हेरिसकेपछि संविधानविद् भीमार्जुन आचार्यले आफ्नो फेसबुकमा लेखेका छन्, प्रसाद२ सामाजिक न्यायको पक्षमा सशक्त आवाज ।सुदर्शन थापाको निर्देशनमा विपिन कार्की, केकी अधिकारी, अर्पण थापा, महेश त्रिपाठी, प्रकाश घिमिरे, विशाल पहाडीलगायत कलाकारको मुख्य भूमिका रहेको फिल्म हेरिसकेपछि अभिनेता दीपकराज गिरीले गम्भीर विषयमा गम्भीरतापूर्वक बनाइएको चलचित्र प्रसाद भनी टिप्पणी गरेका छन् । चार वर्षअघि नै प्रदर्शनमा आएको प्रसाद कै बाँकी कथा भनिएको फिल्ममा अन्तरजातीय विवाह गरेका एक जोडीको प्रेमिल कथालाई केन्द्रमा राखेर सामाजिक जातीय विभेद, राजनीतिक विकृति, समाजका अगुवाको हैकमवादी प्रवृत्तिविरुद्ध गर्ने संघर्षलाई चित्रण गरिएको छ ।प्रसाद२ फिल्म उत्कृष्ट लाग्यो । फिल्मले यथार्थतामा बसेर सर्वाधिक महत्त्वका सामाजिक मुद्दा, द्वन्द्व, प्रेमका सामाजिक र मनोवैज्ञानिक उल्झन देखाउन सफल छ, प्रिमियर शोपछि अभिनेत्री रेखा थापाले फिल्मबारे भनेकी छन्, कसरी आर्थिक, सामाजिक हैसियतले राजनीति प्रभावित छ र कसरी राजनीति सिद्धान्तभन्दा परम्परा हावी छ भन्ने मसिनो र सुन्दर प्रस्तुति छ । फिल्म प्रशिक्षार्थी किरण विकले प्रसाद२ आर्ट ड्रामा र कमर्सियलको राम्रो संयोजन रहेको टिप्पणी गर्दै फिल्म क्षेत्रको रास्वपा बन्ने संकेत गरे । त्यसैगरी निर्माता सन्तोष सेनले आफ्नो आँखाले जे देख्छ त्यही बोल्छु भन्दै फेसबुकमा लेखेका छन्, प्रसाद२ महाराम्रो, सबैलाई मैले भनेको कुरा विश्वास नलाग्ला तर मेरो शुभचिन्तकलाई भन्छु प्रसाद२ हेर्नुस् । फिल्मबारे अभिनेत्री ऋचा शर्मा, पूजा शर्मा, जसिता गुरुङ, बसुन्धरा भुसाल, भुवन चन्द, दीपाश्री निरौला, रिमा विश्वकर्मासहित चलचित्र विकास बोर्ड अध्यक्ष भुवन केसी, अभिनेता धिरज मगर, रमेश उप्रेती, सरोज खनाल, निर्देशक, निर्माता, पत्रकारले फिल्मको कथावस्तु, प्रस्तुति, कलाकारको अभिनय, निर्देशन पक्षलाई प्रशंसा गरेका छन् । सुशील पौडेलको लेखनमा तयार प्रसाद२ को देशभरका मल्टिप्लेक्सले बुकिङका लागि खुल्ला गरेका छन् । फिल्मका वितरक गोपालकाजी कायस्थ प्रिमियरमा पाएको सुखद प्रतिक्रियाले व्यावसायिक सफलता मिल्नेमा आशावादी देखिए । बिस्तारै नेपाली फिल्मका दर्शकले पनि हिरो, हिरोइन मात्र नहेरी फिल्मको कथावस्तु र प्रस्तुति मूल्यांकन गरी फिल्म हेर्ने सूची बनाउन थालेका छन् । प्रिमियरमा पाएको प्रतिक्रियाले पनि प्रसाद२ त्यो सूचीमा पर्छ भन्ने मेरो विश्वास छ, उनले भने ।"
सौगात र अर्पणको नयाा फिल्म,"काठमाडौं (कास) अभिनेता सौगात मल्ल र अर्पण थापाको मुख्य भूमिकामा फिल्म चोर पुलिस ः टम एन्ड जेरी निर्माण हुने भएको छ । फिल्मको निर्देशन मुकुन्द भट्टले गर्दै छन् । फिल्म निर्माण टिमले बुधबार एक पोस्टर सार्वजनिक गर्दै चोर पुलिस ः टम एन्ड जेरी को औपचारिक घोषणा गरेका हुन् । म्याक मिडिया एन्ड सर्विसेस प्रालिले निर्माण गर्ने फिल्म कमेडी जनरामा बन्नेछ । फिल्मलाई सुदीपचन्द्र बख्रेलले निर्माण गर्न लागेका हुन् । फिल्ममा सौगात र अर्पणसँगै शक्ति श्रेष्ठ, पुष्प खड्का, अनुप विक्रम शाही, कामेश्वर चौरसिया, सुपर गुरुङ, इन्दप्रसाद खरेल, प्रमिला उप्रेतीलगायतका कलाकारको अभिनय रहने जनाइएको छ । फिल्मका लागि अभिनेत्री छनोट गर्न बाँकी रहेको निर्देशक भट्टले बताए । फिल्मको कथा लेखनमा भने निर्देशक भट्टलाई नरेशनाथ योगी र सुमन सुनारले साथ दिएका छन् । पुरुषोत्तम प्रधानले छायांकन गर्ने फिल्मको सुटिङ नेपालबाहेक अमेरिका, क्यानडा र अस्ट्रेलियामा हुने जनाइएको छ ।"
भ्रष्टाचारीलाई उन्मुक्ति दिने गरी हदम्याद नतोक,"सरकारी सम्पत्ति हानिनोक्सानी गरी भ्रष्टाचार गर्नेलाई मृत्युपछि पनि मुद्दा चलाउन सकिने भ्रष्टाचार निवारण सम्बन्धी ऐन२०५९ को प्रावधान संशोधन गरेर हदम्याद पाँच वर्षमा सीमित गर्ने सरकारी प्रयास सर्वथा आपत्तिजनक तथा अस्वीकार्य छ । राष्ट्रिय सभामा पेस भएर प्रतिनिधिसभा पुगेको ऐनको पहिलो संशोधन विधेयक२०७७ मा गरिएको यो संशोधित व्यवस्था स्वयं नै संशोधनीय छ । यो व्यवस्था जस्ताको तस्तै पारित भएमा भ्रष्टाचारलाई दुरुत्साहन र भ्रष्टाचारीलाई उन्मुक्ति मिल्नेछ, अनि सरकारसंरक्षित भ्रष्टाचार मौलाउनेछ । तसर्थ, सरकारले जुनै नियतका साथ यस्तो प्रबन्ध गर्न खोजेको भए पनि प्रतिनिधिसभाको सामूहिक विवेकले यसलाई सच्याउनुपर्छ, र भ्रष्टाचारप्रति शून्य सहनशीलताको नीति अंगीकार गर्नुपर्छ । यसै पनि मुलुकमा भ्रष्टाचारीहरूलाई आममाफीजस्तै छ । पछिल्ला दशकहरूमा सत्तामा पुगेका राजनीतिकर्मी एवं उच्चपदस्थ अधिकारीहरूको अधिकांशको सम्पत्तिको स्रोत पारदर्शी छैन । उनीहरूको जीवनशैली र सन्तानको शिक्षादीक्षाका लागि लाग्नेलागेको खर्च र देखिने आम्दानीका बीच आनका तान फरक छ । अपवादस्वरूप केहीको मात्र आम्दानी र खर्चबीच तादात्म्य देखिन्छ । तैपनि यसबीचमा भ्रष्टाचार मुद्दा खेप्नुपरेका राजनीतिकर्मी तथा प्रशासकहरूको संख्या नगण्य छ । यसको अर्थ हो नेपालमा नेपालमा भ्रष्टाचार खुल्लमखुला मात्र होइन, निर्बाध पनि छ । यो कुनै आरोप मात्र होइन, मुलुकमा भ्रष्टाचार नियन्त्रण गर्न संवैधानिक रूपमा गठित निकाय अख्तियार दुरुपयोग अनुसन्धान आयोगको कार्यसम्पादनलाई नियाल्यो भने पनि ठूला भ्रष्टाचारलाई पूरै छुट भएकोजस्तो देखिन्छ । अख्तियारले बर्सेनि विशेष अदालतमा दर्ता गरेका मुद्दा संख्यामा गैरकानुनी सम्पत्ति आर्जन को हिस्सा ५ प्रतिशतभन्दा कम देखिनु यसैको द्योतक हो । अख्तियार एकातिर नक्कली शैक्षिक प्रमाणपत्र, घूसरिस्वत, सार्वजनिक सम्पत्ति हिनामिना लगायतका मसिना मुद्दामा मात्र अल्झिनु, र अर्कातिर विशेष अदालतमा सफलता नमिलेका कति बहुचर्चित मुद्दामा पुनरावेदन गर्न वा सर्वोच्च अदालतमा समेत पराजित भएमा पुनरवलोकनमा जान पनि उदासीन देखिनुको अर्थ पनि यही हो । भ्रष्टाचारविरुद्ध काम गर्ने अन्तर्राष्ट्रिय संस्था ट्रान्सपरेन्सी इन्टरनेसनलको भ्रष्टाचार अवधारणा सूचकांक२०२२ अनुसार नेपाल ३४ अंकका साथ ११० औं देशमा हुनुले पनि मुलुकमा भ्रष्टाचार कति भयावह छ भन्ने उजागर हुन्छ । डेनमार्क ९० अंकका साथ पहिलो स्थानमा भएको उक्त प्रतिवेदनमा भारत र चीन क्रमशः ४० अंकका साथ ८५ र ४५ अंकका साथ ६५ औं स्थानमा छन् । यसको मतलब, नेपालमा हाम्रा छिमेकी मुलुकहरू भारत र चीनकै तुलनामा पनि निकै भ्रष्टाचार हुने गरेको छ । र, भनिरहनु परोइन, देशमा विकास हुन नसक्नुको एउटा कारक पनि यही भ्रष्टाचार होÙ पछिल्लो समय बढिरहेको आम निराशाको एउटा स्रोत पनि यही हो । यस्तो अवस्थामा भ्रष्टाचार न्यूनीकरणमा चिन्तनशील भई कानुनमा यदि बाधा छन् भने तिनलाई चाहिँ फुकाउनुपर्ने हो । तर, हदम्याद तोकेर मुद्दा चलाउनै अड्चन सृजना गर्न खोजिएको छ, जुन विरोधाभासपूर्ण छ । यो प्रावधानले मुलुकमा झाँगिइरहेको भ्रष्टाचारलाई मात्र बेवास्ता गरेको छैन, सार्वजनिक पदमा पुगेका कतिपय व्यक्तिहरूको सम्पत्ति छानबिन गर्नुपर्ने नागरिकआवाजलाई पनि निस्तेज तुल्याउने यत्न गरेको छ । नेपालमा बेलाबखत विभिन्न कोणबाट २०४६ सालयता उच्च पदमा पुग्नेहरूको सम्पत्ति छानबिन गर्नुपर्ने माग उठ्ने गरेको छÙ अझ पञ्चायतकालकै पनि अनुसन्धान गर्नुपर्छ भन्नेहरू पनि त्यत्तिकै छन् । भ्रष्टाचारीहरूले उन्मुक्ति पाइरहेको अवस्थामा यस्तो माग आफैंमा नाजायज होइन । आज सरकार भ्रष्टाचार न्यूनीकरणमा संवेदनशील नभएकाले र अख्तियार पनि सरकारी छायासरह मात्र भएकाले यो जनआवाजको सुनुवाइ नभएको हो । भोलि कुनै दिन भ्रष्टाचार निवारणमा साँच्चिकै कटिबद्ध सरकार बनेमा र अख्तियार पनि व्यवहारतः स्वतन्त्र भई त्यहाँ काबिल नेतृत्व पुगेमा भ्रष्टाचारीलाई अहिलेजस्तै उन्मुक्ति नमिल्न सक्छÙ गैरकानुनी सम्पत्ति आर्जन गरेका पुराना नेता तथा कर्मचारीमाथि पनि कारबाही प्रक्रिया सुरु हुन सक्छ । तर, हदम्याद तोकेर भोलि हुन सक्ने त्यस्तो सम्भावनाउपर पनि आजै छेकबार लगाउन खोज्नु दुर्भाग्यपूर्ण छ । अतः, भ्रष्टाचारीलाई उन्मुक्ति दिने प्रपञ्चस्वरूप गरिएको हदम्यादको प्रावधानलाई सांसदहरूले अनिवार्य रूपमा सच्याउनुपर्छ । हेक्का रहोस्, भ्रष्टाचार सम्बन्धी राष्ट्रसंघीय महासन्धि२००३ मा भ्रष्टाचारको मुद्दा चलाउने मामिलामा सकेसम्म हदम्याद राख्न नहुने र राख्नैपरे लामो अवधिको राख्नुपर्ने उल्लेख छ, जसको परिपालन गर्नु पक्षराष्ट्र नेपालको दायित्व हो । भोलि प्रजातन्त्र पुनःस्थापनायता राज्यका पदहरूमा पुगेर अनियमितता गरेकाहरूविरुद्ध भटाभट मुद्दा चल्न थाल्यो र नेपाल भ्रष्टाचारप्रति शून्य सहनशील छ भन्ने व्यवहारतः पनि देखियो भने मात्र अलि लामो हदम्याद राख्न सकिन्छ, त्यति बेला यस्तो प्रावधानको विरोध गरिरहनुपर्ने आवश्यकता पनि पर्दैन । तर सबका सबलाई यत्तिकै उन्मुक्ति दिलाउने नियतले राखिएको अहिलेको हदम्याद भने जुनसुकै सर्तमा खारेजयोग्य छ, सार्वभौम संसद् एवं सांसदहरूले यसमा आफ्नो अधिकतम विवेक प्रदर्शन गर्नुपर्छ । नत्र, मुलुकमा सरकारसंरक्षित भ्रष्टाचार झनै झाँगिनेछ, जसका निम्ति वर्तमान संसद् र सांसदहरू पनि दोषभागी हुनुपर्नेछ ।"
पुराना पार्टीमा ठूलै शल्यक्रियाको जरुरत,"यो खेल नै देउवा समूहको हो । पहिले राम्रो मान्छेलाई टिकट नदिएर निकाल्ने अनि पछि त्यसैलाई हराउन जा भनेर प्रयोग गर्ने । अब पार्टीको आदेश नमाने सभापतिले कारबाही गर्लान् भन्ने डर, माने जनताले कारबाही गर्ने डर । कांग्रेस युवा नेताहरू डरैडरले बूढा हुने भए ! दीपक"
निराशाबीच जनसरोकारबारे मन्त्रीको चासो,"नेपालका प्रधानमन्त्री, मन्त्रीहरूले सर्वसाधारणलाई समृद्धिका सपना देखाएर भुलाउने मात्रै गरेका छन् । अधिकांश विकासका कुराले मूर्तरूप पाउन सकेको देखिँदैन । मुलुकको रूपान्तरणमा शासक, नेतृत्वपिच्छे फरकफरक विचार छन् । मन्त्रीपिच्छे मुलुकका योजनाहरू पनि बदल्ने गरिएको छ । हत्या, हिंसा, बलात्कार, भ्रष्टाचारले मुलुक पीडित छ । विभिन्न समिति र आयोगका प्रतिवेदनका चाङले शासकहरूका कोठा भरिए पनि अवस्था जस्ताको तस्तै छ । यसवाट सर्वत्र निराशा छाएको छ । समस्या समाधानप्रति सरकारी उदासीनतावारे जति भर्त्सना गरे पनि पूरा हुँदैन । तथापि पछिल्लो समय भौतिक पूर्वाधार तथा यातायात विकासमन्त्री प्रकाश ज्वालाले निर्माण कार्यमा संलग्न ठेकेदारको लापरवाही, पटकपटक म्याद थपेर पनि गुणस्तरहीन काम गरेको यथार्थ केलाउँदै सोको अन्त गर्ने प्रतिबद्धता जाहेर गरेका छन् । त्यस्तै, उनले निकट भविष्यमा सवारीचालकको लाइसेन्स १०१० वर्षमा नवीकरण गर्ने उद्घोष पनि गरेका छन्, जसले सबैको ध्यान खिचेको छ । हुन पनि, केन्द्रदेखि गाउँसम्मका यातायात कार्यालयहरूमा नयाँ स्मार्ट लाइसेन्स लिनेदेखि नवीकरण गर्न, कर वुझाउन आउनेहरूको भीड टीठलाग्दो छ । अधिकांशले बिचौलियालाई अतिरिक्त रकम नबुझाई काम नबन्ने यथार्थ जगजाहेर छ । मन्त्री ज्वालाले उक्त नियम कार्यान्वयनमा ल्याएपछि यातायात कार्यालयमा भीड कम भई धेरैले राहतको सास फेर्न पाउनेछन् । यसवाट लाखौं व्यक्ति लाभान्वित भई मन्त्रीको कामको प्रशंसा गर्नेछन् । आज बोलेर भोलि बिर्सने नेतृत्वको पुरानो बानीमाथि तत्काल विश्वास गरिहाल्न सकिने आधार भने छैन । तथापि अन्य मन्त्रालयका जिम्मेवार मन्त्रीले पनि जनसरोकारका विषयमा ध्यान दिने हो भने सरकार र जनताबीचको दूरी कम हुँदै जानेछ । भुवनेश्वर शर्मा, चन्द्रगिरि२, काठमाडौं"
पादटिप्पणीमा मधेश राजनीति,"आगतको पदचाप बारा२ मा जनमत पार्टीले अब्बल प्रदर्शन गरेको छ, यस अर्थमा उसले चुनाव जितेको छ । हरेक चुनाव केवल जित्नका लागि लडिँदैन । उपेन्द्रलाई प्रतिस्पर्धाको अखडामा निसासिने स्थिति निम्त्याइदिनु त्यसका कालिगड सीके राउतको सफलता हो । उपेन्द्रसँगै अब मधेशमा सीके छन् भन्ने देश र दुनियाँले थाहा पाए । आम मान्छे यथास्थितिको राजनीतिबाट हैरान छन्, ताजा सुरुआतको खोजीमा छन् । कतिपयले सीकेमा चाँदीको त्यो घेरा देखिरहेका छन् । तर सीके पनि मधेश विद्रोहको अपेक्षालाई पूरा गर्ने नायक बन्ने सम्भावनाहरू कम छन् । यसो भन्नुको कारण बुझ्न अलि पछाडि फर्केर हेर्नुपर्ने हुन्छ । जब मधेशले काठमाडौंसँग संघीयतामार्फत दह्रोसँग जोडिएर मुलुकको नवनिर्माण गर्न खोजिरहेको थियो, त्यतिखेर सीकेको पृथकतावादी आलापले संघीयता नचाहने समूहहरूले प्रादेशिक अभ्यासले देश टुक्रिन्छ भन्ने भाष्य फोकटमा पाए । र संघीयताका हाँगाहरू छिनालिए । यो केन्द्रीकृत शासनको विकल्पमा संघीयता ल्याउने कारणको बर्खिलाफ थियो । त्यसै गरी मधेशमा राज्यका तर्फबाट लोककल्याणकारी संरचनाहरू फैलाउनुको साटो सुरक्षा सञ्जालको विस्तार भयो । कृषि फार्महरूमा सुरक्षा संरचनाले ठाउँ ओगट्यो । यसो हुनुका अन्य कारण पनि छन् तर सीकेको भूमिका पनि त्रुटिपूर्ण रह्यो । सीके आम निर्वाचनबाट यति उत्साहित भए, उनले आफूलाई काठमाडौं खाल्डोको सत्ता राजनीतिको मास्टर नै सम्झिन थाले । उनले शकुनिका पासाहरूलाई बुझेकै छैनन् । उपनिर्वाचनमा प्राप्त गरेको सम्मानजनक मतले उनलाई सत्ता होइन, सचेत प्रतिपक्षको भूमिका खेल्ने सन्देश दिएको छ ।मधेशबाट विभिन्न दलमा रहेर सत्ता राजनीतिमा दखल र प्रभाव राखेका विजय गच्छेदार, विमलेन्द्र निधि, महन्थ ठाकुर, रामचन्द्र झा, राजेन्द्र महतो, हृदयेश त्रिपाठीहरू यतिखेर किनारामा धकेलिएका छन्Ù यिनीहरूको आगतको पनि यही स्थायीभाव हुने छाँटकाट छ । नेपालको राजनीतिमा मधेशको आवाज कमजोर भएको काल हो यो । यो साँच्चिकै नेपालको संघीय लोकतान्त्रिक गणतन्त्रका लागि चुनौती हो । मधेशले सत्ता राजनीतिमा जहिल्यै कमजोर प्रदर्शन गरेको छ । उसले तागत पाउन सडकको महिमालाई सम्झिराख्नुपर्छ । भविष्य समयको नादलाई सुन्न सक्नेहरूकै हुन्छ ।"
भूमिकाविहीन छैनन् स्थानीय तहका उपप्रमुखहरू,"अन्य अधिकारकार्यवाहक प्रमुखका रूपमा काम गर्नेसहित अन्य प्रशस्तै संरचनामा उपप्रमुखहरूको महत्त्वपूर्ण भूमिका छÙ जस्तो महिला उद्यमशीलता समिति, स्थानीय बाल अधिकार समिति, अपांगता भएका व्यक्तिहरूको हकअधिकार संरक्षण समिति, स्रोत अनुमान तथा बजेट सीमा निर्धारण समिति, स्थानीय विपद् व्यवस्थापन समिति, सामाजिक समावेशीकरण कार्यान्वयन समिति, आवधिक योजना तर्जुमा निर्देशक समिति आदि । गैरसरकारी संस्था समन्वय समितिको संयोजक पनि उपप्रमुख नै हुने कानुनी व्यवस्था छ । अध्यक्ष र मेयर पालिकाका प्रमुख हुन् । निश्चित रूपमा प्रमुखको भूमिका धेरै हुन्छ, हुनु पनि पर्छ । तर यसको अर्थ उपप्रमुखहरू अधिकार तथा भूमिकाविहीन छन्, बनाइएका छन् भन्ने होइन । बरु उल्टै स्थानीय सरकार सञ्चालन ऐनमा प्रमुखको अधिकारलाई समेत खिचेर उपप्रमुखलाई बढी भूमिका दिइएको छ । संविधान र कानुनले दिएको अधिकार इमानदारीसाथ प्रयोग मात्र गर्ने हो भने उपप्रमुखहरूलाई एक छिन पनि फुर्सद हुँदैन । न्यायिक समिति, राजस्व समिति, योजना तर्जुमा र अनुगमन समिति, बजार अनुगमन समिति, गैरसरकारी समन्वय समितिका माध्यमबाट समाजका हरेक व्यक्ति, निकाय र समुदायसँग सबभन्दा बढी घुलमिल र उठबस गर्न पाउने अवसर कानुनले उपप्रमुखलाई दिएको छ । यत्तिको भूमिका र अवसर कुनै पनि मुलुकमा उपप्रमुखलाई छैन, खालि पालिकाको सामाजिकआर्थिक रूपान्तरणमा दत्तचित्त र इमानदारीसाथ लाग्न भने जरुरी छ । प्रमुखहरूले पनि संविधान र कानुनले दिएको अधिकार प्रयोग गर्ने वातावरण बनाउन उपप्रमुखहरूलाई सहयोग गर्न पनि त्यत्तिकै आवश्यक छ ।"
महिला फुटबलको अर्थराजनीति,"बालक, वृद्ध, धनी, गरिब, पूर्व, पश्चिम सबैमाझ फुटबल निकै लोकप्रिय छ । गत नोभेम्बरमा, विश्वकप फुटबल हुँदा यसको क्रेजले सबैलाई तानेको मात्र कहाँ हो र, मेस्सी, एम्बाप्पे, रोनाल्डो, नेयामर, मुलर, हेरी केन, लेवेन्डोस्कीजस्ता केटाहरूको नाम एकछत्र बन्यो । खेल हेर्ने क्रममा सामाजिक सञ्जालमा फिफाको अपडेट सर्च गरेकाले पनि होला, आर्टिफिसियल इन्टेलिजेन्समार्फत महिलाको विश्वकप फुटबल२०२३ को फेसबुक पेज मेरो स्क्रिनमा आयो । उता पुरुषको फिफा विश्वकपको पेजमा ५० मिलियन लाइक, यता फिफा महिलामा भने १४ मिलियन मात्र थियो । पुरुष फुटबल संसारभर उत्सवका रूपमा देखा पर्छ भने महिला फुटबलले त्यो चर्चा र चासो पाउँदैन । गत महिना फिफा महिला फुटबलको वरीयतामा तीन स्थान माथि उक्लेको नेपाली टिमबारे होस् वा अप्रिल पहिलो साता नेपालले पेरिस ओलम्पिक२०२४ को महिला फुटबलको पहिलो चरणको छनोट आयोजना गरेको खबर होस्, त्यति चर्चा भएन । फिफाको ३३ औं वरीयतामा रहेको भियतनामविरुद्ध नेपाली महिला टिमको खेल हेर्नेको घुइँचो पनि उति साह्रो थिएन । यो खेलमा महिलाको रुचि भएन कि महिलालाई खेलाउन रुचि भएन ? पितृसत्ताको मारमा परेर महिला फुटबल कम रुचिकर भएको हो कि अन्य कुनै कारण छ होला ? मलाई यो खोज्ने रहर जाग्यो ।महिलाहरू फुटबल मैदानमा उत्रेको भने भर्खर होइन । हुन त अन्य प्रयत्न पनि थिए होलान् तर सन् १८९५ मा बेलायती महिला फुटबल क्लब (बीएलएफसी) लन्डनमा स्थापना भएपछि महिला फुटबलको आधुनिक इतिहास थालनी भएको भेटिन्छ ।सन् १९१४ मा पहिलो विश्वयुद्ध सुरु भएपछि एलाइड फोर्सको नेतृत्व गरेको बेलायतले हतियारसँगै हजारौं पुरुषलाई फौजमा भर्ती गरायो । युद्धका लागि पुरुष घर र देश छोड्दै थिए । यसले गर्दा कारखानामा काम गर्ने मजदुरको संख्या कम भैरहेको थियो । यो परिवेशमा महिलाले पनि घरबाट निस्केर उद्योग र कारखानामा मजदुरी गर्न सुरु गरे । बेलायतभर फैलिएका हातहतियार, कपडा र अन्य कारखानामा कामदार महिलाको संख्या बढिरहेको थियो । यिनै कामदार महिलाले युद्धमा घाइते भएकाको उपचार र अन्य खर्चका लागि आफ्नो टोली बनाएर फुटबल प्रतियोगिता सञ्चालन गर्न थाले । युद्धको त्रासदीले घटाएको मनोबललाई उठाउनसमेत कतिपय ठाउँमा महिला र पुरुष मिलेर फुटबल प्रतियोगिता सञ्चालन गर्न थाले ।विश्वयुद्धका बेला बेलायतको ल्यान्कासरस्थित, डिककेर कम्पनीको एउटा गोलाबारुद कारखानामा काम गर्ने अधिकांश मजदुरको मनोबल कमजोर हुँदै गएकाले, त्यहाँको उत्पादन घट्न थाल्यो । मजदुरको हौसला बढाउन कारखानाकै महिला र पुरुषबीच फुटबल खेलाइयो । त्यस प्रतियोगितामा महिलाले जिते । महिला र पुरुष मजदुरहरू मिलेर खाजा र ब्रेक टाइम सदुपयोग गर्दै कारखानावरिपरि फुटबल खेल्ने र एकअर्कामा सद्भाव बढाउने क्रम नै चल्यो । सोही कम्पनीका उपल्लो कर्मचारी अल्फ्रेड फ्र्यांकल्यान्ड आफ्नो कार्यकक्षको झ्यालबाट नियमित चलिरहने यी दृश्य हेरिरहन्थे । यसबाट प्रभावित भएर अल्फ्रेडले आफ्नै व्यवस्थापनमा डिककेर लेडिज नामको महिला मजदुरहरूको फुटबल क्लब बनाए । स्थापनालगत्तै सन् १९१७ को क्रिसमसको दिन अरुन्डेल कोर्टहार्ड फ्याक्ट्री विरुद्ध यस क्लबले ४० को जित हासिल गर्यो । खेलबाट २०० पाउन्ड (जुन आजको मूल्यमा १३,९६६ पाउन्डसरह हुन्छ) उठ्यो । उक्त रकम सैन्य अस्पतालमा उपचारार्थ घाइते सैनिकहरूका लागि सहयोग गरियो । यसपछि यो फुटबल क्लब देशभर चर्चित हुन थाल्यो । डिककेर लेडिजले पहिलो विश्वयुद्धपछि पनि सानदार ढंगले खेल्दै गयो, यसबाट केही आम्दानी भइरहेको थियो । सँगसँगै उनीहरूले अन्य ससाना क्लब गठन गर्न देशभरका महिलाहरूलाई प्रेरित गर्दै थिए । खेलबाट उठेको पैसा डिककेर लेडिजले बेरोजगार भूतपूर्व सैनिक संकट कोषलाई सहयोग गर्थ्यो । यति मात्र होइन, युद्ध र आर्थिक संकटको मारमा परेका मजदुरहरूलाई पनि मद्दत गर्थ्यो । सन् १९२१ मा खानी मजदुरको हडतालमा पनि यी महिलाले सहयोग गरे । सन् १९२० को दशकमा, युद्धका कारण निम्तिएको आर्थिक संकटलाई देखाउँदै बेलायतमा सार्वजनिक क्षेत्रलाई निजीकरण गर्ने काम थालियो । यसको पहिलो सिकार बन्यो खानी क्षेत्र । १९२१ मार्च ३१ का दिन, युद्धकालमा राज्यको नियन्त्रण र स्वामित्वमा चलाइएका कोइलाखानी निजीकरण गर्ने औपचारिक घोषणा बेलायती प्रधानमन्त्री डेभिड लोयड जर्जको सरकारले गर्यो । आफ्नो स्वामित्वमा कोइलाखानी आएपछि मालिकले मजदुरको ज्याला घटाउने योजना सार्वजनिक गरे । खानी मालिकले मजदुरलाई या त घटेको ज्यालामा काम गर्नू या जागिर गुमाउनु भन्ने सर्त राखे । मजदुरले दुवै सर्त मानेनन् । मजदुर संगठनले आफ्ना श्रमिकलाई कामबाट फिर्ता बोलाए र हडतालको घोषणा गरे । सरकार, मालिक र आन्दोलनरत मजदुरबीच जुनको अन्तिमसम्म कुनै पनि सहमति हुन सकेन । हडताल र आन्दोलनले ज्यालाबिना मजदुर बाँच्नुपर्ने परिस्थिति भयो, जसले गर्दा आन्दोलनरत मजदुरको जीवन कष्टकर बन्दै गयो । ती मजदुर र तिनीहरूका परिवारको दैनिकीमा भएको कठिनाइ बुझेर डिककेर लेडिजले आफ्नो च्यारिटी खेलबाट उठेको रकम वेल्स र स्कटल्यान्डका खानी मजदुरलाई सहयोग गर्यो । मजदुरको दारुण जीवनलाई र उनीहरूको संघर्षलाई सहयोग गर्न फुटबल एउटा माध्यम बन्न थाल्यो । विभिन्न ठाउँमा मजदुरलाई सहयोग गर्नका लागि पी सुप फुटबल अर्थात् मटर सुप फुटबल अभियान थालनी भयो । विशेष गरी बेलायतको विगन र लेई क्षेत्रवरपर, खानी मजदुर बसोबास गरिरहेका ठाउँमा किसानका खेतमा फुटबल खेल्न थालियो । यसबाट उठेको पैसा खानी मजदुरका बालबालिकालाई खुवाउनका लागि सुप किचनहरू चलाउन प्रयोग गरियो । यसरी महिला फुटबल मूलतः मजदुर संघर्षलाई साथ सहयोग दिने खेलका रूपमा प्रचलित भयो । खानी मजदुरको आन्दोलनमा महिला फुटबलको यो महत्त्वपूर्ण सहयोग र महिला खेलाडीको ऐक्यबद्धताले एकातिर खेलको लोकप्रियता बढ्दै थियो भने अर्कोतिर फुटबल काउन्सिललाई चिन्तित बनाएको थियो । यसरी महिला फुटबल एउटा खेल मात्र नभएर एक महत्त्वपूर्ण अर्थराजनीतिक विषय बन्दै थियो । त्यो बेला बेलायती औद्योगिक पुँजीवादको अग्रणी प्रतीक र ऊर्जाको मुख्य स्रोत कोइला थियो । तसर्थ कोइलाखानीमा कामदार धेरै थिए र त्यहाँको मजदुर संगठन पनि देशकै ठूलो र सशक्त थियो । खानीमा भएको निजीकरण र त्यसले मजदुरको ज्यालामा गराएको गिरावटविरुद्ध खानी मजदुर संगठनले देशव्यापी आन्दोलन घोषणा गर्यो । योसँगसँगै यातायात र रेलवेका मजदुर संगठन मिलेर श्रमिक वर्गबीच एकता अभिव्यक्त गर्न सन् १९१४ मा थालिएको ट्रिपल अलायन्सलाई पुनर्जीवित गर्ने प्रयत्न भयो । ट्रिपल अलायन्स भनेजसरी चल्न त सकेन तर खास गरी बढ्दो महँगी र बेरोजगारीका सिकार बनेका देशव्यापी मजदुरका परिवारमाझमा त्रिपक्षीय गठबन्धनको आवश्यकता महसुस हुँदै थियो । मजदुरबीच एकता गराउने सन्दर्भमा महिला फुटबलको भूमिका बढ्दै गएको कुराले यता फुटबल काउन्सिलमा रहेका कन्जरभेटिभका प्रतिनिधिहरूलाई पिरोलिरहेको थियो । मजदुरको बलियो एकता बन्दै जाँदा त्यति बेलाका प्रतिस्पर्धी राजनीतिक पार्टीहरूमध्ये लेबर पार्टीलाई मद्दत पुग्ने सत्तासीन कन्जर्भेटिभ पार्टीका सरकारी प्रतिनिधिले राम्ररी बुझेका थिए । सो समयमा डिककेर लेडिज टोलीका महिला खेलाडीहरू यति व्यस्त हुन थाले कि, उक्त वर्ष नौ लाख मानिसका सामु उनीहरूले ६७ खेल खेले । टोलीको व्यस्तताका कारण म्यानेजर अल्फ्रेडले बेलायतभरिबाट आएका १२० निमन्त्रणा अस्वीकार नै गर्नुपर्ने स्थिति आइलाग्यो । यो लोकप्रियताले उनीहरूले त्यति बेला राम्रो आम्दानी गरिरहेको स्पष्ट हुन्छ । र त्यो आम्दानी मजदुरहरूको हडताल र संघर्षमा प्रयोग भइरहँदा बेलायतको राजनीति मजदुरपक्षीय हुँदै जाने चिन्ता बेलायती पुँजीपति वर्ग र सत्तासीन वर्गमाझ उब्जिरहेको थियो । फलस्वरूप काउन्सिलले कुनै पनि हालतमा मजदुर महिलाको फुटबलमा रोक लगाउने योजना बुन्न थाल्यो । सीधै महिलालाई खेलमा रोक लगाउँदा विरोध हुने बुझेर काउन्सिलले चलाखी गर्यो । त्यो थियो प्रतिबन्धको वैज्ञानिक स्वरूपको कारण दिनु र त्यसका लागि महिला स्वास्थ्य विशेषज्ञको, महिला चिकित्सकको सहयोग लिनु । त्यति बेला हार्ले स्ट्रिटकी चिकित्सक डा मेरी सार्लिबले फुटबल महिलाको शारीरिक बनावटका लागि सबैभन्दा अनुपयुक्त खेल भएको दाबी गरिन् । अर्की डा एलिजाबेथ स्लोन चेसरले भनिन्, फुटबल जुनसुकै बेला पनि नराम्रो खेल हो । यो पुरुषको तुलनामा महिलाका लागि अझ हानिकारक छ । यस्ता भनाइ र दाबीलाई काउन्सिलले आफ्नो राजनीतिक अभीष्टका लागि प्रयोग गर्न थाल्यो । उसले यी तर्कको सहारामा काउन्सिलमा महिला फुटबलबारे गुनासो आएकाले, काउन्सिल महिलाका लागि फुटबल अनुपयुक्त र त्यसलाई प्रोत्साहन गरिनु हुँदैन भन्ने दृढ धारणा व्यक्त गर्न बाध्य भएको बतायो । महिला फुटबलबाट भएको आम्दानीको ठूलो हिस्सा खर्चमा जाने र थोरै प्रतिशत मात्र परोपकारी काममा जाने हुँदा काउन्सिल अन्तर्गतका क्लबलाई उनीहरूको मैदानमा महिला फुटबल खेलाउन अस्वीकार गर्न अनुरोध गर्दै काउन्सिल बैठकले माइन्युट गर्यो । यो निर्णयसँगै १९२१ डिसेम्बर ५ मा बेलायती फुटबल एसोसिएसन काउन्सिलले महिला फुटबलमा प्रतिबन्ध लगायो । यो व्यवहारलाई कतिले राज्यको लैंगिक विभेद भने । महिलाविरुद्ध पितृसत्तात्मक सोच राखेर गरिएको व्यवहार भन्दै कतिले लेखरचना प्रकाशित गरे । कति पत्रिकाले त त्यही बेलाको नट फर लेडिज, चेक टु गर्ल्स भनेर ब्यानर न्युज नै बनाए । तर वास्तवमा यो प्रतिबन्धको खास कारण दिनानुदिन बलियो बन्दै गएको श्रमिक आन्दोलनविरुद्ध लक्षित थियो । साम्राज्यवादी शक्तिको होड र प्रतिस्पर्धाले भएको पहिलो विश्वयुद्ध र पुँजीवादले चर्काएको हातहतियार व्यापारसँगै घरबाट हुत्तिएर कारखानासम्म पुगेका महिला आफैं संगठित हुँदै सुरु गरेको यो फुटबल खेल, त्यसले देशभरि पारिरहेको प्रभाव, त्यसले खानी मजदुरको आन्दोलनमा पुर्याएको सहयोग, त्यसले दिएको मजदुर एकताको सन्देश र आम मजदुर वर्गको संगठित प्रयत्नले उनीहरूको आर्थिक स्रोतमा बढिरहेको पहुँच र अन्तर्राष्ट्रिय ख्यातिले मजदुरहरू थप बलियो होलान् भनेर त्रस्त तत्कालीन पुँजीपति वर्गको हितरक्षामा तल्लीन बेलायती रूढिवादी तथा कथित उदारवादी सरकारको संरक्षणमा रहेको फुटबल काउन्सिलले रोक्न चाहेको कुरालाई मसिनो गरी निकै कम समीक्षा गरियो ।यसरी गरिएको प्रतिबन्धको प्रभाव धेरै देशमा पर्यो । फलस्वरूप, महिला फुटबल २० औं शताब्दीको अधिकांश समय पूर्ण प्रतिबन्धित रह्यो । छिटफुट मैत्रीपूर्ण खेलबाहेक, महिलाका खुट्टाले फुटबल एसोसिएसनसम्बद्ध राम्रा मैदानहरूमा ५० वर्षभन्दा बढीसम्म टेक्नै पाएनन् । इङ्ल्यान्ड पुरुषको राष्ट्रिय फुटबल टिमले सन् १९६६ मा फिफा विश्वकपको उपाधि घरेलु मैदानमा उचाल्दा महिला फुटबल भने प्रतिबन्धित अवस्थामै थियो । समयक्रममा मजदुर वर्ग पक्षधरताको सवालबाट महिला फुटबललाई अलग्याइएपछि, महिला फुटबलमाथिको अर्थराजनीतिक कडीकडाउको सान्दर्भिकता कम भयो । बरु उल्टै, नाफाको अर्को क्षेत्रका रूपमा विकास हुने सम्भावना देखिँदै गयो । यसै क्रममा सन् १९७१ मा युरोपेली फुटबल संघ (यूएफए) को दबाबका कारण प्रतिबन्ध फुकुवा भयो र महिलाहरू सबै मैदानमा खेल्न थाले । यसरी महिला फुटबलले मजदुर वर्गपक्षधरताको अर्थात् वर्गसंघर्षको क्षेत्रमा सशक्त र सान्दर्भिक उपस्थितिको गौरव सँगालेको छ । हिजो बेलायती कारखानाका महिला मजदुरले हातमा बारुदको धूलो पुछ्दै, पुरुषकै साथसहयोगमा खेल्दै विकास गरेको महिला फुटबल शासक पुँजीपति वर्गको नाफाको स्वार्थमा नक्कली तर्क र विचारको जगमा प्रतिबन्धित गरिएको रहेछ । यो त मजदुर वर्गको ऐक्यबद्धता तोड्नका लागि पुँजीपति वर्गले रचेको षड्यन्त्र रहेछ । महिला फुटबललाई अर्थराजनीतिक कारणमा पुँजीवादी व्यवस्थाले प्रणालीगत बहिष्कार गरेको रहेछ । के थाहा, जुन रफ्तारमा महिला फुटबलले लोकप्रियता हासिल गर्दै थियो, त्यो रोक्न पुँजीपति वर्गले नसकेको भए, आज एकातिर महिला फुटबलको क्रेज र अर्कोतिर मजदुर वर्गपक्षीय विश्वव्यवस्था पो हुन्थ्यो कि ?पराजुली अधिवक्ता हुन् ।"
नियतवश ल्याइएका र बिगारिएका नीति अर्थतन्त्रको अवरोध,"(काठमाडौं) नियतवश ल्याइएका र नियतवश बिगारिएका नीतिले अर्थतन्त्रमा अवरोध सिर्जना भएको विज्ञहरूले औंल्याएका छन् । नीति निर्माण तहदेखि कार्यान्वयनसम्मै नियत हाबी हुँदा अर्थतन्त्रमा समस्या भएको उनीहरूले बताएका हुन् । कान्तिपुर मिडिया ग्रुपले बुधबार आयोजना गरेको तेस्रो संस्करणको कान्तिपुर इकोनोमिक समिट२०२३ को तेस्रो सत्र अर्थतन्त्रमा अवरोध ः नियत कि नियति ? मा बोल्दै विज्ञहरूले अर्थतन्त्रको अवरोध हटाउन व्यक्तिको नियतमा सुधार गर्नुपर्नेमा जोड दिएका छन् । कार्यक्रममा राज्यका नीति र व्यक्तिका नियत दुवैमा समस्या भएकाले अर्थतन्त्रमा सुधार हुन नसकेको पूर्वअर्थमन्त्री युवराज खतिवडाले बताए । बैंकहरूबाट लिएको कर्जा सही प्रयोजनमा नभई अन्यत्र लगाइएकाले वित्तीय क्षेत्रमा विकृति देखिएको छ, उनले भने, कृषिलगायत उत्पादनसँग जोडिएका सहुलियतहरू सही ठाउँमा खर्च भएको छैन । पैसा घरजग्गा, सवारीसाधन, सेयर बजारलगायत क्षेत्रमा गएको छ । त्यसले सम्पत्तिको मूल्य बढाएको छ, तर आर्थिक वृद्धिमा ठूलो योगदान पुग्न सकेको छैन ।उनले राज्यका धेरै नीति ठीक भए पनि तिनको कार्यान्वयनमा चुकेको बताए । नेताहरू निर्वाचन जित्नकै लागि चन्दा उठाउँछन्, त्यतिबेला आफ्ना नीति बन्धकी राखेर पैसा उठाउनुपर्छ । पैसा नभई निर्वाचन जित्न सकिने अवस्था छैन, खतिवडाले भने, त्यति गरेर निर्वाचन जितेपछि नीति बन्धकी राख्न बाध्य नै भइन्छ । यसले पनि समस्या थपिदिएको छ । उत्पादन बढाउन पुँजी र प्रविधिलाई सँगसँगै अघि बढाउनुपर्नेमा तिनको उपयोगमा संकुचन तरिकाबाट अघि बढ्दा अहिलेको अवस्था आएको उनले बताए । नेपालमा प्रत्यक्ष विदेशी लगानी किन आएन ? नीति नपुगेर पक्कै होइन । केही नीतिमा पनि कमी होला । तर, विदेशी लगानीलाई सहजीकरणका लागि सुरु गरिएको एकद्वार प्रणालीले राम्रोसँग काम गर्न सकेको छैन, उनले भने, पाँच अर्बको विदेशी लगानी मैले यसै स्वीकृत गर्ने हो र भन्ने प्रवृत्ति कायम छ । यस्तो नियत मात्र त्यागे पनि अहिलेकै नीतिबाट पनि धेरै विदेशी लगानी भित्र्याउन सकिन्छ । मन्त्रीहरू मन्त्रालयमा बसेर काम गर्ने, कर्मचारीतन्त्रलाई प्रभावकारी रूपमा काममा लगाउने, भाषण मात्र गरेर नहिँड्ने गर्दा मात्र पनि अहिलेकै नीति नियमभित्रै रहेर पनि धेरै विदेशी लगानी भित्र्याउन सकिने सुझाव पूर्वअर्थमन्त्री खतिवडाको छ । पुँजीगत खर्च स्रोत नै सुनिश्चित भएको हुँदैन, आयोजनाहरू ठेक्कामा लगाइन्छन् । मन्त्रीहरू पूर्णकालीन कर्मचारी भएर काम गर्नुहुन्न । यहाँ प्रश्न नियतसँग पनि जोडिन्छ, उनले थपे, व्यक्ति विशेषका कारणले पुँजीगत खर्च कम भएको होइन । तर काम गर्ने प्रणालीहरूमा नियत झाँगिँदै गएको छ । अहिलेको अवस्थामा अर्थतन्त्रमा अपेक्षाअनुसार काम नहुनुमा २५ प्रतिशत नियति र ७५ प्रतिशत नियतका कारणले समस्या भएको उनले बताए । यस्तै, नेपालको कृषि क्षेत्र मनसुनमा आधारित हुने गरेको, सिँचाइको समस्या रहेको र भ्रष्टाचार गरेर कामै नगर्ने नियत रहेको खतिवडाले बताए । रेमिट्यान्स सरकारको पैसा हो र त्यो आएपछि विकास भइहाल्छ भन्ने सोच रहेको पनि उनले बताए । विदेशमा बसेका व्यक्तिले घर व्यवहार चलाउन, बालबच्चा पढाउन पठाएको पैसा सरकारको कोषमा जोडेर बहस गर्छौं, उनले भने, रेमिट्यान्स भनेको नितान्त व्यक्तिगत कुरा हो । यसले व्यक्तिको जीवनलाई राम्रो गरेको छ । तर यसले राज्यको शक्तिलाई बलियो बनाउन कत्तिको सहयोग गरेको छ, यसबारे पनि छलफल हुन जरुरी छ ।कार्यक्रममा अख्तियार दुरुपयोग अनुसन्धान आयोगकी आयुक्त सुमित्रा अमात्यले राजनीतिक दलकै कारण ठेक्कामा समस्या हुने गरेको बताइन् । आफ्नो क्षेत्रमा आयोजना लैजान नेता हतारिने गरेका कारण निर्माण क्षेत्रले गति लिन नसकेको उनको भनाइ थियो । धेरैजसो ठेक्काहरू पूर्वतयारीबिना गर्ने गरेको पाइएको छ, उनले भनिन्, त्यसमा पनि ठेक्का लगाउने विकासे मन्त्रालय तथा निकायबीच नै समन्वय भएको पाइँदैन, जसले गर्दा आयोजनाहरू समयमै सम्पन्न हुने गरेका छैनन् ।ठेक्का सम्झौता हुनासाथ पेस्की रकम पाइने भएकाले ठेकेदार तत्काल रमाए पनि आयोजनामा भने काम नहुने गरेको उनले बताइन् । किनभने त्यहाँ जग्गा अधिग्रहण भएको हुँदैन, विस्तृत परियोजना रिपोर्ट (डीपीआर) बनिसकेको हुँदैन, उनले भनिन्, कतिपय योजनामा बजेटको सुनिश्चितता नै नहुँदा नियमित काम गर्न समस्या छ ।राष्ट्रसेवक भएपछि जनताको पैसाबाट बनेको राज्यको ढुकुटी खर्च गर्न १० पटक सोच्नुपर्ने उनले बताइन् । हामी सबैले कमाएको पैसाको अंश जाने राज्यकै ढुकुटीमा हो, किनभने हामी कर तिर्छौं, उनले भनिन्, कर, राजस्व र जनताकै पैसाबाट राज्य चल्ने हो । तर हामीमा खाने भनेको राज्यकै हो भन्ने सोच छ ।कार्यक्रममा नेपाली कांग्रेसका नेता मीनेन्द्र रिजालले अहिले सरकारको ढुकुटीबाट खर्च गर्नका लागि ४ खर्ब रुपैयाँ अपुग रहेको बताए । उनले चालु आर्थिक वर्षमा २ खर्ब २० अर्बभन्दा बढी पुँजीगत खर्च गर्न सक्ने स्थिति रहेको बताए । २ खर्ब ३० अर्ब त हामीले सुरुमै पुँजीगत खर्च गर्न पुग्दैन भनेका थियौं, यसले नपुगेर डेढ खर्बदेखि दुई खर्बसम्म थप आन्तरिक ऋण उठाउनुपर्ने अवस्था आउन सक्ला भनेका थियौं, उनले भने, हाल हुने गरेको १५१६ खर्ब रुपैयाँको आयातमध्ये ४० प्रतिशत कृषि तथा कृषिजन्य वस्तु रहेको छ । पहिला पूर्वाधारको व्यवस्था हामीसँग बलियो रूपमा थिएन, अहिले पूर्वाधार निर्माण गर्ने क्रममा गएका छौं ।पूर्वाधार विकास गर्ने क्रममा अर्थतन्त्र, राजस्वको आकारमा कृषिको विस्तारको सम्भावना हेर्दा लाज मान्नुपर्ने अवस्था नरहेको उनले बताए । हाम्रो अर्थतन्त्रले जुन संरचना बोकेको छ त्यही संरचनालाई हेरेर मात्र बस्ने कि, त्योभन्दा अघि जाने ? नियत परिवर्तन आवश्यक छ, उनले थपे । रिजालले वैदेशिक सहायतालाई प्रयोग गरेर धनी हुने मान्छे भुइँफुट्टा वर्ग बनेको आरोपसमेत लगाए । कुनै भुइँफुट्टा वर्ग बन्दै छ भने उसलाई नेपालको उन्नतिसँग मतलब छैन, उनले भने, खालि सम्पत्तिलाई एउटा ठाउँबाट अर्को ठाउँमा बदल्ने, व्यक्तिका नामबाट सरकारका नाममा वा सरकारका नामबाट व्यक्तिका नाममा बदलेबापत कमाइ हुन्छ । त्यस्तो कमाइ बोकेर हिँड्ने काम गरुन्जेल नेतृत्वले जति ठूलो निर्देशन दिए पनि नियत बदलिएको अवस्था नरहेको उनले बताए ।कार्यक्रममा नेकपा एकीकृत समाजवादीका महासचिव घनश्याम भुसालले आफ्ना नियत पुष्टि गर्न नसक्दा नियति पनि ठीक नदेखिने बताएका छन् । नियत र नियति सधैं सँगै जान्छ भन्ने हुँदैन । कहिलेकाहीं नियत राम्रो भए पनि नियति राम्रो हुँदैन । पञ्चायतको सुरुआती चरणको नियत नराम्रो थिएन तर पछि राजाको नियत राम्रो नभएपछि नियति फेरियो, उनले भने, हरेक युगको एउटा प्रश्न हुन्छ, त्यो युगको प्रश्न त्यही युगले दिनुपर्छ भन्ने हामी मार्क्सवादीहरू भन्ने गर्छौं । नेकपा एमालेले पनि आफ्नो नवौं महाधिवेशनको समयमा दलाल पुँजीवाद समस्या हो भनेर लेख्न नसकेको उनले बताए ।विदेशी सहायताले पैसा दिए पनि बृहत् रूपमा रोजगारी नदिने भन्दै पैसाले पैसा किन्छ, नाफाले नाफा किन्छ भने त्यो दलाल पुँजीवाद नै भएको महासचिव भुसालले बताए । तत्कालीन सरकारले जे कारण दिएर सरकारी उद्योगहरूको निजीकरण गर्यो, त्यो त केही भएन, उनले भने, लगानीले रोजगारी सिर्जना गर्नु महत्त्वपूर्ण भएको छ । लोकतन्त्रमा पार्टी र राष्ट्र भनेको फरक कुरा भएको उनले बताए । तर, राष्ट्रको प्रतिनिधित्व पार्टीले नै गर्छ । पार्टीले राष्ट्र विकासका लागि काम गर्नुपर्छ र त्यसका लागि रोजगारी सिर्जना पनि गर्नुपर्छ । पार्टीले आफ्ना कार्यकर्तालाई पनि रोजगारी दिएन, बरु फिरौती, घूस र सुपारी मात्रै दिएको उनको आरोप थियो । नेपालको अर्थतन्त्र गिरोहले ओगटेको बताउँदै उनले भने, राजनीतीकरण वा दलीयकरण भएको भए पनि राम्रो हुन्थ्यो तर यहाँ एउटा गुटले मात्रै अर्थतन्त्र नियन्त्रण गर्यो ।"
"पैसा बैंकमै छ, ऋणको माग छैन","(काठमाडौं) बैंकमा लगानीयोग्य रकम पर्याप्त अर्थात् २ खर्बभन्दा बढी रहेको तर उच्च ब्याजदरले ऋणको माग नै नरहेको सरोकारवालाहरूले बताएका छन् । कान्तिपुर मिडिया ग्रुपले आयोजना गरेको कान्तिपुर इकोनोमिक समिटको दोस्रो सत्र पैसा खोइ ? मा बोल्दै राष्ट्र बैंकका गभर्नर तथा बैंकरले यस्तो बताएका हुन् । गभर्नर महाप्रसाद अधिकारीले बैंकहरूमा पर्याप्त पैसा जम्मा भइसकेको बताए । ५० अर्बको उत्पादनमूलक प्रोजेक्ट योजना लिएर आउने हो भने पनि चिन्ता नगर्नुस् उनले भने, हामीसँग स्रोत छ, तर तपाईंहरू (निजी क्षेत्र) को प्रोजेक्ट कार्यान्वयन गर्ने प्रतिबद्धता चाहियो, बैंकलाई अनुकूल प्रोजेक्ट हुनुपर्यो । कार्यक्रममा प्रभु बैंकका अध्यक्ष लीलाप्रकाश सिटौलाले ऋणको माग नै यतिबेला कम रहेको स्पष्ट पारे । एकातिर कर्जाको माग नहुनु र अर्कोतिर ऋण असुलीतर्फ बैंक तथा वित्तीय संस्थाहरू लाग्नुपर्ने अवस्था रहेको सिटौलाले बताए । कतिपय बैंकहरूसँग लगानीयोग्य रकम पर्याप्त छ त भनिएको छ तर सीडी रेसियो व्यवस्थापन गर्न नसक्ने अवस्था पनि छ, उनले भने । अहिले बैंकहरूले ऋण दिनका लागि बढी सोचविचार गर्नुपर्ने अवस्था रहेको उनले बताए । जोसँग पैसा छ, उसले पनि भुक्तानी गरेको छैन, जोसँग छैन उसले भुक्तानी गर्ने प्रश्नै छैन । जसले गर्दा ह्वातह्वाती ऋण दिन सकिएको छैन, सिटौलाले भने । यति बेला बैंकको साँवा तथा ब्याज सहज रूपमा उठ्न नसकेको र बैंकहरूको सम्पत्ति गुणस्तर खस्किएको उनले बताए ।व्यवसायीले भने ब्याजदर नै उच्च भएकाले ऋण लिएर नयाँ व्यवसाय सुरु गर्ने र भइरहेको व्यवसाय थप विस्तार गर्ने अवस्था नरहेको बताएका छन् । जग्गा र सेयर बजारमा समेत पैसा फसेकाले अर्थतन्त्रमा समस्या परिरहेको उनीहरूको दाबी छ । नेपाल उद्योग परिसंघका अध्यक्ष विष्णु अग्रवालले उच्च ब्याजदरले उद्योग व्यवसायको लागत बढेको र थप ऋण लिन सक्ने अवस्था नरहेको उल्लेख गरे । केही न केही पैसा जग्गा र सेयरमा गएकै हो । एक दुई जनाले मात्र होइन । धेरैले लगानी गरेका छन्, उनले भने, यसमा ऋणीको गल्ती भन्नु हुन्छ कि, बैंकको वा प्रणालीको ? व्यवसायका लागि लिइएको ऋण जग्गा र सेयरमा जानु प्रणालीकै कमजोरी रहेको उनको ठम्याइ छ । जग्गाको कारोबार नै नभएको र सेयर बेच्ने अवस्थासमेत नभएकाले पनि बैंकको साँवाब्याज तिर्न केही समस्या परेको अग्रवालले बताए । अहिले जग्गाको कारोबार नै नभएको र सेयर बेच्ने अवस्थासमेत नभएकाले पनि बैंकको साँवाब्याज तिर्न केही समस्या परेको अग्रवालले बताए । कतिपय सेयरको मूल्य न्यून रहेको र जग्गाको कारोबार नै हुन नसक्दा पनि बैंकको ऋण भुक्तानी गर्न नसकिएको उनले स्विकारे ।नेपाल उद्योग वाणिज्य महासंघकी उपाध्यक्ष ज्योत्स्ना श्रेष्ठले बैंकको उच्च ब्याजदरले व्यवसायीको मनोबल घटेको बताइन् । ६ महिनायता अर्थतन्त्रमा त थोरै सुधार भएको छ, तर उद्योग व्यवसाय खस्केर धरापमा परेको छ । उद्योगी व्यवसायीहरूको मनोबल घटेको छ, उनले भनिन्, यस्तो बेलामा बैंकले ऋण लिन आऊ त भन्छन्, ब्याजदर उच्च छ, त्यसकारण ऋण लिन सक्ने अवस्था नै छैन । बैंकको कर्जाको ब्याजदर एकल अंकमा हुनुपर्ने उनले बताइन् । राष्ट्र बैंकको चालु पुँजी कर्जासम्बन्धी व्यवस्थाले पनि ऋण लिन सक्ने अवस्था नरहेको उनले बताइन् । अहिलेकै अवस्थामा ऋण तिर्न नसकेका व्यवसायीलाई टिकाउने नीति ल्याइदिन उनले राष्ट्र बैंकसमक्ष आग्रह गरिन् ।गभर्नर अधिकारीले राष्ट्र बैंकका नीतिका कारण नै वित्तीय प्रणाली सुरक्षित रहेको बताउँदै वित्तीय प्रणाली जोखिममा राखेर व्यवसायीका लागि सहजीकरण गर्न नसकिने बताए । तर राष्ट्र बैंकले हेर्न सक्ने ठाउँमा भने सक्दो लचकता अपनाउने उनले बताए । सिस्टमलाई जोखिममा राख्ने विषयलाई छुँदैनौं, ती अर्थतन्त्रका ब्याकबोन हुन्, उनले भने, बजेट आउँदै छ, त्यसकै आधारमा मौद्रिक नीति ल्याउँछौं, त्यतिबेला जहाँ स्पेस छ, त्यहाँ हामी चलाउन सक्छौं । साना व्यवसायलाई प्रवर्द्धन गर्ने उनले प्रतिबद्धता जनाए । साना तथा मझौला व्यवसायमा सहकारीले लगानी गरिरहेका छन्, उनले भने त्यहाँभित्र पनि विश्वास जगाउन हामी सुरक्षित हुनुपर्छ । निजी क्षेत्रको पैसा नउठ्ने समस्याका लागि व्यवसायीबाटै आफूहरूले सुझाव चाहेको उनले बताए ।"
अर्थतन्त्रको मेरुदण्ड प्राकृतिक स्रोतदेखि मानव संसाधनसम्म,"(काठमाडौं) अर्थतन्त्रलाई बलियो बनाउन मानव संसाधन विकाससँगै पुँजी र प्रविधिलाई पनि अघि बढाउनुपर्नेमा विज्ञहरूले जोड दिएका छन् । कान्तिपुर मिडिया ग्रुपले बुधबार काठमाडौंमा आयोजना गरेको कान्तिपुर इकोनोमिक समिट २०२३ अन्तर्गत आर्थिक मेरुदण्डको पहिचान र प्राथमिकता शीर्षक सत्रका वक्ताहरूले मुलुकमा बेरोजगारीसँगै दक्ष जनशक्तिको अभाव रहेको बताए । जग्गाजमिन, जलविद्युत्, जैविक विविधता, पर्यटन, सांस्कृतिक एवं प्राकृतिक सम्पदालगायत अर्थतन्त्रको मेरुदण्ड रहेको उनीहरूको भनाइ छ । सरकारले दक्ष जनशक्ति उत्पादनमा ध्यान दिन नसक्दा बाहिरबाट जनशक्ति आयात गर्नुपरेको पूर्वसचिव शंकर अधिकारीले बताए । दक्ष बनाएर मात्रै जनशक्ति विदेश पठाउन सके विदेशी मुद्रा बढी आर्जन गर्न सकिने उनको भनाइ छ । देशभित्रै पनि दक्ष जनशक्तिको माग बढ्दा बाहिरबाट पूर्ति गरेको छ, उनले भने । देशको आर्थिक मेरुदण्डको पहिलो प्राथमिकता जलविद्युत् क्षेत्र हो । यो किन प्राथमिकतामा पर्नुपर्छ भने यसको औचित्य १०१५ वर्षपछि सकिन्छ, उनले भने, सोलार र ब्याट्री प्रविधिमा जुन खालको इनोभेसन भइरहेको छ, १०१५ वर्षपछि जलविद्युत् उत्पादन लागत उच्च हुने भएकाले सोलार प्रविधिको माग पनि उच्च नै हुने सम्भावना छ ।दोस्रो प्राथमिकतामा पर्यटनलाई राख्नुपर्ने उनले सुझाए । पर्यटनले विदेशी मुद्रा आर्जनदेखि आयको वितरणमा मद्दत गर्छ, उनले भने, तेस्रो प्राथमिकतामा पूर्वाधार विकासलाई राख्नुपर्छ । पूर्वाधार विकास भएपछि मात्र उच्च लागतयुक्त अर्थतन्त्रलाई कम गर्न सकिने उनले बताए । चौथो प्राथमिकतामा सूचना प्रविधि सेवाको निर्यात सम्भावना रहेको उनको भनाइ छ । यो एकदम सम्भावानयुक्त क्षेत्रका रूपमा विकासको भइरहेको छ, उनले भने, त्यसैले यसलाई प्रोत्साहन गर्न जरुरी छ । कृषिको कुल गार्हस्थ्य उत्पादनमा सबैभन्दा ठूलो योगदान रहे पनि यो अझै निर्वाहमुखी नै भएको उनको भनाइ छ । पूर्वसचिव अधिकारीले कर्मचारीतन्त्रमा पनि उत्तिकै समस्या रहेको उल्लेख गरे । कर्मचारीतन्त्रमा भएका समस्या समाधान कसले, कसरी र कहाँबाट गर्ने, यो महत्त्वपूर्ण विषय हो, उनले भने, समस्या हरेक क्षेत्रमा छ, राजनीतिक संयन्त्रमा पनि छ, व्यावसायिक संयन्त्रमा पनि छ, कर्मचारीतन्त्रमा पनि छ, पत्रकारिता क्षेत्रमा हुन सक्छ । यसलाई राजनीतिक नेतृत्वले मात्र समाधान गर्न सक्ने उनको भनाइ छ । पर्याप्त युवा जनशक्ति, आर्थिक रूपले सक्रिय मानव संसाधनलगायत स्रोतको उचित उपयोग गर्न नसक्दा मुलुक पछि परेको राष्ट्रिय योजना आयोगका उपाध्यक्ष मीनबहादुर श्रेष्ठले बताए । हाम्रो अर्थतन्त्रको मेरुदण्ड र प्राथमिकता हाम्रो मुलुकको स्रोत हो । स्रोत परिवर्तन भयो भने अर्थतन्त्रको मेरुदण्ड र प्राथमिकतामा परिवर्तन आउँछ, नभए परिवर्तन सम्भव हुँदैन, उनले भने । नेपालको प्रमुख स्रोत पानी, जग्गाजमिन, जैविक विविधता र सांस्कृतिक सम्पदा भएको उनको भनाइ छ । धेरै जग्गाजमिन बाँझोमा परिणत हुँदै गएकाले यसले उत्पादन र उत्पादकत्व बढाउन नसकेको उनले उल्लेख गरे । त्यस्ता जग्गाजमिनको उत्पादकत्व बढाउन सके अर्थतन्त्रमा अहिलेको जस्तो अवस्था देखा नपर्ने उनले जनाए । पानीको प्रयोग गरेर अरुण जलविद्युत् आयोजना सम्पन्न गर्न सकेको भए त्यसपछि आउने अन्य जलविद्युत् आयोजनाले निर्यात गर्न सक्ने र अन्य उद्योग पनि आइसक्थ्यो, उनले भने, पानीलाई शक्ति र ऊर्जाका रूपमा प्रयोग गर्न धेरै ढिला भइसक्यो । पछिल्लो १० वर्षमा केही राम्रो प्रगति भने भएको छ ।युवा र सक्रिय जनशक्तिको उचित प्रयोग गर्न नसक्दा फलाम, तामा मात्र नभएर युरेनियम जस्ता बहुमूल्य खनिजसमेत उपयोग गर्न नसकेको श्रेष्ठको भनाइ छ । जैविक विविधता, प्राकृतिक सम्पदा, सांस्कृतिक सम्पदाका कारणले नै पर्यटनको उच्च सम्भाव्यता छ, उनले भने, युवा जनशक्ति धेरै भएको मुलुक नेपाल हो । आर्थिक रूपले सक्रिय रहेको मुलुक पनि नेपाल हो । यी स्रोतको उचित सदुपयोग हुन नसक्दा मात्र हामी पछि परेका हौं । बाहिरी मुलुकमा युवा जनशक्ति पठाएर रेमिट्यान्स आइरहे पनि यसलाई अर्थतन्त्रको मेरुदण्ड मान्न नसकिने उनले बताए । रेमिट्यान्स र बाहिरको रोजगारीलाई महत्त्वपूर्ण स्रोतका रुपमा लिन सकिन्छ । तर अर्थतन्त्रको मेरुदण्ड मान्न सक्दैनौं । पूर्ण रुपमा रेमिट्यान्समै भर पर्नुहुँदैन, उनले भने ।नेपाललाई विश्वमा चिनाउन मेड इन नेपाल ले नेपाली सामग्रीहरूको विश्वमा निर्यात सुरु गरेको मेड इन नेपालकी अध्यक्ष तथा प्रबन्ध निर्देशक लतिका गोल्यानले जनाइन् । आफूले नेपालको कृषि क्षेत्र, उत्पादनलगायत क्षेत्रलाई विश्वमा चिनाउन आफूले भूमिका खेलेको उनको भनाइ छ । विश्वमा थोरै मात्रै नेपाली ब्रान्ड पुगेको र नेपाललाई चिनाउन आफूहरूले मेड इन नेपाल सुरु गरेको उनले बताइन् । यसले नेपाली किसान र नव उद्यमीहरूलाई बजार पहिचानका लागि समेत सहयोग गर्ने उनको धारणा छ । कुनै पनि देशको अर्थतन्त्रमा सेवा, उत्पादन र कृषि गरेर ३ क्षेत्र हुने गरेको र तीनै क्षेत्रलाई सन्तुलन गरेर विकासमा लैजानुपर्ने उनको भनाइ छ । नेपालमा रेमिट्यान्स, पर्यटन र जलविद्युत्लाई सन्तुलित किसिमले अघि बढाउनुपर्ने गोल्यानले बताइन् । नेपालमा ६६ प्रतिशत जनसंख्या कृषिमा निर्भर छ । यसमा पनि धेरैजसो मान्छे परम्परागत रूपमा कृषि कार्य गर्दै आएका छन् । उनीहरूलाई आधुनिक तरिकाले कृषि क्षेत्रमा आबद्ध गराउने वातावरण बनाउनुपर्छ, उनले भनिन् । किसानलाई नयाँ प्रविधिको प्रयोग गरेर आफ्नो सामग्री बजारमा बेच्ने वातावरण सिर्जना गर्नुपर्ने गोल्यानको भनाइ छ । कृषिमा प्रविधिको प्रयोग नेपालका लागि निकै महत्त्वपूर्ण छ । यहाँ अन्य धेरै क्षेत्रमा प्रविधिको प्रयोग भएको छ । तर नेपाली कृषिको क्षेत्रमा प्रविधिको प्रयोग निकै कम भएको पाइन्छ । विकसित देशहरूमा मल, बीउ छर्नेलगायत काम ड्रोनजस्ता प्रविधिको प्रयोगबाट गर्ने गरिएको छ । त्यसकारण नेपाली कृषि क्षेत्रमा पनि यस्तै वातावरण तयार गर्नुपर्ने उनले जनाइन् । रोजगारी र करमा निजी क्षेत्रको योगदान ८० प्रतिशत रहेको र यसलाई हेर्ने दृष्टिकोण भने नकारात्मक रहेको नेपाल उद्योग वाणिज्य महासंघका अध्यक्ष चन्द्रप्रसाद ढकालले बताए । सरकार र निजी क्षेत्र मिलेरै वर्तमान संकट समाधान गर्न सकिने उनको भनाइ छ । अहिलेको समस्या समाधान गर्न र दिगो विकासका लागि महासंघले विभिन्न प्राथमिकता अघि सारेको उनले जनाए । अदक्ष कामदारका रूपमा युवाहरू बिदेसिएकाले त्यसलाई परिपूर्ति गर्न दक्ष जनशक्ति तयार बनाउनुपर्नेमा उनले पनि जोड दिए । यस्ता विषयलाई महासंघले प्राथमिकतामा राखेको उनको भनाइ छ । सरकारको संकुचित नीतिका कारण स्वास्थ्य शिक्षाका लागि धेरै नेपाली युवालाई विदेश पढाउन पठाउनुपर्ने बाध्यता रहेको उनले बताए । आन्तरिक होस् वा वैदेशिक लगानी, सक्दो बढी परिमाणमा भित्र्याउन पहल गर्न जरुरी छ । त्यसका लागि नेपाल सरकार र निजी क्षेत्रको साझेदारीमा लगानीको वातावरण बनाउने हो, उनले भने, दक्ष जनशक्ति नभएका कारण बेरोजगारी बढेको छ । सँगसँगै दक्ष जनशक्तिको अभाव पनि छ ।"
कान्तिपुर इकोनोमिक समिटको तेस्रो संस्करण,"कान्तिपुर मिडिया ग्रुपले बुधबार कान्तिपुर इकोनोमिक समिट२०२३ सम्पन्न गरेको छ । अर्थतन्त्रका नीति, नियत र नियति भन्ने विषयमा केन्द्रित रहेर गरिएको कार्यक्रममा प्रधानमन्त्री पुष्पकमल दाहालले मुख्य वक्ताका रूपमा सम्बोधन गरेका थिए । कार्यक्रममा निजी क्षेत्रका प्रतिनिधि, वित्तीय क्षेत्रका सरकारी अधिकारीहरू, अर्थशास्त्री, बैंकर तथा उद्यमी व्यवसायी, विद्यार्थीलगायत उपस्थित थिए । उक्त कार्यक्रमको झलक :"
निकटलाई नियुक्ति दिन कार्यविधि संशोधन,"काठमाडौं (कास) वाग्मती प्रदेश सरकारले योजना तथा नीति आयोगमा निश्चित व्यक्तिलाई नियुक्ति दिलाउन गठन तथा कार्यसञ्चालन आदेश परिवर्तन गरेको छ । कांग्रेस सभापति शेरबहादुर देउवा प्रधानमन्त्री भएका बेला सचिवालयमा रहेर काम गरेका नुवाकोटका किरणप्रसाद गजुरेललाई नियुक्ति दिलाउन आदेश परिवर्तन गरिएको हो ।विगतको कार्यविधिमा उल्लेख भएको अनुभव तथा उमेरको प्रावधान घटाएर ३४ वर्षीय गजुरेललाई आयोग सदस्य नियुक्ति गरिएको छ । उनलाई गत चैत २७ को प्रदेश मन्त्रिपरिषद बैठकले नियुक्ति गरेको थियो । आयोगको उपाध्यक्ष तथा सदस्यको योग्यता ३५ वर्ष पुगेको र १० वर्ष अनुभव भएको हुनुपर्नेमा गजुरेलको योग्यता नपुगेपछि कार्यविधि परिवर्तन गरेर उमेर ३० वर्ष र अनुभव ७ वर्ष बनाइएको छ । संशोधित कार्यविधि गत चैत २८ मा राजपत्रमा प्रकाशित गरिएको हो । २०७५ मा कार्यविधिको दफा १२ लाई पहिलो संशोधन गरेर उपाध्यक्ष तथा सदस्यको उमेर ४० वर्ष बनाइएको थियो । गत माघमा दोस्रोपटक संशोधन गरी उमेर ३५ वर्षमा झारिएको थियो । अहिले त्यसलाई ३० बनाइएको हो । २०७५ मा कार्यविधिको दफा १२ को १ र २ मा शैक्षिक योग्यता स्नातकोत्तर र १० वर्षको अनुभव उल्लेख गरिएको थियो । स्नातकोत्तर उत्तीर्ण गरेर १० वर्षको अनुभव हुनुपर्ने प्रावधानको बदला गजुरेललाई सहयोग पुग्नेगरी स्नातकोत्तरभन्दा पहलेकै अनुभवलाई पनि मान्यता दिइएको मुख्यमन्त्री कार्यालयका अधिकारीहरूले बताए । आयोगको सदस्यका लागि आवश्यक शैक्षिक योग्यताको प्रावधानमा भनिएको छ, मान्यताप्राप्त विश्वविद्यालयबाट अर्थशास्त्र, मानविकी, व्यवस्थापन, कानुन, सामाजिक विकास, पर्यावरण, विज्ञान इन्जिनियरिङ वा सार्वजनिक प्रशासन विधामा कम्तीमा स्नातकोत्तर गरेको र सम्बन्धित क्षेत्रमा कम्तीमा सात वर्षको अनुभव हासिल गरेको वा नेपाल सरकारद्वारा मान्यता प्राप्त विश्वविद्यालयबाट कम्तिमा स्नातकोत्तर तह उत्तीर्ण गरेको र विकास, योजना, नीति, अनुसन्धान, प्राज्ञिक वा व्यवस्थापनको क्षेत्रमा कम्तीमा ७ वर्ष काम गरी विशिष्टता हासिल गरेको वा विश्वविद्यालयमा प्राध्यापक भइसकेका हुनुपर्नेछ । वाग्मती प्रदेश मुख्यमन्त्री कार्यालयका प्रमुख सचिव मुकुन्द निरौलाले आयोगको सदस्य नियुक्तिको ऐन नभएकाले कतिपय अवस्थामा आवश्यकतालाई ख्याल गरेर गठन आदेश परिवर्तन गरी व्यक्ति चयन हुनसक्ने बताए । उनले भने, मन्त्रीपरिषदले प्रक्रिया पुर्याएरै सदस्य नियुक्ति गरेको हो । स्रोतका अनुसार गजुरेल जति वर्षका हुन्, त्यति नै वर्ष राख्दा देखिनेगरी विवाद आउने भएपछि ३० वर्षमा झारिएको हो ।"
"थ्रीस्टार रोकियो, जावलाखेल हार्यो","(काठमाडौं)दशरथ रंगशालामा थ्रीस्टार क्लब डिफेन्डिङ च्याम्पियन मछिन्द्रसँग गोलरहित रोकिएको दिन बुधबार त्यही मैदानमा भएको दोस्रो खेलमा रेलिगेसन क्षेत्रमा रहेको हिमालयन शेर्पाले शीर्षस्थानको जावलाखेल युवा क्लबलाई २१ ले स्तब्ध पार्यो ।सहिद स्मारक ए डिभिजन लिग २०७९८० मा तेस्रो हार बेहोरेर पनि जावलाखेल शीर्षस्थानमा यथावत् रह्यो । थ्रीस्टारले मछिन्द्रसँग ३ अंक जोड्न सकेको भए उसले जावलाखेललाई उछिनेर शीर्षस्थान कब्जा गर्नसक्थ्यो । १२ औं चरणको खेल सकिदा जावलाखेलले २३ अंक बनाएको छ भने थ्रीस्टार २२ अंकमा रहेको छ । च्यासल रंगशालामा संकटामाथि ४० को अनपेक्षित जित हात पारेको सातदोबाटो युवा क्लब २१ अंकसहित तेस्रोमा छ । आर्मी (१९ अंक), चर्च ब्वाइज (१८), एपीएफ (१७) र मछिन्द्र (१७) शीर्ष सातमा छन् ।प्यारापिटमा न्युन दर्शकमाझ थ्रीस्टारसँग मछिन्द्रको खेल प्रतिस्पर्धात्मक रह्यो । ओलावाले आफिजको पासमा चेन्चो ग्याल्सेनले प्रहार गरेको बलमा पोस्टमा लागेपछि मछिन्द्रले अगाडि बढ्ने अवसर गुमाएको थियो । निकै मिहिनेतपूर्वक पेनाल्टी क्षेत्रमा पुर्याएपछि सन्तोष साहुखलले दिएको पासमा दीपेश गुरुङले ७१ औं मिनेटमा प्रहार गरेको बल अकासिँदै बाहिरिँदा थ्रीस्टारले पनि खाता खोल्ने अवसर उपयोग गर्न सकेन । इन्ज्युरी समयको अन्त्यमा मछिन्द्रका निसेन सुब्बाले पेनाल्टी क्षेत्रबाहिरैबाट प्रहार गरेको बल गोलकिपर मोहमद ताहाले पञ्च गर्दै बाहिर फालेपछि खेलमा दुवै टिमले अंक बाँड्न पुगे ।खेल प्रतिस्पर्धात्मक भयो, डोमिनेट भएर खेल्नुपरेको छैन, थ्रीस्टारका प्रशिक्षक मेघराज केसीले भने, एक अंकमा खुसी नै छौं । मछिन्द्रका प्रशिक्षक किशोर केसीले भने, राम्रै खेलेको हो । गोलको अवसर पनि बनाएको हो । तर, गोल गर्न सकेनौं । सबैले मिहिनेत गरेको भए पनि जित्न सकनौं । दोस्रो खेलमा पिस्टोन मुताम्बाको दुई गोलमा हिमालयन शेर्पाले ३ अंक जोडेको हो । उनले कर्नरमा पाएको बललाई १० औं मिनेटमा पोस्टको दिशा दिँदै हिमालयन शेर्पालाई अग्रता दिलाएका थिए । उनले खमिर गिल्सन कन्दङ्वाको पास उपयोग गर्दै १९ औं मिनेटमा दोस्रो गोल गरेका थिए । एन्कोतो मासोबीले ७२ औं मिनेटमा गोल गर्दै जावलाखेललाई खेलमा फर्काउने प्रयास गरे पनि उनको टिमले हार टार्न सकेन । त्यसमा उनले समीरराज थोकरको पास सदुपयोग गरेका थिए । तेस्रो जित हात पारेर पनि हिमालयन शेर्पाले रेलिगेसन क्षेत्र छाड्न सकेन । टोलीले एनआरटी र खुमलटारसँगै समान १३ अंक जोडेको छ । तर, गोल अन्तरका आधारमा हिमालयन शेर्पा पछाडि परेको छ । सबैभन्दा पुछारको छ पुलिस क्लब । टोलीको खातामा ९ अंक छ ।विलियम ओपोकु र दीपकराज ठकुरीको दुईदुई गोलमा सातदोबाटोले संकटामाथि सानदार जित हात पारेको हो । विलियमले पहिलो हाफ र दीपकले दोस्रो हाफमा गोल गरे । यस्तोमा विलियमले १० र १९ औं मिनेटमा बललाई पोस्टको दिशा दिए । करिअरकै उत्कृष्ट लयमा रहेका दीपकले ६८ र ८२ औं मिनेटमा गोल गरेका हुन् ।"
ओमान र यूएई सेमिफाइनलमा,"(काठमाडौं)ओमान र यूएई एसीसी प्रिमियर कप क्रिकेटको सेमिफाइनलमा पुगेका छन् । बुधबार लिग चरणको आआफ्नो अन्तिम खेलमा ओमानले साउदीलाई ७२ रन र यूएईले बहराइनलाई ८ विकेटले पराजित गरे ।साउदी अरेबियाले टस जितेपछि ब्याटिङमा आएको ओमानले ५ ब्याटरको अर्धशतकमा निर्धारित ५० ओभरमा ६ विकेट गुमाई ३ सय ६६ रन बनायो । जवाफमा साउदी ४६५ ओभरमा २ सय ९४ रनमा अलआउट भयो । समूह ए मा ओमान ६ अंकसहित शीर्षस्थानमा पुगेको छ । नेपाल यसअघि नै ३ खेलबाट ५ अंक जोड्दै सेमिफाइनलमा पुगिसकेको थियो । नेपाल बिहीबार हुने खेलमा कतारलाई पराजित गरेमा समूह विजेताको रूपमा सेमिफाइनल प्रवेश गर्नेछ ।ओमानबाट पहिलो पाँच ब्याटरले अर्धशतक बनाए । त्यसमा रितिन्दर सिंह र कश्यप प्रजापतीले १८ ओभरभित्र १ सय २५ रन जोड्दै ओमानलाई बलियो आधार तयार पारिदिए । कश्यपले ५३ बल खेल्दै ६ चौका र २ छक्कासहित ५१ रन बनाए । रितिन्दर लगातार दोस्रो अर्धशतक बनाउन चुके । उनले ८८ रन बनाउनेक्रममा ७९ बल खेल्दै ११ चौका र २ छक्का प्रहार गरे ।शोएब खानले ६८ रन बनाए । उनले ७० बल खेल्दै ८ चौका र २ छक्का प्रहार गरे । कप्तान जेसन मक्सुदले ५४ र मोहम्मद नदिमले अविजित ७१ रन बनाए । मक्सुदले ४९ बल खेल्दै ४ चौका र छक्का तथा नदिमले ३८ बल खेल्दै ६ चौका र ४ छक्का प्रहार गरे । ओमानले अन्तिम ५ ओभरमा ६२ रन जोडेका थिए । साउदीका अतिफ उर रहमानले ३ विकेट लिए ।अब्दुल वाहिद र साद खानले दोस्रो विकेटमा १ सय ७७ रनको साझेदारी गरे पनि त्यो टुटेसँगै साउदीको आस सकिएको थियो । जय ओदेराले ३० औं ओभरमा दुवै जना आउट गर्दै ओमानलाई खेलमा फर्काए । बोल्ड हुनुपूर्व सादले ८० बल खेल्दै १० चौका र १ छक्कासहित ७८ रन बनाए । विकेटकिपरलाई क्याच दिन पुगेका वाहिदले ८६ बलमा ९५ रन बनाए । उनले १४ चौका र १ छक्का प्रहार गरे । कप्तान हिसम शेखले ३२ बलमा ४ चौकासहित ३६ र अब्दुल वाहिद बी ले १५ बलमा २ चौका र २ छक्कासहित २५ रन बनाए । ओमानका बिलाल खानले ४ विकेट लिए । उनले ८५ ओभरमा ७५ रन खर्चे । ओदेराले ९ ओभरमा ६१ रन खर्चेर ३ विकेट लिए । प्लेयर अफ द म्याच मक्सुद बने । उनले १० ओभरमा ४१ रन खर्चे । समूह बी मा यूएई ६ अंकसाथ शीर्षस्थानमा उक्लिएको छ । हङकङ र कुवेतबीच बिहीबार हुने खेलको विजेताले यो समूहबाट सेमिफाइनल उक्लिने अर्को टोलीको निर्क्योल गर्नेछ । हङकङले कुवेतलाई पराजित गरेमा समूह विजेता बन्ने छ भने कुवेतले जित हात पारेमा यूएई समूह विजेता हुनेछ । अहिले हङकङसँग ५ र कुवेतसँग ४ अंक छ ।तीन स्पिनर आयान खान, रोहन मुस्ताफा र कार्थिक मेइयापनले प्रभावकारी बलिङ गर्दै यूएईलाई विजयी बनाए । यी तीनले एक आपसमा ८ विकेट बाँडेपछि टस जितेर ब्याटिङमा आएको बहराइन मूलपानी क्रिकेट मैदानमा ४०५ ओभरमा १ सय १६ रनमा अलआउट भयो ।प्लेयर अफ द म्याच देव्रेहाते आयानले १० ओभरमा ७ मेडन राख्दै ६ रन खर्चेर ४ विकेट लिए । मुस्ताफा र मेइयापनले २२ विकेट लिए । मुस्ताफाले ९ ओभरमा ४ मेडन राख्दै १६ र मेइयापनले १० ओभरमा २ मेडन राख्दै ४८ रन खर्चे । जाहुर खानको नाममा एक विकेट रह्यो । बहराइनबाट कप्तान हैदर बट र अली दाउदले समान २३ रन बनाए ।वृत्या अरविन्द र मुस्ताफाले अर्धशतक बनाएपछि यूएईले २७४ ओभरमै १ सय २० रन बनायो । वृत्याले ८४ बल खेल्दै ५ चौका र १ छक्कामा ६२ रनमा अविजित रहे । विजयी चौका प्रहार गरेका मुस्ताफा ५६ बल खेल्दै ५० रन बनाएर अविजित रहे । उनले ५ चौका र १ छक्का प्रहार गरे । आर्यन लर्का ५ र कप्तान मोहम्मद वासिम १ रनमा आउट भए । बहराइनबाट दुवै विकेट अब्दुल मजिदले लिएका थिए ।"
लुम्बिनी र कोशी विजयी,"धनगढी (कास) लुम्बिनी र कोशी प्रदेश धनगढीमा जारी एनआईबीएम सुदूरपश्चिम मुख्यमन्त्री यू१६ राष्ट्रिय क्रिकेट प्रतियोगितामा विजयी भएका छन् । लुम्बिनीले बुधबार जित हात पार्दै सेमिफाइनल प्रवेशको सम्भावना कायमै राखेको छ । पहिलो खेल जितेको सुदूरपश्चिममाथि लुम्बिनीले १५ रनको जित पायो । कोशीले पहिलो जित हात पारेको छ । फाप्ला क्रिकेट मैदानमा टस जितेर ब्याटिङ गरेको लुम्बिनीले २९४ ओभरमा सबै विकेट गुमाई १ सय ४० रन बनायो । लुम्बिनीका सन्तोष यादवले ४५ र आशिष ओलीले २२ रन बनाए । सुदूरपश्चिमका आशिष शाही र अशोक धामीले समान दुई विकेट लिए ।जवाफमा सुदूरपश्चिमले २८४ ओभरमा अलआउट हुँदा १ सय २५ रनमात्रै बनाउन सक्यो । नरेन भट्टले ३२, ऋतिक थापाले २५ र मेट्रिक थापाले अविजित २२ रन बनाए । लुम्बिनीका आशिष ओलीले ४ विकेट लिए । सागर गैरे, कमरन अहमद र सन्तोष यादवले ११ विकेट लिए । ४ विकेट लिएका लुम्बिनीका आशिष ओली प्लेयर अफ द म्याच भए । दोस्रो खेलमा कोशीले वाग्मती प्रदेशलाई १६ रनले हरायो । टस जितेको कोशी २८४ ओभरमा सबै विकेट गुमाई १ सय ५१ रन बनायो । दीपु भुजेलले ३७, अलिश मण्डलले २६ र आशिक मगरले अविजित २२ रन बनाए । वाग्मतीका सुविन हाडाले ४ विकेट लिए । अर्थव पौडेल र सार्थक धितालले समान दुई विकेट लिए । वाग्मतीले २८२ ओभरमा सबै विकेट गुमाई १ सय ३५ रन बनाउन सक्यो । रोशन बिकले २१ रन र सूयांशु कोइरालाले २० रन बनाए । कोशीका कृतिक कामतले ४ विकेट लिए । प्रतिश पौडेल र आशिक मगरले समान दुई विकेट लिए । कृतिक कामत प्लेयर अफ द म्याच भए ।"
टर्किस गल्फ गोकर्णमा हुने,"(काठमाडौं)टर्किस एयरलाइन्स वर्ल्ड गल्फ कप नेपाल प्रतियोगिता गोकर्ण गल्फ क्लबमा आइतबार हुने भएको छ । स्टेबलफोर्ड ३४ ह्यान्डीक्यापका आधारमा हुने १८ होलको प्रतियोगिता विजेताले डिसेम्बर २०२२ मा टर्कीको एन्टाल्यामा हुने ग्रान्ड फाइनलमा प्रतिस्पर्धा गर्नेछन् ।क्लबका वरिष्ठ निर्देशक दीपक आचार्यले बुधबार आयोजित पत्रकार सम्मेलनमा भने, टर्किस एयरलाइन्स वर्ल्ड गल्फ कप अन्तर्गत ५७ देशमा ८५ छनोट प्रतियोगिता हुँदै छ । हरेक देशका प्रतियोगिता विजेताले एन्टाल्यामा हुने ग्रान्ड फाइनल खेल्ने अवसर पाउनेछन्, जसको आतिथ्यता विशेष हुनेछ ।यो प्रतियोगिता नेपालमा तेस्रोपल्ट हुन लागेको हो । सन् २०१८ मा माधव आचार्य र २०१९ मा बाबु शेर्पाले उपाधि जितेका थिए । यी दुवै सोसल गल्फरले एन्टाल्यामा ग्रान्ड फाइनल खेलेका थिए ।कोभिड१९ महामारीले प्रभावित भएपछि बल्ल तेस्रो संस्करण आयोजनाको संघारमा पुगेको हो । निमन्त्रणा गरिएका कर्पोरेट गल्फरले प्रतिस्पर्धा गर्नेछन् । टर्किस एयरलाइन्सको काठमाडौंस्थित महाप्रबन्धक सेर्कन बसरले भने, वर्ल्ड गल्फ कप आठ वर्षयता भइरहेको छ । रोकिएको संस्करण कोभिड१९ महामारीमा मात्रै हो । यसलाई निरन्तर उत्कृष्ट र लोकप्रिय प्रतियोगिता बनाउने हाम्रो योजना छ ।"
छोटकरी,"भारतीय टिमसँग पराजितगण्डकी (कास) नेपाल र भारतबीच भइरहेको दृष्टिविहीन टी२० शृंखलाको दोस्रो खेलमा नेपाल पराजित भएको छ । बुधबार पोखरा क्रिकेट मैदानमा नेपालले भारतसँग ९ विकेटले हार बेहोरेको थियो । पहिलो खेल नेपालले ८ विकेटले जितेको थियो । नेपालले टस हारेर ब्याटिङ गरेको नेपालले २० ओभरमा सबै विकेट गुमाउँदै १ सय ७२ रन जोड्यो । नेपालबाट सरिता घिमिरेले ५६ रन बनाइन् । उनले ४४ बलमा ३ चौकाका साथ अर्धशतकीय इनिङ्स खेलिन् । विमला राईले २९, विनिता पुनले १८ र मुना अर्यालले १४ रन बनाए । भारतका फुला शरेन, गंगा र कप्तान सुष्मा पटेलले ११ विकेट लिए । नेपालका सात ब्याटर रनआउट भए । जवाफी ब्याटिङमा भारतका लागि दुई ब्याटरले अर्धशतकीय प्रदर्शन गरे । फुला शरेनले ६५ र सिमु दासले ६६ रन बनाए । ओपनर गंगा २२ रन बनाएर आउट भइन् । शुभाङ्गीको विजयी सुरुआतकाठमाडौं (कास) शुभाङ्गीलक्ष्मी शाहले नवौं सिटिजन्स बैंक खुला टेनिस प्रतियोगित।को महिला सिंगल्समा बुधबार जित पाएकी छन् । उनले प्रशंसा मोक्तानलाई ६१, ६२ को सोझो सेटमा हराइन् । त्रिपुरेश्वरस्थित टेनिस कोर्टमा पुरुष सिंगल्समा प्रणव खनाल, प्रदीप खड्का, प्रणव मानन्धर, ऋतिक राणा, अभिषेक बाँस्तोला, आर्यन गिरी, आरभसम्राट हाडा र राजवीर प्रधान विजयी भएका छन् । भेट्रान ३५ वर्षमाथि पुरुष डबल्समा दुर्गा केसी र सुकमान तामाङ, धर्म शाही र विपिन श्रेष्ठ, सन्तोष खत्री र दावा सोनाम शेर्पा, भीष्मजंग गुरुङ र राजु क्षेत्री, जितेन्द्र परियार र सुवर्ण धाख्वा तथा ईश्वर जिसी र एसके तिमिल्सिनाको जोडीले विजय पाएका छन् । सिटिजन्स बैंकको मुख्य प्रायोजनमा काठमाडौं जिल्ला टेनिस संघद्वारा आयोजित स्पर्धाको भेट्रान ४५ वर्षमाथि रोहित सुनुवार, सूर्य गिरी, मानबहादुर कटुवाल, शिव सेढाईं, चन्द्र शाही, मनोजविक्रम शाह, उत्तमकुमार बोगटी र महेश श्रेष्ठ विजयी भएका छन् । करण र सावित्रा मनोनयनमागण्डकी (कास) नेपाली राष्ट्रिय क्रिकेट टोलीका करण केसी र महिला फुटबल टोलीकी सावित्रा भण्डारी वैशाख २३ मा हुने पोखरा स्पोर्ट्स अवार्डमा वर्ष खेलाडीको मनोनयनमा परेका छन् । नेपाल खेलकुद पत्रकार मञ्च गण्डकीले आयोजना गर्न लागेको सातौं संस्करणको स्पोर्ट्स अवार्डमा उनीहरू प्रतिस्पर्धी भएका छन् । पुरुषतर्फ वर्ष खेलाडीमा बागलुङका करणसँगै आर्चरीका गंगाबहादुर कुँवर (तनहुँ) र टेनिसका प्रदीप खड्का (कास्की) छन् । महिला वर्ष खेलाडीमा लमजुङकी सावित्रासँगै आर्चरीकी रोजिना थापा र आईटीएफ तेक्वान्दोकी सुस्मिता थापामगर (बागलुङ) मनोनयनमा छन् । वर्ष खेलाडी हुनेले इलेक्ट्रिक स्कुटर पुरस्कार प्राप्त गर्नेछन् । वर्ष प्रशिक्षकतर्फ आर्चरीका किशोर गुरुङ, टेनिसका नीरज थापा र आईटीएफ तेक्वान्दोका सुरज सुनार छन् । किशोर स्याङजाका हुन् भने नीरज र सुरज कास्कीका हुन् । उदीयमान खेलाडीको मनोनयनमा भलिबलका रवि केसी (बागलुङ), फुटबलका सुमित श्रेष्ठ (कास्की) र क्रिकेटका सुवास भण्डारी (बागलुङ) परेका छन् । कुल ७ विधामध्ये लाइफटाइम एचिभमेन्ट, उत्कृष्ट खेल संघ र पत्रकारिता अवार्डको घोषणा केही दिनमै गरिने मञ्चका महासचिव राजाराम पौडेलले जनाए । एपीएफ समूह विजेताकाठमाडौं (कास) सशस्त्र प्रहरीको एपीएफ क्लब बुधबार मेयर कप महिला तथा पुरुष भलिबल प्रतियोगिताको सेमिफाइनलमा पुगेको छ । जावलाखेल भलिबल प्रशिक्षण केन्द्रमा महिलातर्फ न्यु डायमन्ड क्लबलाई हराएर एपीएफ समूह बी को विजेता भएर अन्तिम चारमा पुगेको हो । एपीएफले न्यु डायमन्डलाई ३२ को सेटमा हरायो । एपीएफले १७२५, २५१९, २३२५, २५२०, १५१० को नतिजा निकाल्यो । समूह बी मा न्यु डायमन्ड पनि उपविजेता बन्दै सेमिफाइनल पुग्यो । एपीएफले बिहीबार हुने सेमिफाइनलमा त्रिभुवन आर्मी क्लबसँग खेल्दा न्यु डायमन्डको भेट नेपाल पुलिस क्लबसँग हुनेछ । पुरुषतर्फ एपीएफले पाटन बहुमुखी क्याम्पसलाई २५१७, २५१०, २५१८ ले र त्रिभुवन आर्मी क्लबले ललितपुर महानगरपालिकालाई २५११, २५१७ र २५२१ ले हराए ।मोरङलाई राष्ट्रपति रनिङ सिल्डसुनसरी (कास) कोशी प्रदेशस्तरीय १३ औं राष्ट्रपति रनिङ सिल्ड खेलकुदमा मोरङ विजेता भएको छ । अन्तिम दिन बुधबार १५ स्वर्ण, १२ रजत र ३ कांस्यसहित मोरङ च्याम्पियन भयो । १० स्वर्ण, ११ रजत र ८ कांस्यसहित झापा दोस्रो तथा ८ स्वर्ण, ८ रजत र ५ कांस्यसहित सुनसरी तेस्रो भए । यस प्रतियोगिताबाट छानिएका कोशीका १ सय ११ खेलाडीले काठमाडौंमा शुक्रबारदेखि हुने राष्ट्रिय प्रतियोगितामा भाग लिनेछन् ।"

शीर्षक,विवरण
रविको फास्ट ट्र्याक : ७ दिने बोलपत्र गरेर ठेक्का,पुस ११ ः रवि लामिछानेद्वारा गृहमन्त्रीको रूपमा शपथपुस १३ ः नागरिकका वैयक्तिक तथा जैविक विवरण प्रमाणीकरण गर्न निजी कम्पनीलाई दिने कार्यविधि मन्त्रीस्तरीय निर्णयबाट स्वीकृतपुस १४ ः कार्यविधि कार्यान्वयनका लागि राष्ट्रिय परिचयपत्र तथा पञ्जीकरण विभागमा प्रेषितपुस २२ ः विवरण प्रमाणीकरण गर्ने कम्पनी छनोट गर्न बोलपत्र आह्वान गर्ने विभागको निर्णय पुस २७ ः ७ दिनमात्र म्याद राखेर बोलपत्र आह्वानमाघ ६ ः एकमात्र कम्पनीले बोलपत्र भरेको प्रमाणित माघ ९ ः एड्भान्टेज इन्टरनेसनल प्रालि छनोटमाघ १० ः जमानत रकम जम्मा गर्न एड्भान्टेज इन्टरनेसनल प्रालिलाई निर्देशनमाघ ११ ः कम्पनीबाट जमानतबापत १ करोड बैंक ग्यारेन्टी प्रस्तुत माघ १२ ः कम्पनीलाई नागरिकका वैयक्तिक तथा जैविक विवरण प्रमाणीकरण गर्ने इजाजत प्रदान माघ १३ ः सर्वोच्चको फैसलाले उपप्रधान तथा गृहमन्त्री लामिछानेका सम्पूर्ण सार्वजनिक पद खारेज
घट्न थाल्यो ब्याजदर,"भारत र अमेरिकामा पनि ब्याज नबढ्ने संकेतभारत र अमेरिकाले पनि अब ब्याजदर नबढाउने संकेत गरेका छन् । भारतीय रिजर्भ बैंकको मोनिटरी पोलिसी कमिटीले हालै आफ्नो रिपो दर ६५० प्रतिशत यथावत् राख्ने निर्णय गरेको छ । भारतीय रिजर्भ बैंकका गभर्नर शक्तिकान्त दासले वित्तीय स्थिरतामा थप जोखिम निम्तिन नदिन रिपो दरलाई यथावत् राख्नुपर्ने आवश्यकता रहेकाले हाललाई परिवर्तन नगरिएको बताएका छन् । त्यस्तै, अमेरिकी केन्द्रीय बैंक (फेड) का अध्यक्ष जेरोम पावेलले ब्याजदरको वृद्धि अब अन्तिम चरणमा रहेको बताएका छन् । हालै फेडले सन्दर्भ ब्याजदर ०२५ प्रतिशत विन्दुले बढाएर ४७५ देखि ५ प्रतिशतसम्म कायम गरेको छ । मूल्यवृद्धि घटाउने लक्ष्यस्वरूप अमेरिकाले सन्दर्भ ब्याजदर बढाउँदै आएको थियो । तर पावेलले हालै बढेको सन्दर्भ ब्याजका सम्बन्धमा प्रतिक्रिया दिँदै भनेका छन्, मूल्यवृद्धि तत्कालै नभई लामो अवधिमा २ प्रतिशतको सीमामा ल्याउने लक्ष्य रहेकाले अहिले हतार गर्नु पर्दैन । हाल यो दर ५ प्रतिशत छ । पछिल्ला महिना अमेरिकाको मुद्रास्फीति दर घट्दै गएको छ । पावेलले ब्याजदरमा चालिएको कदमले नै मुद्रास्फीति दर घटेको दाबी गर्दै आएका छन् ।"
"बढ्यो डढेलो, काठमाडौंमा तुवाँलो","तुवाँलो लागेको क्षेत्रका वायुमण्डल सफा देखिन केही दिन लाग्ने उनले बताइन् । मंगलबार त्रिभुवन अन्तर्राष्ट्रिय विमानस्थलको भिजिबिलिटी २५ सय मिटर रहेको उनले जानकारी दिइन् । प्रदूषित हावाले मानव शरीरलाई असर गर्नॅका साथै श्वासप्रश्वाससम्बन्धी रोगको जोखिम बढाउँछ । केही दिनयता मुलुकका विभिन्न जिल्लामा डढेलोका घटनाहरू क्रमिक रूपमा बढेको छ । पाँच दिनयताको तथ्यांक हेर्दा विभिन्न स्थानमा २ हजार ७ सय ५४ वटा डढेलाका घटना रेकर्ड भइसकेका छन् । गत शुक्रबारदेखि डढेलोका घटनाहरू क्रमिक रूपमा बढिरहेको छ । शुक्रबार ३ सय ३६ स्थानमा मात्रै रेकर्ड गरिएको घटना शनिबार बढेर ५ सय ४७ पुगेको छ आइतबार ५ सय ६२ र सोमबार ७ सय ७ स्थानमा डढेलो लागेको राष्ट्रिय विपद् जोखिम तथा व्यवस्थापन प्राधिकरणले जनाएको छ । मंगलबार अपराह्नसम्म ६ सय २ स्थानमा डढेलो लागेको छ । मुलुकमा बर्सेनि चैत दोस्रो सातादेखि वैशाख दोस्रो सातासम्म डढेलोका घटना धेरै नै हुने गरेको छ । यस पटक तराई र मध्य पहाडी जिल्लामा डढेलो धेरै लागेको छ । बढी प्रभावित जिल्लाहरूमा बारा, बर्दिया, चितवन, दाङ, धादिङ, गोरखा, काभ्रे, मकवानपुर रहेको प्राधिकरणका सहसचिव एवं वन डढेलो विज्ञ सुन्दर शर्माले कान्तिपुरलाई बताए । उनका अनुसार यी पाँच दिनमा ६३ वटा जिल्ला प्रभावित भएका छन् । नवलपुर, पर्सा, प्यूठान, रामेछाप, रौतहट, रूपन्देही, सिन्धुली, सिरहा, स्याङ्जा, तनहुँ, पाल्पा र उदयपुरमा पनि आगलागीका घटनाहरू बढिरहेको उनले जानकारी दिए ।वैशाख दोस्रो साता डढेलोका घटना अझै धेरै हुने प्रक्षेपण छ । प्राधिकरणका प्रमुख कार्यकारी निर्देशक अनिल पोखरेलले भने, यो वर्ष हिउँद सुक्खा भएपछि डढेलोका घटना धेरै नै हुने प्रक्षेपण गरेका छौं । अघिल्लो वर्ष २०७८ मंसिरदेखि २०७९ जेठसम्म डढेलोका १ हजार ५ सय २८ वटा घटना रेकर्ड भएका थिए । यो वर्ष जेठयता मात्रै २ हजार ७ सय स्थानमा घटना रेकर्ड भइसकेका छन् । प्राधिकरणले केही दिनअघि मात्रै मकवानपुरमा आगो नियन्त्रण तथा बच्न सक्ने उपायका बारेमा तालिम दिएको थियो ।डढेलो र आगलागी सम्बन्धित विवरण हेर्दा १ सय ६८ वटा घटनाका क्षति विवरण तयार भएको छ । तीमध्ये ३ जनाको मृत्यु, ३ जना घाइते र ३७ परिवार प्रभावित भएका छन् । जसबाट १ करोड ३७ लाख रुपैयाँको क्षति भएको प्राधिकरणले जनाएको छ । राष्ट्रिय निकुञ्ज तथा संरक्षण क्षेत्रमा भएका क्षतिको विवरण भने अभिलेख गर्ने गरिएको छैन । मुलुकमा आगलागीका घटनामध्ये ७५ प्रतिशत फागुनदेखि मध्य वैशाखसम्म हुने गरेको छ । सन् २००५ यताको तथ्यांक हेर्दा आगलागीबाट १ सय १९ जनाले ज्यान गुमाएका छन् भने ९६ जना घाइते भएका छन् । ९ सय ८७ वटा घरलाई क्षति पुगेको छ । ती घटनाबाट १ अर्ब ५७ करोडको क्षति भएको प्राधिकरणका प्रमुख कार्यकारी अधिकृत पोखरेलले जानकारी दिए । पुसयता धेरैजसो ठाउँमा झाडी सफा गर्न आगो लगाउने गरिन्छ । आगो अनियन्त्रित हुँदा त्यसले विकराल रूप लिने गरेको छ । विभिन्न अध्ययनहरूले मुलुकमा वन डढेलोका अधिकांश घटना मानवीय कारणबाटै भएको देखाएको छ । ६४ प्रतिशत घटना जानीजानी मानिसले आगो लगाउँदा हुने गरेका छन्, ३२ प्रतिशत लापरबाहीले गर्दा डढेलो लागेको छ, शर्माले भने । वन विभागको पछिल्लो तथ्यांकले संरक्षण क्षेत्रहरूमा डढेलोका घटना बढेको देखाएको छ । यो वर्ष संरक्षित क्षेत्रभित्र ७ सय २३ वटा डढेलोको घटना रेकर्ड भइसकेका छन् । सबैभन्दा बढी चितवन राष्ट्रिय निकुञ्जमा अभिलेख भएको छ । निकुञ्जमा १ सय ५६ र मध्यवर्ती क्षेत्रमा १८ वटा घटना भएका छन् । चितवनपछि बर्दियामा १ सय १२ वटा घटना अभिलेख भएका छन् । यस्तै अन्नपूर्ण संरक्षण क्षेत्रमा ३२, गौरीशंकर संरक्षण क्षेत्रमा १५ वटा डढेलोका घटना रेकर्ड भएको छ । प्राधिकरणले क्षतिको विवरण जिल्ला प्रशासन कार्यालयहरूबाट आउने विवरणलाई मात्रै अभिलेख गर्दै आएको छ । चौपाया, घर तथा अन्य भौतिक संरचनामा पुगेको क्षतिको विवरण मात्रै हामीकहाँ सीडीओ कार्यालयबाट आउँछ, पोखरेलले भने । सरकारले डढेलो प्रभावितलाई राहतको व्यवस्थासमेत गर्दै आएको छ । आगलागीजन्य विपद् प्रभावित निजी आवास पुनर्निर्माण तथा पुनःस्थापना कार्यविधि २०७८ अनुसार तराई क्षेत्रका घर क्षति हुनेलाई ३ लाख, पहाडी जिल्लामा ४ लाख र हिमाली जिल्लामा ५ लाख रुपैयाँ दिने व्यवस्था छ । यस्तै तत्काल राहतका लागि विपद्पीडित उद्धार र राहतसम्बन्धी मापदण्ड २०७७ बमोजिम १५ वा २० हजार रुपैयाँ सीडीओ कार्यालयबाट दिने व्यवस्था छ । वन क्षेत्रमा हुने क्षतिको विवरणको अभिलेख भने हुने गरेको छैन । डढेलोबाट हुने जैविक विविधताको क्षतिको अभिलेख गर्ने कुनै मापदण्डकार्यविधि नहुँदा त्यसको मापन हुन सकेको छैन । पोखरेल भन्छन्, कार्यविधि तथा कानुनहरूमा डढेलोबाट जैविक विविधतामा पर्ने क्षतिको विवरणको अभिलेख गर्नॅपर्ने हुन्छ तर छैन । डढेलो नियन्त्रणका सवालमा पनि आवश्यक पर्ने उपकरणहरू छैनन् । वन क्षेत्रभित्र रूखको माथिल्लो भागमा आगो लाग्दा त्यसको नियन्त्रणका लागि हेलिकोप्टरबाट पानी खन्याउनुपर्ने बाध्यता छ । त्यस्ता ठाउँमा आवश्यक पर्ने आपत्कालीन उपकरण तथा व्यवस्था नभएको पोखरेलले बताए । डढेलोका ठूला घटनामा नियन्त्रणका लागि आवश्यक पर्ने एरियल फायर फाइटिङ (वाटर बम्बिङ) मुलुकमा छैन । जमिनबाटै आगो नियन्त्रणका लागि खटिनुपर्दा लामो समय लाग्ने गर्छ । लामो समयसम्म डढेलो लाग्दा त्यसबाट निस्कने खरानी तथा काला कणहरू हावाको बहावसँगै हिमाली क्षेत्रमा पुग्छन् । ती ससाना कणहरू हिउँ तथा हिमालमा जम्मा हुन्छ । हिमाली क्षेत्रमा जम्मा हुने त्यस्ता कणले तापक्रम बढाउने र हिमनदी तथा हिमालयका हिउँ छिट्टै पग्लने गर्छन् । प्राधिकरणले अबको केही दिन डढेलोको उच्च जोखिम हुने बताउँदै सबैलाई सतर्क हुन आग्रह गरेको छ । अबको तीन हप्ता डढेलोको अवस्था अत्यन्त कहालीलाग्दो छ, शर्माले कान्तिपुरसित भने, हामीले यो वर्ष अघिल्लो वर्षको भन्दा ५ गुणा बढी डढेलो लाग्ने प्रक्षेपण गरेका छौं । अनुमान गलत भइदिओस् ।"
चुनावी वर्ष,"(काठमाडौं)वर्ष २०७९ मा नेपाली राजनीति निर्वाचनमय बन्यो । प्रतिनिधिसभा, प्रदेशसभा र स्थानीय तह निर्वाचनले मुलुकको राजनीति तात्यो । निर्वाचन परिणामले नेपाली समाज र राजनीतिमा तरंग ल्याइदियो । प्रतिनिधिसभा र प्रदेशसभामा नयाँ राजनीतिक दलको उदय भयो भने पुराना दलले थुप्रै चुनौतीको सामना गर्नुपर्यो ।संविधानको व्यवस्थाबमोजिम नागरिकको जीवनसँग जोडिएका वडा सदस्य, वडाध्यक्षदेखि पालिकाका प्रमुखउपप्रमुख, मुख्यमन्त्री, प्रधानमन्त्री र राष्ट्रपतिसम्म गरी करिब ३६ हजार जनप्रतिनिधि नागरिकको अभिमतबाट अनुमोदित भए । स्थानीय तह निर्वाचनमा काठमाडौं, धरान र धनगढीसहितका पालिकाहरूमा स्वतन्त्र उम्मेदवारको अप्रत्यासित जित र प्रतिनिधिसभा निर्वाचनमा नवोदित दलहरूले पाएको जनमतले मूलधारका दलहरूलाई झट्का लाग्यो ।स्थानीय निर्वाचनमा राजनीतिक दलको कार्यशैली, दलभित्रका गुटउपगुटको अन्तरसंघर्ष, बेथिति र नेतृत्वको एकाधिकारविरुद्ध उभिएका स्वतन्त्र उम्मेदवारहरू बालेन्द्र शाह (काठमाडौं), हर्क साम्पाङ (धरान) र गोपाल हमाल (धनगढी) प्रमुख पदमा निर्वाचित भए । आमनिर्वाचनमा तिनै मुद्दा उठाएर पूर्वसञ्चारकर्मी रवि लामिछाने नेतृत्वको राष्ट्रिय स्वतन्त्र पार्टी, मधेशमा चन्द्रकान्त (सीके) राउत नेतृत्वको जनमत पार्टी र पश्चिम तराईमा थारू आन्दोलनको जगमा उदाएको नागरिक उन्मुक्ति पार्टीले उत्साहजनक परिणाम हात पारे ।तीन तहकै चुनावमा सत्तामा रहेका दलहरू कांग्रेस, माओवादी र एकीकृत समाजवादीसहित पाँच दलले गठबन्धन बनाए । तैपनि स्पष्ट बहुमत जुटाउन सकेनन् । सात वटा दल मात्रै राष्ट्रिय दल बन्दा प्रतिनिधिसभामा भने १२ दलको प्रतिनिधित्व भयो । राजनीतिक विश्लेषक गेजा शर्मा वाग्ले तीन तहकै निर्वाचनमा मतदाताले स्वतन्त्र, वैकल्पिक र नवोदित दलहरूमार्फत् आक्रोश पोखेर मूलधारका दललाई खबरदारी गरेको बताउँछन् । मूलधारका दलले पाएको मत संगठनमा आधारित हो, मूलधारका दलप्रति सहरिया, शिक्षित, मध्यम वर्गीय र युवा मतदाताको ठूलो आक्रोश देखियो, उनी भन्छन्, उनीहरूले नयाँ दल र स्वतन्त्रलाई मत दिएका छन्, अब पनि मूलधारका दलले आत्मसमीक्षा गरेर सच्चिएनन्, रूपान्तरण भएनन् भने अर्को चुनावसम्म जनमत अर्को ढंगबाट व्यक्त हुन सक्छ । उनले मूलधारका दलले नागरिकका अपेक्षा पूरा गर्न नसक्दा त्यसको प्रतिक्रियात्मक मत पाएर नयाँ दलको उदय भएको बताए ।चुनावपछि कसको नेतृत्वमा सरकार बनाउने भन्नेमा मतभेद हुँदा ११ पुसमा विभाजित भएको गठबन्धन दुई महिना नबित्दै राष्ट्रपति चुनावबाट फेरि एकढिक्का बन्यो । कांग्रेसमाओवादीसहित दस दलको गठबन्धनबाट २५ फागुनमा कांग्रेसका वरिष्ठ नेता रामचन्द्र पौडेल एमालेका सुवास नेम्वाङलाई पराजित गर्दै नेपालको तेस्रो राष्ट्रपति निर्वाचित भए । चुनावमा पाँच वर्ष स्थिर सरकारको वाचा गरे पनि चुनावपछि आफैं प्रधानमन्त्री नपाउने अवस्थामा कांग्रेससँगको गठबन्धन तोडेर ११ पुसमा एमालेसहित सात दलको समर्थनमा प्रधानमन्त्री बनेका माओवादी अध्यक्ष पुष्पकमल दाहाल महिना दिन नबित्दै पुरानै गठबन्धनतिर नजिकिन थाले ।प्रधानमन्त्री बन्ने बेला माओवादीले धोका दिएर साथ छोड्दा पनि आफ्नै दोष कबुल गरेका कांग्रेस सभापति शेरबहादुर देउवाले प्रधानमन्त्री दाहाललाई विश्वासको मत दिए । दाहालले प्रतिनिधिसभामा सरकारबाहिर रहेको कांग्रेससहित २६८ सांसदको मत पाए । कांग्रेसले विश्वासको मत दिँदा संसद् प्रमुख प्रतिपक्षीविहीन बनेको भन्दै आलोचनासमेत भयो । अघिल्ल्लो निर्वाचनमा आफ्नै सहयोगमा वाम गठबन्धन हुँदै नेकपा गठन गरेर शक्तिशाली प्रधानमन्त्री बनेका ओलीले पटकपटक संसद् विघटन गर्दा चिढिएका दाहाल फेरि ओलीले प्रधानमन्त्री बन्न सघाए पनि सत्ता स्वार्थमा उपयोग मात्रै गर्ने अनुभूति भएपछि झस्किए र कांग्रेससँगकै गठबन्धनमा फर्किए । राष्ट्रपति र उपराष्ट्रपतिको निर्वाचनमा कांग्रेससँग गठबन्धन गरेका प्रधानमन्त्री दाहालले चैत ६ मा कांग्रेससहित नौ दल र तीन स्वतन्त्र गरी १७२ सांसदको विश्वासको मत पाए । चुनावपछि नयाँ जनमतबाट अनुमोदित नेतृत्वबाट नयाँ आशा जाग्नुपर्ने भए पनि आमचुनावपछिको पहिला चार महिनामा दलहरू विगतमा जस्तै सत्ताकै खेलमा अल्झिए । दलहरू सत्तामा सामेल हुने र बाहिरिने क्रम रह्यो । मन्त्रीले मन्त्रालय सम्हालेको महिना दिन नबित्दै सरकार छोड्नुपर्ने अवस्थाले निरन्तरता पायो ।मंसिर ५ मा भएको निर्वाचनमा कांग्रेस प्रतिनिधिसभाको पहिलो दल बन्यो । माओवादीले एमालेसँग गठबन्धन गर्दा पाँच वर्षअघिको निर्वाचनमा प्रत्यक्षतर्फ २३ सिटमा खुम्चिएको कांग्रेस यसपटक ५७ सिटमा उक्लियो भने प्रतिनिधिसभामा समानुपातिकसहित ८९ सिट जित्यो । संविधान जारी भएपछिको पहिलो निर्वाचनबाट प्रधानमन्त्री बनेका एमाले अध्यक्ष ओलीबाट भएको संसद् विघटन र पार्टी विभाजनका बाबजुद एमालेले लोकप्रिय मत भने गुमाएन । अघिल्लो प्रतिनिधिसभामा १२१ सांसदसहित पहिलो दल बनेको एमाले यसपटक प्रत्यक्षतर्फ ४४ सहित ७८ सिटमा खुम्चियो । गठबन्धनको सहयोगमा प्रत्यक्षतर्फ १८ सिट जितेको माओवादी समानुपातिकबाट १४ सिट थपेर ३२ सिटसहित संसद्मा तेस्रो दल बन्यो । पहिलो पटक निर्वाचनमा भाग लिएर रास्वपाले प्रत्यक्षमा ७ सहित २० सिट जितेर पुराना दललाई धक्का दियो भने राप्रपा प्रत्यक्षमा ७ सहित १४ सिट जित्न सफल भयो । रास्वपा र राप्रपा क्रमशः संसद्को चौथो र पाँचौं शक्ति बने । ०७४ मा एक सिट जितेको राप्रपा यसपटक राष्ट्रिय दल बन्यो भने रास्वपा र जनमत पहिलो पटकमै राष्ट्रिय दल भए ।पश्चिम तराईबाट पहिलो पटक संसद्मा आएको नागरिक उन्मुक्तिले पनि प्रतिनिधिसभामा ४ सिटसहित प्रतिनिधित्व गर्यो । प्रतिनिधिसभामा जसपाले १२, एकीकृत समाजवादीले १०, लोकतान्त्रिक समाजवादीले ४, नेमकिपा र राष्ट्रिय जनमोर्चाले ११ सिट जिते भने चार स्वतन्त्र उम्मेदवारले संसद्मा प्रवेश पाए । समग्रमा प्रतिनिधिसभामा ६६९ प्रतिशत पुरुष र ३३१ प्रतिशत महिला सांसद निर्वाचित भए भने प्रदेशसभामा ६३ प्रतिशत पुरुष र ३६ प्रतिशत महिला निर्वाचित भए । स्थानीय चुनावमा काठमाडौंसहित मुख्य सहरहरूमा स्वतन्त्र उम्मेदवारले पाएको मत र माहोलबाट उत्साहित सञ्चारकर्मी रवि लामिछानेले असार ७ मा राष्ट्रिय स्वतन्त्र पार्टी खोलेका थिए । उनले फरक राजनीतिक, वैचारिक र सैद्धान्तिक आधार नभए पनि टेलिभिजन कार्यक्रम प्रस्तोताकै रूपमा बनाएको लोकप्रियताको बलमा चुनावमा लोकप्रिय मत पाए । रास्वपाले समानुपातिकतर्फ ११ लाख ३० हजार मत पायो भने एमालेले २८ लाख ४५ हजार, कांग्रेसले २७ लाख १५ हजार र माओवादीले ११ लाख ७५ हजार मत पाए । सञ्चारकर्मी हुँदादेखि नै नागरिकता विवादमा मुछिएका रास्वपा सभापति लामिछाने पुस ११ मा माओवादी अध्यक्ष दाहाल नेतृत्वको सरकारमा उपप्रधान तथा गृहमन्त्री भए । नागरिकता विवादमा परेका र नागरिकतासम्बन्धी मुद्दा अदालतमा चलिरहेका बेला अनुसन्धानको तालुकदार मन्त्रालय लिएर उपप्रधानमन्त्री बनेका लामिछाने स्वार्थ बाझिने गरी जिम्मेवारी लिएको विवादमा परे । उनको नागरिकताको मुद्दामा सर्वोच्च अदालतले माघ १३ मा सुनाएको फैसलाबाट उनको सांसद पद खारेज भयो र गृहमन्त्री भएको ३२ दिनमै पदमुक्त भए । उनी पदमुक्त भएपछि अर्को १० दिनमै रास्वपाका सबै मन्त्री फिर्ता भए ।चुनावपछिका चार महिनामा सत्ता संघर्षमा नयाँ दलहरू पनि मूलधारका दलभन्दा अलग देखिएनन् । विश्लेषक वाग्ले चुनावपछिको छोटो अवधिमै भएका सत्ता संघर्ष र घटनाक्रमले नयाँ दललाई एउटा राजनीतिक दलका रूपमा स्थापित हुनै चुनौती देखिएको बताउँछन् । चुनाव सकिएको चार महिना मात्रै हुँदै छ, यति छोटो अवधिमै गठबन्धन बन्ने, भत्किने, फेरि नयाँ गठबन्धन बन्ने, विश्वासको मत दिने, फिर्ता लिने, २० दिनमै मन्त्रीहरू फेरिने, कोही सरकारमा जाने, कोही सरकारबाट फर्किने यी दृश्यहरूले अब संसद्को पूरै कार्यकालभरि यस्तै राजनीतिक अस्थिरताको प्रवृत्ति भइराख्ने देखाउँछन्, उनी भन्छन्, यी घटनाक्रममा नयाँ दल पनि मूलधारका दलभन्दा अलग देखिएनन् ।रास्वपाबाट मन्त्री बनेका शिशिर खनाल (शिक्षा), डोलप्रसाद अर्याल (श्रम) र तोसिमा कार्की (स्वास्थ्य राज्यमन्त्री) २० दिनमै पदमुक्त बने भने खानेपानी मन्त्रालय लिएर सरकारमा सहभागी भएको जनमत साताअघि बिनाकारण सरकारबाट बाहिरिएको छ । वर्षको पहिलो महिना वैशाखमै भएको स्थानीय चुनावबाट एकसाथ ३५ हजार जनप्रतिनिधि चुनिएका थिए । वैशाख ३० मा भएको निर्वाचनमा ३५ हजार २२१ पदका लागि मतदान भएको थियो, १२३ दलित महिला सदस्य र एक महिला सदस्य पदमा उम्मेदवारी परेन । चुनिएकामध्ये ५९ प्रतिशत पुरुष र ४१ प्रतिशत महिला छन् । ७५३ स्थानीय तहमध्ये कांग्रेसले ३२९, एमालेले २०६, माओवादीले १२१, जसपाले ३०, एकीकृत समाजवादीले २० र लोसपाले १६ स्थानीय तह जितेका थिए । रास्वपाका सभापति लामिछानेको सांसद पद गुमेपछि रिक्त भएको चितवन२ मा आगामी १० गते उपनिर्वाचन हुँदै छ । अदालतको फैसलापछि जिल्ला प्रशासन कार्यालयबाट नागरिकता पुनः प्राप्ति गरेका लामिछाने फेरि उम्मेदवार बनेका छन् । चितवनसहित तनहुँ१ र बारा२ मा उपनिर्वाचनमा लामिछानेले अर्थशास्त्री स्वर्णिम वाग्ले र पूर्वप्रहरी रमेश खरेललाई समेत रास्वपाबाट उम्मेदवार बनाएपछि चुनावी माहोल झनै गर्माएको छ । त्यहाँबाट निर्वाचित सांसदहरू राष्ट्रपति र उपराष्ट्रपति बनेपछि ती क्षेत्र रिक्त बनेका हुन् ।"
कैदीको पत्र मा प्रेम र रोमान्स,"काठमाडौं (कास) सनमकुमार बैरागको निर्देशनमा तयार भएको फिल्म कैदीको पत्र को ट्रेलर सार्वजनिक भएको छ । फिल्मको ट्रेलर ओएसआर डिजिटल युट्युब च्यानलमार्फत बुधबार सार्वजनिक गरिएको हो । एक युवकको प्रेम सम्बन्धमा आउने उतारचढावलाई ट्रेलरमा चित्रण गरिएको छ । प्रेम र रोमान्सको कथालाई मुख्य विषयवस्तु बनाएर फिल्म निर्माण गरिएको निर्देशक बैरागले बताए । मानिसले जीवनमा पाएको खुसी सम्हाल्न नसक्दा व्यहोर्नुपर्ने उतारचढाव र भोग्नुपर्ने कठिनाइलाई फिल्मले चित्रण गरेको उनले बताए । फिल्मको सम्पूर्ण छायांकन स्कटल्यान्डमा गरिएको हो । ईश्वर मानन्धरको कथामा आधारित कैदीको पत्र को पटकथा तथा संवादका साथै गीत निर्देशक बैरागले नै लेखेका हुन् । फिल्ममा कुनाल विश्व, बेलायती अभिनेत्री म्याडिसन लाजारस, सलिना थापा मगर, पृथ्वीराज खत्री, सुवर्ण थापा, मनीष श्रेष्ठ, सुस्मिता थापा, क्यारी डोड्स, किरण कार्की, चरण प्रधान, विजेता श्रेष्ठ, फौस्तास तलग्का, लारेन वेस्टबरी, तपस्या शिवाकोटीलगायत कलाकारले अभिनय गरेका छन् । दिल घले, नानी बैराग, कैलाश विश्वकर्मा र हिराल जोशी निर्माता रहेको फिल्म रामेश्वर कार्कीले छायांकन गरेका हुन् । अर्जुन जीसीको सम्पादनमा तयार फिल्मको गीतमा सुरेश सेन्चुरी र विनम्र कर्माचार्यले संगीत भरेका छन् । त्यस्तै, प्रताप दास, अन्जु पन्त, सागर आले, प्रविशा अधिकारी, सुबानी मोक्तान र अभिषेक कार्कीले गीतमा स्वर दिएका छन् । फिल्म वैशाख १५ गतेदेखि प्रदर्शनमा आउनेछ ।"
पहिलो पटक अमेरिका पुग्यो हात्ती,सन् १७७६ मा आजकै दिन (अप्रिल १३) मा अमेरिकामा पहिलो पटक हात्ती लगिएको थियो । भारतको कोलकाताबाट पानीजहाजमा हालेर दुई वर्षीय हात्ती अमेरिकाको न्युयोर्क पुर्याइएको थियो । अमेरिका पुर्याइएपछि उक्त हात्ती न्युयोर्कको सडकछेउमा प्रदर्शनीका लागि राखिएको थियो । उक्त हात्ती १९७५ को डिसेम्बर ३ मा कोलकाताबाट हिँडाइएको थियो । हात्ती अमेरिका पुर्याउन ज्याकोब क्राउनिनसिल्डले ४ सय ५० अमेरिकी डलर खर्च गरेका थिए । तर पछि उनले उक्त हात्ती १० हजार अमेरिकी डलरमा बिक्री गरेका थिए । त्यस बखतका अखबारमा प्रकाशित विज्ञापन अमेरिकाका विभिन्न स्थानमा राखिएको उक्त हात्ती हेर्न सर्वसाधारणले २५ देखि ५० सेन्टसम्म तिरेका थिए । उक्त हात्ती कैयौं वर्षसम्म प्रदर्शनीका लागि राखिएको थियो । त्यसको २८ वर्षपछि सन् १८०४ मा दोस्रो हात्ती अमेरिका पुर्याइएको थियो ।
जोखिमसँग जुध्ने जोस,"(सिन्धुपाल्चोक)बाढीपहिरो होस् या आगलागी । विपद्का बेला सबैजसोले गुहार्ने एउटै सहारा हुन्, सुरक्षाकर्मी । विपद्को समयमा उद्धार कार्यमा सुरक्षाकर्मीलाई सघाउन तम्सिने भए पनि ज्ञान र दक्षता नहुँदा स्थानीयका काम खासै प्रभावकारी हुँदैनथे । जसका कारण उद्धार विधि र प्राविधिक सिकाइको माग गर्दै स्थानीय तन्नेरीले भोटेकोशी गाउँपालिका तथा स्थानीय संघसंस्था गुहारे । फलस्वरूप भोटेकोशी गाउँपालिका, नेपाल रेडक्रस सोसाइटी तातोपानी उपशाखा र प्रतिबद्ध परियोजना२ को संयुक्त आयोजनामा भोटेकोशी गाउँपालिका क्षेत्रमा स्थानीय युवायुवतीलाई हालै खोज, उद्धार तथा प्राथमिक उपचार तालिम दिइएको छ । वरिपरि पहिरो, तल भोटेकोशी । त्यही सीमा क्षेत्र तातोपानीको भूगोलबीच गोलबद्ध भएर विपद् उद्धारको अभ्यास गर्नेमध्येका एक हुन् भोटेकोशी गाउँपालिका४ फुल्पिङकट्टीका २० वर्षीय विकास कार्की । तालिम लिएपछि खोज, उद्धार तथ विपद् व्यवस्थापनमा खटिनका लागि व्यावहारिक ज्ञान मिलेको उनी बताउँछन् । पहिरो खस्दा होस् या बाढी, सिलिन्डरमा आगो लाग्दा कसरी बच्ने र बचाउनेलगायतका प्राविधिक र व्यावहारिक ज्ञान मिलेको उनले बताए । तालिमले आत्मविश्वास बढाएसँगै अप्ठ्यारो स्थानमा डोरीबाट तल झर्ने तथा माथि चढ्नेलगायतका विषयमा प्रशिक्षकबाट सिक्न पाएको कार्कीको भनाइ छ । यो तालिमले आफूलाई एउटा उद्धार गर्न सक्षम जनशक्ति बनाएको महसुस गरेको छु, पहिरोमुनि पहिरोबाट बच्ने र प्राथमिक उपचारको अभ्यास गर्न पाउँदा साह्रै उपयोगी कुरा सुने, कार्कीले भने । आफूले किताबी ज्ञानबाहेकका व्यावहारिक आधारभूत खोज विधि, विपद् अवस्थामा पीडितलाई उद्धार गरेर बाहिर निकाल्ने तरिकामा अभ्यास गर्दा उनी दंग देखिन्थे । कार्कीले झैं भोटेकोशी१ लिस्तीकोट लामा गाउँ टोलका २४ वर्षे गेल्जेन शेर्पाले तालिमबाट आफूमा आत्मविश्वास झनै बढेको अनुभव गरेका छन् । उनले पनि यस्ता विपद्मा अपनाउनुपर्ने सावधानी र उद्धारमा खटिँदा गर्नुपर्ने कार्यबारे जानकारी लिएर प्रशिक्षकबाट अभ्यास गरेको बताए । खासगरी नमुना घटना अभ्यास र स्थानीय सामग्रीबाट स्ट्रेचर, बोतलबाट लाइफ ज्याकेट, डोरीको प्रयोगबाट उद्धार गर्ने तरिका निकै उपयोगी लाग्यो, शेर्पाले भने । पल्लो दुगुना यार्माकी २९ वर्षे रीता थामीले तालिमपछि विपद्प्रतिको त्रासमाथि विजय पाएको महसुस गरेकी छन् । गत बर्खामा खकुन्डोलबाट खसेको पहिरोले पुरिएर भोटेकोशी४ फुल्पिङकट्टीका दुई घर बगाउँदा एकै परिवारका पाँच जनाको ज्यान गएको थियो । पहिरो गइरहने भएकाले यस्ता तालिमले सहयोगमा जुट्न सहयोग पुग्नेछ । यस्तो तालिमको पहिलेदेखि चाहना थियो बल्ल पूरा भएको छ, उनले भनिन् । प्रतिबद्ध परियोजना२ की जिल्ला संयोजक दीपिका अर्यालका अनुसार तालिममा ८८ जना सहभागी भएका छन् । तीमध्ये विद्यार्थी तथा युवायुवती छन् । भोटेकोशी गाउँपालिकाभरका विपद् व्यवस्थापन समितिका सदस्य, सामुदायिक विपद् जोखिम तथा न्यूनीकरण समितिका सदस्य र विभिन्न विपद् समितिका कार्यदलका सदस्यसमेत तालिममा सहभागी भएका छन् । यसले सबैमा नयाँ ऊर्जा भरेको प्रतिक्रिया मिलेको छ, अर्यालले भनिन् । उनका अनुसार तालिममा प्राथमिक उपचार र घाइतेको जाँच मुटु फोक्सोको सञ्चालन, कृत्रिम श्वासप्रश्वास, रक्तस्राव, नाका कान घाँटीको प्राथमिक उपचार, पोलेको वा हड्डी भाँचिएको समस्याबारे प्राथमिक उपचारलगायतका कुरा सिकाइएको हो । सहभागीलाई जिल्ला रेडक्रस कोर्स संयोजक राजकुमार लम्साल, उद्धार क्षेत्रमा सक्रिय भरत कोइराला, दिवाकर पौड्याल, ऋषि खतिवडालगायतका प्रशिक्षकले तालिम दिएका हुन् । सिन्धुपाल्चोका विभिन्न स्थानमा भूकम्पको धक्काले कमजोर बनेका पहाडी क्षेत्रमा सधैंजसो पहिरो खसिरहन्छ । वर्षायाम सुरु हुन थालेसँगै स्थानीयहरू पालैपालो जाग्राम बस्न बाध्य हुन्छन् । भोटेकोशी गाउँपालिकामा युरोपेली संघको आर्थिक सहयोग र पिपुल इन निड, सामुदायिक आत्मनिर्भर सेवा केन्द्र, सेभ द चिर्ल्ड्रेन र स्कट विल्सन नेपालको प्राविधिक साझेदारीमा सञ्चालन भएको परियोजनाअर्न्तगत दुई वर्षदेखि जोखिम तथा विपद्बाट बच्ने तालिम तथा उपायबारे अभियान थालिएको फिल्ड संयोजक सीता भुजेलले बताइन् । उनका अनुसार बाह्रबिसे र भोटेकोशीलाई प्रमुख केन्द्र बनाएर काम भइरहेको छ । पछिल्ला केही वर्षमा बाह्रबिसे नगरको घुम्थाङ नागपुजे भीरखर्क र विक टोल, जम्बु, खाग्दलसहित भोटेकोशीको फुल्पिङकट्टी, तातोपानी दुगुनामा पहिरोमा परि कैयौंले ज्यान गुमाइसकेका छन् । त्यस्ता घटना दोहोरिन नदिन जोखिम आकलन, बस्ती स्थानान्तरण र उपयोगी तालिम दिन थालिएको उनले बताइन् ।"
प्रयोगपछि रोप्न मिल्ने क्यालेन्डर,"(काठमाडौं) घरमा प्रयोग भइसकेका क्यालेन्डर यत्तिकै थुपारिन्छ वा फालिन्छ । तर प्रयोग भइसकेका क्यालेन्डरलाई पनि रोप्न मिल्छ भन्दा अचम्म लाग्ला । २८ वर्षीय निखिल अग्रवाल र २७ वर्षीय अरुण अग्रवालले सिड पेपर क्यालेन्डर ल्याएका छन् । निखिल आर्किटेक्ट हुन् भने अरुण इन्जिनियर । उनीहरूले यही नयाँ वर्ष लक्षित गरेर प्लान्टेबल इको क्यालेन्डर ल्याउन लागेका हुन् । ७ वर्षदेखि मस्तकला नामक कर्पोरेट तथा पर्सनलाइज्ड गिफ्ट कम्पनी चलाइरहेका उनीहरूले वातावरणमा सकारात्मक प्रभाव पार्ने उद्देश्यले यो क्यालेन्डर ल्याएको बताए । कम्पनीका सहसंस्थापक निखिल भन्छन् आफ्नो आशा, आकांक्षा, कृतज्ञता र प्रेमको साथ यो क्यालेन्डर रोप्नुहोस् र यसलाई सुन्दर हरियो बोटमा फुलेको हेर्नुहोस् ।जब क्यालेन्डरको आवश्यकता सिद्धिन्छ, यसलाई माटोमा रोप्न सकिन्छ, र बीउ स्वस्थ बिरुवाहरूमा अंकुरिने उनले बताए । यो पेपर क्यालेन्डर पुनः प्रयोग गरिएको कपासको कपडाबाट बनाइएको हो जसमा तुलसी, सयपत्री र टमाटरको बीउहरू समावेश छन् । चिन्न सजिलो होस् भनेर क्यालेन्डरमा बिरुवाको चित्र पनि बनाइएको छ । सानो र ठूलो गरी दुई आकारमा बनाइएको क्यालेन्डर टेबलमा राख्न मिल्ने खालको बनाइएको छ ।निखिल भन्छन् रूखबाट कागज बन्छ तर हामीले कागजबाट रुख (बिरुवा) बन्न मिलोस् भन्ने सोच्यौँ । रिसाइकल भइराखोस् । प्रयोग भइसकेको क्यालेन्डरलाई कोकोपिट र मलको साथ मिश्रित माटोको पातलो तहमुनि राख्नुपर्छ । त्यसपछि हल्का ओसिलो बनाइ घाममा राखेपछि केही समयमा बिरुवा अंकुरिन्छ ।विदेशमा प्लान्टेबल क्यालेन्डरको प्रयोग भइरहेको भए पनि नेपालमा भने यो पहिलो प्रयोग भएको यी दुई युवाहरूको दाबी छ । कम्पनीका अर्का सहसंस्थापक अरुणका अनुसार अहिले मानिसहरू वातावरणमैत्री बन्नुपर्छ भन्नेमा सचेत छन् ।भन्छन् क्यालेन्डर प्रयोग गरेर फाल्नुभन्दा पुनः प्रयोगमा आओस् भन्ने हो । फाल्दा पनि केही आउटपुट आओस् । उनले भविष्यमा कम्पनीले प्लान्टेबल नोटबुक तथा पेन्सिलहरू पनि ल्याउने बताए । नेपालमै प्लान्टेबल क्यालेन्डर बने पनि कागज भने अहिले भारतबाट ल्याइरहेको छ । निकट भविष्यमा कागज पनि नेपालकै प्रयोग गर्ने उनीहरूको योजना छ । यो क्यालेन्डर एउटा व्यावहारिक उपहारको रूपमा लिन सकिन्छ । दिगोपनप्रति आफ्नो प्रतिबद्धता देखाउनेले रुचाउँछन् भन्ने लागेको छ । परीक्षण गरेर नै ल्याएका हौँ, उनले भने ।यो प्लोन्टेबल क्यालेन्डरले प्राप्तकर्ताहरूलाई दिगो अभ्यासहरूमा संलग्न हुन प्रोत्साहित त गर्छ नै आफूले रोपेका बिरुवाहरू बढ्दै र फस्टाएको देख्न पाउँछन् । गार्डेनिङ मनपराउने जोकोहीलाई पनि यो एक रमाइलो गतिविधि हुन सक्छ ।"
नास्टमा अन्तरिक्ष विमर्श,"काठमाडौं (कास) अन्तरिक्षमा मावन पाइला पुगेको अवसर पारेर हरेक वर्ष मनाइने अन्तर्राष्ट्रिय मानव अन्तरिक्ष दिवस नेपाल विज्ञान तथा प्रविधि प्रज्ञा प्रतिष्ठान (नास्ट) मा मनाइएको छ । नास्ट, अन्तरिक्ष प्रतिष्ठान नेपाल, मित्र कुञ्ज, लोकोपोकार लगायतका संस्थाको आयोजनामा नास्ट परिसरमा अन्तरिक्ष विमर्श तथा प्रदर्शनीहरू गरिएको थियो । स्पेस कन २०२३ नाम दिएर आयोजना गरिएको उक्त कार्यक्रम शिक्षा, विज्ञान तथा प्रविधिमन्त्री अशोककुमार राईले उद्घाटन गरेका थिए । कार्यक्रममा विज्ञान सचिव प्रमिलादेवी बज्राचार्य, नास्टका प्राज्ञ रमेशकुमार मास्के, नास्टका प्रविधि संकाय प्रमुख रवीन्द्र ढकालले नेपालमा अन्तरिक्ष र प्रविधिको आवश्यकताको विषयमा चर्चा गरेका थिए । कार्यक्रममा नेपालमा अन्तरिक्ष कानुन र लेखनको विषयमा छुट्टै सत्र सञ्चालन गरिएको थियो । यस्तै, अन्तरिक्षमा नेपाली महिला शीर्षकको सत्रमा नेपालमा भइरहेको गतिविधिका बारेमा चर्चा भएको थियो । नास्ट कार्यालय परिसरमा नेपाल अन्तरिक्षसँग सम्बन्धित प्रदर्शनीहरू राखिएको अन्तरिक्ष प्रतिष्ठान नेपालका इन्जिनियर विकल्प ढुंगानाले जानकारी दिए । प्रदर्शनी स्थलमा नेपाली स्याट१ को नमुना, विभिन्न प्रकारका पिको र क्युब स्याटेलाइट, विद्यार्थीहरूले बनाएका रकेट, टेलिस्कोप लगायतका राखिएको थियो ।"
महासंघको वस्तुगत उपाध्यक्षमा ढकाल निर्वाचित,"काठमाडौं (कास) नेपाल उद्योग वाणिज्य महासंघको नयाँ नेतृत्व चयनका लागि भएको निर्वाचनमा वस्तुगततर्फको उपाध्यक्षमा हेमराज ढकाल निर्वाचित भएका छन् । ढकालले मनीषलाल प्रधान तथा सुकुन्तलाल हिराचनलाई पराजित गरेका हुन् । ढकालले ६१ मत पाउँदा प्रधानले ५२ र हिराचनले ७ मत पाएका छन् । ढकाल उमेशलाल श्रेष्ठ समूहबाट प्रतिस्पर्धामा थिए ।महासंघको अन्य पदमा भने बुधबार राति अबेरसम्म मतगणना जारी छ । बिहीबार बिहानसम्म सबै पदको मतगणना आइसक्ने प्रमुख निर्वाचन अधिकृत लीलामणि पौडेलले जानकारी दिए । जिल्ला नगर र प्रदेश सदस्यको अन्तिम मतपरिणाम सार्वजनिक भइसकेको छ । बुधबार राति अबेरबाट जिल्ला नगरतर्फका उपाध्यक्ष तथा एसोसिएट सदस्यको मतगणना सुरु भएको पौडेलले जानकारी दिए । जिल्ला नगरतर्फको उपाध्यक्षमा अरुणराज सुमार्गी, दिनेश श्रेष्ठ र सुरकृष्ण वैद्य प्रतिस्पर्धामा छन् ।वरिष्ठ उपाध्यक्षका लागि अञ्जन श्रेष्ठ, उमेशलाल श्रेष्ठ तथा रामचन्द्र संघई प्रतिस्पर्धामा छन् । अञ्जन श्रेष्ठ समूहबाट जिल्ला नगरतर्फ अरुणराज सुमार्गी, वस्तुगततर्फ मनीषलाल प्रधान र एसोसिएटतर्फ भरतराज आचार्य प्रतिस्पर्धामा छन् भने उमेशलाल श्रेष्ठ समूहबाट जिल्ला नगरमा दिनेश श्रेष्ठ, वस्तुगतमा हेमराज ढकाल तथा एसोसिएटमा भरतराज आचार्य छन् । एसोसिएट उपाध्यक्षका उम्मेदवार आचार्य अञ्जन र उमेश समूहका साझा उम्मेदवार हुन् । संघई समूहबाट जिल्ला नगरतर्फ सुरजकृष्ण वैद्य, वस्तुगततर्फ सुकुन्तलाल हिराचन र एसोसिएटमा ज्योत्स्ना श्रेष्ठ प्रतिस्पर्धामा छन् । महासंघको ५७ औं वार्षिक साधारणसभाको प्रधानमन्त्री पुष्पकमल दाहालले मंगलबार उद्घाटन गरेका थिए । निर्वाचन भने नेपाल प्रज्ञा प्रतिष्ठान कमलादीमा बुधबार बिहान १० बजेदेखि भएको थियो । मतगणना भने बेलुका ८ बजेबाट मात्रै सुरु भएको थियो । निर्वाचनमा एसोसिएटतर्फका र द्विराष्ट्रिय गरी १६४२ मत खसेको छ भने वस्तुगत एवं नगरतर्फ शतप्रतिशत मत खसेको प्रमुख निर्वाचन अधिकृत लीलामणि पौडेलले जानकारी दिए । महासंघमा ६० पदका लागि ११२ जनाबीच प्रतिस्पर्धा चलिरहेको छ ।वरिष्ठ उपाध्यक्षमा निर्वाचित हुन पहिलो चरणमा ५० प्रतिशतभन्दा कम्तीमा १ मत बढी ल्याउनुपर्ने मुख्य निर्वाचन अधिकृत लीलामणि पौडेलले जनाए । यो नियम वरिष्ठ उपाध्यक्षको हकमा मात्र लागू हुनेछ, उम्मेदवारले बराबरी भोट ल्याए सहमति गरेर आधाआधा कार्यकाल बाँड्दै अघि बढ्ने अभ्यास महासंघमा भइसकेको छ, पौडेलले भने, तर कुनै पनि उम्मेदवारले महासंघको विधानअनुसार ५० प्रतिशतभन्दा १ मत बढी ल्याउन नसके उपाध्यक्षका लागि दोस्रो चरणमा निर्वाचन हुनेछ ।"
औचित्यहीन विमानस्थलमा पैसा नउडाऊ,"नेपालको पूर्वाधार विकास कतिसम्म हचुवाका भरमा भैरहेको छ भन्ने एउटा दृष्टान्त हो अन्धाधुन्ध विमानस्थल निर्माण । स्थानीय आवश्यकता, प्रचुर सम्भाव्यता एवं तर्कसंगतिका आधारमा नभएर चुनावमा मत बटुल्न तथा सस्तो लोकप्रियता कमाउन मात्रै विमानस्थल बनाउने होडबाजी निरन्तर छ । यस्तो औचित्यहीन पूर्वाधार निर्माणले व्यर्थै बजेट मात्रै सकेको छ, देश विकास भएको छैन । अतः देश विकास नगर्ने यस्ता संरचना विकासको सिलसिला अब रोकिनुपर्छ । आफ्नो गाउँठाउँमा विमानस्थल बनोस् र नियमित जहाजहरू उडून् भनेर नागरिकहरूले सोझो कामना गर्नु अन्यथा होइन । कैयौं पालिका सडक सञ्जालले जोडिनै बाँकी रहेको, र बाह्रैमास गाडी गुड्न सक्ने बाटो अझ कम भएको नेपालजस्तो मुलुकमा विमान सेवा यातायातको एउटा विकल्प अवश्य हो । तर पनि नियमित यात्रु संख्या एवं सञ्चालन खर्च लगायतले गर्दा सबै ठाउँमा विमानस्थल प्रयोगमा आउन नसक्ने सत्यको अर्को पाटो हो । यो यथार्थ बुझेर पूर्वाधार विकासको उपयुक्त नमुना छनोट गर्नुपर्ने दायित्व सरकार तथा जनप्रतिनिधिहरूको हो । तर उनीहरू नै विमानस्थल निर्माणलाई रोमाञ्चक एजेन्डा बनाएर राज्यधन उडाउन उद्यत छन् । यसरी बनेका कति विमानस्थलमा नियमित विमान होइन, राज्यको लगानी मात्रै उडेको छ । काठमाडौंसहित देशभर ५२ विमानस्थल छन्, जसमध्ये १९ वटा बन्द छन् । चालु अवस्थाका ३३ मध्ये २० विमानस्थल दुर्गम तथा हिमाली भेगमा छन्, जहाँ जहाज कहिले आउने, यकिन हुँदैन । कति पहिले नियमित चल्ने गरेका हवाई अड्डा पनि छेउछाउ सडक पुगेपछि अहिले बन्द छन् । ताज्जुबलाग्दो त, यात्रु अभावमै बन्द भएका विमानस्थललाई पनि नेताहरू पुनः चलाउन आश्वासन दिइरहन्छन्, र बेहिसाब विकासका भोका नागरिकहरू त्यसमै ताली पिट्न मस्त छन् । काठमाडौं, विराटनगर र जनकपुर उडान हुने ओखलढुंगाको रुम्जाटार विमानस्थल तीन वर्षयता बन्द छ । ओखलढुंगाको सुनकोशीमा पुल बनेपछि यो विमानस्थल ठप्प भएको हो । गोरखाको पालुङटार विमानस्थलमा गाईभैंसी चराइन्छ र खेलकुद प्रतियोगिता गरिन्छ । रुकुमको चौरजहारी विमानस्थलमा काँडेतार हटाएर स्थानीयले बिस्कुन सुकाउँछन् । कालोपत्र गरिएका खोटाङका तीन विमानस्थलमध्ये रावाबेंसी३ स्थित लामीडाँडा विमानस्थल परीक्षणपछि नै बन्द छ । यस्ता कति विमानस्थल समयक्रममा चल्न छाडेका हुन् भने कति चल्ने सम्भावनै नभई बनाइएका छन् । व्यवहार्यतालाई बिर्सेर कालोपत्रसहित फेरि बनाइएका कति विमानस्थलमा राज्यको लगानी खेर मात्र गएको छ । बागलुङको बलेवा विमानस्थल कालोपत्र गरेको डेढ वर्ष भए पनि विमान चल्न सकेको छैन । २०५० सम्म नियमित जहाज चलेको विमानस्थल पोखराबागलुङ सडक खुलेपछि बन्द भएको यथार्थ भुलेर बिनाअध्ययन पुनः सञ्चालन गर्न खोज्दा कालोपत्रमा मात्रै व्यर्थै सवा ८ करोड खर्च भएको छ । यस्तै, मनाङको हुम्डे विमानस्थलमा २०६९७० मा ९ करोड खर्चेर ६ सय मिटरबाट धावनमार्ग ९ सय मिटर बनाई कालोपत्र गरे पनि जहाज चल्न सकेको छैन । ३३ करोड लगानीमा २०७९ को चुनावअघि सम्पन्न भएको गुल्मीको रेसुंगा विमानस्थलमा पनि परीक्षणबाहेकको उडान हुन सकेको छैन । निर्माण सुरु भएको ३७ वर्षपछि सम्पन्न कालीकोटको कोटवाडा विमानस्थलमा पनि नियमित उडान भएको छैन । अरू कति विमानस्थलको पनि हाल यही छ । आन्तरिक मात्र होइन, अन्तर्राष्ट्रिय विमानस्थलको व्यथा पनि फरक छैन । गत पुसदेखि सञ्चालनमा आए पनि पोखरा अन्तर्राष्ट्रिय विमानस्थलबाट अन्तर्राष्ट्रिय उडान सुरु हुन सकेको छैन । भैरहवास्थित गौतम बुद्ध अन्तर्राष्ट्रिय विमानस्थलबाट पनि फाट्टफुट्टबाहेक अन्तर्राष्ट्रिय उडान हुन सकेको छैन । यी विमानस्थलहरू अधिकतम क्षमतामा सञ्चालन हुन नसकेमा निर्माण लागत र सञ्चालन खर्चले राज्यको ढाड सेकिने अवस्था छ । तसर्थ, तत्तत् भेगका वैदेशिक रोजगारीमा जाने लगायतका यात्रुहरूलाई काठमाडौं आउनु नपर्ने वातावरण निर्माण र अन्तर्राष्ट्रिय वायु सेवा सञ्चालकहरूलाई निश्चित सहुलियतसहित उत्प्रेरित गरेर भए पनि सरकारले यी दुई विमानस्थललाई सेता हात्ती हुनबाट जोगाउनुपर्छ । साथै, नेताहरूको सनकका भरमा जहाँ पनि आन्तरिक विमानस्थल बनाउने क्रम रोकिनुपर्छ । यसरी जथाभावी खर्चने रकमले निरन्तर चलिरहेका तर सेवासुविधा र स्तरका दृष्टिले विरक्तलाग्दा विमानस्थलहरूको स्तरोन्नति गर्न सकिन्छ । तसर्थ, तुलनात्मक हिसाबले सहरीकरण बढी भएका, नागरिकको प्रतिव्यक्ति आय उच्च रहेका र सडक पुग्दै नपुगेका स्थानहरूमा सम्भाव्यता अध्ययनका आधारमा मात्रै विमानस्थल निर्माण तथा स्तरोन्नति गर्नुपर्छÙ औचित्य नै नभएका स्थानमा मनमौजी खर्च गर्ने प्रवृत्ति अन्त्य हुनुपर्छ ।"
"आवश्यकता पहिचान गर्न नसक्दाको परिणाम, करको सर्वनाश",योचाहिँ अति हो । लहडका भरमा योजना छान्ने तर अति आवश्यक योजनाका लागि भने बजेट छैन । रवि बराल
शिक्षा निर्देशन देखाउने दाँत नबनोस्,"शिक्षा, विज्ञान तथा प्रविधि मन्त्रालयले निजी विद्यालयहरूलाई तोकिएको शुल्क लिन निर्देशन गरेको छ, त्यो पनि स्थानीय तहको स्वीकृतिमा । स्थानीय तहमा निजी स्कुलकै मालिकहरू प्रमुख, उपप्रमुख रहेछन् भने यस्तो निर्देशनलाई लत्याइदिन्छन् वा अप्रत्यक्ष रूपमा तोकिएको भन्दा बढी नै शुल्क लिन्छन् । हरेक वर्ष मन्त्रालयले यस्तै निर्देशन जारी गर्छ तर अनुगमन कहिल्यै गर्दैन । हुन त मन्त्रालयमा कार्यरत कर्मचारीहरूमध्ये पनि निजी शैक्षिक संस्थामा लगानीकर्ता होलान् । तोकिएको शुल्कभन्दा बढी शुल्क लिएमा अभिभावकले स्थानीय तहमा उजुरी दिन सक्ने भनिएको छ तर जुन तहका प्रमुख नै निजीका मालिक छन्, त्यस्तो तहमा उजुरीले काम गर्छ ? निजी स्कुलकै झल्को दिने गरी सामुदायिक स्कुलहरूले समेत संविधानको धज्जी उडाउँदै महँगो शुल्क लिने गरेका छन् । अंग्रेजी माध्यमका नाममा निजी प्रकाशनका सन्दर्भ सामग्रीलाई अन्धाधुन्ध पाठ्यक्रम विकास केन्द्रले स्वीकृत नगरेका सामग्रीहरू पाठ्यपुस्तकका रूपमा महँगोमा किनाएर प्रयोग गराएका छन् । यसतर्फ कसैको ध्यान गएको छैन । निर्देशन दिनु नियमित प्रक्रिया र नुनको सोझो मात्रै हो । अभिभावकको ढाड सेक्ने गरी शुल्क लिने निजी तथा सामुदायिक स्कुललाई कसैले केही गर्न सक्दैन । कुसुम न्यौपाने, अरुणखोला, नवलपरासी (पूर्व)"
सोचे अनुरूप भएन २०७९ साल,"२०८० साल सुरु हुँदै छ । नयाँ सालले पक्कै पनि नयाँ उमंग लिएर आएको हुन्छ । सबै नेपालीको आशा भनेको देशमा शान्ति र स्थिरता नै हो । नयाँ सालको सुरुबाटै देश सुशासन अनि विकासको पथमा अग्रसर होस् भन्ने चाहना सबै नेपालीको हो । ठूलो संघर्ष अनि बलिदानले नै देशमा आमूल परिवर्तन हुन सकेको हो । यसको सरक्षण गर्नमा सबैको त्यत्तिकै जिम्मेदारी छ । यसर्थ नयाँ सालको आगमनसँगै सबै नेपालीमा देशप्रति माया अनि सबै नेतामा देश र जनताप्रति उत्तरदायी भावनाको पलाओस् । आशा गरौं, नयाँ साल सबैका लागि सुखद नै हुनेछ । अच्युत प्रधान, काठमाडौं"
"नियन्त्रित होइन, स्वतन्त्र र स्वायत्त","पीएसबी कि पीएसएम ?रेडियो नेपाल र नेपाल टेलिभिजनलाई मर्ज गरेर पीएसबी बनाउँदै गर्दा गोरखापत्रसमेतलाई गाभेर पीएसएम अर्थात् सार्वजनिक सेवा माध्यम बनाउनुपर्ने तर्क पनि आएका छन् । पीएसबी पुरानो मान्यता भयो, अब पीएसएममा जानुपर्छ भन्ने सोच गलत होइन । कतिपय मुलुकमा यसको अभ्यास हुन थालिसकेको छ । तर, पीएसएम न्यु मिडिया वा डिजिटल मिडियाको विस्तारसँगै विकसित मिडिया कन्भर्जेन्सको अवधारणा होÙ छापामाध्यम मिसाउने होइन । नेपालमा अघि बढाइएको पीएसबी पनि यस सन्दर्भमा पीएसएमकै अवधारणा हो । यसलाई प्रसारण माध्यमको नयाँ पद्धतिको अवधारणामै सीमित र विकास गर्नुपर्छ । नेपाल पत्रकार महासंघका पूर्वअध्यक्ष विष्ट नेपाल टेलिभिजनका फूर्वकार्यकारी अध्यक्षसमेत हुन् ।"
विद्यालयको शुल्क अनुगमन,"वैशाखबाट विद्यालयहरूमा नयाँ शैक्षिक सत्र सुरु हुँदै छ । यसैको पूर्वसन्ध्यामा निजी तथा संस्थागत विद्यालयहरूले नियम मिच्दै एसएमएस तथा विभिन्न माध्यमबाट नयाँ शुल्क तालिकासहित कानुनले निषेध गरेको गतिविधि गर्न थालेका छन् । निजी विद्यालयहरूले कानुनले दिएको अनुमतिभन्दा बाहिर गएर अनेक शीर्षकमा धमाधम शुल्क लिने तयारी गरिरहँदा सरकार भने मूकदर्शक बनिरहेको छ । निजी विद्यालयहरूले लिइरहेका शुल्क र उनीहरूको गतिविधिको अनुगमन गरी दोषी भेटिएका विद्यालय सञ्चालकविरुद्ध सरकार निर्मम रूपमा प्रस्तुत हुनुपर्छ ।संविधानको धारा ३१ ले शिक्षा सम्बन्धी हकलाई मौलिक हक मानेको छ । र, संवैधानिक रूपमै यसको सुनिश्चितता गरेको छ । शिक्षा नियमावली २०५९ (संशोधनसहित) को नियम १९२ ङ लाई ध्यानमा राखेर शिक्षा मन्त्रालयले संस्थागत विद्यालय शुल्क निर्धारण मापदण्ड२०७२ जारी गर्यो । शिक्षा ऐन अनुसार विद्यालयलाई मूल्यांकन गर्दै क, ख, ग र घ श्रेणीमा विभाजन गरी, सो अनुसार शुल्क लिने व्यवस्था छ । तर सरकारले छुट्याएको शुल्क सीमा अधिकांश निजी विद्यालयले नाघ्ने गर्छन् । मासिक पढाइ, वार्षिक (खेलकुद, अतिरिक्त क्रियाकलाप, प्रयोगशाला, विद्यालय भवन मर्मत, पुस्तकालय र प्राथमिक स्वास्थ्य), भर्ना, धरौटी (फिर्ता हुनेगरी), परीक्षा, कम्प्युटर कक्षा, स्थानान्तरण प्रमाणपत्र, विशेष प्रशिक्षण (विभिन्न खेलकुद तथा अन्य प्रशिक्षण), आवास, परिवहन, भोजन, शैक्षिक भ्रमण, अन्तरविद्यालय प्रतियोगिता, शैक्षिक सामग्री शुल्कका शीर्षकहरूमा मात्र संस्थागत विद्यालयले शुल्क लिन पाउने व्यवस्था गरिएको छ । यसबाहेकका शीर्षकमा शुल्क लिन निर्देशिकाले निषेध गरेको छ । आवास खाजा तथा परिवहन लगायत अन्य विशेष सुविधालाई अभिभावक भेला र शिक्षा ऐन अनुसार निर्धारण गरी सेवा लिन चाहनेबाट शुल्क लिइन्छ । भर्ना शुल्कको हकमा, जुन कक्षामा भर्ना हुने हो सोही कक्षाको एक महिनाको शुल्क बराबरको रकम मात्र लिन पाइने तर प्रत्येक वर्ष नपाइने उल्लेख छ । यसै गरी प्रत्येक कक्षाको कुल मासिक शुल्कको ५० प्रतिशत नबढाई वार्षिक वा किस्ताबन्दीमा परीक्षा शुल्क लिन पाइनेछ । यसै अन्तर्गत स्थानान्तरण प्रमाणपत्रको खर्च पनि समावेश हुनुपर्ने व्यवस्था छ । त्यस्तै मासिक पढाइ शुल्कको १० प्रतिशत रकम मात्र शैक्षिक सामग्री शुल्कका लागि लिन पाइनेछ । शैक्षिक सामग्री शुल्कको कुल ७० प्रतिशत सोही कक्षाका लागि र बाँकी ३० प्रतिशतचाहिँ स्थायी प्रकृतिको शैक्षिक सामग्रीका लागि प्रयोग गर्न पाइने व्यवस्था विद्यमान कानुनले गरेको छ । तर व्यवहारमा कानुनी व्यवस्था कार्यान्वयन नहुँदा शैक्षिक असमानता वृद्धि भई समग्रमा आमजनलाई शिक्षाको आधारभूत अधिकार उपभोग गर्न कठिनाइको सामना गर्नुपरिरहेको छ । सर्वोच्च अदालतसमेतले श्रीकृष्ण सुवेदी समेतविरुद्ध नेपाल सरकार, प्रधानमन्त्री तथा मन्त्रिपरिषद्को कार्यालयसमेत भएको उत्प्रेषण परमादेश मुद्दामा (नेकाप २०६९, अंक ६ निर्णय नं ८८४९), शिक्षा ऐन, २०२८ को दफा ३ अनुसार निजी विद्यालय सञ्चालन गर्न अनुमति दिनुपूर्व सम्बन्धित निकायले विद्यालय सञ्चालन गर्न उचित र पर्याप्त पूर्वाधार खडा गरेकोनगरेको विषयलाई कडाइका साथ हेर्नुपर्ने फैसला गरेको भए पनि त्यसको परिपालना भएको पाइँदैन । सामुदायिक र संस्थागत विद्यालयहरूको भौतिक सुविधा र पढाइको स्तरबारे जिल्ला शिक्षा समन्वय एकाइबाट निरन्तर अनुगमन तथा निरीक्षण हुनुपर्नेमा सो भए गरेको पनि पाइँदैन । निजी विद्यालय लगायत कुनै पनि विद्यालयले माध्यमिकस्तरसम्म कुनै कक्षामा भर्ना शुल्क लिन नपाउने विषय सुनिश्चित गर्न सरकारलाई सर्वोच्च अदालतले आदेश दिएको भए पनि यसको कार्यान्यनमा सरोकारवालाले ध्यान दिएका छैनन् । भर्ना परीक्षा लिने विद्यालयले सिट संख्याको दोब्बरभन्दा बढी आवेदक विद्यार्थीलाई भर्ना परीक्षामा समावेश गराउन र भर्ना फर्म एवम् परीक्षा दस्तुर क्रमशः २५, १०० रुपैयाँभन्दा बढी लिन नपाउने व्यवस्था छ । सर्वोच्चको आदेश अनुरूप विद्यालयहरूले सम्बन्धित निकायबाट पूर्वस्वीकृति नगराई कुनै पनि शुल्क लिन पाइँदैन । साथै एक पटक निर्धारण गरिएको शुल्क ३ वर्षसम्म बढाउनसमेत पाइँदैन । त्यस्तै पूर्वस्वीकृत पाठ्यपुस्तकबाहेक अन्य पाठ्यसामग्री विद्यालयले पढाउनु हुँदैन । कुनै पनि सामुदायिक, संस्थागत वा निजी विद्यालयले बिक्री कक्ष खोली विद्यालय पोसाक तथा सामग्री एवम् पाठ्यपुस्तक बेच्न पनि पाउँदैनन् । सरकारको निर्देशनपालन नगर्ने विद्यालयहरूमाथि कारबाही गर्नका साथै भौतिक पूर्वाधार अनुसार विद्यालयहरूको श्रेणी वर्गीकरण अनुसार न्यूनतम र अधिकतम शुल्क निर्धारण गर्न सर्वोच्चले यी निकायलाई आदेश दिएको भए पनि सरोकारवालाको भूमिका उदासीन छ । शिक्षा सम्बन्धी ऐन, कानुन, नीति, नियमावली र सर्वोच्च अदालतको फैसला सर्वसाधारणको हितमा भए पनि, त्यसको पूर्ण पालना भएको छैन । आम नागरिकको शिक्षाको अधिकार प्रत्याभूति गराउने दायित्व सरकार र मातहतका निकायको भएकाले सो जिम्मेवारी र जवाफदेहिताबाट उम्कन पाउँदैनन् । शिक्षा क्षेत्रको बेथिति हटाउँदै संविधानले प्रत्याभूत गरेको शिक्षाको अधिकार सुनिश्चित गराउन तीनै तहका सरकारले प्रभावकारी भूमिका खेल्नैपर्छ । संयुक्त राष्ट्रसंघले जारी गरेको मानव अधिकार सम्बन्धी विश्वव्यापी घोषणापत्र, १९४८ को धारा २६ मा प्रत्येक व्यक्तिलाई शिक्षा पाउने अधिकार रहने भनिएको छ । त्यसै गरी आर्थिक, सामाजिक तथा सांस्कृतिक अधिकार सम्बन्धी अन्तर्राष्ट्रिय प्रतिज्ञापत्र, १९६६ को धारा १३ ले प्रत्येक व्यक्तिको शिक्षाको अधिकारलाई राज्यले स्वीकार गर्नुपर्ने उल्लेख गर्दै शिक्षाको महत्त्वलाई प्रस्ट पारेको छ । अन्तर्राष्ट्रिय कानुनसमेतले शिक्षाको अधिकारलाई मौलिक हककै रूपमा स्विकारेको, व्याख्या गरेको भए पनि त्यसलाई नेपालमा गम्भीरतापूर्वक लिइएको छैन । संविधानले नै प्रत्येक नागरिकलाई राज्यबाट आधारभूत तहसम्मको शिक्षा अनिवार्य र निःशुल्क तथा माध्यमिक तहसम्मको शिक्षा निःशुल्क पाउने हक हुनेछ भने पनि तीनै तहका सरकारले सो अनुरूपको प्रभावकारी व्यवस्था मिलाउन चुकेको देखिन्छ । सरकारी विद्यालयसमेतले विभिन्न बहानामा विद्यार्थीबाट शुल्क लिने गरेको सुनिन्छ । निजी क्षेत्रका धेरै शैक्षिक संस्थाले लक्षित वर्गलाई दिनुपर्ने छात्रवृत्ति पनि विभिन्न बहानामा पहुँचवालाले नै पाइरहेका छन् । भविष्यका लागि सीपयुक्त र दक्ष जनशक्ति उत्पादन गर्नका लागि विद्यालय शिक्षामा देखिएका अनेकन् बेथितिलाई हटाउन सरकार जिम्मेवार हुनु जरुरी छ ।"
वैकल्पिक राजनीतिको खेतीमा निहित स्वार्थको मलजल,"अपराधमा निर्भर राजनीतिको कोर्स करेक्सन नभएसम्म मुलुकले कोल्टे फेर्न नसक्ने रहेछ । आम नागरिकको अवचेतन मनमा गहिरो प्रभाव पार्न र केही हदसम्म विश्वास जगाउन सफल रवि लगायतको पछिल्लो प्रकरणले यही कुरा पुष्टि गर्छ । राजनीतिक फाँटमा रवि र उनको कोर टिम को जसरी आवेगयुक्त इन्ट्री भयो, त्यसरी नै समयानुकूल निर्णयमा चूक गर्दा र घटनाक्रममा तादात्म्य मिलाउन नसक्दा उनी आफैं वाञ्छित आरोपको भुमरीमा गिजोलिन पुगे । राजनीतिक विचार वा वादभन्दा विवादमा रहेका आम सरोकारका मुद्दालाई जनसरोकारमा उपयोग गर्न तत्परता देखाउने उनको रणनीति स्वयं शंकाको घेरामा पर्यो । विकृत र विसंगत राजनीतिलाई सङ्लो बनाउने उनको महत्त्वाकांक्षी राजनीतिको भेलले भीड जुटाउन सफल भए पनि परिवर्तनको महत्त्वपूर्ण चरणलाई दिशाबोध गराउन सकेन । समयको मागभन्दा आफ्नै पदीय भागबन्डालाई प्राथमिकताको सूचीमा राख्ने र सत्तारोहणलाई सुशासनको रणनीति बनाउने उनको सोच पनि पछिल्लो पटकको टेप प्रकरणले सतहमा ल्याइदिएको छ । यसले रवि र उनको कोर टिमलाई व्यक्तिगत रूपमा जेजस्तो असर परे वा नपरे पनि समग्रमा भने परिवर्तनको महत्त्वपूर्ण अवसरमा अवाञ्छित अवरोध उत्पन्न गरिदिएको छ । निश्चित समयमा मतअभिमतका माध्यमबाट प्रकट हुने आम नागरिकका उद्वेलन र अबोध भावनालाई संगठित र एकीकृत गरी अपराधमा निर्भर राजनीति र राजनीतिमा निर्भर अपराधबीचको अभिन्न साइनो तोड्ने अवसरका रूपमा उपयोग गर्दै परिवर्तनको भ्वाइस लाई स्थापित गर्नुका सट्टा भीडको न्वाइज लाई नै राजनीतिक लाभ र अवसर प्राप्तिको सूत्रका रूपमा उपयोग गर्ने रविको रणनीतिमा टेप प्रकरणले धक्का पुर्याएको छ । विगतदेखिका अनेक धक्का र धोकाबाट आजित सर्वसाधारण फेरि अर्को विश्वासको संकट र द्विविधाको गोलचक्करमा परेका छन् । अरूको अक्षमता र असफलतामाथि गतिलै प्रहार गर्न सफल रविको प्रचारमुखी तर प्रखर छविले बिचौलियाहरूबीच फसेको राजनीतिक सयन्त्रलाई बदल्न सकिन्छ भन्ने आमविश्वासमा नयाँ लहर र अपेक्षाको रहर जागृत गराएकै हो । सामाजिक सञ्जालको पकड र युवा पंक्तिको सक्रियताको संयोजनले नयाँ राजनीतिक परिवेश स्थापित हुन खोजेकै हो । यो समयको अनिवार्य आवश्यकता र आम नागरिकको विवशताका मुद्दालाई तार्किक र योजनाबद्ध ढंगले अघि बढाउनुको सट्टा नयाँ राजनीतिक विकल्पमा यथेष्ट संकल्पको अभाव देखिएकै कारण रवि लगायतका नयाँ विकल्पको विगुल पनि कानै टट्याउने खालको मात्र हुन गयो । राजनीति भनेकै काम नगरी कमाउने भाँडो हो भन्ने भाष्यलाई चिर्न पठाइएकाहरूले आफ्नै कान चिरे । कान चिर्ने, सरकारमा छिर्ने र आफ्नै खल्ती भर्ने नै हो भने नयाँ पात्रसहितको भरपर्दो विकल्पको दाबी किन गर्नु भन्ने प्रश्न अहिले रवितिर सोझिएको छ ।राजनीतिमा वैकल्पिक शक्तिको प्रयोग मुख्य पात्रको अनुपस्थितिमा रिक्त हुने स्थान पूर्तिका लागि मात्रै हुन्न, यो त मुख्य पात्रको बहिर्गमन र सुशासनको आगमनका लागि हुन्छ । वैकल्पिक शक्तिले नयाँ नेपालको सपना कोर्ने र भ्रष्टीकरणमा सिद्धि प्राप्त पात्रलाई फेर्ने आँट देखाउनुपर्छ । आफ्नै उपस्थितिको गरिमा र महत्त्वलाई आत्मसात् गर्न नसक्ने भीडलाई शब्दजालका माध्यमले इमोसनलन ब्ल्याकमेलिङ मात्रै गर्ने हो भने हामीलाई रवि नै किन चाहिए त ? राहदानी लिँदाको भीड र निर्वाचनको भीडमा फरक नदेखिने हो भने सुशासन र आश्वासनबीचको खाडल कहिले र कसले पुर्ने ? आश्वासनको व्यापार घाटा नघटाएसम्म विश्वासको सञ्चिति कसरी बढाउन सकिएला ? अनेक राजनीतिक प्रयोग र परिपञ्चकै कारण सबै थोक गुमाउनुपरेको पीडामा रहेका नागरिकको धैर्यको बाँधले आफ्नै कोर्स लिन सक्दैन र ? परिवर्तनको यस्तो सामान्य नियमप्रति बेखबर राजनीतिक जिम्बालहरूलाई विस्थापित गर्न परीक्षणका लागि पठाइएको रविरूपी राजनीतिक आगोको झिल्को पनि तिनैसँग ठोसिन गएर निभ्ने नै हो भने राजनीतिको वैकल्पिक शक्तिलाई नयाँ शिराबाट स्थापित गर्न अर्को संकल्पसहितको उपयुक्त विकल्पका विषयमा किन नसोच्ने त भन्ने प्रश्न जगाउन रविकै महत्त्वपूर्ण भूमिका रह्यो ।परिवर्तनको शाश्वत नियमले वैकल्पिक राजनीतिका हजारौं अभियानकर्ता फ्याँक्न र जन्माउन सक्छ, कसैले पनि आफूलाई एक मात्र विकल्पको दाबी गरेर मनमौजी ढंगले स्वार्थसिद्धिको रणनीतिलाई उपयोग गर्ने धृष्टता नगरे हुन्छ । मुलुक परिवर्तनको संघारमा उभिएको छ, यस्तो बेला नेतृत्वको जाँगरले पनि महत्त्वपूर्ण भूमिका खेल्ने गर्छ । तर, जाँगर नभएकाले दिन सक्ने धोका र पुर्याउन सक्ने क्षतिका विषयमा हामी सबै रणनीतिक रूपमै सचेत रहनु पनि उत्तिकै आवश्यक छ । धोका दिनेलाई के भन्नु र खै भन्दै तटस्थ बस्ने र भीडको उत्तेजनामै प्रभावित भइहाल्ने सोचले राजनीतिक व्यापार मात्र फस्टाउन मद्दत गर्छ भन्ने अनुभवलाई फेरि नयाँ विकल्पको खोजीमा प्रयोग गर्न आवश्यक भैसकेको छ । अराजनीतिक चाँजोपाँजो मिलाउन पैसा नभई हुन्न । सञ्चालन र परिचालनका लागि पनि पैसाकै आवश्यकता पर्छ । अनि पैसोबिनाको आदर्श राजनीतिका माध्यमबाट कसरी अघि बढ्न सकिन्छ र ? सिंगो समाज नै भ्रष्टीकरणको उत्कर्षमा रहेको अवस्थामा हामीले मात्र कसरी इमानको झन्डा बोक्न सक्छौं त भन्ने तर्क गरे उक्त समूहका एक हितैषीले ! समाजको यो कुरूप पाटोलाई नजरअन्दाज गर्न सकिन्न तर इमानको विकल्पमा बेइमान नै बन्ने हो भने विकल्पको दाबी नगर्दा हुन्छ नि त भन्ने जवाफ दिँदा उनी घोत्लिन बाध्य त भए तर सहमत भएनन् ।हामी अहिले संकटको बाटामा प्रवेश गरिरहेका छौं । समस्याले समयमै उपचार पाएन, परिणामस्वरूप यसले संकटको रूप धारण गर्यो । यसपछि हामी फेरि समस्यामै फर्केर त्यसलाई नयाँ शिराबाट हल गर्ने कि थप चरम संकटतिर जाने भन्ने दोसाँधमा परेका छौं । यही दोसाँधको मर्म र भावबाट रवि, बालेन, हर्क, गोपाल, सीके, गगन, विश्व, भीम, घनश्याम आदि परम्परागत दलीय बन्धनको सीमा तोड्न वा नयाँ ढंगले जोड्न जन्मेका पात्र हुन् । समयको अनिवार्य मागको यो मर्मलाई उनीहरूले आत्मसात् नगर्ने हुन् भने अराजनीतिबाट थिचिएको राज्य संयन्त्रले उत्पन्न गराउने थप चरम संकटले समाजको विखण्डीकरण र मुलुककै अस्तित्वरक्षाको सवाललाई समेत संकटकै विन्दुसम्म नपुर्याउला भन्न सकिन्न । संकटग्रस्त मुलुक जोगाउन फरक ध्रुव र कित्तालाई समेत समेटेर नयाँ नियतियुक्त नीति बनाउनुपर्ने र गति दिनुपर्ने धरातलीय यथार्थलाई निहित स्वार्थको बन्धकी बनाउन खोज्नुलाई बाध्यतासँग जोडेर फेस सेभिङको तर्क बनाउनु हुन्न । नयाँ पात्रले नयाँ प्रवृत्ति स्थापित नगर्नु त नयाँ बोतलमा पुरानै रक्सी राखेजस्तै भयो । नयाँले, नयाँपन भएको भनिन चाहनेले पद्धति, प्रणाली, कार्यप्रकृति, संस्कृति, मान्यतामा नयाँपन, ताजगी र त्यागको अनुकरणीय उदाहरण स्थापित गर्न सक्नुपर्छ । मुलुक र मुलुकीका लागि काम आउलान् भनेर पठाइएकाहरू नै कमाउनेमै रमाउने, सत्ता थमाउनमै सम्पूर्ण ध्यान र ऊर्जा खर्चिइरहने हुन् भने उनीहरू संकल्पसहितका विकल्पयोग्य पात्र नै होइनन्, बन्न सक्दैनन् । विकल्प जहिले पनि आवश्यकता र सम्भावनाको गर्भबाट जन्मिने गर्छ । विकल्परहित उपायबाटै फेरि विकल्पकै जन्म पनि हुने गर्छ । यो शाश्वत नियमको भने अर्को विकल्प हुँदैन । विकल्पमा एकाधिकारको दाबी गर्ने र परिवर्तनको भ्वाइसलाई भीडको न्वाइजबाट छेक्न प्रयोग गरिने शब्दजाल, सामाजिक सञ्जालको प्रसार, वाक्पटुता र प्रखरता, चातुर्यले केही समयसम्म चुनाव त जितिएला तर काम लाग्ने विकल्प भने स्थापित हुन सक्दैन । तसर्थ वैकल्पिक राजनीतिको खेतीमा निहित स्वार्थको मलजल नगरौं । दिग्भ्रमित राजनीतिले वैकल्पिक राजनीतिक शक्ति र सामर्थ्य हासिल गर्न सक्दैन । परिवर्तनका लागि प्रकट भएका आम नागरिकका अबोध तर उत्कट चाहनालाई सम्मान गर्दै राजनीतिक कोर्स करेक्सनको भरपर्दो माध्यम बनौं ।"
पूर्वाञ्चल विश्वविद्यालय ठप्प,"(विराटनगर)पूर्वाञ्चल विश्वविद्यालयका उपकुलपति र रजिस्ट्रार कार्यकक्षसहित सेवा आयोगको कार्यालयमा मंसिर १ मा लागेको ताला नखुल्दै प्राध्यापक संघले तीन दिनअघि विश्वविद्यालयको केन्द्रीय कार्यालयका सबै निकायमा तालाबन्दी गरेको छ । सेवा आयोगले पदपूर्तिका लागि खोलेको विज्ञापन स्थगित गर्नुपर्ने माग गर्दै विभिन्न विद्यार्थी संगठनले मंसिरमा गरेको तालाबन्दी कायम रहेकाले आयोगको कामकारबाही पाँच महिनादेखि ठप्प थियो । आयोगले खुलाएको विज्ञापनमा तोकेको उम्मेदवारको उमेर हद ४५ वर्षलाई ४०बनाउनुपर्ने विद्यार्थी संगठनको माग छ । विश्वविद्यालयको ३५ औं सभामा आफूहरूलाई सहभागी नगराएको भन्दै मंसिर १ मा विद्यार्थर् ीर प्राध्यापक संघले उपकुलपति र रजिस्ट्रारको कार्यकक्षमा तालाबन्दी गरेका थिए । चैत १९ मा भएको ११ औं दीक्षान्त सभामा पनि सहभागी नगराएको भन्दै विश्वविद्यालयको प्रााध्यापक संघले केन्द्रीय कार्यालयका सबै निकायमा तालाबन्दी गरेको अध्यक्ष यज्ञप्रसाद जमरकट्टेलले बताए । विश्वविद्यालय प्रशासनले प्राध्यापक संघलाई पूरै पन्छाएर एकलौटी ढंगले मनखुसी आर्थिक दोहन गरेकाले त्यसविरुद्ध आन्दोलनमा उत्रिन बाध्य भएको अध्यक्ष जमरकट्टेलको भनाइ छ । प्राध्यापकहरू तीन दिनदेखि धर्नामा छन् । उनीहरूले उपकुलपति यादवप्रसाद कोइराला र रजिस्ट्रार नीलमणि पोखरेललाई निवासमा पस्न पनि अवरोध गरेका छन् । प्राध्यापक संघले विश्वविद्यालय केन्द्रीय कार्यालयसँगै डिन कार्यालयहरूमा ताला लगाएको छ । विश्वविद्यालयका पाँचवटै आंगिक क्याम्पसको पठनपाठन पनि रोकिएको छ । दीक्षान्त समारोहमा विश्वविद्यालय ऐनअनुसार प्राध्यापक संघबाट ५ जना र प्रतिनिधिका रूपमा एक जनालाई दीक्षान्त समारोहमा सहभागी गराउन उपकुलपति र रजिस्ट्रारले प्रतिनिधिको नामसमेत लगेका थिए, जमरकट्टेलले भने, तर, उनीहरूलाई अन्तिम समयमा समारोहमा हामीलाई सहभागी नै गराएनन् । पदाधिकारी नियुक्ति विश्वविद्यालयबाटै गरिनुपर्ने र संघलाई साथमा लिएर अगाडि नबढेसम्म आन्दोलन जारी रहने उनको भनाइ छ । प्राध्यापक संघ नै वैधानिक नभएकाले उनीहरूलाई ३५ औं सभामा सहभागी नगराएको उपकुलपति कोइरालाले बताए । दीक्षान्त समारोहमा प्राध्यापकहरूले सहभागी हुनेको नाम ढिलो दिएको र ती नामलाई कुलपतिको कार्यालयले अनुमोदन नगरेपछि दीक्षान्त समारोहमा सहभागी हुनबाट वञ्चित भएको उनको भनाइ छ । उपकुलपति कोइरालाले विद्यार्थी, कर्मचारी र प्राध्यापकको घेराबन्दीमा परेर काम नै गर्न नपाएको गुनासो गरे । तालाबन्दी खुलाउने विषयमा वार्ता गर्न एक साताको समय दिएर विश्वविद्यालयको कला, साहित्य र कानुन संकायका डिन अनिलकुमार पोखरेलको संयोजकत्वमा तीन सदस्यीय वार्ता टोली गठन गरिएको छ । २०५० सालमा स्थापना भएको विश्वविद्यालय स्थापनाकालदेखि नै तालाबन्दीको चपेटामा पर्दै आएको छ । स्थापनाको झन्डै तीन दशक बित्दा आठ जना उपकुलपति नियुक्त भएका छन् । उनीहरू कसैले पनि तालाबन्दीको सामना नगरी कार्यकाल बिताएका छैनन् । कोइरालासहित ध्रुवनारायण लाल, तोरणबहादुर कार्की, जगतबहादुर केसी, रामावतार यादव, महेश्वरमान श्रेष्ठ, शिरीष रिजाल र घनश्याम लालदास उपकुलपति भइसकेका छन् । विश्वविद्यालयले १ सय ३१ वटा क्याम्पसलाई सम्बन्धन दिएर विभिन्न ७४ वटा विषयमा अध्ययन गराउँदै आएको छ । यो विश्वविद्यालयमा अहिले पनि ५० हजारभन्दा बढी विद्यार्थी आबद्ध छन् । विश्वविद्यालयको परीक्षा नियन्त्रण कार्यालय पनि डेढ वर्षदेखि निमित्तको भरमा छ । एक वर्षअघिसम्म विश्वविद्यालयको केन्द्रीय कार्यालय विराटनगरमा थियो । अहिले आफ्नै स्वामित्वमा रहेका गोठगाउँमा सारिएको छ । त्यहाँ सरकारले चारकोसे जंगलको ८ सय ५ बिघा जमिन उपलब्ध गरेपछि २०५० सालमा यो विश्वविद्यालय स्थापना भएको हो ।"
बिसु पर्व मनाउन घर फर्केका दुर्घटनामा,"बझाङ (कास) केदारस्युँ गाउँपालिका५ चौडाल्नी गाउँका मानबहादुर धामीले सोमबार साँझ छोरा दिनेश बोहरालाई झुलाघाटबाट फोन गरेका थिए । बाजुराको डोगडीमा कार्यरत प्रहरी जवान दिनेशलाई उनले आफू इन्डियाबाट बिसु मान्न घर फर्कन लागेको जानकारी गराउँदै उनलाई पनि छिटो घर आउन भनेका थिए । बिसु सँगै मनाउँला, म २८ गते हिँड्छु तिमी पनि छिटो आऊ है भनेर भन्नुभएको थियो, दिनेशले भने, मलाई राम्रोसँग आउनु भनेर भन्दै हुनुहुन्थ्यो । आफैं दुर्घटनामा पर्नुभयो । बैतडीको पाटन८ को झौलेक मोडमा मंगलबार राति ११ बजेतिर जिप दुर्घटना हुँदा ६० वर्षीय मने बोहरा, ४२ वर्षीय नरे बोहरा, ३५ वर्षीय गोरख बोहरा, ४५ वर्षीय मानबहादुर धामी, ४५ वर्षीय बिर्ख धामी र ४० वर्षीय वीरे धामीको मृत्यु भएको प्रहरीले जनाएको छ । बैतडीको झुलाघाटबाट बझाङको बाग्थलातर्फ जाँदै गरेको से१ज ७६४ नम्बरको जिप करिब ५ सय मिटर तल खसेको हो । पाँच यात्रु हाम फालेर बाँच्न सफल भएका छन् । घटनालगत्तै फरार चालक अर्जुन बोहराको खोजी भइरहेको छ । मृत्यु हुनेमा मजदुरीका लागि गत मंसिरमा भारतको पिथौरागढ गएर बिसु पर्व मनाउन घर फर्कंदै गरेकाहरू परेका छन् । घटनापछि बाँझ र चौडाल्नी गाउँ शोकमग्न छ । बोहरा र धामीको बसोबास रहेको गाउँमा यस पटक पर्व नमनाइने भएको छ । यो वर्ष कमाइ पनि ठिकै भएको छ । सबैलाई नयाँ लुगा ल्याएर आउँदै छु भनेर फोन गर्नुभएको थियो, वीरबहादुर धामीकी पत्नी बिर्मादेवीले भनिन्, मेरो सर्वस्व गुम्यो । उनका चार जना १० वर्षमुनिका बालबच्चा छन् । घटनाले दुवै गाउँ शोकमा रहेको केदारस्युँ गाउँपालिकाकी उपाध्यक्ष मनीषा धामीले बताइन् । क्षतिपूर्ति माग्दै आफन्तले विरोध गरेपछि बुधबार मृतकहरूको दाहसंस्कार हुन सकेन । प्रहरी र पालिकाले क्षतिपूर्ति दिलाउने आश्वासन दिएपछि शव पोस्टमार्टमका लागि बझाङको बित्थडचिर गाउँपालिकास्थित देउलेक प्राथमिक स्वास्थ्य केन्द्रमा ल्याइएको छ । गाउँपालिकाले मृतकका परिवारलाई किरियाखर्चबापत प्रतिपरिवार ३५ हजार दिने घोषणा गरेको छ ।"
न्यायाधीश गिरीलाई ५ दिन थुना म्याद,"कपिलवस्तु (कास) वैवाहिक बलात्कार आरोपमा पक्राउ गरेर काठमाडौंबाट ल्याइएका न्यायाधीश भुवन गिरीलाई थुनामा राखी अनुसन्धान गर्न जिल्ला अदालतले बुधबार प्रहरीलाई ५ दिनको म्याद दिएको छ । उनीविरुद्ध परेको जाहेरीको तहकिकात र प्रमाण संकलन गरिने प्रहरीले जनाएको छ । गिरी एक महिनाअघि जुन अदालतमा कार्यरत थिए, त्यहींबाट उनलाई थुना राखेर अनुसन्धान गर्न म्याद दिइएको हो । मंगलबार दिउँसो काठमाडौंको गोंगबुबाट पक्राउ गरिएका उनलाई साँझ जहाजबाट भैरहवा हुँदै कपिलवस्तु ल्याइएको प्रहरीले जनाएको छ । वैवाहिक बलात्कारको आरोपमा कान्छी श्रीमती आरती रावलले उनीविरुद्ध कपिलवस्तु प्रहरीमा उजुरी दिएकी थिइन् । २०७८ फागुन १८ मा जिल्ला न्यायाधीशको परीक्षामा उत्तीर्ण उनी न्यायाधीश तालिम सकेर २०७९ असारमा कपिलवस्तु अदालतमा पदस्थापन भएका थिए । उनीविरुद्धको जाहेरी सुरुमा प्रहरीले लिन मानेको थिएन । केहीअघि मात्रै गिरीको न्यायपरिषद्मा सरुवा भएको थियो । जाहेरीमा अनुसन्धान अघि बढाउने क्रममा जिल्ला अदालतले चैत २० मा गिरीविरुद्ध पक्राउ पुर्जी जारी गरेको थियो । आरतीले आफूमाथि श्रीमान्बाट वैवाहिक बलात्कार भएको, बन्धक बनाएर कुटपिट, यौनशोषण र हिंसा गरेको आरोप लगाउँदै जाहेरी दिएकी थिइन् । गिरीले पनि कपिलवस्तु अदालतमा न्यायाधीश रहेकै बखत श्रीमती आरतीविरुद्ध पैसा चोरेको आरोपमा प्रहरीमा उजुरी दिएका थिए । बहालवाला न्यायाधीशले अनुसन्धान प्रभावित पार्न उल्टै पीडितलाई आक्षेप लगाउने गरी चोरी मुद्दामा जाहेरी दिएको विषय झनै शंकास्पद बन्यो । त्यसपछि पीडित आरतीले न्यायका लागि काठमाडौंमा आन्दोलन गरेकी थिइन् ।"
अर्थतन्त्रमा अत्यधिक उतारचढाव,विदेशी लगानी ऋणात्मक प्रत्यक्ष विदेशी लगानी (एफडीआई) का हिसाबले पनि ०७९ सुखद् रहेन । उक्त अवधिका प्रायः सबै महिना खुद विदेशी लगानी ऋणात्मक छ । चालु आर्थिक वर्षको ८ महिना (साउनदेखि फागुन) सम्ममा नेपालमा कुल १ अर्ब १७ करोड रुपैयाँ मात्र खुद प्रत्यक्ष विदेशी लगानी भित्रिएको छ । रेमिट्यान्स आप्रवाहका हिसाबले ०७९ को नेपालका लागि निकै सुखद् रह्यो । जसअनुसार चालु आर्थिक वर्षको आठ महिनामा रेमिट्यान्समार्फत् ७ खर्ब ९४ अर्ब रुपैयाँ मुलुक भित्रिएको छ । गत आर्थिक वर्षको सोही अवधिको तुलनामा यो करिब २५३ प्रतिशतले बढेको हो ।
मन्दीको मारमा डिजिटल अर्थतन्त्र पनि,"मन्दीको मार प्रविधि उद्यममा कोभिड महामारीका कारण प्रविधि क्षेत्रमा बढेको लगानी र अवसरको आकर्षण बढ्दो आर्थिक मन्दीका कारण घट्दै गएपछि सिलिकन भ्याली र अन्य क्षेत्रका प्रविधि कम्पनीहरूले यसपालि ठूलो संख्यामा कर्मचारी कटौती गरेको देखियो । क्रन्चबेस न्युज डेलीमा प्रकाशित एक रिपोर्टका अनुसार २०२३ को पहिलो सातामै अमेरिकाका ३० वटा टेक कम्पनीले २१ हजारभन्दा बढी कर्मचारीलाई अवकाश दिएका थिए । त्यसरी अवकाश दिनेमा बाइजुज, मेटा, ट्वीटर, अमेजन, माइक्रोसफ्ट, लिफ्ट, अल्फाबेट, टेस्ला, सपिफाइ, नेटफ्लिक्सलगायत दर्जनौं कम्पनी थिए । हालै प्रकाशित फोर्ब्सको अर्बपतिको सूचीअनुसार प्रविधि उद्यमीले यसपालि निकै गुमाएका छन् । प्रविधि क्षेत्रमा आबद्ध भएर अर्बपतिको सूचीमा परेका ३१३ जनाको समग्र कुल सम्पत्ति पोहोर २१ खर्ब डलर रहेकामा यसपालि २ खर्बले घटेर १९ खर्ब डलरमा झरेको छ । गएको एक वर्षमा विश्व डिजिटल अर्थतन्त्रमा देखिएको उल्लेखनीय अर्को पाटो भनेको आर्टिफिसियल इन्टेलिजेन्समा बढेको लगानी हो । आजभन्दा ५ महिनाअघि ओपनएआईको च्याटजीपीटी सार्वजनिक भएयता गुगल, माइक्रोसफ्टजस्ता टेक जायन्टहरूले पनि लार्ज ल्यांग्वेज मोडलमा ठूलो लगानीको घोषणा गरिसकेका छन् ।"
सेयर बजारमा खर्बौं गुम्यो,गएको एक वर्षमा सेयरधनीको सम्पत्तिको मूल्य करिब सवा १६ खर्ब रुपैयाँले घट्यो । यसको अर्थ सेयर लगानीकर्ताको सम्पत्तिको मूल्य घटेको भन्ने हो । दोस्रो बजारमा सूचीकृत सेयरको मूल्यमा आएको गिरावटका आधारमा यस्तो विश्लेषण गरिएको हो । ०७८ भदौ २ मा कुल बजार पुँजीकरण ४४ खर्ब ६८ अर्ब रुपैयाँ कायम थियो । बुधबार (यही चैत २९) सम्म आइपुग्दा यो २८ खर्ब ५५ अर्ब रुपैयाँमा झरेको छ । गत वर्षको भदौ २ मै नेप्से परिसूचक हालसम्मकै उच्च बिन्दु (३ हजार १ सय ९९ बिन्दु) मा थियो । अहिले नेप्से करिब ४० प्रतिशतले घटिसकेको छ । बुधबारसम्म नेप्से परिसूचक १ हजार ९ सय ६३ बिन्दुमा बन्द भएको छ । यो हालसम्मको उच्च बिन्दु ३ हजार १ सय ९९ अंकको तुलनामा १ हजार २ सय ३६ अंकले कम हो ।
नयाँ वर्षमा सवारीसाधनदेखि होटलसम्ममा छुट अफर,"(काठमाडौं) नयाँ वर्ष २०८० साललाई लक्षित गर्दै गाडी, मोटरसाइकलदेखि इलेक्ट्रिक कम्पनीहरूले सामान खरिदमा विभिन्न छुट अफर ल्याएका छन् । परिवारसहित पर्यटकीय गन्तव्यमा पुग्न चाहनेलाई होटल तथा रिसोर्टहरूले खानपिन र बाससहितका छुट प्याकेज अघि सारेका छन् । नेपालका लागि हुन्डाई गाडीको आधिकारिक वितरक लक्ष्मी इन्टरकन्टिनेन्टलले हुन्डाईसँग नयाँ वर्ष २०८० योजना ल्याएको छ । यो योजना चैत १३ देखि सुरु भएको हो । जसअन्तर्गत ग्राहकले ५ लाख रुपैयाँसम्मको नगद छुटका साथै गाडी बनेको वर्षका आधारमा २ लाख रुपैयाँसम्म छुट पाउनेछन् । त्यस्तै, नयाँ वर्ष बोनस र एक्सचेन्ज बोनस ८० हजार रुपैयाँ पाइने कम्पनीको भनाइ छ । त्यस्तै, यामाहा मोटरसाइकल र स्कुटरको आधिकारिक वितरक एमएडब्लू इन्टरप्राइजेजले ल्याएको पावर अफ फाइभ नामक योजनाअन्तर्गत यामाहाको नयाँ बाइक वा स्कुटर किन्नुअघि नै ग्राहकले अधिकतम ५० हजार रुपैयाँसम्मको ग्यारेन्टी क्यासब्याक जित्ने मौका पाउनेछन् । त्यस्तै, खरिद गरेपछि फेरि वाइल्ड कार्ड मार्फत १ लाखसम्मको ग्यारेन्टी क्यासब्याक जित्ने मौका पाउने र पछि पनि ३ जना भाग्यशाली विजेताले रेफरल कोड सेयर गरी साप्ताहिक रूपमा आईफोन १४ वा एप्पल वाच, एप्पल एयरपड जित्ने अवसर पाउनेछन् ।बजाजको कुनै पनि आधिकारिक डिलरबाट मोटरसाइकल खरिद गर्ने २५ जना ग्राहकले २५ प्रतिशतसम्म डाउन पेमेन्ट, १० हजार रुपैयाँसम्मको स्योरसट नगद छुट तथा एक किलो चाँदी जित्ने मौका पाउने नेपालका लागि बजाजको आधिकारिक वितरक हंसराज हुलासचन्द एन्ड कम्पनीले जनाएको छ । टीभीएसले हरेक बाइकको खरिदमा ८ हजार, स्कुटरको खरिदमा ७ हजार रुपैयाँ स्योर सट क्यास डिस्काउन्ट दिने जनाएको छ । अपाचे बाइकको खरिदमा थप ५ हजार मूल्य बराबरको हेलमेट निःशुल्क दिइनेछ । शून्य प्रतिशत ब्याजदरमा फाइनान्स सुविधा तथा मोटरसाइकल एक्सचेन्जमा बजार मूल्यभन्दा १० हजार रुपैयाँ बढी भ्यालुएसन दिइने कम्पनीले जनाएको छ । नाडा अटोमोबाइल्स एसोसिएसन अफ नेपालका अध्यक्ष ध्रुव थापा नयाँ वर्षले अटोमोबाइल्स क्षेत्रलाई चलायमान बनाउने गरेको बताउँछन् । अटो बजार सुधार भइसकेको छैन, उनी भन्छन, तर, नयाँ वर्षपछि राम्रो हुने अपेक्षा छ । बैंकहरूले अझै अटो क्षेत्रमा लगानी गरिनसकेकाले अपेक्षा गरेअनुसार बजार चलायमान बन्न नसकेको उनको भनाइ छ । सवारीसाधनमा मात्र होइन, इलेक्ट्रिक सामानमा पनि कम्पनीहरूले अफर ल्याएका छन् । एलजीले नयाँ वर्षलाई लक्षित गर्दै शुभकामना नयाँ वर्षको, सम्बन्ध जीवनभरको नामक अफर ल्याएको छ । यस अफरमा एलजीका कुनै पनि सामान खरिदमा क्यास ब्याकसहितको उपहार प्रदान गरिने कम्पनीले जनायो । एलजीका लागि नेपालको आधिकारिक वितरक सिजी इलेक्ट्रोनिक्सका अनुसार एलजी होम इन्टरटेन्मेन्ट र होम अप्लायन्सको खरिदमा ३५ प्रतिशतसम्म क्यास ब्याक र पक्का उपहारहरू प्रदान गरिनेछ । एन्ड्रोइड टीभी ब्रान्ड टीसीएलले नयाँ वर्षलाई लक्षित गर्दै नगद वृष्टि योजना सार्वजनिक गरेको छ । योजनाअन्तर्गत ग्राहकले टीसीएलका होम इन्टरटेनमेन्ट तथा अन्य अप्लायन्स खरिद गर्दा नगद छुट र उपहार पाउने कम्पनीले जनाएको छ । युरोपको इलेक्ट्रोनिक्स ब्रान्ड बेकोले नयाँ वर्षलाई लक्षित गर्दै नयाँ वर्षको उमंग, मनाऔं बेकोसँग नामक योजना सार्वजनिक गरेको छ । आधिकारिक वितरक सीजी ईओएलका अनुसार वासिङ मेसिन र वासर ड्रायरको खरिदमा ६ केजीको एरिएल म्याटिक वासिङ पाउडर उपहार पाइनेछ । सामसङले नयाँ वर्षको अवसरमा ग्राहकलाई टिकाउ वस्तुहरूमा ४१ प्रतिशतसम्म क्यास ब्याक दिएको जनाएको छ । कम्पनीका अनुसार सामसङ फ्ल्यागसिप क्यूएलईडी टीभी, क्रिस्टल फोर के अल्ट्रा एचडी टीभीमा ग्राहकले २५ प्रतिशतसम्म छुट पाउनेछन् । नयाँ वर्षमा दराजबाट सामान किन्दा ग्लोबल आईएमई बैंकका ग्राहकले १० प्रतिशतसम्म छुट पाउनेछन् । नेपालमा स्मार्टवेयर र ग्याजेट एसोसेरिज बिक्री गर्ने अग्रणी कम्पनी टेक स्टुडियो प्रालिले नयाँ वर्ष अभियान सार्वजनिक गरेको छ । ईकमर्स साइट दराज मार्केट प्लेसमा २०७९ चैत २८ देखि २०८० वैशाख ९ गतेसम्म नयाँ वर्षको अफरहरू सञ्चालन हुनेछन् ।"
छोराको शव कुर्दै परिवार,"(दाङ)पढ्ने र घरको आर्थिक अभाव मेटाउने उद्देश्यसहित एक वर्षअघि जापान उडेको छोराले एकाएक संसार छाडेको खबर पाएदेखि आमा हरिकला बुढाका आँखा ओभाएका छैनन् । मेरो छोरो ल्याइदेऊ छिटो । एक पटक मुख त देखाइदेऊ, उनी एकोहोरो कराइरहन्छिन् । जापानको ओकिनवामा पढ्दै कमाउँदै गरेका २२ वर्षीय सुदीप बुढाको चैत १८ गते मृत्युको खबर आएपछि तुलसीपुर उपमहानगरपालिका३ पैयाँखोरे गाउँ शोकाकुल भएको छ । आमा छिनमै बेहोस हुन्छिन्, उनी छोराको मुखसमेत देख्न नपाउने चिन्तामा छिन् । ममी ! छोरा र ऋणको केही चिन्ता नगर्नुहोला । पढाइ पनि राम्रो छ । कमाइ पनि राम्रो छ भन्दै चैत १६ गते भिडियोमा बोलेको थियो, हरिकला भन्छिन्, राति ८ बजे बाआमालाई सम्झाउँदै १८ गते २ लाख रुपैयाँ पाठाइदिन्छु भन्दै फोन राखेको थियो । पैसा आएको खबर आउला भन्ने बेला छोरा नै नरहेको खबर आयो ।आइतबार बिहान ११ बजे सुदीप आफू बस्ने कोठामा झुन्डिएको अवस्थामा फेला परेको खबर आयो । ऋण गरेर १९ लाख खर्चमा ८ चैत २०७८ मा उनी जापान उडेका थिए । छोराले एक वर्षमा कमाएर पठाएको १६ लाख रुपैयाँ ब्याज तिर्न ठिक्क भएको र ऋण तिर्न अझ बाँकी नै रहेको बुवा कर्णबहादुरले बताए । जापान जानुभन्दा एक वर्षअघि ऋण लिएको र कोभिडका कारण समयमै जान नपाउँदा ब्याज धेरै भएको उनको दुखेसो छ । कहिल्यै निराशाजनक कुरा नगर्ने सुदीपले आत्महत्या गरेकामा कर्णबहादुरलाई कत्ति पनि विश्वास छैन । ऋणको कुनै टेन्सन नगर्नुस् भनेर सम्झाउने त्यही छोरा हो । कुनै बेला निराशाजनक कुरा गरेन, उनले भने, एक्कासि मृत भेटिएको भन्ने खबरमा हामीलाई विश्वास छैन ।एकातिर छोराको मृत्युको खबरले विक्षिप्त बनाइरहेका बेला अर्कोतिर शव नेपाल ल्याउन थप २० लाख रुपैयाँ पठाउनुपर्ने खबरले उनीहरू थप पीडामा छन् । विद्यालयले नेपाल शव पठाउन २० लाख रुपैयाँ पठाउन बारम्बार दबाब दिइरहेको बुवा कर्णबहादुरले बताए । टीसीएलसी ओकिनवा जापानी भाषा स्कुलका सम्पर्क व्यक्ति बताउने नेपाली शिक्षक रामप्रसाद आचार्यले २० लाख पठाएर लास छिटो लैजान दबाब दिइरहेको उनको भनाइ छ । पुरानै ऋण तिर्न बाँकी छ । थप २० लाख रुपैयाँ कसरी पठाउनू ?, कर्णबहादुरले भने, सम्पत्तिका नाममा रहेको घरबास र एक कट्ठा खेत पनि छोरो पठाउँदा ल्याएको ऋणले बन्धकी छ ।आवश्यक पहलकदमीका लागि उनले चिनेका सबै राजनीतिक दलका नेतालाई आग्रह गरे तर कसैले चित्तबुझ्दो जवाफ दिन सकेका छैनन् । यो देशमा गरिबले अन्तिम संस्कार पनि गर्न नपाउने ? आमा हरिकलाले भनिन्, एउटा गरिब परिवार छोराको शव पनि हेर्न नपाएर जिउँदै मर्नुपर्ने भयो ।"
"खुम्बुमा हिमपहिरो, ३ शेर्पा बेपत्ता","सोलुखुम्बु (कास) सगरमाथा आरोहणका क्रममा हिमपहिरोमा परी ३ जना शेर्पा बेपत्ता भएका छन् । खुम्बु आइसफल भत्किएर हिमपहिरो जाँदा खुम्बु पासाङ ल्हामु५ का छेसोका ३२ वर्षीय तेम्बा तेन्जी शेर्पा, २२ वर्षीय लाक्पा रिता शेर्पा र ४५ वर्षीय बादुरे भनिने दा छिरी शेर्पा हराइरहेका हुन् । सगरमाथाको ५ हजार ७ सय मिटरको उचाइमा उनीहरू बुधबार बिहान हिमपहिरोमा परेको पर्यटन विभागका निर्देशक युवराज खतिवडाले बताए । तीनै जना इम्याजिन ट्रेक प्रालिबाट सगरमाथा आरोहण टोलीसँग गएका हुन् । बेपत्ता आरोहीको खोजी भइरहेको छ । निर्देशक खतिवडाका अनुसार उनीहरू सगरमाथाको दोस्रो शिविरदेखि चुचुरोसम्म बाटो बनाउन प्रयोग हुने डोरीलगायतका सामग्री ओसार्ने जिम्मेवारीमा थिए । विभागका अधिकृत विज्ञान कोइरालाका अनुसार बिहान साढे ९ बजे भएको घटनामा उनीहरूको खोजीका लागि तीन पटक सिम्रिक एयरको हेलिकोप्टर परिचालन गरिएको थियो । यस पटक विभागले सगरमाथा आरोहणका लागि सोमबारसम्म २४ वटा आरोहण दललाई अनुमति दिइसकेको छ । यसमा ४१ महिलासहित २ सय ४३ जना सदस्य छन् । सोमबारसम्म विभागले २१ वटा हिमालका लागि ६६ वटा आरोहण दललाई अनुमति जारी गरिसकेको छ । जसमा ५ सय ५९ जना छन् ।"
मनाङको पहिलो हार,"काठमाडौं (कास) सातदोबाटो युवा क्लबले राम्रो लयमा रहेका मनाङ मर्स्याङदीका डिफेन्सिभ मिडफिल्डर डियावान्डो डियाग्नेलाई बुधबार कडा निगरानीमा राख्यो । उनले पूरा खेलमा खुलेर खेल्नै पाएनन् । त्यसैले सातदोबाटोका मुख्य प्रक्षिक्षक सनोज श्रेष्ठको रणनीति सफल भयो । फलस्वरुप मनाङले सहिद स्मारक लिगमा बुधबार पहिलो हार बेहोर्यो ।एक अंक लिन आएको टिमले ३ अंक जोडेको हो ? दशरथ रंगशालामा पाएको जितसँगै शीर्षस्थानमा उक्लिएपछि प्रशिक्षक श्रेष्ठले जवाफ दिए, हो । उनीअघि मनाङका मुख्य प्रशिक्षक किरण श्रेष्ठले भनेका थिए, सातदोबाटोले विनासकारी (डिस्ट्रक्टिभ) खेल्यो । उसले आफ्नो खेल खेलेन र हामीलाई पनि खेल्नै दिएन । उनले लगाएको आरोप सही हो ? सातदोबाटोका श्रेष्ठले मुस्कुराउँदै भने, हो, हाम्रो योजना सफल भयो ।सातदोबाटोले संगठित देखियो । सेन्टरब्याकमा इभान मारिच र मिडफिल्डमा विलियम ओपोकुको प्रदर्शन उत्कृष्ट रह्यो । एकमात्र गोल दीपकराज सिंह ठकुरीले गरे । उनले नीरज चौधरीको पासमा उत्कृष्ट फिनिसिङ गर्दै ४० औं मिनेटमा गोल गरे । लिगमा उनको छैटौं गोल हो ।गत सिजन पनि डेब्युमै सातदोबाटोले आठपल्टको च्याम्पियन मनाङलाई २१ ले हराएको थियो । सातदोबाटो १६ अंकसहित शीर्षमा उक्लियो । मनाङले हारसँगै शीर्षस्थान गुमायो । मनाङसँग १५ अंक छ । दशरथ रंगशालामा दिनको पहिलो खेलमा संकटाले एनआरटीलाई २१ ले हरायो । जुनियर एन्केन्गेले २२ र मनीष डाँगीले ३७ औं मिनेटमा गोल गर्दै संकटालाई तेस्रो जित दिलाए । एनआरटीबाट निकोलस सेर्गे सोङले ६२ औं मिनेटमा एक गोल फर्काए ।च्यासलमा हिमालयन शेर्पाले एपीएफलाई ५३ ले हरायो । सुदीप श्रेष्ठले आठौं मिनेटमा गोलको खाता खोले । सत्यम् शर्माले २४ र २९ औं मिनेटमा गोल थप्दै शेर्पालाई ३० ले अगाडि बढाए । तर, अर्मान्ड बेडुमले पहिलो हाफको इन्ज्युरी समय, सनिश श्रेष्ठले ४७ र प्रदीप लामाले ६३ औं मिनेटमा गोल गर्दै एपीएफलाई ३३ को बराबरीमा उभ्याए । अब्योमी फाकुल्नेले ७६ र विश्वास श्रेष्ठले ८९ औं मिनेटमा गोल गरेपछि शेर्पाले दोस्रो जित हात पार्यो ।"
एसियाडको तयारी थालिने,"(काठमाडौं)१९ औं एसियाली खेलकुदका लागि नयाँ वर्षलगत्तै तयारी तीव्र पारिने भएको छ । राष्ट्रिय खेलकुद परिषद् (राखेप) ले वैशाख ३ देखि नै नेपाली टोलीको एसियाड तयारी थाल्नेछ । कोभिड१९ महामारीका कारण एक वर्ष पछाडि धकेलिएको एसियाड असोज ६२१ (सेप्टेम्बर २३ देखि अक्टोबर ८) सम्म चीनको हाङझाउमा आयोजना हुँदै छ । राखेपले एसियाडलक्षित गरेर ५ महिने विशेष तयारी कार्यक्रम बनाएको छ । एसियाडमा नेपालले २३ खेलमा भाग लिनेछ । त्यसबाहेक चार खेल थपिने सम्भावना छ । राखेपका सदस्यसचिव टंकलाल घिसिङले बुधबार एसियाड तयारीबारे जानकारी गराउँदै वैशाख पहिलो साताबाटै राष्ट्रिय टिम तयारी सुरु गरिने बताए । उनका अनुसार रणनीतिक र १३ औं सागमा प्राप्त उपलब्धिका आधारमा खेलहरूलाई छुट्याएर तयारी थालिने छ । विशेष प्राथमिकतामा १४ खेललाई राखिएको छ । त्यसअनुसार सम्भावित पदक जित्ने सक्ने खेलका रूपमा बक्सिङ, कराते र तेक्वान्दो छनोट गरिएको छ । उपलब्धिका आधारमा एथलेटिक्स, पौडी, जुडो, गल्फ, ट्रायथलन, भारोत्तोलन, उसु, कुस्ती, फुटबल, भलिबल, साइक्लिङ प्राथमिकतामा परेका छन् । एसियाडमा सहभागिता गराइने अन्य खेलमा आर्चरी, बास्केटबल (थ्री वाई थ्री), फेन्सिङ, ह्यान्डबल, कबड्डी, टेबलटेनिस, ब्याडमिन्टन, क्रिकेट र सुटिङ रहेका छन् । थपिने सम्भावित खेलमा टेनिस, रग्बी, स्क्वास र ईस्पोर्ट्स छन् । सदस्यसचिव घिसिङले माघ २५ देखि नै टिम तयारी थाल्ने भनिए पनि बजेट रोक्का भएकाले सुरु गर्न नसकिएको सुनाए । अहिले छुट्याइएको एसियन गेम्सलाई १० करोडमध्ये २ करोड निकासा भएकाले तयारीको काम पुनः अगाडि बढाइन लागेको उनले बताए । बाँकी बजेट पनि प्रदान गर्ने प्रतिवद्धता अर्थ मन्त्रालयबाट आएको छ, उनले भने ।२३ खेलकै राष्ट्रिय संघ तथा तीन विभाग (आर्मी, पुलिस र एपीएफ) का प्रतिनिधिसँग प्रशिक्षण थाल्नेबारे बैठक बसेर खाका तयार पारिएको सदस्यसचिवको भनाइ थियो । वैशाख ३ देखि ७ सम्म सम्बन्धित संघहरूले खेलाडी छनोट गर्नेछ । सुरुमा झन्डै ४ सय २५ खेलाडी छानिने छन् । त्यसपछि दुई दिन उनीहरूको मेडिकल परीक्षण गराइने छ । उनीहरूलाई वैशाख ११ देखि पहिलो चरणको प्रशिक्षणमा राखिने छ । प्रशिक्षण सुरु भएको १० दिनपछि खेलाडीको फेरि मेडिकल परीक्षण हुनेछ । जेठ ४५ गते टोली २ सय ९५ खेलाडीमा झारिनेछ । जेठ ६ देखि २५ सम्म दोस्रो चरणको प्रशिक्षण हुनेछ । त्यसपछि एसियाडको सम्पूर्ण प्रोटोकलअनुसार खेलाडीको परीक्षण गरिनेछ । अनि १ सय ६८ खेलाडी अन्तिम चरणको प्रशिक्षणका लागि छानिने छन् । उनीहरू जेठ २६ देखि भदौ ३१ सम्म बन्द प्रशिक्षणमा रहने घिसिङले बताए । उनले रणनीतिक र प्राथमिकतामा रहेका खेलका खेलाडीलाई प्रशिक्षण दिन विदेशबाट प्रशिक्षक झिकाइनुका साथै वैदेशिक प्रशिक्षणमा समेत पठाइने बताए । गत वर्षभन्दा यसपालि तयारी अवस्था राम्रो रहेको सदस्यसचिवको दाबी थियो । उनले भने, अघिल्लो वर्ष नै प्रतियोगिता भएको भए हाम्रो तयारी त्यति राम्रो हुन्थेन होला, जति अहिलेको अवस्थामा छौं । किनकि अहिले खेलाडीले प्रतियोगिताहरू खेल्न पाइरहेका छन् । अघिल्लो वर्ष त कोरोनाका कारण प्रतियोगिता नै कम थिए ।टिम गेममा भने महिला टोलीलाई प्राथमिकता दिइने भएको छ । फुटबल, भलिबल, ह्यान्डबल, बास्केटबल, क्रिकेटको महिला टिमलाई एसियाडमा लगिने सदस्यसचिवले बताए ।इन्डोनेसियाको जकार्तामा भएको १८ औं एसियाडमा नेपालले एकमात्र रजत पदक जितेको थियो । त्यो प्याराग्लाइडिङमा जितेको हो । यसपालि प्याराग्लाइडिङ समावेश छैन ।"

शीर्षक,विवरण
घूस संवादमा अख्तियारले थाल्यो अनुसन्धान,"करिब चार वर्षपछि गत पुस २८ मा विशेषले घूस प्रकरणसम्बन्धी मुद्दामा दुवैलाई दोषी ठहर गर्दै ३३ वर्ष कैद र समान ३९ लाख रुपैयाँ जरिवाना तथा पाठकको हकमा थप ३ महिना कैद हुने फैसला सुनाएको छ । घूस प्रकरणमा जोडिएका पाठक र न्यौपाने दोषी ठहर भएको मुद्दाको फैसलामा विशेष अदालतले भनेको छ, पाठकले आयोगमा विचाराधीन विवाद मिलाइदिन्छु भनी कार्यालयको कार्यकक्ष र घरमा विवादसँग स्वार्थ जोडिएको व्यक्तिसँग भेटघाट, उठबस गरेको अवस्थामा माग गरेको रकम लिन नपाउँदै अडियोभिडियो सार्वजनिक भई प्रतिवादीले राजीनामा दिएका कारण घूस लिनेदिने कार्यसम्म सम्पन्न हुन नपाएको देखिन्छ । उक्त पृष्ठभूमिमा प्रतिवादी पाठकको कार्य सहप्रतिवादी लम्बोदर न्यौपानेबाट घूस खाने मनसाय मात्र नभई घूस रिसवत लिन हरसम्भव प्रयास गरेको भन्ने देखिन्छ ।त्यस मुद्दामा विशेषले पाठक घूस रिसवतका लागि पूर्ण अपराधको हरसम्भव नजिक पुगेको भन्दै यसलाई घूस रिसवत उद्योगमा दोषी ठहर गरेको थियो । अहिले मन्त्री बन्न सांसदले अस्पताल सञ्चालकसँग साढे २ करोड रुपैयाँ मागेको अडियो पनि पाठक जोडिएको मुद्दाकै शैलीको भएको अख्तियार स्रोत बताउँछ । यता, घूस संवादबारे सोमबार संसद्मा पनि आवाज उठेको छ । सत्तारूढ कांग्रेसका सांसद धनराज गुरुङले घूस प्रकरणमा मुछिएका सांसद श्रेष्ठमाथि छानबिन गर्न संसदीय समिति गठन गर्नुपर्ने माग गरे । सांसद भइसकेकाहरूले मन्त्री बन्नका लागि कुनै एउटा व्यवसायीसँग बडो पारदर्शी ढंगले गफ गरेको सुनिन्छ, योभन्दा लज्जाबोध के हुन सक्छ ? उनले भने, अनि सुन्छु, दूधको साक्षी बिरालो बसेको । त्यो वार्तामा भनिएको छ कोर टिमलाई बुझाउनुपर्छ । त्यो कोर टिम भनेको को हो ? त्यसको छानबिन गर्नुपर्दैन ? यही बैठकबाट संसदीय समिति बनाएर निष्पक्ष छानबिन गर्नुपर्छ ।नेमकिपाका सांसद प्रेम सुवाल, एमालेका ऋषिकेश पोखरेल, कांग्रेसकी ईश्वरी न्यौपानेलगायतले पनि घूस संवादबारे विस्तृत छलफलको माग गरे । रास्वपाका प्रमुख सचेतक सन्तोष परियारले घूस प्रकरणमा आफ्ना सांसद श्रेष्ठमाथि पार्टीले छानबिन अघि बढाएको जानकारी गराएका छन् । तर भ्रष्टाचारको विषयमा कुनै दलले आफ्नो सदस्यलाई कारबाही गरे पनि अनुसन्धान गर्ने र कानुनी रूपमा दण्डित गर्ने जिम्मेवारी भने राज्यका निकायलाई हुने भएको भन्दै सांसदहरूले सभामुखको ध्यानाकर्षण गराएका छन् ।"
मलेसियामा १६७ नेपाली कामदारको उद्धार,"तर, कामदार लगेपछि काममा लगाउन सकेको थिएन । कामदारका समस्या समाधान गर्न तीनवटा म्यानपावर कम्पनीका सञ्चालकहरू मलेसिया आइपुगेको श्रम काउन्सिलर भोलाप्रसाद गुरागाईंले बताए ।रोजगारदाता कम्पनीले काम नदिए पनि खानाका लागि भन्दै महिनाको दुई सय रिंगेट दिँदै आएको थियो । कामदारलाई खाना पकाउने ठाउँ अभाव भएको र अव्यवस्थित रूपमा राखिएको श्रमिकका हितको पक्षमा पैरवी गर्दै आएको नर्थ साउथ इनिसेटिभका सामाजिक कार्यकर्ता रमेशकुमार पन्जियारले बताए । कम्तीमा तीनदेखि चार लाख रुपैयाँ तिरेर क्लिनिङको काम गर्न नेपालीहरू आएका छन् । उनीहरू बस्ने ओछ्यान राम्रो छैन । खाना पकाउन पुग्ने चुलो छैन । काममा जान नपाउँदा उनीहरू निकै उदास देखिन्थे, एक जनाले आएको भोलिपल्टै आत्महत्या गरे, पन्जियारले कान्तिपुरसँग भने, कामदारलाई राखिएको ठाउँ गैरकानुनी रहेछ । मलेसिया सरकारले छापा मारेको छ । उनीहरूलाई सुरक्षित गृहमा लगेर राखिएको छ । नेपाली दूतावासका उपप्रमुख मोती श्रीषले कामदारको इच्छाअनुसार मलेसिया सरकारले कारबाही अगाडि बढाउने बताए । पीडित नेपालीलाई मलेसिया सरकारले जिम्मा लिएको छ । अब जो नेपाल फर्कन चाहन्छन्, उनीहरूलाई पठाइदिन्छन् । यहीं काम गरेर बस्न चाहनेलाई अर्को रोजगारदाता खोजिदिनेछ, श्रीषले भने ।मलेसियाका मानव संसाधनमन्त्री शिवकुमारले घटनामा संलग्न रोजगारदाताविरुद्ध कानुनबमोजिम चारवटा मुद्दामा अनुसन्धान थालिएको बताए । विदेशी कामदारलाई ल्याउनुअघि कम्पनीहरूले रोजगारी र गुणस्तरीय आवास सुनिश्चित गर्नॅपर्छ, उनले भने, यो कानुनको उल्लंघन हो । यो खतरनाक छ । आगलागी भयो भने उनीहरूको नियति के होला ? यस्तो मामिलामा मन्त्रालयले रोजगारदातासँग सम्झौता गर्दैन ।"
अपार्टमेन्ट बन्न थालेदेखि अनिँदा छन् छिमेकी,"ॅनक्सापास र ईआईए महानगरमा पेस गर्छौंललितपुरस्थित समिट होटलले निर्माण गरिरहेको समिट रेसिडेन्सीको साँधमा जोडिएका अन्य घर भासिएसँगै नक्सापासको काम तथा वातावरणीय मूल्यांकन (ईआई) को काम सुरु गरेको बताएको छ । नक्सापास तथा वातावरणीय मूल्यांकनसमेत नगरी अपार्टमेन्ट निर्माण गरेपछि उक्त क्षेत्रको जमिन भासिएको थियो । ललितपुर१ मा समिट रेसिडेन्सी निर्माण गर्दा जग्गाको पाइल प्रोटेक्सनको कामका क्रममा पूर्वदक्षिणतर्फको केही जमिन भासिएलगत्तै निर्माण कम्पनी, स्थानीय र जनप्रतिनिधिको समेत रोहवरमा छलफल गरी समस्या समाधानका लागि सहमति भइसकेको कम्पनीले जारी गरेको विज्ञप्तिमा उल्लेख छ । परियोजनाको नक्सासम्बन्धी काम काठमाडौं उपत्यका विकास प्राधिकरणले हेर्ने भएकाले सोही कार्यालयबाट अगाडि बढाइएको समेत विज्ञप्तिमा जनाइएको छ । नक्सा र वातावरणीय प्रभाव मूल्यांकनसहितको प्रगति विवरण ललितपुर महानगरपालिकामा पेस गरिने पनि होटलले बताएको छ ।"
भाषासंस्कृति जोगाउन रियालिटी शो,"(झापा)काठमाडौंमा यतिबेला विश्वभरिका २ सय ४० जना प्रतिस्पर्धी एकैथलोमा भेला भइसकेका छन् । एकएक करोड रुपैयाँ पुरस्कार राशिको मेरो भ्वाइस युनिभर्स र मेरो डान्स युनिभर्स रियालिटी शोको ग्लोबल अडिसन हालै सकिएको छ । अडिसनबाट छानिएका अमेरिका, क्यानडा, युरोप, अस्ट्रेलिया, थाइल्यान्ड, मलेसिया, भारतसहित नेपालका प्रतिस्पर्धी काठमाडौंमा छन् । उनीहरूको प्रस्तुति केही दिनमा नेपाल टीभीबाट प्रसारण हुँदै छ । मेरो भ्वाइस युनिभर्स मा सुरेश अधिकारी, अन्जु पन्त, शिव परियार, पुष्पण प्रधान र सुजाता बर्मा निर्णायक छन् । मेरो डान्स युनिभर्स मा मिथिला शर्मा, दिलीप रायमाझी, प्रियंका कार्की, केकी अधिकारी, शंकर बीसी र नरमान राई निर्णायक रहनेछन् ।यी दुई महँगा रियालिटी शोका मुख्य योजनाकार हुन्, डिल्ली अधिकारी । रियालिटी शोको मुख्य आयोजक संस्था इन्टरनेसनल वेलफेयर एन्ड सपोर्ट फाउन्डेसन अमेरिका (इन्ट्रा फाउन्डेसन) का हर्ताकर्ता हुन्, उनी ।उनी अमेरिकामा बस्ने भुटानीनेपाली (शरणार्थी) का अभिभावक पनि हुन् । सन् २०१९ अमेरिकाबाट आरम्भ भयो, यो रियालिटी शो । इन्स्ट्रा फाउन्डेसन जन्मिनुअघि सन् २०१६ देखि नै अधिकारीलगायतका भुटानीनेपाली मेरो भ्वाइस कप यूएसए र मेरो डान्स कप यूएसए रियालिटी शो आयोजना गर्दै आएका थिए । जब सन् २०१९ मा संस्था जन्मियो, त्यसपछि संस्थामार्फत नै कार्यक्रम गरौं भन्ने भयो, कान्तिपुरसँगको कुराकानीमा अधिकारीले सुनाए, सामाजिक, परोपकारी काम गर्दा मुनाफारहित संस्थाबाट गर्दा राम्रो हुन्छ भन्ने हामीले ठान्यौं ।नेपालमा नेपाली भाषा बोलिनु सामान्य हो । विदेशमा नेपाली भाषा बोलिँदैन । विदेशमा जहाँ पनि नेपाली भाषा बोल्न सम्भव पनि हुन्न । अमेरिकामा पनि धेरै नेपाली बसोबास गर्छन् । नेपाली बस्ने स्थानमा बाहेक अन्यत्र यो भाषा बोल्नु असम्भव नै हुन्छ । त्यही भएर अमेरिकामा बस्ने भुटानीनेपालीलाई लाग्यो, नेपाली भाषा र संस्कृतिको जगेर्ना कसरी गर्ने ? भाषासँगै भेष, चाडवाड, कला, संस्कृतिलाई कसरी बचाइराख्ने ?नेपाली भाषा, कला र संस्कृतिको जगेर्ना गर्नका लागि हामीले यति ठूलो रियालिटी शो आयोजना गर्ने जमर्को गरेका हौं, अधिकारीले थपे, नेपाली भाषा र संस्कृति हाम्रो पहिचान हो । पहिचान जोगाउने अभियानमा हामी जुटेका हौं । अधिकारीका अनुसार अमेरिकाका भुटानीनेपालीका बालबालिकाले नेपाली भाषाका विभिन्न नृत्य, संगीत, कला संस्कृति सिक्दै आएका छन् । शास्त्रीय संगीतका विभिन्न कक्षामा पनि सहभागी बन्दै आएका छन् ।निःशुल्क कक्षाको मेलोमेसो इन्ट्रा फाउन्डेसनले नै गर्ने गरेको छ । अमेरिकामा नेपालीले गीत, संगीत र नृत्य कला सिकेको एक रुपैयाँ पनि तिर्नु पर्दैन, अधिकारीले गर्वका साथ थपे, हाम्रा नानीले आफ्नो भाषाभेष, कलासंस्कृति नभुलुन् भनेर हामीले लगानी गरेका हौं । कुनै बेला नेपाली भाषा, संस्कृति, परम्पराको मायाकै कारण भुटानी नेपालीले जन्मभूमि भुटान छाड्नुपरेको थियो । भुटानको जोङ्खा भाषा बोल्देको भए, बक्खु लगाइदिएको भए उनीहरूले भुटानबाट लखेटिनुपर्ने थिएन ।तर, उनीहरू बरु देश छाड्न तयार भए । तर, आफ्नो पहिचान छाड्न तयार भएनन् । त्यही कारण हामी लखेटिनुपर्यो, अधिकारीले तीन दशकअघिको तीतो घटना सम्झिए, देश छाडेर २०, २५ वर्ष शरणार्थीका रूपमा बितायौं । अधिकारीले नेपाली भाषाका लागि भुटानीले धेरै संघर्ष गरेको सुनाए । त्यो सबै भाषा, संस्कृति र पहिचानका लागि गरिएको उनले भने । हामी अहिले अमेरिकामा सम्पन्न छौं । भरिपूर्ण छौं । नेपाली भाषा र संस्कृति बिर्संदैनौं, अधिकारी थप्छन्, जहाँ गए पनि हामी त्यही नेपाली हौं । हामी हाम्रो अस्तित्व कहिल्यै बिर्संदैनौं ।फिल्म, कलाले समाज रूपान्तरण गर्न सघाउँछ । टेलिभिजनको पर्दामा देखाइने रियालिटी शोबाट अमेरिकालगायत संसारभरका नेपालीलाई आफ्नो अस्तित्व जोगाउन सघाउने अधिकारीको दाबी छ । युरोप, अमेरिका, खाडी मुलुक, अस्ट्रेलिया, पूर्वी एसियाका थाइल्यान्ड, म्यानमार, फिजी, मलेसिया, भारतसहितका सबै महादेशमा बसोबास गर्ने नेपालीलाई एकताबद्ध गर्ने उद्देश्य संस्थाको छ । शोको माध्यमबाट नेपाली संस्कृति, मौलिकता, जातीय पहिचान र नेपालीपन र पुख्यौली थलो नेपाललाई भुल्नु नदिने, बिर्सिन नदिने योजना हो ।अस्तित्व सकियो भने सबथोक नै लोप भएर जान्छ भन्ने सन्देश प्रवाह गर्नु रियालिटी शोको उद्देश्य हो । सन् २०२० मा जब कोरानाले संसार आक्रान्त थियो, त्यो बेला दुःखमा परेकालाई सहयोग गरे । अमेरिकामै पनि घरभाडा तिर्न नसक्ने कतिपय नेपालीलाई भाडा तिर्दिए । मृत्यु भएकाको दाहसंस्कार गरिदिए । झापा र मोरङका भुटानी शिविरका शरणार्थीलाई खाद्यान्न वितरण गरे । काठमाडौंमै पनि विपत्तिमा परेका हजार बढीलाई ४५ दिनसम्म निरन्तर खाना वितरण गर्यौं, अधिकारीले भने, संसारका सबै देशले यो परोपकार सिकून् भनेर हामीले गरेका थियौं । भोकै रोइरहेको देख्दा मन रुन्थ्यो ।इन्ट्रा फाउन्डेसनले शिविरका वृद्धवृद्धालाई पौष्टिक खानाहरू वितरण गरिरहेको छ । कोरोनाअघिदेखि नै मासिक ५ हजार भत्ता दिइरहेको छ । गुणस्तरीय शिक्षाको अभाव पूर्ति गर्न शिविरका ७, ८ सय विद्यार्थी पढाउन ३० शिक्षक नियुक्त गरेको छ । उनीहरूलाई अमेरिकाबाटै तलब पठाउँछन् । भुटानको गोङखोलाको भीर गाउँमा जन्मिएका अधिकारीले भुटानमा एक कक्षा पढ्दापढ्दै लखेटिनुपर्यो । त्यसपछि झापाको टिमाइ शिविरमा २ कक्षाबाट पढ्न सुरु गरे ।एसएलसी पनि त्यहींबाट सके । त्यसपछि कालिम्पोङको कुमुदिनी होम्सबाट प्लस टु सके । अनि सिलिगुडी सिटी कलेजबाट लेखा विषयमा स्नातक गरे । मणिपाल युनिभर्सिटीबाट फाइनान्समा एमपीए सकेपछि टिमाइ शिविर फर्किए । शिविरको सेक्रेटरी बने, तीन वर्षर्सम्म सेवा गरे । कुनै आर्थिक लाभबिनै निःस्वार्थ सेवा गरे । समाजका पक्षमा काम गरे । सामाजिक विभेदहरूविरुद्ध लडे । विद्यार्थी जीवनकालदेखि नै सामाजिक थिए । थिचोमिचो, शोषण दमन सहन सक्दैनथे, उनले विगतको आफ्नो आनीबानी कोट्याए, पीडित पक्षमा सधैं लागिपरे । मान्छेले मान्छेलाई विभेद गर्ने अधिकार कसैसँग छैन भन्ने लाग्थ्यो ।शिविरमा २० वर्ष बिताएपछि सन् २०१० को अन्त्यतिर अमेरिका पुनर्वास भए । त्यहींबाट उनले नयाँ जीवन प्राप्ति गरे । शरणार्थीबाट नयाँ जीवन जन्म भयो । सुरुमा एक्लै थिए । इन्ट्रानेसनल होम केयर दर्ता गर्दा । सन् २०१३ बाट संस्था सुरु भयो । एक वर्ष जति बाहिर काम गरे । त्यसपछि यो संस्था अमेरिकाका विभिन्न सहर र राज्यमा फैलाउँदै २५, ३० स्थानमा विस्तार भयो । अहिले १० हजार जनालाई उनले प्रत्यक्ष रोजगारी दिएका छन् । समाजको सहयोग, विश्वास हो, अन्त्यमा उनी थप्छन्, समाजप्रतिको दायित्व नै हाम्रो प्रतिफल हो ।"
इदी अमिनको तानाशाही शासन अन्त्य,सन् १९७९ मा आजकै दिन अर्थात् अप्रिल ११ मा युगान्डाका क्रूर शासक इदी अमिन सत्ताच्युत भएका थिए । तान्जानिया र युगान्डा नेसनल लिबरेसन फ्रन्टको फौज युगान्डाको राजधानी कम्पाला पुगेसँगै अमिन देश छाडेर भागेका थिए । १९६६ मा युगान्डाको सेना तथा हवाई फौजको प्रमुख बनेका अमिनले १९७१ को जनवरी २५ मा सैनिक कु मार्फत शासन सत्ता हालमा लिएका थिए । युगान्डामा करिब ८ वर्ष शासन गरेका अमिनले विभिन्न जातीय समूहका मानिसहरूमाथि अत्याचार गरेका थिए । अमिनले उनको शासनकालमा कम्तीमा ३ देखि ६ लाख मानिसको हत्या गरेका बताइन्छ ।उनलाई विश्वकै क्रूर तानाशाही शासकका रूपमा चिनिन्छ । अमिनले सुन्दर युवतीहरूलाई विवाह तथा यौन प्रस्ताव राख्ने र नमानेको खण्डमा जबर्जस्ती गर्नेदेखि हत्यासम्म गर्ने गर्थे । उनले मानिसहरूलाई केही जिउँदै गाडेर वा गोहीको सिकार बनाएर हत्या गर्ने गर्ने । उनको फ्रिजमा मानिसका टाउकासँगै अन्य अंग पनि भेटिएकाले उनले अमिनले मान्छेको मासु खाने गरेका बताइन्छ । उनलाई युगान्डाको कसाही भन्ने गरिन्छ । १९७९ मा सत्ताच्युत भएसँगै अमिन साउदी अरब गएर बसेका थिए । उनका कम्तीमा ६ श्रीमती र ४३ जना छोराछोरी रहेका बताइन्छ । १९२५ मा युगान्डाको कोबोकोमा जन्मिएका अमिनको २००३ को अगस्ट १६ मा साउदी अरबको जेद्दाहमा मृत्यु भएको हो ।
प्रसाद२ लाई खुल्यो प्रदर्शनको बाटो,"काठमाडौं (कास) चैत २४ गते रिलिज मिति तोकिएको फिल्म प्रसाद२ लाई प्रदर्शनको बाटो खुलेको छ । लेनदेन विवादको मुद्दा अदालतसम्म पुगेपछि फिल्मको प्रदर्शन रोकिएको थियो ।निर्माता केशव पाण्डेले फिल्मको प्रदर्शन रोक्न निवेदन दिएपछि उच्च अदालत पाटनले गत चैत २० गते अन्तरिम आदेश दिएको थियो । तर उच्च अदालत पाटनका न्यायाधीशद्वय राजेन्द्र खरेल र विमल सुवेदीको संयुक्त इजलासले सोमबार यसअघिको अन्तरिम आदेशलाई निरन्तरता नदिएको हो । प्रसाद२ निर्माण गर्ने इजाजत निवेदक केशव पाण्डेले पाएको नभई सुलभ थापा प्रोडक्सनले पाएकाले निवेदक र निर्माता कम्पनीबीच असार २७ गते भएको सम्झौताका सम्बन्धमा अन्य कानुनी उपचार अपनाउन सकिने आदेशमा उल्लेख छ । निर्माता पाण्डेले ९० प्रतिशत स्वामित्व रहेको फिल्म आफ्नो अनुमतिबिना नै प्रदर्शन गर्न लागेको भन्दै अदालतमा निवेदन दिएका थिए । अदालतको निर्णय आएसँगै फिल्म प्रदर्शनका लागि केही दिनभित्रै नयाँ मिति सार्वजनिक गर्ने निर्माण पक्षले जनाएको छ । जातीय विभेदविरुद्धको फिल्म प्रसाद रिलिजको झन्डै चार वर्षपछि यसको सिक्वेल प्रसाद२ निर्माण गरिएको हो । एसजी फिल्मस् र सुलभ थापा प्रोडक्सनको सहकार्यमा सुदर्शन थापा निर्देशित फिल्ममा अन्तरजातीय प्रेम विवाह गरेका निःसन्तान दम्पतीको मुख्य भूमिकामा विपिन कार्की र केकी अधिकारी छन् । फिल्ममा अर्पण थापा, महेश त्रिपाठी, प्रकाश घिमिरे, कमलमणि नेपाललगायतको अभिनय छ । सुशील पौडेलको लेखनमा बनेको फिल्ममा राजेश श्रेष्ठको छायांकन, मिलन श्रेष्ठको सम्पादन र राजनराज सिवाकोटीको संगीत छ ।"
अभिनय यात्रामा अर्फान,"(चितवन)पढ्नेलेख्ने केटाकेटी जति त हाईस्कुल पास गर्चन् अनि विदेश जाम्च म भन्चन् का अहिले त । अचम्म लाग्च का सम्झँदा नि भर्खर प्रदर्शनमा आएको फिल्म बहाव को संवादको एक अंश हो यो । चलचित्रमा एउटा युवा पात्र छन् जो पढ्न अस्ट्रेलिया जाने हो भन्दै घरपरिवारलाई सुनाइरहन्छ । उक्त पात्रका रूपमा फिल्ममा अभिनय गरेका हुन्, चितवनको भरतपुरस्थित मालपोत चोकका अर्फान अली ।अलीले बहाव मा अभिनेत्री सुरक्षा पन्तको भाइ भएर अभिनय गरेका छन् । फिल्मको केन्द्रमा छिन् पन्त । अनि उनको काका र बाबुआमा भाइ वरपर नै सिनेमाको कथा घुमेको छ । मार्क्सवाद बुझेका काकासमेतले परिवारले नै रोजेको युवकसँग बिहे गर्न दबाब दिँदा सुरक्षाले मनको कुरा फुकाउने आधार भाइलाई बनाएकी हुन्छिन् ।अर्फानले १२ कक्षा पूरा गरेका छन् । विदेश नै जाने हो कि भन्ने प्रश्नमा उनले फ्याट्ट उत्तर दिए, हैन नेपालमै बीबीएस पढ्ने हो । पाल्पाको तानसेनमा जन्मेका अर्फान स्कुल पढ्न भरतपुर आए । प्रेरणा स्कुलबाट १२ कक्षा पास गरेका उनमा अभिनयप्रति भने खासै रुचि थिएन । फेसन शोहरूमा भने भाग लिन्थे । तर, त्यही रुचि नै चलचित्रमा जोडिने मेसो बनेर आयो ।कक्षा ८ पढ्दै गर्दा मिस्टर एन्ड मिस स्कुल चितवन भएको थियो । म सफल नभएपछि उदास भएर निस्कनुपरेको थियो, अर्फानले भने । प्रतियोगितामा तेस्रो भएपछि भने अलीलाई अभिनयको ढोका खुलेको हो । छड्के बनाएर चर्चामा आएका निर्देशक निगम श्रेष्ठ उक्त कार्यक्रममा आएका थिए । भरतपुरमा अभिनय कक्षा चलाउने निगमले अर्फानमा सम्भावना देखे । ममा क्षमता देखेर होला उहाँले अभिनय सिक्न भन्नुभयो, अलीले सुनाए । एक पटक उनलाई फोनमा अडिसनमा सहभागी हुने निम्तो आयो । निर्देशक प्रमोद कँडेलले बहाव बनाउँदै रहेछन् । प्रमोदका अगाडि गएर उनले फरकफरक सन्दर्भमा डाइलग बोल्ने र हाउभाउ प्रदर्शन गरे ।त्यसको केही दिनमा मलाई सिनेमाका लागि छनोट भयौ भनेर फोन आयो, अर्फानले ती दिन सम्झिए । बहाव मा अभियन गरेका उनले निगम श्रेष्ठको छड्के२ मा पनि खेल्ने मौका पाए । तर प्रदर्शन भने बहाव भन्दा पहिला छड्के२ भयो । छड्के२ भने दर्शकले खासै रुचाएनन् । बहाव भने प्रदर्शन भइरहेको छ । तर अर्फानलाई भने यी दुई सिनेमाले यही क्षेत्रमा लागिरहने उत्प्रेरणा जगाएको छ ।"
नगरले घर भत्काएपछि विरोधमा मिर्चैयावासी,"(सिरहा)मिर्चैया बजारका अतिक्रमित संरचना पालिकाले हटाएपछि स्थानीयले विरोध प्रदर्शन थालेका छन् । सडक विस्तार, बहाल बिटौरी तथा ऐलानी जग्गाको नाममा घर भत्काएर उठीबास र व्यवसाय धराशायी बनाएको भन्दै मिर्चैया नगरपालिकाका व्यापारीले सोमबारदेखि विरोध थालेका हुन् । बजार क्षेत्रमा सडक विस्तार गर्ने क्रममा गत माघ २७ र फागुन ११ मा नगरपालिकाले ५ नम्बर वडामा पर्ने करिब तीन दर्जन घरमा डोजर चलाएको थियो । मिर्चैया बजार बसाएकाहरूकै घर पालिकाले भत्काएको भन्दै उनीहरूले विरोध गरेका छन् । उनीहरूले नगरपालिका कार्यालयअगाडि टायर बालेर प्रदर्शन गरेका थिए । नगरपालिकाले अभिभावकीय भूमिका निर्वाह गर्नुपर्नेमा उल्टै जनतामाथि ज्यादती गरेको उनीहरूको आरोप छ । नगरपालिकाले आफूहरूको बस्ने तथा व्यवसाय गरेर बाँच्ने सुनिश्चितता नै नगरी चालेको यो कदमले बेघर बनेको, व्यापार व्यवसाय बन्द हुँदा रोजीरोटीको आधार नै गुमेको दुखेसो उनीहरूको छ । आफूहरूलाई बस्न र व्यापार गर्नका निम्ति तत्काल व्यवस्था गरिनुपर्ने, नगरपालिकाले घर भत्काउँदा भएको क्षतिको मूल्यांकन गरी क्षतिपूर्ति दिइनुपर्ने, बस्दै आएको जग्गाको लालपुर्जा दिइनुपर्ने, आफूहरूमाथि ज्यादती भएकाले छानबिन गरी न्याय दिइनुपर्नेलगायतका माग उनीहरूले गरेका छन् । आफूहरूको मागको सुनुवाइ नभए सशक्त आन्दोलन गर्ने चेतावनी उनीहरूको छ । तीन पुस्तादेखि गाउँब्लक जग्गामा बसोबास गरी व्यापार गर्दै आएका छौं, संघर्षमा उत्रिएका मिर्चैया५ का ५० वर्षीय विनोद साहले भने, ६० फिट चौडाइको सडक विस्तारका क्रममा घर र पसल जबर्जस्ती भत्काइदिए । उनले घरमै विनोद फार्मेसी र आयुष जनरल किराना कस्मेटिक पसल सञ्चालन गरेका थिए । तर नगरपालिकाले तोकिएको मापदण्डभन्दा बढी मिचेर घर भत्काएको उनको आरोप छ । उनले बाजेको पालादेखि यहाँ बसोबास र व्यवसाय गर्दै आएको जनाए । अशोक इम्पोरियम जुत्ताचप्पल पसल सञ्चालन गर्दै आएका व्यापारी राजेन्द्रप्रसाद साहले नगरपालिकाले तोकिएको मापदण्डभन्दा बढी मिचेर घर भत्काउँदा आफूहरूको उठीबास भएको र व्यापार व्यवसाय धराशायी भएको बताए । सडकमै नपरेको बजार क्षेत्रको १७ वटा घरधुरी बहाल बिटौरी, ऐलानी जग्गा भएको भन्दै भत्काइदिएको स्थानीयको भनाइ छ । बजार क्षेत्रको कित्ता नम्बर २५६ को ३ बिघा १२ कट्ठा १७ धुर जग्गाको घर भत्काएको सन्त मेडिकल हलका अगम गुप्ताको भनाइ छ । मिर्चैया बजारमा भत्काइएको १७ घरमा व्यापारिक पसल थिए । गत फागुन ११ गते ऐलानी जग्गा भएको भन्दै नगरपालिकाले जबर्जस्ती घर भत्काए, गुप्ताले भने, आफूहरूसँग गाउँ ब्लक जग्गा भएको पुर्जा देखाउँदासमेत रोकिएनन् । मिर्चैया स्थापना हुनुभन्दा अघि जंगल नै रहेका बेला बजार लगाउन आफूहरूलाई यहाँ बसोबास गराएको भए पनि अहिले आएर नगरपालिकाले उठीबास गराएको उनीहरूको गुनासो छ । तत्कालीन गाउँ पञ्चायतले यो जग्गा बहाल बिटौरीका रूपमा सर्वसाधारणलाई पसल खोल्न र बसोबासका लागि दिएको थियो । उनीहरूले जग्गा प्रयोग गरेबापत गाउँ पञ्चायतलाई बहाल अर्थात् भाडा दिँदै आएका थिए । पछि गाउँ लेखिएको पुर्जा दिइएको उनीहरूको दाबी छ । गुप्ता भन्छन्, पुर्जामा स्पष्ट गाउँ नै लेखिएको छ, प्रमाण नै छ । पुर्खौंदेखि बस्दै आएकाले यो जमिनमाथि आफूहरूको हक बन्ने उनीहरूको दाबी छ । यता, पालिकाले भने यो जग्गा सरकारी रहेकाले खाली गराएको दाबी गर्दै आएको छ । बहाल बिटौरीको जग्गा सरकारको स्वामित्वमा रहेको पालिकाको दाबी छ । मिर्चैयास्थित विशेष नापी कार्यालयले बजारमा रहेका सरकारी, सार्वजनिक र गाउँ ब्लकका जग्गाहरू छुट्याउने काम गरेको चार वर्ष बित्दासमेत लालपुर्जा वितरण गरेको छैन । पालिकाका प्रमुख श्रवण यादवले ऐलानी जग्गामा बनाएको संरचना खाली गराएर सडक विस्तार गरिएको बताए ।"
"दल मात्र होइन, राज्यकै अनुसन्धान अपरिहार्य","राष्ट्रिय स्वतन्त्र पार्टी (रास्वपा) का सांसद ढाकाकुमार श्रेष्ठले स्वास्थ्य तथा जनसंख्यामन्त्री बन्नका लागि सभापति रवि लामिछानेको कोर टिमलाई बुझाउन भनी एक व्यवसायीसित २ करोड रुपैयाँ मागेको भनिएको अडियो बाहिरिएको छ, जसले सम्बन्धित सांसद, व्यापारी लगायत संवादमा मुछिएको पार्टीपंक्तिलाई मात्रै छानबिनको घेरामा तानेको छैन, उक्त नवस्थापित दलको आर्थिक जीवनमाथि पनि प्रश्न उठाएको छ । पुराना राजनीतिक दलका असंगत पक्षहरूमाथि सवाल गर्दै गत प्रतिनिधिसभा निर्वाचनबाट एकाएक उदाएको दल यति छिटै आफैं विवादको भुमरीमा मुछिनु दुर्भाग्यपूर्ण छ । रास्वपाका समर्थकशुभेच्छुकहरूका निम्ति मात्र होइन, मुलुकमा स्वस्थ लोकतान्त्रिक पद्धतिको कामना गर्ने जोकोहीलाई यस प्रकरणले विस्मित तुल्याएको छ । घूस मागेको अडियो आइतबार सार्वजनिक भएसँगै रास्वपाले ७२ घण्टे छानबिन प्रक्रिया अघि बढाएको छÙ सांसद श्रेष्ठलाई स्पष्टीकरण सोध्दै दलको साधारण सदस्य र सांसदका रूपमा काम गर्न रोक लगाएको छ । रास्वपाले देखाएको यो जरुरी तदारुकता सकारात्मक छ, तर यतिले मात्र यसमा संलग्नहरूलाई उन्मुक्ति मिल्नु हुँदैन । यस काण्डमा केलाउनुपर्ने अनेक पाटा छन् । सांसद श्रेष्ठको सचिवालयले अडियो सम्पादन गरिएको बताएकाले फरेन्सिक परीक्षणपछि यसको सत्यतथ्य पत्ता लाग्ने नै छ । त्यसैले, अबको छानबिन अडियोको सत्यापन गर्न र प्रकरणका अरू रहस्य पहिल्याउन केन्द्रित हुनुपर्छ । यस प्रकरणका सबै पात्रलाई छानबिनको दायरामा ल्याउनुपर्छ । पैसा माग्ने सांसद श्रेष्ठ र अनधिकृत तवरले रकम दिन कबुल गर्ने व्यवसायी दुर्गा प्रसाईं मात्र होइन, संवादमा भनिएको रास्वपाको कोर टिम माथि पनि उचित अनुसन्धान हुनुपर्छ । त्यस्तो पैसा उठाउने समूहको अस्तित्व रास्वपामा छछैन, छ भने त्यसमा कोको संलग्न छन्, र त्यसले अहिलेसम्म कुनकुन सन्दर्भमा ककसबाट कति पैसा उठाएको छ भन्नेबारे पनि विस्तृत अनुसन्धान गरिनुपर्छ । र, यो रास्वपाको आन्तरिक विषय मात्र होइन । उसको आन्तरिक अनुसन्धान आफ्नो ठाउँमा छ, तर सांसदजस्तो सार्वजनिक महत्त्वको पदधारी व्यक्ति मुछिएको काण्डबारे अनुसन्धान गर्न राज्यले नै अग्रसरता लिनुपर्छ । भ्रष्टाचार निवारण सम्बन्धी संवैधानिक अंग अख्तियार दुरुपयोग अनुसन्धान आयोगदेखि संसद्सम्मले यस सम्बन्धमा निष्पक्ष अनुसन्धान गर्नुपर्छ । यसअघि उस्तो सार्वजनिक चर्चामा नआए पनि श्रेष्ठको विगत पनि विवादमुक्त थिएन । औषधिपसलको अनुमति लिएर पोखरामा १५ शय्याको अस्पताल चलाएकोदेखि, सहकारी र खानेपानीको रकम हिनामिना गरेकोसम्मका आरोप उनीमाथि छन् । त्यसैले प्रश्न उठ्छ राजनीतिको फोहोर सफा गर्ने भनेर उदाएको पार्टीमा यस्ता व्यक्ति पनि कसरी पसे ? र, सांसद नै बन्न सफल भए ? अझ पार्टी सभापतिको मन जितेर १५ प्रतिस्पर्धीका बीच पनि कसरी गण्डकी प्रदेश सभापतिमा चुनिए ? यो सवाल जति अनुसन्धेय छ, त्यति नै चिन्तनीय पनि । कारण, नयाँ दलको आवरणभित्र देखिएको यस्तो धन्धाले हाम्रो राजनीतिलाई समग्रतामै दूषित प्रमाणित गर्ने खतरा अधिक छ । यति स्विकार्न कत्ति पनि हिचकिचाउनुपर्दैन कति नागरिकहरूमा रास्वपा लगायतका नयाँ शक्तिप्रति साँच्चिकै भरोसा देखिन्थ्योदेखिन्छ । भोलि यी दलहरूले केही गरून्नगरून्, तर यिनले कैयौं नागरिकमा गरेको उत्साहसञ्चारले हाम्रो लोकतन्त्रलाई जीवन्त तुल्याउन र व्यवस्थालाई अगाडि बढाउन भरथेग मिलेको छ । तर यिनै दलहरू पनि यस्ता घटनामा मुछिनुको संकेत निको छैन । यसबाट एकातर्फ, जनतामा जो आए पनि उस्तै रहेछन् भन्ने सन्देश प्रवाह भएको छ भने, अर्कातर्फ पुराना दलहरूमा सच्चिनका लागि परिरहेको दबाबको भार पनि स्वतः कम भएको छ । र, यी दुवै विकासक्रम लोकतन्त्रलाई कमजोर तुल्याउन पर्याप्त छन् । पुराना राजनीतिक दलहरूका आर्थिक अपारदर्शिताका पाटा त घरीघरी पटाक्षेप भैरहेकै छन्, यही कारण उनीहरू बदनाम पनि छन्Ù शासकीय मामिलामा अक्षमप्रायः रहेका ठूला दलहरूफ्रति नागरिकहरू विरत्तिँदै जानुमा तिनका नेताहरूका खुला रहस्य जस्तै रहेका अनगिन्ती आर्थिक काण्डहरू उत्तिकै जिम्मेवार छन् । परन्तु, यसो भन्दैमा जनताका सपनासित सुशासन र पारदर्शिताको आश्वासन साटेर स्थापित भएका नव दलहरूलाई पनि उनीहरूकै सिको गर्ने छुट किमार्थ छैन, हुनु हुँदैन । पुराना होऊन् या नयाँ, जुनसुकै दलका गैरकानुनी प्रकरणहरूमाथि यथोचित छानिबन हुनैपर्छ । दोषीहरूले जुनसुकै मूल्यमा सजाय पाउनुपर्छ । र, विद्यमान दण्डहीनताको अन्त्य हुनुपर्छ । कथं यस प्रकरणलाई त्यसै छाडियो भने, नेपालका दलहरूमा विद्यमान संस्थागत भ्रष्टाचार झनै मौलाउने निश्चित छ । यहाँ मूल प्रश्न नवस्थापित दलमाथिको जनविश्वास धरमराउला भन्ने होइन, नेपालको राजनीति कता जाँदै छ, राजनीतिक दलहरू कुन बाटो हिँड्दै छन् र राजनीतिक संस्कृति व्यवहारतः कस्तो बन्दै छ भन्ने हो । तसर्थ, एकपछि अर्को यस्ता काण्डहरू आउने, त्यसको तरंगले दुईचार दिन सार्वजनिक वृत्त तताउने र छोटो अन्तरालमै फेरि यो सब सामूहिक विस्मृतिमा जाने अनि राज्यका सम्बन्धित निकायहरूको स्मृतिबाटै हराउने दुःखान्त अब दोहोरिनु हुन्न । यसका निम्ति सम्बन्धित दल त जवाफदेह बन्नैपर्छ, राज्यसंयन्त्रहरू पनि आफ्नो दायित्व निर्वाह गर्न चुक्नु हुँदैन ।"
"खोइ कहाँ छ, राज्यको उपस्थिति ?",सर्वसाधारणको त एउटा अक्षर नमिल्दा पनि नक्सा पास गर्दैनन् त ! कमलप्रसाद घिमिरे
दुई करोड काण्ड र विकृत संसदीय अभ्यास,"चुनावी टिकटदेखि, समानुपातिक पदमा चलेको आर्थिक चलखेल छताछुल्ल छ । मन्त्री पद पनि करोडौं तिरेर हाासिल गरिने भनेर बदनाम भइरहेको छ । दुर्भाग्य २०४७ सालको परिवर्तनपछि यो बेथिति झन्झन् घनीभूत हुँदै गएको प्रतीत हुन्छ । केही मन्त्रालयले तथाकथित मालदारको उपमा किन पाएका होलान् ? समाजवाद र साम्यवादको दुहाई दिनेहरूले किन जनजीविकाका कृषि, शिक्षा, स्वास्थ्यभन्दा गृह, सञ्चार, अर्थलाई महत्त्व दिने गरेका हुन् ? अनुमान गर्न कठिन छैन । स्वास्थ्यजस्तो संवेदनशील मन्त्रालयको स्थायी संयन्त्र मन्त्रीलाई कुरेर निर्णयविहीन हुने अनि प्रधानमन्त्री र सम्बन्धित पार्टीले मन्त्री पद नै पूर्ति नगर्ने ? यो कस्तो विडम्बना हो ?स्वास्थ्य मन्त्रालय आफ्नो पार्टीको भागमा परेकाले सो पदका निम्ति दुई करोड रुपैयाँ माग भएको भन्दै चिकित्सक ढाकाकुमार श्रेष्ठको टेलिफोन वार्ता सार्वजनिक भएको छ । सो आवाज आफ्नो नभएको दाबी प्रयोगशालाले पुष्टि गर्ला नै । अचम्म त, बेथिति सुधार्न स्वास्थ्यमन्त्री बन्न चाहेको दाबी गरेका सांसदले मन्त्री भए त्यो दुई करोड फिर्ता दिन या उठाउन केकस्ता अनियमितता र भ्रष्टाचारजन्य कार्यहरू गर्ने थिए होलान् ? आशंका त मन्त्रीका लागि दुई करोड माग्ने पार्टीको त्यो कोर समूहले समानुपातिक सांसदहरूबाट कति रकम उठाए होलान् ? यो पार्टीको निजी मामिला भए पनि सार्वजनिक पद प्राप्तिमा हुने यस्ता गतिविधिले भ्रष्टाचार मौलाउँछ । चिन्ता त दुई करोडको काण्ड मात्र होइन अपितु विकृत बन्दै गएको संसदीय पद्धतिप्रतिको हो । झन्झन् भड्किलो र महँगो हुँदै गएको चुनाव पद्धतिप्रतिको हो । वास्तवमा व्यक्तिभन्दा पनि रोग पसेकामा चिन्ता हो । भ्रष्ट र भ्रष्टाचारीविरुद्ध नारा दिएर चुनाव जित्ने अनि जसरी पनि मन्त्री हुने र मन्त्री पदलाई अर्को पटकको चुनाव जित्न आर्थिक व्यवस्थापनको माध्यम बनाउने प्रवृत्ति मुलुक र जनताका निम्ति घातक छ । त्यसैले मन्त्री बन्न सांसद बन्नु नपर्ने र मुलुकको कार्यकारी प्रमुखलाई जनउत्तरदायी बनाउन संविधानमै संशोधन आवश्यक छ । ढुण्डीराज पौडेल, नेपालगन्ज"
नयाँ दलहरूको अपरिपक्वता,"गत निर्वाचनपछि तीन नयाँ राजनीतिक दलले संघीय संसद्मा पुग्ने अवसर पाए । राष्ट्रिय स्वतन्त्र पार्टी चौथो दलका रूपमा उदायो । जनमत र नागरिक उन्मुक्ति पार्टीको पनि बलियो शक्तिका रूपमा आए । तीनमध्ये जनताले सबैभन्दा धेरै अपेक्षा स्वतन्त्र पार्टीबाट गरेका थिए । यद्यपि यो दलले सुरुआतदेखि नै आफ्नो छवि बिगार्ने गतिविधि गरिरहेको छ । तिनको कामकारबाहीमा राजनीतिक अपरिपक्वता झल्कन्छ । पार्टी अध्यक्ष रवि लामिछानेमा सत्ताको धेरै भोक रहेको देखिन्छ, जुन कुरा उनको छोटो सत्तायात्राले नै देखाइसकेको छ । उपप्रधानसहित गृह मन्त्रालयको नेतृत्व गरेर सरकारमा रहेका लामिछाने नागरिकता विवादसँगै मन्त्री र सांसद पदबाट समेत बाहिरिए । सरकारबाट बाहिरिएपछि पुनः गैरसांसदका रूपमा गृह मन्त्रालय सम्हाल्ने गरी सरकारमा जान हदैसम्मको प्रयास गरे । आफू मन्त्री हुन पाए सरकारमा बसिरहने नभए अरूलाई पनि बस्न नदिने स्वभाव उनमा देखियो । मधेशबाट उदाएका जनमत र नागरिक उन्मुक्ति पार्टीमा पनि राजनीतिक अपरिपक्वता देखिन्छ । यस सन्दर्भमा जनमतको नीति ढुलमुले देखिएको छ । यो दल मन्त्रालयमा चित्त नबुझेकै कारण सुरुमा कार्यभार सम्हाल्न अटेर गरे पनि, पछि सोही मन्त्रालयको जिम्मेवारी सम्हाल्न पुग्नु र पुनः सोही व्यवहार दोहोर्याउनु राजनीतिक अपरिपक्वता हो । नागरिक उन्मुक्ति पार्टीले पनि आफ्ना माग अगाडि सार्ने, ती माग सुनुवाइ नहुँदै सरकारमा जाने र पुनः फर्कने गरेको छ । यस्तो कच्चा रणनीतिका कारण उसको लोकप्रियता घट्दै गइरहेको छ । आगामी दिनमा यी दलहरूले आफ्नो अस्तित्व जोगाउनसमेत हम्मेहम्मे पर्ने देखिन्छ । सुजन देवकोटा, पालुङ्टार४, गोरखा"
बहसमा खोइ पीँधका वक्ता ?,"चितवनको माडी, अम्बाबास गाउँÙ गत वर्ष जेठ सकिएर असार लाग्दो हप्ता । राफिलो मध्याह्नको घामघामै शिरमा निउरोका मुठाहरूको पोको बोकेर हिँडिरहेका दुई अधबैंसे महिलासँग यो पंक्तिकारको भेट भयो । थारूबोटे दुवै मिसिएको झर्रो भाषामा दुवै जना निउरो किन्ने ग्राहक बोलाउँदै ग्राभेल बाटो छिचोल्दै थिए । दुई मुठा निउरो किनिसकेपछि अब उनीहरूसँग केही कुरा सोध्ने नैतिक बल पुग्छ भन्ने लाग्यो । उनीहरू रहेछन् माडी नगरपालिकाको पश्चिम छेउ, मध्यवर्ती सामुदायिक वनको घाँचनेरै रिउ खोलाको किनारमा बस्ने सीता बोट र दशमी बोट । नेपालभारतको सिमाना छुट्टिने सोमेश्वर डाँडाले चर्चेको मध्यवर्ती सामुदायिक वन उनीहरूको घरबाट सिधै दक्षिणतिर पर्छ । रिउपारि चितवन राष्ट्रिय निकुञ्ज छ जसले पूरै माडी उपत्यकालाई रिउ नदी छेवैछेउ अंग्रेजीको एल अक्षरको आकारले झैं घेरेको छ । यो दक्षिणमा सोमेश्वरसँगै जोडिएर दक्षिणपश्चिमतिर वाल्मीकि आश्रमसम्मै तन्किएको छ जुन जनावरहरूको घना बासक्षेत्रसमेत हो । दैनिक खर्चको जोहो गर्न केही मुठा निउरो टिप्नै भनेर अघिल्लो सिंगो दिनभर उनीहरू रिउको किनारैकिनार परैसम्म पुगेर फर्केका थिए । त्यहाँ पुगेर जिउँदो घर फर्किनु संयोग मात्रै हो । हालसम्म उनीहरू असंख्यपल्ट संयोगकै कारण बाँचेर फर्किएका हुन् । (तपाईं हामी त जिपमा चढेर, हात्तीमाथि बसेर पथप्रदर्शकसमेत लिएर जंगल सफारी गर्छौं । त्यसैले जंगलमा ज्यान हत्केलामा लिएर पस्नु र जिउँदो फर्कनु भनेको के हो, हामीलाई थाहा छैन।) संरक्षित क्षेत्रभित्र पस्नु त्यसै पनि गैरकानुनी हुने भयो । त्यसमाथि निकुञ्जका सुरक्षाकर्मीले भेटे भने उनीहरूले टिपेको निउरो एक मुठी पनि नराखी सबै खोसेर फालिदिन सक्छन् । तीमध्ये कसैकसैले त मुख छाडेर सुन्नै नसक्ने गाली र अपमान गर्छन् । त्यसैले सुरक्षाकर्मीको डर जति बेलै हुने भयो । मध्यवर्ती तर्फ भए जनावरको मात्रै डर, रिउ तरेर पश्चिम लागे सरकारी बन्दुकको थप डर !दिनभर लगाएर बडो मुश्किलले जंगलबाट निस्कँदा एक जनाको भागमा पुगनपुग पन्ध्रबीस मुठा हुने निउरो ल्याइपुर्याउँछन् उनीहरू । घर ल्याएपछि त्यसलाई छाँटेर बेच्नलायक बनाउनुपर्छ । भोलिपल्टै यसरी बेच्न नहिँडे सबै ओइलाएर दिनभर ज्यान जोखिममा राखी जंगल पसेको बेकार हुन्छ । सीता र दशमीले यतिन्जेल आधा बढी बेचिसके । उनीहरूसँग अब पाँचसात मुठा बाँकी छन् । उनीहरूका अरू दुई साथी यसै गरी ग्राहक बोलाउँदै अर्को टोलमा छिरेका छन् । बेच्ने मूल्य मुठाको पच्चीस हो तैपनि किन्नेहरू त्यसैमा पनि कस्न खोज्छन् । तिम्रा घरमा फलाएको हो र ? जंगलको टिपेर ल्याउने त हो भन्दै उनीहरूको अघिल्लो दिनभरको मिहिनेतलाई घटिघटाउ मोल गर्छन् । ििियी दुई महिलासँग भेट हुनुभन्दा ठीक अघिल्लो दिन यसरी नै निउरो टिप्न गएको बेला चितवनकै मेघौलीस्थित राधाकृष्ण सामुदायिक वनभित्र एक महिला बाघको आक्रमणले मारिएकी थिइन् । चितवनका सञ्चारमाध्यमहरूमा यो घटनाका समाचार प्राथमिकतासहित प्रकाशित भएका थिए । यसपटक काठमाडौंबाट छापिने राष्ट्रिय दैनिक र नाम चलेका अनलाइनहरूले पनि यो खबरको फिचर प्रकाशित गरेका थिए । यस विषयमा चितवनका पत्रकारहरूको चासो बडो प्राथमिकतासहित व्यक्त भएको देखियो । यस क्रममा चितवन राष्ट्रिय निकुञ्जले उपलब्ध गराएको तथ्यांक उद्धृत गर्दै २०७८ को आर्थिक वर्षभर कुल १६ जना मानिस बाघको आक्रमणले मारिएको भनिएको थियो । ठीक त्यति बेलै बाघको संख्या बढेकामा संरक्षणकर्मीहरू खुबै उत्साहित भएका थिए । यो प्रसंगमा अलि बढी चासो राख्ने धेरैलाई स्मरण हुनुपर्छ, अन्तर्राष्ट्रिय बाघ दिवस (जुलाई २९) को छेकमा नयाँ बढेको बाघसंख्याको उत्साह बाँड्न संरक्षणकर्मीहरूको तयारी र ताउरमाउर उल्लेख्य ढंगको देखिन्थ्यो । चितवनमा मात्रै पछिल्ला चार वर्षमै बाघको संख्या ९३ बाट बढेर १२८ पुगेको रहेछ ! तर बाघ बढेसँगै संरक्षणपरियोजना अन्तर्गत नै गर्नुपर्ने बासक्षेत्रको अपेक्षित व्यवस्थापन नहुँदा बाघहरू समुदायले हुर्काएका, समुदायकै मानिसहरू दैनिक उपभोग र जीविकामा भर पर्नुपर्ने सामुदायिक जंगलभित्र छिरेर घुम्न थालेपछि बफर सन्त्रासमय बनेकामा ध्यान दिन आवश्यक ठानिएको छैन । राज्यले बाघ पाल्नु तपाईंहामीले घरमा गाईभैंसी वा बाख्राकुखुरा पाल्नुजस्तो सजिलो पक्कै होइन तर बाघ बढाउने मूल्यमा मान्छे मरिदिनुपर्छ भन्ने आग्रह खतरनाक छ । यसबारे अलि तीव्रतासहित बहस हुनुपर्ने देखिन्छ । यद्यपि, यो संरक्षण क्षेत्रका नीति र विधिनिर्माण गर्नेलागू गर्नेले मात्रै सोच्ने कुरा होइनÙ देशको प्रशासनयन्त्र र सरकार चलाउनेहरूले समेत बफर जोनमा बस्ने सीमान्त विपन्न तथा आदिवासी समुदायको हितमा एकीकृत वैकल्पिक विकास योजना र आजीविका स्रोतको टुंगोसहित प्रस्ताव हुनुपर्ने अनिवार्य विषय हो । यसो हुन नसक्दा दैनिक निर्वाह मात्रै हुने आजीविकाले धानिएका मध्यवर्ती आसपासका मानिसहरू भयावह असुरक्षाबीच मारिनु, घाइते हुनु साधारण विषय बनेको छ । हालको राजनीतिमा मुलुकको कुनै पनि दलले यो विषयलाई जरुरी सम्बोधनलायक वा संसद्मा चर्चाचिन्ता जाहेर गर्नलायकसम्म ठानेको छैन । सार्वजनिक प्रतिबद्धता र एक्सन त धेरै परको कुरा भयो । चुनावकेन्द्री राजनीतिमा बफर जोन प्रायः स्थानीय तहका उम्मेदवारको नजरमा भने पर्छ, जंगलका घाँचसम्मै पुगेर भाषण गर्ने बेला कतिपय तत्काल सम्भव नहुने प्रतिबद्धतासमेत व्यक्त गरिन्छन् । तर निर्वाचित भइसकेपछि त्यहाँ बस्ने मानिसहरूको जीवनाधार बदल्ने योजना प्राथमिकताको सूचीमा कहिल्यै पर्दैन । स्थानीय समुदायको निकुञ्जआरक्षसँगको निर्भरता घटाउँदै वन्य स्रोतको आपूर्तिका लागि संरक्षित क्षेत्र छेउछाउको बफर जोनका लागि काम गर्ने भनिएको मध्यवर्ती सामुदायिक वन समिति अन्तर्राष्ट्रिय संरक्षण अभियान, सरकार र जनताबीच बसेर तलबी सुविधासहित वैध बिचौलिया को भूमिकामा रहेको देखिनु अर्को दुःखद यथार्थ हो । आकर्षक तलब, भत्ता, भ्रमण र स्थानीय राजनीतिलाई ढलपल गराउन वा उलटपुलट नै गर्नगराउन सक्ने एउटा अनिवार्य एजेन्सी का रुपमा रहन बानी परेका मध्यवर्ती सामुदायिक वन दलहरूका कतिपय टाठाबाठा नेताकार्यकर्ताको आकर्षक रोजाइ नै हुने गरेका छन् । यसका पदाधिकारी छान्ने चुनावमा आन्तरिक तयारीका तिकडम र होडबाजी संसदीय वा स्थानीय चुनावकै झल्को दिने हुन्छन् । समुदायको सबैभन्दा पीँधका, मध्यवर्ती क्षेत्र भनिने ठाउँका सीमान्तमा बस्ने मानिसहरूलाई भने बफर जोन राजनीतिको न कुनै प्रभाव छ न यसका परिणामको उत्साह । अर्कातिर, बरु ज्यान गएर मारिएको स्थितिमा निकुञ्जले मरिदिएबापत को राहत त दिन्छ ! तर आफैंले चुनेको स्थानीय, प्रदेश वा संघीय सरकारमा रहेकाबाट केही पनि पाइँदैन (केही पनिको अर्थ मौद्रिक मूल्य मात्रै भनेको होइन, जंगलमाथि आश्रयको विकल्पमा आम्दानीका वैकल्पिक स्रोत उपलब्ध गराउने भनेको हो) । मध्यवर्ती सामुदायिक वनजस्ता संस्थाको सुरुआत खरखडाई, घाँसपात, काठ लगायतका वन पैदावरको व्यवस्थाका लागि गरिएको भनियो । स्थापनाको झन्डै तीन दशक भैसक्दासम्म खरखडाई र घाँसपातको विकल्पमा सामुदायिक वन पैदावरको सुरक्षित उपभोगका फरक योजना ल्याउन राज्यसँग सहकार्यको पहल नगर्दा यस्ता सामुदायिक संस्थाको उपादेयतामै प्रश्न उठ्ने गरेको छ । प्रसंग २०७८ असार २ गते मेघौलीमा बाघले खाएर मारिएकी महिलाको मृत्युकै । त्यस दिन निकुञ्ज प्रशासनबाट निकासा हुने क्षतिपूर्ति रकम कसले पाउने भन्ने विषयमा उनका घर र माइती पक्षबीच लामै भनाभन भयो । यो क्षणको साक्षी भइरहँदा एउटा आम नेपाली गरिब परिवारको दुःखान्तमा निकुञ्जको बाघ अलि बेरका लागि तारणहार भएर आइदिएको पो हो कि भन्ने कठोर विचार खेलिरह्यो । उनी माइतीमा बस्दै आएकाले, नाबालिग छोरासमेत माइतीमै बस्ने भएकाले अन्तमा राहत र क्षतिपूर्तिको रकम मृतककी आमा संरक्षक हुने गरी नाबालिगको नाउँमा रहने निश्चित भयो । संयोगले यस्तो समझदारीको कागज तयार गर्ने भूमिकामा आफैंसमेत संलग्न भएको हुँदा यस्ता घटनापछिको पारिवारिक मनोदशा र त्रासदी कस्तो हुन्छ, नजिकबाट अनुभव भएको थियो । त्यसैको ठीक भोलिपल्ट हो माडी, वनकट्टाका सीता र दशमी निउरो बेच्दै हिँड्ने क्रममा अम्बाबासमा भेटिएका । सिमसार र जलाधार खोज्दै नदी र जंगललाई आजीविका र आश्रयस्थल बनाएर पुस्तौंदेखि तिनैका भरमा बाँचिआएका बोटे समुदाय निकुञ्ज ऐन२०२९ ल्याइएपछि यहाँको नदी र जंगल दुवैबाट जबर्जस्ती अलग्याइएका छन् । सम्भवतः नेपालभर एउटै वडाभित्र एकै ठाउँमा धेरै परिवार रहेको बोटे जनसंख्या यहीँ छ, वडा नम्बर १ को वनकट्टा, पाण्डवनगर क्षेत्रमा । उनीहरूमध्ये धेरैसँग नाम मात्रैको जमिन छ । विक्रम संवत् २०१३ को मलेरिया उन्मूलन कार्यक्रमपछि आप्रवासी पहाडे समुदायले परिवार संख्या अनुसार बिघाबिघा जग्गा पाउँदा हामी त पानी र जंगलमै खेल्ने जात, हामीलाई जग्गा किन चाहियो ! भन्दै जग्गा लिन नचाहेका बोटे समुदाय त्यति बेला जिल्लियो जब शाही चितवन राष्ट्रिय निकुञ्ज ले आफ्नै जलाधार र भूमिबाट बेदखल बनाइदियो । बिघाबिघाका दरले जमिन पाउने जमाना अब बाँकी थिएन । आफ्नै पुर्खाले डोबेका बाटा, आफ्नै हाडमासुले रचेका गाउँ, डगर र सिंगो जीवनशैली खोसिए ।ििियो लेख तयार गरिरहँदा पनि बफर जोनका सीता र दशमीजस्ता सीमान्त समुदायका मानिसहरू घोँघी, निउरो र जंगली साग टिप्न ज्यानको जोखिम लिएर जंगल छिरिरहेका छन् । जंगली च्याउ र घोँघी टिप्न गएका राजकुमार चेपाङ लगायतका युवा निकुञ्जका सुरक्षाकर्मीहरूले पाँच सयपल्ट उठबस गराएपछि बुटले निर्घात कुटिएर मारिएको घटना पुरानो भएको छैन । मध्यवर्तीमै रहेको बाँदरझुलामा आफ्नै (लालपुर्जा दिने भन्दै नदिइएको तर आफूले वर्षौंदेखि खनीखोस्री गरिरहेको) बारीको रूख काट्दा मुद्दा लागेर धरौटीसम्म तिर्न नसकी जेल बसेका रत्नबहादुर चेपाङ लगायतका पीडित आज पनि मुद्दा खेप्दै छन् । प्रत्येक निमुखो अनुहारलाई चोरी सिकार को अभियुक्त देख्ने संरक्षणकर्मीहरूको नजर छिटै फेरिने छनक देखिन्न । राजकुमार चेपाङ वा रत्नबहादुर मात्रै निकुञ्जको ज्यादतीका एक्ला सिकार होइनन् । उनीहरूमाथि बर्सने सुरक्षाकर्मीका गाली, अपमान र विभिन्न रूपका हिंसा कत्ति पनि बदलिएका छैनन्Ù उस्तै छन् । अर्थतन्त्र र सामाजिक शक्तिसोपनमा आम वर्गमध्येको पनि सबैभन्दा पीँध को तह कतिसम्म अपमानित भएर बाँचेको छ, कुन दुर्दशा र हविगतले पेटको भोक मार्नैका लागि हरेक दिन जंगलसँग लड्दै जंगलकै आसले प्राण धानेको छ, हामीले धेरैले त्यसको महसुस गरेकै छैनौं । तत्काल उनीहरूको मुद्दालाई सम्बोधन गर्नुपर्ने राज्य सञ्चालकहरू आफैंविरुद्धका मुद्दामा कारबाही नचलाउने घोषितअघोषित सहकार्य गर्दै सरकार टिकाउनै हम्मे गर्दै छन् । काठमाडौंको छातीमै उभिएर कहिले नाराजुलुस, कहिले अनशन र धर्ना बस्दै न्याय माग्न जाने पीडितहरूसँग लाजगाजको सहमति को कागज गर्नेबाहेक सरकार चलाउनेहरूले केही पनि नगर्ने राज्य संयन्त्र, त्यस वरपरका दलहरूले सजिलैसँग सीता र दशमीजस्ता पात्रलाई चिन्ने सम्भावनाशून्य छ ।समाचार लेख्ने र छाप्नेÙ साहित्य र विमर्शका खाल चलाउनेÙ लेख्न, बोल्न र बहस गर्न दिमाग खियाउने मानिसहरूले समेत यी पात्र, यी अनुहार हम्मेसै याद गर्दैनन् । यी मानिसहरू याद आउन नेता र दललाई मात्रै होइन, पत्रकार र बुद्धिजीवीलाई पनि चुनाव आउनुपर्छ ताकि यिनको पक्षबाट पैरवी गरेजस्तो स्वाङ पारेर नेतालाई कटाक्ष गर्न पाइयोस् । अथवा, यिनीहरू जंगलमै मारिनुपर्छ, त्यसपछि मात्रै हामीलाई संवेदना प्रदर्शन गर्ने जाँगर चल्छ । साहित्य र विमर्शमा सबाल्टर्न भनेर ज्ञानको पछिल्लो डिस्कोर्सले समेटिदिएकाले पीँधका मानिसहरूबारे विश्वविद्यालयबाट डिग्री लिनुदिनुपर्ने केही प्राध्यापक र विद्यार्थीका लागि यो चल्तीको मुद्दा हो । तर आम साहित्यिक विमर्श र छलफलमा पीँधका मुद्दा मुख्य धाराबाट टाढै छोडिन्छन् । तिनका आधिकारिक भोक्ता र वक्ता दृश्यमा कहीँकतै छैनन् । कतैकतै तिनका प्रवक्ता का रूपमा उनीहरूका कथा बेच्ने लेखक भने बोलाइन्छन् । अहिले देशैभर यतिका साहित्य महोत्सव भइरहेका छन्, बहसका दृश्यमा छुटिरहेका यस्ता मानिसहरूलाई अगाडि राखेर यिनकै मुखबाट यिनका कथा सुन्ने र ज्ञानआइडिया निर्माणमा प्रचलनको आम शैलीभन्दा फरकवैकल्पिक अभ्यास गर्ने मेसो कतै पनि देखिन्न । ज्ञानको प्रचलित धार फेरेर हेरौं त, के हुँदो रहेछ ? अब पीँधलाई बोल्न आमन्त्रण गरौं त, कसरी फेरिन्छ ज्ञानमाथिको आधिपत्य र एकाधिकारको राजनीति ? ज्ञान ले अब फेदबाट टुप्पोतिरको यात्रा गरोस् । राजनीति वा विचारआइडियालाई नयाँ धाराबाट बनाउने हो भने अब पीँधलाई सर्लक्क अग्रासनमा राख्न र उसले भोगेका तमाम सत्ताशक्तिका शासकीय, सामाजिक, सांस्कृतिक हिंसा, दलन र शोषणका कथा सुन्न जरुरी छ ।"
बढ्दै कोभिड संक्रमण,"काठमाडौं (कास) कोभिड संक्रमण बढेसँगै अस्पतालमा बिरामी भर्ना हुन थालेका छन् । स्वास्थ्य तथा जनसंख्या मन्त्रालयका अनुसार हाल संस्थागत आइसोलेसनमा २१, आईसीयूमा १० र भेन्टिलेटरमा ४ जना छन् । मन्त्रालयले कोभिडबाट सुरक्षित रहन स्वास्थ्यका मापदण्ड पालना गर्न आग्रह गरेको छ । पछिल्लो २४ घण्टामा मात्रै १ सय २४ जनामा कोभिड संक्रमण पुष्टि भएको छ । ९ सय ३ पीसीआर र १ हजार ६ सय ६३ एन्टिजेन गरी कुल २ हजार ५ सय ६६ जनाको परीक्षण गर्दा सयभन्दा बढी संक्रमित भेटिएका हुन् । नयाँ भेरिएन्ट देखिएसँगै संक्रमितको संख्या केही सातायता बढ्दो छ । हाल सक्रिय संक्रमितको संख्या ४ सय ४४ पुगेको छ । एक हजार हाराहारीमा हुँदै आएको कोभिड परीक्षण गराउनेको संख्या पनि बढ्दै गएको देखिन्छ । ज्वरो आउनु, खोकी लाग्नु, घाँटी दुख्नु, नाकबाट पानी बग्नु, थकाइ लाग्नु, जीउ दुख्नुलगायत नयाँ भेरिएन्टका लक्षण हुन् ।"
बिस्का जात्रा सुरु,"भक्तपुर (कास) भक्तपुरको प्रसिद्ध बिस्का (बिस्केट) जात्रा सुरु भएको छ । ८ रात ९ दिन मनाइने बिस्का जात्रा सोमबार भैरवनाथको नित्य पूजासँगै सुरु भएको हो । पहिलो दिन काठैकाठले प्यागोडा शैलीमा बनाइएको तीनतले भैरवनाथको रथमा भैरवनाथको मूल देवता र बेताल देवतालाई विराजमान गराई पूजा गरी साँझ रथ तानियो । तौमढीस्थित पाँचतले मन्दिर प्रांगणबाट थने (माथिल्लो) र क्वने (तल्लो) टोलमा रथ तानिएको थियो । तौमढीबाट सुरु रथ तौमढी क्वाछें, सुकुलढोका हुँदै गोल्मढी पुर्याएर पुनः तौमढी ल्याई बोलाछें नासमना हुँदै गःहिटी पुर्याइने प्रचलन छ । रथ तानातान गर्नु नै यस जात्राको मुख्य आकर्षण हो । बिस्काको पाँचौं दिन वैशाख १ गते लिंगो ढालिन्छ । त्यसको लगत्तै खंला टोलमा (रथ जुधाउने टोल) भैरवनाथ र भद्रकालीको रथलाई एकआपसमा जुधाइने परम्परा छ । जसलाई नेपाल भाषामा द्यःल्वाकिगु भनिन्छ । साँझपख दुमाजु देवीको जात्रासमेत गरिन्छ । लिंगो उभ्याउने र ढाल्ने जात्रा नै बिस्केटको प्रमुख जात्रा मानिन्छ । मल्ल राजाहरूले भैरवनाथ र भद्रकालीको रथ जात्रा समावेश गरी तान्त्रिक पूजा विधिविधानसमेत थप गरी ८ रात ९ दिनसम्म जात्रा मनाउने प्रचलन थालेको संस्कृतिकर्मी बताउँछन् ।"
'महानगरपालिकालाई सिंहदरबारले सुन्दैन,"काठमाडौं (कास) काठमाडौं महानगरपालिकाका प्रमुख बालेन्द्र शाहले शनिबारदेखि सिंहदरबारको फोहोर नउठाउने निर्णयबारे स्पष्टीकरण दिएका छन् । उनले उक्त निर्णयमा लहडमा नभएर बारम्बार गरिएको प्रयासमाथिको बेवास्ता, गैरजिम्मेवारी र लापरबाहीको अहिलेसम्मको निष्कर्ष रहेको बताएका छन् । शनिबार सामाजिक सञ्जालमा महानगरले सिंहदरबारभित्रको फोहोर नउठाउने उल्लेख गरेका थिए । फोहोर नउठाइने कारण स्पष्ट उल्लेख नगरे पनि नेताहरूलाई दोष दिँदै लेखेका थिए, आजबाट सिंहदरबारको फोहोर उठ्दैन । साँच्चिकै देश सफा गर्नुपरे, त्यहाँका नेताहरूलाई सिस्डोलमा डम्प गर्नुपर्ने हुन्छ । सोमबार सामाजिक सञ्जालमै उनले समस्या समाधानका लागि विभिन्न मन्त्रालयले सहयोग नगरेका कारण सिंहदरबारको फोहोर नउठाइने उल्लेख गरेका हुन् । काठमाडौं महानगरको कार्यालयबाट ५ सय मिटरको दूरीमा रहेको सिंहदरबारले जनजीविकाका कुरामा स्थानीय सरकारसँग समन्वय गर्न चाहेको पटक्कै महसुस नभएको उनले बताएका छन् । पटकपटक कोसिस गर्दा ९ महिनामा पनि समन्वय गर्न र समझदारी भएका कुराहरू कार्यान्वयन गर्न मुस्किलको अवस्था रहेको उनले बताएका छन् । गृह, परराष्ट्रलगायत १४ वटा मन्त्रालयलाई पटकपटक अनुरोध गर्दा पनि समन्वय नगरेको उनले जनाएका छन् । ५०० मिटरको दूरीमा रहेको स्थानीय सरकारले जनजीविकाका सवालमा उठाएका यस्ता मुद्दा त अगाडि बढ्दैनन्, सुनेको नसुनेकै हुन्छ भने दूरदराजका स्थानीय तहहरूमा भएको नीतिगत अप्ठ्यारा, कार्यक्षेत्रको विवादलगायतका कुराहरूको सम्बोधनको अवस्था कस्तो होला ? जुन सरकारले अर्को सरकार र जनप्रतिनिधिको कुरा सुन्दैन, बुझ्दैन र प्राथमिकतामा पार्दैन भने त्यसलाई एकअर्काको अस्तित्व स्विकारेको भनेर कसरी मान्ने ? संघीय सरकार संघीयताको सुदृढीकरणमा छ भन्ने कसरी मान्ने ? उनले भनेका छन् । शाहले स्थानीय समस्याहरू स्थानीय तहमा नै समाधान हुनुपर्ने र त्यसका लागि संघीय सरकारले प्राथमिकतामा राखेर गाँठो फुकाइदिनुपर्नेसमेत उल्लेख गरेका छन् । देश विकेन्द्रीकरणको उच्चतम लोकतान्त्रिक व्यवस्था मानिने संघीयतामा छ, तर न्याय माग्न, पासपोर्ट बनाउन, सरकारी कामकाजका लागि, उपचार र शिक्षाका लागि पनि काठमाडौं आइरहनुपर्ने अवस्था छ, त्यो नहोस्, उनले भनेका छन् ।"
सय दिनमा अर्थतन्त्र निकै सुध्रियो,"ऋण नतिर्नेप्रति कठोर बन्ने चेतावनीप्रधानमन्त्री पुष्पकमल दाहालले बैंक ऋण लिने तर तिर्दिनँ भन्नेहरूलाई सरकारले नछाड्ने बताएका छन् । अर्थतन्त्र सुधारका लागि सुझाव लिने उद्देश्यले बैंक तथा वित्तीय क्षेत्रका प्रतिनिधिहरूसँगको छलफलमा सोमबार दाहालले कसैले पनि बैंकको ऋण लिएर तिर्दिनँ भन्न नमिल्ने दाबी गरे । प्रधानमन्त्रीले अर्थतन्त्र सुधारका लागि सरकार गम्भीर रूपमा लागिरहेको उनको भनाइ छ । हामीले बैंकको ब्याजदर घटाउने उपाय खोजिरहेका छौं । हामी छिट्टै एउटा निष्कर्षमा पुग्छौं, प्रधानमन्त्री दाहालले भने, विदेशी मुद्रा सञ्चितिको दबाबबाट अलि सजिलो महसुस हुँदै छ । अहिले विदेशी मुद्रा सञ्चिति र विप्रेषणमा सुधार आएको छ । बजेट बनाउनुअघि निजी र सरकारी क्षेत्रका प्रतिनिधिसँग बृहत् छलफल गर्नेबारे पनि छलफल भइरहेको प्रधानमन्त्रीले दाहालले बताए । हामीले एकअर्कालाई आरोपित गरेर समस्या समाधान हुँदैन, सरकार र निजी क्षेत्रले आपसमा सहयोग लिएर मात्र अर्थतन्त्रको चुनौती र दबाबलाई सकारात्मक दिशामा लैजान सकिन्छ ।अर्थतन्त्रमा संकट आउनुमा राष्ट्रिय र अन्तर्राष्ट्रिय दुवै कारण जिम्मेवार रहेको प्रधानमन्त्रीको भनाइ छ । भूकम्प, कोभिड, रुस र युक्रेनको युद्धलगायत कारण छन् । आयात, निर्यातसम्बन्धी निर्यातमा भएका सीमाहरूको कारण पनि छ । राजस्व संकलनमा वृद्धि ल्याउन, राजस्व चुहावट नियन्त्रण गर्न निकै गम्भीर रूपमा लागेका छौं, उनले भने, अनुगमनलाई मात्रै कडाइ गर्दा पनि अर्थतन्त्रमा सुधार आउँछ, त्यता जोड दिँदै छौं । घरजग्गा कारोबारमा सहजीकरण नगरी तरलताको समस्या सम्बोधन गर्न सक्दैनौं । त्यसकारण यसमा पनि हामी छिट्टै निष्कर्षमा पुग्छौं ।छलफलमा विभिन्न बैंकका कार्यकारी अधिकृतलगायत बैंक तथा वित्तीय क्षेत्रका प्रतिनिधिहरूले बैंक र कर्मचारीहरूको सुरक्षामा सरकारले ध्यान दिनुपर्नेमा जोड दिए ।"
महासंघमा तीनको उम्मेदवारी फिर्ता,"वरिष्ठ उपाध्यक्षका लागि ३, जिल्लानगरतर्फका उपाध्यक्षका लागि ३, वस्तुगततर्फका उपाध्यक्षका लागि ३ र एसोसिएटतर्फका उपाध्यक्षका लागि २ जनाको उम्मेदवारी परेको छ । वरिष्ठ उपाध्यक्ष महासंघको विधानअनुसार स्वतः अध्यक्ष हुने भएकाले उक्त पदमा उमेशलाल श्रेष्ठ, अञ्जन श्रेष्ठ र रामचन्द्र संघईले प्रतिस्पर्धा गर्दै छन् । हाल वरिष्ठ उपाध्यक्ष रहेका चन्द्र ढकाल आगामी वार्षिक साधरणसभाबाट तीन वर्षका लागि अध्यक्ष बन्दै छन् । ढकालले वरिष्ठ उपाध्यक्षमा तीन जनाको उम्मेदवारी परेपछि सर्वसम्मत गराउने प्रयास गरे पनि त्यो सफल हुन सकेको छैन ।"
"'जोस, जाँगर र साहसका साथ अर्थतन्त्र सुधार्छु","नेपाल उद्योग वाणिज्य महासंघको वरिष्ठ उपाध्यक्षमा उम्मेदवारी दर्ता गरिसक्नुभएको छ, तपाईंका चुनावी एजेन्डा केके हुन् ? मुख्य चुनावी एजेन्डाबारे हामीले नारा नै बनाएका छौं जीवन्त, जिम्मेवार र जोसिलो निजी क्षेत्र भनेर । नेपालमा निजी क्षेत्रको भूमिका अहम् छ । यो झन् बढ्दै गएको अवस्था छ । पहिला अर्थतन्त्रमा निजी क्षेत्रको हिस्सा ७० प्रतिशत भनिन्थ्यो, अब ८० प्रतिशत पुगेको छ । रोजगारी सिर्जना गर्नेमा निजी क्षेत्रको हिस्सा ८६ प्रतिशत छ । अब निजी क्षेत्र जीवन्त भएन भने यसले अर्थतन्त्रमा थप भूमिका खेल्न सक्दैन । अहिले निजी क्षेत्र समस्यामा छ । ब्याजदर, तरलतालगायतले अर्थतन्त्र समस्यामा परेको छ । पूर्वाधार विकासमा समस्या छ । नीतिगत समस्या बढेका छन् । यी सब समस्याबाट पार पाउन पहिला निजी क्षेत्रलाई जीवन्त बनाउनुपर्यो । निजी क्षेत्र बाँचे मात्र अर्थतन्त्र बाँच्छ । अर्को कुरा निजी क्षेत्र देश र समाजप्रति उत्तरदायी पनि छ । जिम्मेवार निजी क्षेत्रले मात्र अर्थतन्त्र पुनःस्थापना गर्न सक्छ । अहिले अर्थतन्त्र पुनःस्थापन गर्न एकदमै जरुरी छ । यसका लागि हामी उत्तरदायी हुनुपर्छ । अरूलाई पनि उत्तरदायी बनाउनुपर्छ । निजी क्षेत्र मात्र होइन, राज्य पनि जिम्मेवार हुन जरुरी छ । नसुल्झिएको राजनीतिले गर्दा हामीले हाम्रा माग प्रस्तुत गरे पनि समाधान भइसकेका छैनन् । सरकार गठन हुन सकेको छैन । यस्ता समस्या निराकरण गर्न सशक्त नेतृत्व चाहिन्छ । युवा जोसले भरिएको नेतृत्व चाहियो । धराशायी अर्थतन्त्रलाई बाउन्स ब्याक गर्न जोस, जाँगर र साहस लिएर काम गर्नुपर्ने अवस्था छ ।जीवन्त, जिम्मेवार र जोसिलो भनिरहँदा तपाईंको प्यानल त्यस्तो छ त ?छ, हामीले युवा अनि नयाँ सोच राख्नेहरूको प्यानल बनाएका छौं । सबैलाई समेटेर लैजाने सोचको समूह बनाएका छौं । अबको युग भनेको डिजिटलको हो । युवाले नयाँ सोच, नयाँ विचार लिएर अगाडि बढ्नुपर्ने अवस्था छ । छिमेकी भारत, चीन तथा विश्वका अन्य मुलुकको विकास हेर्दा हामी निकै पछाडि छौं । अब हामीले फड्को मार्नुपर्ने अवस्था आएको छ । यसकै लागि हामी टिम बनाएर अगाडि बढेका छौं ।नयाँनयाँ कुरा गरिरहे पनि अहिले महासंघको छवि सुधार र शुद्धीकरणको सवाल उठिरहेको छ, यसबारे तपाईंको योजना के छ ? म वर्तमान पदाधिकारी हुँ । महासंघको छवि विगतमा भन्दा राम्रो छ । विगतमा के थियो ? आज के छ ? महासंघको गरिमा, महिमा खस्कने काम भएको छैन । सरकारसँगको सम्पर्क, सम्बन्ध राम्रो भएको छ । समस्या अहिलेको खराब समयको हो । महासंघको यो कार्यकाल सुरु भएपछि कोभिड संक्रमण बढ्यो । रुसयुक्रेन युद्धले अर्थतन्त्रमा समस्या ल्यायो । तरलताको समस्या पनि आयो । अझ ठूलो समस्या भनेको हाम्रो संविधान बनाउन १४ वर्ष लाग्यो, जसले अर्थतन्त्रलाई नै समस्या पार्यो । ७ वर्षदेखि राजनीतिज्ञ र प्रशासकको ध्यान अर्थतन्त्रमा गएकै छैन । संविधान बनिसकेपछि पनि राजनीति सुल्झिएको छैन । सरकार परिवर्तन भइरहेको छ, मन्त्री परिवर्तन भएको भयै छन् । गत वर्ष १० महिनासम्म उद्योग मन्त्रालयले नेतृत्व पाएन । पछिल्लो दुई महिना अर्थ मन्त्रालयसमेत नेतृत्वविहीन भयो । कर्मचारीतन्त्रमा अन्योल छ । नेतृत्वविहीन ठाउँबाट समस्या समाधान हुन्छ भन्ने परिकल्पना गर्नु गलत हुन्छ । हामीले सरकारलाई बारम्बार भनिरहेका छौं, तपाईंहरूका राजनीतिक समस्या सुल्टाउनुहोस् । तर सरकारले हाम्रा कुरालाई महत्त्व नदिँदा मुलुकको अवस्था यस्तो भयो । तरलताको समस्या १० वर्षदेखि छ । प्रत्येक २३ महिनामा समस्या बल्झिरहेको छ । भारतमा हेर्नुहोस्, जहाँ राजनीति स्थिर छ, त्यहाँ देशले विकास गरेको छ । हामीकहाँ भने राजनीतिक समस्याले गर्दा अगाडि बढ्न नसकेको अवस्था छ । राजनीति अस्थिर एउटा कारण होला तर आर्थिक समस्या हेर्दा हाम्रो आफ्नै उत्पादन नहुनु, उद्योगी व्यवसायीको ध्यान उत्पादनमूलकभन्दा पनि व्यापारमा बढी भएकाले समस्या आएको हो भनिन्छ नि ?यो कुरा नीति निर्माताले भन्छन् । पहिलो कुरा नीति निर्माताले हामीप्रति चोर औंला देखाउँदा बाँकी औंला उनीहरूप्रति पनि सोझिएका छन् । मुलुकमा ०४८ मा खुलाबजार अर्थतन्त्र आयो । त्यसपछि विदेशबाट वस्तु आयात गरेर जनतालाई बेच्न सकिन्छ भन्ने सोचियो । त्यसबेला उद्योगलाई संरक्षण गरिएन । सबै सामान आयात गरेर खाने भनेर सोचियो । म खुला बजार अर्थतन्त्रको विरोधी होइन । यसले धेरै राम्रो गरेको छ । तर उद्योग संरक्षण गर्ने नीति नभएका कारण यस्तो स्थिति आएको हो । उद्योगहरूको क्षमता विकास गर्न समय दिनुपर्थ्यो, नीति बनाउनुपर्थ्यो । एकै पटक सबै चीज आयात गर्न दिन हुन्नथ्यो । वस्तु हेरेर प्रतिस्पर्धा गर्न सक्ने अवस्था हेरेर खुला गरिनुपर्थ्यो । खुलाबजार नीतिका कारण अर्थतन्त्रको जग बसेको छ, पर्यटन, हवाईलगायतमा विकास भएको छ । तर खुला बजार अर्थतन्त्रपछि राज्यले उद्योगलाई प्रोत्साहन गरेन । ०७२ मा संविधान आयो, तीनखम्बे नीति आयो । यस्तो नीति गलत रहेछ भन्ने प्रमाणित भएको छ । अर्थतन्त्रमा आएको समस्या एउटा सहकारी पनि हो । पूर्वाधारहरूमा सरकारले लगानी गरिदिएन । बजार विस्तारका लागि लगानी गर्दिएन । हाम्रो श्रमशक्ति पनि कम छ । यहाँ उद्योग गर्न जग्गा प्राप्तिको समस्या छ । गुणस्तरीय बिजुली दिइन्न । आफ्नो नाम जोगाउन घोषणा नगरिकन लोडसेडिङ गरिएको छ । औद्योगिक करिडोरमा बिनाजानकारी लोडसेडिङ गरिएको छ । दिएको बिजुली पनि निकै कम भोल्टेजको छ । ट्रिपिङको समस्या छ । यस्तो अवस्थामा उद्योगमा कसरी प्रतिस्पर्धाको क्षमता हुन्छ ? भारत तथा चीन जस्ता ठूला अर्थतन्त्रसँग कसरी प्रतिस्पर्धा गर्न सकिन्छ ? विदेशी लगानीका कम्पनीहरूले हाम्रो फाइल ८ वर्षदेखि थन्किएको बताइरहेका छन् । समाजले, शासकले, प्रशासकले हेर्ने दृष्टिकोण प्रोत्साहन गर्ने खालको छैन । राज्यले कहिल्यै पनि उद्योगीहरूलाई तिमीहरूका समस्या के छन् भनी सोधेको छैन । नीतिगत स्पष्टता र निरन्तरता छैन । प्रक्षेपणयुक्त नीति छैन । यस प्रकारको अस्तव्यस्तताले गर्दा नै अवस्था यहाँ पुगेको छ । यसले गर्दा उद्योगमा लगानी आउन सकेको छैन, नव उद्यमी जन्माउन त गाह्रो छ । अरू देशमा त्यस्तो हुँदैन । केही समयअघि भारतको टाटा समूहले अमेरिका तथा युरोपबाट ४७० विमान किन्ने निर्णय गर्यो । यसमा अमेरिकी राष्ट्रपति जो बाइडेनले ट्वीटमार्फत अमेरिकामा रोजगारी सिर्जनामा सहयोग पुर्याएकोमा धन्यवाद दिए । रोजगारी सिर्जना गर्नु कति ठूलो कुरा हो । यहाँ हामीले उद्योग गरेर रोजगारी सिर्जना गरेकामा राज्यका कसैले प्रोत्साहन त परै जाओस्, धन्यवादसम्म गरेको पाइँदैन । यिनै समस्याका कारण तपाईं पनि ॅट्रेडिङतर्फ लाग्नुभएको हो ? ४९ वर्षअघि मेरा अभिभावकले ३ सय रुपैयाँमा सुरु गरेको उद्योगबाट म यहाँ आइपुगेको छु । लक्ष्मी ग्रुप आउँदो पुसमा ५० वर्षको हुँदै छ । ३ सय रुपैयाँमा सुरु गरेको व्यवसाय नेपालको सबैभन्दा ठूलो कन्फेक्सनरी उद्योग बन्न सफल भयो । हाम्रो उद्योगका चकलेट ११ मुलुकमा निर्यात हुन्छन् । २० वर्षसम्म एउटै क्षेत्रमा हामीले निर्बाध लगानी गरिरहेका छौं । यसबाट हामीले कन्फेक्सनरी उद्योगलाई एकदमै बलियो बनायौं । पछि डेरी उद्योग सुरु गर्यौं । पछि खाद्य प्रोसेसिङ उद्योगमा काम गर्यौं । पछिल्लो पटक हामी निर्माण उद्योगमा छौं । स्टिल उद्योगमा छौं । अटोमोबाइल्स व्यापारमा पनि छौं । हामीले उद्योगमै बढी लगानी गरेका छौं । स्टिल उद्योगमा अघि बढिरहेका छौं । डेरीमा दुग्ध विकास संस्थान (डीडीसी) पछि सबैभन्दा ठूलो बजार हिस्सा हाम्रो छ । हामीले प्रतिदिन डेढ लाखदेखि दुई लाख लिटर दूध प्रशोधन गरिरहेका छौं । यसलाई बढाएर अबको २ वर्षमा डीडीसीभन्दा ठूलो बन्दै छौं । अब पर्यटन क्षेत्रमा पनि लगानी गर्न लागेका छौं । होटलमा लगानी गर्दै छौं । पोखरा अन्नपूर्ण केबलकारमा हाम्रो पनि लगानी छ । जलविद्युत्मा लगानीको तयारी भइरहेको छ । यसकारण हामीलाई व्यापारमा मात्रै छ भन्नु गलत हो । हामीले ३२ सय जनालाई रोजगारी दिएका छौं, यस कुरालाई बुझ्नुपर्छ । तपाईं बैंकको ब्याजदर घटाउनुपर्छ, उद्योगी व्यवसायी मर्कामा परे भन्ने बहानामा चुनावी अभियानका लागि देश दौडाहामा निस्कनुभयो, बैंक ब्याजदरले उद्योगी मारमा परे भन्दै अन्दोलनमा लाग्नुभयो । बैंक पनि निजी क्षेत्र नै हो, राजनीति र लोकप्रिय हुन यस्तो नारा बोक्नुभएको हो ? विगत केही महिनामा मैले जिल्लाहरूको भ्रमण गरें । त्यहाँका उद्योगीव्यवसायी साथीहरूसँग भेटें । उहाँहरूका समस्या एकदमै ठूला छन् । गतवर्ष हाम्रो अर्थतन्त्रको बाह्य क्षेत्र र आन्तरिक क्षत्रमा केही समस्या आयो । अर्थतन्त्र जोगाउने नाममा उपभोग घटाउनुपर्छ भन्ने गरी नीति नियम ल्याइयो । उपभोग घटाउन तरलता संकुचन गर्नुपर्छ, ब्याजदर बढाउनुपर्छ भन्ने नीतिले जनताको ढाड सेकेको छ । बैंकसँग कर्जा लिने ४३ लाख मानिस उद्योगी, किसान, मजदुर सबै मारमा छन् । बजार यसै महँगो थियो, सरकारको यस्तो कदमले महँगी झन् बढ्यो । जनताको खर्च बढ्यो तर आम्दानी बढेन । यसले गर्दा आजको समस्या आएको हो । यस्तो नीति ल्याउने राष्ट्र बैंक हो, कार्यान्वयन गर्ने बैंकहरू हुन् । त्यसकारण बैंकविरुद्ध जस्तो देखिएको हो । राष्ट्र बैंकको नीतिले गर्दा यस्तो समस्या भएको हो । हाम्रो आन्दोलन पनि माइतीघरबाट राष्ट्र बैंकको कार्यालय नै पुगेको थियो । महासंघअन्तर्गत कुनै पनि व्यवसायीले ब्याज तिर्दिनँ भनेका छैनन् । साँवा र ब्याज अहिले तिर्न नसकिने अवस्था आयो मात्रै भनेका हुन् । ब्याज महँगो भयो व्यापार छैन, त्यसकारण अहिले तिर्न सक्ने अवस्था छैन भनेका हुन् । व्यवसायी बिग्रिँदा अर्थतन्त्र नै बिग्रिएको छ । बैंकलाई राष्ट्र बैंकको नीतिले ब्याज बढाउन स्पेस दियो । आउँदो असारसम्ममा राजस्व कति उठ्ला ? भन्सारबाट आउनेबाहेक अन्य राजस्व कति उठ्ला ? यसकारण व्यवसायी, बैंक तथा सरकार सबै मिलेर जानुपर्ने अवस्था छ । यस्तो अवस्थामा उद्योगीहरू एकढिक्का भएर जानुपर्ने बेला तपाईंहरू तीन वटा प्यानल बनाएर तीनतिर लाग्नुभएको छ, महासंघमा धेरैपछि यति धेरै प्यानल देखिए नि, समस्या त निजी क्षेत्रमा पनि रहेछ है ?प्रजातन्त्रको सुन्दर पक्ष निर्वाचन हो । कुनै पनि संस्थामा नेतृत्व आफूले चुन्न पाउनुपर्छ । यस्तो सुन्दर पक्ष हटाइदिने त ? तीन वर्षमा निर्वाचन आउँछ, अधिकारबाट कसैलाई पनि वञ्चित गर्न भएन नि । सबै मिलेर जाँदा राम्रो हो । तर त्यसका लागि सबै सहमत हुनुपर्यो । सबैले सबैको अस्तित्व स्वीकार हुनुपर्यो । वरिष्ठ उपाध्यक्षमा सहमतिको सम्भावना कतिको छ ?हालको वरिष्ठ उपाध्यक्ष तथा भावी अध्यक्ष चन्द्र ढकाल सहमतिका लागि लाग्नुभएको छ । सबै सहमत भए सबैले आफ्नो अस्तित्व स्वीकार गर्छन् भने, अर्काको अस्तित्व पनि स्वीकार गर्छन् भने बसेर छलफल गर्न सकिन्छ । विगतका वर्षमा जस्तो यस पटक महासंघको चुनावी माहोल खासै तातेन, प्यानल पनि अन्तिम समयमा मात्रै घोषणा भयो, यस्तो किन ? यसपालिको परिस्थिति तथा उद्योगीहरूका समस्यालगायत कारणले केही ढिला भएको हो । हालको आर्थिक वातावरणले पनि यसमा प्रभाव पारेको होला ।अन्त्यमा आफ्ना प्रतिस्पर्धी साथीहरूलाई के भन्न चाहनुहुन्छ ?उहाँहरूलाई शुभकामना छ । महासंघमा नयाँ नेतृत्व चाहिएको छ । मैले जीवन्त, जिम्मेवार र जोसिलो टिम उठाएको छु । महासंघ ५८औं वर्षमा प्रवेश गर्दै छ । यसका लागि हाम्रो टिम तयार छ ।"
"'पहल मात्र होइन, समस्याको हल गर्नेछु","तपाईंले नेपाल उद्योग वाणिज्य महासंघको वरिष्ठ उपाध्यक्षमा उम्मेदवारी दर्ता गरिसक्नुभएको छ, तपाईंका चुनावी एजेन्डा केके हुन् ? महासंघ होस् वा कुनै व्यावसायिक संस्था सबैको चुनावी एजेन्डा एउटै हुन्छ । कार्यान्वयन कसरी गर्ने भन्ने कुरा मात्रै फरक हो । मूलतः पहिलो एजेन्डा भनेकै मुलुक र निजी क्षेत्रको आर्थिक अवस्था सुधार गर्ने हो । यी एजेन्डालाई तीन तरिकाबाट कार्यान्वयन गर्न सकिन्छ तत्काल गर्नुपर्ने, मध्यम अवधि र दीर्घकालीन रूपमा गर्ने गरी । छोटो अवधिमा गर्नुपर्ने काम बैंकको ब्याजदर घटाउने हो । बैंकको ब्याजदर करिब १० प्रतिशत वा त्योभन्दा तल ल्याउनैपर्छ । अन्यथा अहिले देखिएका समस्या समाधान हुँदैनन् । ब्याजदर घटाउन सरकारले पनि लगानी गर्नुपर्छ । सस्तो ब्याजदरमा ३४ हजार करोड लगानी गर्नुपर्छ । विदेशबाट १२ प्रतिशतका दरले पैसा पाइन्छ, त्यसमा हेजिङ थप्दा करिब ४ प्र्रतिशतसम्म हुन्छ । बैंकले थप ३४ प्रतिशतसम्म नाफा राखे पनि करिब ८ प्रतिशत ब्याजदरमा ऋण पाउन सकिन्छ । बैंकको प्रिमियम दरले कसैलाई पनि भलो गरेको छैन, तत्काल खारेज गर्नुपर्छ । सरकारले खेलाँची गरे मुलुक टाइटेनिक जहाज जस्तै ठोकिन्छ । बैंकले पनि कमाउनुपर्छ, तर अर्थतन्त्र नै दुःखद अवस्थामा छ । देशको अर्थतन्त्र नै रहेन भने बैंकले सबैको सम्पत्तिको के गर्छ ? मेरो दोस्रो प्राथमिकताको क्षेत्र कृषि हो । यसमा ३ देखि ६ महिनामै प्रतिफल पाउन सकिन्छ । कृषिमा सरकारको नीति राम्रो छ । ५ प्रतिशतसम्म कृषि ऋण पाइन्छ । तर हामीले उत्पादन बढाउन सकेका छैनौं । कृषि ऋण दिएर चर्चित भए पनि सरकारलाई उत्पादन के भयो, थाहा छैन । कृषि ऋणलाई उत्पादनसँग जोड्नुपर्छ । कतिपय सुविधा उत्पादनपछि मात्रै दिने हो । नेपालमा बाँझो जमिन थुप्रै छ । त्यसलाई भाडामा दिन सकिन्छ । हाम्रो जमिनको बाँडफाँटका कारण आधुनिक कृषि उपकरण प्रयोग गर्न सक्दैनौं । त्यही कारण काठमाडौंमा खेती गर्ने अवस्था नै रहेन । दीर्घकालीन उपाय भनेको कृषि र जलस्रोत हो । जलस्रोतमा संसारको ठूलो धनी मुलुक कोलम्बिया हो । त्यहाँ अकासे सिँचाइ हुन्छ । तर, हाम्रो अवस्था विकराल छ । योजना बनाउनेहरू राष्ट्रिय योजना आयोग, प्रधानमन्त्री कार्यालय, कृषिमन्त्रीलाई लाज लाग्दैन । सिक्टा सिँचाइ योजना र भेरी बबई डाइभर्सन पूर्ण रूपमा बनाउन १५ वर्ष लाग्छ । देश विकास गर्ने त्यो तरिका हो ? हाम्रो सिँचाइलाई नयाँ स्वरूपले सोच्नुपर्ने अवस्था आएको छ, नभए सफल हुँदैनौं । अर्को रासायनिक मल (युरिया र डीएपी) को उपलब्धता हो । मल कहिल्यै समयमै पुग्न सकेन । कृषि सामग्री कम्पनी र सरकारी नीतिले हामीले समयमै रासायनिक मल पाएनौं । सिँचाइकै लागि आकाशमा निर्भर हुनुपर्ने बाध्यता छ । कृषिप्रधान मुलुक भनिए पनि २०२१२२ मा खाने वस्तु मात्रै ४ खर्बको आयात भएको छ । कृषि क्षेत्रमा निराशा मात्रै छैन । डेरी र पोल्ट्रीमा सुधार पनि भएको छ । पोल्ट्रीमा आत्मनिर्भर छौं । विगतमा नेपाल निर्यात गर्ने मुलुक थियो, अहिले आयात गर्ने कम्पनी बनेको छ । सरकारले कृषि नीति बदल्नुपर्छ ।हाम्रा नीति नियम र कानुन उद्योगका लागि बाधक छन् । उद्योगी व्यवसायीलाई हेर्ने दृष्टिकोण बदल्ने कानुन चाहिन्छ । त्यसमा सबैभन्दा महत्त्वपूर्ण कालोबजारी तथा केही सामाजिक अपराध ऐन हो । कालोबजारी ऐन पूर्ण रूपमा हट्नुपर्छ भन्दिनँ । तर जुन हिसाबले यसको व्याख्या गरिएको छ, त्यो गलत हो । व्यापार गर्ने भनेको नाफा कमाउने हो, सरकारले त्यो बुझ्नपर्छ । यी त समस्या भए, तिनको समाधानका लागि तपाईंले के गर्नुहुन्छ ?मसँग पनि जादुको छडी छैन । तत्काल गर्ने केही होइन । तर पनि कुनै पनि काम सुरु गरेपछि त्यसको अन्त्यसम्म पुग्नुपर्छ । कुरा गर्ने टेबुलमा हो । फोटो खिचाएर फेसबुकमा राख्ने होइन । फलाना काम गरें, पहल गरें भन्ने सबै पहलमान हुन् । म हलमान बन्न खोजेको छु । समस्याहरूको हल गर्न खोजेको छु । सरकारसँग लड्न सकिन्न, गर्ने वार्ता नै हो । तर, निष्कर्ष निस्कने वार्ता चाहिन्छ । त्यसका लागि निडर स्वभावको व्यक्ति चाहिन्छ । सरकारले तर्साउँछ, नतर्सने खालको व्यक्ति चाहिन्छ । त्यो स्वभावबानी मसँग छ ।तपाईंले सुरुमा उठाउनुभएको बैंक ब्याजदरको सन्दर्भ छ, बैंक पनि निजी क्षेत्रभित्रकै सेवा क्षेत्र हुन्, बैंक ब्याजदरले उद्योगीहरू मारमा परे भन्दै अन्दोलनमा लाग्नुभयो, बैंक पनि निजी क्षेत्र नै हो, राजनीतिक र लोकप्रिय देखिन यस्तो नारा बोक्नुभएको हो कि बैंकप्रति तपाईंको धारणा नै त्यही हो ?हामीले राष्ट्र बैंकविरुद्ध आन्दोलन गरेका हौं । राष्ट्र बैंकको नीतिविरुद्ध आन्दोलन गरेका हौं ।समग्र निजी क्षेत्र र नेपाल उद्योग वाणिज्य महासंघको छवि सुधार र शुद्धीकरणको सवाल उठिरहेको छ, यसबारे तपाईंको योजना के छ ? सुधार हुनुपर्ने सबै क्षेत्रमा छ । हामी निजी क्षेत्र पनि समस्याग्रस्त छौं । करिब ५ वर्षदेखि हामी सामूहिकभन्दा व्यक्तिगत समस्या समाधान गर्न लागेका छौं । लाइसेन्सको राज हराइसकेको थियो, अहिले फेरि सुरु भएको छ । क्रोनिक क्यापिटलिज्मको विकास भइरहेको छ । जताततै लाइसेन्स वितरण भइराखेको छ । बिमा कम्पनी छन्, तिमीहरूको पुँजी थोरै भयो, ५ अर्बको पुर्याओ भनेको छ, अर्कोतिर बिमा कम्पनीहरूको लाइसेन्स वितरणमा भ्याइनभ्याइ छ । एकातिर मर्जको कुरा छ । कतिको मर्ज भयो, कतिको प्रक्रियामै छ । यहीबीचमा ७ वटा लघु बिमा दिने भयो । ७०७५ करोडमा लघु बिमा दिने भनियो, के हो त्यो ? बिमा कम्पनीमा पैसा पुगेन भनेर लघु बिमामा लगानी गर्ने भनियो । त्यसले पनि बजारमा धेरै पुँजी गयो । महासंघका मान्छेले ४५ वटा लाइसेन्स लिएर बसेका छन् । उनीहरूले ठुल्ठूला बिमा कम्पनीमा लगानी गरेका छन् । पुनर्बिमा कम्पनीका विषयमा धेरैलाई थाहै छ । त्यो नै क्रोनिक क्यापिटलिज्म हो । अहिले आसेपासे राजनीति भएको छ । यस्तै प्रणाली हुने हो भने खुला अर्थतन्त्रको नीति अपनाए पनि संविधानले कल्पना गरेको समाजवाद प्राप्ति हुँदैन । म नेतृत्वमा आएँ भने यो खालको खेला गर्दिनँ । प्रधानमन्त्री, अर्थमन्त्रीलाई भेटेर प्रमाणपत्र दिनुपर्यो भन्दिनँ । नीतिले एकदुई व्यक्तिलाई फाइदा हुने होइन, समग्र उद्योगी व्यवसायीलाई फाइदा हुन्छ । सबैलाई फाइदा हुने नीतिका लागि लबिइङ गर्छु । उद्योगी व्यवसायीका हिसाबले तपाईंको निश्चित अर्थात् थोरै क्षेत्रमा मात्रै लगानी छ, निजी क्षेत्रका मुख्य मुद्दा उठान गर्न सक्नुहुन्न भन्ने आरोप छ नि ?अनुभव लिन एउटा दालमोठ उद्योग खोले पुग्छ । दालमोठ उद्योग सञ्चालन गर्नेले पनि सम्पूर्ण अनुभव बटुल्छ । मैले ५ वटा उद्योग सञ्चालन गर्दै आएको छु । औषधि, रबर, बिमा र ट्रेडिङमा छु । आफ्नो कम्पनी चलाएकाले महासंघ चलाउन खोज्छन् । म संघमा भिडेरलडेर आएको मान्छु हुँ । महासंघमा करिब १७ वर्ष बिताइसकेको छु, यसले बुझ्दैन, जान्दैन भन्दा उल्टो हुन्छ । एउटा कम्पनी दर्ता गर्न ३२ ठाउँ जानुपर्छ । डिजिटल सरकारको कुरा गरिरहन्छौं, एउटा बैंकको हस्तक्षर गर्नुपर्दा ५० ठाउँमा ल्याप्चे चाहिन्छ । ५० ठाउँमा हस्ताक्षर चाहिन्छ । बायोम्याट्रिक किन लिइँदैन ? हरेक बैंकमा केही परे केवाईसीको कुरा आउँछ । सरकार, बैंकलगायतले सेवाग्राहीलाई दुःख दिने गरेका छन् । पासपोर्ट र श्रमस्वीकृति लिनेको लाइन हेर्नुस्, लाज लाग्छ । अघिल्लो पटक तपाईं महासंघमा वस्तुगततर्फको उपाध्यक्षमा पराजित हुनुभयो, तपाईंसँगकै प्रतिस्पर्धाबाट निर्वाचित अञ्जन श्रेष्ठसँग वरिष्ठ उपाध्यक्षमा चुनाव लड्दै हुनुहुन्छ । पटकपटक गरेर उम्मेदवारी किन ? महासंघमा आकर्षण के छ ?६७ पटक हारेका नेता पनि छन्, उनीहरूलाई जस्तो आकर्षण छ, हामीलाई पनि त्यस्तै होला । म सबैको भलो गर्न आएको मान्छे हुँ । चुनाव लड्न पाइन्छ । अधिकारले दिन्छ । त्यही भएर चुनाव लड्ने हो । तपाईंले राजनीतिक दृष्टान्त दिनुभयो, तपाईं पनि राजनीतिक परिवारमा हुर्कनुभएको हो, त्यस्तो राजनीतिको लत हुँदाहुँदै यो व्यावसायिक जगत्मा किन आउनुभएको ? मैले धेरै ठाउँमा उत्तर दिनुपरेको प्रश्न हो, यो । यो मेरो सचेत निर्णय थियो । म राजनीतिमा जान्नँ भन्ने थियो । म युवा हुँदा मेरा बुबा पुष्पलाल बित्नुभयो, त्यसपछि आमा सहाना राजनीतिमा लाग्नुभयो । खासमा आमा ००४ सालदेखि राजनीतिमा हुनुहुन्थ्यो । बिहेपछि राजनीति छाड्नुभयो । अर्थशास्त्रको प्रोफेसर हुनुहुन्थ्यो । पञ्चायत सरकारले जागिरबाट निकालिदियो । त्यसपछि फेरि राजनीति गर्न सुरु गर्नुभयो । घरमा एक जना राजनीति गर्ने भए पुग्छ भन्ने मान्यतामा छु म । ०३६ सालसम्म राजनीतिमा चाख लागेको थियो । राजनीतिमा होमिन मन लागेको थियो । आमाहरूको पालामा राजनीतिलाई प्रोफेसन पनि भनिन्थ्यो । त्यसैले मैले सचेत भएरै राजनीति नगर्ने निर्णय लिएको हुँ ।महासंघमा यो पनि एउटा राजनीति नै हो नि, होइन र ?यसलाई राजनीति भन्न मिल्दैन । कसैका लागि राजनीति होला । पद प्राप्ति होला । तर मेरा लागि होइन । मेरा लागि कुर्सी महत्त्वपूर्ण होइन । मैले खोजेको कुर्सीभन्दा धेरै ठूलो कुर्सी पाउने सामर्थ्य र क्षमता भएको मान्छे हो । त्यो सबै एकातिर राख्दै महासंघतिरै ठीक छु भन्ने लागेको छ ।विगतका वर्षमा जस्तो यस पटक महासंघको चुनावी माहोल खासै तातेन, विगतमा दुई प्यानल हुने गरेकामा यस पटक तीन प्यानल नै भए, त्यो पनि अन्तिम समयमा मात्रै घोषणा भयो, यस्तो किन भएको हो ?त्रिपक्षीय भिडन्त अहिलेसम्म भएको छैन । दुईपक्षीय भएको छ । निर्विरोध भएको छ । प्यानलका हिसाबले जिल्लामा कम्तीमा ५४ जना साथी हुनुपर्ने हो, जम्मा ३४ जना हुनुहन्छ । हाम्रो प्यानल १८ को १८ नै छ । वस्तुगतमा प्यानलका हिसाबले ४२ हुनुपर्ने हो, ३८ जना हुनुहुन्छ । हाम्रो प्यानलबाट १४ जनाले उम्मेदवारी घोषणा गरिसकेका छौं । एसोसिएटमा पनि हाम्रो लगभग घोषणा भइसकेको छ । वरिष्ठ उपाध्यक्षका प्रतिस्पर्धी एक जना हुनुपर्ने ठाउँमा तीन जना भयौं । एकै जना भएको भए कति राम्रो हुन्थ्यो ! तर पनि माहोल ढिलाइ हुनुका पछाडि आर्थिक मन्दी कारण हो । वरिष्ठ उपाध्यक्षमा सहमतिको सम्भावना छ ?प्रयास त भएको हो । तर ढिलाइ भयो । उम्मेदवारी दर्तापछिको प्रयासमा सहमति हुन्छ भन्न गाह्रो छ । तर म सहमतिका लागि तयार नै छु । वरिष्ठहरूलाई छुट दिएको छु, यीयी कारणले फलानोलाई नै गरौं भनेर निर्णय गरिदिनुस् भनेको छु । तर मलाई यो मान्छे मन पर्छ, त्यसकारण त्यो ठीक भन्न पाइन्न । कारणसहित फलाना व्यक्ति वरिष्ठ उपाध्यक्ष बन्नुपर्छ भने म स्विकार्न तयार छु । आफ्ना प्रतिस्पर्धी साथीहरूलाई के भन्नुहुन्छ ?दुवै जना मेरा मित्र हुनुहुन्छ । उहाँहरूलाई शुभकामना । अहिलेको अवस्थामा उहाँहरूले विवेक पुर्याएर छाड्नुहुन्छ भने धन्यवाद दिन्छु । तर मैले छाड्नू भन्न मिल्दैन, उहाँहरूले पनि मलाई छाड्नू भन्न मिल्दैन । महासंघमा अन्तिमसम्म म छु । एक पटक मलाई पनि मौका दिनुस्, सानो मान्छेले के गर्दो रहेछ हेर्नुस् ।"
'व्यक्तिगत स्वार्थबाट माथि उठेर काम गर्छु,"तपाईंले नेपाल उद्योग वाणिज्य महासंघको वरिष्ठ उपाध्यक्षमा उम्मेदवारी दर्ता गरिसक्नुभएको छ, चुनावी एजेन्डा के छन् ? अहिले उद्योग वाणिज्य महासंघमा एसोसिएटतर्फको उपाध्यक्ष छु । यो अढाई वर्षमा म नेतृत्व तहमा बसेकै छु । करिब २० वर्षदेखि म महासंघमा आबद्ध छु । वरिष्ठ उपाध्यक्षमा उम्मेदवारी दिँदै गर्दा मैले महासंघको संगठनात्मक सुधार, सरकार र उद्योगी व्यवसायीहरूबीच आपसी सम्बन्धमा समन्वयन गर्नेलगायत मूल चुनावी एजेन्डा अघि सारेको छु । प्रतिबद्धता पत्रसमेत सार्वजनिक गरिसकेको छु । मेरा स्पष्ट तीन एजेन्डा छन् संगठनात्मक सुधार र समन्वय, सरकारसँग उद्योगी व्यवसायीका समस्या समाधानको पहल तथा नीतिगत सुधारका लागि पैरवी र आर्थिक विकास तथा अर्थतन्त्र सुधार । यी एजेन्डामा केन्द्रित रहेर भिजन सन् २०३० को प्रतिबद्धता पूरा गर्ने र महासंघको साख अझै उचो राख्ने हो । जिल्लानगर उद्योग वाणिज्य संघहरूलाई सक्षम र सबलीकरण गर्ने, नेपालमा उद्योगमैत्री वातावरणको निर्माण, व्यवसायीका हकहितका विषयवस्तु, नेपालमा उद्यमशीलताको विकास र विस्तारको वातावरण निर्माण, वैदेशिक लगानी भित्र्याउने वातावरण निर्माण जस्ता विषय मेरा प्राथमिकता हुन् । सरकारले निजी क्षेत्रसँग नमिलीकन देश आर्थिक समृद्धितिर जाँदैन भनिरहेको छ । निजी क्षेत्रका साथीहरूले पनि सरकारसँग समन्वय कसरी गर्ने भनेर कुरा गरिरहनुभएको छ । यी दुवैबीच मैले समन्वयकारी भूमिका खेल्नेछु । सरकारसँग सम्बन्ध सुधार र समन्वयका कुरा गर्नुभयो, कसरी गर्नुहुन्छ ?सरकारले उत्पादनमूलक उद्योग ल्याउनुपर्छ, रोजगारी बढाउनुपर्छ अनि मात्रै देशमा आर्थिक सुधार आउँछ भनिरहेको छ, यो कुरा सत्य हो । म आफैंले पनि करिब १८ हजार श्रमिक परिवारलाई मेरा उद्योगमा आबद्ध गरेको छु । देशको कुल गार्हस्थ्य उत्पादनमा करिब २५ देखि ३ प्रतिशत योगदान पुर्याउन सकेको छु । तसर्थ, मेरो उद्देश्य देशमा कलकारखाना, उद्योग खोल्ने वातावरण बनाउनु हो । त्यसका लागि हामीलाई केके सुविधा सरकारबाट चाहिन्छ र केके कुरा हामी आफ्नै सक्षमताले गर्न सक्छौं, पहिल्याएर काम थाल्छु ।हामीले गर्नुपर्ने काम के छन्, सरकारले हामीलाई दिनुपर्ने सुविधा के हुन्, म त्यसबारे जानकार छु । एउटा उद्योग खोल्न सबैभन्दा पहिला बिजुली चाहिन्छ । सरकार भन्छ चौबिसै घण्टा बिजुली उपलब्ध छ । तर के सबै उद्योगीले चौबिसै घण्टा बिजुली पाइरहेका छन् ? यसमा सरकारको ध्यान जानुपर्छ । उद्योग क्षेत्रमा दिनको ४५ घण्टा बिजुली काटियो भने चलाउन कठिन हुन्छ । उद्योग नै नचलेपछि हामी कसरी टिक्ने ? तपाईंले प्रश्न सरकारतर्फ सोझ्याउनुभयो, तर अर्थतन्त्र सुधारमा निजी क्षेत्रको पनि महत्त्वपूर्ण भूमिका हुन्छ, सुधार त निजी क्षेत्रभित्रै पनि आवश्यक छ, विशेषगरी महासंघको छवि सुधार र शुद्धीकरणका सबाल छन्, यसमा तपाईंले के गर्नुहुन्छ ?महासंघको छवि खस्कियो भन्ने कुरासँग म सहमत छैन । देशभरका उद्यमी व्यवसायीको साझा छाता संस्थाका रूपमा महासंघको साख छ । तथापि सुधारका धेरै काम गर्न बाँकी छ । सबै साथीहरूको अपनत्व महसुस हुने गरी महासंघलाई अझै सशक्त र प्रभावकारी संस्थाका रूपमा विकास गर्ने मेरो योजना छ । यसका लागि महासंघलाई थप प्रविधिमैत्री बनाउने, उद्योगी व्यवसायीका काममा सघाउन सहयोगी समूहको भूमिकालाई प्रभावकारी बनाउने, गुनासो र समस्या बुझ्न तथा समाधानको पहलका लागि स्थापना भएको हेल्प डेस्क र हट लाइनलाई थप व्यवस्थित बनाउने, प्रदेश सचिवालयहरूलाई सुदृढ र सक्षम बनाउने योजना छ । केन्द्र, प्रदेश, जिल्ला तथा नगरबीच समन्वय र तालमेल मिलाउने, उद्योग वाणिज्य संघ र वस्तुगत संघहरूको संस्थागत क्षमता विकास गर्ने, उद्योग वाणिज्य संघ र वस्तुगत संघमार्फत विभिन्न तालिम र परियोजना सञ्चालन गर्ने, देशैभर रहेका महासंघका सबै इकाई आफ्नै भवनमा सञ्चालन गर्ने वातावरण तयार गर्ने काम गर्नेछु ।तपाईंको त्रिवेणी समूहले लगानी नगरेको सम्भवतः कुनै क्षेत्र छैन, बैंकदेखि सिमेन्ट, तेलसम्म सबैतिर लगानी छ, धेरैतिर लगानी भएकाले तपाईंले निजी क्षेत्रका मुद्दा बलियोसँग उठाउन सक्नुहुन्न भन्ने आरोप छ नि ?यसमा मेरो ठीक उल्टो राय छ । धेरै क्षेत्रमा काम गरेकाले मसँग धेरै क्षेत्रको ज्ञान छ । मेरा बुबा गोपाल राय संघईले ८० वर्षअघि कपडा व्यवसायबाट काम थाल्नुभएको हो । अहिले हामी पाँच दाजुभाइ त्रिवेणी ग्रुपअन्तर्गत उत्पादनमूलक, सेवामूलक र कृषिजन्य दर्जनौं उद्योग सञ्चालनमा छन् । करिब १८ हजार श्रमिक परिवार यी सबै उद्योगमा आबद्ध छन् । साना तथा मझौला उद्यम व्यवसायमा पनि म संलग्न छु । अलगअलग उद्योगमा हाम्रो लगानी छ । म चिया उत्पादन गर्छु, अमृत वनस्पति तेल मेरै उत्पादन हो । धागो निर्यात गरिरहेको छु । दाल मिल छ, दाना उद्योग छ । एलपीजी र अक्सिजन ग्यासको प्लान्ट छ । कोभिडका बेला पनौतीमा रहेको अक्सिजन उद्योग मैले सरकार, प्रहरी र सेनालाई सञ्चालन गर्न दिएँ । उत्पादनमूलक क्षेत्रमा लगानी विस्तार, वस्तु निर्यात र रोजगारी सिर्जना गरेर मैले देशको अर्थतन्त्रमा सानो भए पनि योगदान गरिरहेको छु । महासंघमा व्यावसायिक हकहित र सरोकारका विषयमा वर्षौंदेखि पहल र पैरवी गर्दै आइरहेको छु । व्यक्तिगत लाभ र स्वार्थ मेरो केही पनि छैन । जहाँसम्म लगानी सुरक्षाको प्रश्न छ यो त राज्यकै दायित्वको कुरा हो । लगानी सुरक्षाको वातावरण तयार भएन भने आर्थिक समृद्धि कसरी सम्भव हुन्छ ? सबै उद्योगी व्यवसायीको लगानीको संरक्षण हुनुपर्ने आवाज म जोडदार रूपमा उठाउँछु । सरकारसँग लबिइङ गर्नेमा म सशक्त छु । धेरै क्षेत्रका कुरा सरकारसमक्ष राख्न सक्छु । लबिइङ मात्र होइन, अब कार्यान्वयनमा जानुपर्छ भन्ने लागेर यसपालि उम्मेदवारी दिएको हुँ । अघिल्लो पटक उपाध्यक्षको उम्मेदवारी मेरो कुनै योजनाअन्तर्गत थिएन । मैले त्यो बेला अलि ढिलै उम्मेदवारी दिएको थिएँ । त्यसको श्रेय चन्द्र ढकाललाई जान्छ । उहाँले तपाईंहरू जस्तो हाउस महासंघको नेतृत्वमा आउनुपर्छ भनेपछि मैले उम्मेदवारी दिएको थिएँ । सबैको सहयोगले जित हासिल गरें । यसपालि वरिष्ठ उपाध्यक्षमा सबैभन्दा पहिले उम्मेदवारी घोषणा र दर्ता गर्ने म नै थिएँ । यो अकस्मात् गरिएको निर्णय होइन । उद्योग व्यवसायी तथा देशकै लागि काम गर्ने चाहनाले उम्मेदवारी दिएको हुँ ।तपाईं लामो समय काठमाडौंमा रहेर व्यापार व्यवसाय गरिरहनुभएको मान्छे, जिल्लानगरका समस्याबारे तपाईंलाई खासै थाहा छैन, पकड पनि छैन भनिन्छ, महासंघमा रहेर देशभरिका व्यवसायीको नेतृत्व निर्वाह गर्न सक्नुहुन्छ त ? हाम्रो व्यापार व्यवसाय काठमाडौंमा मात्रै सीमित छैन । कोशी, मधेशलगायत प्रदेश र देशका विभिन्न ठाउँमा उद्योग कलकारखाना र व्यापार व्यवसाय चलाइरहेका छौं । रोजगारी सिर्जना गरेका छौं । महासंघका कार्यक्रमहरूमा सातै प्रदेश र धेरै जिल्ला तथा नगर पुगेको छु । ठूलासाना तथा मझौला सबै उद्यमी व्यवसायीका समस्या बुझेको छु । धेरै साथीसँग छलफल र कुराकानी गरेको छु । म अहिले पनि एसोसिएटतर्फको निर्वाचित उपाध्यक्ष हुँ । रोजगारदाता परिषद्को अध्यक्ष रहेर मैले श्रमिक र उद्यमी व्यवसायीका थुप्रै समस्या समाधान गरेको छु । त्यसैले देशभरका साथीहरूको भावना बुझ्ने र उहाँहरूका समस्या समाधान गर्न सक्ने उपयुक्त व्यक्ति म नै हुँ । जिल्लानगरका अहिलेका जल्दाबल्दा मुद्दाबारे सबै अवगत छु । सबैलाई आर्थिक मार परिरहेको छ । बैंकहरूले लगानी गर्न सक्ने स्थिति छैन । तरलताको संकटले गर्दा ब्याजदर बढ्यो । यसले जिल्लानगरका उद्योगी व्यवसायीलाई ठूलो समस्यामा पारेको छ । यी मुद्दा मैले निरन्तर रूपमा उठाइरहेको छु । ब्याजदर र राष्ट्र बैंकको नीतिविरुद्ध भन्दै जिल्लानगर उद्योग वाणिज्य महासंघका व्यवसायी आन्दोलित भए तर तपाईं ती आन्दोलनको अग्रभागमा देखिनुभएन नि ?म आन्दोलनको अग्रभागमै बसेको थिएँ, मेरो त फोटो नै मिडियामा आयो । बैंकका सञ्चालक नै सडकमा ओर्लिसके भनिएको थियो । तर बैंकको सञ्चालक पनि भएको हुनाले आपसी सामञ्जस्य मिलाउनु मेरो पनि दायित्व हुन्छ । बैंक त हामीलाई चाहिन्छ नै । कुनै उद्योग खोल्न वा व्यवसाय गर्न ७० प्रतिशत भाग बैंककै हुन्छ । त्यसकारण बैंकलाई सिधै गाली मात्र गरेर समस्या समाधान हुँदैन । सरकारको नीतिबाटै कुनै त्रुटि भएको छ भने म सडकमा उत्रिन तयार भएँ । तर त्यसपछि पनि आन्दोलन निरन्तर चलिरह्यो । ती सबैमा चाहिँ म उपस्थित भइनँ । तर बुझ्नुपर्ने कुरा बैंकको निर्देशक भएर काम गर्दा मैले नीतिगत र राष्ट्र बैंकले दिएका निर्देशन पालना गर्नैपर्छ । बोर्डको निर्देशकले दैनन्दिनका काम त गर्दैन । उसले नीतिहरू हेर्ने हो । अहिलेको मुख्य समस्या तरलता अभाव र अधिक ब्याजदर हो । त्यो बैंकसँगै प्रत्यक्ष जोडिएको छ । बैंकसँग तरलता छैन भने ऋण दिने कसरी ? माग र आपूर्तिबीच असन्तुलन नहुँदा अधिक ब्याजका कुरा आउँछन् । कुनै बेला ब्याजदर १५१६ प्रतिशतसम्म पनि पुगेको थियो । तर त्यो बेला आर्थिक मन्दी नभएकाले ब्याजदरको कुरा कम उठे । यसपालि धेरै हल्ला भयो । खुला अर्थनीति अपनाइएको ठाउँमा ब्याज घट्ने र बढ्ने त भइहाल्छ । विगतका वर्षको तुलनामा यसपालि ढिलो गरी चुनावी माहोल देखियो, संख्याका हिसाबले यसपालि लामो समयपछि तीन जना उम्मेदवार हुनुहुन्छ, उम्मेदवारी दर्ता र प्यानल घोषणा ढिलो गरी भयो, यसको कारण के होला ?विद्यमान आर्थिक मन्दीका कारण पनि ढिलो भएको हो । यसपालि प्रदेश चुनाव भने समयमै भए । उद्योगी व्यवसायी त्यतातिर लागेकाले पनि काठमाडौंमा अलि ढिलो भएको हो । चुनाव त एक महिनाअघिदेखि नै प्रदेशप्रदेशमा लागिसकेको थियो । हामी सबै प्रदेशमा थियौं । तर तपाईंले उम्मेदवारी घोषणाको अन्तिम समयमा उम्मेदवार (अर्को प्यानलको एसोसिएटतर्फको उपाध्यक्ष ज्योत्स्ना श्रेष्ठ) चोर्नुभयो भन्ने आरोप नि ?मैले चोरी गरेको छैन । हाम्रो प्यानलमा आउने उम्मेदवारसँग तपाईं कुरा गर्न सक्नुहुन्छ । उहाँ आफ्नै इच्छाले मेरो प्यानलमा आउनुभएको हो । उहाँको मन अर्को प्यानलले जित्न सकेन होला र त आउनुभयो । मैले आफ्ना उम्मेदवार सन्दीप अग्रवाललाई खडा गरिसकेकै थिएँ । सन्दीप र ज्योत्स्नाले आपसमा कुरा गर्नुभयो । अनि ज्योत्स्नाजीले मेरो प्यानलबाट उम्मेदवारी दिनुभयो । वरिष्ठ उपाध्यक्षमा तपाईंहरू तीन जना हुनुहुन्छ, सहमतिको सम्भावना कति छ ?भावी अध्यक्ष चन्द्र ढकालले सर्वसम्मत नेतृत्व चयनका लागि पहल गर्नुभएको छ । उहाँकै नेतृत्वमा महासंघ अघि बढ्ने भएकाले एकताको सन्देश प्रवाह गर्न खोज्नु र सर्वसम्मत नेतृत्व चयनको वातावरणमा उहाँको सक्रियता स्वागतयोग्य छ । तर त्यसले अहिलेसम्म सार्थकता पाएको भने छैन । अर्थतन्त्र र समग्र उद्योगी व्यवसायी समस्यामा परेको बेला सर्वसम्मत नेतृत्व चयन हुन सक्दा सुनमा सुगन्ध हुन्थ्यो । निर्वाचन भएको खण्डमा पनि त्यसलाई स्वस्थ र मित्रवत् प्रतिस्पर्धाका आधारमा अघि बढाउनुपर्छ । सहमतिका लागि बोलाउनुहुन्छ भने म जरुर अझै जान्छु । सहमतिका लागि मैले ढोका खुला राखेको छु । अन्त्यमा, प्रतिस्पर्धी साथीहरूलाई के भन्नुहुन्छ ?म मेरा प्रतिद्वन्द्वीलाई प्रतिद्वन्द्वी नै मान्दिनँ । वरिष्ठ उपाध्यक्षमा उम्मेदवारी दिनुभएका अञ्जनजी र उमेशजी पनि महासंघमा लामो समय काम गरेकै व्यक्ति हुनुहुन्छ । हामीबीच क्षणिक प्रतिस्पर्धा भइरहेको मात्रै हो । उहाँहरू सबै मेरा राम्रा साथी हुनुहुन्छ । उहाँहरू आफैंमा सक्षम हुनुहुन्छ । यत्ति भन्छु हामी शुद्ध तरिका र शुद्ध मनले चुनावमा भाग लिऔं । कुनै किसिमको आरोपप्रत्यारोप नगरी चुनाव लडौं । जसले जिते पनि, जसले हारे पनि आपसमा गला लगाऔं । प्रस्तुति ः कृष्ण आचार्य, राजु चौधरी, सजना बराल र कमल धिताल तस्बिरहरू ः प्रकाशचन्द्र तिमिल्सेना"
लिटमसले बढायो उत्पादन क्षमता र लगानी,"लुम्बिनी (कास) रूपन्देहीको बुटवलस्थित औद्योगिक क्षेत्रमा रहेको लिटमस इन्डस्ट्रिज लिमिटेडले आफ्नो उत्पादन क्षमता र लगानी वृद्धि गरेको छ । विद्युत् विस्तार र वितरणका लागि आवश्यक वायर, केबल र कन्डक्टर तार उत्पादन गर्दै आएको उद्योगले गुणस्तर वृद्धि गरेर उपभोक्तासित जोडिन योजना सार्वजनिक गरेको हो । केबल र कन्डक्टरको उत्पादनमा जोड दिइएको उद्योगका महाप्रबन्धक प्रकाश राइपुरेले जानकारी दिए । गुणस्तरमा सम्झौता गर्दैनौं, उनले भने, जर्मन प्रविधिबाट उत्पादन गर्दै आएका छौं । कच्चा पदार्थको गुणस्तर परीक्षण गरेर मात्र उत्पादन गर्दै आएकाले उपभोक्ताको गुनासो नरहेको उनले बताए । सन् १९७७ मा औद्योगिक क्षेत्रमा लुम्बिनी विद्युत् उद्योगका रूपमा यसको स्थापना भएको उद्योगका उपाध्यक्ष सरोज मिश्राले जनाए । ब्रान्ड र कम्पनीको नाम एउटै बनाउन लिटमस इन्डस्ट्रिज लिमिटेड बनाइएको उनको भनाइ छ । उद्योग अहिले औद्योगिक क्षेत्रभित्र दुई बिघा क्षेत्रफलमा छ । अहिले पश्चिम नवलपरासीको परासीमा यसको अर्को कारखाना स्थापनाको तयारी भइरहेको छ । त्यहाँ १५ बिघा जमिन छ । यसको बजारको अवस्था हेरेर भारत, भुटान र बंगलादेशमा लगानी विस्तार गर्ने सोच छ, मिश्राले भने, अहिले हाम्रो जोड नेपाली बजारमा केन्द्रित छ ।सन् २०२० मा अत्याधुनिक जर्मन प्रविधि जडान गरिएको थियो । प्रविधि थप गरिएपछि लगानी प्रतिस्थापन गर्ने उद्देश्यले केही उत्पादन बढाएका छौं, मिश्राले भने, विद्युत् प्राधिकरणसित सम्झौता गरेर उत्पादन सुरु गरेका हौं । अहिले उद्योगका मुलुकभर १ सय ३० भन्दा बढी डिलर छन् । उद्योगले राष्ट्रिय र अन्तर्राष्ट्रिय गरेर विभिन्न १० वटा गुणस्तर चिह्न र प्रमाणपत्र प्राप्त गरिरहेको मिश्राले जानकारी दिए । अब हामी हाई भोल्टेज केबल र कन्डक्टरको उत्पादनमा प्रवेश गर्दै छौं, उनले भने, पाँच वर्षभित्र चिम, स्विच, इन्डक्सन, पंखा, एमसीबी उत्पादन गर्ने तयारी छ ।उपभोक्ताको सहजताका लागि लिटमस साथी मोबाइल एप र हटलाइन सञ्चालनमा ल्याइएको उद्योगका मार्केटिङ म्यानेजर कुश रावलले बताए । यसले उपभोक्ताले उत्पादन, तिनको गुणस्तर, क्षमता र द्विविधाबारे उद्योगका प्रतिनिधिसित सिधै कुराकानी गर्न पाइरहेका छन् । अहिले उद्योगमा एक अर्ब हाराहारी लगानी पुगेको छ । यसलाई चार अर्ब पुर्याउन लागिएको उद्योगका उपाध्यक्ष मिश्राको भनाइ छ ।"
अर्थ संक्षेप,"डाबरको ॅरियल फिज्जिनकाठमाडौं (कास) फ्रुट जुस रियल फ्रुट पावरको उत्पादक डाबर नेपालले कार्बोनेटेड सफ्ट डी सेगमेन्टमा पेय पदार्थको उत्पादन रियल फिज्जिन बजारमा ल्याएको छ । रियल फिज्जिनमा एप्पल, मसला कोला र निम्ब गरी तीन उत्कृष्ट स्वाद रहेको कम्पनीले जनाएको छ । यो उत्पादन तीन प्रकारका पेट बोतलमा उपलब्ध छ । यसमा ११२५ प्रतिशत फलफूलको जुस भएको कम्पनीको दाबी छ । रियल एप्पल फिज्जिन १५०, २५० र ५०० एमएल बोतलमा क्रमशः ३०, ५० र ८० रुपैयाँको पेट बोतलमा उपलब्ध छ, कम्पनीले जारी गरेको विज्ञप्तिमा उल्लेख छ । जिराको मसलादार स्वाद भएको रियल मसला कोला फिज्जिनमा १०५ प्रतिशत फलफूलको जुस रहेको कम्पनीले जनाएको छ । रियल मसला कोला र निम्बुको १५० एमएल मूल्य ३० रुपैयाँ तोकिएको छ । शिक्षा पहलको ॅसोया महिनाकाठमाडौं (कास) समर्पित प्रोटिन शिक्षा पहलले अप्रिल महिनालाई राइट टु प्रोटिन वा सोया महिनाका रूपमा मनाइरहेको जनाएको छ । दिगो खाद्य प्रणाली र प्रोटिनयुक्त आहारलाई बढावा दिन सोयाबिनले खेल्ने भूमिकालाई थप प्रकाश पार्न यो पहल सुरु गरिएको कम्पनीले जारी गरेको विज्ञप्तिमा उल्लेख छ । राइट टु प्रोटिन भनेको राम्रो पोषण, स्वास्थ्य र कल्याणका लागि पर्याप्त प्रोटिन खपतको महत्त्वबारे मानिसहरूलाई शिक्षित गर्ने एक पहल हो । यस पहलले प्रोटिनका विभिन्न स्रोतहरूबारे मानिसमा सचेतना पुग्ने लक्ष्यहरू राखेको छ । वनस्पतीय र पशु प्रोटिनको उत्पादन र उपभोगको गुणस्तर र एकरूपतामा सुधार गर्ने लक्ष्य राखेको जनाइएको छ ।वैशाख २ मा सडक महोत्सवकाठमाडौं (कास) नयाँ वर्ष २०८० को अवसरमा वैशाख २ मा काठमाडौंको दरबारमार्गमा एनसेलको प्रायोजनमा १६औं दरबारमार्ग सडक महोत्सव आयोजना हुने भएको छ । नेपाल उद्योग वाणिज्य महासंघ, दरबारमार्ग विकास बोर्ड र रेस्टुरेन्ट एन्ड बार एसोसिएसन नेपाल (रेबान) ले एनसेलसँगको विशेष सहकार्य र मुख्य प्रायोजनमा महोत्सव आयोजना गर्न लागेका हुन् । लघु, घरेलु, साना तथा मझौला उद्यम एवम् पर्यटन उद्योगको मनोबल उच्च राख्न महोत्सव आयोजना हुन लागेको बताइएको छ । आन्तरिक पर्यटनलाई प्रवर्द्धन गरी देशको पर्यटन विकासमा टेवा पुर्याउने र नेपाली उत्पादन, परिकार तथा संस्कृतिको प्रवर्द्धन गर्न महोत्सवको मुख्य उद्देश्य रहेको एनसेलले जनाएको छ । भोजपुर कलेज र लक्ष्मी केयर्सलाई ईसेवाको सहयोग काठमाडौं (कास) ईसेवा मनी ट्रान्सफरले आफ्नो सामाजिक उत्तरदायित्वको कार्यक्रमअन्तर्गत भोजपुरको भोजपुर बहुमुखी क्याम्पस र लक्ष्मी केयर्सलाई सहयोग सामग्री हस्तान्तरण गरेको छ । ईसेवाका प्रमुख कार्यकारी अधिकृत अजेश कोइरालाले क्याम्पसका अध्यक्ष प्रमेश केसी साथै महासचिव संकेत कोइरालालाई ६५ इन्च फोरके यूएचजी एन्ड्रोइड टीभी र स्टेसनरी सामान हस्तान्तरण गरे । कम्पनीले लक्ष्मी बैंकका कर्मचारीद्वारा सञ्चालित सामाजिक उत्तरदायित्वको पहलमा लक्ष्मी केयर्सलाई अरेन्ज भाइब्स कोर्ड्स फर केस २०२३ कार्यक्रमलाई आर्थिक सहयोग पनि गरेको छ । फोनपेमा भुक्तानी गर्दा स्कुटर र सुन जित्ने मौका काठमाडौं (कास) भुक्तानी प्रणाली सञ्चालक फोनपेले नयाँ वर्षको उपलक्ष्यमा फोनपे गर्ने हो योजना ल्याएको छ । योजनामा व्यवसायी तथा ग्राहक सहभागी भई १ तोला सुन र स्कुटर प्राप्त गर्न सक्ने अवसर पाउनेछन् । योजना अवधिभित्र मोबाइल बैंकिङ एप वा वालेटबाट फोनपेको क्यूआर प्रणाली प्रयोग गरी भुक्तानी गर्ने ग्राहकले लक्की ड्रमार्फत इप्लुटो ब्रान्डको विद्युतीय स्कुटर जित्न सक्नेछन् भने भुक्तानी प्राप्त गर्ने व्यवसायीले लक्की ड्रमार्फत १ तोला सुन जित्न सक्ने कम्पनीले जारी गरेको विज्ञप्तिमा उल्लेख छ ।"
मनाङ र थ्रीस्टारको बराबरी,"(काठमाडौं)सहिद स्मारक लिग ए डिभिजन ०७९८० मा मनाङ मर्स्याङ्दी र थ्रीस्टार क्लबले ११ को रोमाञ्चक बराबरी खेलेका छन् । दशरथ रंगशालामा सोमबार भएको लिगको अहिलेसम्मकै उत्कृष्ट खेलमा दुवै टिमले एकएक अंकमा चित्त बुझाएका हुन् । थ्रीस्टारले ७८ औं मिनेटमा सन्तोष साहुखलको गोलले अग्रता लिएको थियो । यसका लागि पेनाल्टी एरियाबाट उत्कृष्ट गोल गरे । भेट्रान खेलाडी सन्तोष सात वर्षपछि थ्रीस्टारमा फर्केका हुन् । खेलको ८४ औं मिनेटमा कोफी टिमोथीले मनाङबाट बराबरी गोल फर्काए । यो नतिजापछि मनाङको ७ खेलबाट १५ अंक भएको छ । टोली लिग तालिकाको शीर्षस्थानमा छ । थ्रीस्टारसँग ७ खेलमै ११ अंक छ । यो खेलसँगै लिगको सातौं चरण सकिएको छ । जावलाखेल १४ अंकमा दोस्रो स्थानमा छ भने चर्च ब्वाइजले १३ अंकमा तेस्रो स्थान ओगटेको छ । त्यसपछि सातदोबाटो समान १३ अंकमा रहेको छ । एपीएफ र थ्रीस्टार दुवैको समान ११ अंक भएको हो । सातौं चरणको अन्तिम खेलपछि पोस्टम्याच कन्फ्रेन्समा बोल्दै थ्रीस्टार प्रशिक्षक मेघराज केसीले अपेक्षाअनुसार खेल उत्कृष्ट रहेको दाबी गरे । उनले भने, अहिलेसम्म लिगमा जति खेल भएका छन्, त्यसमध्ये यो खेल निकै उत्कृष्ट रह्यो । थ्रीस्टारले राम्रो खेल्यो भने मनाङको प्रदर्शन पनि उत्तिकै उत्कृष्ट रह्यो । केसीले पनि सन्तोषको गोलको प्रशंसा गरे । मनाङका प्रशिक्षक किरण श्रेष्ठले एक अंक प्राप्त भएकोमा सन्तुष्टि व्यक्त गरे । त्यसअघि दशरथ रंगशालामा भएको पहिलो खेलमा एपीएफ र चर्च ब्वाइजले गोलरहित बराबरी खेलेका थिए । सोमबार नै एन्फा कम्प्लेक्स सातदोबाटोमा भएको खेलमा पुलिस क्लब विजयी रह्यो । विदेशी खेलाडी भित्र्याएसँगै पुलिसले लिगमा पहिलो जित निकालेको छ । पुलिसले फ्रेन्ड्स क्लबलाई ३१ ले पराजित गर्दा खेलका चारै गोल दोस्रो हाफमा भएको थियो । पुलिसका तर्फबाट मोसे टुमले ५१ औं मिनेटमा गोलको खाता खोलेका थिए । त्यसपछि बुद्धबल तामाङले ५८ र ९० औं मिनेटमा गोल थपेका थिए । फ्रेन्ड्सका लागि एकमात्र गोल टोरिक जेबरिनले ८७ औं मिनेटमा गरे । सातौं खेलमा आएर पुलिसको ४ अंक भएको छ । फ्रेन्ड्स पनि चारै अंकमा सीमित रह्यो । जितका बावजुत पुलिस र फ्रेन्ड्स अन्तिम दुई स्थानमा छन् ।"
गण्डकी क्रिकेटरले घोषित पुरस्कार पाएनन्,"(कास्की)सुदूरपश्चिम प्रदेश मुख्यमन्त्री कप (यू१९) महिला राष्ट्रिय क्रिकेट प्रतियोगिताका विजेतालाई नगदसहित सम्मान गर्ने गण्डकी प्रदेश सरकारको घोषणा एक वर्ष बितिसक्दा पनि कार्यान्वयन भएको छैन । खेलाडीहरूले सम्मानस्वरुप पाउने आर्थिक सहयोग सहयोग नपाएको गुनासो गरेका छन् । कृष्णचन्द्र नेपाली मुख्यमन्त्री रहँदा तत्कालीन अर्थमन्त्री रामजीप्रसाद बरालले उपाधि विजेता गण्डकी प्रदेशका खेलाडीलाई सम्मानसहित जनही ५० हजार रुपैयाँ दिने घोषणा गरेका थिए । कैलालीको धनगढीमा ०७८ चैतमा सम्पन्न मुख्यमन्त्री कप यू१९ राष्ट्रिय क्रिकेटमा कर्णाली प्रदेशलाई ३ विकेटले पराजित गर्दै गण्डकी प्रदेशले उपाधि जितेको थियो । उपाधिसँगै गण्डकीले २ लाख नगद पुरस्कार प्राप्त गरेको थियो । उक्त अवसरमा चैत १३ मा अर्थ मन्त्रालयमा उनीहरूलाई सम्मान गरिएको हो । गण्डकी प्रदेश यू१९ महिला क्रिकेट टोलीमा अञ्जली विश्वकर्मा (उपकप्तान), सिमाना केसी, ज्योत्स्निका मरासिनी, सोनिया थापा, आकृति तिवारी, कुसुम गोदार, अरबिना अधिकारी, निरु जिटी, सेरिना थापा मगर, मनीषा उपाध्याय (कप्तान), सिर्जना पौडेल, जेनिशा खत्री, आङ्पेमाल्हामु शेर्पा र प्रीति पराजुली थिए । टोलीको प्रशिक्षकमा रिजन प्रजु, सहायक प्रशिक्षक गोविन प्रधान र टिम व्यवस्थापकमा एलिसा लामिछाने थिए । १२ सदस्यमा १० खेलाडी स्याङ्जाका थिए भने बाँकी कास्की र नवलपुरका थिए । च्याम्पियन टोलीका १४ खेलाडी, प्रशिक्षक र व्यवस्थापक गरी १७ सदस्यीय टोलीलाई पुरस्कार दिने तत्कालीन अर्थमन्त्री बरालले घोषणा थिए । उनले प्रदेशको नाम उँचो राख्न खेलाडीले पुर्याएको योगदानको प्रशंसा गर्दै टोलीलाई आर्थिक सहयोग गर्न पुरस्कार घोषणा गरेको बताएका थिए । खेलाडीको प्रोत्साहनस्वरुप केही न केही गर्नुपर्छ भनेर सहयोग दिने भनेका थियौं, उनले भने, तत्कालीन सयममा खेलकुद मन्त्रालयले फाइल उठाउनुपर्ने तर फाइल नउठाइदिएका कारण सहयोग रोकिएको हो । उनले सरकारी तबरबाट दिइने भनेको रकम ढिला नगरी दिनुपर्ने बताए । सफलता पाउँदा खेलाडीलाई सम्मान गर्दै हौसला र प्रोत्साहनका लागि घोषणा गरिएको पुरस्कारको एक वर्षसम्म पनि प्रक्रिया अगाडि नबढ्दा खेलाडी निरुत्साहित हुने जिल्ला क्रिकेट संघ स्याङ्जाका अध्यक्ष दिवाकर थापाले बताए । केही दिनअघि सामाजिक विकास तथा स्वास्थ्य मन्त्रालयले ४ क्रिकेट खेलाडीलाई सम्मान गर्नेक्रममा गण्डकी प्रदेश क्रिकेट संघका अध्यक्ष देवेन्द्र प्रजुले घोषणा गरेको रकम अहिलेसम्म नपाएको बताए । अर्थ मन्त्रालयले सम्मान गर्यो, फाइल खेलकुद मन्त्रालयले उठाउनुपर्ने दुई मन्त्रालयबीच तालमेल नमिल्दा सहयोग रकम नआएको रे, उनले भने, सरकार फेरबदल भइरहँदा पनि दिन्छु भनेको रकम दिइएन । तत्कालीन खेलकुद र अर्थ मन्त्रालयको नेतृत्व लिने मन्त्री फरक पार्टीका हुँदा आपसी द्वन्द्वका कारण खेलाडीलाई दिने भनेर घोषणा भएको पुरस्कार पाउन नसकेका हुन् । यसरी घोषणा गरिएको विषयलाई मन्त्रिपरिषद् बैठकबाट पारित गर्नुपर्ने भए पनि खेलकुद मन्त्रालयले फाइल नै अघि नबढाएको बराल बताउँछन् । सामाजिक विकास तथा स्वास्थ्य मन्त्रालयका खेलकुद महाशाखा प्रमुख घनश्याम पौडेलले उक्त पुरस्कारका लागि मन्त्रिपरिषद् बैठकमा प्रस्ताव पठाउने तयारी भएको बताए । अघिल्लो सरकारले घोषणा गरेको पुरस्कार नपाएको भन्दै खेलाडी मन्त्रालय धाइरहेको बताउँदै वर्तमान अर्थमन्त्री सीताकुमारी सुन्दासले यस विषयमा प्रक्रिया अगाडि बढाइने बताइन् । सामाजिक विकास तथा स्वास्थ्यमन्त्री पञ्चराम गुरुङले खेलाडीमात्र नभई जोकोहीलाई पनि दिने भनिएको पुरस्कार बाँकी राख्न नहुने भन्दै तत्काल फाइल उठाउन खेलकुद महाशाखालाई निर्देशन दिएको बताए । खेलाडी हाम्रा गहना हुन्, उनले भने, हामीले खेलाडीलाई उत्साहित बनाउने र सहयोग गर्ने हो । आश्वासन बाँडेर निरुत्साहित गर्नुहुँदैन ।"
स्टार एकेडेमी च्याम्पियन,"काठमाडौं (कास) स्टार क्रिकेट एकेडेमीले बलियो नेपाल कप अन्तर एकेडेमी टी२० क्रिकेटको सोमबार फाइनलमा कर्णाली एकेडेमीलाई ७ विकेटले हराउँदै उपाधि जितेको छ । टस जितेको कर्णालीले १९१ ओभरमा सबै विकेट गुमाई ७२ रन बनायो । विराट भण्डारीले १५ रन बनाए । स्टारबाट सुमित पराजुलीले १७ रन खर्चिंदै ३ र शुभम खनालले २ विकेट लिए । ७३ रनको लक्ष्य पाएको स्टारले ९५ ओभरमा ३ विकेट गुमाएर पूरा गर्यो । ओपनर अनमोलले २५ रन र कप्तान अमर मिश्रले २२ रन बनाए । स्टारका विक्रम सिंहले चौका प्रहार गर्दै जित निकाल्न सफल रहे । कर्णालीका सन्दीप ठकुरी, भरत क्षेत्री र आदित्य शाहले ११ विकेट लिए । फाइनलमा प्लेयर अफ द म्याच स्टार एकेडेमीका सुमित अर्याल चुनिए । उत्कृष्ट बलर पोखरा क्रिकेट एकेडेमीका प्रदीप अर्याल, उत्कृष्ट ब्याटर विराटसिंह भण्डारी र प्लेयर अफ द सिरिज स्टारकै कप्तान अमर मिश्र पुरस्कृत भए । विजेतालाई सांसद सोविता भण्डारी, पूर्वराष्ट्रिय कप्तान पारस खड्का, शक्ति गौचनलगायतले पुरस्कृत गरे । विजेताले ५० हजार, तथा उपविजेताले २५ हजार प्राप्त गर्नेछन् । उत्कृष्ट ब्याटर र बलरले समान ७ हजार तथा सर्वोत्कृष्ट खेलाडीले १० हजार नगद पुरस्कार प्राप्त गर्नेछन् । बलियो नेपाल न्युट्रिसन इनिसिएटिभले राष्ट्रिय टिमका करण केसी, यू१९ टिमका अर्जुन कुमाल र सुवास भण्डारीलाई नगदसहित सम्मान गरेको छ ।"
"रेसिङ कारबाहीमा, स्टार सिटी फाइनलमा","धनगढी (कास) कैलालीको स्टार सिटी क्लब तेस्रो सुदूरपश्चिम गौरीगंगा गोल्डकप फुटबल प्रतियोगिताको फाइनलमा पुगेको छ । बाँकेको कोहलपुर रेसिङ सहारा क्लबले श्रम स्वीकृतिविना तीन विदेशी खेलाडी खेलाउन बल प्रयोग गरेपछि आयोजकले उक्त क्लबलाई कारबाही गरेको छ । क्लबको कारबाहीसँगै स्टार सिटी उपाधिनजिक पुगेको हो । सोमबार खेल सुचारु हुनुपूर्व रेसिङ सहाराले तीन विदेशी खेलाडी समावेश गरेर टोली तयार गरेको थियो । आयोजकले श्रम स्वीकृति माग्दा रेसिङले तीनै जनाको कागजात उपलब्ध गराउन सकेन । क्लबको नियमावली विपरीत हुन जाने भन्दै श्रम स्वीकृतिविना विदेशी खेलाडी नखेलाएर स्वदेशी खेलाडीमात्र खेलाउन आयोजकले माग गरेपछि उल्टै गालीगलौज गरेर बल प्रयोग गर्न खोजेपछि उक्त क्लबलाई कारबाही गरिएको आयोजकले जनाएको छ । खेल बहिष्कार गरी मैदान छाडेर जाने टिमलाई ५० हजार जरिवानासहित कारबाही गरिने प्रतियोगिता नियमावलीअनुसार रेसिङ सहारालई कारबाही गरिएको आयोजक गौरीगंगा११ स्पोर्ट्स क्लबका अध्यक्ष दिनेश कलेलले बताए । हामीले खेल सुचारु हुनुपूर्व कागजात माग गरेका थियौं, उनले भने, तर उहाँहरू (रेसिङ सहारा क्लब) को टिमले कागजात नचाहिने भन्दै जबरजस्ती गर्न खोजेपछि टिम अयोग्य घोषित गरिएको छ । आगामी संस्करणहरूमा खेल्न नपाउने गरी उक्त क्लबलाई ५० हजार जरिवाना पनि गरिएको छ । मैदान छोडर गएलगत्तै अनधिकृत नम्बर प्रयोग गरी अध्यक्ष कलेललाई गालीगलौज गरिएपछि आगामी संस्करणमा उक्त क्लबलाई प्रतिबन्ध लगाउने निर्णय गरिएको आयोजकले जनाएको छ । यसअघि क्वाटरफाइनलमा एपीएफ क्लबसँगको खेलमा रेसिङले स्वदेशी खेलाडीमात्र समावेश गरेर खेलेको थियो । दोस्रो सेमिफाइनलमा मंगलबार बर्दियाको नवयुवा मैत्रीभाव एकता समाज र नवलपरासीको फोर ब्रदर्स एफसीले प्रतिस्पर्धा गर्नेछन् । फाइनल चैत ३० गते बिहीबार हुनेछ ।"
"आर्मी स्तब्ध, एपीएफको जित","(विराटनगर)विभागीय टोली त्रिभुवन आर्मी क्लब सोमबार विराटनगरमा सुरु प्रथम ऋचा मेमोरियल टी२० क्रिकेट प्रतियोगिताको उद्घाटनमा स्तब्ध हुँदा अर्को विभागीय टोली एपीएफ क्लबले भने जित दर्ता गरेको छ । लिगकम नकआउटमा भएको प्रतियोगिताको पहिलो दिन आर्मी टिम भारत बिहारको नपरथगन्ज क्रिकेट क्लबसँग ४ विकेटले पराजित भयो । एपीएफले वाईआरसीसी विराटनगरलाई ४ विकेटले हरायो ।राष्ट्रिय क्रिकेट टिमका पूर्वखेलाडीद्वय यूनिल र मञ्जित श्रेष्ठकी बहिनी तथा क्रिकेट संघका वरिष्ठ सल्लाहकार नरेश श्रेष्ठकी दिवंगत छोरी ऋचाको स्मृतिमा पूर्वाञ्चल क्रिकेट एकेडेमी विराटनगरद्वारा आयोजित प्रतियोगिताको उद्घाटनमा टस जितेर ब्याटिङ गरेको आर्मीले १७४ ओभरमा समेटिँदा १ सय २४ रनमात्र बनाउन सक्यो । नरपथगन्जका सर्वण बर्माको उत्कृष्ट बलिङसामु आर्मी खेलाडी टिक्न सकेनन् । उनले ४ ओभरमा १९ रन खर्चेर ४ विकेट लिए । उनी म्यान अफ द म्याच भए । रवाडा कुमारले ३४ ओभरमा १४ रन खर्चेर २ विकेट लिए । ्आर्मीका हरि चौहानले ६३ रन र राजेश पुलामी मगरले ३४ रनको इनिङ्स खेल्दा अरू ब्याटरले दोहोरो अंक छोएनन् । कप्तान विनोद भण्डारी एक रन बनाएर पेभेलियन फर्किए । हरिले ४० बलमा ६ चौका र ४ छक्का तथा राजेशले २६ बलमा २ चौका र ३ छक्का प्रहार गरे । १ सय २५ रनको लक्ष्य पछ्याएको नरपथगन्जले २० बलअगाडि ६ विकेट गुमाएर लक्ष्य भेट्टायो । रवि रोयले ३० बलमा ३ चौका र ३ छक्कामा ३० रन, भानु आनन्दले ३३ र अमर चौधरीले अविजित २० रन बनाए । अमरले तीन चौका र एक छक्का प्रहार गरे । नरपथगन्जका रवि र भानुले चौथो विकेटमा ७७ रनको साझेदारी गरेर टिमको जित आधार तय गरेका थिए । आर्मीका जितेन्द्र मुखियाले ३१ रन र आकाश चन्दले २१ रन खर्चेर २२ विकेट लिए । दोस्रो खेलमा अर्को एपीएफले वाईआरसीसी विराटनगरमाथि ४ विकेटको जित निकालेको हो । १ सय १६ रनको मध्यम लक्ष्य पछ्याएको एपीएफले १७३ ओभरमा ६ विकेट गुमायो । अरुण ऐरीले २२ बलमा २ चौका र २ छक्कासहित २६ रन, पूर्ण बिकले २४ बलमा २ चौका र १ छक्कासहित २७ रन, अमरसिंह राउटेलाले २० बलमा ४ चौकासहित अविजित २२ रन र विपिन खत्रीले १३ बलमा दुई चौकासहित अविजित १३ रनको इनिङ्स खेले ।यसअघि एपीएफका पूर्ण बिक र अमरसिंहको कसिलो बलिङसामु वाईआरसीसी १७ ओभरमा समेटिँदा १ सय १५ रनमात्र बनाउन सक्यो । अभिषेक बाबुले २३ बलमा ३ चौका र १ छक्कासहित २८ रन, हर्ष भारीले ४ चौका र २ छक्कासहित ३० बलमा ४४ रनको योगदान गरेका थिए । बलिङमा एपीएफका विकले २६ रन खर्चेर ४ तथा राउटेलाले ४ ओभरमा १६ रन खर्चेर ३ विकेट लिएका थिए । एपीएफका अमरसिंह म्यान अफ द म्याच भए । मंगलबार आर्मी र वाईआरसीसी तथा एपीएफ र नरपथगन्ज भारतले प्रतिस्पर्धा गर्नेछन् । वैशाख ३ सम्म सञ्चालन हुने प्रतियोगिताका विजेताले १ लाख ५० हजार र उपविजेताले ७५ हजार रुपैयाँ पुरस्कार पाउनेछन् । म्यान अफ द सिरिजले ५० हजार मूल्यबराबरको क्रिकेट किट पाउनेछन् ।"
अभिलाषा मुख्य 'ड्र मा,"काठमाडौं (कास) नेपाली खेलाडी अभिलाषा विष्ट डब्लूटीए २५ के टेनिस प्रतियोगिताको मुख्य ड्र मा प्रवेश गरेकी छन् । मुख्य ड्रका लागि भएको छनोट प्रतिस्पर्धामा अभिलाषाले भारतकी अस्मिता इस्वारामूर्तिलाई ६१, ०६, १०७ ले पराजित गरेको नेपाल टेनिस संघका सदस्य अजय विष्टले जनाएका छन् । नेपाली टेनिसको इतिहासमा डब्लूटीए २५ के टेनिसमा कुनै पनि नेपाली खेलाडी मुख्य ड्रमा प्रवेश गरेको यो पहिलो पटक भएको सदस्य विष्टले बताए । प्रतियोगिता बुरुन्डीमा भइरहेको छ ।"

शीर्षक,विवरण
उपनिर्वाचनले परम्परागत दललाई झन् ठूलो धक्का,"दोस्रो जनआन्दोलन र संविधान जारी भएपछि मतदाताले पुराना दलबाट ठूलो आशा राखेका थिए तर उनीहरू सत्ता दाउपेचमै लिप्त भए, उनले भने, त्यसकै परिणाम मंसिरको आमनिर्वाचनमा देखिएको थियो । अहिले पनि तनहुँ१ मा यसको स्पष्ट संकेत आइसकेको छ ।चार महिनाअघि भएको निर्वाचनमा कांग्रेसबाट रामचन्द्र पौडेलले फराकिलो अन्तरले जितेका थिए । पौडेल राष्ट्रपति निर्वाचित भएपछि आइतबार भएको उपनिर्वाचनमा भने कांग्रेसले पकड जोगाउन सकेन । तनहुँ१ राष्ट्रपति पौडेल, पूर्वमन्त्री गोविन्दराज जोशी, रामचन्द्र पोखरेल, ध्रुव वाग्ले र शंकर भण्डारीहरूको समेत प्रभाव क्षेत्र हो । यहाँ ०६४ र ०७४ बाहेकका सबै निर्वाचन कांग्रेसले जितेको थियो । वाग्लेको जितले कांग्रेस नेतृत्वलाई सम्हालिएर अघि बढ्न दबाब परेको छ भने रास्वपा वैकल्पिक लोकतान्त्रिक शक्तिका रूपमा उदाएको छ ।पौडेल राष्ट्रपति भएपछि तनहुँ१ मा कांग्रेसले त्यहीँ जन्मिएर नेपाल विद्यार्थी संघको केन्द्रीय अध्यक्ष हुँदै पार्टी राजनीतिमा क्रियाशील रहेका नेता गोविन्द भट्टराईलाई उम्मेदवार बनाएको थियो । स्थानीयस्तरमा नागरिकसँग भिजेर ग्रामीण विकासको नेतृत्व गरेका भट्टराई पहिलो पटक संसदीय चुनावमा प्रत्याशी बनेका हुन् तर उनले वाग्लेको पक्षमा उर्लिएको जनलहर रोक्न सकेनन् । कांग्रेस तनहुँका सभापति जितप्रकाश आलेले उपनिर्वाचनबाट अप्रत्याशित परिणाम आएको बताए । हामीले यस्तो होला भन्ने कल्पना गरेका थिएनौं, यो अप्रत्याशित हो, उनले भने, सायद जनताले परिवर्तन नै खोजेका रहेछन् ।राजनीतिक विश्लेषक पुरञ्जन आचार्य भने उपनिर्वाचनबाट रास्वपा परम्परागत सोचले ग्रस्त मूलधारका पार्टीका लागि सशक्त विकल्प भएर उदाएको बताउँछन् । तत्कालै अर्को चुनाव छैन, भएको भए के हुन्थ्यो भन्ने हो तर अहिलेलाई रास्वपा सशक्त विकल्प भएर उदाएको छ, उनी भन्छन्, यसले मूलधारका पार्टीहरूलाई अब सम्हालिएर, सुध्रिएर अघि बढ्न चर्को दबाब परेको छ ।प्राध्यापक केसीले गत मंसिरको जनादेशलाई पुराना पार्टीले गम्भीर रूपमा नलिएको परिणाम केही यस पटक भोगेको र धेरैचाहिँ २०८४ को निर्वाचनमा अझ व्यक्त हुने स्पष्ट संकेत देखिएको बताए । यो पुराना पार्टीका लागि गम्भीर चुनौती हो, आगामी आमनिर्वाचनमा पुराना दलले अझ चुनौती सामना गर्नुपर्नेछ, उनले भने, नेताका क्रान्ति, जेल बसेका कथा, सत्तामा पुगेपछि गर्ने वाचाले खास गरी युवा मतदाताको रोटी सेक्नेवाला छैन । त्यसैले उनीहरू स्वर्णिम वाग्लेजस्ता उम्मेदवार रोज्दै छन् ।वाग्ले गत मंसिरमा भएको निर्वाचनमै कांग्रेसबाट उम्मेदवार बन्न चाहन्थे । उनी विगतमा कांग्रेसकै सरकार हुँदा पटकपटक राष्ट्रिय योजना आयोगको उपाध्यक्षदेखि पार्टी घोषणापत्रको तयारी र नीति निर्माणको तहमा विज्ञको भूमिका निभाउन पाएका उनले चुनावमा टिकट भने पाएनन् । एक पटक महाधिवेशन प्रतिनिधि मनोनीत भएका वाग्ले कांग्रेसको सक्रिय राजनीतिमा भने कहिल्यै थिएनन् । तैपनि त्यसबेला उनलाई टिकट नदिइएको भन्दै कांग्रेस नेतृत्व सामाजिक सञ्जालमा आलोचित बन्यो । टिकट नपाए पनि पार्टीका उम्मेदवारको पक्षमा खुलेर भाषण गर्दै देश दौडाहा गरेका वाग्ले त्यसबेलै कांग्रेस उम्मेदवार पौडेललाई भोट माग्न तनहुँ पुगेका थिए । गत निर्वाचनमा टिकट नपाएका कारण सामाजिक सञ्जालमा ठूलो जमातको समर्थन बटुलेका वाग्ले अहिले कांग्रेसको वैकल्पिक शक्ति बनाउन अग्रसर बने र एकै पटकमा राष्ट्रिय राजनीतिका मूल प्रवाहमा पुर्याइदिएको छ । राजनीतिक विश्लेषक आचार्य रास्वपा वैकल्पिक शक्तिका रूपमा उदाउँदा कांग्रेसलाई सबैभन्दा धेरै चुनौती रहेको बताउँछन् । कांग्रेसलाई अहिलेसम्म सबै कम्युनिस्ट मात्रै छन्, म मात्रै लोकतान्त्रिक हुँ भन्ने सुविधा थियो तर स्वर्णिमको जितसँगै रास्वपा कांग्रेसको विकल्प बनेर अघि आएको छ । यो कांग्रेस र युवा नेताहरूका लागि समेत चुनौती हो ।त्यसो त कांग्रेसले वाग्लेलाई रोक्न कमजोर बल लगाएको भने होइन । भट्टराईको उम्मेदवारी मनोनयनमै तनहुँ पुगेका महामन्त्री गगन थापा चुनावी अभियानको अन्त्यमा अर्का महामन्त्री विश्वप्रकाश शर्मासहित फेरि पुगे । कांग्रेसका केन्द्रीय पदाधिकारी र अधिकांश केन्द्रीय सदस्यहरूले तनहुँ पुगेर भट्टराईका लागि मत मागे । त्यति मात्रै होइन, प्रधानमन्त्री पुष्पकमल दाहाल र दुई पूर्वप्रधानमन्त्रीहरूसमेत लिएर गठबन्धनको चुनावी सभामा तनहुँ पुगेका सभापति देउवाले मञ्चबाटै गोविन्द भट्टराई जिताए, मन्त्री बनाउने घोषणा गरे । तर, शीर्ष नेताहरूले नै आश्वासन बाँडे पनि यस पटक मतदाता आश्वस्त भएनन् । कांग्रेसले उपनिर्वाचनकै लागि तनहुँमा पार्टीसँगै अन्तरसंघर्षमा रहेका पूर्वगृहमन्त्री गोविन्दराज जोशीमाथिको कारबाही फुकुवा गरेको थियो । तर, कारबाही फुकुवामा असन्तुष्ट जोशीले कांग्रेसलाई मत मागेनन् । ०७४ मा निर्वाचन क्षेत्र समायोजनपछि पौडेलविरुद्ध बागी उम्मेदवार बनेका जोशीलाई कांग्रेसले साधारण सदस्यसमेत नरहने गरी पार्टीबाट निकालेको थियो । जोशीको विद्रोहकै कारण ०७४ मा पौडेल पराजित भए । गत मंसिरको निर्वाचनमा भने जोशीको उम्मेदवारीले पनि पौडेललाई रोक्न सकेन । कांग्रेसले पहिलेको परिणाम जोगाउन सबै प्रयास गरेकै हो, तुलनात्मक रूपमा उम्मेदवार पनि कमजोर होइनन् तर अब मूलधारका दलहरूलाई हिजोजस्तो निर्वाचनमा पार्टीले जसलाई उभ्याए पनि कार्यकर्ताले मत हाल्नुपर्छ भनेर सोच्ने सुविधा रहने देखिएन, विश्लेषक आचार्य भन्छन्, जतिसुकै संगठन गरे पनि, काम गरे पनि केन्द्रको नेतृत्वको अनुहारले भुइँ तहमा प्रभाव पार्छ भन्ने पनि पुष्टि भएको छ । उपनिर्वाचनमा मान्छेहरूले पार्टीको नेतृत्वको पनि अनुहार हेरेका छन् ।मूलधारका दलका लागि अब संकटको घण्टी बजेको उनी बताउँछन् । राजनीतिमा युवा हस्तक्षेप बलियो गरी देखिएको छ । उपनिर्वाचनमा देशभित्रबाट मात्रै होइन, बाहिरबाट पनि युवाहरूले बलियो हस्तक्षेप देखाए, उनले भने, हिजोसम्म बाउबाजे कांग्रेस, एमाले भएका कारण मत हाल्नेहरूले पनि अहिले मत बदले, बाबुआमाको भोटमा विदेशमा भएका छोराछोरीको हस्तक्षेप भएको देखियो ।प्राध्यापक केसीले प्रधानमन्त्री, कांग्रेस सभापति देउवाको कुरा नपत्याउनु नै उनीहरूको विगत जिम्मेवार भएको बताए । पार्टी सरकारमा पुगेर जनताले के पाए ? शिक्षा, स्वास्थ्य, रोजगारी सुधार भयो कि भएन ? जीवनस्तर सुधार भयो कि भएन ? सारमा यी काम भएनन्, उनले भने, त्यसकारण जतिसुकै पुराना पार्टीको जम्बो टोली तनहँॅ पुगेर गठबन्धनका उम्मेदवारलाई जिताउन आग्रह गरे पनि बेवास्ता गरे ।"
स्वर्णिमको हुटहुटी जनअनुमोदित,"गत मंसिरको चुनावमा तनहँॅ१ बाट कांग्रेसका रामचन्द्र पौडेल २५ हजार ३ सय ६१ मतसहित विजयी भएका थिए । पौडेल राष्ट्रपतिमा चुनिएपछि उपनिर्वाचन गरिएको हो । कांग्रेसले यस पटक स्थानीय नेता गोविन्द भट्टराई उम्मेदवार बनाएको थियो । वाग्ले भने छिमेकी जिल्ला गोरखामा जन्मिएका हुन् । एमालेबाट सर्वेन्द्र खनाल उम्मेदवार दिए । काठमाडौं बस्दै आएका खनालको तनहुँ पुर्ख्यौली थलो हो ।पाँच महिनाअघि एमालेका एकबहादुर रानाले १९ हजार ९ सय ८१ मत पाएका थिए । अहिले खनालले त्यति मत पनि पाउन सकेनन् । कांग्रेसका उम्मेदवार भट्टराईलाई सत्ता गठबन्धनको साथ थियो । उनका लागि मत माग्न प्रधानमन्त्री पुष्पकमल दाहालसहित गठबन्धनका शीर्ष नेताहरू तनहुँ पुगेका थिए । तर नयाँ चुनावी लहरले भट्टराईलाई पाखा लगाइदिएको छ । राष्ट्रपति पौडेलले छाडेको क्षेत्रमा भट्टराईको पराजयले कांग्रेसभित्र खैलाबैला मच्चाएको छ । सभापति शेरबहादुर देउवाले सोमबार पार्टी संसदीय दलको बैठकमा नै कांग्रेसभित्र सुधार आवश्यक रहेको बताएका छन् । जबकि वाग्लेले कांग्रेसमा रहेका बेला यही मुद्दा उठाउँदा कुनै सुनुवाइ नभएको भन्दै पार्टी छाडेका थिए । वाग्लेले कांग्रेस छाड्नुअघि भनेका थिए, पछिल्ला वर्ष कांग्रेस पार्टीभित्रका गतिविधि नियालेका प्रत्येक स्वाभिमानी कांग्रेसजनको शिर निहुरिने अवस्था आएको छ, जननायक बीपी कोइराला, गणेशमान सिंह, सुवर्णशमशेर र किसुनजीको ऐतिहासिक दल अहिले दाइभाउजूभतिजको अक्षम गिरोहमा परिणत हुने क्रममा छ । कृपा र निगाहको जीवनपर्यन्त राजनीतिभन्दा समय सीमा तोकेर आफ्नो उमेर, ज्ञान, ऊर्जा सान्दर्भिक रहँदै डेलिभरी प्रयोजनमा जान चाहें ।पार्टी छाडेको एक महिना नपुग्दै वाग्ले कांग्रेसलाई हराएर संसद् छिर्दै छन् । गत चुनावमा वाग्ले कांग्रेसको चुनावी घोषणापत्र तयार गर्ने समितिमा थिए । त्यसबेला उनले महामन्त्री गगन थापासँग निकट रहेर काम गरेका थिए । वाग्ले अब संसद्मा कांग्रेस नेताहरूको राजनीतिक प्रतिस्पर्धीका रूपमा रहनेछन् । वाग्लेको यो फड्को कांग्रेसका लागि एउटा निर्वाचन क्षेत्रको पराजय मात्र होइन, दलभित्र झाँगिँदै गएको निषेधको राजनीतिमाथि मतदाताले दिएको झापड पनि हो । नसुध्रिए आगामी दिनमा पार्टीले भोग्दै जानुपर्ने असफलताको जनाउ घण्टी पनि हो । अन्तर्राष्ट्रिय दातृ संघसंस्थाका आकर्षक सेवासुविधा र अवसर छाडेर कांग्रेसको राजनीतिमा सक्रिय भएका वाग्लेले गत मंसिर ४ कै निर्वाचनमा उम्मेदवार बन्न चाहेका थिए । उनको नाम चितवन१ बाट सिफारिस भएको पनि थियो । उनलाई टिकट दिलाउन कांग्रेसका महामन्त्रीद्वय गगन थापा र विश्वप्रकाश शर्मा लागिपरेका थिए । थापा वाग्लेका लागि काठमाडौं४ छाडेर सर्लाही४ मा जानसमेत तयार भएका थिए । गोरखा र काठमाडौंबाट पनि उनको नाम चर्चामा थियो तर सभापति देउवा र उनकी पत्नी आरजु राणाले नै वाग्लेलाई नियतवश रोकेको चर्चा कांग्रेस वृत्तमा छ । कांग्रेसबाट टिकट नपाएपछि उनलाई एमालेले काठमाडौं७ र राष्ट्रिय स्वतन्त्र पार्टीले देशको कुनै पनि क्षेत्रबाट उम्मेदवार बन्न प्रस्ताव गरेका थिए । ती दुवै प्रस्ताव अस्वीकार गर्दै उनले पाँच वर्ष प्रतीक्षा गर्ने उद्घोष गरेका थिए । तर, उनी उपचुनाव हुने भएपछि राष्ट्रिय स्वतन्त्र पार्टीमा गए । विषय विज्ञताका कारण धेरै अन्तर्राष्ट्रिय फोरममा वाग्ले सुपरिचित छन् । उनले मुलुकका आर्थिक सूचकहरू कमजोर भएका बेला आफूले कुनै न कुनै भूमिका खेल्न सक्ने बताउँदै आएका छन् । आफूमा देश परिवर्तनको हुटहुटी भएको उल्लेख गर्दै आएका वाग्लेले चुनावी अभियानका क्रममा पनि यस्तै मुद्दालाई आफ्नो मन्तव्यको मुख्य विषय बनाएका थिए । वाग्लेको विज्ञता को चर्चा नै सानदार जितका लागि आधार बनेको हो । तर, आफ्नो व्यक्तित्वप्रतिको आकर्षण मात्र होइन, परम्परागत दलहरूको कार्यशैलीप्रतिको असन्तुष्टिको मत पनि वाग्लेलाई परेको छ । निश्चित कालखण्डमा नयाँप्रति आशा र भरोसा राख्दै मतदाताले मत बदल्ने इतिहास यो उपनिर्वाचनमा तनहुँमा पुनरावृत्ति भएको छ । वाग्लेले नै चुनावी अभियानका क्रममा भनेझैं यस पटक परम्परागत मतको जमिनदारी भत्केको छ । यस्तै लहर २०४८ सालमा कांग्रेस, २०५१ सालमा एमाले, २०६४ सालमा माओवादी र मधेशकेन्द्रित दल, २०७४ सालमा नेकपामा देखिएको थियो । बूढानीलकण्ठबाट हाईस्कुलमा पढेका वाग्लेले लन्डन स्कुल अफ इकोनोमिक्स, हार्वर्ड विश्वविद्यालय र अस्ट्रेलियन नेसनल युनिभर्सिटीबाट उच्च शिक्षा लिएका हुन् । सुशील कोइराला नेतृत्वको सरकारका पालामा उनी राष्ट्रिय योजना आयोग सदस्य थिए । त्यतिबेला उपाध्यक्ष गोविन्द पोखरेल थिए । सदस्यका रूपमा दुई कार्यकाल बिताएका वाग्ले शेरबहादुर देउवा चौथो पटक प्रधानमन्त्री भएका बेला उपाध्यक्ष बनेका थिए । विगतमा विज्ञको हिसाबले जोडिए पनि सक्रिय राजनीतिको मैदानमा वाग्लेको यो पहिलो प्रवेश हो । पहिलो प्रयासमै उनले संसदीय चुनावको परीक्षा पास गर्दै छन् । उनी अब परम्परागत दल र सांसदहरूकै पदचाप पछ्याउँदै अघि बढ्छन् कि फरक देखिन्छन्, प्रतिनिधिसभाको नयाँ कक्षामा उनको अब्बलताको अर्को परीक्षा हुनेछ ।"
बोलपत्र प्रकरणमा भट्टराई र रेग्मी मन्त्रालय तानिए,काठमाडौं (कास) राष्ट्रिय परिचयपत्रमा अभिलिखित नागरिकका वैयक्तिक र जैविक विवरण रुजु गर्ने ठेक्का निजी कम्पनीलाई दिनका लागि बोलपत्रलगायत प्रक्रियामा संलग्न राष्ट्रिय परिचयपत्र तथा पञ्जीकरण विभागका दुई अधिकारी छानबिनका लागि मन्त्रालय तानिएका छन् ।हाल मोरङका प्रमुख जिल्ला अधिकारी रहेका विभागका तत्कालीन महानिर्देशक तीर्थराज भट्टराई र विभागका निर्देशक मुकेश रेग्मी छानबिनका लागि मन्त्रालय तानिएका हुन् । सार्वजनिक खरिद ऐनविपरीत ७ दिने बोलपत्रबाट परिचयपत्रका जैविक र वैयक्तिक विवरण रुजु गर्ने ठेक्का निजी कम्पनी एडभान्टेज इन्टरनेसनललाई दिन गरिएका निर्णय प्रक्रियामा दुवै जना संलग्न थिए । तत्कालीन उपप्रधान तथा गृहमन्त्री रवि लामिछानेले मन्त्री बनेको तीन दिनमै माघ १३ मा मन्त्रीस्तरीय निर्णयबाट नागरिकका विवरण प्रमाणीकरण एवं अन्तरप्रणाली आबद्धतासम्बन्धी कार्यविधि२०७९ जारी गर्दै ऐनविपरीत ७ दिने बोलपत्रबाट एउटा मात्र कम्पनी प्रतिस्पर्धामा उतारेर एडभान्टेजलाई प्रमाणीकरणको ठेक्का दिलाएका थिए । उक्त कार्यविधिअनुसार बोलपत्र प्रक्रिया र ठेक्का सम्झौता विभागबाट भएको थियो । एडभान्टेजको एकल आवेदन परेपछि उसैलाई १० वर्षका लागि रुजु गर्ने इजाजत दिइएको थियो । लामिछानेले जारी गरेको उक्त कार्यविधि सार्वजनिक खरिद ऐनका प्रावधानविपरीत भएको विषयमा कान्तिपुरले समाचार प्रकाशित गरेको थियो । त्यसपछि गत वैशाख ५ को मन्त्रिपरिषद् बैठकले कार्यविधि खारेज र ठेक्का रद्द गर्दै त्यस प्रक्रियामा संलग्नमाथि छानबिन गर्न समिति बनाएको थियो । छानबिन गर्न गृहले विभागका तत्कालीन महानिर्देशक भट्टराई र हालका निर्देशक रेग्मीलाई सोमबार मन्त्रालय तानेको हो । भट्टराईलाई मन्त्रालय तानेर उनको ठाउँमा संखुवासभाका प्रजिअ वीरेन्द्र यादवलाई पठाइएको छ । भट्टराई परिचयपत्रको रुजु गर्ने ठेक्काको काम पूरा भएपछि माघ १३ मा मोरङको प्रजिअ भएर गएका थिए ।
परिवार खोज्दै सुधा,"उनले परिवार भेट्लिन् ? हालसम्मको खोजीमा उनको परिवारबारे पत्ता लाग्न कठिन देखिएको छ । बाल मन्दिरमा आश्रय दिनुपूर्व बालबालिकाको पूर्ण विवरणसहितको फाराम तयार पारिन्छ । त्यस्तो फाराममा पनि सुधाको परिवारका बारे केही विवरण उल्लेख गरिएको देखिँदैन । उनको अनुमानित जन्ममिति र उनलाई भर्ना गर्ने कर्मचारी सावित्री बस्यालको मात्रै त्यहाँ नाम लेखिएको छ । फाराममा उनलाई वडा प्रहरी कार्यालय बानेश्वरको सिफारिसमा जिल्ला प्रशासन कार्यालय काठमाडौंद्वारा भर्ना गर्न पठाएको मात्रै उल्लेख छ । कुनै विशेष पहिचान र परिवारसहितको परिचय नखुले पनि सुधा नेपाली हुन् भन्ने सरकारी कागजातले पुष्टि गर्छ । डच परिवारको संस्कारमा हुर्के पनि उनको मनमा नेपालीपना देख्न सकिन्छ । उनको नेपाल प्रेम बुझ्न घाँटीको नेक्लेसमा झुन्डिरहेको लकेट हेरे पुग्छ, जसमा देवनागरी लिपिमा सुधा लेखिएको छ । नेपाली बोल्न र पढ्न नआए पनि देवनागरीमा आफ्नो नाम लेखिएको लकेट झुन्ड्याउँदा आफूलाई रमाइलो लागेको उनले बताइन् । उक्त लकेट योहानका नेदरल्यान्ड बस्ने एक भारतीय मूलका साथीले नेपाल घुम्न आउँदा ल्याइदिएका थिए । पछिल्ला पाँच महिनादेखि सुधा संवाददातासँग इमेल सम्पर्कमा थिइन् । उनले नेपालबारे अनेकन जिज्ञासा राख्थिन् र कुराकानीको अन्तिममा भन्थिन् के नेपाल आएँ भने मैले मेरो परिवार भेटुँला ? परिवार खोज्न कति सहज होला ? यस्ता प्रश्नको यकिन थिएन । सुधासँग आफू नेपाली हुँ भन्नेबाहेकका कुनै प्रमाण छैनन् । डच बाबुआमालाई उनले परिवारको पत्तो लगाउन सकिन भने मनमा उठेका अनेकन प्रश्नको उत्तर भेटेर छोरी शान्त हुन्छिन् भन्ने आस लागेको छ । यो भ्रमणमा पनि तपार्इंले केही पत्ता लगाउनुभएन भने ? भन्ने प्रश्नमा उनले भनिन्, यो तीन हप्तामा पनि केही पत्ता लगाइन भने पनि केही छैन । भविष्यको कुनै न कुनै दिनमा त म पत्ता लगाउँछु नै ।"
टंकको बलिउड यात्रा,"(लन्डन)बलिउड निर्देशक सन्दीप रेड्डी भांगाले ग्याङसटर ड्रामा एनिमल को छायांकनका लागि बेलायतमा कलाकार खोजी गरिरहेका थिए । भारतमा हुने छायांकन सकाएका कविर सिंह निर्देशक बेलायती राजधानी लन्डनको भाग छायांकनको तयारीमा जुटिरहेका थिए । संयोग नै हुनुपर्छ एक भारतीय एजेन्सीले टंक धमला (लियो) लाई भन्यो, सन्दीपले लन्डनमा केही कलाकार खोजिरहेका छन् । बायोडाटा र केही तस्बिरहरू पठाइदेऊ, छानिने चान्स छ । टंकले एजेन्सीमार्फत पठाएका केही तस्बिर र बायोडाटा हेरेपछि निर्देशक सन्दीपले उनलाई भेट्न बोलाइहाले । आफू बसिरहेको लन्डन प्याडिङटनस्थित एक होटलमा पुगे टंक । मलाई हिन्दी र अंग्रेजीमा केही बोल्न लगाए । अनि, अभिनय गर्न भने, टंकले उक्त क्षण सम्झिए । आफूले भनेअनुसार गरेर मन जितेका टंकलाई सन्दीपले तत्कालै प्रशंसा गर्दै भने, वेल डन । अंग्रेजी र हिन्दी दुवै भाषा राम्रो बोल्ने रहेछौ । त्यसपछि सन्दीपले सहायक निर्देशक प्रतीकसँग टंकको चिनजान गराइदिए । प्रतीकले टंकको सम्पर्क नम्बर मागेर यसअघि खेलेका फिल्म वा म्युजिक भिडियो भए पठाइदिन भनेपछि टंकले पठाइदिए । त्यसको केही दिनमै उनलाई खबर आयो, तिमी आउनु । बलिउड अभिनेता रणवीर कपुर, बबी देओल, अनिल कपुर, तृप्ति डिम्री, रश्मिका मन्दना आदि कलाकार अभीनित एनिमल मा छानिएपछि टंकको खुसीले सीमा नाघ्यो ।लन्डनमा पेसाले चार्टर्ड अकाउन्टेन्ट टंकले यसअघि नेपाली तथा ब्रिटिस फिल्ममा काम गरिसकेका थिए । विभिन्न हिन्दी र नेपाली म्युजिक भिडियोमा पनि । तर, बलिउडको ठूलो ब्यानर अनि नाम चलेका कलाकारसँग जोडिएपछि भने उत्साहित नहुने कुरै भएन । एनिमल मा टंकको भाग गिल्फोर्ड एयरपोर्ट, हर्टफोर्डसायरस्थित ब्रोकेट हललगायत हेरिटेज साइटमा १३ दिन लगाएर छायांकन भयो । फिल्ममा बबी देओलका भाइको भूमिकामा देखिनेछन् टंक । यसअघि थुप्रै प्रोजेक्ट गरिसकेकाले क्यामेरा फेस गर्न कुनै संकोच नलागेको बताउँछन् उनी । बलिउड टिमसँग काम गर्दा व्यावसायिक कुरा धेरै सिकें र आत्मविश्वास पनि बढ्यो, उनले कान्तिपुरसँग भने, मलाई बलिउडको प्रोजेक्टले यस क्षेत्रमा थप प्रेरित गरेको छ । अवसर पाए नसकिने केही हुँदो रहेनछ भन्ने लाग्यो ।अप्रिल १ देखि १६ सम्म इन्गेज भएर उनले नेपाली रुपैयाँ दस लाखजति पारिश्रमिक पनि पाए । रणवीर, बबी देओललगायत क्रु सदस्यहरूसँग नजिकिन पाए । अनि उनीहरूसँगको उठबसले धेरै कुरा सिक्ने अवसर पनि । एनिमल अगस्ट दोस्रो साता रिलिज गर्ने निर्माण टिमको योजना छ । एनिमल मा खेलेलगत्तै टंकले लङ्फोर्ड एसोसिएट्स नामक एजेन्सीसँग सम्झौता गरेका छन्, जसले मिडिया र मनोरन्जनका क्षेत्रमा तीन दशक बढी समयदेखि काम गरिरहेको छ । यो सम्झौताले मेरो करिअर अझ द्रुतगतिमा बढ्ने आशा छ, उनले भने । कैलालीको लम्कीका टंक सानैदेखि कलाकारितामा रुचि राख्थे । स्कुलतिर नाटक गर्थे, पढाइभन्दा रंगीन क्षेत्र नै रमाइलो लाग्थ्यो । बेलायत आउनुअघि रेडियो नेपालमा काम गर्थे उनी । १३ वर्षअघि बेलायत पढ्न आएका उनी करिब ८ वर्षअघिदेखि हो, कलाकारितामा होमिएको । लन्डनको किङ्डम स्कुल अफ आर्ट्समा एक वर्ष प्रशिक्षण र भारतको यात्री थिएटर ग्रुपसँग ६ महिना ड्रामा सिकेका टंकले अहिले नृत्यसमेत सिक्दै छन् । अभिनय खासमा मानिसको अन्तरमनदेखि आउने विशेष कला हो जस्तो लाग्छ । सिकेर मात्रै पनि हुँदैन, आफ्नो सिकाइ र अनुभवबारे उनी भन्छन् । कलाकारितामा भने आफूलाई खासै संघर्ष गर्नु नपरेको उनको भनाइ छ । सेन्ट्रल लन्डनको प्रख्यात सोफेर प्लस कम्पनी मा अकाउन्ट्स एन्ड ट्याक्स म्यानेजर हुन् उनी । उनले जागिरको व्यस्तताबीच अभिनयलाई समय छुटयाएका हुन् । मेरो होलिडे नै फिल्म सुटिङमा सकिन्छ । जागिर, घरपरिवार अनि आफ्नो सोखको काम गर्दा सधैं दौडधुपमै बित्छ, बेलायती जिन्दगी, आफ्नो व्यस्तताबारे उनले सुनाए । ब्रिटिस एयरवेज, स्विस एयरवेज, २०१८ को विश्वकपका बेला कोकाकोलालगायत अंग्रेजी र नेपाली विज्ञापनमा पनि उनले काम गरिसकेका छन् । नेपाली फिचर फिल्म सरौतो, ब्रिटिस फिल्म डेन्जरस गेम र नेपाली निर्देशकको अंग्रेजी सर्ट मुभी कर्मा मा पनि उनको लिड रोल गरेका थिए । एनिमल बाहेक टंकका बलिउड निर्देशक जाइघम इमामको सुपर वुमन र दिवाकर भट्टराईको फिल्म हनी बनी (मुख्य खलपात्र) पनि प्रदर्शन हुँदै छन् । टंकले गत वर्ष अडिसनमार्फत भारतीय लेखक, निर्देशक विनयराम तिवारीको तेरे बादे म्युजिक भिडियोमा पनि खेल्ने अवसर पाए । त्यसबाहेक बेलायत बस्ने कुशल श्रेष्ठ र कपिल रिजालको निर्देशनमा बनेका म्युजिक भिडियोमा पनि उनको भूमिका छ । आफू पेसाले अकाउन्टेन्ट भए पनि अभिनयबाट टाढा हुन नसक्ने बताउँछन् उनी । नेपाली फिल्म क्षेत्रबाट पनि राम्रो अफर आउने प्रतीक्षामा छन् टंक । नेपाली फिल्ममा काम गरेर अन्तर्राष्ट्रिय चिनारी हुने नदेखिए पनि आफ्नो मातृभूमि र नेपाली माटोको सुगन्धले बेग्लै आनन्द दिन्छ, टंकले भने ।"
सतीदेवी मा मलिका,"काठमाडौं (कास) लक्ष्मण सुवेदीको लेखन तथा निर्देशनमा फिल्म सतीदेवी निर्माण हुने भएको छ । काठमाडौंको भद्रकालीस्थित मन्दिरमा शुभमुहूर्त गरेसँगै फिल्मको छायांकन सुरु गरिएको छ । निर्देशक सुवेदीले सामाजिक सञ्जालमा तस्बिरहरू सार्वजनिक गर्दै फिल्मको छायांकन सुरु भएको जनाएका हुन् । फिल्मको नाम सतीदेवी भए पनि कथावस्तु भने हिन्दुधर्मकी देवी सतीदेवीबारे नभएको सुवेदीले जनाएका छन् । उनका अनुसार सतीदेवी एक ग्रामीण युवतीको संघर्षमा आधारित कथा हो । फिल्ममा मलिका महत, भोलाराज सापकोटा, कुलदीप अधिकारी, मनीषा सापकोटा, सुजिता सिवाकोटी, सन्दीपबाबु लोहनीलगायत कलाकारको भूमिका रहनेछ । मलिकाले यात्रा बाट फिल्म क्षेत्रमा डेब्यु गरेकी हुन् । उनको पछिल्लो फिल्म पानीफोटो हो । फिल्म दिलासा क्रियसन र गोल्डेन स्टेट मुभी मेकर्स एलएलसी क्यालिफोर्नियाको ब्यानरमा निर्माण हुन लागेको हो ।"
स्वेज नहर निर्माण,"सन् १८५९ मा आजकै दिन (अप्रिल २५) मा इजिप्टमा स्वेज नहरको निर्माण सुरु गरिएको थियो । भूमध्य सागर र लाल सागर जोड्ने नहर मानव निर्मित हो । पोर्ट सेडबाट सुरु भएर स्वेज पोर्टसम्म फैलिएको नहर १९३३० किलोमिटर लामो छ ।नहरको निर्माण १८६९ को नोभेम्बर १७ मा सम्पन्न भएको थियो । पछि इजिप्टले सन् २०१५ मा स्वेज नहरको विस्तार गरेको थियो । विस्तारका कारण जलमार्गलाई थप गहिरो तथा जहाज आउजाउ गर्ने बाटो केही फराकिलो पारिएको थियो । फ्रान्स र ब्रिटेनको संयुक्त प्रयासमा दस वर्ष लगाएर निर्माण गरिएको नहर प्रयोगमा आउँदा निकै ठूलो प्रचार गरिएको थियो । नहरको निर्माणसँगै पानीजहाजहरू उत्तर एट्लान्टिक र हिन्द महासागरबीच सिधै आवतजावत गर्न बाटो खुलेको हो । एसिया र युरोप आवागमनका लागि अफ्रिका महादेश घुम्नुपर्ने बाध्यता अन्त्य गरेका कारण नहर युरोप र एसियाबीचको व्यापारको मुख्य मार्गसमेत बनेको हो । पहिलो विश्वयुद्धमा टर्कीले पूर्वबाट र दोस्रो विश्वयुद्धमा जर्मनीले पश्चिमबाट नहरमाथि आक्रमण गरेका थिए । तर सन् १९५६ मा इजिप्टका राष्ट्रपति गमाल अब्देल नासेरले युद्धमार्फत नहरलाई राष्ट्रियकरण गरे । जसका कारण इजरायल, फ्रान्स र बेलायतसँग इजिप्टको विवाद उत्पन्न भएपछि १९५७ को मार्चसम्म नहर बन्द भएको थियो । हाल भने यो नहर पूर्णतः इजिप्टको सञ्चालन र नियन्त्रणमा छ ।"
सुनसान छ धम्पुस,"(पोखरा)पोखरा हेम्जा हुँदै पुगिन्छ, सुन्दर पर्यटकीय क्षेत्र धम्पुस । अन्नपूर्ण पदयात्राको प्रवेशद्वार मानिने यो क्षेत्र हिजोआज सुनसान छ । होटल व्यवसायी असिम गुरुङ निराश छन् । नयाँ वर्षमा होटल भरिभराउ हुने आशा यस वर्ष पनि पूरा भएन । पर्यटकको आगमन कम हुन थालेपछि व्यवसाय धराशायी हुने चिन्तामा छन् उनी । बैंकको ब्याज र ऋणको परको कुरा हो, धम्पुसको भविष्य के हुने हो भनेर उनी चिन्तित छन् । १२ वर्षदेखि धम्पुसमा होटल सञ्चाल गर्दै आएका गुरुङ धम्पुसमा पर्यटन आगमन धेरै न्यून हुने कल्पना गरेका थिएनन् । सिजनमा हाम्रोमा होटल अकुपेन्सी ८० प्रतिशतसम्म हुन्थ्यो, उनले भने, अचेल त्यो छैन ।माछापुच्छ्रे गाउँपालिका ७ मा अवस्थित धम्पुस पोखराको नजिकैको पर्यटकीय स्थल हो । कोरोना महामारीपछि धम्पुसको पर्यटन व्यवसाय तंग्रिने आशामा रहेका व्यवसायी विमान दुर्घटनाले अर्को समस्या थपिदिएको धम्पुस पर्यटन व्यवसायी संघका सचिव राजु भण्डारी बताउँछन् । उनी भन्छन्, कोरोनापछि व्यवसाय राम्रो चल्छ भन्ने आस थियो । जहाज दुर्घटनापछि त झन् पर्यटक आउनै छाडे । पर्यापर्यटनका लागि आउने विदेशी पर्यटक आम्दानीको प्रमुख स्रोत रहेको उनले बताए । स्वेदशी पर्यटकहरू पनि सडक सञ्जालका कारण आउनै छाडेको उनले बताए । मुग्लिङपोखरा सडक स्तरोन्नति हुँदा स्वदेशी पर्यटकको आगमन कम भएको उनले बताए । पोखराबागलुङ सडकखण्ड हुँदै घट्टेखोलादेखि माथि कच्ची सडक हुँदै धम्पुस पुगिन्छ । देशका विभिन्न जिल्लाबाट धुम्पस बस्नैका लागि टुर प्याकेज गरेर विद्यार्थीहरू आउने गर्थे । स्वदेशी पर्यटक पहिलो दिन पोखरा नबसी धम्पुसमै बस्न रुचाउनेहरू पनि छन् । हाम्रोमा सडक पनि राम्रोसँग बनेको छैन । पदमार्ग रुचाउने पर्यटकहरू अन्यत्र जान थालेका छन्, भण्डारीले भने । धम्पुस क्षेत्रमा ठूलासाना गरेर ३६ वटा होटल सञ्चालनमा छन् । तिनमा ५ सय जना पर्यटक बस्न मिल्ने गुरुङले बताए । पहाड र पखेरामा जथाभावी खुलेका होटलले व्यवसाय जोखिम बनाउनुका साथै अस्वस्थ प्रतिस्पर्धा बढाएको उनले बताए । अन्नपूर्ण पदमार्गको प्रवेशद्वार मानिने धम्पुसको व्यवसाय अन्य क्षेत्रमा खुलेका ट्रेलका कारण खस्किएको गुरुङको गुनासो छ । धम्पुसबाट माछापुच्छ्रे हिमाल प्रस्ट रूपमा देखिन्छ । यहाँबाट देखिने हिमाली दृश्य हेर्न भनेर पदयात्रीहरू एक दिन यहाँ बास बस्थे । जथाभावी रूपमा खुलेका होटल र ससाना ट्रेलले अस्वस्थ प्रतिस्पर्धा बढाएको धम्पुसका पुराना पर्यटन व्यवसायी दलबहादुर गुरुङ बताउँछन् । उनी भन्छन्, यहाँ पहिलापहिला सूर्यादय र हिमशृंखला हेर्नकै लागि भनेर पर्यटकहरू बस्थे । अचेल मर्दी ट्रेल जानका लागि जथाभावी पदमार्ग खोल्ने क्रम बढेको छ । हाम्रो व्यसाय चौपट हुने अवस्थामा छ ।चन्द्राकुमारी गुरुङको पनि समस्या अरूको जस्तै छ । उनले पनि लाखौं लगानी गरेर व्यवसाय सञ्चालन गरेकी छन् । तर पर्यटक आगमन ठप्प भएपछि व्यवसाय चौपट छ । पर्यटकलाई आकर्षित गर्नका लागि संरचना पनि निर्माण गरिएको छ । धम्पुस पोखरीको संरक्षण पनि गरिएको छ । अझ टावरसमेत निर्माण गरिएको छ । अन्नपूर्ण संरक्षण क्षेत्र आयोजना (एक्याप) को सहयोगमा स्थानीय स्तरमा पानी पोखरीसहित लाखौं लगानी गरेर धम्पुस टावर निर्माण गरिएको थियो । पर्यटनक आगमन नभएपछि सुनसान जस्तो छ । होटल व्यवसायहरूबीच अस्वस्थ प्रतिस्पर्धा हुँदा धेरै व्यवसायी डुब्ने खतरामा रहेको चन्द्राकुमारीले बताइन् । संरक्षण क्षेत्रभित्र जथाभावी होटलहरू निर्माण गरिएको भन्दै ल्वाङघलेलका ओमप्रसाद गुरुङले माछापुच्छ्रे गाउँपालिका, एक्याप कार्यालयविरुद्ध मुद्दा दायर गरेका थिए । उनले जथाभावी रूख काटेर जमिन अतिक्रमण गरेर निर्माण गरिएको संरचना हटाउन माग गरेका थिए । उच्च अदालत पोखराले अवैध संरचना हटाउन आदेश दिए पनि नहटाइएको ओमप्रसादको भनाइ छ । अन्नपूर्ण पदमार्ग क्षेत्रमा जग्गा अतिक्रमण गरेर स्थानीय तहका जनप्रतिनिधिको आडमा होटलहरू धमाधाम खुलेको उनको दाबी छ । हामीले हेर्दा मात्रै करिब ६०७० वटा होटल सार्वजनिक जग्गा अक्रिमण गरेर बनाइएका छन् । अदालतले हटाउन आदेश दिए पनि पालना भएको छैन, व्यवसायी असिम गुरुङले भने ।"
प्रमुख दलबीच संसदीय समिति बाँडफाँटको सहमति,"(काठमाडौं)संसद्का प्रमुख तीन दल कांग्रेस, एमाले र माओवादी शीर्ष नेताको सोमबार बसेको बैठकमा संसदीय समितिको नेतृत्व बाँडफाँट गर्ने र महत्त्वपूर्ण विधेयक अगाडि बढाउने सहमति जुटेको छ ।संसदीय समिति बन्न नसक्दा महत्त्वपूर्ण विधेयकसमेत अगाडि बढाउन नसकिएको अवस्थामा प्रधानमन्त्री तथा माओवादी अध्यक्ष पुष्पकमल दाहाल, कांग्रेस सभापति शेरबहादुर देउवा र एमाले अध्यक्ष केपी शर्मा ओलीबीच समितिलाई पूर्णता दिने सहमति भएको हो । कांग्रेस प्रमुख सचेतक रमेश लेखकका अनुसार प्रमुख प्रतिपक्षी दल एमालेले एउटा विशेष समिति र अरू दुई गरी तीन समितिको नेतृत्व पाउने भएको छ ।एमालेसँग संसदीय समितिको नेतृत्व सँगसँगै यो अधिवेशनमा संसद्ले गर्ने कामको बारेमा पनि सहमति भएको छ, एउटा संयुक्त समिति, सार्वजनिक लेखा समिति र अर्को एक समितिको नेतृत्व एमालेले लिनेछ, लेखकले भने, बाँकी समितिको नेतृत्वका विषय सरकार र अरू दलबीच छलफल गरेर टुंग्याउँछौं ।कांग्रेसले संसदीय सुनुवाइ समितिको सभापति, एमालेले लेखा समिति, राज्यका निर्देशक सिद्धान्त नीति र दायित्वको कार्यान्वयन अनुगमन तथा मूल्यांकन समितिको सभापति लिने सहमति भएको एमाले प्रमुख सचेतक पदम गिरीले बताए । संसदीय सुनुवाइ समितिमा कांग्रेस र एमालेका ४४ सदस्य रहनेछन् । समितिका बाँकी ७ सदस्य माओवादी, रास्वपा, जसपा, एकीकृत समाजवादी, राप्रपालगायत दलबाट हुनेछन् । प्रतिनिधिसभामा अर्थ, अन्तर्राष्ट्रिय सम्बन्ध, उद्योग तथा वाणिज्य र श्रम तथा उपभोक्ता हित, कानुन न्याय तथा मानवअधिकार, कृषि सहकारी तथा प्राकृतिक स्रोत, महिला तथा सामाजिक मामिला, राज्य व्यवस्था तथा सुशासन, पूर्वाधार विकास, शिक्षा स्वास्थ्य तथा सूचना प्रविधि र सार्वजनिक लेखा गरी १० वटा समिति रहनेछन् । एमाले सचेतक गिरीका अनुसार अर्को कुन समितिको नेतृत्व लिने भन्ने टुंगिन बाँकी छ । कुन समितिमा कसलाई पठाउने भन्ने सूची रास्वपा, राप्रपा, जसपा, एकीकृत समाजवादी, लोसपा र जनमतले सभामुख देवराज घिमिरेलाई बुझाइसकेका छन् । कांग्रेस, एमाले र माओवादीले नाम सिफारिस गर्न बाँकी छ । यसबाहेक तीन दलबीच संवैधानिक परिषद्सम्बन्धी विधेयकलाई तत्कालै प्रतिनिधिसभाबाट टुंगो लगाउने तथा शान्तिप्रक्रियासँग जोडिएको सत्यनिरुपण तथा मेलमिलाप आयोगसम्बन्धी विधेयकलाई विशेष समिति गठन गरेर टुंग्याउन सहमति भएको छ ।संवैधानिक परिषद्सम्बन्धी विधेयक लामो समयसम्म अगाडि बढ्न नसक्दा सर्वोच्च अदालतका प्रधानन्यायाधीश नियुक्ति प्रक्रिया रोकिएको छ । दलहरू १५ सदस्यीय विशेष समिति गठन गरेर शान्तिप्रक्रियाका कामलाई निष्कर्षमा लैजान तयार भएका छन् । यसअघि सत्तापक्ष र प्रतिपक्ष यो मुद्दामा विभाजित थिए । सरकारले संसद्मा पेस गरेको विधेयकमा विपक्षी सांसदले संशोधन प्रस्ताव दर्ता गराएका छन् । सत्तापक्षले संक्रमणकालीन न्यायसम्बन्धी विधेयक फास्ट ट्र्याकमा टुंग्याउन चाहेको थियो भने एमालेले समितिमा छलफल गरेर सहमतिमा टुंग्याउनुपर्ने अडान राख्दै आएको थियो ।माओवादी प्रमुख सचेतक हितराज पाण्डेका अनुसार प्रमुख तीन दलबीच संक्रमणकालीन न्यायसम्बन्धी विधेयकलाई विशेष समिति गठन गरेर अर्को अधिवेशनबाट पारित गर्ने सहमति बनेको छ । टीआरसीका लागि विषयगत समितिमा नगई १५ सदस्यीय विशेष समिति बनाउने सहमति भएको छ, पाण्डेले भने, यही अधिवेशनमा समिति गठन गर्ने र बजेट अधिवेशनको सुरुवातमै त्यसलाई टुंग्याउने तयारी छ । उनका अनुसार चालु अधिवेशन एकदुई दिनमै टुंग्याउने सरकारको तयारी छ ।"
भ्रष्टाचार मुद्दामा हदम्याद ५ वर्ष !,"(काठमाडौं)सरकारी सम्पत्ति हानिनोक्सानी गरी भ्रष्टाचार गर्नेलाई मृत्युपछि पनि मुद्दा चलाउन सकिने भ्रष्टाचार निवारणसम्बन्धी ऐन, २०५९ मा प्रावधान संशोधन गरेर हदम्याद ५ वर्षमा सीमित गर्न सरकारले विधेयक अघि बढाएको छ । राष्ट्रिय सभामा पेस भएको ऐनको पहिलो संशोधन विधेयक २०७७ लाई मंगलबार प्रतिनिधिसभाको बैठकमा प्रस्तुत गरिँदै छ । भ्रष्टाचार मुद्दा चलाउने हदम्याद ५ वर्षमा सीमित गर्ने तयारीलाई भ्रष्टाचारीलाई उन्मुक्ति दिने प्रपञ्च भनी कानुनविद्ले टिप्पणी गरेका छन् । उनीहरूले विधेयकको उक्त प्रावधानका विषयमा सांसदहरूले गम्भीर भएर पुनरावलोकन गर्नुपर्नेमा जोड दिएका छन् । भ्रष्टाचार गम्भीर अपराध भएकाले यसमा शून्य सहनशीलता कायम गर्नुपर्छ भन्ने गरिन्छ, जसको अर्थ हुन्छ जुनसुकै समयमा पनि यसमाथि मुद्दा चलाउन सकिन्छ, अधिवक्ता राजु चापागाईंले भने, तर, सरकारले पाँच वर्षको हदम्याद राखेर ऐन संशोधन गर्ने प्रस्ताव गरेको छ, जुन विधिशास्त्रको सिद्धान्तअनुसार पनि ठिक हुँदैन । यस्तो प्रावधानले भ्रष्टाचार र दण्डहीनतालाई थप प्रश्रय दिन्छ ।भ्रष्टाचारसम्बन्धी राष्ट्रसंघीय महासन्धि २००३ मा भ्रष्टाचारको मुद्दा चलाउने मामिलामा सकेसम्म हदम्याद राख्न नहुने र राख्नै परे लामो अवधिको राख्नुपर्ने उल्लेख छ । नेपाल त्यसको पक्ष राष्ट्र हो, अर्का अधिवक्ता ओमप्रकाश अर्यालले भने, त्यसैले पनि भ्रष्टाचारका मुद्दामा साँघुरो हदम्याद राख्ने गरी कानुन बनाउन मिल्दैन । संसद्मा विचाराधीन अख्तियारसम्बन्धी ऐनमा पनि सरकारले पाँच वर्षभित्र मुद्दा नचलाए हदम्याद गुज्रने प्रस्ताव छ । संविधानविद् विपिन अधिकारी भ्रष्टाचारका मुद्दामा सरकारले अघि सारेको प्रस्ताव मनासिब नभएको बताउँछन् । कानुनको सामान्य सिद्धान्तले कुनै पनि अपराधमा हदम्याद राख्न अनुमति त दिन्छ तर त्यस्तो हदम्याद कति र कसरी राख्ने भन्नेचाहिँ तर्कसंगत हुनुपर्छ, उनले भने, देशमा भ्रष्टाचार सर्वत्र व्याप्त छ भन्ने महसुस भइरहेका बेला पाँच वर्षको हदम्यादले भ्रष्टाचारलाई थप मलजल गर्न सक्छ । हदम्याद राख्नैपर्ने भए मनासिब अवधि राख्नुपर्छ ।संविधानले एउटा सरकारको कार्यकाल ५ वर्ष हुने भनेको छ । चुनावबाट नागरिक मतले अर्को कुनै सरकार चुने पहिलेको सरकार संरक्षित भ्रष्टाचार हेर्ने अवधि पाँचवर्षे हदम्यादले नष्ट हुने अधिकारीको भनाइ छ । अर्को सरकार आएपछि अघिल्लो सरकारको संरक्षणमा भएका र गराइएका भ्रष्टाचारको छानबिन गरी मुद्दा दायर गर्न सक्ने समयसहितको हदम्याद हुनुपर्छ, उनले भने, नत्र सरकार संरक्षित भ्रष्टाचारमाथि कारबाही हुने मौका मिल्ने देखिँदैन ।भ्रष्टाचारको मुद्दामा हदम्याद खुम्च्याइए पनि विधेयकमा केही थप प्रावधान पनि छन्, जसले अख्तियार दुरुपयोग अनुसन्धान आयोगको क्षेत्राधिकारलाई थप फराक बनाउँछ । त्यसमध्ये राष्ट्रसेवक को परिभाषामा भएको थप प्रावधान पनि एक हो, जसमा सार्वजनिक संस्थाको कुनै भवन वा पूर्वाधार संरचनाको डिजाइन वा स्पेसिफिकेसन तयार पार्ने व्यक्ति, सार्वजनिक संस्थाबाट कुनै कर्जा प्रवाह गर्ने उद्देश्यले सम्पत्ति मूल्याङ्कन गर्ने व्यक्ति र सार्वजनिक निकाय वा संस्थाको परामर्श दाता वा सल्लाहकार पनि पर्छन् । यो परिभाषाअनुसार अब पूर्वाधारहरूको डिजाइनर, परामर्शदाता र सम्पत्तिको मूल्यांकनकर्ताहरू पनि छानबिनमा पर्छन् । त्यस्तै, संशोधित प्रावधानमा भ्रष्टाचार गरेबापत हुने सजाय पनि थप गरिएको छ जसअनुसार एक करोडदेखि १० करोडसम्मको भ्रष्टाचारमा ८ देखि १० वर्षसम्म कैद हुने व्यवस्था गरिएको छ । यसअघिको एक करोडदेखि माथि जतिसुकै भ्रष्टाचार गरे पनि ८ देखि १० वर्ष सजाय हुने उल्लेख थियो । संशोधित विधेयकमा १० करोडभन्दा माथि जतिसुकै रकमको भ्रष्टाचार गरे पनि १० देखि १४ वर्षसम्म कैद सजाय हुने उल्लेख छ । मूल ऐनमा रिसवत् दिए मात्रै भ्रष्टाचार भएको भन्ने उल्लेख छ । विधेयकमा भने रिसवत् दिनुका अतिरिक्त दिने प्रस्ताव गरे वा लिने मञ्जुर गरे पनि भ्रष्टाचार भएको ठहर्ने उल्लेख छ । विधेयकमा पदीय हैसियतको दुरुपयोग गर्नेलाई एक वर्षसम्म कैद वा पाँच लाखसम्म जरिवाना हुने नयाँ व्यवस्था थप गरिएको छ । यस्तै, आफ्नो अधिकार क्षेत्र नभएको विषयमा प्रवेश गरी वा अरूको अधिकार क्षेत्रमा हस्तक्षेप गरी निर्णय गरे, स्वार्थ बाझिने विषयमा निर्णय गरे वा पदीय हैसियतले प्राप्त हुने उन्मुक्ति, सुविधा वा छुटको दुरुपयोग गरे पदीय हैसियतको दुरुपयोग मानिने विधेयकमा उल्लेख छ । मातहतको व्यक्तिलाई अनुचित प्रलोभनमा पारी वा दबाब दिई कुनै काम गराए पनि पदीय हैसियतको दुरुपयोग भएको मानिने विधेयकमा भनिएको छ । कुनै निश्चित अवधिभित्र गरिसक्नुपर्ने निर्णय जानीजानी आफूलाई वा अरू कसैलाई लाभ गराउने मनसायले निर्णय नगराउँदा सार्वजनिक संस्थालाई हानि पुग्न गयो भने पनि भ्रष्टाचार गरेको ठहर हुने विधेयकको नयाँ प्रावधान छ ।"
जब फ्लाई दुबई विमानमा आगोको लप्का देखियो,"(काठमाडौं)त्रिभुवन अन्तर्राष्ट्रिय विमानस्थलको धावनमार्गबाट १ सय ६८ यात्रु बोकेर सोमबार राति फ्लाई दुबईको जहाज कोटेश्वरतर्फबाट उड्दै थियो । उड्डयनको भाषामा क्लाइम्ब गर्दै गरेको जहाजले आगोको सामना गर्नुपर्यो । नागरिक उड्डयन प्राधिकरणका सहप्रवक्ता ज्ञानेन्द्र भुलका अनुसार एफजेट५७५ उडान नम्बरको जहाजका पाइलटले काठमाडौं विमानस्थलको टावरलाई आफ्नो जहाजको बायाँ इन्जिनमा आगलागी भएको जानकारी दिए । उनीहरूले टावरका एटीसीलाई जहाज एउटा इन्जिनको भरमा उचाइमा चढिरहेको तर आकस्मिक अवतरण गर्न काठमाडौंमै फर्किने बताएका थिए । उड्डयन भाषामा कुनै पनि विमानले प्राविधिक वा अन्य कुनै समस्या आकस्मिक सामना गर्दा सहायताका लागि याचना गर्नुलाई मेडे मेडे भन्ने गरिन्छ । कोटेश्वरको आकाशमा विस्फोटको आवाजसँगै इन्जिनमा आगो लागेको फ्लाई दुबईको बोइङ ७३७ जहाजले खुमलटार, भैंसेपाटी, कीर्तिपुर, हनुमानढोका, नक्साल, बौद्ध, सूर्यविनायक, इमाडोल हुँदै उपत्यकाभित्र एक फन्को लगाउँदा उपत्यकाभित्र हल्लीखल्ली भइसकेको थियो । चालक दलले आकस्मिक अवतरण गर्ने जनाएलगत्तै काठमाडौं विमानस्थलले उड्ने तरखरमा रहेका अरू जहाजलाई भुइँमै र काठमाडौं पस्दै गरेका विमानलाई सिमरामाथिको आकाशमा होल्ड गराएको थियो ।इन्जिनमा आगोको सामना गरिरहेको जहाजलाई प्राथमिकता दिन ९ः२१ बजेदेखि काठमाडौंको धावनमार्ग बन्द गरियो । काठमाडौं विमानस्थलको टावरमा रहेका एयर ट्राफिक कन्ट्रोलरहरू उक्त विमानको चालक दलसँग सम्पर्कमै थिए । विमानस्थलले पूर्वी भागमा रहेको फायर स्टेसनमा रहेका अग्नि नियन्त्रकसहित जहाज अवतरण हुँदै गर्दा आगो नियन्त्रण गराउन ५ दमकललाई तयारी अवस्थामा राख्यो । घर फर्किसकेका प्राधिकरणका महानिर्देशक प्रदीप अधिकारीसहित अरू उच्च तहका कर्मचारी तथा प्राविधिक विमानस्थल पुगे । विमानस्थलको इमर्जेन्सी रेस्पोन्स प्लानअनुसार काठमाडौं सहरका दमकल, एम्बुलेन्स, चिकित्सक, सुरक्षाकर्मी उद्धारका लागि विमानस्थलमा पुगेका थिए । आकाशमा उडिरहेको फ्लाई दुबईको जहाज काठमाडौं उपत्यकाभन्दा बाहिर धादिङको धार्के आसपासमा होल्ड भयो । धादिङमाथि २८ हजार फिट उचाइमा दुई फन्को लगाउँदै चालक दलले इन्जिनको अवस्थालगायत सामना गर्नुपरेका समस्याको अवस्था सामान्य भएको र दुबईतर्फको उडानलाई निरन्तरता दिने जानकारी भीएचएफबाट काठमाडौं टावरलाई दियो, सहप्रवक्ता भुलले भने । फ्लाई दुबईको चालक दलले काठमाडौं नफर्किने तर समस्या आइहाले इनरुट मा नजिकै पर्ने विमानस्थलमा अवतरण गर्ने जानकारी काठमाडौं टावरलाई दिएको थियो । यो घटनाका कारण फ्लाई दुबई विमानको दुबई अन्तर्राष्ट्रिय विमानस्थलमा अवतरण गर्ने समय (स्थानीय समयअनुसार राति ११ बजे) एक घण्टा पछि धकेलियो ।पाइलट इन कमान्ड ले उडानलाई निरन्तरता दिने भनेपछि काठमाडौं विमानस्थल ४१ मिनेटपछि १० बजे खुला गरियो । सिमरामा होल्डमा राखिएका दुइटा अन्तर्राष्ट्रियसहित ७ वटा विमानलाई काठमाडौंमा अवतरण गरायो । प्राधिकरणले जहाजमा आगो देखिएको कारणबारे मंगलबार दुबईको नागरिक उड्डयन र फ्लाई दुबईसँग जानकारी माग्ने सहप्रवक्ता भुलले जानकारी दिए । फ्लाई दुबईले भने दुबईबाट चरासँग जहाज ठोकिएको जनाएको छ । दुबई सरकारको मिडिया कार्यालयले जहाजले त्रिभुवन अन्तर्राष्ट्रिय विमानस्थलको धावनमार्ग छाड्नेबित्तिकै चरा ठोक्किएको दाबी गरेको छ । घटनाको कारणबारे नेपाल नागरिक उड्डयन प्राधिकरणले भने औपचारिक प्रतिक्रिया दिइसकेको छैन ।"
उद्योगहरूलाई विद्युत् कटौतीको सूचना देऊ,"यस वर्ष हिउँदमा पानी र हिउँ नपरी सुक्खायाम लम्बिएका कारण विद्युत् उत्पादन, आयात र आपूर्तिमा असन्तुलन देखिएको छ । वीरगन्ज, भैरहवा, सुनसरी, चितवन, हेटौंडा लगायत क्षेत्रका उद्योग विद्युत् कटौतीको मारमा छन् । सबैभन्दा बढी समस्या कोशी प्रदेशमा देखिएको छ । तालिकाबिनै दैनिक ८ देखि १२ घण्टासम्म अनियमित विद्युत् कटौतीले उद्योग चौपट भएको भन्दै मोरङ व्यापार संघ त आन्दोलित नै बनेको छ । बिजुली कटौतीको तालिका सार्वजनिक गर्नुपर्ने उसको मागको विद्युत् प्राधिकरणले सुनुवाइ गर्न आवश्यक छ । सानाठूला ५ सय उद्योग रहेको सुनसरी मोरङ औद्योगिक क्षेत्रमा पुसदेखि नै अनियमित विद्युत् आपूर्ति, लोभोल्टेज लगायतका समस्या थिए, जुन पछिल्लो समय बढ्दो छ । अनियमित विद्युत् आपूर्तिका कारण उद्योगको उत्पादन प्रक्रियामा असर परेको छ । औद्योगिक कच्चा पदार्थ खेर जाने तथा मेसिनरी सामान बिग्रिने खतरा उत्तिकै छ । आर्थिक मन्दीदेखि बैंकको चर्को ब्याजदरसम्म समस्या झेल्दै आएका व्यापारीलाई विद्युत् आपूर्तिको गडबडीले थप पीडित तुल्याएको छ । यसबाट उत्पादन लागत बढेको र श्रमिक व्यवस्थापनमा समस्या भएको उनीहरूको गुनासो छ । यस औद्योगिक क्षेत्रमा ६० प्रतिशतसम्म उत्पादन कटौती भएको दाबी संघको छ । उद्योगीहरू प्रताडित बनेको यो समस्याको सोझो असर मुलुकको अर्थतन्त्रमै परेको छ । तसर्थ, नेपाल विद्युत् प्राधिकरणले समस्या समाधानार्थ हरसम्भव प्रयास गर्नु अपरिहार्य छ । प्राधिकरणका अनुसार मुलुकभर १३ सय मेगावाट विद्युत् माग हुँदा उत्पादन ७ सय मेगावाटमा सीमित छ । अहिले बिजुली उत्पादन गत वर्षको तुलनामा २५ देखि ३० प्रतिशत कम छ । निजी क्षेत्रको उत्पादन १५ प्रतिशतमा सीमित छ । उच्च माग हुने समयमा भारतबाट विद्युत् कटौती हुँदा पनि भार व्यवस्थापन गर्न समस्या छ । पूर्वका हकमा २ सय ७० मेगावाट विद्युत् माग भए पनि आपूर्ति भने हाल सरदर २ सय मेगावाट मात्रै छ । यही ७० मेगावाट बिजुली कम हुँदा उद्योगहरूमा आपूर्ति अनियमित भएको हो । आफूलाई नै नियमित रूपमा विद्युत् आपूर्ति नभएकाले तालिका सार्वजनिक गर्न समस्या भएको प्राधिकरणको दुहवी ग्रिडको भनाइ छ । यद्यपि, प्राधिकरणका कार्यकारी निर्देशक कुलमान घिसिङले विद्युत् कटौतीको समस्या १०१५ दिनमा समाधान हुने आश्वासन दिएका छन्, जुन व्यवहारमा पनि रूपान्तरण हुनुपर्ने खाँचो छ । सम्भव भएसम्म प्राधिकरणले सर्वत्र नियमित विद्युत् आपूर्ति गर्नमा जोड दिनुपर्छ । माग र आपूर्तिको असन्तुलनका कारण तत्काल त्यो सम्भव नभए पनि औद्योगिक क्षेत्रमा बिजुली आउनेजाने तालिका भने यथाशीघ्र उपलब्ध गराउनुपर्छ । यस्तो सूचना पाएमा उद्योगीहरूले सोही अनुसार कामको व्यवस्थापन मिलाउन सक्छन् । श्रमिकलाई काममा बोलाउन र उपकरण सञ्चालनको समय तोक्न सक्छन् । यसबाट उनीहरूलाई कच्चा पदार्थको व्यवस्थापन गर्नसमेत सहज हुन्छ । अतः, समस्या पूर्ण रूपमा समाधान नहुँदासम्म बिहानबेलुका उद्योग सञ्चालन गर्नुपर्ने कार्यकारी निर्देशक घिसिङको सुझाव आफैंमा मननीय भए पनि व्यवस्थित तालिका नै उपलब्ध गराउनु बढी उपयुक्त तथा वैज्ञानिक हुन्छ । स्मरणीय छ कार्यकारी निर्देशक घिसिङ तिनै व्यक्ति हुन्, जसले आफ्नो अघिल्लो कार्यकालमा मुलुकबाट अकल्पनीय तवरमा लोडसेडिङ अन्त्य गराएका थिए । दैनिक १८ घण्टासम्म बिजुली जाने अँध्यारो युग बाट मुलुकलाई उज्यालोतर्फ डोर्याएका थिए । उनको उक्त व्यवस्थापन कौशलको चौतर्फी तारिफ भएको थियो, अहिले पनि हुने गर्छ । यसैबीच, औपचारिक रूपमा भने पनि, नभने पनि लामो समयदेखि औद्योगिक क्षेत्रहरूमा लोडसेडिङ भैरहेको छ । र, आज पनि घिसिङप्रतिको आम भरोसा उत्तिकै रहेकाले यसरी बिजुली अनियमित हुनुलाई धेरैले परिस्थितिजन्य कारणसित जोडेर मात्र हेरेका छन्, प्राधिकरणको व्यवस्थापन कौशलमाथि ठूलो प्रश्न गरेका छैनन् । यो विश्वासलाई घिसिङले अबका दिनमा पनि डगमगाउन दिनु हुँदैन । उद्योगीव्यवसायीहरूले सिर्फ बिजुली आउनेजाने तालिका देऊ भनेका छन्, जसको सुनुवाइ प्राधिकरणले गर्नैपर्छ । केही उद्योगीहरूको आशंका गरेजस्तो, औपचारिक रूपमा लोडसेडिङ तालिका प्रकाशित गर्दा विगतको उक्त कीर्ति धमिलिन्छ कि भन्ने भय पाल्न कुनै जरुरी छैन । त्यसैले, उद्योगीहरूलाई बिजुली जाने सम्बन्धी सूचना अविलम्ब उपलब्ध गराएर, र सक्दो चाँडो नियमित आपूर्ति सुनिश्चित गरेरै प्राधिकरणले आफ्नो कौशल अविच्छिन्न स्थापित गरिरहनुपर्छ ।"
जण्ड सुधारको सुझावमाथि थप कुरा,"५ सम्पूर्ण विकासे आयोजनाहरू श्रमप्रधान गर्नुपर्छ : नभई नहुने काममा मात्र, थोरै संख्यामा अर्धस्वचालित मेसिनउपकरण प्रयोग गर्ने नीति अपनाउनुपर्छ । यसबाट बहुसंख्यक अदक्षअर्धदक्ष श्रमशक्तिलाई स्वदेशमै परिचालित गर्न सकिन्छ र महँगा अत्याधुनिक स्वचालित मेसिनउपकरणको खरिदमा बिदेसिने ठूलो रकमलाई रोक्न सकिन्छ । यसबाट व्यापक आन्तरिक जोगजारीको सृजना हुनेछ । अन्तमा, यी यावत् सामस्यालाई समाधान गर्न हाम्रा क्रान्तिकारी नेताहरूले समयमै गर्न सकेनन् भने यहाँले भन्नुभएझैं जनताले दर्शन नमस्ते ले होइन, चड्कन नमस्ते ले स्वागत गर्नेछन् । उत्तरमान श्रेष्ठ, पोखारा१२हाल : उदयपुर सिमेन्ट उद्योग लि, उदयपुर"
प्रदेशका उपलब्धिविहीन कथाहरू,"प्रदेशमा सत्ता संघर्ष तीव्र, विकास सुस्त शीर्षकको खबरमा सत्तामा पुग्न सधैं लालायित रहने नेतृत्वका कारण विकासले गति लिन नसकेको सन्दर्भ प्रस्तुत गरिएको छ । नेताहरू विकास कार्यमा उदासीन भएका कारण आर्थिक वर्ष सकिन तीन महिना बाँकी रहँदा प्रदेशहरूको विकास खर्च २२ देखि ३६ प्रतिशत मात्र देखिनुलाई समृद्धिको राम्रो सूचक मान्न सकिँदैन । पछि परेका कर्णाली र मधेश प्रदेशहरूमा मात्र होइन, अरू प्रदेशहरूमा पनि आशालाग्दो उपलब्धि देखिँदैन । आर्थिक वर्षको ९१० महिनासम्म सुतेर बस्ने, अन्तमा अपुरो, अधुरो, गुणस्तरहीन काम गर्ने मात्र नभएर कार्यक्रम संशोधन, रकमान्तर गरी बजेट स्वाहा पार्ने प्रवृत्ति संघदेखि स्थानीय तहसम्मै दीर्घरोगजस्तो बनिरहेको छ । संघ र प्रदेशबीच समन्वय नहुनु र राष्ट्रिय महत्त्वका योजनालाई उपेक्षा गरिनु उत्तिकै चिन्ताजनक छ । दिगो नहुने टुक्रे योजनामा नेतृत्वको ध्यान केन्द्रित रहँदा रकम बालुवामा पानी हालेसरह बनेको छ । पटकपटक सरकार फेरिइरहने, पहिलेको मुख्यमन्त्री, मन्त्रीले स्वीकृत गरेका कार्यक्रम पछि आएकाले बदल्ने, आवश्यकता नहुँदा नहुँदै आआफ्ना निर्वाचन क्षेत्रमा असंख्य आयोजना तान्न पछि नपर्ने राजनीतिक प्रवृत्ति भर्त्सनायोग्य छ । भुवनेश्वर शर्मा, चन्द्रागिरि२, काठमाडौं"
जनमतसङ्ग्रह कहिले भएको थियो ?,"९ वैशाखको कोसेली मा पत्रकार किशोर नेपालको सुर र स्वर, ध्वनि र धुन, आवाज र कोलाहल रुचिपूर्वक पढियो । काठमाडौं कोलाज लाग्ने यो आलेखमा देशमा पहिलो पटक जनमतसंग्रह २०३६ मा भएको उल्लेख छ । किशोरजीको मोटो ग्रन्थ मेरो समय मा पनि २०३६ नै उल्लेख छ । रत्नपार्क शान्तिवाटिकास्थित सर्वमान्य नेता गणेशमानसिंहको सालिकमा त २०३८ लेखिएको छ, जसलाई बारम्बार ध्यानाकर्षण गराउँदा पनि सच्याइएको छैन । यसरी जनमतसंग्रह उल्लेख गर्दा त्यसको पृष्ठभूमि केलाउनु वाञ्छनीय छ । किनकि त्यसबेला जन्मेका शिशु नै अहिले चार दशकभन्दा बढी उमेरका भैसके । २०३५ चैत २२ गते पाकिस्तानी राष्ट्रपति सैनिक तानाशाह जियाउल हकले निर्वाचित पूर्वप्रधानमन्त्री जुल्फिकर अली भुट्टोलाई फाँसी दिलाएकामा विद्यार्थीहरूको जुलुस लाजिम्पाटस्थित पाकिस्तानी राजदूतावासमा विरोधपत्र बुझाउन जाँदा तत्कालीन पञ्चायती सरकारले दमन र धरपकड गर्यो । फलतः विद्यार्थी आन्दोलन क्रमशः राजधानी र देशैभर फैलियो । अन्ततः यसको शमनका लागि राजा वीरेन्द्रले २०३६ जेठ १० गते १ वर्षभित्र सुधारिएको निर्दलीय पञ्चायत वा बहुदलीय प्रजातान्त्रिक व्यवस्था रोज्ने जनमतसंग्रह गर्ने घोषणा गरे, जस अनुसार २०३७ वैशाख २० गते जनमतसंग्रह भयो । यसको परिणाम ५४ (प्रतिशत) निर्दल र ४६ (प्रतिशत) बहुदलको पक्षमा आयो । २०३६ त घोषणा भएको मिति मात्र हुनाले सबै झुक्केका होलान् । तर पछिका पुस्तालाई त यथार्थ बताइदिन समीचीन हुन्छ । अमरकुमार प्रधान, दोलखा हाल ः झम्सिखेल, ललितपुर"
जब स्वप्नद्रष्टा नै बदलिए,"समीक्षा नभएको जनयुद्ध अवस्था र व्यवस्था वैशाख ११ र १२ मै फेरियो । अभिजातहरूले बिनासमस्या वैशाख ११ र जेठ ४ को सत्ता परिवर्तनलार्ई स्विकारे । अभिजातहरू कहिलेकाहीँ विकसित समझदारीका कारण समाजले स्वीकृत गर्दै गएको विचारलार्ई स्विकार्न बाध्य हुन्छन् तर तुस मौका ढुकिरहेको हुन्छ । अभिजातहरू विद्रोहीलार्ई आदर्शच्युत गर्ने र आफ्नै वर्गमा फेर्ने चतुर्याइँ गर्छन् । तर हस्तक्षेपले सामाजिक हलचल र उथलपुथल मच्चाइसकेर समाजलाई क्रमशः फेरिरहेको भने देख्न सकिराखेका हुँदैनन् । मानिसहरूमा परिवेशले तयार गरेको आग्रही चस्मा हुन्छ । धर्म, जाति, संस्कृति, राष्ट्रियता र आबद्ध राजनीतिक पार्टी, सिद्धान्त, गुट वा गिरोहको सामीप्यले गर्दा धारणाहरू बन्ने गर्छन् । आग्रही सोचले भिन्न विचारको, गम्भीर र विवेचनात्मक अध्ययनको अनुमति दिँदैन । ज्ञान र सूचनाबाट आतङ्कित भएर आफ्ना तर्क वा कुतर्कहरूको भडास व्यक्त गर्दै सन्तुष्टि लिन्छ । अश्लील गालीमा रमाउँछ । सबैसँग आफूलार्ई सत्य साबित गर्ने तर्कहरू हुन्छन् । डरबाट त छुटकारा मिल्न सक्छ तर लोभ र अहङ्कारको जेलबाट मुक्ति भने अत्यन्तै कठिन हुँदो रहेछ ।बालाजु बैठकसम्म पुग्दा टुटेका आआफ्ना गुटबीच सम्बन्ध जोड्ने प्रयास भयो । बैठकले मुखमा चुनाव, मस्तिष्कमा विद्रोह भनेर आवेग सामसुम पार्ने कोसिस गर्यो । सो दस्तावेज कहिल्यै सार्वजनिक भएन । चुनावको टिकट दिने हैसियत भएकाहरू पनि जिल्लिए । यदि राजनीतिक नेतृत्व भ्रष्ट भए पीएलएले प्रतिक्रान्ति रोक्नुपर्छ भनेर प्रशिक्षित भएको संगठन क्याम्पमा चेक खोस्नेसम्मको आपराधिक भूमिकामा देखा परेर कालिबहादुर खामहरू जन्मिँदै गए । पीएलएबाट ठूलो संख्या वाईसीएलमा आए पनि अराजक दस्तामा देखिँदै गएर अनेकौं बदनामी संस्थागत हुँदै गए ।कमजोरी थाहा पाउने, त्यहीँ खेल्ने र उपयोग गर्ने, अन्तरविरोधका छिद्रहरू खोज्ने र उपयोग गर्ने प्रचण्डको राजनीति रह्यो । उनको कला अरूले पनि नसिक्ने कुरै रहेन । सोचको पेटेन्ट राइट हुँदैन । विचारको मातहत हुनुभन्दा सुविधाको सिद्धान्तमा रमाउनाले समस्या सधैं हल हुन सक्दैनथ्यो । खरिपाटी भेलामा अल्पमतमा परिसकेका प्रचण्ड एउटा चतुरेलाई किनेरै बहुमतमा पुगे, तर धोबीघाट क्रस गर्न समस्या पर्यो । आयोजक देखिए पनि प्रायोजक नदेखिएको धोबीघाट जमघट माओवादी पार्टीमाथिको गम्भीर प्रहार थियो । एक हप्ता नटिकेको समीकरणले पार्टी मात्रै फुटाएन, फेरि जोडिँदा कुनै तर्क दिनुपरेन । त्यसपछि त जुट्नुफुट्नु, गाली रित्याउनु, आफैं नाङ्गिएर दुनियाँलाई तमासा देखाउनु, एकआपसमा भौतिक आक्रमणमा समेत उत्रिनु सामान्य कृत्य बन्दै गए । कम्युनिस्ट हरू सजातिलाई गाली गर्न बुर्जुवाभन्दा पोख्त हुन्छन् । हरेक विषयलाई सैद्धान्तिकीकरण गर्दै रौंचिरा त केलाउँथे नै, अब निजी जिन्दगीमै छिरेर आक्रमण गर्न थाले । मुहानमै समस्या भएपछि नदी सफा हुँदैन । सबैको महत्त्वाकाङ्क्षाको व्यवस्थापन हुन सकेको थिएन, सक्दैनथ्यो पनि । नयाँ सन्दर्भका पीएलए बन्नुपर्ने बुद्धिजीवी, सांस्कृतिक र मिडिया मोर्चा सबभन्दा फितला र सिंहदरबार म्याराथुनमा अगुवा देखिए । विश्व कम्युनिस्ट आन्दोलनकै समस्या वर्गसिफ्ट, विचार र आदर्शसिफ्ट भएपछिको हविगत त्यही हुन्थ्यो नै । पुरानै तरिकाले नयाँ युद्ध लड्न नसकेपछि नयाँ तरिका विकसित गर्न आवश्यक हुन्थ्यो तर भएन । सूचना र प्रविधिको विकास र पहुँचसँगै जब आन्दोलनलााई साथसाथै लिएर जान सकिँदैन, तब परिणाम यस्तै हुन्थ्यो । जनयुद्धविरुद्ध प्रायोजित द्वन्द्वकारखानाहरू त लामो दिनदेखि चलिरहेका थिए । ती नागरिक समाज, द्वन्द्वपीडित, मानव अधिकार, मिडिया मिसनजस्ता लोकप्रिय आवरणमा थिए । त्यसमा धर्म र संस्कृतिका नाममा अभिजात तप्काको आवेगी खेल थपियो । माओवादीका नारा, विचार, राजनीति र आदर्श व्यवहारमा नदेखिएपछि अरू नायक खोज्दै अराजक भीडको शरणमा पुगे । प्रतिक्रान्तिकारी तप्काले त्यसैमा खेलेर आक्रमण गर्न थाल्यो । जनयुद्धकै बाइप्रोडक्टमा मधेश, जनजाति, थारू विद्रोह र नयाँ शक्तिहरू देखा पर्दै गए । एकातर्फ पार्टीमा नैतिक अपिल गर्ने आधार खस्किँदै गयो भने, नेतृत्वमा आदर्शको धरातलले बन्ने इच्छाशक्ति कमजोर हुँदै गयो । पार्टीभित्र मैमत्त र यदुवंशी त थिए नैÙ आन्दोलनको राप र चापले मत्थर पारेको अभिजात तप्का, द्वन्द्वव्यवसायी र भूसंवेदनशीलताका खेलाडीसमेत सक्रिय भए । नयाँ चुनौती सामना गर्ने विचारको विकास, त्यसलाई राजनीतिक, सामाजिक र सांस्कृतिकीकरण गर्ने सङ्गठन बनाउन ध्यान दिइएन ।जनयुद्ध के शब्दशक्ति हो ? आतङ्क हो ? पक्षधरता हो ? जनयुद्धका अधिकांश परिकल्पनाकार अब मौलिक भूमिकामा रहेनन् । युद्ध हाँक्ने पार्टी रहेन । जनमुक्ति सेना रहेन । भौतिक हतियारहरू रहेनन् तर जनयुद्ध शब्द नै वर्चस्वशाली शक्ति र शासक वर्गका लागि अझै किन आतङ्क बनिरहेको छ ? उसका बौद्धिक सिपाही र आग्रही जत्था बीभत्स इतिहास व्यवस्थापनमा किन लागिरहेका हुन्छन् ? शब्द, शब्द मात्रै हुँदैन, ऊसँग इतिहास, सपना, सन्देश र भूमिका हुन्छ र प्रतिबद्धता पनि । कहिल्यै समीक्षा नगरिएको जनयुद्ध कतिलार्ई आफ्नै इतिहास बोझ भइरहेका बेला समाजले नजिक पुर्याइदिने दर्शन, दर्शनले प्रभाव पार्ने जिन्दगी, त्यसैले दिशानिर्देश गर्ने सपना, सपनाले गरिरहेको प्रश्नको भारी ! अनि, वर्तमान ! यदि आफूले विगतमा अंगीकार गरेका सैद्धान्तिक, वैचारिक र नैतिक मूल्यमान्यताप्रति इमानदार र प्रतिबद्ध रहेका भए विद्यमान परिर्वनको संवाहक नै बनेका माओवादीहरूले समेत यति ठूलो जनबलिदानमाथि कुठाराघात गरी, हिजोका वर्गवैरीहरूसँग चोचोमोचो मिलाउन सक्दैनथे । कम्युनिस्ट नभए पनि बुर्जुवा आदर्श त रहन्थ्यो ।जनयुद्धसँग भावना, आदर्श, यथार्थ, पीडा र सपना जोडिएका छन् । यदि सपना भङ्ग भयो, त्यसमाथि सिकार खेलियो र दुर्घटना भयो भने के हुन्छ ? जनयुद्ध के एउटा सानो समूहको लहड थियो ? हुन त सपना, आन्दोलन र परिवर्तनका वेगहरू कहिल्यै सूत्रमा हाँकिँदैनन्Ù घुम्ती, वेग, महाविपत्ति भएर अघि बढ्छन् । जनयुद्ध त्यस्तै तरिकाले बढ्यो । जनयुद्धको अवस्था र सोचले हरेक विधामा हस्तक्षेप गरेको हुँदा आन्दोलन तुहिँदा, नेताकार्यकर्ता ध्वस्त हुँदा पनि सामाजिक हस्तक्षेपले पारेका प्रभाव र राजनीतिक इतिहासको क्रमभंगता कसैले सन्दर्भबाट कटाउन सक्नेछैन । इतिहासका व्यवस्थापकहरूले जति बीभत्सताको चित्रण गर्न खोजे पनि सक्नेछैनन् । अहिले पनि त्यो पाटोपक्षमा अध्ययनअनुसन्धान हुन सक्छ र हुनुपर्छ पनि ।जनयुद्ध जैविक माओवादीले बिर्से पनि विरोधीले भने सम्झिरहेका छन् । उपलब्धि ध्वस्त गर्न एकातर्फ इतिहासको व्यवस्थापन, जनयुद्धको बीभत्सीकरण गर्न सूचना, प्रविधि र कला प्रयोग गरेर अंशमा टेक्दै समग्रमा आक्रमण गरिरहेका छन् भने स्थायी सत्ता प्रयोग गरेर छद्मयुद्ध लडिरहेका पनि छन् । रूपमा सम्पूर्ण आक्रमणको केन्द्र प्रचण्ड देखिए पनि त्यो समग्र माओवादीमाथि भएको थियो र हो ।"
जैविक विविधतामा समृद्ध कर्णाली,"नेपालको राष्ट्रिय निकुञ्ज तथा वन्यजन्तु संरक्षण ऐन२०२९ ले संरक्षीत वन्यजन्तुको सूचीमा राखेको भए पनि विश्वकै दुर्लभ जंगली चौंरीगाईको नेपालमा उपस्थितिका सम्बन्धमा भने अनुसन्धानकर्ताहरू आशंका व्यक्त गरिरहन्थे । राष्ट्रिय निकुञ्ज तथा वन्यजन्तु संरक्षण विभाग र आईयूसीएनद्वारा प्रकाशित द स्टेट्स अफ नेपाल्स म्यामल्सः द नेसनल रेड लिस्ट सेरिज२०११ मा त नेपालबाट जंगली चौंरीगाई सम्भवतः लोप भएको उल्लेख गरिएको थियो । त्यसपछि धेरैलाई लाग्यो, जंगली चौंरीगाई नेपालबाट लोप भयो । तर, प्रकृतिका साथीहरू नामक संस्थाका अनुसन्धानकर्ताहरूमा कर्णालीका दूरदराजमा यो प्रजाति जीवित रहेको हुन सक्छ भन्ने झिनो आशा थियो । त्यसैले हुम्लाको लिमी उपत्यकामा उनीहरूले सन् २०१३ मा दुईमहिने खोजअनुसन्धान अभियान चलाए र जंगली चौंरीगाई नेपालमा अहिले पनि पाइन्छ भन्ने प्रमाणित गरे । सन् २०१४ मा नरेश कुसी र जेराल्डिन वेरहानले सोही उपत्यकामा जंगली चौंरीगाईको तस्बिर खिचे । नेपालमा जंगली चौंरीगाई भेटिएको बारे सन् २०१५ को म्यामलिया जर्नलमा वाइल्ड याक बस म्युट्स इन नेपाल ः रिडिस्कभरी अफ अ फ्ल्यागसिप स्पेसिस शीर्षकमा अनुसन्धानकर्ता राजु आचार्य, यादव घिमिरे, जेराल्डिन वेरहान, नरेश कुसी, विधान अधिकारी र विनोद कुँवरले वैज्ञानिक आलेख नै प्रकाशित गरे । सन् २०२१ मा पनि हुम्लामा जंगली चौंरीगाईको तस्बिर खिचिएको थियो । गत असोजमा वाइल्डलाइफ फोटोग्राफर चुङ्बा शेर्पाले त्यस क्षेत्रमा खिचेको सुन्दर जंगली चौंरीगाईको तस्बिरले देशविदेशमै चर्चा कमायो र यसको व्यापक प्रचारप्रसार पनि भयो । नेपालमा जंगली चौंरीगाई भएको प्रमाण हालसम्म कर्णाली प्रदेशको हुम्लामा मात्र भेटिएको छ ।लिमी उपत्यका जंगली गधाको सबैभन्दा ठूलो बथान पाइने क्षेत्र पनि हो । संसारको सबैभन्दा ठूलो जंगली भेडा (नायन), घोवा, हिउँ चितुवा, स्टिप पोलक्याट, पालास बिरालो, पाहन बिरालो, नाउर, फ्याउ मुसा, हिमाली भालु, हिमाली रातो भालु र कस्तूरी मृगको समेत उपयुक्त बासस्थान हो यो । नेपालका अन्य भागमा अति विरलै अभिलेख गरिएको कालीकण्ठे सारसले लिमी उपत्यकामा भने प्रजनन नै गर्ने राजु आचार्य र यादव घिमिरेद्वारा प्रकाशित लेखमा उल्लेख छ । सन् २०१५ मा नरेश कुसी र जेराल्डिन वेरहानले माथिल्लो हुम्लाको ग्याउँ उपत्यकाबाट नेपालकै लागि नयाँ चरा हिमाली भारद्वाज पत्ता लगाए । ११६ भन्दा बढी मुलुकमा चरा र तिनको बासस्थान सम्बन्धमा अध्ययन तथा संरक्षण गर्ने संस्था बर्डलाइफ इन्टरनेसनलले लिमी उपत्यकालाई महत्त्वपूर्ण चरा तथा जैविक विविधता क्षेत्र का रूपमा सूचीकृत गरेको छ । सन् २०१४ मा यस पंक्तिकारको नेतृत्वमा जाजरकोट जिल्लाको उत्तरपूर्व बारेकोट क्षेत्रमा गरिएको अनुसन्धानमा विश्वमै दुर्लभ अति संकटापन्न सुन गिद्धको गुँड पत्ता लागेको थियो । त्यसअघि सुन गिद्धको गुँड पाल्पा जिल्लामा मात्र भेटिएको थियो । यसका अलावा दुर्लभ सेतो गिद्ध, हिमाली गिद्ध र हाडफोर गिद्धका गुँड पनि यस क्षेत्रबाट अभिलेख भएका छन् । राष्ट्रिय निकुञ्ज तथा वन्यजन्तु संरक्षण ऐनद्वारा संरक्षित वन्यजन्तुको सूचीमा राखिएका विश्वमै दुर्लभ चिर कालिज, हाब्रे (रेड पान्डा), कस्तूरी, हिउँचितुवा, डाँफे, मुनालसहित ओत, वन कुकुर (ढोले) र हिमाली भालु, फोक्राससमेत पाइने बारेकोट क्षेत्रलाई पनि महत्त्वपूर्ण चरा तथा जैविक विविधता क्षेत्र घोषणा गरिएको छ । अन्तर्राष्ट्रिय मान्यता पाएको भए पनि राज्यले भने यि महत्त्वपूर्ण चरा तथा जैविक विविधता क्षेत्रको अपनत्व र प्रवर्द्धन गर्न सकेको छैन । त्यसै गरी डोल्पा र जुम्ला जिल्लासँग सीमा जोडिएको बारेकोट क्षेत्रका प्राकृतिक स्रोतसाधन र जैविक विविधताको दिगो संरक्षण, सदुपयोग र प्रवर्द्धनका लागि संरक्षित क्षेत्र बनाउन सम्भाव्यता अध्ययन गरिएको वर्षौं बितिसक्दा पनि हालसम्म यसले मूर्तरूप लिन सकेको छैन । नेपालमा जाडो याममा उत्तरी भूगोलबाट बसाइँ सरी आउने भनिएको ठूलो जलेवाको गुँड नेपालमै पहिलो पटक सन् २०१६ मा यस पंक्तिकार र गोविन्दबहादुर सिंहले रुकुम र जाजरकोट जिल्लाको सीमामा बग्ने भेरी नदी किनारमा फेला पारेका थियौं । सन् २०१९ मा सोम जीसी, राजु आचार्य र नवराज चापागाईले पनि कालीकोट जिल्लामा ठूलो जलेवाको गुँड भेट्टाएका थिए । हालसम्म यस चराको गुँड कर्णालीबाहेक अन्यत्रबाट अभिलेख भएको छैन । सन् १९९१ पछि नेपालमा भरपर्दो अभिलेख नभएको कालो ओंत पनि गोविन्दबहादुर सिंह नेतृत्वको समूहले जाजरकोटमा सन् २०२१ मा फेला पारेको थियो । राष्ट्रिय निकुञ्ज तथा वन्यजन्तु संरक्षण ऐनद्वारा संरक्षित हुँडार पनि सल्यान र रुकुमबाट अभिलेख भएको छ ।नेपालको सबैभन्दा ठूलो ताल रारा हो, जुन मुगुको रारा राष्ट्रिय निकुञ्जमा पर्छ । नेपालमा मात्र पाइने छ प्रजातिका स्थानिक माछामध्ये तीन प्रजातिका रारामा मात्र पाइन्छन् । एकएक प्रजातिका भ्यागुता र सर्प पनि रारामा मात्र पाइन्छन् । फूल फुल्ने बिरुवाका १६ भन्दा बढी प्रजाति रैथाने छन् जुन रारा राष्ट्रिय निकुञ्जमा मात्र पाइन्छन् । करिब २९० प्रजातिका चरा र ५१ भन्दा बढी प्रजातिका स्तनधारी जनावर पनि पाइने रारा राष्ट्रिय निकुञ्ज प्रमुख पर्यटकीय गन्तव्य पनि हो । नेपालको सबैभन्दा गहिरो ताल फोक्सुन्डो शेफोक्सुण्डो राष्ट्रिय निकुञ्जमा पर्छ । डोल्पा र मुगु जिल्लामा फैलिएको शेफोक्सुण्डो नेपालको सबैभन्दा ठूलो राष्ट्रिय निकुञ्जसमेत हो । हिमालपारि रहेको यस निकुञ्जमा तिब्बती वातावरणमा पाइने प्राकृतिक सम्पदा पाइन्छन् । हिउँचितुवा, तिब्बती खरायो, चिरु, तिब्बती गधा, नायन, नाउरजस्ता स्तनधारी जनावरसँगै डाँफे, मुनाल, चिर कालिज, सेतो गिद्ध लगायतका करिब ३०० प्रजातिका चरा, ६ प्रजातिका सरीसृप, ३२ प्रजातिका पुतली र २८६ प्रजातिका जडीबुटी पनि पाइन्छन् । विभिन्न वैज्ञानिक अध्ययनबाट यो निकुञ्ज हिउँचितुवाका लागि सबैभन्दा उपयुक्त बासस्थान रहेको प्रमाणित भएको छ । सन् २०१६ मा नरेश कुसी र जेराल्डिन वेरहानको टोलीले यही निकुञ्जबाट नेपालकै लागि नयाँ चरा कैलोपुच्छ्रे चाचर पत्ता लगाएको थियो ।फोक्सुन्डो ताल र रारा ताल दुवै विश्व रामसारमा सूचीकृत सिमसार क्षेत्र पनि हुन् । यसका अलावा सुर्खेतको वराह ताल, सल्यानको कुपिण्डे दह, रुकुमको स्यारपु ताल र जुम्ली पोखरीसँगै कर्णाली नदी र यसका सहायक नदीहरू महत्त्वपूर्ण सिमसार हुन् । सुर्खेतको काँक्रेविहार वन संरक्षित वन क्षेत्र हो । कर्णाली प्रदेशमा करिब ४,५०० सामुदायिक वनÙ ८६१ कबुलियत वन र १० धार्मिक वन पनि छन् । कर्णाली प्रदेश मुलुकको सबैभन्दा ठूलो मात्र होइन, जैविक विविधता, विविधतायुक्त भुबनोट, प्राकृतिक सम्पदा, संस्कार, संस्कृति, रहनसहनमा पनि अब्बल प्रदेश हो । कर्णाली प्रदेशको उद्योग, पर्यटन, वन तथा वातावरण मन्त्रालयद्वारा सन् २०२० मा प्रकाशित कर्णाली प्रदेशको जैविक विविधता ः वर्तमान अवस्था र संरक्षण पुस्तक अनुसार यस प्रदेशमा नेपालमा पाइने चराका ४६ प्रतिशत, स्तनधारी जनावरका ४२, माछाका ३२, उभयचरका ४३, सरीसृपका ११, पुतलीका २२ र फूल फुल्ने बिरुवाका ४२ प्रतिशत प्रजाति पाइने उल्लेख छ । कर्णाली प्रदेशमा मात्र पाइने ४७ प्रजातिका वनस्पति छन् । तर कर्णाली प्रदेशका तल्लो हिमाली क्षेत्रदेखि लिएर उच्च हिमाली र हिमालपारि क्षेत्रका कतिपय स्थानमा अनुसन्धानकर्ता तथा संरक्षणकर्मी पुग्नै सकेका छैनन् । तीतो सत्य के हो भने, कर्णाली आफैंमा जैविक विविधतामा समृद्ध हुँदाहुँदै पनि यसको विस्तृत अध्ययन, अनुसन्धान र प्रवर्द्धन हुन सकेको छैन । दर्जनौं दह र झरना, मनोरम लेकाली पाटन, घाँसे मैदान, परम्परागत बस्ती, हिमाली तथा तिब्बती आकर्षक भूदृश्यजस्ता राष्ट्रियअन्तर्राष्ट्रिय महत्त्व तथा पर्यापर्यटनका खजाना भए पनि यिनको उचित प्रवर्द्धन हुन नसक्दा समृद्ध कर्णालीले समृद्धि ल्याउन सकेको छैन । घोडाहरू चरिरहेका लमतन्न पाटन, ढुंगाहरूमा छेलिँदै खेलिरहेका हिमाली हिउँकुखुराका बथान, रंगीबिरंगी भुइँफूलहरू, चट्टानमा हाड खसालेर फोरी खाइरहेका हाडफोर गिद्ध, ससाना पुतलीहरू, पाटनको छाती फोरेर निस्किएका मूलहरू, कालिगडले कुँदेजस्ता चट्टान तथा तिनको संरचना र टिलपिलाइरहेका दहका दृश्यहरू कर्णालीमा मात्र देख्न पाइन्छ । विषम भूगोलमा अवस्थित यी प्राकृतिक सम्पदा, यहाँको पारिस्थितिकीय संरचना, जैविक तथा अजैविक पक्ष अध्ययनअनुसन्धानको हिसाबले पनि उत्तिकै महत्त्वपूर्ण छन् । खास गरी ओझेलमा परेका नयाँ भूगोलमा पदयात्रा र अन्वेषण गर्न रुचाउने प्रकृति तथा वन्यजन्तुप्रेमीहरूका लागि कर्णाली उपयुक्त गन्तव्य हो । डोल्पा र हुम्लाका माथिल्ला हिमालपार क्षेत्रहरूले भौगोलिक, जैविक, राजनीतिक, सामाजिक र सांस्कृतिक परिदृश्यमा अनुपम, अलग र विशिष्ट पहिचान बोकेका छन् । यो क्षेत्र नेपालमा हिमाली गिद्ध र हाडफोर गिद्धको उच्च घनत्व भएको उत्कृष्ट बासस्थानसमेत हो । यस क्षेत्रमा बस्ने तिब्बती मूलका लामा समुदायमा मृत आफन्तको शव गिद्धलाई खुवाउने चलन छ र गिद्धलाई मृतक (आत्मा) लाई स्वर्ग पुर्याउने दूतका रूपमा पुज्ने गरिन्छ । ती क्षेहरूमा अन्त्येष्टि संस्कार र गिद्धको सम्बन्ध प्राचीनकालदेखि अन्योन्याश्रित र घनिष्ठ रहँदै आएको छ । यस क्षेत्रमा जैविक विविधतासँगै यहाको संस्कृति, रीतिरिवाज र यस्ता अपवाद मानववन्यजन्तु सम्बन्ध अध्ययन र अवलोकनमा पनि पर्यटक तथा अनुसन्धाताहरू आकर्षित हुन सक्छन् । विकट र पिछडिएको क्षेत्रका रूपमा मात्र कर्णालीलाई व्याख्या र प्रचार गर्नु कदापि शोभनीय हुँदैन । बरु यी सम्पदाहरूको अध्ययन, अनुसन्धान र प्रवर्द्धनमा जोड दिँदै, लिमी उपत्यका र बारेकोट क्षेत्रजस्ता महत्त्वपूर्ण क्षेत्रलाई संरक्षण क्षेत्र बनाउँदै पर्यटन अभिवृद्धि र स्थानीय बासिन्दाको जीविकोपार्जनमा सुधार तथा विकास मूल मुद्दा बनाउनुपर्छ । कर्णाली प्रदेशमा मुलुककै सबैभन्दा ठूलो परिमाणमा उच्च गुणस्तरीय जडीबुटीहरू पाइने हुँदा तिनको अनुसन्धान, दिगो उत्पादन, प्रशोधन र बजारीकरणमा जोड दिनुपर्छ । सचेतनाको अभाव र विभिन्न प्रलोभनमा परेर स्थानीय बासिन्दाले वन्यजन्तुको चोरीसिकार तथा ओसारपसार गरिरहेका र पक्राउ परिरहेका समाचारहरू कर्णालीबाट धेरै आउँछन् । यसलाई रोक्न पनि आम चासो, प्रतिबद्धता र उचित कार्यक्रमको खाँचो छ । यसका लागि गाउँनगरपालिका, जिल्ला तहसँगै प्रदेश र केन्द्र सरकार एवं सरोकारवाला निकाय सबैको हातेमालो आवश्यक छ । कर्णालीका यी सुन्दर प्राकृतिक सम्पदा र वन्यजन्तुको संरक्षण तथा पर्यापर्यटन प्रवर्द्धन यस प्रदेशको समृद्धिको आधार हो भन्ने मनन गरी अघि बढ्न जरुरी छ ।एक दशकयता कर्णाली प्रदेशका विभिन्न जिल्लामा चरा, अन्य वन्यजन्तु र तिनको बासस्थानको अनुसन्धान तथा संरक्षणमा सक्रिय भुसाल पन्छी विज्ञ हुन् ।"
बढ्दो वायु प्रदूषण,"संयुक्त राष्ट्र संघका अनुसार, हरेक १० मध्ये ९ जनाले प्रदूषित हावामा सास फेर्ने भएकाले मृत्युको एक नम्बर कारक वायु प्रदूषण बनेको छ । विश्व स्वास्थ्य संगठनको अनुमानमा प्रत्येक वर्ष वायु प्रदूषणका कारण विश्वभर करिब ७० लाख व्यक्तिको मृत्यु हुन्छ । वायु प्रदूषणका कारण नेपालमा सन् २०१८ मा करिब ३७ हजार र हाल बर्सेनि ४२ हजार १ सयको मृत्यु हुने गरेको स्टेट अफ ग्लोबल एयरको तथ्यांकमा उल्लेख छ । हरेक वर्षको हिउँद र प्रिमनसुन फागुनदेखि वैशाखसम्म वायु प्रदूषण बढ्ने गर्छ । वातावरण विभागको प्रतिवेदनमा काठमाडौं उपत्यकामा प्रदूषणको मुख्य स्रोत १० लाखभन्दा बढी सवारीसाधन नै हुन् । २०७९ मंसिरयता गरिएको ९३४ सवारीसाधनको छड्के जाँचमा एकतिहाइ फेल भएका छन् । नासाका अनुसार, देशका ५८ जिल्लाका ६१२ स्थानमा डढेलो छ । वन तथा भूसंरक्षण विभागको तथ्यांकमा नेपालमा बर्सेनि २ लाख हेक्टर वन क्षेत्रमा डढेलो लाग्ने गर्छ । २०७९ मा ३ हजार १० स्थानमा आगलागी, ३ हजार ७ सय २३ घरपरिवार प्रभावित, ३९४ घाइते र १०९ जनाको ज्यान जाने गरेको तथा २ अर्ब ५१ करोड रुपैयाँको भएको क्षति देखिन्छ । कारक ः वायु प्रदूषकमा १० माइक्रोनभन्दा साना धूलोका कण पीएम १०, सल्फरका अक्साइडहरू, नाइट्रोजनका अक्साइडहरू, कार्बनका डाई तथा मोनो अक्साइड, लिड, ओजन, हाइड्रोजन छन् । वार्षिक ५० हजार टनभन्दा बढी घातक प्रदूषित ग्यास थपिन्छन् र अहिले वातावरण क्षेत्र डाँवाडोल छ । राजधानीको वायु प्रदूषणको झन्डै आधा हिस्सा सवारीसाधनको धूवाँले लिएको छ । धूलोमा मिसिएका सूक्ष्म कण, फोहोरका संक्रमित पदार्थ र हानिकारक सूर्यका किरण उपत्यकामा श्वासप्रश्वास, आँखा, छाला र क्यान्सर सम्बन्धी रोगका प्रमुख तीन कारक बनेका छन् । राजधानीको वायुमण्डलको धूलोधूवाँका कण विश्व स्वास्थ्य संगठनको मापदण्डभन्दा कम हुनुपर्नेमा ५ देखि १५ गुणा बढी र श्वासप्रश्वासमा संक्रमण गराउने कीटाणु कोलिफर्म युनिट मापदण्डभन्दा पाँच गुणा बढी सीएफयू रहेको अमृत क्याम्पस र पुल्चोक इन्जिनियरिङको खोजमा छ । धूलोधूवाँका कणले वायुमण्डलको ओजन तह नष्ट गर्नाले सूर्यका हानिकारक विकिरण सिधै आइरहेका छन् जसले आँखा र छाला रोग, मोतीविन्दु र क्यान्सर बढाइरहेका छन् । जहाँतहीँ थुपारिएका फोहोरका डंगुरले गर्दा सूक्ष्मजीवका बीज बढेर श्वासप्रश्वास, छाला सम्बन्धी रोग लगाउने कीटाणु वायुमण्डलमा प्रशस्तै पाइएका छन्, प्रतिरोधी कीटाणु पनि पाइएका छन् ।असर ः काठमाडौंमा दम, क्षयरोग, निमोनिया, छातीरोग, ब्रोङ्काइटिस, रुघाखोकी, एलर्जी लगायतका श्वासप्रश्वासका रोगी र त्यसबाट हुने मृत्युदर बढ्दो छ । यसले गर्दा गाउँघरमा हुने ८० वर्षको आयु सहरमा ६० वर्षमा समेत घटेको छ । त्यसमाथि भौगोलिक बनोटका कारण उपत्यका चिसो एस्ट्रे हो र प्रदूषण लामो समयसम्म रहिरहन्छ । तसर्थ जहाँतहीँ फोहोर नफ्याँक्ने, नथुपार्ने, जैविक फोहोर छुट्ट्याउने र फोहोरको उचित व्यवस्थापन, प्रदूषण नियन्त्रण र घामबाट बच्ने उपाय हरेक तहबाट अविलम्ब थालिनुपर्छ । वायु प्रदूषणको मूल समस्या यहाँको हावामा अत्यधिक मात्रामा रहने धूलाका मसिना कण पीएम १० हुन् र टाँसिएर रहने तथा मानिसले सास फेर्दा शरीरभित्र प्रवेश गरी श्वासप्रश्वास सम्बन्धी समस्याका साथै क्यान्सरसम्म हुन सक्छ ।अधिकांश सहरी भागहरूमा वायु प्रदूषण विश्व स्वास्थ्य संगठनको मापदण्डभन्दा पाँच गुणा र राष्ट्रिय मापदण्डभन्दा तीन गुणा बढी धूलोका कणहरू हावामा मिसिएको तथ्यांकले देखाउँछ । अझै जाडोयाममा धूलोका कणहरू वायुमण्डलको तल्लो भागमै रहने, इँटाभट्टाले निकाल्ने धूवाँ, इँटा र बालुवा बोक्ने सवारीसाधन चौबीसै घण्टा गुड्ने, अत्यधिक ट्राफिक घनत्वका कारण छोटो दूरीमा समेत धेरै समय सडकमा बिताउनुपर्ने, सवारीसाधनहरू विशेष गरी सेता र राता नम्बर प्लेटका वाहनद्वारा निस्कने विषाक्त कालो एक महिनासम्म वायुमण्डलमा रहन्छ । अनि वर्षामा पानीसँगै तल्लो सतहमा, पानीमा, जमिनमा, खोलानालामा घुल्छ । रोकथाम ः नाक, मुख र आँखाका माध्यमबाट सर्ने रोगहरू तथा बिरामीको सम्पर्कमा आउँदा संक्रमण रोक्न सबैभन्दा सजिलो, सस्तो र वैज्ञानिक उपाय मास्क लगाउनु हो । मास्क बिरामीले मात्र होइन, सबैले लगाउनुपर्छ, किनभने कसको शरीरमा रोग छ भनेर सहजै अनुमान लगाउन सकिँदैन । मास्क लगाउनाले रोग सर्ने सम्भावना ८५ प्रतिशत भएको पाइएको छ । मास्क लगाउँदा मुखबाट भाइरसयुक्त छिटा कम निस्की अरू संक्रमित हुने सम्भावनासमेत निकै कम हुन्छ । यदि कोही संक्रमित भइहाले पनि थोरै मात्रामा भाइरसयुक्त छिटा शरीरभित्र प्रवेश गरेका कारण हल्का बिरामी र छिट्टै निको हुने सम्भावना हुन्छ । मास्कले संक्रमण चक्र तोड्छ । लक्षण नभएका व्यक्तिले पनि भाइरस सार्न सक्ने भएकाले मास्कले सबैलाई सुरक्षित राख्छ । शारीरिक स्वास्थ्य राम्रो हुन्छ । सर्ने रोगहरू तथा प्रदूषणजन्य जटिलताबाट जोगिन मास्क अति उपयोगी साधन हो ।बुढाथोकी नेपाल चिकित्सक संघका केन्द्रीय उपाध्यक्ष हुन् ।"
सुदूरपश्चिमको बेरुजु डेढ अर्ब नाघ्यो,"(धनगढी) सुदूरपश्चिम प्रदेश सरकारको हरेक वर्ष बेरुजु बढ्दै गएको छ । हालै सार्वजनिक महालेखा परीक्षकको चौथो प्रतिवेदनमा सुदूरपश्चिम सरकारको आर्थिक वर्ष २०७८७९ सम्म गरिएको अद्यावधिक बेरुजु एक अर्ब ५४ करोड ९६ लाख पुगेको हो । महालेखा परीक्षकको वार्षिक प्रतिवेदनमा गत वर्षसम्ममा १ अर्ब २३ करोड १० हजार बेरुजु थियो । यो वर्ष (२०७८७९) को ४५ करोड ३१ लाख ७१ हजार सम्परीक्षण भई ७७ करोड ७१ लाख ३९ हजार बाँकी थियो । यो वर्ष ७७ करोड २४ लाख ८१ हजार थप भई जम्मा बेरुजु एक अर्ब ५४ करोड ९६ लाख पुगेको उल्लेख छ । यो वर्ष प्रदेशका सरकारी कार्यालय र समिति तथा संस्थातर्फ लेखा परीक्षणबाट औंल्याएको बेरुजु रकम ७७ करोड २४ लाख २१ हजार छ । उक्त बेरुजु वर्गीकरणमा महालेखा परीक्षक कार्यालयले असुली गर्नुपर्ने रकम २ करोड ३१ लाख १० हजार अर्थात् बेरुजुतर्फको ३ दशमलव ७१ प्रतिशत छ । नियमित गर्नुपर्ने बेरुजु रकम ४५ करोड ४९ लाख अर्थात् ५८ दशमलव ८९ प्रतिशत देखाएको छ । अनियमित भएको बेरुजु रकम ५ करोड ९१ लाख ९९ हजार अर्थात् कुल बेरुजु रकमको साढे ७ प्रतिशतभन्दा बढी रकम अनयमितता भएको महालेखाको प्रतिवेदनले जनाएको छ । प्रमाण कागजात पेस नभएको अन्तर्गत ३९ करोड ५७ लाख अर्थात् ५१ प्रतिशत, पेस्कीतर्फ २८ करोड ८२ लाख ६९ हजार अर्थात् ३७ प्रतिशत रकम बेरुजुमा देखिएको छ । प्रदेश सरकारको कुल बेरुजु देखिएको रकममध्ये प्रदेश कार्यालयको गत वर्षको ७२ करोड ३७ हजार र यो वर्षको ४९ करोड ५८ लाख ५६ हजार गरी १ अर्ब २१ करोड ६२ लाख २६ हजार छ । समिति तथा संस्थातर्फको गत वर्षको ५ करोड ६७ लाख ६९ हजार र यो वर्षको २७ करोड ६६ लाख २५ हजार गरी ३३ करोड ३३ लाख ९४ हजार बेरुजु निस्केको छ ।महालेखाको प्रतिवेदनमा सामाजिक विकास मन्त्रालयको सबैभन्दा बढी बेरुजु निस्केको छ । उक्त मन्त्रालयअन्तर्गत कुल बेरुजु रकमको ४९ प्रतिशत अर्थात् ३८ करोड २९ लाख ५८ हजार बेरुजु छ । त्यसपछिको बढी रकम भौतिक तथा पूर्वाधार विकास मन्त्रालयको छ । उक्त मन्त्रालयले कुल बेरुजु रकमको ३५ प्रतिशत अर्थात् २७ करोड ४९ लाख ४० हजार रकम निस्केको छ । त्यसैगरी भूमि सुधार मन्त्रालयको ६ करोड १३ लाख २० हजार साढे ७ प्रतिशत, उद्योग तथा पर्यटनको २ करोड ४९ लाख ३६ हजार साढे ३ प्रतिशत, आन्तरिक मामिला मन्त्रालयको २ करोड ५९ लाख ५७ हजार, साढे तीन प्रतिशत बेरुजु निस्केको छ । मुख्यमन्त्रीको कार्यालयको १८ लाख २५ हजार र प्रदेशसभाको ५ लाख ८१ हजार बेरुजु छ । महालेखाले प्रतिवेदनमा बेरुजु बढ्दै गएकोतर्फ प्रदेश सरकारलाई राय सुझावसमेत दिएको छ ।"
गण्डकी र लुम्बिनीमा मुख्यमन्त्री को ?,"(काठमाडौं)गण्डकी र लुम्बिनी प्रदेशमा एमाले नेतृत्वका सरकार ढलेपछि नयाँ सरकार निर्माणका विषयमा प्रदेश प्रमुखहरू अलमलमा देखिएका छन् । संविधानको धारा १६८ (२) अनुसार संयुक्त सरकार गठनको आह्वान गर्ने कि धारा १६८ (३) अनुसार सबैभन्दा ठूलो दललाई सरकार गठन गर्न दिने भन्नेमा उनीहरू प्रस्ट हुन नसकेका हुन् । अन्योलकै कारण गण्डकीमा मुख्यमन्त्री पदमुक्त भएको दुई दिन बितिसक्दा पनि नयाँ सरकार गठनको आह्वान गरिएको छैन । गण्डकी प्रदेशका मुख्यमन्त्री खगराज अधिकारी शनिबार र लुम्बिनी प्रदेशका मुख्यमन्त्री लीला गिरी सोमबार विश्वासको मत पाउन नसकेपछि पदमुक्त भएका छन् । दुवै जना गत पुसमा संविधानको धारा १६८ (२) अनुसार मुख्यमन्त्री नियुक्त भएका थिए । उक्त धारामा प्रदेशसभामा कुनै पनि दलको स्पष्ट बहुमत नरहेको अवस्थामा प्रदेशसभामा प्रतिनिधित्व गर्ने दुई वा दुईभन्दा बढी दलहरूको समर्थन प्राप्त गर्न सक्ने प्रदेशसभाको सदस्यलाई मुख्यमन्त्री नियुक्त गर्ने व्यवस्था छ । माओवादीसमेतको समर्थनमा मुख्यमन्त्री बनेका दुवैले केही दिनमै विश्वासको मत लिएका थिए । केन्द्रमा सत्ता समीकरण बदलिएका कारण माओवादीले समर्थन फिर्ता लिएपछि भने अधिकारी र गिरीले प्रदेशसभाबाट विश्वासको मत नपाएका हुन् । सुदूरपश्चिममा भने धारा १६८ (२) अनुसार दुईभन्दा बढी दलको समर्थनमा नियुक्त तत्कालीन मुख्यमन्त्री राजेन्द्रसिंह रावलले सुरुमै विश्वासको मत पाउन नसकेपछि धारा १६८ (३) अनुसार ठूलो दलको हैसियतमा कांग्रेसका कमलबहादुर शाहलाई मुख्यमन्त्री नियुक्त गरिएको थियो । धारा १६८ (३) मा प्रदेश प्रमुखले प्रदेशसभामा सबैभन्दा बढी सदस्य भएको संसदीय दलको नेतालाई मुख्यमन्त्री नियुक्त गर्ने व्यवस्था छ । गण्डकीमा कांग्रेस र लुम्बिनीमा एमाले ठूलो दल हुन् । गण्डकीमा धारा १६८ (२) अनुसार मुख्यमन्त्री दिनुपर्ने माओवादीको माग छ । कांग्रेसको कोटामा प्रदेश प्रमुख नियुक्त पृथ्वीमान गुरुङले सोमबारसम्म सरकार गठनको आह्वान गरेका छैनन् । सत्ता गठबन्धन दलका शीर्ष नेताले भने सोमबार काठमाडौंमा सुरुको कार्यकाल कांग्रेसलाई मुख्यमन्त्री दिने सहमति गरेका छन् । गण्डकीमा कांग्रेसको नेतृत्वमा सरकार गठन गर्ने सहमति भएको छ, प्रदेश प्रमुखले सम्भवतः भोलि (मंगलबार) नै सरकार गठनका लागि आह्वान गर्नुहुन्छ, बैठकमा सहभागी एक नेताले भने, प्रदेश प्रमुखले कुन धारामा टेकेर सरकार गठनको आह्वान गर्नुहुन्छ, त्यो उहाँको विवेकको कुरा हो ।लुम्बिनीमा भने एमालेले १६८ (३) अनुसार दलका नेता लीला गिरीलाई पुनः मुख्यमन्त्री नियुक्त गर्न माग गर्दै सोमबार प्रदेश प्रमुख अमिक शेरचनलाई पत्र दिएको छ । दलका प्रमुख सचेतक तुलसी चौधरीले मुख्यमन्त्री गिरी राजीनामा दिएर विश्वासको मत नपाएका कारण पदमुक्त भएकाले धारा १६८ (३) अनुसार ठूलो दलको हैसियतमा मुख्यमन्त्री नियुक्त हुनुपर्ने बताए । मुख्यमन्त्रीले राजीनामा दिएको भए त्यही धाराअनुसार अर्को सरकार गठनको विकल्पमा जान सकिन्थ्यो, उनले भने, विश्वासको मत नपाएपछि त धारा १६८ (३) अनुसार ठूलो दलको नेतालाई मुख्यमन्त्री नियुक्त गर्ने स्पष्ट भनिएको छ, यसमा प्रदेश प्रमुखबाट जालझेल नहोस् । सत्ता गठबन्धन दलका ५३ सांसदले भने कांग्रेसका डिल्लीबहादुर चौधरीलाई १६८ (२) अनुसार मुख्यमन्त्री नियुक्त गर्न दाबी पेस गरिसकेका छन् । चौधरीले प्रदेशसभाका बहुमत सदस्यले संयुक्त र स्थिर सरकार बनाउन माग गर्दागर्दै अल्पमतको सरकार बनाउनेतर्फ लाग्न नहुने बताए । हाम्रो संविधानले दिगो र स्थिर सरकारको कल्पना गरेको छ, त्यसको आधार हामीले पेस गरिसकेका छौं, उनले भने, विश्वासको मत गुमाएकै दिन पुनः मुख्यमन्त्री नियुक्तिको दाबी गर्नु प्रदेशलाई अस्थिरतातर्फ लग्न खोज्नु हो । प्रदेशसभाको अघिल्लो कार्यकालमा पटकपटक सरकार परिवर्तन हुँदा धारा १६८ (३) प्रयोग भएको थिएन ।धारा १६८ (२) र १६८ (३) को प्रयोगका सम्बन्धमा संविधानविद्को मत पनि फरक देखिएको छ । मुख्यमन्त्रीले राजीनामा दिएको अवस्थामा प्रदेश प्रमुखले सोही धारामा टेकेर अर्को संयुक्त सरकार बनाउन निषेध गरेको छैन, विश्वासको मत नपाएको अवस्थामा भने सिधै १६८ (३) अनुसार ठूलो दलको नेतालाई मुख्यमन्त्री बनाउनुपर्छ, संविधानविद् भीमार्जुन आचार्यले भने । अर्का संविधानविद् विपिन अधिकारी भने संयुक्त सरकार बन्न सक्ने आधार र अवस्था रहँदासम्म अस्थिरता निम्त्यिाउने गरी अल्पमतको सरकार बनाउन नहुने बताउँछन् । सरकार बनाउनुको पहिलो सिद्धान्त भनेकै दिगो, स्थिर र टिकाउ सरकार हुनुपर्छ भन्ने हो, दुई वा दुईभन्दा बढी दलले हामी मिलेर सरकार बनाउँछौं भनिरहेको अवस्थामा धारा १६८ (३) बाट अल्पमतको सरकार जन्माउनु हुँदैन, उनले भने, भर्खरै निर्वाचन भएको छ, जबरजस्ती अल्पमतको सरकार बनाएर अस्थिरतातर्फ लानु संवैधानिक र राजनीतिक दुवै हिसाबले उचित काम होइन ।"
दुई दशक बित्दा पनि नेपालको आर्थिक कूटनीति कमजोर,"०५२ सालमा तत्कालीन सांसद भट्टको संयोजकत्वमा रहेको टोलीको सदस्यमा त्यस बेला आफूसमेत रहेको उल्लेख गर्दै पूर्वराजदूत मोहनप्रसाद लोहनी नेपालमा पटकपटक आर्थिक कूटनीतिलाई अघि बढाउन गृहकार्य भए पनि त्यसले ठोस रूप लिन नसकेको मान्छन् । हामीले त्यस बेला दुई महिना लगाएर रिपोर्ट तयार पारेका थियौं । तर त्यो कार्यान्वयनमा जान सकेन, उनले भने । आर्थिक कूटनीतिका लागि नेपालले आफ्ना कूटनीतिक मिसन सक्रिय बनाउनुपर्ने उनको भनाइ छ । सरकारले आर्थिक सहायता उपलब्ध नगराई आर्थिक कूटनीतिका लागि मिसनहरूले काम गर्न सक्दैनन् । साथै मिसनमा कूटनीतिमा राम्रो दखल भएको, सहकार्य गर्न सक्ने र सही सूचनाको आदानप्रदान गरेर मुलुकलाई फाइदा पुर्याउन सक्ने व्यक्ति पनि हुन जरुरी छ, पूर्वराजदूत लोहनीले भने, समग्रमा भन्दा नेपालको दुई दशकको आर्थिक कूटनीति रेटोरिक मात्र भएको छ । व्यवहारमा जति हुनुपर्ने हो, हुन सकेको छैन । महालेखापरीक्षकको ६० औं वार्षिक प्रतिवेदन०७९ अनुसार १५ औं आवधिक योजनाअनुसार मन्त्रालय र मातहत निकायबाट व्यापार, लगानी, पर्यटन तथा रोजगारी प्रवर्द्धन गर्न अन्तर्राष्ट्रिय, क्षेत्रीय र द्विपक्षीय सम्बन्ध सुदृढ गर्न आर्थिक कूटनीतिक विभिन्न क्रियाकलाप कार्यान्वयनमा छन् । परराष्ट्र मन्त्रालयबाट विदेशस्थित नियोगहरूमार्फत कार्यान्वयन गर्ने गरी निर्यात प्रवर्द्धन, लगानी सम्मेलन आयोजना, धार्मिक र सांस्कृतिक, पर्यटन प्रवर्द्धन, रोजगारीका नयाँ सम्भावनाहरूको पहिचान, पर्यटन प्रवर्द्धनसम्बन्धी कार्यक्रम र नेपाली डायस्पोराको परिचालन गर्ने कार्यक्रममा नेपाली राजदूतावास लन्डन, वासिङ्टन, अबुधाबीलगायत ४० नियोगबाट ४ करोड १८ लाख रुपैयाँ खर्च भएको छ, प्रतिवेदनमा भनिएको छ । प्रतिवेदनमा आर्थिक कूटनीति परिचालन गर्न विश्व व्यापार संगठन र क्षेत्रीय व्यापार संगठनबाट अधिकतम फाइदा लिन यससम्बन्धी क्षेत्र, उपक्षेत्र र मोडलको पहिचान गरी देशलाई अधिकतम फाइदा हुने गरी सम्झौताका लागि पहल गर्ने एवं नियोगको विशिष्टताअनुसार कार्यक्रम तर्जुमा गरी विदेशस्थित नेपाली नियोग र गैरआवासीय नेपालीको संयन्त्रलाई निर्यात प्रवर्द्धनमा परिचालन गर्नुपर्ने औंल्याइएको छ ।"
नेपाली सवारी दर्ता गर्न कार्यविधि संशोधन गरिँदै,"(काठमाडौं)नेपालमा उत्पादित सवारीसाधन दर्ता प्रक्रियामा देखिएको कानुनी जटिलता समाधान गर्न सम्बन्धित कानुन संशोधन गरिने भएको छ । प्रधानमन्त्री तथा मन्त्रिपरिषद् कार्यालयका सचिव गणेशप्रसाद पाण्डेको संयोजकत्वमा सोमबार बसेको बैठकले यातायात व्यवस्थापन कार्यविधि निर्देशिका०६० र सवारी तथा यातायात व्यवस्था नियमावली०५४ आवश्यक सुधार गर्न संशोधन गर्ने निर्णय गरेको हो । बैठकले नेपालमा उत्पादित सवारीसाधन दर्ता गर्न यातायात व्यवस्थापन कार्यविधि निर्देशिका०६० मा आवश्यक संशोधन गरी भौतिक पूर्वाधार तथा यातायात मन्त्रालयले तीन दिनभित्र आवश्यक व्यवस्था मिलाउने जनाएको छ । भौतिक पूर्वाधार तथा यातायात मन्त्रालयले नेपालमा उत्पादित सवारीसाधन दर्ता गर्न सवारी तथा यातायात व्यवस्था नियमावली०५४ मा आवश्यक सुधार गर्न संशोधनको प्रस्ताव सात दिनभित्रमा मन्त्रिपरिषद्मा पेस गर्ने व्यवस्था मिलाउनेसमेत निर्णय भएको हो । प्रधानमन्त्री पुष्पकमल दाहालले आइतबार सामाजिक सञ्जालमा लेखेका छन्, यात्रीलगायत नेपालमा उत्पादित सवारीसाधन दर्ता नभएको भन्ने गुनासोलाई गम्भीरतापूर्वक लिएको छु । सवारीसाधन दर्ता एवं स्वदेशी उत्पादनलाई प्रवर्द्धन गर्ने गरी तत्काल कानुनी प्रबन्धको प्रक्रिया अगाडि बढाउन मुख्यसचिवमार्फत सम्बन्धित निकायलाई निर्देशन दिएको छु । यातायात व्यवस्थाको कार्यविधिमा नेपालमा पनि सवारीसाधन उत्पादन हुन्छन् भन्ने आकलन गरिएको छैन । यातायात व्यवस्था ऐन०४९ र यातायात व्यवस्था (आठौं संशोधन) नियमावली ०७४ लगायत ऐन तथा कानुनमा विदेशबाट खरिद भएका सवारीसाधन दर्ताका लागि मात्र व्यवस्था गरिएको छ । ०७४ मा संशोधित यातायात व्यवस्थापन कार्यविधि निर्देशिका०६० मा सवारी दर्ताका लागि भन्सार प्रज्ञापनपत्र र भन्सार महसुल अनिवार्य गरेको छ । नेपालमा उत्पादित सवारीसाधन टेस्ट भइसक्दा पनि यस्ता नीतिका कारण मुलुकमै उत्पादन हुने र विभिन्न पार्टपुर्जा मगाएर एसेम्बल गरिने सवारीसाधनले दर्ताको प्रमाणपत्र पाउन सकेका छैनन् । यसकारण स्वदेशमै मोटरसाइकल उत्पादन गरिरहेको यात्री मोटरसाइकलको उत्पादन ६ महिनादेखि बन्द थियो । सवारीसाधन दर्ता नहुँदा ट्राफिकले समाउने, कारबाही गर्नेलगायत विभिन्न समस्या आइरहेको थियो, ६ महिनादेखि उत्पादन बन्द गर्नुपरेको थियो, यात्री मोटरसाइकलका प्राविधिक प्रमुख ठाकुर पौडेलले भने, एकदुई महिना यस्तै अवस्था रहे कम्पनी नै बन्द हुन सक्ने अवस्था आएको थियो । यद्यपि सरकारले कार्यविधि नै बनाएर स्वदेशी मोटरसाइकल दर्ता गर्ने भएपछि राहत मिलेको छ । नेपालमा आयात गर्ने सवारीसाधन प्रज्ञापनपत्रबाहेक दर्ता हुन नसक्ने अवस्था थियो । हाल कार्यविधि बनाएर सवारी दर्ता गर्ने र कानुनसमेत संशोधन गर्ने निर्णय भएकाले अब छिट्टै यात्रीका मोटरसाइकल दर्ता गरिने उनले बताए । यसैबीच यातायात पूर्वाधार तथा यातायातमन्त्री प्रकाश ज्वालाले सोमबार नै आफूमातहतका कर्मचारी र सरोकारवाला निकायसँग कार्यविधि संशोधनका लागि निर्देशन दिएका छन् । दुई दिनभित्र नेपालमा उत्पादित सवारीसाधनको दर्ता र सञ्चालनको समस्या समाधान हुन्छ, उनले भने स्वदेशमै उत्पादित सवारीसाधनलाई हामी प्रोत्साहन गर्छौं तर त्यसको सुरक्षा, सुलभ मूल्यमा होस् भन्नेमा हाम्रो चासो छ ।"
"हिमालमा पर्यटकको भीड, पदमार्ग सुनसान","(म्याग्दी)८१४७ मिटर अग्लो धौलागिरि हिमाल आरोहण तथा फन्को मार्न आएका पर्यटकले बेसक्याम्प भरिभराउ छ । हिमाल जाने पदमार्गका होटल, रेस्टुराँ तथा होमस्टे भने सुनसान छन् । अन्नपूर्ण हिमाल पदमार्गको समस्या पनि उस्तै छ । अहिले सयौं पर्यटक पुगेका छन् । कतारी राजकुमारीसहित दर्जनौं पर्वतारोही अन्नपूर्ण आरोहण गरी फर्के । तर कुनै पनि पर्यटक स्थानीय अन्नपूर्ण गाउँपालिकाले प्रवर्द्धन गरेको मोरिस हर्जोग पदमार्गमा पैदल हिँडेनन् । ट्रेकिङ कम्पनीले पर्वतारोहीलाई पोखरा र उनीहरूका सामग्रीलाई नजिकको नारच्याङबाट हेलिकोप्टरमा बोकेर सोझै बेसक्याम्प ओरालेका हुन् । पदयात्रा गराउनुको साटो हेलिकोप्टरबाट सोझै बेसक्याम्पमा ओराल्न थालेपछि पदमार्गका होटल, होमस्टे र टीहाउस सुनसान छन् । हेलिकोप्टरले पर्यटक र सामग्रीसमेत नजिकको बस्ती ताकमबाट इटाली क्याम्पसम्म बोक्ने गरेको स्थानीय बताउँछन् । सगरमाथा, अन्नपूर्णलगायत हिमालमुनिका बस्तीमा धेरै अघिदेखि नै पर्यटन जागरण आएको छ, मुदीका सामाजिक अगुवा लोकबहादुर पुनले भने, पर्यटन क्षेत्रमा बल्न बामे सर्ने क्रममै ट्रेकिङ कम्पनीहरूबाट भने धोका हुन थालेको छ । धौलागिरि पदमार्गमा पछिल्ला केही वर्षदेखि मुदी, खाम्ला, नाउरा, बगरा तथा दोभानवासीले आधारभूत पूर्वाधारसहित होमस्टे, टीहाउस र रेस्टुराँ सुरु गरेका थिए । आफ्नै छुट्टै खाना पकाउने, बस्ने र सुत्नेसम्मका व्यवस्थासहित (क्याम्प ट्रेक) मात्र पर्यटक आउने सक्ने धौलागिरि पदमार्ग सहज भएपछि स्थानीय व्यवसायी आशावादी थिए । बस्तीका परम्परागत घरलाई सुधार गर्दै ससाना पाहुना कोठा थपेर होमस्टे का बोर्ड झुन्ड्याउन थालेका उनीहरूलाई ट्रेकिङ कम्पनीका कारण निराश तुल्याएको छ । पर्यटक आउन थालेपछि उत्साही थियौं । तर ट्रेकिङ कम्पनीले सोझै पर्यटक धौलागिरि क्याम्पमा पुर्याउन थालेपछि हाम्रो व्यवसाय चौपट हुन थालेको छ, धौलागिरि गाउँपालिका४ नाउराकी हरिमाया रोकाले भनिन् । धौलागिरि हिमालय रेन्जमा धौलागिरि प्रथम, दोस्रो, तेस्रो, चौथो, पाँचौं, छैटौं, सीता चुचुरो, मानापाथी, मुकुट रटुक्चे पिक छन् । धौलागिरि प्रथम संसारको सातौं र नेपालको छैटौं अग्लो हिमाल हो । धौलागिरि आरोहण तथा फन्को लगाएर मुस्ताङको मार्फा निक्लने साहसिक पर्यटकका लागि धौलागिरि पदमार्ग प्रख्यात छ । यो हिमशृंखला हिममानव (यती) पाइने क्षेत्रका रूपमा पनि परिचित छ । धौलागिरी हिमशृंखला पुग्न बेनीबाट गाडीमा दरबाङबाट पैदलयात्रा गरी मुदीको नाउराबगरादोभानइटालियन बेसक्याम्प पुग्नुपर्छ । त्यसपछि स्विस क्याम्प हुँदै झन्डै ६ किमि लामो धौलागिरि ग्लेसियर पुगेपछि जापानी क्याम्प सुरु हुन्छ । ग्लेसियर क्याम्पबाट ४ हजार ७ सय ४० मिटर अग्लो धौलागिरि आधारशिविर पुग्न सकिन्छ । पदमार्गको सबैभन्दा जटिल भाग मानिएको नाउराको भीरमा अब झुन्डिएर यात्रा गर्नु पर्दैन । बगरादेखि इटाली क्याम्पसम्मको निगाला झाडीमा पनि यात्रु हराउने समस्या छैन ।"
"'अख्तियारले निजी क्षेत्र हेरे उत्पादकत्व घट्छ, बेथिति बढ्छ","(काठमाडौं) अख्तियार दुरुपयोग अनुसन्धान आयोगको क्षेत्राधिकारमा निजी क्षेत्रलाई राख्न लागिएको प्रति निजी क्षेत्रका छाता संगठन नेपाल उद्योग वाणिज्य महासंघ, नेपाल चेम्बर अफ कमर्स र उद्योग परिसंघले विरोध जनाएका छन् । तीनै संगठनले संयुक्त विज्ञप्ति जारी गर्दै अख्तियारले निजी क्षेत्र हेरे उत्पादकत्व घट्ने र मुलुकमा बेथिति बढ्ने चेतावनी दिएका छन् । हालै राष्ट्रिय सभाबाट पारित अख्तियार दुरुपयोग अनुसन्धान आयोग ऐन, ०४८ लाई संशोधन गर्न बनेको विधेयकले निजी क्षेत्रलाई निरुत्साहित बनाउने तीन संगठनको भनाइ छ । उक्त विधेयकमा प्रचलित कानुनबमोजिम स्थापित निजी कम्पनीलाई पनि अख्तियारको क्षेत्राधिकारभित्र राख्न खोजिएको छ । यो अभ्यास संविधानको मर्मविपरीत पनि रहेको निजी क्षेत्रले जनाएको छ । मुलुकको समृद्विको उत्कट चाहना पूरा गर्न निजी क्षेत्रलाई प्रोत्साहन, सरल एवम् सहज प्रशासनिक सेवासुविधा, सुशासन, लगानी तथा व्यवसायमैत्री नीतिगत वातावरण निर्माणको आवश्यकता रहेको वर्तमान अवस्थामा लागू गर्न खोजिएको पछिल्लो व्यवस्थाले मुलुकको विकासको महत्त्वपूर्ण साझेदार निजी क्षेत्रको उत्पादकत्व घट्ने, वैदेशिक लगानी आकर्षित गर्न थप जटिल हुने, बेथिति अझ मौलाउने र निजी क्षेत्रलाई हतोत्साहित बनाउने हाम्रो निष्कर्ष छ, तीन संगठनद्वारा जारी विज्ञप्तिमा भनिएको छ ।निजी क्षेत्रको कामकारबाहीलाई नियमन गर्न नेपाल राष्ट्र बैंक, सम्पत्ति शुद्धीकरण अनुसन्धान आयोग, राजस्व अनुसन्धान विभागलगायत दर्जनभन्दा बढी विद्यमान नियामकीय निकाय सक्रिय रहँदारहँदै अख्तियार ल्याउनुले निजी क्षेत्रको कामलाई प्रभावित पार्ने मात्र नभई देशको समग्र आर्थिक विकास तथा विस्तारमा प्रतिकूल असर पुर्याउने तीन संगठनको भनाइ छ । सार्वजनिक निकायका कर्मचारीले समेत अख्तियारको त्रासमा कतिपय महत्त्वपूर्ण निर्णय लिन हिचकिचाउने गरेको र यसले नीतिगत कामकारबाहीको गति तथा चुस्ततामा समेत प्रतिकूल असर परिरहेको अवस्था देखिन्छ, संयुक्त विज्ञप्तिमा भनिएको छ, यस्तोमा अर्थतन्त्रको प्रमुख गति प्रदायकको भूमिका निर्वाहबाट कार्यकुशलता र उत्पादकत्वमा तुलनात्मक रूपमा सुदृढ सावित गर्दै आएको निजी क्षेत्रमा पनि अख्तियारको नियमन त्रासले सोही मनोविज्ञान परे यसले देशको उत्पादकत्व र अर्थतन्त्रमा पार्ने नकारात्मक प्रभावको आयातन गहिरो हुने पक्का छ । राष्ट्रिय सभाबाट पारित उक्त विधेयकलाई प्रतिनिधिसभाले सच्याई संविधानको भावनाअनुरूप तथा निजी क्षेत्रलाई विश्वासमा लिने गरी मात्र पारित गर्न महासंघ, चेम्बर र परिसंघको माग छ ।"
अर्थ संक्षेप,"प्रभुका ग्राहकलाई सौभाग्य हस्पिटलमा छुट काठमाडौं (कास) प्रभु बैंक र धनगढीस्थित सौभाग्य हस्पिटल एन्ड रिसर्च सेन्टरबीच विभिन्न सेवामा छुट प्रदान गर्नेसम्बन्धी सम्झौता भएको छ । बैंकका तर्फबाट धनगढी शाखा कार्यालय प्रमुख नगेन्द्ररत्न कोइराला र हस्पिटलका तर्फबाट अध्यक्ष दिनेशराज जैसीले उक्त सम्झौतामा हस्ताक्षर गरे । सम्झौताअनुसार प्रभु बैंकमा खाता भएका ग्राहकले हस्पिटलको ओपीडी परीक्षण सेवामा १५ प्रतिशत छुट पाउनेछन् । प्याथोलोजी, एक्सरे, यूएसजी, इन्डोस्कोपी, नर्मल बेड, एचडीयू बेड, एसी क्याबिन, सर्जरी, कोलोनोस्कोपी, आईसीयूएनआईसीयू सेवामा १० र फार्मेसीबाट ५ प्रतिशत छुट पाउने बैंकले जनाएको छ । यो सुविधा लिन चाहनेले प्रभु बैंकको डेबिट वा क्रेडिट कार्ड, मोबाइल बैंकिङ, इन्टरनेट बैंकिङ च्यानल प्रयोग गरी भुक्तानी गर्नुपर्नेछ ।लक्ष्मी बैंक र प्रहरीको साझेदारीमा २५ लाखको कोष काठमाडौं (कास) लक्ष्मी बैंकको छोरी शिक्षित, देश शिक्षित अभियानअन्तर्गत बैंक र नेपाल प्रहरी कल्याण कोषबीच २५ लाखको नेपाल प्रहरी ः लक्ष्मी बैंक छात्रवृत्ति अक्षय कोष स्थापना गर्ने सम्झौता भएको छ । आगामी पाँच वर्षसम्म ७ लाख ५० हजार रुपैयाँ बराबरको आर्थिक सहयोग गर्ने बैंकले प्रतिबद्वता जनाएको छ । प्रहरी महानिरीक्षक वसन्त कुँवर र लक्ष्मी बैंकका प्रमुख कार्यकारी अधिकृत अजयविक्रम शाहको उपस्थितिमा एक सम्झौता भएको छ । बैंकका तर्फबाट रिटेल फाइनान्स सर्भिसेजका प्रमुख दीपेश अमात्य र नेपाल प्रहरीका तर्फबाट नायब महानिरीक्षक केदार ढकालले हस्ताक्षर गरे । उक्त छात्रवृत्ति कोषबाट प्रहरी विद्यालयहरूमा अध्ययनरत सहिद, बहालवाला, पूर्व एवम् अवकाश प्राप्त, अशक्त जुनियर प्रहरी अधिकृत दर्जाका परिवारका जेहेनदार छात्रालाई छात्रवृत्ति प्रदान गरिने बैंकले जनाएको छ ।"
"वर्षाले खेल रद्द, नेपाल सेमिफाइनलमा","(काठमाडौं)साउदी अरेबियासँगको खेल वर्षाका कारण रद्द भए पनि नेपाल एसीसी प्रिमियर कप क्रिकेटको सेमिफाइनल पुगेको छ । समूहका दुई ठूला प्र्रतिद्वन्द्वी मलेसिया र ओमानमाथि विजय हात पार्दै मजबुत स्थितिमा रहेको नेपाल सोमबार साउदी अरेबियासँग १ अंक पाएपछि नकआउट चरणमा पुगेको हो । मूलपानी क्रिकेट मैदानमा नेपालले खेल्न लागेको पहिलो अन्तर्राष्ट्रिय खेल निरन्तर वर्षाका कारण रद्द भयो । अघिल्लो दिन साँझको वर्षाका कारण मैदान भिजेको थियो । दुई घन्टा ढिलो खेल सुरु हुने तालिका बन्यो । तर, बिहान ११ बजेदेखि पुनः वर्षा भएपछि खेल रद्द भएको हो । दिउँसो १२३० बजे दुवै टोलीका खेलाडीले हात मिलाउँदै खेल नहुने निर्णय स्वीकारेका थिए । बिहान मूलपानी पुगेपछि नेपाल र साउदी अरेबिया दुवै टोलीका खेलाडीले मैदान निरीक्षण गरे । वर्षा पुनः सुरु भएपछि दुवै टोली पेभेलियनभित्र बसेका थिए । अन्त्यमा नतिजा नआउने निश्चितजस्तै भएपछि कप्तान रोहित पौडेलसहित नेपाली टोलीले तारबार बाहिर रहेका समर्थकसँग सेल्फी खिचेका थिए । म्याच रेफ्री सिंगापुरका सारिका प्रसादले खेल रद्द भएको घोषणा गरेका थिए । सोमबारको नतिजापछि नेपालको समूह ए मा ५ अंक पुगेको छ । साउदी र ओमानबीचको लिगको अन्तिम खेल क्वाटरफाइनलसरह हुने भएको छ । जसले जित्यो उही सेमिफाइनल पुग्नेछ । साउदीको ३ अंक र ओमानको ४ अंक छ ।साउदीले पछिल्लो खेलमा कतारलाई ७ विकेटले स्तब्ध पारेको थियो । नेपालसँग पराजित ओमानले कतार र मलेसियालाई हराएको थियो । नेपालले अन्तिम खेल कतारसँग खेल्नेछ । यो खेल जितेमा नेपाल समूह विजेता भएर सेमिफाइनल पुग्नेछ ।कीर्तिपुरस्थित त्रिवि क्रिकेट मैदानमा सोमबारै हङकङ र बहराइनबीच हुनुपर्ने खेल पनि टस हुन नपाई रद्द भएको थियो । हङकङसँग ५ र बहराइनसँग ३ अंक छ ।"
यू१६ मा मधेश र वाग्मती विजयी,"धनगढी (कास) मधेश प्रदेश र वाग्मती प्रदेशले सोमबार एनआईएमबी सुदूरपश्चिम मुख्यमन्त्री यू१६ राष्ट्रिय क्रिकेट प्रतियोगितामा विजयी सुरुआत गरेका छन् । फाप्ला क्रिकेट मैदानमा मधेशले लुम्बिनीलाई ११ रन र वाग्मतीले गण्डकीलाई २८ रनले हराए । मधेशले २८ ओभरमा झारिएको खेलमा ७ विकेट क्षतिमा १४१ रन बनायो । अभिषेक तिवारीले ५७ र नीरज यादवले ५० रन बनाए । लुम्बिनीका सागर गैरे र आशिष ओलीले समान २ विकेट लिए । लुम्बिनीले ७ विकेटमा १ सय ३० रनमात्रै बनायो । प्रतीक भट्टराईले ३८ र सन्दीप यादवले २५ रन बनाए । मधेशका सलमान मन्सुरी र रोशन शाहले समान २ विकेट लिए । अभिषेक तिवारी प्लेयर अफ द म्याच भए । अर्को खेलमा वाग्मतीले २३ ओभरमा १ सय ४० रन बनायो । रोशन विकले ५६, जोय थापा २७ र निश्चल श्रेष्ठले २३ रन जोडे । गण्डकीका रोहित चन्दले ह्याट्रिकसहित ३ विकेट लिए । गण्डकीले ६ विकेट क्षतिमा १ सय १२ रनमात्रै बनाउन सक्यो । विज्ञान पाण्ड्येले ४०, सुप्रिम सुनार र अनिश ताम्राकारले १४१४ रन बनाए । वाग्मतीका सार्थक धितालले २ र रोशन विकले १ विकेट लिए । रोशन प्लेयर अफ द म्याच भए ।"
एपीएफको पाँचौं जित,पाण्डे ८ खेलमा निलम्बितअखिल नेपाल फुटबल संघ (एन्फा) को अनुशासन समितिले एपीएफका अफिसियल एवं पूर्वराष्ट्रिय खेलाडी जीवेश पाण्डेलाई ८ खेलमा निलम्बन र १० हजार रुपैयाँ जरिवाना गर्ने निर्णय सोमबार गरेको छ । पाण्डेले एपीएफले दशरथ रंगशालामा डिफेन्डिङ च्याम्पियन मछिन्द्रमाथि १० ले जित हात पारेको खेलमा फोर्थ अफिसियल ज्ञानबहादुर मोक्तानलाई हातपात गरेका थिए । उनी च्यासल रंगशालामा संकटाविरुद्ध १० ले हारेको खेलको दोस्रो हाफमा मैदानभित्रै पुगेपछि खेल सुचारु गर्न ढिलाइ भएको थियो । त्यसकारण एपीएफलाई ५ हजार जरिवाना गर्ने समितिले निर्णय गर्यो । उक्त खेलमा गोलकिपरको जर्सीको रंग नमिलेको भन्दै खेल सञ्चालनमा २६ मिनेट ढिलाइ गरेको ठहर गर्दै समितिले संकटालाई १० हजार जरिवाना गर्ने निर्णय पनि गर्यो ।खुमलटारलाई मछिन्द्रसँग ७३ ले हारेपछि ड्रेसिङ रुम मा कुर्ची तोडफोड गरेको भन्दै १० हजार जरिवाना गराइएको छ । रंगशालामा एनआरटीसँग ११ को बराबरीपछि रेफ्रीमाथि आक्रमण प्रयास गरेको आरोपमा मछिन्द्रलाई पनि १० हजार जरिवाना तोकिएको छ ।
नेपालले फिलिपिन्समा खेल्ने,काठमाडौं (कास) नेपाली राष्ट्रिय पुरुष फुटबल टिमले साफ च्याम्पियनसिप २०२३ को तयारीमा फिलिपिन्सविरुद्ध अन्तर्राष्ट्रिय मैत्रीपूर्ण खेल खेल्ने भएको छ ।साफ च्याम्पियनसिप जुन २१ देखि भारतको बेंग्लोरमा सुरु हुँदै छ । त्यसअघि जुन १५ मा नेपालले फिलिपिन्सविरुद्ध प्रतिस्पर्धा गर्ने निश्चित भएको एन्फाले जनाएको छ । खेल फिलिपन्समै हुनेछ । यी दुई टिम पछिल्लोपल्ट सन् २०१७ मा भएको एसियन कप छनोटमा प्रतिस्पर्धा गरेका थिए । उक्त वर्ष मार्चमा मनिलामा ४१ ले हारेको नेपाली टिमले घरेलु मैदान एन्फा कम्प्लेक्समा फिलिपन्सलाई गोलरहित रोकेको थियो । हाल फिफा वरीयतामा फिलिपिन्स १३६ र नपाल १७४ औं स्थानमा छन् ।
छोटकरी,"न्यु डायमन्ड र एपीएफ विजयीकाठमाडौं (कास) जावलाखेल भलिबल प्रशिक्षण केन्द्रको कभर्डहलमा जारी मेयर कप २०८० खुला महिला तथा पुरुष भलिबल प्रतियोगितामा महिलातर्फ एपीएफ र न्यु डायमन्ड भलिबल क्लब सेमिफाइनलमा पुगेका छन् । सोमबार न्यु डायमन्डले ललितपुर महानगरपालिका र एपीएफले परोपकार गर्ल्स होस्टेललाई समान ३० को सोझो सेटमा पराजित गर्दै एक खेलअघि नै सेमिफाइनल पक्का गरेका थिए । न्यु डायमन्डले ललितपुर महानगरलाई २५१, २५१२, २५८ ले सजिलै हराएको थियो । एपीएफले भने परोपकार गर्ल्समाथि २५६, २५४, २५३ को सेटमा जित पायो । पुरुषतर्फ नेपाल पुलिस क्लबले पाटन बहुमुखी क्याम्पस र त्रिभुवन आर्मी क्लबले बोगटी समाज ललितपुरलाई समान ३० को सोझो सेटमा हराए । पुलिसले पाटन बहुमुखीमाथि २५१३, २५१०, २५१४ तथा आर्मीले बोगटी समाजमाथि २५८, २५१४, २५९ को स्कोरमा जित पाए । बीबीए कप क्रिकेट यसै साताकाठमाडौं (कास) पब्लिक युथ क्याम्पसको आयोजनामा पीवाईसी बीबीए कप ट्वान्टी२० क्रिकेट प्रतियोगिता वैशाख १३ देखि २२ सम्म हुने भएको छ । त्रिविको सम्बन्धनप्राप्त २० बीबीए कलेजले प्रतिस्पर्धा गर्ने व्यवस्थापकीय जिम्मेवारी पाएको म्यान क्यान डुका म्यानेजर सुनील थापाले बताए । खेलहरू पुल्चोक इन्जिनियरिङ क्याम्पसमा हुनेछ । नकआउटका आधारमा हुने प्रतियोगिता १० दिन चल्नेछ । पब्लिक युथ क्याम्पसका प्रमुख बलराम थापाले सबै सहभागी कलेजले उत्कृष्ट तबरले अनुशासनमा रहेर प्रतिस्पर्धा गर्ने विश्वास व्यक्त गरे । एक दशकदेखि नियमित हुँदै आएको प्रतियोगितालाई यसपालि म्यान क्यान डु प्रालिले व्यवस्थापन गर्नेछ । विजेताले ट्रफीका साथै ९० हजार र उपविजेताले ४० हजार रुपैयाँ प्राप्त गर्नेछन् । उत्कृष्ट खेलाडीले १० हजार, उत्कृष्ट ब्याटर र बलरले समान ५ हजार पाउनेछन् । पब्लिक युथ पछिल्ला तीन संस्करणको विजेता हो ।कोशीमा राष्ट्रपति रनिङ सिल्ड सुनसरी (कास) कोशी प्रदेशमा सोमबारदेखि १३ औं राष्ट्रपति रनिङ सिल्ड खेलकुद सुरु भएको छ । कोशी प्रदेश खेलकुद बिकास बोर्डको आयोजना र राष्ट्रिय खेलकुद परिषद् (राखेप) को संयोजनमा इटहरी रंगशाला सुरु प्रतियोगिता तीन दिन चल्नेछ । स्पर्धाको कोशी प्रदेशका सामाजिक विकासमन्त्री बुद्धिकुमार राजभण्डारीले उद्घाटन गरे । प्रतियोगितामा प्रदेशका १४ वटै जिल्लाका १ हजार २ सय विद्यार्थी खेलाडीको सहभागिता रहेको बोर्डका सदस्यसचिव हंशराज वाग्लेले जानकारी दिए । एथलेटिक्स, भलिबल, कबड्डी, कराते, तेक्वान्दो र उसु गरी ६ खेलमा सञ्चालन हुने प्रतियोगिताबाट छानिएका खेलाडीले काठमाडौंमा हुने राष्ट्रिय प्रतियोगितामा प्रतिस्पर्धा गर्न पाउनेछन् । बुधबार सकिने प्रतियोगिताबाट छानिएका उत्कृष्ट खेलाडीलाई सोही दिन काठमाडौंका लागि बिदाइ गरिने वाग्लेले बताए । उनका अनुसार १ सय ११ खेलाडी छानिने छन् ।"

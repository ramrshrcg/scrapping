शीर्षक,विवरण
कचौरा काठमाडौंमा सधैं प्रदूषणको पिरलो,"जल तथा मौसम पूर्वानुमान महाशाखाले अझै केही दिन आकाश धुम्म देखिने जनाएको छ । १० दिनयता उपत्यकामा पानी परेको छैन र तत्काल पानी पर्ने सम्भावना नदेखिएकाले वायुको गुणस्तर थप खस्कन सक्ने महाशाखाको अनुमान छ । डढेलो लागेको छ, पानी पनि परेको छैन, त्यसैले उपत्यकामा तुवाँलो देखापरेको हो, मौसमविद् वरुण पौडेल भन्छन् । हुरीबतास पनि नचलेकाले आकाश धुम्म भएको उनले बताए । बिहीबारदेखि सुदूरपश्चिम र गण्डकीका उच्च पहाडी भूभागमा हल्का पानी पर्ने सम्भावना छ, पौडेलले भने, तराई र मध्य तराईमा अझै एक साता वर्षाको सम्भावना छैन । गत पुसमा विश्व बैंकले निकालेको एक प्रतिवेदनअनुसार दक्षिण एसियामै वायु प्रदूषणको अवस्था भयावह थियो । संसारका १० प्रदूषित सहरमध्ये ९ वटा सहर दक्षिण एसिया क्षेत्रमा रहेको र त्यसमा काठमाडौं पनि छ । वायु प्रदूषणकै कारणबाट दक्षिण एसियामा हरेक वर्ष २० लाख मानिसको अकाल मृत्यु हुने गरेको प्रतिवेदनमा उल्लेख छ । नेपालमा वायु प्रदूषणका कारण बर्सेनि ४२ हजार १ सय मानिसको मृत्यु हुने गरेको स्टेट अफ ग्लोबल एयर२०२० ले जनाएको छ । सन् २०१८ मा मात्रै नेपालमा वायु प्रदूषणका कारण करिब ३७ हजार जनाको मृत्यु भएको ग्लोबल एयरको तथ्यांक छ ।वातावरण विभागले निकालेको प्रतिवेदनअनुसार काठमाडौं उपत्यकामा सवारीसाधन वायु प्रदूषणका मुख्य स्रोत हुन् । उपत्यकामा १० लाखभन्दा बढी सवारीसाधन गुड्छन् । वातावरण विभागले मंसिरयता छड्के प्रदूषण जाँच गर्दा एक तिहाइ सवारीसाधन फेल भएका छन् । ९ सय ३४ वटा सवारी परीक्षण गर्दा ३ सय साधन फेल भएका हुन् । वायु प्रणालीमा जम्मा हुने धूलोका कण निरन्तर रूपमा बहने हुनाले कुनै सहर विशेषको एकले प्रयासले मात्रै नियन्त्रण सम्भव नहुने विश्व बैंकको प्रतिवेदनको विश्लेषण छ । त्यस कारण काठमाडौंको प्रदूषण नियन्त्रण यहाँ अपनाइने विधिबाट मात्रै सम्भव नहुने र क्षेत्रीय सहकार्यमा जोड दिनुपर्ने विज्ञहरूको भनाइ छ । त्रिभुवन विश्वविद्यालयको वातावरण अनुसन्धानसम्बन्धी प्रयोगशाला न्यारेल का प्रमुख रामप्रसाद रेग्मीका अनुसार काठमाडौंको भौगोलिक बनावटका कारण पनि हिउँद र प्रिमनसुनमा सधैंजसो प्रदूषण जम्मा हुने गरेको छ । सामान्य अवस्थामा तराईबाट आएको हावा दक्षिणकालीवाग्मती किनार हुँदै काठमाडौं प्रवेश गर्छ भने दक्षिण पश्चिमको धादिङबाट आएको हावा थानकोट तथा भीमढुंगा भन्ज्याङ हुँदै भित्रिन्छ । त्यस्तै उत्तर पश्चिमको नुवाकोटबाट आएको हावा मुड्खु तथा तीनपिप्ले भन्ज्याङ हुँदै उपत्यका प्रवेश गर्ने रेग्मीको भनाइ छ । तराईबाट आउने हावा केही तातो र अन्यत्रबाट आउने केही चिसो हुन्छ, चिसो हावा माथि र तातो हावा तल हुन्छ, तर घाम अस्ताएपछि जमिन चिसिएसँगै हावा चिसो हुन्छ, डा रेग्मी भन्छन्, बिहान चाहिँ चिसो हावा बिस्तारै माथि सर्न थाल्छ र माथि भएको हावा तल झर्न थाल्छ । त्यही बेला प्रदूषण फिँजिएको देखिन्छ ।त्रिभुवन अन्तर्राष्ट्रिय विमानस्थलमा रहेको आन्तरिक टर्मिनल कार्यालय (टीडीओ) का अनुसार आइतबार तुवाँलोका कारण आवश्यक भिजिबिलिटी नपुग्दा तीन दर्जन उडान रद्द भएका छन् । बुद्ध एयरका अनुसार आइतबार काठमाडौंपोखरा आउने र जाने गरी २० वटा उडान रद्द भए । यती एयरलाइन्सले पोखराका १० उडान रद्द गर्यो । श्रीले काठमाडौंपोखराका चार र सौर्यले एक उडान रद्द गरे ।पोखरा अन्तर्राष्ट्रिय विमानस्थलका महाप्रबन्धक विक्रमराज गौतमका अनुसार न्यूनतम ३७ सय मिटर भिजिबिलिटी आवश्यक पर्ने पोखरामा तुवाँलोका कारण हजार मिटरसम्म झरेको छ । शनिबार एउटा पनि उडान हुन सकेन, गौतमले भने । उनका अनुसार नयाँ वर्षका दिन पोखराबाट काठमाडौंका लागि दुईवटा उडान भए भने काठमाडौंबाट उडान हुनै सकेन । मौसम अनुकूल हुँदा पोखराकाठमाडौं दैनिक दुईतर्फी ६० सम्म उडान हुन्छन् । वायुसेवाहरूका अनुसार प्रदूषणका कारण चार दिनयता पोखराका साथै भरतपुर, सिमरा, भैरहवा र तुम्लिङटारमा उडान प्रभावित भएका छन् ।"
"मातृ मृत्युदरमा सुधार, जोखिम उस्तै","(काठमाडौं)एक साताअघि नै सुत्केरी मिति तोकिए पनि कैलाली गोदावरीकी २८ वर्षीया लक्ष्मी भट्टराईलाई आइतबार बिहान मालाखेती अस्पताल पुर्याइयो । बेथा लाग्ने औषधि दिइएपछि भोलिपल्ट बिहानैदेखि उनलाई ज्वरो आउने, सास फेर्न गाह्रो हुने समस्या देखियो । बच्चा जन्मिए पनि बचाउन सकिएन, लक्ष्मीको पनि केहीबेरमै मृत्यु भयो । अस्पतालको लापरबाहीले आमा र बच्चा गुमाउनुपरेको भन्दै आफन्त र स्थानीयले सेवा ठप्प पारे । अत्तरिया क्षेत्रमा सडक अवरुद्ध पारे । अस्पताल प्रमुख डाअन्वेश कोइरालाले गर्भवतीको सबै अवस्था सामान्य रहेकै अवस्थामा बच्चा जन्मिने बेला पाठेघरमा हुने पानी फोक्सोमा जाँदा सुत्केरीको मृत्यु भएको बताएका छन् ।हालै प्रकाशित २०७८ को जनगणनामा मातृ मृत्युदर १३० अंक (प्रतिलाख जीवित जन्ममा) ले घटेर औसत सुधार देखिए पनि ग्रामीण भेगमा अवस्था दर्दनाक छ । गत पुसमा सुत्केरीपश्चात् अत्यधिक रक्तस्राव भएपछि पाँचथरको कुम्मायक गाउँपालिकाकी १९ वर्षीया मनीषा आचार्यले ज्यान गुमाइन् । स्वास्थ्यचौकीमा सामान्य अवस्थामै बच्चा जन्मिएको चार घण्टापछि उनमा रक्तस्रावलगायत स्वास्थ्य जटिलता देखिएको थियो । स्वास्थ्यचौकीमा दक्ष स्वास्थ्यकर्मी र उपकरण नहुँदा जिल्ला अस्पताल रेफर गरियो तर समयमा एम्बुलेन्स जोहो हुन सकेन । बल्लतल्ल गाडी जुटाएपछि अस्पताल लैजाँदै गर्दा उनको मृत्यु भयो ।संयुक्त राष्ट्रसंघीय जनसंख्या कोष (यूएनएफपीए) ले गत माघमा प्रकाशन गरेको मातृ मृत्युदरको प्रवृत्ति अध्ययनअनुसार मनीषाको जस्तै विश्वमा प्रत्येक दुई मिनेटमा एक आमाको मृत्यु भइरहेको छ । अर्थात् हरेक दिन झन्डै ८०० जना आमाले अकालमा ज्यान गुमाइरहेका छन् । सन् २००० देखि २०२० सम्म मातृ मृत्युदरसम्बन्धी विश्वव्यापी उक्त अध्ययनअनुसार सन् २०२० मा मात्रै विश्वभर करिब २ लाख ८७ हजार मातृ मृत्यु भएको उल्लेख छ । नेपालमा ०६८ सालको जनगणनाअनुसार प्रतिलाख जीवित जन्ममा मातृ मृत्युदर २८१ जना थियो । पछिल्लो जनगणनामा यो दर सुधार भएर १५१ जनामा झरेको छ । तर यूएनएफपीएको तथ्यांकलाई आधार मान्ने हो भने मनीषाको नियति भोग्ने क्रममा सुधार हुन सकेको छैन । समाजको विकास कस्तो छ भनेर देखाउने ऐना हो मातृ मृत्युदर, डा अरुणा उप्रेती भन्छिन्, औसतमा मातृ मृत्युदर घटेको छ, तर तराईका मुसहर, चमार, डोमलगायत दलित, जनजाति र सीमान्तकृत समुदायका गर्भवती, सुत्केरीलाई मात्रै हेर्ने हो भने ती समुदायमा मातृ मृत्यु अझै विकराल छ । मातृ मृत्युदर सहरी क्षेत्रमा घटे पनि ग्रामीण भेगमा उस्तै रहेको स्वास्थ्य सेवा विभागका पूर्वमहानिर्देशक डा मिङ्मार गेल्जे शेर्पाको भनाइ छ । साक्षरता दर सुधार हुँदै गए पनि स्वास्थ्य सचेतना समुदाय तहसम्म नपुगेको उनले बताए । बालविवाह र किशोरावस्थामै आमा बन्ने, बच्चा जन्माउने क्रममा जटिलता आउने, समयमा उपचार नपाउने कारणले मातृ मृत्युदरको जोखिम यथावत् छ । लुम्बिनी प्रदेशको मातृ मृत्युदर सबैभन्दा बढी २०७ जना (प्रतिलाख जीवित जन्ममा) छ । जनगणनाअनुसार प्रदेशगत साक्षरता दर तुलना गर्दा लुम्बिनी प्रदेशवासी मधेशको भन्दा १४६ प्रतिशतले बढी साक्षर छन् अर्थात् लुम्बिनीको साक्षरता दर ७८१ प्रतिशत छ । तर यही साक्षर प्रदेशमा मधेशको भन्दा ६७ जना बढी (प्रतिलाख जीवित जन्ममा) गर्भवती तथा सुत्केरीले ज्यान गुमाइरहेका छन् । लुम्बिनी प्रदेशको स्वास्थ्य निर्देशनालयले गत पुसमा प्रकाशन गरेको ०७८०७९ को वार्षिक प्रतिवेदन मा पनि बाँके र रूपन्देहीमा मातृ मृत्युदर उच्च रहेको तथ्य सार्वजनिक गरेको थियो । लुम्बिनी प्रदेशको स्वास्थ्य जनसंख्या तथा परिवार कल्याण मन्त्रालयका सचिव विनोदकुमार गिरीका अनुसार तराई भूभाग भए पनि बाँकेको नरैनापुरजस्ता ग्रामीण भेगका गर्भवती तथा सुत्केरीलाई गर्भ जाँच, उपचार तथा सुत्केरी सेवाका लागि सहरी क्षेत्रका स्वास्थ्य संस्थामा सहज पहुँच पुग्दैन । श्रीमान् वा परिवारले गर्भवती तथा सुत्केरीको समयमै जाँच र हेरचाहमा चासो राख्दैनन् । यिनै कारण बच्चा जन्माउने बेला गर्भवती तथा सुत्केरीमा रक्तअल्पताजस्ता समस्या देखिन्छ । १०१५ बेडका पालिका स्वास्थ्य संस्थामा स्त्री रोग विशेषज्ञ हुँदैनन्, बेलैमा ठूला अस्पतालमा जाने निर्णय अधिकार महिलालाई छैन, गिरीले भने, जटिलता देखिएपछि अस्पताल जाँदाजाँदै रगत कमी भएर मातृ मृत्यु भइरहेको छ ।यूएनएफपीएले पनि दुर्गम, गुणस्तरीय स्वास्थ्य सेवाको अभाव, हेलचक्य्राइँले विश्वमा प्रत्येक दुई मिनेटमा एक गर्भवती तथा सुत्केरीको मृत्यु भइरहेको पुष्टि गरेको छ । सहस्राब्दी विकास लक्ष्य प्राप्तिको अवधिमा विश्वव्यापी रूपमा हरेक वर्ष औसत २७ प्रतिशतका दरले मातृ मृत्यु घटिरहेको थियो भने पाँच वर्षयता मातृ मृत्युदर घट्ने क्रम २१ प्रतिशतमा खुम्चिएको छ । लुम्बिनी प्रदेशको स्वास्थ्य निर्देशनालयले उच्च मातृ मृत्युदर सुधार्न प्रतिवेदनमा तीन वर्षअघि सरकारले बनाएको सुरक्षित मातृत्व र नवजात शिशुको स्वास्थ्य मार्गचित्र२०३० कार्यान्वयन गर्नुपर्ने, मातृ मृत्युको निगरानी र प्रतिकार्यका लागि सक्रिय हुनुपर्ने भनी स्वास्थ्य मन्त्रालय र स्वास्थ्य संस्थालाई सिफारिस गरेको छ । स्वास्थ्य सचिव गिरीले मातृ मृत्युदर घटाउन समुदाय तहमा सचेतना जगाउने, मातृ मृत्यु बढाउने कारकको निराकरणका लागि आगामी आर्थिक वार्षिकबाटै कार्यक्रमलाई प्राथमिकतामा राखेर काम गर्ने बताए । तर, स्वास्थ्य मन्त्रालयले सन् १९९८ मा सुरक्षित मातृत्व रणनीति तयार गरेदेखि नै आमा सुरक्षाको सवालमा सरकारले काम गर्दै आएको छ । स्वास्थ्य सेवा विभागको परिवार कल्याण महाशाखाले गर्भावस्था, प्रसव र सुत्केरी अवस्थामा मृत्यु निम्त्याउन सक्ने जोखिम टार्न राष्ट्रियस्तरमा सुरक्षित मातृत्व कार्यक्रम कार्यान्वयन गर्दै आइरहेको छ । स्वास्थ्य सेवा विभागले गत पुसमा प्रकाशित गरेको प्रगति प्रतिवेदनअनुसार कम्तीमा चार पटक नियमित स्वास्थ्य परीक्षण गर्ने जम्मा ५५४ प्रतिशत मात्रै छन् । स्वास्थ्य सेवा विभागका पूर्वमहानिर्देशक डा मिङ्मार गेल्जे शेर्पाले गर्भावस्थादेखि नै स्वास्थ्य ख्याल नगर्दा मातृ मृत्यु निम्त्याइरहेको बताउँछन् । प्रत्येक पालिकामा १५ शय्याको अस्पताल भनेको छ, त्यहाँ दक्ष तालिम प्राप्त जनशक्ति छैनन्, जटिल डेलिभरी ह्यान्डल गर्ने र शल्यक्रिया सेवाको त कल्पनै नगरौं, उनले भने, एउटा अल्ट्रासाउन्ड मेसिन र मेसिन चलाउने मान्छे मात्रै भइदिए जटिलता बेलैमा थाहा पाएर विशेषज्ञ सेवा लिन रेफर गर्न सकिन्थ्यो । प्रसूति सेवा दिने स्वास्थ्य संस्थामा २४ सै घण्टा विशेषज्ञ सेवा उपलब्ध हुनुपर्छ । सरकारले दिगो विकास लक्ष्यअन्तर्गत सन् २०३० सम्म मातृ मृत्युदर ७० जना प्रतिलाखमा झार्ने लक्ष्य राखेको छ । स्वास्थ्य मन्त्रालयको कार्यक्रमले मात्रै लक्ष्य हासिल गर्न नसक्ने आकलन गरेर राष्ट्रपति महिला उत्थान कार्यक्रममार्फत महिला, बालबालिका तथा ज्येष्ठ नागरिक मन्त्रालयले ०७५७६ देखि निःशुल्क हवाई उद्धार थालेको थियो । यसका लागि चार वर्षमा २० करोड ४७ लाख रुपैयाँ बजेट विनियोजन भएको थियो । हवाई उद्धार शाखाका अनुसार कार्यक्रम सुरु भएदेखि गत वर्षसम्म ३८५ जनाको उद्धार गर्दा १० करोड १८ लाख ५० हजार रुपैयाँ खर्च भएको छ । मन्त्रालयमा उद्धारका लागि ढिला खबर आइपुग्ने, प्रमुख जिल्ला अधिकारीको सिफारिस पत्र लिनुपर्ने, सम्बन्धित महिलाको नागरिकताको प्रतिलिपि, स्थानीय स्वास्थ्य संस्थाको सिफारिसपत्रलगायतका कागजात मिलाउनुपर्ने झन्झटका साथै भौगोलिक कठिनाइले हेलिकोप्टर समयमा पुर्याउन नसक्दा गर्भवती तथा सुत्केरीको मृत्यु हुने क्रम रोकिएको छैन । महिला मन्त्रालयमा राष्ट्रपति महिला उत्थान कार्यक्रम समन्वय इकाईकी उपसचिव नीता शर्माले भने ४८ जिल्लाबाट मात्रै उद्धार गर्दै आएकाले राष्ट्रिय मातृ मृत्युदर नियन्त्रणसँग तुलना गर्न नमिल्ने बताइन् । ४८ मा पनि पूर्ण रूपमा लागू भएको १९ दुर्गम जिल्ला मात्रै हो, अरू २९ जिल्लाका केही दुर्गम भनिएका पालिका मात्रै समेटिएका छन्, उनले भनिन्, हवाई उद्धार दीर्घकालीन समाधान पनि होइन ।स्वास्थ्य मन्त्रालयका सचिव रोशन पोखरेलले मातृ मृत्युदर घटाउने राष्ट्रव्यापी कार्यक्रम लागू भए पनि हालै प्रकाशित जनगणनाले मातृ मृत्युदर बढी देखाएको स्विकारे । कोभिड महामारीले गर्दा पनि अलि बढी देखिएको हो कि, उनले भने, यसबाहेक स्वास्थ्यकर्मीको पर्याप्त पहुँच पुर्याउन सकिएको छैन, तुलनात्मक रूपमा सरकारीभन्दा निजी स्वास्थ्य संस्थामा मातृ मृत्युदर बढी देखिन्छ । डा अरुणा उप्रेती सुत्केरी अवधिमा हुने मृत्युलाई मात्रै मातृ मृत्युका रूपमा हेरिएको हुँदा सुत्केरी अगावै वा भइसकेपछिको स्वास्थ्य स्थितिमा ध्यान नदिने परिपाटी बदल्नुपर्ने बताउँछिन् । जबसम्म करेसाबारीमा उत्पादन गरिएका हरिया सागसब्जी, फलफूल र पोषणमा ध्यान दिइँदैन, मातृ मृत्युको दुश्चक्र रहिरहन्छ, उनले भनिन्, स्वास्थ्य परीक्षणमा ध्यान दिनुपर्यो, उमेर पुगेपछि मात्रै विवाह गर्नुपर्यो । घरघरमा स्वास्थ्य साक्षरता अभिवृद्धि गर्दै स्वास्थ्य संस्थासम्म सेवाग्राहीलाई पुर्याउने अवस्था सिर्जना गर्न आवश्यक रहेको उनले बताइन् ।"
दुर्गममा उपचार सेवाका साक्षी,"ललितपुर लगनखेलकी २९ वर्षीया अम्बिका महर्जन कर्णाली स्वास्थ्य विज्ञान प्रतिष्ठान शिक्षण अस्पताल जुम्लाको मेडिकल ल्याब टेक्नोलोजिस्ट हुन् । चार वर्षदेखि यहाँ छिन् । जीवनको पहिलो जागिर कर्णालीमा हो । २०७५ मा उनको जुम्लाका दीपेन्द्र हमालसँग विवाह भयो । त्यसपछि यता आएर काम गर्न थालेकी हुन् । पहिलेदेखि नै दुर्गम क्षेत्रका काम गर्ने रहर थियो तर कर्णाली नै आउने टुंगो थिएन, उनले भनिन्, कर्णालीमा स्वास्थ्यकर्मी उत्पादन सुरु भएपछि उपचार सेवा सजिलो भइसक्यो । बिरामीहरूको सफल शल्यक्रिया जुम्लामै भइरहेको उनले बताइन् । अहिले रमु, सुवी र अम्बिकाजस्तै सुगम क्षेत्रका दर्जनौं युवा चिकित्सकले जुम्लालाई कर्मथलो बनाएका छन् । प्रतिष्ठानले स्वास्थ्य शिक्षा, स्वास्थ्य सेवा र अनुसन्धानको क्षेत्रमा काम गरिरहेको छ । पालिकाहरूमा चिकित्सकहरू गएर बिरामीलाई सेवा दिइरहेका छन् ।"
उपचुनावमा सघाउन गठबन्धनभित्रै मोलमोलाई,"(काठमाडौं)यही वैशाख १० मा हुने तीन क्षेत्रका उपचुनावलाई लिएर सत्ता गठबन्धनभित्रै सत्ताबार्गेनिङ को खेल सुरु भएको छ । सत्ता गठबन्धनका उम्मेदवारलाई सघाउनका लागि विशेषतः तनहुँ१ मा माओवादी र एकीकृत समाजवादीले तथा बारा२ मा कांग्रेसले च्याखे दाउ अघि सारेका हुन् । सत्ता गठबन्धनबाट कांग्रेसले तनहुँ१ र चितवन२ मा तथा जसपाले बारा२ मा उम्मेदवारी दिएका छन् भने गठबन्धनका अन्य दलले उम्मेदवारी नदिएर सघाउने निर्णय गरेका थिए । तीनवटा निर्वाचन क्षेत्रमध्ये मुख्य गरी कांग्रेसले तनहुँ१ र जसपाले बारा२ को उपनिर्वाचनलाई प्रतिष्ठाको विषय बनाएसँगै सत्ताबार्गेनिङ उत्कर्षमा पुगेको हो ।बारा२ मा जसपा अध्यक्ष यादवलाई सहयोग गर्न कांग्रेसले मधेश सरकारको नेतृत्व खोजेको छ । कांग्रेसका नेताहरूका अनुसार कांग्रेस र जसपाबीच केही दिनअघि सरकार आलोपालोको विषयमा गोप्य समझदारी भइसकेको छ । कांग्रेसको सहयोगबिना यादवले चुनाव जित्न नसकिने बुझेरै मधेशको सत्तामा लचक बनेको बुझाइ जसपा नेताहरूले समेत स्विकारेका छन् । उपेन्द्रजीलाई जसरी पनि चुनाव जितेर संसद्मा जानु छ, त्यसका लागि जसपाले त्याग गरेको छ । चुनावलाई हेरेर हामीले मन्त्रिपरिषद्मा दुईवटा मन्त्रालयमा चित्त बुझाउनुपर्यो । अब मधेशको सरकार पनि गुमाउने स्थितिमा छौं, जसपाका एक नेताले भने ।जसपालाई समर्थन गर्नुअघि कांग्रेसका प्रदेशसभाका सभापति तथा मुख्यमन्त्रीको दाबी गर्दै आएका नेता कृष्ण यादवले मधेशमा कांग्रेसलाई सरकारको नेतृत्व दिनुपर्ने माग अघि बढाएका थिए । उनी कांग्रेसका प्रदेश संसदीय दलका नेतासमेत हुन् । प्रदेश सरकारको नेतृत्व आलोपालो गर्नेमा प्रस्ट छ । तर, कांग्रेसले कहिलेबाट नेतृत्व लिने भन्ने कुरामा शीर्ष तहमा टुंगो लागिसकेको छ । सार्वजनिक नभएको मात्र हो, यादवले भने । १ सय ६ सदस्यीय रहेको मधेस प्रदेशसभामा गठबन्धनबाट कांग्रेस ठूलो दल हो । मधेश प्रदेशसभामा एमालेका २३, कांग्रेसको २२, जसपाको १६, जनमतको १३, लोसपाको ९, माओवादी केन्द्रको ८, एकीकृत समाजवादीका ७, स्वतन्त्रबाट ६ र राप्रपा, नागरिक उन्मुक्ति पार्टी र नेपाल संघीय समाजवादी पार्टीबाट ११ सांसद छन् । सत्ताको विषयमा कुरा मिलेपछि नै बारा२ मा उपेन्द्र यादवको पक्षमा चुनावी परिचालनका लागि कांग्रेसले पूर्वकेन्द्रीय सदस्य राधेचन्द्र यादवलाई खटाएको छ ।तनहुँको निर्वाचनलाई केन्द्रित गरेर माओवादी र एकीकृत समाजवादीले पनि कांग्रेससँग सत्ताको बार्गेनिङ गरेका छन् । गण्डकी प्रदेशसभामा मुख्यमन्त्री आलोपालो हुनुपर्ने मुख्य माग माओवादीको छ । गण्डकी प्रदेशमा माओवादी सरकार निर्माणको निर्णायक हैसियतमा रहेकाले सरकारको नेतृत्वमा आलोपालो हुनुपर्ने विषय उठेको माओवादीका गण्डकी प्रदेशसभा संसदीय दलका नेता हरि चुमनले बताए । आलोपालो हुने कुरामा नेताहरू सकारात्मक हुनुभएको छ, खालि पहिला कसले नेतृत्व लिने भन्ने मात्रै हो, चुमनले कान्तिपुरसँग भने, यस विषयमा कुरा मिल्ने भएरै हामी फर्किएका छौं । गण्डकी प्रदेशमा अहिले एमाले नेतृत्वको सरकार छ । माओवादी सरकारबाट अलग भएपछि अल्पमतमा परेका मुख्यमन्त्री खगराज अधिकारीले संसद्बाटै राजीनामा दिने मनस्थिति बनाएका छन् । गण्डकी प्रदेशको संसद् अधिवेशन वैशाख ९ गते बोलाइएको छ । ६० सदस्यीय गण्डकी प्रदेशसभामा कांग्रेसका २७ र माओवादीका ८ सांसद छन् । एमालेको २२ र एक स्वतन्त्र सांसद छन् । कांग्रेस प्रदेश संसदीय दलका नेता सुरेन्द्र पाण्डेलाई पहिलो चरणमा मुख्यमन्त्री दिएर दोस्रो चरणमा माओवादीले लिने मोटामोटी कुराकानी भए पनि सहमति हुन भने बाँकी नै रहेको कांग्रेसका एक पदाधिकारीले बताए । प्रधानमन्त्री पुष्पकमल दाहालले बुधबार प्रदेशसभाका दुवै पार्टीका संसदीय दलका नेतालाई सँगै राखेर कांग्रेस सभापति शेरबहादुर देउवा, पार्टीका उपसभापतिसमेत रहेका उपप्रधान तथा रक्षामन्त्री पूर्णबहादुर खड्का, महामन्त्री गगन थापासहितका नेतासँग छलफल गरेका थिए । माओवादी गण्डकी प्रदेशका संसदीय दलका नेता रहेका चुमन तनहुँ१ कै प्रदेश क्षेत्र २ बाट निर्वाचित भएका हुन् । बालुवाटार बैठकलगत्तै माओवादीले केन्द्रीय तहमा तनहुँमा महासचिव देव गुरुङलाई खटाएको छ भने अन्य दुई क्षेत्रमा स्थानीय तहका नेताहरू परिचालन गर्ने निर्णय गरेको छ ।बालुवाटारमा शनिबार एकीकृत समाजवादीका सांसद किसान श्रेष्ठलाई मन्त्री बनाउने विषयमा कुरा मिलेपछि मात्रै उनी तनहुँ पुगेका छन् । ०७४ मा रामचन्द्र पौडेललाई हराएर सांसद बनेका श्रेष्ठ ०७९ मंसिर ४ को निर्वाचनमा भने पौडेलका लागि उक्त क्षेत्र छाडेर बारा४ बाट चुनाव जितेर आएका थिए । बाराबाट निर्वाचित भए पनि उनलाई तनहुँमा केन्द्रित गर्ने कांग्रेस सभापति देउवाको चाहना छ । केन्द्रमा निर्णय भए पनि स्थानीय तहमा माओवादी र एकीकृत समाजवादीका कार्यकर्ता परिचालित नभएपछि सत्ताका कुराकानी भएका हुन्, कांग्रेसका एक नेताले भने, नेता तथा कार्यकर्ता परिचालन गर्न र प्रभावकारी रूपमा मत ट्रान्सफर गराउनका लागि सत्ताको विषयमा कुरा मिलाउन खोजिएको हो ।पार्टीले पाएको दुई वटा मन्त्रालयमा यसअघि नै वेदुराम भुसाल र प्रकाश ज्वालालाई पठाइसकेका कारण श्रेष्ठ मन्त्री बन्नबाट वञ्चित भएका थिए । आफूलाई मन्त्री नबनाएको भन्दै उनी असन्तुष्ट थिए । त्यसैले उपनिर्वाचनमा कतै नगई राजधानीस्थित घरमै बसेका थिए । तर, श्रेष्ठले भने खुट्टा फ्याक्चर भएकाले कतै नगएको प्रतिक्रिया दिए ।म नहिँडेपछि नेताहरूलाई रिसाएछ कि भन्ने लागेछ । हिजो बालुवाटारमा नेताहरूले तनहुँ र बारामा खटिनुपर्यो । त्यसमा पनि तनहुँमा फोकस हुनुपर्यो भनेपछि म आजै तनहुँ आएको छु । एकदुई दिन बारा पनि जान सक्छु, नत्र तनहुँमै मेरो फोकस हुन्छ, उनले भने, बाहिर आएजस्तो मन्त्री दिने भएपछि मात्र चुनावमा हिँडेको भन्ने सत्य होइन । पाँच वर्षको बीचमा मन्त्री त एक पटक अवश्य पाइएला नि ।तनहुँ१ लाई कांग्रेसले प्रतिष्ठाको विषय बनाउनुका पछाडि राष्ट्रिय स्वतन्त्र पार्टीबाट उम्मेदवार भएका अर्थशास्त्री स्वर्णिम वाग्ले पनि कारण हुन् । वाग्ले कांग्रेस छाडेर स्वतन्त्र पार्टी प्रवेश गरी उम्मेदवार बनेपछि कांग्रेसभित्र हलचल छ । वर्तमान नेतृत्वबाट आफूले कुनै अवसर नपाउने निष्कर्ष निकाल्दै उनी राष्ट्रिय स्वतन्त्र पार्टीमा गएर उम्मेदवार बनेका थिए । पाँच महिनाकै अवधिमा चुनाव हार्दा त्यसले राष्ट्रिय राजनीति र कांग्रेसकै लागि नराम्रो सन्देश जाने भन्दै कांग्रेसले तनहुँ१ को निर्वाचनलाई केन्द्रबिन्दुमा राखेको हो । कांग्रेसबाट यस क्षेत्रमा नेविसंघका पूर्वअध्यक्षसमेत रहेका गोविन्द भट्टराई उम्मेदवार छन् । उनी संघीय संसद्मा पहिलोपल्ट निर्वाचन लड्ने उम्मेदवार हुन् । कांग्रेसमा छँदा शेखर कोइराला, महामन्त्रीद्वय गगन थापा र विश्वप्रकाश शर्मासँग नजिक रहेर काम गरेका वाग्लेले पार्टी छोडेको जानकारी सरप्राइज ढंगले इमेलबाट दिएका थिए । पार्टीले अहिले महामन्त्री थापालाई तनहुँ१ र अर्का महामन्त्री विश्वप्रकाश शर्मालाई चितवन२ मा खटाएको छ । आफूप्रति गम्भीर आरोप लगाएकाले पनि देउवाले तनहुँ१ को निर्वाचनलाई प्रतिष्ठा बनाएको बुझाइ धेरै कांग्रेसीमा छ । मंसिर ४ मा सोही निर्वाचन क्षेत्रबाट विद्रोही उम्मेदवार रहेका पूर्वमन्त्री गोविन्दराज जोशीको कारबाही फुकुवा पनि देउवाले रणनीतिक हिसाबले गरेका थिए । देउवाले जोशी समूहमा रहेका चार जनालाई (कुलबहादुर गुरुङ, विनयध्वज चन्द, लक्ष्मण घिमिरे र जोशी) लाई केन्द्रीय सदस्य बनाउने आश्वासनसमेत दिएका थिए । तर, जोशीले त्यसलाई स्विकारेनन् । उनले आफू पूर्वसहमहामन्त्री भइसकेकाले वरिष्ठ नेता पाउनुपर्ने माग राखेका थिए । त्यसपछि कुरा नमिलेको महामन्त्री गगन थापाले पार्टीको शीर्षस्थ नेताहरूबीच ब्रिफिङ गरेका थिए । जोशीसँगै कुरा नमिलेपछि देउवाले माओवादी र एकीकृत समाजवादीको मतलाई प्रभावकारी ट्रान्सफर गर्ने रणनीति लिएका हुन् ।उता, बारा२ को निर्वाचनमा अध्यक्ष नै चुनावी मैदानमा रहेकाले जसपाका लागि जीवनमरणको सबाल बनेको छ । बारा२ को निर्वाचनलाई समग्र मधेश राजनीतिको शक्ति संघर्षका रूपमा पनि हेरिएको छ । बारा२ कै उपचुनावले सत्ता गठबन्धनमा रहेको जनमत पार्टी बाहिरिने अवस्थामा पुगेको छ । सरकारलाई दिएको समर्थन फिर्ता नलिए पनि जनमत सरकारबाट अलग भइसकेको छ । पाँच महिनाअघि सप्तरी२ बाट जनमत पार्टीका अध्यक्ष सीके राउतसँग चुनाव हारेका जसपा अध्यक्ष यादवले आफू संसद्मा आउनकै लागि रामसहायप्रसाद यादवलाई उपराष्ट्रपति बनाएर उक्त निर्वाचनबाट चुनाव लड्न आएका हुन् । यादव र राउतबीचको मधेश शक्ति संघर्षको टकाराबको रूपमा यो क्षेत्रको उपचुनावलाई हेरिएको छ । जनमतले यस क्षेत्रमा शिवचन्द्र कुशवाहलाई उम्मेदवार बनाएको छ । उनी पूर्वमाओवादी हुन् । माओवादीबाट पार्टी प्रवेश गराएर राउतले उम्मेदवार बनाएका हुन् । यस क्षेत्रमा राष्ट्रिय स्वतन्त्र पार्टीले सुशासन पार्टीका अध्यक्ष रमेश खरेललाई उम्मेदवार बनाएको छ । एकको बदला तीन भन्ने नारासहित काठमाडौं१ बाट पराजित खरेललाई रास्वपाले उम्मेदवार बनाएको हो । प्रहरीको जागिरमा छँदा बारा, पर्सामा राम्रो काम गरेको आधारमा रास्वपाले खरेललाई यस क्षेत्रमा प्रतिस्पर्धी बनाएको हो । चितवन२ को दृश्य भने अलि फरक छ । राष्ट्रिय स्वतन्त्र पार्टीका अध्यक्ष रवि लामिछाने नै उम्मेदवार बनेको यस क्षेत्रमा प्रतिस्पर्धी रहेका कांग्रेस र एमालेले आफ्नो परम्परागत जनमत फर्काउने मिनी जनमत ठानेका छन् । तर, गठबन्धनको मुख्य दल कांग्रेसको केन्द्रीय नेतृत्वले यस क्षेत्रलाई प्रतिष्ठाको विषय भने बनाएको छैन, जति तनहुँ१ लाई बनाएको छ । चितवन२ मा माओवादी, एकीकृत समाजवादी, जसपाले कांग्रेसका उम्मेदवारलाई सघाउने बताएका छन् ।"
दुई दिनमै हलबाट हटाइयो बुलाकी,"काठमाडौं (कास) शुक्रबारबाट प्रदर्शनमा आएको फिल्म बुलाकी आइतबारदेखि हलबाट हटाइएको छ । फिल्मलाई कम शो दिइएको भन्दै निर्माण पक्षले हलबाट उतारेको हो ।निर्देशक लक्ष्मण सुनारले हलबाट फिल्म हटाउने उल्लेख गर्दै शनिबारै सामाजिक सञ्जाल फेसबुकमा लेखेका छन्, बुलाकी चलचित्र हेरिसक्नुभएका सम्पूर्ण दर्शकहरूमा मनैदेखि आभार प्रकट गर्दछौं । हाम्रो चलचित्र हेर्न बाँकी सम्पूर्ण दर्शकहरूलाई पर्न गएको असुविधाप्रति क्षमायाचना गर्दै भोलि आइतबारबाट प्रदर्शनरत सबै हलबाट चलचित्र फिर्ता लिएको घोषणा गर्दछौं ।फिल्मको राम्रो प्रतिक्रिया हुँदाहुँदै हल व्यवसायीले अवहेलना गरेको, प्राप्त सबै शो अफटाइमको दिइएको, मोफसलका मुख्य स्टेसनमा एउटा शो पनि नदिइएको, चलचित्र प्रदर्शन भएको दोस्रो दिनबाटै ७० प्रतिशत शो कटौती गरिएको अनि अग्रिम बुकिङमै फिल्मलाई न्यून शो उपलब्ध गराएको कारण देखाउँदै निर्माण टिमले फिल्म हटाएको हो ।अब हाम्रो चलचित्र दर्शकको मागअनुसार परिस्थिति हेरेर प्रोजेक्टरबाट चोकचौतारामा समेत देखाउनेछौं । यसै पनि काठमाडौंले अवहेलना गरेको कर्णाली र सुदूरपश्चिमको कथा उठाएर करोडौं रिस्क लिँदै चलचित्र बनाउँदा फिल्म क्षेत्रले समेत सोही व्यवहार दोहोर्याएको छ, निर्देशक सुनारले लेखेका छन्, योबीचमा नयाँ मेकरका रूपमा पाइला राख्दा पहिलो पाइलामै साथ, सहयोगसहित हौसला प्रदान गर्नुहुने यहाँ सम्पूर्णमा कृतज्ञ छौं । फिल्ममार्फत देश, समाज र माटो बोल्ने अझै धेरै कथा लिएर दर्शकमाझ आउनेछु । म थाकेको मात्र हुँ हारेको छैन । यसअघि सुवर्ण थापा निर्देशित राधा लाई पनि कम शो दिइएको भन्दै हलबाट निर्माण टिमले हटाएका थिए ।निर्माण टिमले फिल्म हटाउने निर्णय लिएको उल्लेख गर्दै बुलाकी की प्रमुख अभिनेत्री सुरक्षा पन्तले लेखेकी छन्, बुलाकीलाई बिट मार्ने निर्माण पक्षको निर्णय भएको छ । आवश्यक परे अरू कुनै माध्यमबाट हेर्ने माहोल मिलाउनेछौं । हेरेर साथ दिनुहुने सबैलाई धन्यवाद ।"
कम्बोडियामा खमेर रुज शासन,सन् १९७५ मा आजकै दिन (अप्रिल १७) मा खमेर रुजले तत्कालीन खमेर गणतन्त्र (हाल कम्बोडिया) माथि नियन्त्रण कायम गरेको थियो । खमेर रुजले नियन्त्रण कायम गर्दै गएसँगै अमेरिकाले १९७५ को अप्रिल १२ मा आफ्ना नागरिक तथा सहयोगीहरूलाई कम्बोडियाबाट फिर्ता लगेको थियो । १९७५ को सुरुवातदेखि खमेर गणतन्त्रले अमेरिकी सेनाको समर्थनमा अन्तिम सहर नोमपेन्हलाई नियन्त्रणमा लिएको थियो । उक्त सहरमाथि नियन्त्रण कायम गरेपछि खमेर रुजले कम्बोडियामा चार वर्ष शासनसत्ता चलाएको थियो । सन् १९७५ देखि १९७९ सम्म पोलपोटको नेतृत्वमा उग्र साम्यवादी खमेर रुज सत्ताले १७ देखि ३० लाख मानिसको हत्या गरेको बताइन्छ । यो संख्या त्यतिबेलाको कम्बोडियाको जनसंख्याको एक चौथाइ हो । पोलपोट नेतृत्वको सत्ताले कम्बोडियालाई मध्ययुगीन समयमा धकेलेको बताइन्छ । उक्त समय विद्यालयलाई नै जेलमा परिणत गरिएको र अधिकांशलाई चरम यातना दिएर वा अपराध स्वीकार गर्न बाध्य पारेर मारिएको थियो । तीमध्ये धेरै खमेर रुज शासनको विरोध गर्ने बौद्धिक तथा र विभिन्न पेसामा आबद्ध व्यक्तिहरू थिए । भियतनामी सेनाले १९७९ मा खमेर रुज सत्तालाई अपदस्थ गरेको थियो ।
हालान्डको उचाइ,"(काठमाडौं)ठूला खेलाडीको ठूलै कुरा । नर्वेजियन इर्लिङ हालान्ड यस्तै खेलाडी हुन् । उनीबारे भर्खर एउटा नयाँ तथ्य बाहिर आएको छ । त्यसअनुसार उनी चौबिसै घण्टा निगरानीमा रहेछन् । उनले के खान्छन्, कसरी खान्छन्, कता जान्छन्, कसरी जान्छन्, कोसँग जान्छन्, अनि के गर्छन्, ती सबै प्रत्येक पलपलको जानकारी म्यानचेस्टर सिटी लिइरहेको हुन्छ । किन त ? इंग्लिस प्रिमियर लिग क्लब सिटीका व्यवस्थापक पेप ग्वार्डिओला भन्छन्, उनी अमूल्य छन्, उनलाई निगरानीमा नराखे कसलाई राख्ने त ?स्ट्राइकर हालान्ड किन अमूल्य भए त ? उनी सिजनको सुरुमा ५ करोड १० लाख पाउन्डमा सिटी आएका थिए । आएदेखि गोल गरेको गर्यै छन् । इंग्लिस प्रिमियर लिगमा सिटीले लेस्टर सिटीविरुद्ध प्राप्त पछिल्लो जितमा उनले दुई गोल गरे । यससँगै यो सिजन उनले गरेको गोल संख्या ४७ पुगेको छ । त्यसमध्ये प्रिमियर लिगमा मात्र उनको गोल संख्या कीर्तिमान ३२ पुगेको छ । यी सबै कीर्तिमान नै हुन् । यसअघि यति तीव्र गतिले गोल कसैले गरेकै थिएन ।त्यसमाथि यस सिजनका खेल अझै धेरै बाँकी छन् । यस्तोमा प्रश्न हो, हालान्डले सिजनको अन्त्यमा कति धेरै गोल गर्ने होलान् ? यस प्रश्नसँगै अर्को प्रश्न पनि जोडिएर आउँछ । यस सिजन सिटीले कति ट्रफी जित्ने छन् त ? यही प्रश्नको उत्तरसँगै जोडिने त हो, हालान्ड । सिटीलाई धेरैभन्दा धेरै जित्न हालान्ड चाहिन्छ । उनको शरीर वास्तवमा निकै ठूलो छ । उचाइ नै ६ फिट ५ इन्च ।यस्तो शरीरको खेलाडी समय समयमा घाइते भइरहन्छ । पोहोर सिजन चोटले उनलाई दुःख दिएको थियो । त्यति बेला उनी बोरुसिया डर्टमुन्डमा थिए । चोटकै कारण धेरै खेल खेल्न पाएनन् । सिटी आएयता पनि समय समयमा चोट बोकिसके । धन्न यो ठूलो भने भएको छैन । हो, यसैले गर्दा उनी निगरानीमा छन्, ग्वार्डिओला थप्छन् । फेरि अचेलको फुटबलले खेलाडीसँग निकै माग्छ । दुई दिन बिराएर जस्तो खेल्नुपर्छ । यी सबै खेलमा हालान्डलाई फिट एन्ड फाइन राख्नकै लागि हो, उनी सूक्ष्म निगरानीमा रहेको ।सिटीको तीन उपाधिमा चुनौती बाँकी छ । लेस्टरलाई हराएयता प्रिमियर लिगको अंक तालिकामा सिटीले शीर्ष स्थानमा रहेको आर्सनलमाथि दबाब पनि सिर्जना गरेको छ । अब त यी दुई टिमबीचको दूरी भनेको खालि चार अंक मात्रै हो । अनि सिटी भर्सेस आर्सनल को खेल त बाँकी छ, अझ त्यो पनि सिटीको घर इतिहादमा । युरोपेली च्याम्पियन्स लिगमा सिटी क्वाटरफाइनल पुगेको छ । त्यसको पनि पहिलो लेगमा सिटीले बायर्न म्युनिकलाई ३० ले हराइसकेको छ, त्यसैले सेमिफाइनल प्रवेश लगभग तय छ ।एफए कपमा भने सिटी सेमिफाइनल पुगिसकेको छ, त्यसमा उसले सेफिल्ड युनाइटेडको सामना गर्नेछ । त्यसमा पनि सिटी नै विजयी रहने अपेक्षा गर्न सकिन्छ । निचोड के हो भन्दा सिटी उपाधिको ट्रेबल लाई पछ्याइरहेको छ । ग्वार्डिओला भन्छन्, हामी सबै चाहन्छौं, हालान्डले गोलको कीर्तिमान बनाओस् । सबै गोलको कीर्तिमान उनकै नाममा होस् । उनले धेरै गोल गर्नु भनेको हामीले धेरै जित्नु पनि हो । उनी पनि सिटी आएयता धेरै उपाधि जित्न चाहन्छन् ।हालान्डले ४७ गोलका लागि ४० खेल खेलेका छन् । प्रिमियर लिगमा सर्वाधिक गोलको कीर्तिमान एलान सिएरर र एन्डी कोलको नाममा छन् । उनीहरूले एकै सिजन ३४ गोल गरेका थिए । हालान्डले जुन गतिले गोल गरिरहेका छन्, त्यसलाई उछिन्नै पटक्कै गाह्रो हुने छैन । हालान्डमा त्यस्तो के छ त ? उनी भर्खर २२ मात्र भए । सन् २००० मै त हो, जन्मिएका । अर्को एक दशकभन्दा बढी समय उनले मज्जाले खेल्न सक्नेछन् । लामो रेसको घोडा पो त हुन्, उनी ।हाल्यान्डको खेलमा गति त छ नै, त्यो गतिलाई सुहाउँदो नियन्त्रण पनि छ । प्राविधिक रूपमा उनी वास्तवमै अब्बल छन् । खासमा उनी फुटबल खेल्नैका लागि जन्मेका हुन् । उनको शरीर जत्तिकै ठूलो भए पनि त्यो खुबै लचक छ । लाग्छ, उनको शरीरमा हड्डी नै छैन । उनको त्यति धेरै लचक शरीर चोटग्रस्त हुने सम्भावना त हुन्छ नै, तर त्यसको फाइदा पनि त असाध्यै छ । उनी जुनसुकै स्थितिमा पनि गोल गर्न सक्षम छन्, नपत्याए, उनले गरेको गोल हेरे पुग्छ ।सानोमा छँदा उनी फुटबल मात्र होइन, अरू थोक पनि खेल्थे । उनी ह्यान्डबल र गल्फ त खेल्थे नै, हाइजम्पमा पनि राम्रै दखलता राख्ने । इंग्ल्यान्डको लिड्समा जन्मेका थिए । त्यति बेला उनका बुबा एल्फाई हालान्ड लिड्स युनाइटेडका लागि खेलिरहेका थिए । बुबा हालान्ड आफ्नो देश नर्वे फर्केपछि उनलाई पनि त्यतातिरै जानु थियो । उनीहरू ब्राने सरे, छोरा हाल्यान्डले त्यहींको क्लबबाट खेले । त्यति बेलाको उनीबारे एउटा वृत्तचित्र तयार गरिएको छ र यो खुबै रोचक पनि छ ।सानोमै हालान्डको शरीर ठूलो थियो, त्यसैले उनलाई धेरै खानुपर्थ्यो । धेरै पनि कस्तो भन्दा अति नै धेरै धेरै । ब्राने क्लबमा रहेको क्यान्टिनमा जसले खाना पकाउँथे, उनी हालान्डका लागि मीठोमीठो खान पकाउँथे । हालान्डको बानी पनि कस्तो भने खुबै स्वाद लिएर खानुपर्ने । उनको व्यक्तित्व नै कस्तो भने जे गरे पनि धेरै गर्नुपर्ने । उनी सानोमा खाना मात्र धेरै खाँदैन थिए, गोल पनि खाएजत्तिकै गर्थे । सिटीका लागि उनले अहिले जसरी गोल गरिरहेका छन्, त्यसको एउटा कारण यही व्यक्तित्वको विशेषता पनि हो ।कतारमा भएको विश्वकपपछि विश्व फुटबलमा एउटा नयाँ युग सुरु भएको मानिन्छ । त्यो के अर्थमा भन्दा यो विश्वकपसँगै लियोनल मेसी र क्रिस्टियानो रोनाल्डोको अध्याय सकिएको छ । अबको फुटबल भनेको त्यसपछिको पुस्ता हो । अबका ठूला स्टार भनेका कि त केयलिन एमबापे हुन्, होइन भने हालान्ड । एमबापेले आफ्नो देश फ्रान्सका लागि धेरै जिते । तर क्लबका लागि कमै जितेका छन् । त्यो भनेको पेरिस सेन्ट जर्मेन (पीएसजी) भयो ।हालान्डले भने आफ्नो देशका लागि केही पनि जितेका छैनन् । नर्वे त कतारमा भएको विश्वकपका लागि छनोटसम्म पनि भएन । तर उनले क्लब फुटबलमा धेरैथोक जितेका छन् । अझ ठ्याक्कै भन्दा सिटीका लागि धेरैभन्दा धेरै जित्न सक्नेछन् । हाल्यान्डको अर्को विशेषता भन्नु नै यही हो । ग्वार्डिओलाजस्ता प्रशिक्षक उनको प्रशंसा गरेर थाक्दैनन् । उनी भन्छन् पनि, हालान्ड त मेसी र रोनाल्डोजत्तिकै खेलाडी हुन् । फुटबल प्रेमीको काम भनेको अब हालान्डको गोलमा रमाउनु हो ।"
रोमानियामा नेपाली अलपत्र,"(काठमाडौं)रोमानिया पुगेका नेपाली युवा बिचल्लीमा परेका छन् । नियमित तलब नपाएपछि केही नेपाली घर फर्केका छन् भने केही कम्पनीमै कामविहीन भएर बसेका छन् । आफूसहित १२ नेपालीले काम छाडेको १० दिन बितेको त्रिशूली नुवाकोटका शंखरमान श्रेष्ठले बताए । काम दिने ठेकेदार (रोजगारदाता) ले नियमित तलब नदिएपछि उनीहरू काममा फर्केका छैनन् । शंखरमान रोमानियाका लागि मंसिर ७ गते काठमाडौंबाट उडेका थिए । दुबईमा २० घण्टा ट्रान्जिटमा बसेपछि उनी रोमानियाको राजधानी बुखारेस्टस्थित हेनरी कोन्डा अन्तर्राष्ट्रिय विमानस्थलबाट करिब २३७ किमि टाढाको सहर क्रायोभा पुगेका थिए । अहिले क्रायोभास्थित एउटा घरमा शंखरमानसहित सोलुखुम्बुका याङदोर्जे तामाङ, धनसिंह तामाङ, रोल्पाका रामप्रसाद पुन, धादिङका राजकुमार शाक्य, सुरज शाक्य, सिन्धुपाल्चोकका पासाङ शेर्पा, पाल्देन शेर्पा, दिनेश मगर, कञ्चनपुरका करण चन्द, काठमाडौंका विजता तामाङ र रमेश लामा रहेका छन् । एउटै ठेकेदारसँग काम गर्ने २९ जना नेपाली थियौं । हामीभन्दा अगाडि आएका साथीलाई तलब नदिई काममा लगाइएको रहेछ, शंखरमानले भने, तलब नपाउने स्थिति नभएपछि १६ जना साथीहरू कम्पनीसँग रिलिज पेपर लिएर हिँडे । एक जना नेपाल फर्के । हामी १२ जना अझै कम्पनीमै बसिरहेका छौं । उनीहरूलाई काठमाडौं इन्टरनेसनल म्यानपावर कम्पनीले कन्डोर रेकुटमेन्ट सर्भिस कम्पनीमा पठाएको थियो । कन्डोरले उनीहरूलाई विभिन्न ठेकेदार कम्पनीमार्फत् काममा पठाएको हो । हामीलाई एउटा भवनको मर्मतसम्भारको काम गरायो । घरको ब्लक लगाउने काम गर्यौं । सरकारी निकायले पैसा दिएको छैन भन्दै तलब दिइएको छैन, शंखरमानले भने, म आएको ५ महिना पुग्यो, अहिलेसम्म पटकपटक गरी एक महिनाको २५ सय दियो । नेपाली रुपैयाँ करिब ७२ मात्रै पाएँ । म्यानपावर कम्पनीले मासिक ५५० डलर (करिब ७२ हजार रुपैयाँ) पाउने गरी पठाएको थियो । त्यसका लागि उनीहरूले म्यानपावर कम्पनीलाई ५ लाख ५० हजारदेखि ६ लाख १० हजार रुपैयाँसम्म सेवा शुल्क बुझाएका छन् । नियमित तलब दिन नसकेपछि साथीहरू दुई महिनाको तलब छाडेर रिलिज पेपर लिएर कम्पनीबाट निस्केका हुन्, सोलुखुम्वुका याङ्दोर्जे तामाङले भने, यहाँ कामको कुनै ठेगान नहुने रहेछ । ठेकेदारले जे लगायो, त्यही गर्नुपर्छ । कम्पनीको कुनै नियम छैन । उनीहरूको बस्ने क्याम्प पनि गुणस्तरीय छैन । पुरानो भवनको सानो कोठामा चार जनासम्म कोचेर राखिएको उनले बताए । मलाई त साउदीमलेसिया नै ठीक लाग्यो । त्यहाँ कम्पनीको एउटा नियम हुन्छ, तलब नियमित पाइन्छ, उनले भने, केही पर्नासाथ दूतावासलाई भन्न हुन्थ्यो । यहाँ त केही छैन । नियमित तलब नपाएपछि पीडितहरू रोमानियाको श्रम कार्यालय पुगेका थिए । तर, भाषाको कारणले उजुरी दिन सकेनन् । हामीलाई एउटा फाराम दिइएको थियो । त्यो रोमानिया भाषामा भएकाले केही पनि बुझेनौं, राजकुमार शाक्यले भने, कसैले सहयोग पनि गरेन । हामी त्यतिकै फर्केर आयौं । ठेकेदारले सरकारी निकायले पैसा दिएपछि तलब दिने भन्दै काममा फर्कन आग्रह गरेको उनीहरूले बताए । हामी यही कम्पनीसँग काम गर्ने कि रिलिज लिएर अन्त जाने भन्ने टुंगो लागेको छैन, उनले भने, हामी म्यानपावर कम्पनीसँग सर्म्पकमा छौं । समस्या समाधान गर्ने आश्वासन दिएको छ । ठूलो रकम खर्चेर युरोप आएको भन्दै पीडितहरूले सकेसम्म स्वदेश फर्कन नचाहेको बताएका छन् । यत्रो रकम तिरेका छौं । ऋणकै भारी बोकेर स्वदेश फिर्ने रहर छैन । नेपालमा आएपछि पैसा उठाउन कठिन हुन्छ, शंखरमानले भने, मिलेसम्म यहाँ नै रिलिज लिएर काम गर्ने हो । उनीहरूले रोमानिया मामिला हेर्ने जर्मनीस्थित नेपाली दूतावासमा तलब ठेकेदारविरुद्ध उजुरी दिएका छन् । रोमानियामा तलब नपाएको समस्या खासै आउने गरेको थिएन, यो पहिलो उजुरी हो, दूतावासका उपप्रमुख सागर फुँयालले कान्तिपुरसँग भने, कम्पनीले यथासक्य छिटो तलब दिने प्रतिबद्धता जनाएको छ ।"
बढे दम र निमोनियाका बिरामी,"(काठमाडौं)प्रदूषण बढेसँगै राजधानीमा दम र निमोनियाका बिरामीको संख्या बढ्न थालेको छ । थानकोटकी ६० वर्षीया जानुका ढुंगाना छातीमा समस्या भएर उपचारका लागि आइतबार वीर अस्पतालको इमर्जेन्सीमा पुगिन् । उनका छोरा भीमप्रसादका अनुसार जानुका दमको बिरामी हुन् । एक्कासि छाती दुख्यो र अक्सिजन कम भयो, त्यसैले उपचारका लागि आएका हौं, उनले भने, चिकित्सकले धूवाँधूलोका कारण भएको हुन सक्ने भनेका छन् ।दम र निमोनिया बिग्रिनुमा प्रदूषण प्रमुख कारण भएको वीर अस्पतालका छाती रोग विशेषज्ञ डा अशेष ढुंगानाको भनाइ छ । प्रदूषणले सुगर र प्रेसर बढाउन मद्दत गर्छ, उनले भने, मास्कले धूलोका कणबाट बचाए पनि रसायनयुक्त ग्यासबाट बचाउन सक्दैन । प्रदूषण नै कम गर्ने उपाय अपनाउनुपर्छ, यसका लागि नीति निर्माण तहमा बसेकाले ध्यान दिन जरुरी छ ।वीरमा दैनिक सरदर २३ सय बिरामी उपचारका लागि आउने गर्छन् । पछिल्लो समय बिरामी बढेर २५ सयसम्म पुगेको अस्पताल प्रशासनले जनाएको छ । अस्पतालका सूचना अधिकारी सागर मिश्रले प्रदूषणकै कारणले बिरामी बढ्न थालेको हो वा अन्य कारणले भनेर अध्ययन भइरहेको बताए । यसबारेमा सम्बन्धित विभागका चिकित्सकहरूले अध्ययन गरिरहनुभएको छ, उनले भने ।त्रिवि शिक्षण अस्पताल महाराजगन्जमा दैनिक ओपीडीमा सरदर २५ सय र इमर्जेन्सीमा ३ सय जना बिरामी आउने गरेका छन् । उपचारमा आउनेमध्ये धूवाँधूलोका कारण छाती र घाँटीको संक्रमण भएका बिरामी भेटिन थालेको त्रिवि शिक्षण अस्पतालका उपनिर्देशक डासुवास आचार्यले बताए । त्यस्तै, कान्ति बाल अस्पतालमा दैनिक ४ सय ५० जनासम्म ओपीडीमा जँचाउन पुग्छन् । तीमध्ये करिब ६० प्रतिशत बालबालिका प्रदूषणसँग सम्बन्धित हुने गरेको अस्पतालका वरिष्ठ बालरोग विशेषज्ञ डाअजित रायमाझीले बताए । प्रदूषणकै कारण बालबालिकामा दम र निमोनिया हुन सक्छ, उनले भने, बालबालिका बिरामी हुँदा सिंगो परिवारले समेत सास्ती भोग्ने गरेको छ ।उनका अनुसार बालबालिकाको रोग प्रतिरोधात्मक क्षमता कम हुन्छ । प्रदूषणकै कारण बालबालिकाको स्मरण शक्तिमा समेत ह्रास आउन सक्छ, उनले भने, खाना नरुच्ने जस्ता समस्या हुन्छ । उनले प्रदूषणले गर्भमा रहेको शिशुलाई समेत असर पार्ने बताए । प्रदूषणकै कारण कम तौल भएका बच्चा जन्मन सक्ने खतरा छ, उनले भने, प्रदूषणबाट जोगिन मुस्किल छ । सरकारले यसलाई गम्भीर रूपमा लिनुपर्छ । प्रदूषणले मानव स्वास्थ्यमा अल्पकालीन र दीर्घकालीन दुई किसिमले असर गर्छ । वायु प्रदूषण बढेसँगै स्वास्थ्यमा नकारात्मक असर पार्न सक्ने भन्दै सावधानी अपनाउन उनीहरूको आग्रह छ । प्रदूषणले विशेषगरी बालबालिका, वृद्धवृद्धा र दीर्घ रोगीहरूलाई बढी प्रभावित पार्न सक्ने भएकाले सकेसम्म घरबाहिर ननिस्कन र निस्कनै परे पनि मास्कको प्रयोग अनिवार्य गर्नुपर्ने उनीहरूको सुझाव छ । डा ढुंगानाले प्रदूषणले एलर्जी, नाक, कान, घाँटीको संक्रमण, खोकी लाग्ने, थकान महसुस हुने, आँखालाई सुक्खा बनाउने, पोल्ने, रातो हुने जस्ता समस्या बढेको बताए । लामो समयसम्म प्रदूषणमा बस्ने मानिसलाई ५० वर्ष नपुग्दै दम, श्वासप्रश्वाससम्बन्धी समस्या, बिर्सिनेजस्ता दीर्घकालीन रोग लाग्न सक्छ, उनले भने, मुटुको रक्तधमनी ब्लक, फोक्सोको क्यान्सर, पक्षघात र मस्तिष्कघात हुने खतरा छ । विज्ञहरूले प्रदूषणबाट बच्न सम्भव भएसम्म घरमै बस्न, प्रशस्त पानी पिउन, श्वास फेर्न असजिलो, खोकी, छातीमा समस्या भएमा तत्काल चिकित्सकसँग सम्पर्क गर्न सुझाएका छन् । स्वास्थ्य मन्त्रालयले प्रदूषण कम गर्न फोहोर पदार्थ नजलाउन, वृक्षरोपण गर्न, डिजेल गाडीको कम, विद्युतीय गाडीको प्रयोग बढाउन र घरमा सुधारिएको चुलोको प्रयोग गर्न सकिने जनाएको छ । मन्त्रालयका सहायक प्रवक्ता समीर अधिकारीले मन्त्रालयले प्रदूषण कम गर्न अन्य मन्त्रालयसँग समन्वय गरिरहेको बताए । यसबारेमा स्वास्थ्य मन्त्रालयले नीति निर्माण गर्न सक्दैन, हामीले प्रदूषणले मानव स्वास्थ्यमा पारेको प्रभावका बारेमा अध्ययन गरेर प्रतिवेदन मात्र तयार पार्ने हो, उनले भने ।"
महासंघको नयाँ नेतृत्वले मनन गर्नुपर्ने मुद्दा,"निजी क्षेत्रको सबैभन्दा ठूलो सञ्जाल नेपाल उद्योग वाणिज्य महासंघले नयाँ नेतृत्व पाएको छ । अघिल्लो कार्यकालका वरिष्ठ उपाध्यक्ष चन्द्र ढकाल स्वतः अध्यक्ष भएका छन् भने तीन जनाबीचको प्रतिस्पर्धाबाट वरिष्ठ उपाध्यक्षमा अञ्जन श्रेष्ठ निर्वाचित भएका छन्, जो अर्को कार्यकालमा अध्यक्ष हुनेछन् । लोकतान्त्रिक पद्धतिअनुरूप विवादरहित तवरबाट यति ठूलो सञ्जालले नयाँ नेतृत्व पाउनु आफैंमा सुन्दर पक्ष हो, जसको बलमा नव पदाधिकारीहरूले समग्र निजी क्षेत्रको साख बढाउने गरी काम गर्न सक्नुपर्छ । अर्थतन्त्र संकटोन्मुख भएको यो बेला महासंघको रचनात्मक भूमिका अपेक्षित छ । सरकारदेखि अन्तर्राष्ट्रिय समुदायसम्मले निजी क्षेत्रका मुद्दामा प्रथमतः महासंघकै पदाधिकारीहरूसँग परामर्श र सहकार्य गर्दै आएका छन् । यस्तो अवस्थामा नयाँ नेतृत्वले आफ्नो बृहत् जिम्मेवारीलाई न्याय गर्न सक्नुपर्छ । चुनावी प्रतिस्पर्धाका क्रममा विभिन्न पदका उम्मेदवार एवं समर्थकबीच कुनै मनोमालिन्य थियो भने पनि त्यसलाई बिर्सेर सबै उद्योगीव्यवसायी अघि बढ्न सक्ने वातावरण तयार पार्नुपर्छ । विगतका कतिपय अवस्थामा जस्तो आफ्नै व्यापारव्यवसाय उत्थानमा मात्रै लबिइङ गर्ने, सरकारी लाइसेन्स लिने र गुटबन्दी गरेर महासंघ मातहतका जिल्लानगरसम्मका उद्योगीव्यवसायीलाई ध्रुवीकृत गर्ने दुष्प्रवृत्तिको अन्त्य गर्न नवनेतृत्व कटिबद्ध रहनुपर्छ । महासंघका अध्यक्ष तथा पदाधिकारीहरूले विगतमा आफ्नै नाममा सरकारबाट विभिन्न व्यापारव्यवसायको लाइसेन्स लिने, कर परिवर्तनका लागि लबिइङ गर्ने, विभिन्न सरकारी नीति फेरबदल गराउने लगायतका कार्य गरेका उदाहरण दर्जनौं छन् । महासंघको वरिष्ठ उपाध्यक्षमा प्रतिस्पर्धा गरेका उद्योगी उमेशलाल श्रेष्ठले सार्वजनिक रूपमै विगतका नेतृत्वले हराइसकेको लाइसेन्सराज ब्युँताएको आरोप लगाउँदै आफूले कुनै हालतमा त्यस्तो नगर्ने चुनावी एजेन्डा बनाएका थिए । यसको अर्थ, महासंघमा नेतृत्वमा पुग्नुको ध्येय यस्तै अनधिकृत लाभ लिनु हो भन्ने भाष्य उद्योगीव्यवसायीमा स्थापित छ, जसलाई चिर्नुपर्ने चुनौती नयाँ नेतृत्वसामु छ । पक्कै पनि समयानुकूल सरकारी नीतिनियम परिवर्तन, करमा छुट तथा सुविधा तथा आवश्यक इजाजत पाउने तथा त्यसका लागि पैरवी गर्ने अधिकार जोकोही उद्योगीव्यवसायीले राख्छ । तर महासंघको नेतृत्व र सरकारी अधिकारीहरूबीचको साँठगाँठमा त्यस्तो लाभ लिनुचाहिँ कुनै पनि अर्थमा उचित हुँदैन । पारदर्शी, प्रतिस्पर्धी र जवाफदेही ढंगले मात्रै उद्योगीव्यवसायी र सरकारबीच सहकार्य गर्ने प्रण नयाँ नेतृत्वले गर्नुपर्छ ।महांघको ध्यान जानैपर्ने यति बेलाको महत्त्वपूर्ण मुद्दा भनेको संकटोन्मुख अर्थतन्त्र हो । बैंकको ब्याजदर, तरलता अभाव, मन्दी लगायत कारणले समग्र निजी क्षेत्र यति बेला समस्यामा छ । नयाँ लगानी गर्न पर्ख र हेर को स्थितिमा निजी क्षेत्र देखिन्छ । लगानी गर्न चाहे पनि ऋण पाउन सहज छैन, पाइहाले पनि ब्याजदर बढी भएको आरोप निजी क्षेत्रको छ । यसै विषयलाई लिएर निजी क्षेत्रका विभिन्न संघसंस्था आन्दोलितसमेत भए । उद्योगव्यवसाय गर्नेहरू आन्दोलनमा उत्रिएको नौलो घटना थियो यो । अर्थतन्त्रमा देखिने गरेका यस्ता समस्या समाधानार्थ महासंघले सरकारी निकायहरूसमक्ष रचनात्मक एवं कार्यान्वयनयोग्य सुझाव प्रस्तुत गर्न सक्नुपर्छ । अर्थतन्त्रमा कहिले कस्ता, कहिले कस्ता समस्या आइरहन्छन्Ù तिनको दीर्घकालीन समाधानका उपायहरू पहिल्याउन महासंघको भूमिका पनि अहम् हुन्छ । समग्र निजी क्षेत्रलाई व्यापारबाट उद्यममा लगाउन, उद्यममा संलग्नहरूले उत्पादन बढाउन, उचित बजार खोज्न, र निर्यात बढाएर आयात प्रतिस्थापन गर्न एवं बढीभन्दा बढी विदेशी मुद्रा भित्र्याउन महासंघले सृजनात्मक पहल थाल्न सक्छ, थाल्नु पनि पर्छ । यसका लागि विद्यमान सरकारी नीतिनियमदेखि राज्य अधिकारीहरूको नियत तगारोका रूपमा उभिएका छन् भने, त्यसलाई पन्छाउन महासंघले सामूहिक अग्रसरता लिँदा सुखद परिणाम देखिन सक्छ । निजी क्षेत्रबारे विभिन्न माध्यमबाट पहिचान भइरहेका समस्याको हल खोज्न पनि महासंघकै छाताबाट सजिलो हुन्छ ।निर्वाचन परिणामलगत्तै नवनियुक्त अध्यक्ष ढकालले महासंघले अब वर्तमान आर्थिक संकट समाधानको रणनीति तयार गर्ने, लगानीको वातावरण बनाउने, राज्य र निजी क्षेत्रबीचको साझेदारी सुदृढ गर्ने, दक्ष जनशक्ति उत्पादन र रोजगारी सृजना गर्ने, र व्यवसायीको मनोबल उच्च बनाउने कामलाई प्राथमिकतामा राख्ने घोषणा गरेका छन् । वरिष्ठ उपाध्यक्ष श्रेष्ठले पनि यस्तै प्रकृतिका चुनावी नारा र प्रतिबद्धता अघि सारेका थिए । अब उनीहरूसामु आफ्ना प्रतिबद्धताहरूलाई व्यवहारमा रूपान्तरण गर्ने चुनौती छ । सरकार होस् वा निजी क्षेत्र, जसबाट अर्थतन्त्रका लागि अवरोध सृजना गरिएको भए पनि त्यसलाई किटान गरेरै समाधानको उपाय पहिल्याउनुपर्छ, सैद्धान्तिक कुरा गरेर मात्र समय खेर फाल्नु हुँदैन । समग्रमा, महासंघ नेतृत्वले समस्या समाधानको पहल मात्र होइन, हल नै गर्ने बाटो पहिल्याउन जरुरी छ ।"
"भएका विश्वविद्यालयको नाश, नयाँको के आस ?","१ वैशाख ३ गतेको कान्तिपुर मा नेपाल विश्वविद्यालय सम्बन्धमा अर्जुन कार्कीको अन्तर्वार्ता पढ्ने अवसर मिल्यो । देशमै केही गर्छु भन्ने हुटहुटी लिएर कर्म क्षेत्रमा खट्ने भनेको चानचुने कुरा होइन तर पनि नयाँ विश्वविद्यालय नेपालको उच्च शिक्षा समस्याको समाधान हो त ?२ जहाँसम्म शासकीय स्वरूपको सुधारको कुरा छ, नेपाल विश्वविद्यालय र मदन भण्डारी विज्ञान तथा प्रविधि विश्वविद्यालयमा मात्रै गरेर होला त ? त्यसै मोडलमा जाने भनेर स्थापना भएको गण्डकी (प्रादेशिक) विश्वविद्यालयको हालत सबैले अनुभव गरेकै छन् ।३ नयाँ भनिए पनि जब कुलपति वा प्रेसिडेन्ट कुनै न कुनै दलसँग आबद्ध हुन्छन् विश्वविद्यालयको शासकीय स्वरूप त्यहींबाट चौपट हुन्छ । अथवा आफूले भनेको मान्ने नेतालाई गुहार त गर्नैपर्यो, जग्गा चाहियो, पैसो चाहियो । अब जग्गा र पैसा नेताको खुसामत गरेर राज्यको नीतिमा पार्नुपर्ने भएपछि ती नेता र नेता सम्बद्ध दलले चोखो रहन दिन्छन् विश्वविद्यालय ?४ फेरि सबै स्रोत व्यक्तिले सृजना गर्ने भन्ने कुरा पनि भएन । हो, यहीँनेर अँठ्याउँछन् नेता र पार्टीले विश्वविद्यालयलाई । हामीले स्रोत दिएपछि हाम्रा मान्छे भर्ना गर्नुपर्छ भन्ने दबाब कुन विश्वविद्यालयमा छैन ? अनि आफ्नै अस्तित्वका लागि त्यो दबाब स्वीकार नगर्न नयाँ विश्वविद्यालयलाई कताबाट कुन आशीर्वाद प्राप्त हुन्छ ?५ आर्थिक जोहो सबैभन्दा चुनौतीपूर्ण देखिन्छ । हार्वर्ड, एमआईटीको स्तर बराबर गर्छु भन्न त सजिलो छ तर के त्यही व्यवस्था बसाल्न सकिएला ? कति विद्यार्थी भर्ना होलान् ? जति धेरै विद्यार्थी त्यति कम गुणस्तर, जति कम विद्यार्थी त्यति महँगो शिक्षा । नेपालीको आर्थिकस्तरले धान्न सक्ला के ? सम्भ्रान्त वर्गका लागि मात्रै हो त नेपालमा गुणस्तरीय उच्च शिक्षा ?६ गुणस्तरीय विदेशी विश्वविद्यालयको दाँजोमा पुग्नु त पर्छ नै तर जो प्राध्यापक पठनपाठनमा संलग्न हुन्छन् र उनीहरूबाट जस्तो गुणस्तरको अपेक्षा गरिएको छ, के त्यसै अनुसार हार्वर्ड र एमआईटीको जस्तै पारिश्रमिक दिन सकिन्छ ? हैन भने त्यस्ता गुणस्तरीय मानव स्रोतले यहीं बसेर किन सेवा दिन्छन् ?७ पाठ्यक्रम निर्माण, त्यसको कार्यान्वयन, र मूल्यांकनको स्वायत्तता आवश्यक छ, त्यसमा दुईमत छैन । पाठ्यक्रम निर्माणको क्रममा विदेशी प्राध्यापकको संलग्नता सुरु भएको भनिएको छ । के फेरि पनि पश्चिमा मुलुककै मोडलमा नयाँ विश्वविद्यालय सञ्चालन गरेर उच्च शिक्षालाई उनीहरूकै कोलोनी बनाउन खोजिएको हो ?८ देशमा प्रादेशिक, स्वास्थ्य प्रतिष्ठान र विश्वविद्यालयहरूको संख्या गन्दा २२ पुगेको छ, तर पनि ७८ प्रतिशत विद्यार्थी किन त्रिभुवन विश्वविद्यालयमै आश्रित छन् ? के यसतर्फ नयाँ विश्वविद्यालय सञ्चालन गर्ने रहर गर्नेहरूले र सञ्चालनको अनुमति दिनेहरूले सोच्नु नपर्ने ? जबसम्म नेपालका विश्वविद्यालयले विद्यार्थीको आर्थिकोपार्जनलाई पढाइसँगसँगै लाने योजना बनाउँदैनन् र डिग्री प्राप्त गरिसकेपछिको बजार सुनिश्चित गर्दैनन्, तबसम्म नयाँ विश्वविद्यालयको स्थापना मात्रै नेपालको उच्च शिक्षा समस्याको समाधान पटक्कै होइन ।९ अन्तर्वार्ताको सार हो विश्वविद्यालयको पठनपाठन यस्तो र यसरी पनि गर्न सकिन्छ भन्ने उदाहरण देखाउनु । त्यस्ता उदाहरण नेपालमै ल्याएर देखाउनुपर्छ र ? सबैले देखेकै छन्, बुझेकै छन् । त्यसैले भएका विश्वविद्यालयको सुधार गर्नेतर्फ नलाग्ने तर केही व्यक्ति वा समूहको लहडमा नयाँ नयाँ संस्था स्थापना गर्दै जाने हो भने शिक्षामा सार्वजनिकीकरणको बहस अन्त्य गरे हुन्छ ।१०कक्षा १२ पास गर्ने सानो जमातमध्ये विदेश गएर बचे खुचेकाहरू अहिले २२ विश्वविद्यालयको तानातानीमा परेका छन् र त उच्च शिक्षामा विद्यार्थीको खडेरी परेको छ । त्यसमाथि नयाँ भनिएका विश्वविद्यालय पनि थपिनुले उच्च शिक्षामा अस्वस्थ प्रतिस्पर्धाबाहेक अरू केही हात लाग्ने देखिँदैन । मनप्रसाद वाग्ले, मीनभवन, काठमाडौँ"
कूटनीतिलाई केटाकेटी खेल नठानौं,"राजनीतिक परिवर्तन भएको ३४ वर्ष पुग्दासमेत हामीले कूटनीतिको महत्त्व बुझ्न सकेका छैनौं । हामीमध्ये धेरैले यसलाई चियापसलमा हुने साधारण गफजस्तो ठान्दै आएका छौं भने विद्रोह, हत्याहिंसालाई उपलब्धि मान्नेहरूले मुलुकको पहिचान, गरिमालाई धूमिल बनाइरहेका छन् । विशाल अर्थतन्त्र बोकेका छिमेकीहरूले राजनीति, कूटनीति र अर्थतन्त्रलाई समान महत्त्व दिएर विश्वमानचित्रमा आफूलाई स्थापित गर्दै छन् । हामीले भने अन्तर्राष्ट्रिय सम्बन्धमा दरार मात्र सृजना गरेका छौं, खुराफाती राजनीतिलाई सर्वस्व ठान्दै आएका छौं । विदेशीको इसारामा नाच्न पल्केका नेतृत्वका कारण मुलुकको धर्म, संस्कार, संस्कृति, सामाजिक र आर्थिक विकास तहसनहस बनेको छ । होली वाइन खाएर नाच्नेदेखि धर्म प्रचारमाथि आँखा चिम्लेर बस्ने नेतृत्वले मुलुकमाथि अरू प्रहार थपेका छन् । अन्तर्राष्ट्रिय स्तरमा अहिले ठूलाठूला शक्तिसंघर्ष भैरहेका छन् । अमेरिकालाई एसियाबाट विस्थापित गर्न, कमजोर बनाउन चीन र रुस दिलो ज्यान दिएर लागिपरेका छन् । चीनले साउदी अरेबिया र इरानबीचको सम्बन्ध सुधार गरेर मध्यपूर्वमा शान्ति स्थापना गर्ने महान् कार्यको थालनी गरेको छ । यसबाट अमेरिका र इजरायलमाथि वज्रपात परेको छ । अन्तर्राष्ट्रिय रणनीति, कूटनीति हेरेर अब हामी आफूतिर पनि फर्कौं । भारत र चीनको भ्रमणमा जाने हाम्रा नेतैपिच्छेको फरक अभिव्यक्ति प्रिय छैनन् । लोकतन्त्र र कूटनीतिमाथि मडारिएको कालो बादल हटाउन सत्ताधारी बेलैमा सचेत रहनुको विकल्प छैन । भुवनेश्वर शर्मा, चन्द्रागिरि२, काठमाडौं"
'असहज राजनीतिमा प्रचण्ड शीर्षकको किशोर नेपालको लेखमाथि  मा आएका केहीटिप्पणी :,"दलाल र भ्रष्टले देश थला पारेका छन् । जनता भोकै मरेका छन् । कृषिमा सुधार कसले गर्छ, किसान भोकै मरेका छन् । सरकारले रोजगारी र स्वास्थ्यको जिम्मेवारी लिन सक्दैन । दीपक फाइनल"
२०८० को दशकका नेपाली सपना,"६ पूर्वाधारनेपालमा यातायात, सूचना प्रविधि र ऊर्जाका आवश्यक पूर्वाधारहरू पर्याप्त बन्न सकेका छैनन् । भएका पूर्वाधारहरूको गुणस्तर विकासलाई सहयोगी बनाउनेभन्दा स्रोतको अत्यधिक प्रशोचन गरी उत्पादन एवं वितरणको लागतलाई बढाउने प्रकृतिका छन् । तथाकथित राजमार्गहरूमै १ सय किलोमिटरको यात्रा गर्न पाँच घण्टा लाग्छ । त्यसमा खपत हुने इन्धन र साधनहरूको मूल्यले नेपालको पारवहन, भारवहन र वितरण सञ्जाललाई अत्यधिक महँगो बनाएको छ । जम्मा ७२ किलोमिटर लम्बाइको काठमाडौंतराई फास्ट ट्र्याक बन्न थालेको १५ वर्ष बित्दा कामको प्रगति १५ प्रतिशत मात्रै हुनु हाम्रो विकासको गतिको दुर्दान्त दृष्टान्त हो । यो नियति नेपालका सबै विकास आयोजनामा व्याप्त छ । विकास आयोजनाहरूको छनोटमा हुने तदर्थवादका उदाहरण भर्खरै निर्माण सम्पन्न भएका पोखरा र भैरहवा विमानस्थलहरूले दिन नसकेको व्यावसायिक लाभले प्रस्ट्याउँछ । काल्पनिक प्रश्न नै सही, ती दुई विमानस्थलमा लगानी भए बराबरको रकम सातैवटा प्रदेशका कृषिउपज केन्द्रहरूमा कोल्ड स्टोरेज को स्थापना, कृषिको व्यवसायीकरण र आपूर्तिको सञ्जाल विस्तारमा लगानी गरिएको भए नेपालको अर्थतन्त्रलाई कति प्रतिशत थप सिधै लाभ पुग्थ्यो ? कति मानिसले प्रत्यक्ष वा अप्रत्यक्ष रोजगारी पाउँथे र कृषिजन्य वस्तुहरूको आयातमा कति प्रतिशत कमि आउँथ्यो ? फेरि, अर्को एक दशक बित्दा पनि आम नेपालीले यिनै र यस्तै प्रश्न दोहोर्याउनु नपर्ने परिस्थिति सृजना गर्न सकियो भने मात्रै नयाँ वर्ष र नयाँ दशकको प्रारम्भमा आदानप्रदान भएका शुभकामनाहरूको सारमा केही अर्थ लाग्नेछ ।"
"प्रधानमन्त्री महोदय, कृपया सुन्नुहोस् !","प्रधानमन्त्री महोदय, आजको लेख मैले तपाईंका नाममा प्रस्तुत गरेको छु । तपाईं बस्ने दरबारको मूलद्वार खुल्नुअगाडिÙ आँगनमा हाकिम, ठेकेदार र नेताहरू झुम्मिनुअगाडिÙ सत्ताको हिसाबकिताब सुरु गर्नुअगाडि ब्रह्ममुहूर्तमा कृपया सान्त बसेर यो लेख पढ्नुहोला । यो लेख पढिरहँदा छेउमा तपाईंका नातागोता, सेवक, सहयोगी र आसेपासे कोही पनि नहोऊन् । किनभने, शास्त्रहरू भन्छन्, योग्य प्रधानमन्त्री बन्धनहरूबाट सर्वथा मुक्त हुनुपर्छ । स्पष्ट गर्छु, यो लेखमा मैले तपाईंलाई सधैंझैं प्रश्न, घोचपेच र आलोचना गरेको छैन । यसमा मेरा मुख्यतः चारवटा सुझाव छन् । कृपया, झिंजो नमान्नुहोला । पहिलो सुझाव प्रश्नबाट सुरु हुन्छ । कमरेड पीएम, प्रधानमन्त्रीका रूपमा यो पटक तपाईंको मुख्य प्राथमिकता के हो ? अवश्य नै कामहरू धेरै छन् । अप्ठ्यारा धेरै छन् । जब कामहरू धेरै हुन्छन्, थाल्ने कहाँबाट ? अलमल स्वाभाविक हुन्छ । तपाईंलाई थाहै छ, संसारका सबै देश सबै कुरामा एकै पटक सफल भएका होइनन् । अहिले पनि कतिपय देश खास विषयमा मात्र सफल छन् । कुनै कृषिमा सफल छन् । कुनै पर्यटनमा । कुनै उद्योग, व्यापारमा । कुनै सामाजिक न्यायमा । कुनै स्वास्थ्यमा । कुनै शिक्षामा । कुनै सुशासनमा । कुनै पनि प्रधानमन्त्रीले एउटा कार्यकालमा सर्वत्र चमत्कार गर्दैन । तर कतै केही त चमत्कार हुन सक्छ । यो अर्थमा मैले सोधेको हुँ तपाईंको प्राथमिकता के हो ? सामाजिक न्याय हो ? पूर्वाधार हो ? कृषि हो ? उद्योग हो ? पर्यटन हो ? शिक्षा हो ? स्वास्थ्य हो ? सुशासन हो ? जता पुग्यो, जसलाई भेट्यो, त्यही नै मेरो प्राथमिकता हो भन्न छाड्नुहोस् । बरु आजै आफ्नो प्राथमिकता निर्धारण गर्नुहोस् । अन्यथा, कुहिराको काग जति नै उचाइमा उडे पनि लक्ष्यमा किमार्थ पुग्न सक्दैन । मानौं तपाईंले आफ्नो कार्यकालका तीनवटा प्राथमिकता निर्धारण गर्नुभयो । ती प्राथमिकता पूरा गर्न तपाईंलाई चाहिने नीति, संरचना, जनशक्ति र स्रोत के हो ? अब गृहकार्य थाल्नुहोस् । त्यसका लागि देशविदेशमा काम गरिरहेका योग्यतम पचास वा सय जना नेपाली विषयविज्ञहरूलाई सिंहदरबार झिकाउनुहोस्, जसमा होऊन् विश्वस्तरका प्राविधिक, वैज्ञानिक, योजनाविद्, अर्थशास्त्री, समाजशास्त्री । उनीहरूलाई निश्चित समय दिएर तपाईंका प्राथमिकताहरूमा रणनीति (मार्गचित्र) बनाउन जिम्मेवारी दिनुहोस् । तपाईं आफैं पनि त्यो प्रक्रियामा संलग्न हुनुहोस् । अनावश्यक भेटघाट बन्द गर्नुहोस् । उद्घाटन र भाषण बन्द गर्नुहोस् । मात्र काम । सुन्न पाइयोस् कि हाम्रा प्रधानमन्त्री मध्यरातसम्म काम गर्छन् । कथाजस्तो । किंवदन्तीजस्तो । मान्छेले भनून् प्रचण्डलाई केही गर्ने भूत चढेको छ । यो सबै गरिरहँदा तपाईं आसेपासे, दलाल र बिचौलियाबाट बच्नुहोस् । स्तुतिगान हैन, आलोचना र प्रश्नहरू सुन्नुहोस् । उत्कृष्ट, योग्य र इमानदार मान्छेका बीचमा रमाउनुहोस् । र, निश्चित समयभित्र आफ्ना प्राथमिकताहरू कार्यान्वयनको मार्गचित्र तयार गर्नुहोस् । जब मार्गचित्र बन्छ, नागरिकलाई आफ्नो प्राथमिकता सुनाउनुहोस् । यसकारण कि मान्छेले तपाईंको प्राथमिकता सुनून् । र, सम्भवतः त्यसमा आफूलाई एकाकार गरून् । तपाईंको प्राथमिकता राष्ट्रिय प्राथमिकता बनोस् । त्यसपछि कार्यान्वयनको पहिलो चरण सुरु हुन्छ । जसमा तपाईंले आवश्यक कानुन, संरचना, स्रोत र जनशक्तिको व्यवस्था गर्नुपर्ने हुन्छ । अब विषयगत मन्त्रालयलाई काम दिनुहोस् । अब व्यवस्थापिकालाई काम दिनुहोस् । भोलि अदालतबाट अवरोध नहोस्, कानुनी प्रबन्धहरू मिलाउनुहोस् । नीति तथा कार्यक्रम त्यसरी नै बनाउनुहोस् । बजेट त्यसरी नै तयार गराउनुहोस् । स्रोत खोज्नुहोस् । चाहिने जनशक्तिको नक्सांकन गरेर त्यसको प्रबन्ध मिलाउनुहोस् । कहाँ होला जनशक्ति ? कसले तपाईंको योजनालाई ठीक समयमा कार्यान्वयन गर्ला ? क्षमता हेर्नुहोस्, पार्टी नहेर्नुहोस् । इमान हेर्नुहोस्, नाता नहेर्नुहोस् । आफ्नो कार्यसमूहलाई उत्प्रेरित गर्नुहोस् । र, पाँच वर्षभित्र परिणाम निकाल्नुहोस् । अमूर्त हैन, मूर्त परिणाम । ठोस, देखिने र देशको भविष्यलाई बदल्ने परिणाम । यस्तो होस् कि खेलको नियम परिवर्तन होस् । मेरो पहिलो सुझाव यही हो । मेरो दोस्रो सुझाव भुइँतहसँग सम्बन्धित छ । किनभने भुइँ हाम्रो आधार हो । तपाईंलाई सानो नीति स्मरण गराउँछु, भुइँ नटेकी दौडनेहरू पछारिन्छन् । मानौं, तपाईंले सुरु गर्नुभएको प्राथमिकतामा आधारित कामले परिणाम दिन केही वर्ष लाग्ला । अथवा, त्यसबाट सबैभन्दा गरिब समुदायलाई तत्कालै लाभ नमिल्ला । के उनीहरूलाई अझै पर्खाउने ? कति पर्खाउने ? के लोकतन्त्रले विवेक पुर्याउनु पर्दैन ? अतः तपाईंले देशका सबैभन्दा सीमान्तीकृत वर्ग, जाति, क्षेत्र, लिंग र समुदायबारे आजै र अहिल्यै सोच्नुपर्छ । हिसाब गरौं, त्यो संख्या कति होला ? ४० लाख वा ५० लाख ? सहकारी मन्त्रालयले गन्न बिर्सिएको संख्या । गरिबी निवारण मन्त्रालयले नदेखेको संख्या । कृषि र भूमिसुधारले नहेरेको संख्या । विकासे परियोजनाका रिपोर्टमा देखिने तर धूलाले पुरिएका भुइँमान्छेको संख्या । सत्य यो छ कि देशमा अझै पनि मान्छेहरू अघाउँजी खान पाउँदैनन् । सत्य यस्तो छ कि आज पनि महिलामाथि विभेद छ । आज पनि छुवाछुत छ । आज पनि स्कुल जाने बच्चाहरू भैंसी र सुँगुर धपाउन बाध्य छन् । सडक, ओडार, कान्ला र अनकण्टारमा भोक, रोग र विभेदले थिलथिलो पारिएका अभागी (?) मान्छेको देश हो यो । भुइँमा पछारिएको त्यो वर्ग निराश छ । ऊ तपाईंसँग निराश छ । सिंहदरबारसँग निराश छ । लोकतन्त्रसँग निराश छ । उसलाई लाग्छ, उसको कोही छैन । पुस्तौंदेखि अन्यायमा परिएका ती मान्छेहरूका लागि के तपाईं हुनुहुन्छ ? पीएम महोदय, कृपया देशमा प्रधानमन्त्री छ भन्ने आभास दिनुहोस् ।विचार गर्नुहोस्, उनीहरूलाई के गर्न सकिन्छ ? अलिक ठोस । अलिक सार्थक । गाँस, बास, कपास, शिक्षा, स्वास्थ्य, सुरक्षा, रोजगारी ? रासन कार्ड ? विज्ञहरूलाई राखेर सोध्नुहोस् । अभियन्ताहरूसँग छलफल गर्नुहोस् । संसारका अनुभव सुन्नुहोस् । र, मुख्यतः भुइँलाई परिवर्तनको आभास दिनुहोस् । भुइँलाई राज्यमा हिस्सेदारी दिनुहोस् । अन्यथा, तपाईं सिंहदरबारमा हुनु वा नहुनु आफैंमा महत्त्वहीन कुरा हो । अन्यथा, संविधानमा लेखिएको समाजवाद इतिहासलाई झुक्याउने जाली कुरा मात्र हो । अन्यथा, संघीय लोकतान्त्रिक गणतन्त्र भुइँमान्छेका लागि मात्र एक भ्रम हो । मेरो टिप्पणी कडा भएमा माफ पाऊँ । अन्यथा, तपाईं स्वयंले लडेको जनयुद्ध उसका लागि फगत लालआतंक हो । र, तपाईं हुनुहुन्छ त्यो आतंकको एक अभिशप्त खलनायक । प्रधानमन्त्री महोदय, मेरो तेस्रो सुझाव सुशासनसँग सम्बन्धित छ । तपाईंलाई सल्लाह दिन्छु आफ्ना विरोधी, आलोचक र शुभचिन्तक सबैलाई अचम्म हुने गरी सुशासनको प्रत्याभूति दिनुहोस् । यसका लागि तीनवटा काम प्रस्ताव गर्छु पहिलो, मितव्ययिताÙ दोस्रो, प्रभावकारिताÙ तेस्रो, दण्डसजायको प्रबन्ध । जस्तो कि सार्वजनीक खर्च पुनरवलोकन आयोगका अनुसार हाम्रा ६ वटा मन्त्रालय, तीन दर्जन आसपास महाशाखा, दर्जनौं विकास समिति र आयोगहरूलाई या त खारेज गर्न सकिन्छ या मिलाउन । त्यसो गर्दा अहिले नै हजारौं कर्मचारीको खर्चबोझ कम हुन्छ । सरकारले केही वर्ष नयाँ गाडी खरिद नगर्ने हो भने अर्बौं जोगिन्छ । सरकारी साधनको दुरुपयोग अर्को बेथिति हो । रोक्न सकिन्छ । अहिले साप्ताहिक बिदा एक दिन दिइन्छ, दुई दिन गर्न सकिएला । त्यसो त मन्त्रिपरिषद्, संसद्, आयोग, समिति, सरकारी कार्यालयमा दिइने बैठकभत्ता रोक्दा अर्बौं जोगिन्छ । जस्तो कि सांसदलाई तलब छँदै छ, बैठकभत्ता किन दिने ? यसबाट बचेको रकम निःशुल्क शिक्षा, स्वास्थ्य, सामाजिक सुरक्षा, रोजगारी सृजना र कृषिमा लगाउन सकिन्छ । मेरो सुझाव छ, यो विषयमा सिंहदरबारले केही उल्का गरोस् । यसै गरी, प्रभावकारी सेवा नागरिकको अधिकार हो । यसका लागि सरकार शासक हैन, सेवक बन्नुपर्छ । यो अर्थमा सम्पूर्ण क्षेत्रमा लागू हुने गरी सुशासनका पाँचवटा (मानौं) सर्त तोकौं । के भयो भने सुशासन हुन्छ ? र, ती सर्तहरूको कार्यान्वयनमा शून्य सहनशीलता अपनाऔं । साथै, अहिलेलाई कम्तीमा नागरिकता, पासपोर्ट, कर संकलन, जग्गा किनबेच लगायतका कामलाई अनलाइनबाट गरौं र पूर्णतः जनमैत्री बनाऔं । यहीँनेर आर्थिक अनुशासनको कुरा आउँछ । जस्तो कि भ्रष्टाचार चर्को छ । सर्वत्र बेथिति । परियोजनाहरू सुरु हुन्छन्, पूरा हुँदैनन् । ठेकेदारले काम गर्दैन । ऋण लिएर खर्च गर्यो, परिणाम शून्य । ठूला परियोजनाहरू सुरु त हुन्छन् तर समयमा सम्पन्न हुँदैनन् । जस्तो कि प्रत्येक राष्ट्रिय गौरवको आयोजनामा प्रारम्भिक अनुमानभन्दा दोब्बर वा तेब्बर समय र पैसा खर्च भइरहेको छ ? के यस्तै हुन दिने ? यसमा तीनवटा काम गर्नुहोस् । पहिलो, देशमा सञ्चालन भइरहेका निश्चित अंक (मानौं ५० करोड) माथिका सम्पूर्ण परियोजनाको स्थिति मूल्यांकन गरी एक महिनाभित्र दोषीलाई कारबाही गर्ने अभियान थाल्नुहोस् । उचित कारण छैन भने ठेक्का रद्द गराउनुहोस् । क्षतिपूर्ति भराउनुहोस् । कानुनी त्रुटि छन् भने सुधार गर्नुहोस् । दोस्रो, विगतमा भएका चर्चित भ्रष्टाचारका काण्डहरूका फाइल खोल्नुहोस् । तेस्रो, अहिलेसम्म राजकीय पदमा बसेकाहरूको सम्पत्ति छानबिन गर्न स्वतन्त्र आयोग बनाई कारबाही चलाउनुहोस् । सम्पत्ति जफत गर्नुहोस् । दोषीलाई सजाय दिनुहोस् । निर्दोषलाई आरोपबाट मुक्त गर्नुहोस् । पीएम महोदय, के यति गर्न सक्नुहुन्छ ?चौथो कुरा सीधै तपाईंको व्यक्तित्वसँग सम्बन्धित छ । मेरो सल्लाह छ, कृपया धेरै नबोल्नुहोस् । आरोपप्रत्यारोप नगर्नुहोस् । बोल्दा गृहकार्य गरेर बोल्नुहोस् । तथ्यमा बोल्नुहोस् । विद्वान्, विषयविज्ञ र अनुभवले खारिएका अनेकौं व्यक्तित्वसँग संगत बढाउनुहोस् । मिहिनेत गर्नुहोस् । मलाई लाग्छ, सिंहदरबारमा बस्ने र पार्टीका आँगन धाउनेहरूको क्षमताले यो देश बन्दैन । क्षमताको सीमा भत्काउनुहोस् । प्रधानमन्त्री भनेको चानचुने व्यक्ति होइन । त्यसैले चानचुने कुरा नगर्नुहोस् । चानचुने सपना नदेख्नुहोस् । चानचुने काममा नअलमलिनुहोस् । प्रधानमन्त्री हुनु भनेको नाता, कुटुम्ब, धन, दौलतभन्दा माथि हुनु हो । लोभ, मोह, सांसारिक स्वार्थ र अहंकार साधारण मान्छेका बन्धनहरू हुन् । महोदय, यी सबैबाट विमोक्ष हुनुहोस् । अन्त्यमा यति भन्छु, तपार्इंमाथि मेरा प्रशस्त आलोचना र प्रश्न छन् । तर प्रधानमन्त्रीसँग अपेक्षाहरू पनि त हुन्छन् । त्यसैले यी मेरा कोरा सल्लाहहरू मात्र हैनन्, एक नागरिकका प्रतिनिधिमूलक र अतृप्त अपेक्षाहरू हुन् । काम नगर्नलाई तपाईंसँग अनेक बहाना होलान् । तर इतिहासले कसैको बहाना सुन्दैन । र, भ्रमको कुनै आयु हुँदैन । प्रधनमन्त्री कमरेड, कृपया परिणाम दिनुहोला ।"
नेपालमा बाँदर : समस्या र व्यवस्थापन,"सुझावहरूबाँदरहरू नेपालका महत्त्वपूर्ण सम्पदा भएकाले निश्चित संख्यामा कायम राख्नुपर्दछ । बाँदरबाट सृजित समस्या बहुआयामिक प्रकृतिका भएकाले समाधान पनि सोही अनुसार नै गर्नुपर्दछ ।अध्ययनअनुसन्धान र योजना तर्जुमा ः बिनासर्वेक्षण व्यवस्थापन गर्न नसकिने भएकाले विज्ञटोली गठन गर्ने । सरोकारवालाहरूको समन्वयमा राष्ट्रव्यापी रूपमा प्रजाति अनुसारको फैलावट र संख्या यकिन गरेर तत्कालीन, अल्पकालीन र दीर्घकालीन कार्यक्रमसहित व्यवस्थापन योजना बनाई कार्यान्वयन गर्ने ।बाँदर पार्क स्थापना ः विस्तृत अध्ययनपछि सरकारले कुनै निश्चित क्षेत्रलाई बाँदर पार्क घोषणा गरी अन्यत्रका निश्चित संख्याका बाँदर ल्याएर बाहिर जान नसक्ने व्यवस्था गर्ने । सो क्षेत्रका फलफूलका रूखहरू व्यवस्थापन गर्नुका साथै बाँदरले मन पराउने किम्बु, आँप, अम्बा, जामुन, खल्लुकजस्ता प्रजातिका फलफूलका बिरुवा रोपी हुर्काउने । यसरी रोपिएका बिरुवाहरू फल्न केही वर्ष लाग्ने हुँदा बाहिरबाट थप खानेकुरासमेत लगी जंगलमा छाडिदिने । अन्य वनमा समेत फलफूल रोपण ः तीनै तहका सरकार तथा स्थानीय वन उपभोक्ता समूह मिली बाँदर पार्कबाहिरका वनहरूमा पनि फलफूलका रूखहरूको रोपी बाँदरलाई आफ्नो प्राकृतिक वासस्थानमै भुलाउने ।वन व्यवस्थापन ः वन व्यवस्थापन गर्दा बाँदरको वासस्थान र आहाराका वनस्पति प्रजातिहरूको संरक्षणमा ध्यान दिने । वैकल्पिक खेती ः बाँदरले बढी दुःख दिने खेतबारीमा हलेदो, अदुवा, कागती, टिमुर, किवी, मोलासेस, मेन्था, केमोमाइल, अम्रिसोजस्ता बाँदरले नरुचाउने प्रजातिको व्यावसायिक खेती गर्ने । पशुपालन ः बाँदर अति प्रभावित क्षेत्रमा पशुपालनलाई प्राथमिकता दिने ।अध्ययनअनुसन्धानका लागि उपलब्ध गराउने ः प्रचलित कानुनको परिधिभित्र रही केही बाँदर अध्ययनअनुसन्धानका लागि सम्बन्धित निकायलाई उपलब्ध गराउने ।पुनःस्थापना केन्द्रको स्थापना ः टुहुरा तथा घाइते बाँदरहरूलाई सुरक्षा र उपचारका लागि पुनःस्थापना केन्द्रको व्यवस्था गर्ने ।विद्यालयमा पठनपाठन ः स्कुल र उच्च विद्यालयका पाठ्यक्रममा वन्यजन्तुको व्यवस्थापन सम्बन्धी विषय समावेश गर्ने ।सीमापार समन्वय ः बाँदरहरू छिमेकी देशका सीमावर्ती क्षेत्रमा ओहोरदोहोर गर्ने हुँदा सम्बन्धित अधिकारीहरूसँग छलफल गरी एकीकृत रूपमा समस्या समाधानमा पहल गर्ने ।बन्ध्याकरण ः राष्ट्रव्यापी रूपमा बन्ध्याकरण कार्यक्रम सञ्चालन गर्ने ।किसानहरूलाई राहत ः बाँदरहरूले कृषिमा ठूलो क्षति पुर्याएका हुँदा किसानहरूका लागि राहतका कार्यक्रम सञ्चालन गर्ने (हाल शिवपुरी नागार्जुन राष्ट्रिय निकुञ्जको मध्यवर्ती क्षेत्रमा यो अभ्यास सुरु भैसकेको छ ।)अनुगमन ः बाँदर व्यवस्थापन कार्यक्रमको प्रभावकारी अनुगमन गर्ने । निष्कर्षतः, राष्ट्रिय समस्याकै रूपमा रहेको बाँदर आतंकलाई बेवास्ता नगरी तीनै तहका सरकार र नागरिक समाज अभियानकै रूपमा व्यवस्थापनमा लाग्नुपर्दछ । बाँदरको संख्या नियन्त्रण तथा व्यवस्थापन गर्न सर्प पनि मर्ने लठ्ठी पनि नभाँचिने उपाय अवलम्बन गर्नुपर्छ ।पौड्याल पूर्व डिझिजनल वन अधिकृत हुन् ।"
मदन भण्डारी राजमार्ग अन्तिम चरणमा,"(सिन्धुली)पूर्वी तराई जोड्ने वैकल्पिक सडकका रूपमा चिनिने भित्री मधेशको मदन भण्डारी राजमार्ग निर्माण अन्तिम चरणमा पुगेको छ । सिन्धुलीको कमलामाई९ भिमानदेखि उदयपुरको बसाहासम्मको पूर्वी खण्डमा ४ किलोमिटर पहुँच सडकबाहेक सबै कालोपत्र भएको छ । पूर्वी खण्डको लम्बाइ १ सय ३५ किमि छ । राजमार्गमा निर्माणाधीन १२ पुलमध्ये ११ वटा तयार भइसकेको मदन भण्डारी राजमार्ग पूर्वी खण्ड सडक आयोजना कार्यालयले जनाएको छ । यो खण्डमा ५५ वटा पक्की पुल छन् । अब एउटा पुलमात्रै निर्माण हुन बाँकी छ, आयोजना प्रमुख गोपाल खकुरेलले भने । तयार भएका ११ वटा पुलको पहुँचमार्गमा कालोपत्र हुनासाथ सञ्चालनमा आउने उनले बताए । उदयपुरको ढप्परमा एउटा पुल निर्माणाधीन छ । सिन्धुलीको दुधौली नगरको ठमाहामा पहुँचमार्गमा नक्सांकन परिवर्तनका लागि स्थानीयले दबाब दिएका छन् । त्यसैले त्यहाँ भने काम हुन नसकेको आयोजना प्रमुख खकुरेलले बताए । बाँकी सबै स्थानमा पहुँचमार्ग कालोपत्रको तयारी भएको छ । भिमानबाट रानीवास हुँदै कमला नदी पार गरेर उदयपुरको कटारी हुँदै राजमार्ग गाईघाट पुग्छ । त्यहाँबाट उदयपुरकै बसाहासम्म यो राजमार्ग पुगेको छ । सप्तकोशीबाट चतराधरान हुँदै इटहरीसम्म पुगिन्छ । यो सडक भने एसियाली विकास बैंकको सहयोगमा केहीअघि नै निर्माण भएको थियो । मदन भण्डारी राजमार्ग भित्री मधेश र चुरे क्षेत्रबाट बनेको छ । दायाँबायाँको नालाबाहेक साढे ७ मिटर चौडाइमा यो सडक कालोपत्र गरिएको छ । सडकको क्षेत्राधिकार दायाँबायाँ १५१५ मिटर छ । राष्ट्रिय गौरवको २ सय ५० किमि लामो राजमार्गलाई दुई खण्डमा विभाजन गरी निर्माणको काम हुँदै आएको छ । भिमानदेखि हेटौंडा६ चौघडासम्म १ सय १५ किमिलाई पश्चिम खण्डमा विभाजन गरी निर्माण हुँदै आएको छ । २०७३ कात्तिकमा सम्झौता गरी निर्माण सुरु गरिएको राजमार्ग २०७७ कात्तिकसम्म सक्ने लक्ष्य थियो । बीचमा कोरोनाका कारण निर्माणमा ढिलाइ भएपछि २०७९ असारसम्म सक्ने गरी आयोजनाको म्याद डेढ वर्ष थप भएको थियो । आगामी असारभित्र निर्माण सक्ने लक्ष्य छ । पूर्वी खण्डमा ९७ प्रतिशत र पश्चिम खण्डमा ९० प्रतिशतभन्दा बढी सडक निर्माणको काम सकिएको आयोजनाले जनाएको छ । पश्चिम खण्डमा ४० वटा पुलमध्ये ३२ वटा तयार छन् भने ८ वटा निर्माणाधीन छन् ।"
ढल खन्ने क्रममा पुरिएर मृत्यु,काठमाडौं (कास) भक्तपुरको सूर्यविनायक२ बालकोटको रागिनी हाइटमा ढल खन्ने क्रममा पुरिएर एक श्रमिकको मृत्यु भएको छ । आइतबार साँझ ढल खन्ने क्रममा माटोको ढिस्कोले पुरिएर सुनसरी गढी गाउँपालिका२ का २२ वर्षीय नितेश ऋषिदेवको मृत्यु भएको भक्तपुर जिल्ला प्रहरी परिसरका डीएसपी वसन्त पाठकले जानकारी दिए ।उनका अनुसार बालकोट बस्दै आएका ऋषिदेव ठेकेदारमार्फत ढल निर्माणको काममा संलग्न थिए । घटनापछि भक्तपुर इन्टरनेसनल अस्पताल पुर्याइएका उनलाई अस्पतालले मृत घोषणा गरेको पाठकले जानकारी दिए ।
प्रदेशको खर्च 'नियमविपरीत,"(मकवानपुर)वाग्मती प्रदेश सरकारमातहतका मन्त्रालय तथा कार्यालयमा बेथिति बढ्दो छ । प्रदेश गौरवका आयोजना, अनुदान वितरण, सवारीसाधन र विभिन्न सामग्री खरिदमा प्रदेशले नियमविपरीत खर्च गरेको पाइएको छ । पशुपक्षी तथा मत्स्य निर्देशनालयले १० जिल्लाका २६० सहकारी संस्थामार्फत् १५ करोड ९९ लाख ९२ हजार रुपैयाँ दुग्ध उत्पादनमा अनुदान उपलब्ध गराएकामा चितवनका चारवटा स्थानीय तहबाट ५ करोड ८ लाख ४३ हजार दोहोरो वितरण गरेको महालेखा परीक्षकको कार्यालय काठमाडौंले ६० औं वार्षिक प्रतिवेदनमार्फत जनाएको छ । प्रदेशको एकीकृत अनुदान व्यवस्थापन कार्यविधि २०६७ अनुसार दोहोरो अनुदान उपलब्ध गराउन मिल्दैन । निर्देशनालयले कार्यविधि मिचेको हो । प्रदेशले दोहोरोपना नियन्त्रण गर्न संघ र स्थानीय तहसँग समन्वय गरी अनुदानलाई प्राविधिक सेवा र बजारीकरणसँग आबद्ध गर्न ध्यान दिनुपर्ने उल्लेख गरेको छ । प्रदेशले उक्त आवमा १ अर्ब ६९ करोड ७९ लाख रुपैयाँ अनुदान वितरण गरेको थियो । विपद् उद्धार तथा राहत वितरणसम्बन्धी कार्यविधिअनुसार जिल्ला प्रशासन कार्यालयले आम्दानी र खर्चसहितको वार्षिक प्रतिवेदन आर्थिक वर्ष समाप्त भएको ३० दिनभित्र मन्त्रालय पठाउनुपर्ने व्यवस्था भए पनि त्यसलाई पूर्ण रूपमा बेवास्ता गरेको पाइएको छ । आन्तरिक मामिला तथा कानुन मन्त्रालयले विपद्, खोज र राहत वितरणका लागि विनियोजित रकमबाट १३ जिल्लालाई १ करोड ३० लाख निकासा दिएको भए पनि तोकिएअनुसार प्रतिवेदन प्रस्तुत नगरेको हो । मन्त्रालयले राहत सहायताबापत निकासा दिएको रकम सोही प्रयोजनमा खर्च गरेको यकिन गर्न सकिएन, प्रतिवेदनमा भनिएको छ ।प्रदेश सरकार आफैंले बनाएको सार्वजनिक खर्च मितव्ययिता कायम गर्नेसम्बन्धी मापदण्डलाई बेवास्ता गर्दै ३० करोड ८ लाख रुपैयाँ बराबरको सवारीसाधन खरिद गरेको प्रतिवेदनमा उल्लेख छ । प्रदेशका २५ निकायले ५० लाख रुपैयाँ विभिन्न भुक्तानीमा अग्रिम कर कट्टा नगरेकाले असुल गर्नसमेत भनिएको छ । प्रदेश सरकारले २०७६०७७ को नीति तथा कार्यक्रम र बजेटमा चारवटा गौरवका आयोजना घोषणा गरेकामा कार्यान्वयन प्रक्रिया अगाडि नबढेको जनाइएको छ । प्रदेश विश्वविद्यालय, मदन भण्डारी स्वास्थ्य विज्ञान प्रतिष्ठान, प्रदेश चक्रपथ र भीमफेदीकुलेखानी सुरुङमार्गलाई सरकारले गौरवका आयोजना घोषणा गरेको थियो । विश्वविद्यालय स्थापनाका लागि नीति तथा कानुन व्यवस्था गर्ने भनिए पनि काम भएको छैन, प्रतिवेदनमा उल्लेख छ । महालेखाले हेटौंडा अस्पताललाई स्वास्थ्य विज्ञान प्रतिष्ठान नामकरण गरी स्वास्थ्य सेवाको गुणस्तर वृद्धिको घोषणा गरे पनि कार्यान्वयन नभएको जनाएको छ ।संघीय सरकारसँगको समन्वय र सहकार्यमा प्रदेश चक्रपथको गुरुयोजना तयार गरी चक्रपथ खण्डको पहिचान भए पनि त्यसपछिको दुई वर्षमा कुनै पनि काम अगाडि नबढाएको महालेखाले जनाएको छ । चक्रपथले रामेछाप, दोलखा, सिन्धुपाल्चोक, नुवाकोट, धादिङ, चितवन, मकवानपुर, सिन्धुली र काभ्रे जोड्नेछ । ३४२ किलोमिटर सडक खण्डमा चार वर्षभित्र सुरुङ निर्माण गर्न २०७७०७८ मा २ करोड र ०७८०७९ मा ७५ करोड रुपैयाँ बजेट विनियोजन गरिएकामा कुनै पनि काम नभएको प्रतिवेदनमा उल्लेख छ । सुरुङमार्गको परामर्श सेवा शीर्षकमा भने २ करोड ७ लाख ५१ हजार रुपैयाँ खर्च भइसकेको छ । सामाजिक विकास मन्त्रालयअन्तर्गत सञ्चालित युवा वैज्ञानिक प्रोत्साहन कोषमा गतवर्षको मौज्दात १७ करोड ९८ लाख ६६ हजार रुपैयाँमा यस वर्ष ५ करोड रुपैयाँ थप भएकामा हालसम्म कुनै पनि उपलब्धि हासिल नभएको देखिएको छ । कोषमा रहेको २२ करोड ९८ लाख ६६ हजार रुपैयाँमध्ये १७ लाख ५६ हजार रुपैयाँ बैठक भत्ता तथा कार्यालय सञ्चालनमा खर्च भएको महालेखाले जनाएको छ । कोषले उद्देश्यअनुसार कार्यक्रम सञ्चालन नगरी बैठक भत्ता तथा कार्यालय सञ्चालनमा खर्च गरिरहेको छ, प्रतिवेदनमा उल्लेख छ ।भूमि व्यवस्था कृषि तथा सहकारी मन्त्रालयले तयार पारेको शीत भण्डार सञ्चालन तथा व्यवस्थापन कार्यविधिअनुसार मन्त्रालयले ७० र साझेदार सहकारीले ३० प्रतिशत व्यहोर्नुपर्ने भए पनि त्यसो नभएको महालेखाले जनाएको छ । प्रदेशका विभिन्न जिल्लाको दस स्थानमा शीत भण्डार निर्माण गर्न १ अर्ब १७ करोड ३ लाख ७ हजार रुपैयाँ बजेट विनियोजन गरिएको थियो । विनियोजित बजेटमध्ये साझेदार संस्थाले सम्झौता रकमको ३० प्रतिशत (३५ करोड १९ लाख रुपैयाँ) पाउनुपर्नेमा २१ करोड २६ लाख ५० हजार रुपैयाँ मात्रै पाएको प्रतिवेदनमा उल्लेख छ । साझेदार संस्थाले आफूले व्यहोर्नुपर्ने ३० प्रतिशत स्थानीय तहबाट १३ करोड ९२ लाख ५० हजार रुपैयाँ असुल गरेकाले उक्त रकम प्रदेश सञ्चित कोषमा दाखिला गर्न निर्देशन दिएको छ । प्रतिवेदनमा स्थानीय तहबाट रकम असुल गरी कोषमा दाखिल गर्न निर्देशन दिइएको छ । शीत भण्डारको स्वामित्व, सञ्चालन व्यवस्थापनको जिम्मेवारी, प्राप्त प्रतिफलसम्बन्धी स्थानीय निकाय हुनुपर्ने जनाएको छ । सम्झौताअनुसार साझेदारबापत उठ्न बाँकी रकमसम्बन्धी सहकारी संस्थाबाट असुल गर्नुपर्नेसमेत प्रतिवेदनमा उल्लेख छ ।महालेखाले प्रदेश स्वास्थ्य मन्त्रालयले गैरनाफामूलक सामुदायिक अस्पताललाई पुँजीगत सुधार विस्तार अनुदानका लागि एक चिकित्सालयसँग सम्झौता गरी फुल्ली बायोकेमेस्ट्रिक एनालाइजर १ सेट र हेमाटोलोजी एनालाइजर १ सेट ८० प्रतिशत अनुदानमा ७१ लाख ७३ हजार रुपैयाँमा खरिद गरिएकामा पनि प्रश्न उठाएको छ । आपूर्तिकर्ताबाट सामान प्राप्त गर्दा तोकिएको स्पेसिफिकेसनको सामान हो वा होइन भनेर सम्बन्धित प्राविधिकबाट निरीक्षण तथा परीक्षण गराएको छैन, गुणस्तर परीक्षणबेगर मालसामानको भुक्तानी गर्नु नियमसम्मत देखिएन, प्रतिवेदनमा भनिएको छ ।"
कोरोना बिमाको सरकारी दायित्वमा महालेखाको प्रश्न,"उक्त व्यवस्थाअनुसारको रकम निकासा नहुँदा धेरै बिमितलाई हालसम्म कोरोना बिमाको दाबी भुक्तानी गर्न नसकिएको, मापदण्डमा बिमा कम्पनीले बेहोर्नुपर्ने भनिएको १ अर्बको सीमाका अतिरिक्त नेपाल सरकारबाट शोधभर्ना हुने अपेक्षामा यस कम्पनीबाट थप रकमसमेत अग्रिम रूपमा बिमितलाई भुक्तानी गरिसकिएको पनि बिमक संघले जनाएको छ । सरकारले प्रतिबद्धता जनाएको रकम नदिएको र बिमा कम्पनीहरूले पनि आनाकानी गरेपछि बिमितहरू आफ्नो अधिकारबाट वञ्चित भइरहेका छन् । ०७७ जेठमा बिमा समिति, बिमा कम्पनी, पुनर्बिमा कम्पनी र सरकारबीच भएको सहमतिअनुसार कोरोना बिमामा परेको कुल दाबीमध्ये १ अर्ब रुपैयाँसम्मको बिमा कम्पनीहरूले नै भुक्तानी गर्नुपर्नेछ । १ अर्बदेखि २ अर्ब रुपैयाँसम्मको नेपाल पुनर्बिमा कम्पनीले, २ अर्बदेखि साढे २ अर्ब रुपैयाँसम्मको बिमा कम्पनीहरूको महाविपत्ति कोषबाट बेहोरिने सहमति थियो । साढे २ अर्बदेखि साढे ३ अर्ब रुपैयाँसम्मको दाबी भुक्तानी बिमा समिति र साढे ३ अर्ब रुपैयाँभन्दा माथिको दाबी भुक्तानी सरकारले बेहोर्ने सहमति छ ।"
युवाको दक्षता बढाउन लागिपर्छौं,"स्वदेशमा अवसर नहुँदा यी ५ लाखमध्ये धेरैजसो वैदेशिक रोजगारीका लागि जाने गरेको ढकालको भनाइ छ । नेपालमा पनि धेरै जनशक्तिको खाँचो छ, तर दक्ष जनशक्ति तयार हुन सकेको छैन, सरकार र दातृ निकायसँगको सहकार्यमा उनीहरूलाई दक्ष बनाउन पहल गर्नेछु, ढकालले भने ।साना व्यवसायीको पनि महासंघमा प्रतिनिधित्व हुन सक्ने वातावरण बनाइने उनले बताए । महासंघको नेतृत्वमा रहँदासम्म ५ काम गर्ने ढकालको प्रतिबद्धता छ । वर्तमान आर्थिक संकट समाधानको रणनीति तयार गर्ने, लगानीको वातावरण बनाउने, राज्य र निजी क्षेत्रबीचको साझेदारी सुदृढ गर्ने, दक्ष जनशक्ति उत्पादन र रोजगारी सिर्जना गर्ने र राज्यको मर्यादाक्रममा निजी क्षेत्रको स्थान निर्धारण गर्ने कामलाई प्राथमिकता साथ कार्यान्वयनमा लैजाने दृढताका साथ महासंघ अघि बढ्ने ढकालको भनाइ छ । वर्तमान आर्थिक संकट समाधानको रणनीति तयार गर्ने तथा लगानीको वातावरण बनाउन पहल गर्ने उनले जनाए । उद्योग व्यवसायमा आन्तरिक तथा वैदेशिक लगानीको वातावरण बनाउन सरकार, नियमनकारी निकायहरूसँग निजी क्षेत्रको तर्फबाट पहल गर्ने काममा पनि महासंघ लागिपर्ने उनको भनाइ छ । अर्थतन्त्रको संकटबाट बाहिर आउने विषयमा सरकारसँग सहकार्य गरेर समाधान गर्ने पहल गर्छु, ढकालले भने, सरकार र निजी क्षेत्रबीच साझेदारी गर्यो भने मात्रै व्यावसायिक गतिविधि बढ्छन् ।निजी क्षेत्रलाई आम नागरिकले हेर्ने दृष्टिकोणमा पनि परिवर्तन गर्न जरुरी रहेको उनको भनाइ छ । निवर्तमान अध्यक्ष गोल्छाले अध्यक्ष ढकालले महासंघको नेतृत्व लिँदै गर्दा र लिएका उद्देश्य पूरा गर्न सबैभन्दा नजिकको सहयोगी बनेर सहयोग गर्ने बताए । सानो व्यवसायबाट ठूलो व्यावसायिक समूहमा पुगेका ढकालको अनुभवले महासंघलाई नयाँ उचाइ दिने तथा नयाँ टिमले देशको अर्थतन्त्रलाई उकास्ने गरी काम गर्ने उनको विश्वास छ ।"
शिव शिखर सहकारीमा बचतकर्ताको ५३ करोड जोखिममा,"(गण्डकी)श्रीमान् बितेपछि रामेछाप छाडेर पोखरा आएकी ५६ वर्षीया अम्बिका विक ५ वर्षयता फेवाताल किनारमा चटपटे बेच्छिन् । यसबाट ६ छोराछोरीको लालनपालन गर्दा बचेको केही पैसा सहकारीमा जम्मा गर्छिन् । दिनको ५ सय रुपैयाँ पोखराको शिव शिखर बहुउद्देश्यीय सहकारीमा बचत गर्दा झन्डै डेढ लाख पुगेको छ । तर त्यो रकम उनले पाउने टुंगो छैन ।आफूले बचत गरेको सहकारी डुबेको र सञ्चालक पनि फरार रहेको थाहा पाएपछि उनको चैन हराएको छ । आफ्ना अनेक रहर मारेर डेढ वर्षसम्म जम्मा गरेको रकम नपाउने चिन्ताले अनुहार मलिन छ । अरूका लागि त्यो रकम सानो होला, मेरा लागि होइन, आइतबार पोखराको पर्स्याङमा भेटिएकी अम्बिकाको प्रश्न छ, दाहिने हर पूरै दुख्छ, चटपट घोल्न पनि गाह्रो हुन्छ, अब उपचार केले गर्ने ? केले बच्चाबच्ची पढाउने ? माघमै सहकारी समस्यामा पर्न थालेको गाइँगुइँ सुनेकी हुन् उनले । तर रकम संकलन गर्ने कर्मचारीले सहकारी नडुब्नेमा आश्वस्त पारिरहे । उनैलाई पत्याएर बचत गरिरहिन् । विश्वासमा जम्मा गरेको रकम फिर्ता पाउनेमै उनको अब विश्वास छैन । धादिङकी विमला आले थापा पोखराको पर्स्याङमा चिया पसल चलाउँछिन् । उनको परिवारको गुजारा त्यही चिया पसलले नै धानेको छ । चिया पसलबाट हुने आम्दानीबाट विमलाले दिनको २ सय ६० रुपैयाँ शिव शिखर सहकारीमा जम्मा गरेकी थिइन् । एक वर्षयता उनले दैनिक बचतमा रकम जम्मा गरेकी हुन् । दुई छोराको शैक्षिक शुल्क र किताबकापी किन्ने ध्याउन्नमा उनले बचत गरिन् । एक वर्षमा उनको बचत रकम ७३ हजार ५ सय पुगेको छ । सहकारी समस्याग्रस्त भएपछि आफ्नो बचत रकम फिर्ता पाउने उनको आशा निभ्दो छ । सञ्चालक नै भागेको छ रे, अरूले भनेको सुन्दा त पैसा फिर्ता पाउन गाह्रै होला जस्तो छ, उनी अवाक् भइन् । भक्तपुर केन्द्रीय कार्यालय रहेको शिव शिखर सहकारीका देशभर ३५ सेवा केन्द्र छन् । पोखराको पर्स्याङमा ०७६ असोज १ बाट पहिलो सेवा केन्द्र सञ्चालनमा आएको हो । गत असोज १ बाट पोखराकै चाउथेमा सहकारीले अर्को सेवा केन्द्र विस्तार गरेको छ । पर्स्याङमा ५ हजार ५ सय र चाउँथेमा १ हजार ७ सय सेवाग्राही छन् । बचतकर्तालाई फिक्स्ड डिपोजिट मा १६ प्रतिशतसम्म ब्याज दिने भनेपछि पोखरेली आकर्षित भए । अरू बैंकमा बचत गरेको रकम झिकेर सहकारीमा हाल्नेदेखि बैंकबाट कर्जा लिएरै भए पनि धेरै ब्याज पाउने लोभमा सहकारीमा बचत भित्रियो । पोखरामा शिक्षण पेसामा आबद्ध एक पुरुषले विकास बैंकमा राखेको ४५ लाख रुपैयाँ झिकेर सहकारीमा बचत गराएका थिए । बैंकको भन्दा केही प्रतिशत बढी ब्याज पाउने लोभमा रकम सहकारीमा राखेको अहिले घरमा भन्न पनि सकेको छैन, नाम नखुलाउने सर्तमा ती पुरुषले भने । पोखरामै व्यवसाय गरिरहेकी एक महिलाले सहकारीको आकर्षक ब्याजदर देखेरै गरिमा विकास बैंकबाट कर्जा लिएरै रकम बचत गरिन् । १५ लाख रुपैयाँ गरिमा विकास बैंकबाट लिएर आफूले ४ लाख थपेर शिव शिखरमा उनले बचत गरिन् । आकर्षक ब्याजदरका कारण ५ वर्षमै बचत रकम दोब्बर हुने उनको आशामा अहिले पूर्णविराम लागेको छ । गरिमाबाट लिएको कर्जा पनि कसरी तिर्ने भन्ने अर्को चिन्ता थपिएको छ ।गरिमालाई सबै गरेर १९ लाख तिर्नुपर्छ, सहकारीबाट ३८ लाख आउँछ भन्ने सोचेकी थिएँ । अब कर्जा कसरी तिर्ने भन्नेमै संकट छ, ती महिलाले भनिन् । शिव शिखर सहकारीमा आफूहरूको रकम जोखिममा परेको र सञ्चालक पनि फरार रहेको थाहा पाएपछि बचतकर्ता संगठित भएका छन् । बचतकर्ताले आइतबार पर्स्याङको मालेपाटन चौरमा सहकारीका पोखराका प्रमुखलाई राखेर संघर्ष समिति बनाएका छन् । यता, सहकारीका कर्मचारी पनि आफैं पीडित छन् । माघयता आफूहरूले तलब नपाएको चाउँथे शाखाकी लेखा प्रमुख विकल्प ढकालले बताइन् । कास्कीस्थित पर्स्याङ र चाउथेका सदस्य सेवा केन्द्रमा कुल ३२ कर्मचारी कार्यरत छन्, केहीलाई भने बेतलबी बिदा दिइएको छ । पोखराका २ सेवा केन्द्रमा ७ हजार २ सय बचतकर्ताले झन्डै ५४ करोड रुपैयाँ बचतमा राखेको सहकारीका कास्की प्रमुख रमेश न्यौपानेले जनाए । त्यही बचत रकमलाई सहकारीले विभिन्न ठाउँमा लगानी गरेको छ । पोखरामा पनि सहकारीले दुई ठाउँमा गार्डेन मार्टका नाममा स्टोर चलाएको छ । माघयता तरलतामा समस्या आएको र लगानी पनि फ्रिज भएपछि सहकारी संकटमा आएको न्यौपानेको भनाइ छ । सहकारी केन्द्रीकृत भएको र सबै बचत रकम काठमाडौं पठाइने गरेकामा अहिले सञ्चालक नै फरार रहेको उनले जनाए ।"
एफपीओमार्फत बेचिएको सेयर प्रिमियममा कर छुट माग,"काठमाडौं (कास) अग्रिम सेयर निष्कासन (एफपीओ) मार्फत बिक्री भएको सेयरको प्रिमियममा कर छुट दिन निजी क्षेत्रले माग गरेको छ । नेपाल उद्योग परिसंघ र नेपाल बैंकर्स संघले संयुक्त रूपमा प्रधानमन्त्री पुष्पकमल दाहाललाई भेटेर यस्तो माग गरेका हुन् । भेटमा प्रधानमन्त्री दाहालले एफपीओमार्फत बिक्री भएको सेयर प्रिमियम रकममा कर लगाउने सरकारी निर्णय सम्बन्धमा समाधान खोज्न सकारात्मक पहल गर्ने जनाएको परिसंघको विज्ञप्तिमा उल्लेख छ ।भेटमा परिसंघ र संघले संयक्त रूपमा एफपीओमार्फत बिक्री भएको सेयर प्रिमियम रकममा कर लगाउने निर्णयले पारेको असरका विषयमा प्रधानमन्त्रीको ध्यानाकर्षण गराएका थिए । उक्त भेटमा प्रधानमन्त्री प्रचण्डले यस विषयको दीर्घकालीन समाधानका लागि प्रक्रिया अगाडि बढाउनेसमेत बताउनुभयो, विज्ञप्तिमा भनिएको छ । पब्लिक लिमिटेड कम्पनीमा रूपान्तरण भएका केही कम्पनी तथा नेपाल राष्ट्र बैंकको निर्देशनअनुसार बैंक तथा वित्तीय संस्थाले आफ्नो चुक्ता पुँजी वृद्धि गर्न एफपीओमार्फत पुँजी वृद्धि गरेका थिए । त्यस समयमा यसरी वृद्धि गरिएको एफपीओमा कर लगाइएको थिएन । तर महालेखा परीक्षकको कार्यालयले ५८औं वार्षिक प्रतिवेदनमार्फत विभिन्न पब्लिक लिमिटेड कम्पनीले पुँजी वृद्धि प्रयोजनका लागि जारी गरेको एफपीओमा कर लाग्ने ठहर गर्दै ती कम्पनीबाट कर असुल गर्नुपर्ने जनाएको थियो । कर कानुनमा व्यवस्था नभएको विषयमा करारोपण गर्ने विषयले लगानी प्रवर्द्धन गर्ने तथा नेपालको अर्थतन्त्रको आकार बढाउने सरकारको नीतिमा नकारात्मक असर पुग्ने बुझाइ निजी क्षेत्रको छ । एफपीओमार्फत बिक्री भएको सेयर प्रिमियम रकममा कर लगाउने निर्णय कार्यान्वयनले नेपालमा निजी क्षेत्रद्वारा प्रवर्द्धित उद्योग तथा व्यवसाय लिमिटेड कम्पनीमा रूपान्तरण नहुने तथा हाल सञ्चालनमा रहेका कम्पनीहरूले आफ्नो आकार बढाई अर्थतन्त्रमा थप योगदान दिन नसक्ने अवस्था सिर्जना हुन सक्नेतर्फ सचेत हुनुपर्नेमा परिसंघले जनाएको छ ।"
अर्थ संक्षेप,"बजारमा रियलमी सी ५५ काठमाडौं (कास) रियलमीले सी सिरिजको लेटेस्ट मोडल सी५५ नेपाली बजारमा उपलब्ध गराएको छ । ६४ एमपीको क्यामेरा र ३३ वाटको फास्ट चार्जिङसहित फोन उपलब्ध छ । सी ५५ ले बजारमा इन्ट्री लेभल च्याम्पियनका रूपमा नयाँ बेन्चमार्क खडा गर्ने कम्पनीको दाबी छ । सी सिरिजका स्मार्टफोनमा ब्रान्ड न्यु स्ट्राटेजिक अपग्रेड रहेको रियलमी नेपालका कन्ट्री हेड मुनिश गिरीले बताए । क्यामेरा, स्टोरज, चार्जिङ र डिजाइन गरी चार मुख्य फिचरमा व्यापक अपग्रेड गरेर सी सिरिजका फोन बजारमा ल्याएका छौं, उनले भने । यसमा रहेको ६४ एमपी क्यामरामा ओभी ६४ बी सेन्सर राखिएको छ, जुन फ्ल्यागसिप लेभलको सेन्सर हो । सेल्फी क्यामेरामा ८ एमपीको लेन्स छ । २९ मिनेटमै आधाभन्दा बढी चार्ज हुने क्षमताको ३३ वाटको सुपरभोक चार्जिङ टेक्नोलोजी यसमा रहेको कम्पनीले जनाएको छ । ६ र ६४ जीबी स्टोरेजको मूल्य २१ हजार ९९९ रुपैयाँ छ । ८ र १२८ जीबी स्टोरेज भएको फोनको मूल्य भने २५ हजार ९ सय ९९ रुपैयाँ तोकिएको कम्पनीले बताएको छ ।यामाहाले थाल्यो एरोक्स १५५ बिक्री काठमाडौं (कास) यामाहा मोटरसाइकल तथा स्कुटरको आधिकारिक वितरक एमएडब्लू इन्टरप्राइजेजले यामाहा एरोक्स १५५ अल्टिमेट स्कुटर बिक्री थालेको छ । विशिष्ट र स्लिक एरोडायनामिक स्पोर्टी डिजाइनसाथ आएको एरोक्स १५५ मा गति र शक्तिको सम्मिश्रण रहेको कम्पनीको दाबी छ । यामाहा एरोक्स १५५ मा लिक्विड कुल्ड इन्जिन छ, जसले यसलाई १२० किमि प्रतिघण्टाको उच्च गति प्रदान गर्दछ, कम्पनीले जारी गरेको विज्ञप्तिमा भनिएको छ, यसको १५५ सीसीको आर डीएनए इन्जिनले १५ पीएस पावर दिन्छ, जसले राइडरहरूलाई गति र शक्तिको उचित सन्तुलन अनुभूति प्रदान गर्दछ । अगाडि एलईडी हेडलाइटले राति पनि राम्रो भिजिबिलिटी प्रदान गर्ने कम्पनीको भनाइ छ । स्कुटरको मूल्य ४ लाख ७४ हजार ९ सय रुपैयाँ रहेको कम्पनीले जनाएको छ । सिद्घार्थका ग्राहकलाई श्री हेल्थ केयरमा छुटकाठमाडौं (कास) सिद्घार्थ बैंक लिमिटेड र नेपालगन्जको श्री हेल्थ केयर अस्पताल तथा प्रसूति गृहबीच बैंकका ग्राहकलाई विभिन्न सेवामा छुट प्रदान गर्नेसम्बन्धी सम्झौता भएको छ । उक्त सम्झौतापत्रमा बैंकका तर्फबाट नेपालगन्ज शाखा प्रमुख किरण राना मगर तथा अस्पतालका तर्फबाट प्रबन्ध निर्देशक डा मञ्जु बीसी शाहले हस्ताक्षर गरे । सम्झौताअनुसार ग्राहकले अस्पतालमा सिद्घार्थ बैंकको डेबिट, क्रेडिट तथा प्रिपेड कार्ड, मोबाइल बैंकिङ तथा क्यूआरमार्फत भुक्तानी गर्दा विभिन्न स्वास्थ्य सेवामा १० प्रतिशतसम्मको छुट पाउनेछन् ।दरबारमार्गमा सडक महोत्सव काठमाडौं (कास) नेपाली नयाँ वर्ष २०८० को अवसरमा शनिबार काठमाडौं दरबारमार्गमा सडक महोत्सव भएको छ । एनसेलको प्रायोजनमा नेपाली उत्पादन हाम्रो सान, सभ्यता र संस्कृति जोगाउनु हाम्रो काम भन्ने नाराका साथ महोत्सव आयोजना गरिएको हो । नेपाल उद्योग वाणिज्य महासंघ, दरबारमार्ग विकास बोर्ड र रेस्टुरेन्ट एन्ड बार एसोसिएसन नेपाल (रेबान) ले एनसेलसँगको मुख्य प्रायोजनमा महोत्सव आयोजना गरिएको हो । आन्तरिक पर्यटनलाई प्रवर्द्धन गरी देशको पर्यटन विकासमा टेवा पुर्याउने, लघु, घरेलु, साना तथा मझौला उद्यम एवम् पर्यटन उद्योगको मनोबल उच्च राख्ने, नेपाली उत्पादन, नेपाली परिकार र नेपाली संस्कृतिको प्रवर्द्धन गर्ने मेलाको मुख्य उद्देश्य रहेको एनसेलले जनाएको छ । स्मार्टडोकोले ल्यायो ॅथ्यांक यू मम अफरकाठमाडौं (कास) आमाको मुख हेर्ने दिनको अवसरमा ईकमर्स एप स्मार्टडोकोले थ्यांक यू मम अफर ल्याएको छ । अफरमा ग्राहकले विशेष छुट, गिफ्ट ह्याम्पर र रोमाञ्चक अफर पाउने कम्पनीले जनाएको छ । ग्राहकले स्मार्टडोको वेबसाइट र एपमार्फत गरी ५८ प्रतिशतसम्म छुट पाउन सक्नेछन्, कम्पनीले जारी गरेको विज्ञप्तिमा भनिएको छ, साथै ६ भाग्यशाली ग्राहकले २ हजार ५ सय रुपैयाँसम्मको भौचर, पाल्चा नेवारी किचेन, डी लाइफस्टाइल र मामा अर्थबाट उपहार र पेन्टल्याबबाट आमाछोरी सलोन भौचर जित्न सक्नेछन् । बुबा केयर प्रालि सञ्चालनमा काठमाडौं (कास) बुवा केयर प्रालि सञ्चालनमा आएको छ । विशेषगरी ५५ वर्षभन्दा माथि उमेर समूहलाई लक्ष्य गरी कम्पनी सञ्चालनमा ल्याइएको अध्यक्ष डा अनाम प्याकुरेलले जानकारी दिए । कम्पनीले ५५ वर्षभन्दा माथिको उमेर समूहका नागरिकलाई स्वास्थ्य, मनोरञ्जन सेवा प्रदान गर्ने र नेपाल तथा भारतका प्रमुख तीर्थस्थल दर्शन गराउने सुविधा दिन्छ । शारीरिक, मानसिक, सामाजिक तथा भावनात्मक रूपमा स्वस्थ बनाउने उद्देश्यले संस्थाको सुरुवात गरिएको प्याकुरेलले बताए ।"
"टिसर्टमा किपर, मोजाको प्वाल र ३ रातो कार्ड","(काठमाडौं)च्यासल रंगशालामा दिउँसो ३ बजे सहिद स्मारक ए डिभिजन लिगको खेल सुरु हुनुपर्ने थियो । ३ बजेर २३ मिनेट जाँदासम्म संकटा र नेपाल एपीएफ क्लबका खेलाडीहरू ड्रेसिङ रुम बाहिरको पर्खालमा अडेस लागेर गफिँदै थिए, केही खेलाडी टनेल मा अलमल गरिरहेका थिए । केही बेरपछि संकटाका गोलकिपर टिकेन्द्र सिंह थापा सेतो पोलो नेक टिसर्ट लगाएर फोर्थ अफिसियल प्रतीक घिमिरे र म्याच कमिस्नर रूपचन्द्र विष्टलाई पोसाक जँचाउन पुगे । त्यसपछि बल्ल खेल सुरु भयो, जति बेला २७ मिनेट ढिला भइसकेको थियो ।गोलकिपर टिकेन्द्रले पूरा खेल टिसर्टमै खेले । उनले नियमित जर्सीमाथि टिसर्ट लगाएको प्रस्टै देखिन्थ्यो । पाखुरा र कम्मरमा भित्री जर्सीको पहेंलो भाग प्रस्टै देखिन्थ्यो । देशकै शीर्ष श्रेणीको लिगमा दुर्लभ दृश्यपछि एन्फाका लिग निर्देशक सञ्जीव मिश्रले भने, टिम ए (संकटा) का गोलकिपरको दुई जर्सीको रङ टिम बी (एपीएफ) को जर्सीसँग मिल्ने देखियो । म्यानेजर्स मिटिङमा तेस्रो जर्सी ल्याउनु भनेकै थियो । म्याच कमिस्नरले किपरको जर्सी परिवर्तन गर्न पनि भने । तर, संकटाले टेरेन र खेल ढिला हुन पुग्यो । नवौं चरणको उक्त खेलमा आयोजकको सिफारिसअनुसार अनुशासनसम्बन्धी कारबाही हुने पनि उनले बताए ।सम्झाइबुझाइ र आनाकानीपछि फुटबलको प्रतिस्पर्धा सुरु भयो । प्यारापिटमा क्रिकेटको ब्याट र पम्प्लेट लिएका बी डिभिजन क्लबसम्बद्ध व्यक्तिहरू सांकेतिक विरोधमा उत्रिए । पम्प्लेट र ब्याटमा लेखिएको थियो बी डिभिजन लिग ? उनीहरूको प्रश्न प्रस्टै थियो एन्फाले पहिला चैत १५ र पछि चैत २९ गते सुरु गर्ने निर्णय गरेको दोस्रो श्रेणीको लिग कहिले सुरु हुन्छ ?यता, मैदानमा संकटाविरुद्ध एपीएफको खेल सुरु भयो । आठौं मिनेटमै प्रदीप लामाको हेडरमा गोलपोस्ट बाधक बन्यो । एडम डोम्बियाले आयुष घलानलाई फल गरेपछि २९ औं मिनेटमा संकटाले पेनाल्टी पायो । पेनाल्टीमा जुनियर एन्केन्गेले गरेको गोल टर्निङ प्वाइन्ट बन्यो, नाटकीय र तनावपूर्ण खेलमा संकटालाई तीन अंक दिलाउन पर्याप्त रह्यो ।किपरको जर्सीभन्दा कम नाटकीय भएन दोस्रो हाफ । एपीएफका सहायक व्यवस्थापक जीवेश पाण्डे खेल सुचारु हुने बेला मैदानभित्र पुगे । पूर्वराष्ट्रिय खेलाडीको जिद्दी थियो हाम्रा खेलाडीलाई प्वाल पारेका मोजा परिवर्तन गरेरमात्रै खेल्न दिइयो । संकटाका खेलाडी भने प्वाल पारेका मोजामा खेलिरहेका छन्, त्यसलाई नफेरेसम्म खेल हुन दिन्नँ । उनलाई मैदानबाहिर फर्काउन खेल अधिकारीहरूलाई गाह्रै पर्यो । उनी निस्कँदा दोस्रो हाफ सुरु गर्न ५ मिनेट ढिला भइसकेको थियो । खेलपछि एपीएफका मुख्य प्रशिक्षक रत्नकाजी महर्जनले पनि भने, हाम्रा खेलाडीले प्वाल पारेको मोजा फेर्नुपर्ने, संकटाले नपर्ने हो र ? नियम सबैलाई एउटै हुनुपर्छ ।नाटक टुंगियो, तनाव मैदानबाहिरबाट भित्रै पुग्यो । स्ट्राइकर मनीष डाँगीले एपीएफको पेनाल्टी क्षेत्रमा दीपेश धिमाललाई फल हान्न पुगे । दीपेशले मनीषलाई हात हाले । मनीष मैदानमा ढले । दुवै टिमका खेलाडी मैदानभित्र आक्रामक देखिए, मैदानबाहिर दुवै टिमका प्रशिक्षक र अफिसियलहरू फोर्थ अफिसियलसँग आक्रोश पोख्न पुगे । केहीबेरको तनावपछि रेफ्री नवीन्द्र महर्जनले सहायक रेफ्रीसँग सल्लाह गरी ६९ औं मिनेटमा मनीष र डिफेन्डर दीपेशलाई रातो कार्ड (दोस्रो पहेंलो) दिए । मैदानबाहिर संकटा झनै आक्रोशित भयो । केही समयपछि तनाव साम्य भयो, खेल सुचारु भयो ।हेडिङ गर्ने प्रयासमा उफ्रिएका संकटाका खेलाडी मैदानमा ढले पनि खेल चलिरह्यो । अनि संकटाका डिफेन्डर आन्द्रे थिएरी बियिक बियिकले रेफ्रीसँग आक्रोश पोखे । पहेंलो कार्ड पाए । फेरि आक्रामक देखिए, रातो कार्ड दिइयो । विशेषगरी दोस्रो हाफमा दुवै टिममा फल सामान्य बन्यो । तर, नौ खेलाडीमा समेटिएको टिमविरुद्ध एपीएफले गोल गर्न सकेन ।संकटाका प्रशिक्षक, अफिसियल आफ्नो बेन्च र टचलाइनभन्दा बढी फोर्थ अफिसियलको डेस्कतिर आक्रोश पोखिरहेका थिए । रेफ्रीले खेल नियन्त्रणमा राख्न नसकेको प्रस्टै थियो । देवताको नाममा स्थापित क्लब र नागरिकलाई अनुशासनको पाठ सिकाउने सशस्त्र प्रहरीका खेलाडी, अफिसियल र दर्शकले रेफ्रीलाई अपशब्द प्रयोग गर्दै तथानाम गालीगलौज गरेको प्यारापिटमा बसेर सुनिरहँदा भने काठमाडौंको फुटबलले संस्कृति होइन, विकृतिको रूप लिइरहेको महसुस भइरहेको थियो ।च्यासलको प्रतिस्पर्धाले नाटकीय रूप लिएको दिन दशरथ रंगशालामा सातदोबाटो युवा क्लबले पुलिसविरुद्ध गोलरहित नतिजामात्र निकाल्न सकेपछि जावलाखेललाई उछिनेर शीर्षस्थानमा उक्लिने अवसर गुमायो ।"
आर्मीलाई ऋचा मेमोरियल,"(विराटनगर)त्रिभुवन आर्मी क्लबले आइतबार घरेलु टिम एनबीएससी विराटनगरमाथि ६ विकेटको जित निकाल्दै प्रथम ऋचा मेमोरियल टी२० क्रिकेट प्रतियोगिता जितेको छ । १ सय ११ रनको सामान्य विजयी लक्ष्य आर्मीेले ११३ ओभरमै पूरा गर्यो । आर्मीले ४ ओभरमा २९ रन जोडेको अवस्थामा ओपनर हरि चौहान १३ रनमा आउट भए । तेस्रो विकेटका लागि वासिर अहमद र सन्दीप रजालीले ५ ओभरमा ५६ रनको ठोस साझेदारी गरेपछि आर्मीले ८ ओभर ३ बल अगाडि नै विजयी लक्ष्य भेट्टायो । जितसँगै आर्मीले ट्रफीसहित १ लाख ५० हजार पुरस्कार पायो । विराटनगरले ५० हजार रुपैयाँमा चित्त बुझायो । आर्मीबाट रजालीले विस्फोटक ब्याटिङ गर्दै २० बलमा ५ चौका र ३ छक्का गरी ४६ रन जोडे । नवौं ओभरको अन्तिम बलमा एमडी इजारको बलमा बाउन्ड्रीमा मयंक कुमारलाई क्याच थमाएका रजाली प्लयेर अफ द फाइनल भए । वासिरले १८ बलमा दुई चौकासहित १८ र सुमित श्रेष्ठले ८ बलमा तीन चौकासहित अविजित १३ रनको योगदान गरे । विराटनगरका इजार, मयंक कुमार, प्रशान्त कुमार र रवि शर्माले समान एकएक विकेट लिए ।यसअघि पहिले ब्याटिङ गरेको घरेलु टोली आर्मीको उत्कृष्ट बलिङ र फिल्डिङसामु निरीह देखिँदै १७२ ओभरमा १ सय १० रनमा अलआउट भयो । शनिबार विभागीय टोली नेपाल पुलिससामु १ सय ९१ रनको लक्ष्य प्रस्तुत गर्दा ३ रनको रोमाञ्चक जित निकाल्दै फाइनल यात्रा गरेको विराटनगरबाट कुमार राजनिसले ३३ बलमा २ छक्का र ७ चौकासाथ अर्धशतकीय इनिङ्स खेले । अनुभव श्रीवास्तवले ११ रनको योगदान गर्दा अरू कुनै पनि ब्याट्रले दोहोरो अंक छोएनन् । वलिङमा आर्मीका विक्रम सोबले ४ ओभरमा २२ रन खर्चेर ३ विकेट लिए । हरि चौहान, सुमित र आकाश चन्दले २२ विकेट लिए ।प्रतियोगिताको उत्कृष्ट ब्याटरमा एनबी ग्रुप डडेलधुराका दीपक बोहरा घोषित भए । उनले प्रतियोगितामा १ सय १५ रन बनाएका थिए । प्लेयर अफ सिरिज दिल्ली युनाइटेटका साकेट केडिया भए । तीन खेलमा १ सय ५ रन बनाउँदै ४ विकेट लिएका केडियाले ५० हजार मूल्य बराबरको क्रिकेट किट पाए । बेस्ट बलरमा आर्मीका जितेन्द्र मुखिया घोषित भए ।विजयी टिम र उत्कृष्ट खेलाडीलाई नेपाल क्रिकेट संघका अध्यक्ष चतुरबहादुर चन्द, वरिष्ठ सल्लाहकार नरेश श्रेष्ठ, नेपाल खेलकुद महासंघ केन्द्रीय सचिव विप्लप घोषलगायतले पुरस्कार वितरण गरे । विराटनगर जुट मिलको खेल मैदानमा चैत २७ देखि जारी प्रतियोगितामा तीन विभागीय टोली र दुई भारतीय टिमसहित ८ टिम सहभागी थिए ।"
चेसको नेसनल च्याम्पियनसिप हुने,"काठमाडौं (कास) नेपाल बुद्धिचाल महासंघ र लुम्बिनी इभेन्ट म्यानेजमेन्टको संयुक्त आयोजनामा नेसनल चेस च्याम्पियनसिप हुने भएको छ । वैशाख ५ देखि १० सम्म हुने प्रतियोगिता ६ दिनसम्म सञ्चालन हुनेछ । काठमाडौं लाजिम्पाटस्थित होटल ले हिमालयमा हुने प्रतियोगितामा २२ औं ओपन एवं सातौं वुमन गरी दुई विधामा हुनेछ । राउन्ड रोविन प्रणालीमा सञ्चालन हुने च्याम्पियनसिपको दुवै विधामा १०१० खेलाडी सहभागिता रहनेछ ।पुरुषतर्फ नेसनल बी च्याम्पियनसिपबाट छनोट भएका ८, उच्च रेटिङ भएका एक र वर्तमान च्याम्पियन एकको सहभागिता हुनेछ । यसपल्ट उपाधिका लागि वर्तमान च्याम्पियन पुरुषोत्तम चौंलागाईंसहित नेसनल बी बाट छनोट भएका फिडे मास्टर रूपेश जैसवाल, फिडे मास्टर क्षितिज भण्डारी, पूर्वविजेता क्यान्डिडेट मास्टर केशव श्रेष्ठ, पूर्वविजेता सूरवीर लामा, झापाका प्रकाशचन्द्र नेपाल एवं राजन सुवेदी, काठमाडौंका पुरुषोत्तम सिलवाल र दोलखाका राजीव कार्कीले प्रतिस्पर्धा गर्नेछन् । महिलातर्फ वर्तमान च्याम्पियन वुमन फिडे मास्टर सुजना लोहनीसहित नेसनल बी बाट छनोट भएका पूर्वविजेता सिन्दिरा जोशी, झापाका कृतिसारा अधिकारी एवं पुनम प्रसाईं, मोरङका खुश्बु थापा एवं शान्ति धिमाल, कास्कीकी पूजा भण्डारी, काठमाडौंका विनीता कपाली, रिया श्रेष्ठ एवं मार्सल तामाङले सहभागिता जनाउनेछन् ।"
पाँचौं स्ट्रिट वर्कआउट हुने,"काठमाडौं (कास) सबैभन्दा ठूलो फिटनेस इभेन्ट्सका रूपमा पाँचौं स्ट्रिट वर्कआउट शनिबार हुने भएको छ । यो प्रतिस्पर्धा नेपाल युथ फिटनेस एन्ड केलिस्थेनिक्स (एनवाईएफसी) को आयोजनामा हुन लागेको हो । नक्सालस्थित नारायण चौरमा हुने प्रतियोगिता बार वर्कआउट र सर्किट वर्कआउट गरेर दुई विधामा हुनेछ । यसअन्तर्गत पनि पाँच समूहमा खेल हुनेछ । प्रतियोगितामा विजयी हुनेमध्ये पहिलोले २०, दोस्रोले १५ र तेस्रोले १० हजार रुपैयाँ पाउनेछन् ।"

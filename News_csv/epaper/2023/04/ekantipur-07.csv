शीर्षक,विवरण
अमेरिका उडाउने भन्दै ८७५ नेपालीलाई भुटानी बनाउने गिरोहमा 'राजनीतिक संलग्नता,"गृहका तत्कालीन सहसचिव बालकृष्ण पन्थीको संयोजकत्वमा गठित कार्यदलले काम गरिरहेकै बखत राजनीतिक संरक्षण प्राप्त गिरोहले नक्कली शरणार्थीको सूची संकलन गरेको पुष्टि भएको छ ।गृहको कार्यदलको प्रतिवेदन अझै सार्वजनिक भएको छैन । तर सरकारीस्तरबाटै प्रतिवेदन हात पारेको गिरोहले प्रतिवेदनमा छुटेका शरणार्थी र तेस्रो देशमा शरण लिन चाहने शीर्षकमा उपसूची थप गरी पैसा संकलन गरेको थियो । यही आधारमा गिरोहले झापा, मोरङ, सुनसरी, गोरखा, कास्की, बागलुङ, अर्घाखाँची र दाङलगायत जिल्लाका ८७५ जनाबाट प्रतिव्यक्ति १० देखि ५० लाखसम्म उठाएको थियो । गिरोहले कैयौंलाई शरणार्थीका रूपमा नक्कली कार्ड पनि बनाइदिएको थियो । पैसा उठाउने गिरोहमा तत्कालीन गृहमन्त्री थापाका सुरक्षा सल्लाहकार राई, उनका छोरा निरज, केशवप्रसाद दुलाल, सन्देश शर्मा, सानु भण्डारी, अशोक पोखरेल, सागर थुलुङ राई र टंक गुरुङ सक्रिय रहेको कागजातबाट पुष्टि भएको छ । दुलाल कांग्रेस नेता सुजाता कोइराला उपप्रधानमन्त्री भएका बेला निजी सहायक थिए । दुलाल, भण्डारी, थुलुङ र गुरुङलाई उपत्यका अपराध अनुसन्धान कार्यालयले १० दिनअघि पक्राउ गरिसकेको छ । उनीहरूबाट बरामद कागजपत्रले राजनीतिक नेतृत्वको संरक्षण रहेको पुष्टि गरेको छ । एमाले सचिव तथा अर्घाखाँचीका सांसद रायमाझीले दुलाल, भण्डारी, पोखरेलसँग निकटकै सम्बन्ध रहेको र उनीहरूको योजनामा अन्जानवश सहयोग गरेको प्रस्टीकरण दिएका छन् । म नेपालको शान्ति प्रक्रियामा संलग्न रहेको पात्र हुँ, तत्कालीन प्रधानमन्त्री गिरिजाप्रसाद कोइरालासँग बाक्लो भेटघाट हुने क्रममा नेतृ सुजाता कोइरालासँग पनि भेट हुन्थ्यो, उनले कान्तिपुरसँग भने, सुजाताजीका सहयोगी रहेका केशव दुलालसँग चिनजान भएपछि निकटको सम्पर्क र भेटघाट हुन थालेको हो । यही क्रममा उहाँहरूलाई सहयोग गरेको हुँ । शरणार्थी शिविरमा बाँकी रहेका भुटानीलाई छुट दर्ता वा नयाँ दर्ता गराएर अमेरिकासहितका मुलुकमा लगिनुपर्छ भन्दै दुलाल, भण्डारीसहितको टोली आएपछि मानवीय सन्दर्भमा सहयोग गरेको रायमाझीले बताए । शरणार्थीको परिवार छिन्नभिन्न छ, केही यता शिविरमा दुःखपूर्वक बसिरहेका छन् । यिनलाई पनि अमेरिका लैजान हामीले सहयोग गर्नुपर्छ भन्दै दुलालजी आउनुभएको हो, उनले भने, यसैक्रममा शरणार्थी समस्या समाधान गर्न कार्यदल बनेको थियो । त्यसका संयोजक पन्थीजीसँग पनि भेटघाट गरेर छलफल गरेको थिएँ । रायमाझीको भनाइले समेत गृहको कार्यदल पनि वास्तविक शरणार्थीको समस्या समाधान गर्नेभन्दा नक्कली खडा गर्ने गुरुयोजनाअनुसार बनेको आशंका बढाएको छ । गृह मन्त्रालयले २०७६ असार २९ मा कार्यदलको कार्यादेश पारित गरेलगत्तै प्रतिलिपि गिरोहको हातमा पुगेको थियो । कार्यादेश पारित भएकै राति १०ः३७ मा दुलालको ह्वाट्सएपबाट प्रतिलिपि मोरङको पथरीशनिश्चरेका एक वडाध्यक्षसहितको मोबाइलमा पुगिसकेको थियो । गृह मन्त्रालयको दस्ताबेज देखाएर गिरोहका सदस्यहरूले अब भुटानी शरणार्थीको छुट दर्ता गर्ने, हाम्रै मान्छेको नाम राख्ने, अमेरिका उडाउने भन्दै प्रचार गरेका थिए । दुलालसहितको टोलीले गिरोहकै रूपमा यस्तो काम गरिरहेको छ भन्ने आफूलाई यसअघि थाहा नभएको पनि रायमाझीको दाबी छ । भुटानीको कल्याणै हुन्छ भनेर लागेका होलान् भनेर सहयोग गरेको हुँ । कहींकतै अप्ठेरो पर्यो भने अड्कियो हजुर भन्दै आउँथे, म सकेको ठाउँमा भनिदिन्थे, रायमाझीले भने, पछि म मन्त्री भएकै बेलामा मन्त्रिपरिषद्मा पनि यो विषय आएको थियो, मैले यो समस्यालाई दिगो समाधानको उपायमा लैजानुपर्छ भनेर बैठकमै भनेको थिएँ । २०७७ पुस ५ मा प्रधानमन्त्री ओलीले संसद् विघटन गरेपछि मन्त्रिपरिषद् पुनर्गठन गर्दा रायमाझी ऊर्जामन्त्री भएका थिए । आफूलाई एक पटक अलिक अप्ठ्यारो लागेर कतै तपाईंहरूले शरणार्थीका नाममा गैरशरणार्थीलाई बाहिर लैजान थालेको त होइन नि ? भनेर दुलाललाई सोधेको पनि रायमाझीले बताए । तर दुलालले गलत काम होइन भनेर आफूलाई ढुक्क बनाएको उनको भनाइ छ । शरणार्थीका नाममा नेपालीबाट पैसा उठाइएकोबारे बल्ल थाहा पाएँ, अहिले दुलालसहितका केही व्यक्ति पक्राउ परेको पनि सुनेको छु, उनले भने । दुलाल, भण्डारी र शर्मासहित नेता रायमाझी हेलिकोप्टर चार्टर गरेर गोसाइँकुण्ड घुमेको फोटोलाई पनि अनुसन्धान टोलीले गम्भीरतापूर्वक लिएको छ । उनले भने यो टोलीसँग अन्य धेरै ठाउँ घुमेको बताएका छन् । हो, म गएको हुँ, गोसाइँकुण्डबाहेक अरू धेरैतिर गएको छु । साथीभाइ, चिनारु भएपछि उठबस, हिँडडुल भैहाल्छ नि, रायमाझीले भने ।उनले भुटानी शरणार्थीलाई सहयोग पुगोस् भन्ने मानवीय भावनाले लबिइङ गरेको दाबी गरे पनि गिरोहका सदस्यका तर्फबाट रायमाझीका छोरा सन्दीपका नाममा काटिएको १ करोड ५० लाखको चेक प्रहरीले बरामद गरेको छ । प्रहरीले गिरोहका सदस्यले एकापसमा र अरूलाई काटेका केही चेक र कागजात बरामद गर्दा सन्दीपको नामका काटिएको चेक पनि भेटिएको हो । यो विषयमा कान्तिपुरले सन्दीपलाई पनि सम्पर्क गरेको थियो । उनले आफू सामान्य व्यापारी रहेको र त्यति ठूलो रकम कहींबाट नपाएको दाबी गरे । मैले कहींकतैबाट यत्रो रकम पाउने कुरै आएन, म सामान्य व्यापारी हुँ, त्यस्तो चेक कतै साटिएको भएमा त्यो प्रमाणको पनि खोजी होला, उनले भने । गिरोहका सदस्य अशोक पोखरेलले नबिल बैंकमा रहेको आफ्नो खाताको चेकबाट २०७६ जेठ १९ सन्दीपका नाममा चेक काटेका थिए । टोपबहादुरले पनि पोखरेलसँग चिनजान रहेको र विभिन्न विषयमा सहयोग गरेको बताए । इटहरीका अशोक पोखरेललाई नजिकबाट चिनेको छु, विभिन्न काममा धेरै सहयोग गरेको छु । विराटनगरस्थित कान्तिपुर प्रतिनिधिका अनुसार, गत वर्षसम्म इटहरीमा एपेक्स हस्पिटल सञ्चालन गर्दै आएका पोखरेल अहिले अस्पताल बिक्री गरेर अमेरिका पुगेका छन् । प्रहरीले अरू चेक पनि बरामद गरेको छ । माछापुच्छ्रे बैंक, न्युरोड शाखामा रहेको खाताको चेकबाट २०७६ जेठ २८ मा सानु भण्डारीका नाममा डेढ करोड रुपैयाँको चेक काटिएको छ । यो चेक भेषराज शर्मा लम्सालले भण्डारीलाई दिएका हुन् । पोखराका लम्साल पनि अमेरिका जाने सपना देखाएर अरूबाट पैसा उठाउँदै कमिसन बुझ्ने एजेन्ट रहेको प्रहरी अनुसन्धानले देखाएको छ । यस्तै, लुम्बिनी विकास बैंक (नयाँ बाहुनी, मोरङ) मा गोविन्दकुमार चौधरीका नाममा रहेको खाताबाट २०७६ जेठ १९ मा सानु भण्डारीका नाममा डेढ करोडको चेक काटिएको छ, यही बैंकबाट जेठ २७ मा पनि चौधरीले भण्डारीका नाममा डेढ करोड रुपैयाँको अर्को चेक काटेको भेटिएको छ । यस्तै, प्राइम बैंकमा गोकुल थापाका नाममा रहेको खाताबाट जेठ १९ मा सानु भण्डारीका नाममा डेढ करोड रुपैयाँको चेक काटिएको छ । यी करोड करोडका चेक सर्वसाधारण नेपालीलाई अमेरिकी सपना देखाएर जम्मा गरिएको रकमबाट काटिएका हुन् । पक्राउ परेका दुलाल, भण्डारी, थुलुङ र गुरुङको बयान लिने क्रम जारी रहेको जानकारी जिल्ला सरकारी वकिलको कार्यालय काठमाडौंका सहन्यायाधिवक्ता अच्युतमणि न्यौपानेले दिए । यो गिरोहबाट ठगीमा परेको भन्दै झापा, मोरङ, कास्की, सल्यान, काठमाडौं, ललितपुर, म्याग्दीसहितका जिल्लाबाट उजुरी आउने क्रम जारी छ । उजुरीमा रामशरण केसी, प्रेमराज पन्थी, सन्देश शर्मा, गोकुल थापा, अशोक पोखरेल, विक्रम चौधरी मात्र होइन, तत्कालीन गृहमन्त्री थापाका सल्लाहकार राई र उनका छोरा निरजको नाम छ । त्यस्तै, थापाकै छोरा प्रतीकविरुद्धसमेत उजुरी परेको छ । पन्थी कार्यदलका तर्फबाट झापास्थित शरणार्थी शिविरको समन्वय समितिमा बसेर काम गर्ने सुरेन्द्रराज दाहाल, यज्ञ निरौला र टंक दुलालमाथि पनि छानबिन हुनुपर्ने भन्दै उजुरी परिसकेको छ । तर, यी तीनै जना अधिकारीहरूले आफूहरू यो गिरोहका बारेमा जानकार रहे पनि कुनै प्रकारको प्रलोभनमा नपरेको दाबी गरेका छन् ।"
उडिरहेको विमानमा जब यात्रुले कुटाकुट गरे,"ललितपुर प्रहरी प्रमुख सिद्धिविक्रम शाहका अनुसार गौशालाबाट झिकाइएका दुर्गालाई १० लाख रुपैयाँ चेक बाउन्सको उजुरीमा थुनामा राखिएको छ । उता जहाजमा शान्ति सुरक्षा खलल पारेको अभियोगमा प्रहरीले उनीहरूलाई सार्वजनिक मुद्दा लगाउन सक्ने नागरिक उड्डयन प्राधिकरणले जनाएको छ । जहाजमा क्षति पुर्याएको भए बुद्धले प्रहरीमा जाहेरी दिन सक्छ, प्राधिकरणमा सुरक्षा हेर्ने एक अधिकारीले भने, जहाजमा कुनै क्षति नभएको भए उनीहरूलाई स्थानीय प्रशासनले सार्वजनिक स्थानमा शान्ति सुरक्षामा खलल पुर्याएको अभियोगमा कारबाही गर्न सक्छ ।"
र्याफ्टिङले तानएि पर्यटक,"यतिबेला र्याफ्टिङ गर्न आउने पर्यटकको संख्या दोब्बर भएकाले यहाँका धेरैजसो रिसोर्ट व्यस्त भएको नेपाल एसोसिएसन अफ र्याफ्टिङ एजेन्सिज (नारा) का अध्यक्ष तथा पर्यटन व्यवसायी शिव अधिकारी बताउँछन् । प्रतिदिन चार सयभन्दा बढी नेपाली र विदेशी पर्यटक र्याफ्टिङका लागि आउन थालेका छन्, सबै रिसोर्टहोटललाई भ्याइनभ्याइ छ, उनले भने । नेपालीको घुम्ने र साहसिक खेलको मज्जा लिने बानी बढेको फाइदा पर्यटन व्यवसायीले पाएका छन् । यस क्षेत्रमा वार्षिक ६० हजार स्वदेशी र २० हजार विदेशी पर्यटक आउने गरेको व्यवसायी बताउँछन् । यीमध्ये धेरैजसोले जलयात्राको आनन्द लिन्छन् । साहसिक जलयात्रा र रिसोर्टमा अप्रत्यक्षप्रत्यक्ष रूपमा हजार जनाले रोजगारी पाइरहेका छन् । राजधानीदेखि युरोप, अमेरिका जस्ता बाह्य मुलुकबाट आउने पर्यटकको लक्ष्य सुनकोशीमा र्याफ्टिङ नै हुने गरेको छ । यसबाहेक माउन्टेन बाइकिङदेखि साहसिक खेल मानिने बन्जी जम्पलाई पर्यटकले लक्ष्य बनाएका हुन्छन् । अफिसको टोली नै आएर र्याफ्टिङको आनन्द लिएको ललितपुर, पाटनकी युनिशा रायमाझीले सुनाइन् । केही विदेशीसहित हाम्रो २० जनाको टोली छ, उनले भनिन् । सुनकोशी र भोटेकोशी किनारामा मात्रै र्याफ्टिङसहितका सात रिसोर्ट सञ्चालनमा छन् । जिल्लाभर भने होटल र रिसोर्टको संख्या १६ रहेको नेपाल र्याफ्टिङ एसोसिएसन (नारा) ले जनाएको छ । भूकम्पअघि जिल्लाभर कोशी किनारामा रहेका रिसोर्टमा मात्रै सात लाख पर्यटक आएका थिए । पर्यटक सिन्धुपाल्चोक आउनुको मुख्य कारण र्याफ्टिङ मोह नै रहेको सुनकोशी बिच एन्ड रिसोर्टका सञ्चालक अञ्जन खड्काले बताए ।"
वन समूहबाट उदाएका जनप्रतिनिधि,"प्रदेशसभामा ॅवर्चस्वकाभ्रेकी अप्सरा चापागाईं सामुदायिक वन उपभोक्ता महासंघको केन्द्रीय अध्यक्ष हुँदै अहिले वाग्मती प्रदेशसभाको उपसभामुख भएकी छन् । सामुदायिक वन उपभोक्ता महासंघको नेतृत्व गरेर वन संरक्षण, उपभोक्ताको अधिकार, महिलाको नेतृत्व विकास, वनबाट उद्यमलगायतका काम गर्दै एमालेको राजनीतिमा लागेकी उनले राजनीतिक नेतृत्वमा समेत हस्तक्षेपकारी भूमिका निर्वाह गरिन् । सामुदायिक वन उपभोक्ता महासंघकी वर्तमान केन्द्रीय अध्यक्ष भारती पाठक पनि एमालेबाट वाग्मती प्रदेशसभा सदस्य भएकी छन् । महासंघका केन्द्रीय अध्यक्ष बनेका दुवै महिला एकसाथ प्रदेशसभामा पुग्न सफल भएका छन् ।काभ्रेको पनौतीबाट वन समूहको सदस्य भएर आन्दोलनमा जोडिएकी चापागाईंले जीवनका महत्त्वपूर्ण २५ वर्ष वन संरक्षणमा बिताइन् । जीवनको उत्तरार्द्धमा उनले वनमा सिकेको नेतृत्वको सीपलाई पार्टी राजनीतिमा उपयोग गरिन् । मकवानपुरबाट वन आन्दोलनमा जोडिएकी पाठक केन्द्रीय अध्यक्ष हुँदै प्रदेशसभासम्म पुगिन् । प्राकृतिक स्रोतमा उपभोक्ताको अधिकार स्थापनाका लागि उनीहरूले पार्टीका शीर्षस्थ नेतालाई झक्झक्याउने काम गरे । पार्टीको नेतृत्व तहमा रहँदा उनीहरूले वनका मात्रै होइन, विभिन्न सामाजिक आर्थिक र समावेशी मुद्दाहरूलाई पेचिलो ढंगले उठाए ।जनताको वन जनताकै धन हुनुपर्छ भन्ने पाठकको सोच थियो । २०५४ सालदेखि सामुदायिक वनको क्षेत्रमा उनले काम गर्न थालेकी हुन् । सामुदायिक वन अधिकारको अभियान समूहको सदस्यबाट, कोषाध्यक्ष हुँदै उनी सचिवसम्म पुगेर सामुदायिक वन उपभोक्ता महासंघ मकवानपुरमा सक्रिय भइन् । निरंकुश राजतन्त्रको अन्त्य र गणतन्त्र स्थापनाका लागि भएको लोकतान्त्रिक आन्दोलनमा वनका उपभोक्तालाई परिचालन गर्नमा उनको विशेष भूमिका रह्यो । उनले मकवानपुरका हजारौं सामुदायिक वन अभियानकर्मीलाई सडकमा उतारेर लोकतन्त्रको पक्षमा आन्दोलित पारेकी थिइन् । सामुदायिक वन अभियानकर्मीका रूपमा जिल्लामा करिब एक दशक काम गरेपछि उनले महासंघको केन्द्रीय नेतृत्वमा पाइला अगाडि बढाइन् ।२०६४ सालमा सामुदायिक वन उपभोक्ता महासंघको कोषाध्यक्ष, २०६७ मा दोस्रो कार्यकालका लागि पुनः कोषाध्यक्ष, २०७१ मा महासंघको महासचिव र २०७५ मा केन्द्रीय अध्यक्षका रूपमा उनले समग्र देशभरिको सामुदायिक वन उपभोक्ता महासंघको नेतृत्व गरिरहेकी छन् । हामीले सामुदायिक वनमा महिला सहभागिताको कुरा जोडले उठाएका कारणले गर्दा नै महिला नेतृत्व सम्भव भएको हो, उनले भनिन् । सामुदायिक वनमा सुरुवातदेखि नै ५० प्रतिशत महिला सहभागिताका साथै कार्यसमितिमा पनि अनिवार्य महिला सहभागिता गरेका कारण महिलाहरू सामुदायिक वनको नेतृत्वमा आएको उनले बताइन् ।सामुदायिक वनको नेतृत्वका कारणले गर्दा नै देशभरि नेतृत्वमा महिला अगाडि आएकामा उनलाई गर्व लाग्छ । महिलालाई पनि बिस्तारै नेतृत्वमा ल्याउनुपर्छ भनेर पहलकदमी लिएका थियौं, अहिले त्यो साकार भएको छ, उनले भनिन् । अधिकांश स्थानीय तहको नेतृत्वमा सामुदायिक वनमा काम गरेका महिला नै पुगेको उनले बताइन् । सामुदायिक वनको अभियानले केवल सामुदायिक वनलाई मात्रै संरक्षण, संवर्द्धन र वैज्ञानिक परिचालन गरेको छैन, यसले महिलालाई सामाजिक, राजनीतिक, आर्थिक र शैक्षिक दृष्टिले पनि अब्बल बनाएको उनले बताइन् । म सामुदायिक वनबाटै नेतृत्वमा आएकी हुँ, नेतृत्व के हो भन्ने कुरा सामुदायिक वनले नै सिकाएको हो, महिलालाई सशक्तीकरण गर्न वन समूहको ठूलो भूमिका छ, भारतीले भनिन् ।मकवानपुरको विकट गाउँमा जन्मिएकी उनले प्राकृतिक स्रोत व्यवस्थापनको आन्दोलनमा जीवनका २६ वर्ष व्यतित गरिसकेकी छन् । उनले विभिन्न तहमा बसेर प्राकृतिक स्रोत व्यवस्थापनसम्बन्धी नीति, नियम बनाउने कामको नेतृत्व गरिन् । प्राकृतिक स्रोतमाथि स्थानीय जनताको अधिकार सुनिश्चित गर्न उनले विभिन्न आन्दोलनको नेतृत्वसमेत गरिन् । कैयौं पटक झडपमा परिन्, हिरासतमा पुगिन् । प्राकृतिक स्रोतको अभियान लिएर उनले नेपालका ७२ जिल्ला घुमिसकेकी छन् ।नेपालमा सामुदायिक वनको सफलताको कथा बोकेर भारतीले संसारका ५५ वटा देशलाई सुनाइसकेकी छन् । सानो ठाउँमा जन्मिएर पनि फराकिलो दुनियाँलाई हेर्न पाएकी उनी सामुदायिक वनको कथा संसारभर सुनाउन पाउँदा गर्व महसुस गर्छिन् । हामीले नै सामुदायिक वनको अधिकार स्थापनाका लागि लडेर काम गर्यौं अनि हामीले नै अहिले संसारलाई हाम्रो सफलता सुनाउन पाएका छौं, उनले भनिन् । सामुदायिक वन उपभोक्ता महासंघको नेतृत्वमा आएपछि भारतीले हरित रोजगारी सिर्जनाका लागि विभिन्न पहलकदमी लिइन् । सामुदायिक वनलाई जोगाएर त्यसबाट खेर जाने कुरालाई उद्यमको रूपमा विकास गर्न अहिले देशैभर अभियान चलेको छ । दुनाटपरी उद्योग, फर्निचर उद्योग, विभिन्न जडीबुटी उत्पादन र प्रशोधन, वनजन्य पदार्थमा आधारित अन्य विभिन्न उद्योग स्थापना गरेर आमउपभोक्तालाई आय आर्जनतर्फ अगाडि बढाउन विभिन्न कार्यक्रम सञ्चालनमा छन् ।वन सम्भावनाको संगममुलुकमा सामुदायिक वन सबैका लागि उदाहरणीय बनेको छ । २०४६ सालमा बहुदलीय व्यवस्थाको आगमनसँगै तत्कालीन सरकारले स्थानीय जनताको आवश्यकता महसुस गरेर समुदायमार्फत वन संरक्षण, संवर्द्धन र उपयोग गर्ने नीतिसहित समुदायलाई जिम्मेवारी दिएपछि नांगा डाँडा र सुक्खा मैदान हरियाली बनाउने अभियानले तीव्रता पाएको हो । यस्तो अभियानले वन मात्रै जोगाएन, कैयौं सफल नेतृत्व पनि जन्माएको वन उपभोक्ता महासंघका पूर्वकेन्द्रीय अध्यक्ष घनश्याम पाण्डेले बताए ।संरक्षणको काम स्थानीय समुदायलाई सुम्पिएपछि जल, जंगल, जमिनभित्र आश्रित रहेका खेती किसानी गरेर खाने महिलामा बढी जिम्मेवारी थपिन थाल्यो, उनले भने, त्यो अभियानले संस्थागत रूप लिँदै २०५२ जेठमा सामुदायिक वन उपभोक्ता महासंघ नेपाल गठन भएपछि नेपालको प्राकृति स्रोत र वन संरक्षण विश्वकै लागि उदाहरणीय बनेको छ । वन उपभोक्ता महासंघका अनुसार हाल नेपालमा २२ हजारभन्दा बढी सामुदायिक वन उपभोक्ता समूह छन् । त्यसमध्ये १ हजार ७२ वटा सामुदायिक वन महिलाले मात्रै सञ्चालन गरेका छन् ।सामुदायिक वनमा महिला र पुरुषको समान सहभागिताको वृद्धि र विकास भइरहेको पाण्डेले बताए । सामुदायिक वनले कैयौं महिलालाई नेतृत्वमा ल्याउने काम गर्यो, घरबाट बाहिर ननिस्कने महिला बाहिर निस्कन थाले, सामुदायिक वनमार्फत एकीकृत हुन थाले, उनले भने, अधिकार माग्न थाले, आन्दोलन गर्न थाले । महिलालाई चुलोदेखि जनताका आवाज बोल्ने चौतारोसम्म डोर्याउने काम सामुदायिक वनले नै गर्यो ।नियमनकारी निकायमा ५० प्रतिशत महिला सहभागिता गराउने कुरा सम्भव छैन भन्ने आवाज चर्को रहेको अवस्थामा ५० प्रतिशत महिला सहभागितासहित निर्णायक पदमा अध्यक्ष र सचिवमध्ये एक महिला अनिवार्य हुनुपर्ने व्यवस्था गर्न आफूहरू सफल भएको वन उपभोक्ता महासंघका संस्थापक अध्यक्ष हरिप्रसाद न्यौपानेले बताए ।२०६५ मा महिला सहभागितासहितको सरकारी दस्ताबेज सामुदायिक वन विकास मार्गदर्शन पारित भयो । सामुदायिक वनको विधानमा घरमूलीको नाम लेख्दा महिला र पुरुष दुवैको लेख्नुपर्ने, समूहको साधारणसभामा हरेक घरधुरीबाट एक महिला र एक पुरुष प्रतिनिधिले भाग लिनुपर्ने र समिति समानुपातिक समावेशी हुनुपर्ने प्रावधान गरेर वनलाई समावेशी बनाएको उनले बताए । कम्तीमा ५० प्रतिशत महिला हुनुपर्ने र समितिको अध्यक्ष वा सचिवमध्ये एक र उपाध्यक्ष वा कोषाध्यक्ष पदमध्ये एकमा महिला अनिवार्य हुनुपर्ने, समूहको अध्यक्ष वा सचिव र कोषाध्यक्षसहित दुई जनाको संयुक्त हस्ताक्षरबाट समूहको खाता सञ्चालन हुनुपर्ने, त्यसमध्ये एक जना महिला हुनुपर्ने अनिवार्य व्यवस्था भएपछि महिला सहभागिता सुनिश्चित हुँदै गएको वन उपभोक्ता महासंघका संस्थापक अध्यक्ष हरिप्रसाद न्यौपानेको भनाइ छ । यसबाट महिला नेता तयार गर्न महत्त्वपूर्ण योगदान मिलेको उनले बताए ।"
संसद् पूर्ण कार्यकाल चलाउने प्रतिबद्धता,"(काठमाडौं) पुष्पकमल दाहाल प्रधानमन्त्री भएपछि सरकारले तीन महिनाको बीचमा दोस्रो पटक साझा न्यूनतम कार्यक्रम सार्वजनिक गरेको छ । सरकारले बिहीबार सार्वजनिक गरेको कार्यक्रममा नीति र संरचनागत सुधारमार्फत गणतन्त्र र संघीयतालाई सबलीकरण गर्ने कार्ययोजनालाई प्राथमिकतामा राखेको छ । प्रतिनिधिसभाको पूर्ण कार्यकाल सुनिश्चित गर्ने र शान्ति प्रक्रियाका बाँकी काम दुई वर्षभित्र टुंग्याउनेबाहेक सबैजसो कार्यक्रम दोहोरिएका छन् ।पुस १० मा एमालेसहित सात दलको समर्थनमा प्रधानमन्त्री बनेका माओवादी अध्यक्ष पुष्पकमल दाहाल नेतृत्वको सरकारले पुस २५ मा ल्याएको न्यूनतम साझा कार्यक्रममा प्रतिनिधिसभाको पूर्ण कार्यकाल सुनिश्चितताको प्रत्याभूति गरिएको थिएन । बरु त्यतिबेला सरकारको मुख्य घटक एमालेका अध्यक्ष केपी शर्मा ओलीले आफूले गरेका दुईदुई पटकका संसद् विघटनलाई नयाँ संसद्को पहिलो बैठकदेखि नै बचाउ गर्दा दलहरूबीच संशय खडा गरेको थियो । प्रतिनिधिसभाको पूर्ण कार्यकालको सुनिश्चितता, गणतन्त्र र संघीयताको सुदृढीकरणसँग जोडिएका संरचनागत सुधार, कानुन निर्माण र स्रोत व्यवस्थापनका विषयलाई यस पटक विशेष प्राथमिकतामा राखेर सरकारले सडक र सदनमा उठेका परिवर्तनविरोधी आवाजलाई कमजोर बनाउने नीति अघि सारेको छ ।दाहालको अघिल्लो साझा कार्यक्रमभन्दा यसमा शान्ति प्रक्रियाका बाँकी काम पूरा गर्नेबारे स्पष्ट रूपमा उल्लेख गरिएको छ । शान्ति प्रक्रियाका विषयमा एमाले र माओवादीबीच केही गम्भीर मतभेद रहेको यसअघि स्पष्ट रूपमा आएको थिएन । तत्कालीन सरकार र माओवादीबीच भएको विस्तृत शान्ति सम्झौताको बाँकी काम तथा तराईमधेसलगायत आन्दोलनका क्रममा सरकार र आन्दोलनकारीबीच भएका सहमति र सम्झौतालाई तदारुकताका साथ कार्यान्वयन गर्ने, बिहीबार प्रस्तुत भएको साझा कार्यक्रममा भनिएको छ, संसद्मा विचाराधीन बेपत्ता पारिएका व्यक्तिको छानबिन, सत्यनिरूपण तथा मेलमिलाप आयोग ऐनको संशोधन विधेयक यथाशीघ्र पारित गरी आयोग गठन गर्ने र आयोगलाई आवश्यक स्रोतसाधन र जनशक्ति उपलब्ध गराउने । शान्ति प्रक्रिया र संक्रमणकालीन न्यायसम्बन्धी बाँकी काम २ वर्षभित्र पूरा गर्ने । द्वन्द्वपीडितलाई क्षतिपूर्ति, पुनःस्थापना र परिपूरणको व्यवस्था गर्ने ।एमालेमाओवादीको गठबन्धन सरकारको कार्यक्रममा भने शान्ति प्रक्रिया र संक्रमणकालीन न्यायसम्बन्धी बाँकी काम अविलम्ब सम्पन्न गर्ने, यसका लागि प्रचलित ऐनमा संशोधन गर्ने सम्बन्धमा विगतमा भएको सहमतिसमेतलाई आधार बनाउने, द्वन्द्वकालमा घाइते तथा अंगभंग भएका व्यक्तिहरूलाई उपचार, रोजगारी, स्वरोजगारका अवसर र पुनःस्थापनासम्बन्धी कार्य गर्ने उल्लेख थियो ।सरकारको साझा कार्यक्रममा विभिन्न आन्दोलनका क्रममा लगाइएका मुद्दामा पुनरावलोकन गर्ने उल्लेख छ । यो अघिल्लो कार्यक्रममा थिएन । देशका विभिन्न भागमा भएका आन्दोलनका क्रममा लगाइएका मुद्दाको पुनरावलोकन गर्ने, झूटा मुद्दा खारेज गर्ने र राजनीतिक प्रकृतिका बन्दीलाई रिहाइ गर्ने कार्यक्रममा भनिएको छ । यसमा एमालेले फरक मत राख्दै आएको छ । द्वन्द्वपीडितलाई क्षतिपूर्ति, पुनःस्थापना र परिपूरणको व्यवस्था गर्ने र संसद्मा विचाराधीन बेपत्ता पारिएका व्यक्तिको छानबिन, सत्यनिरूपण तथा मेलमिलाप आयोग ऐनको संशोधन विधेयक यथाशीघ्र पारित गरेर आयोग गठन गर्ने प्रतिबद्धता पनि सरकारको प्राथमिकतामा छ । हिन्दु धर्म र संवैधानिक राजतन्त्रको मुद्दा बोकेको राप्रपाले संवैधानिक व्यवस्थाको खिलाप हुने गरी राष्ट्रपति र उपराष्ट्रपति निर्वाचनलाई राजनीतिक मुद्दा बनाएर बहिष्कार गरेको थियो । पूर्वराजा ज्ञानेन्द्र शाहसहितको समूहले केही समयदेखि नै सडकबाट परिवर्तनविरोधी गतिविधि सञ्चालन गर्दै आएका छन् । यिनै गतिविधिलाई लक्षित गर्दै सरकारले संविधान जारी भएको सात वर्षसम्म पनि पारित हुन नसकेका कानुन र संरचनागत सुधारलाई टाइमकार्ड नै घोषणा गरेर पूरा गर्ने प्रतिबद्धता व्यक्त गरेको छ ।मन्त्रिपरिषद्ले पूर्णता पाएको ६ महिनाभित्र सरकारले प्रहरी समायोजनको काम सक्ने प्रतिबद्धता जनाएको छ । प्रदेशका दुईवटा निर्वाचन सम्पन्न भइसक्दा पनि प्रहरी र प्रमुख जिल्ला अधिकारी संघीय सरकारअन्तर्गत नै परिचालित छन् । प्रहरी प्रदेश मातहतमा नहुँदा संघीयतामाथि नै प्रश्न उठ्दै आएका छन् । प्रदेशसँगको समन्वयमा प्रहरी समायोजनको काम सरकारले पूर्णता पाएको ६ महिनाभित्र सम्पन्न गरिनेछ, साझा कार्यक्रममा भनिएको छ ।बोझिलो केन्द्रीकृत संरचनालाई रूपान्तरण गर्न संघीय संरचनालाई चुस्त, दुरुस्त र मितव्ययी बनाउन अधिकारसम्पन्न उच्चस्तरीय प्रशासनिक पुनःसंरचना आयोग बनाउने घोषणा सरकारले गरेको छ । अघिल्लो नीति तथा कार्यक्रममा संघीयता र गणतन्त्रको विषयमा नीतिगत कुरा मात्रै समेटिएका थिए । यस पटक सरकारले संघीयता संस्थागत गर्नका लागि निजामती सेवा ऐन, नागरिकता ऐन, शिक्षा सेवा ऐन, स्वास्थ्य सेवा ऐनलगायत आवश्यक ऐनहरू यथाशीघ्र संसद्बाट पारित गर्ने प्रतिबद्धता सरकारको छ । संविधानको अनुसूचीमा उल्लेखित क्षेत्राधिकारसँग सम्बन्धित संघबाट बन्न बाँकी ऐनकानुन प्राथमिकतासाथ निर्माण गर्ने, प्रदेशको क्षेत्राधिकारसँग बाझिएका संघीय कानुनहरू संशोधन गर्ने र प्रदेशको अधिकार सूचीमा रहेका विषयको कानुन निर्माणमा सहजीकरण गर्ने नीति तथा कार्यक्रममा उल्लेख छ । संघीयता कार्यान्वयनका लागि तीन तहका सरकारबीच क्षेत्राधिकार र अन्तरसम्बन्धलाई सहकारिता, सअस्तित्व र समन्वयका आधारमा सञ्चालन गर्ने नीति सरकारको छ । संविधानबमोजिम प्रदेशलाई हस्तान्तरण गर्न बाँकी रहेका विभिन्न मन्त्रालय मातहतका निकायहरूलाई हस्तान्तरण गर्ने योजना पनि सरकारले अघि सारेको छ ।संघ, प्रदेश र स्थानीय तहबीच सन्तुलित र न्यायोचित रूपमा राजस्व तथा स्रोतसाधन बाँडफाँट गर्ने, राज्यका तर्फबाट प्रदान गरिने सेवासुविधा जनस्तरमा पुर्याउन प्रदेश तथा स्थानीय तहलाई वित्तीय, प्रशासनिक तथा संगठनात्मक रूपमा सक्षम बनाउने योजना सरकारको छ । सरकारले पूर्णता पाएको ६ महिनाभित्र नागरिकता ऐन पारित गर्ने, आमाको नामबाट नागरिकता जारी गर्न कानुनी झन्झटहरू हटाएर लैंगिक विभेद अन्त्य गर्ने सरकारको नीति छ । निर्वाचनपछि नयाँ संसद् आएर सरकार बनेको सय दिन बित्दा पनि मन्त्रिपरिषद्ले पूर्णता नपाएकाले सरकारले प्रतिबद्धता कार्यान्वयन हुनेमा भने आशंका छ ।प्रधानमन्त्री दाहालले सत्ता गठबन्धनमा सहभागी सबै दलको सहमतिबाट साझा नीति तथा कार्यक्रम ल्याइएको भन्दै कार्यान्वयन हुनेमा आशंका नगर्न आग्रह गरेका छन् । न्यूनतम साझा कार्यक्रममा अहिलेका १० दलका नेताको दिमाग त लाइएकै छ, यसअघिको सरकारमा भएका दलका नेताको पनि योगदान छ, दाहालले भने, त्यसरी हेर्दा यो राष्ट्रिय सहमतिको साझा न्यूनतम कार्यक्रम हो ।प्रधानमन्त्री दाहालले अघिल्लो गठबन्धन सरकारले ल्याएको साझा न्यूनतम कार्यक्रम अहिले धेरै विकसित र परिमार्जित भएर आएको बताए । दाहालले कार्यक्रम कार्यान्वयनमा सबैलाई गम्भीर हुन पनि आग्रह गरे । नेपाली राजनीति, अर्थनीति, नेपाली संस्कृतिको एउटा मोडमा छौं, जनताले हामीबाट धेरै आशा अपेक्षा गरेका छन्, त्यो पूरा गर्न नयाँ संकल्प, प्रतिबद्धताको खाँचो छ, उनले भने, त्यो साझा न्यूनतम कार्यक्रममा व्यक्त भएको छ । यसलाई कार्यान्वयन गर्ने जिम्मेवारी सबै राजनीतिक दल, सरकार र कर्मचारीतन्त्रको भएको हुँदा सबै गम्भीर हुनुपर्छ ।साझा न्यूनतम कार्यक्रम मस्यौदा कार्यदलका सदस्यसमेत रहेका कांग्रेस संसदीय दलका प्रमुख सचेतक रमेश लेखकले अघिल्लोको तुलनामा यस पटक परिवर्तनका उपलब्धिहरूको रक्षा र सुदृढीकरणमा बढी जोड दिइएको बताए । संविधानको रक्षा, गणतन्त्रको सुदृढीकरण र आर्थिक सबलताको विषयलाई मुख्य प्राथमिकतामा राखेर सरकारले कार्यक्रम अघि सारेको छ, लेखकले भने, पहिला ल्याइएको न्यूनतम साझा कार्यक्रममा संविधानको रक्षा र संघीयता सबलीकरणको विषय प्राथमिकतामा थिएन । सूचना, सञ्चार तथा प्रविधिमन्त्री रेखा शर्माले प्रस्तुत गरेको १३ पृष्ठको न्यूनतम साझा कार्यक्रममा ९ वटा प्राथमिकता तोकिएको छ । जसमा प्रशासनिक खर्च कटौती, प्रशासनिक झमेलाको अन्त्य, सार्वजनिक प्रशासनलाई चुस्त, दुरुस्त बनाउने, शान्ति प्रक्रियालाई पूर्णता दिन विस्तृत शान्ति सम्झौताका बाँकी कामको कार्यभार तथा विभिन्न पक्षसँग भएका सहमति कार्यान्वयन गर्ने, गुणस्तरीय सेवा प्रवाह, सुशासन र सदाचारको प्रत्याभूति हुने गरी शासकीय सुधार गर्ने, भ्रष्टाचारको छानबिन गरी कडा कारबाही गर्नेजस्ता विषयहरू समावेश छन् । सरकारले विदेशमा रहेका नेपाली नागरिकलाई मतदानको अधिकार सुनिश्चित गराउन आवश्यक व्यवस्थासहितको निर्वाचन ऐन तर्जुमा गर्ने, मिटरब्याजलाई दण्डनीय अपराध बनाउने गरी कानुन संशोधन गर्ने, मिटरब्याज अपराध नियन्त्रण सिफारिस कार्यदलको २०७९ भदौ २७ को प्रतिवदेनलाई कार्यान्वयन गरी अधिकारसम्पन्न जाँचबुझ आयोग गठन गर्ने विषय पनि समावेश गरेको छ ।"
नागरिकता विधेयक नल्याएकामा सांसदको आपत्ति,"काठमाडौं (कास) नागरिकता विधेयक संसद्मा ल्याउन ढिलाइ गरेको भन्दै सत्तारूढ र प्रतिपक्षी दलका सांसदले सरकारको आलोचना गरेका छन् । अघिल्लो प्रतिनिधिसभाले पारित गरे पनि तत्कालीन राष्ट्रपति विद्यादेवी भण्डारीले रोकेपछि नागरिकता विधेयक कानुन बन्न सकेको थिएन । पुष्पकमल दाहालले सरकारको नेतृत्व गरेलगत्तै सार्वजनिक गरेको सरकारको न्यूनतम साझा कार्यक्रममा ६ महिनाभित्र नागरिकता विधेयक पारित गर्ने दाबी गरेका थिए । पहिलो कार्यक्रम कार्यान्वयन नहुँदै सरकारले बिहीबार फेरि न्यूनतम साझा कार्यक्रम सार्वजनिक गरेको छ । त्यसमा पनि ६ महिनाभित्र विधेयक पारित गर्ने दाबी दोहोर्याइएको छ ।सत्तारूढ दल जनता समाजवादी पार्टीकी सांसद रञ्जु झाले नागरिकता लिन डीएनए परीक्षणसमेत गर्नुपर्ने अवस्था आएको बताइन् । सरकार र सदनप्रति विश्वास गुमेका कारण जनता सर्वोच्च अदालतको ढोका ढक्ढकाउन पुगेको उनले दाबी गरिन् । त्यत्तिकै त नागरिकताबाट पीडित छन्, सर्वोच्चमा पुगेर कति खर्च गर्नुपर्ने हो ? कसरी न्याय पाउने हो ? उनले भनिन्, मेरो जिल्लाका एउटा परिवारका चार छोरा नागरिकता लिन जाँदा सीडीओ कार्यालयले डीएनए टेस्ट गर्न आदेश दिएको छ । यो कस्तो विडम्बना हो ? सरकारले नागरिकता विधेयकलाई प्राथमिकता नदिएको सांसदको आरोप छ । प्रधानमन्त्रीले ६ महिनाभित्र नागरिकता विधेयक पारित गर्ने भन्नुभएको थियो, सरकार बनेको चार महिना हुन लागिसक्यो, एमाले सांसद जुली महतोले भनिन्, नागरिकता विधेयक कहाँ छ ? जन्मका आधारमा नागरिकता पाएका (२०४६ चैत मसान्तसम्म नेपालमा जन्मिएर स्थायी रूपमा बसोबास गरी २०६४ मा संविधानसभा निर्वाचनअघि निवेदन दिएर पाएका मात्र) करिब १ लाख ९० हजार व्यक्तिका सन्तानलाई वंशजको नागरिकता प्रदान गर्ने व्यवस्था कार्यान्वयन हुन सकेको छैन । नागरिकता नभएकै कारण उनीहरूका सन्तान अनागरिकको हैसियतमा रहको महतोले बताइन् । रोजगारी पाउन सकेका छैनन्, पढ्न पाएका छैनन्, समस्या कहिलेसम्म ? समाधान कहिले दिने हो ? सदनमा जवाफ चाहियो ? उनले भनिन् । सरकार गठन भएपछि बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग ऐन २०७१ लाई संशोधन गर्न बनेको विधेयक, संवैधानिक परिषद् (काम कर्तव्य, अधिकार र कार्यविधि) सम्बन्धी ऐन २०६६ लाई संशोधन गर्न बनेको विधेयक र सम्पत्ति शुद्धीकरण मनी लाउन्डरिङ) निवारण तथा व्यावसायिक वातावरण प्रवर्द्धनसम्बन्धी केही ऐनलाई संशोधन गर्न बनेको विधेयक मात्रै दर्ता गरेको छ । संघीयता कार्यान्वयन भएको यतिका वर्षसम्म सरकारले निजामती कर्मचारी, प्रहरी, शिक्षा ऐन संसद्बाट पारित गर्न सकेको छैन । शिक्षा ऐन ५० वर्ष पुरानो भएको भन्दै यसलाई तत्काल नयाँ विधेयक ल्याउन रास्वपा सांसद विनिता कठायतले माग गरिन् । के हामी ५० वर्ष पुरानो व्यवस्थामा चलिरहने हो ? उनले भनिन्, हामीले कहिलेसम्म यसलाई बढावा दिइरहने ? सभामुख देवराज घिमिरेले कार्यव्यवस्था परामर्श समितिमा सदस्य मनोनयन गरेका छन् । प्रतिनिधिसभाको बिहीबार बसेको बैठकमा सभामुख घिमिरेले कार्यव्यवस्था परामर्श समितिमा सदस्य मनोनयन गरेको जानकारी गराएका हुन् । समितिमा अजयकुमार चौरसिया, अनितादेवी, गंगाराम चौधरी, जीवन परियार, तारा लामा तामाङ, नागिना यादव, पदम गिरी, प्रदीप यादव, महेशकुमार बर्तौला, मेटमणि चौधरी, रमेश लेखक, रामप्रकाश चौधरी, रामहरि खतिवडा, रूपा सोसी चौधरी, लीलानाथ श्रेष्ठ, विद्या भट्टराई, सन्तोष परियार, सरिता प्रसाईं, हितराज पाण्डे र ज्ञानबहादुर शाहीलाई मनोनयन गरिएको हो ।समिति सभा सञ्चालनका लागि सहयोग गर्ने संयन्त्र हो । प्रतिनिधिसभा नियमावलीमै यसको व्यवस्था छ । सभामुख घिमिरेसहित दलका प्रतिनिधिहरूको बैठकले बुधबार समितिमा रहने संख्या निर्धारण गरेको थियो । सबै दल र स्वतन्त्रसमेतको प्रतिनिधित्व हुने गरी समिति बनाइएको हो । समितिमा कांग्रेसका ६, एमालेका ५, माओवादीका २, अन्य दल र स्वतन्त्रका ११ जना सांसद छन् । सभामुख, उपसभामुख र कानुन, न्याय तथा संसदीय मामिलामन्त्री पदेन सदस्य हुन्छन् ।"
३० वर्ष मुनिका अर्बपति,"एजेन्सी (न्युजर्सी)फोर्ब्सले हालै सार्वजनिक गरेको तथ्यांकअनुसार विश्वका सबैभन्दा धनीहरूको औसत आयु ६५ वर्ष छ, जसमा सबैभन्दा धेरै उमेरका धनी व्यक्ति हुन् जर्ज जोसेफ । उनको उमेर १०१ वर्ष छ । यद्यपि उमेर धेरै हुनुलाई धनी हुनका लागि चाहिने मापदण्ड मान्नचाहिँ मिल्दैन । विश्वभर यस्ता १५ जना छन्, जसको उमेर ३० वर्षभन्दा कम छ र विश्वको अर्बपतिको सूचीमा पर्न सफल भएका छन् । यिनमा पनि सबैभन्दा कम उमेरका अर्बपति हुन् इटालीका क्लेमेन्ते डेल वेचियो र दक्षिण कोरियाका किम जंग युन । उनीहरूको उमेर २० वर्षको हाराहारीमा छ । फोर्ब्सले हालै विश्वका सबैभन्दा धनी व्यक्तिहरूको सूची प्रकाशित गरेको हो, जसमा यी १५ कान्छा अर्बपति समेटिएका छन् । उनीहरूमध्ये ११ जनाले पारिवारिक विरासतका रूपमा सम्पत्ति प्राप्त गरेका हुन् भने ४ जनाले आफ्नै बलबुतामा कमाएको फोर्ब्सले जनाएको छ । बेलायतका ३० वर्षीय बेन फ्रान्सिस कान्छा अर्बपतिमध्ये एक हुन् । उनले १९ वर्षको उमेरमा नै खेलकुद, व्यायाममा प्रयोग हुने लुगा बनाउने कम्पनी जिमसार्क स्थापना गरेका थिए । त्यतिबेला उनी कलेजमा पढ्दै पनि थिए । साथै, डेलिभरी ब्वाईका रूपमा आफ्नो खर्च जोहो गर्थे । जिमसार्कले सन् २०२१ मा बिक्रीबाट ५ सय मिलियन डलरभन्दा बढीको कारोबार गरेको थियो । उनको सम्पत्ति १२ बिलियन डलर छ ।३० वर्षीय पाल्मर लक्की अर्का कान्छा अर्बपति हुन् । अमेरिकी नागरिक पाल्मरको सम्पत्ति १७ बिलियन डलर छ । उनले भीआर हेडसेट बनाउने कम्पनी ओकुलस स्थापना गरेका थिए, जसलाई उनले सन् २०१४ मा २ बिलियन डलरमा फेसबुकलाई बिक्री गरे । त्यसपछि उनले हतियार बनाउने कम्पनी एन्ड्युरिल स्थापना गरेका छन्, जसको उद्देश्य अमेरिकी रक्षा विभाग डीओडीका लागि ड्रोन निर्माण गर्नु हो ।अस्ट्रियाका ३० वर्षीय मार्क मात्सिट्जको सम्पत्ति ३४७ बिलियन डलर छ । गत अक्टोबरमा उनका पिता तथा रेडबुलका सहसंस्थापक डायट्रिचको मृत्युपछि उनले रेडबुलको ४९ प्रतिशत सेयर पाएका थिए । लगत्तै सेयर होल्डरका रूपमा आफ्नो ध्यान केन्द्रित गर्न उनले कम्पनीको अर्गानिक्स प्रमुखको पदबाट राजीनामा दिएका थिए । चेक गणराज्यका माइकल स्ट्रनाडको उमेर ३० वर्ष मात्र छ, उनको सम्पत्ति २ बिलियन डलर पुगेको छ । उनको चेकोस्लोभाक ग्रुप युक्रेनी सेनालाई गोलीबारुद, उपकरण र तोपको सबैभन्दा ठूलो आपूर्तिकर्ता हो । उनले यो व्यवसाय विरासतमा पाएका हुन् । नर्वेका २९ वर्षीय गुस्ताभ म्याग्नर विट्जोको सम्पत्ति २७ बिलियन डलर छ । उनलाई यो सम्पत्ति आफ्नो पिता गुस्ताभ विट्जोबाट प्राप्त भएको हो । उनी आफ्नो पिताको कम्पनी साल्मार एएसएका आधा सम्पत्तिको मालिक हुन् । तर त्यस कम्पनीमा उनको कार्यकारी भूमिका छैन । उनले रियलइस्टेट र टेक स्टार्टअपमा पनि लगानी गर्दै आएका छन् । रायन ब्रेस्लो भर्खर २८ वर्षका भए, उनी ११ बिलियन डलरका मालिक हुन् । उनको कमाइको मुख्य स्रोत हो, इकमर्स । अमेरिकी नागरिक ब्रेस्लो क्यालिफोर्नियास्थित स्ट्यान्डफोर्ड विश्वविद्यालयका ड्रपआउट हुन् । उनले चार वर्षको अन्तरालमा तीनवटा स्टार्टअप सुरुवात गरेका छन् । जसमध्ये बोल्टबाट उनले प्रसिद्धीका साथै कमाइ पनि गरे । बोल्ट अनलाइन चेकआउट प्लेटफर्म हो, जसले उपभोक्तालाई ब्रान्डमा ध्यान केन्द्रित गर्न सघाउँछ । उनका अन्य कम्पनी इको र लभ हुन्, जुन २०२२ सुरु भएका थिए । इटालीका २७ वर्षीय लियोनार्दो मारिया डेल वेचियोको सम्पत्ति ३५ बिलियन डलर छ । उनले यो सम्पत्ति आफ्नो पिताबाट पाएका हुन् । उनी सनग्लासेससम्बन्धी कम्पनीका प्रमुख लियोनार्डो डेल वेचियोका सन्तान एक हुन् । जुन २०२२ मा मृत्यु हुनुअघि लियोनार्दो इटालीका दोस्रो धनी व्यक्ति थिए । मृत्युपछि उनको कम्पनीको १२५ प्रतिशत हिस्सा उनको श्रीमती र सन्तानलाई बाँडिएको थियो । कान्छा अर्बपतिको सूचीमा परेकी २७ वर्षीया क्याथरिना एन्डरसन नर्वेकी बासिन्दा हुन् । उनको १५ बिलियन डलरको सम्पत्तिको स्रोत विरासत नै हो । क्याथरिना र उनी बहिनी अलेक्जेन्ड्रा नर्वेको प्रसिद्ध होल्डिङ कम्पनी फर्डको छैटौं पुस्ता हुन् । उनका पिता जोहानको उक्त कम्पनीमा ४ बिलियन डलर लगानी छ । क्याथरिना भने ओस्लोस्थित निर्माण कम्पनीको कर्मचारी हुन् । चीनका २६ वर्षीय वाङ चेलोङ अर्का कान्छा अर्बपति हुन् । उनको सम्पत्ति १४ बिलियन डलर छ । उनको सम्पत्तिको स्रोत सेयर हो । चिनियाँ सेयर बजार सेन्जेनमा सूचीकृत कम्पनी सीएनएनसी हुवा युआन टाइटेनियम डाइअक्साइडमा उनको लगानी छ । यो कम्पनीले रङ र कागजमा सेतो देखिन आवश्यक पर्ने पदार्थको उत्पादन गर्छ । नर्वेकी २६ वर्षीया अलेक्जेन्ड्रा एन्डरसन अर्की अर्बपति क्याथरिनाकी बहिनी हुन् । नर्वेको होल्डिङ कम्पनी फर्डमा अलेक्जेन्ड्रा र क्याथरिनाको ४२४२ प्रतिशत लगानी छ । अलेक्जेन्ड्राको सम्पत्ति १५ बिलियन डलर छ । उनी जुनियर नर्वेजिएन ड्रेसेज राइडिङ (घोडचडी) प्रतियोगिताकी तीन पटक विजेता पनि हुन् । उनी घोडाको प्रजनन र प्रशिक्षण केन्द्र पनि सञ्चालन गर्छिन् । इटालीका लुका डेल वेचियो मात्र २१ वर्षका छन्, उनको सम्पत्ति ३५ बिलियन डलर छ । उनी इटालीका दोस्रो धनी लियोनार्दो डेल वेचियोको सन्तान हुन् । उनले आफ्नो पिताबाट सम्पत्ति प्राप्त गरेका हुन् । दक्षिण कोरियाका किम जङ मिन २१ वर्षका भए । उनको सम्पत्ति १७ बिलियन डलर छ । पिताको अनलाइन गेमिङ नेक्सोनको कमाइ उनले विरासतमा प्राप्त गरेका हुन् । फेब्रुअरी २०२२ मा उनको पिता किम जंग जुको मृत्युपछि मिन र उनको बहिनी किम जङ युनलाई परिवारको सम्पत्तिको एक तिहाइ हिस्सा प्राप्त भएको थियो । जर्मनीका २० वर्षीय केभिन डेविड लेहम्यानको सम्पत्ति २३ बिलियन डलर छ । उनले १४ वर्षको उमेरमा नै आफ्नो पिताको औषधि व्यवसायको ५० प्रतिशत प्राप्त गरेका थिए । यद्यपि, १४ बिलियन डलरको उक्त कम्पनीमा लेहम्यान र उनका पिता सक्रिय छैनन् । दक्षिण कोरियाकी १९ वर्षीय किम जङ युनले पनि आफ्नो पिताको विरासतमा सम्पत्ति पाएकी हुन् । उनको सम्पत्ति १७ बिलियन छ । पिता किम जङ जुको मृत्युपछि उनले यो सम्पत्ति पाएकी हुन् । इटालीका १८ वर्षीय क्लेमेन्ते डेल वेचियोको सम्पत्ति ३५ बिलियन डलर छ । उनका पिता लियोनार्दो डेल वेचियोको निधनपछि उनले विरासतमा सम्पत्ति पाएका हुन् ।"
जातीय विभेदविरूद्ध प्रकाश,"काठमाडौं (कास) कलाकार प्रकाश सपुतले नयाँ वर्ष २०८० मा जातीय विभेदविरुद्धको वर्ष का रूपमा सिर्जना ल्याउने बताएका छन् । उनले आगामी आइतबार आफ्नो नयाँ गीत सकम्बरी पनि सार्वजनिक गर्ने भएका छन् । अलि हतार गरेर यो गीत यही वर्ष २०७९ भित्रै प्रकाशन गर्दै छु । किनकि अर्को वर्ष २०८० लाई आफ्ना सिर्जनामा जातीय विभेदविरुद्धको वर्ष भनेर गर्ने सोच बनाएको छु । केही सिर्जना जातीय विभेदविरुद्ध आउनेछन्, उनले सामाजिक सञ्जालमा उल्लेख गरेका छन् । सपुतका सामाजिक, राजनीतिक विषयमा आधारित गीतहरूले चर्चा पाउँदै आएका छन् । उनी अभिनीत फिल्म परदेशी २ पनि आगामी दसैंमा प्रदर्शन हुने जनाइएको छ ।"
ज्याकी च्यानको जन्म,"विश्वभर चर्चित अभिनेता ज्याकी च्यानको जन्म सन् १९५४ मा आजकै दिन (अप्रिल ७) मा हङकङमा भएको थियो । उनी एक्सन कोरियोग्राफर, फिल्म निर्माता, मार्सल आर्टिस्ट, पटकथा लेखकका रूपमा पनि परिचित छन् । उनले सन् १९६० को दशकमा नै बाल कलाकारका रूपमा फिल्मी करियर सुरु गरेका थिए । च्यानले हालसम्म १५० वटा फिल्ममा अभिनय गरिसकेका छन् । च्यान एक्सन र हास्यको माध्यमबाट एसियाका फिल्मस्टार बने र हलिउडमा कुङफुमा आधारित फिल्म स्थापित गर्न महत्त्वपूर्ण भूमिका निर्वाह गरे । च्यान ६ वर्षको हुँदाको उनको परिवार अस्ट्रेलियामा बसाइँ सरेको थियो । तर उनले किशोर अवस्थासम्म हङकङमै पढाइ, गायन, मार्सल आर्टको अध्ययन गरे । फिल्म निर्माता लो वेईले ब्रुस लीको उत्तराधिकारीका रूपमा कुङ फुसम्बन्धी फिल्ममा उनलाई अभिनय गराए । जुन फिल्महरू १९७६७८ सम्म निर्माण गरेका थिए । स्नेक इन द इगल्स स्याडो, ड्रंकन मास्टर्स फिल्ममा अभिनय गरेपछि च्यानले पछि फर्कनुपरेन । एकेडेमी अवार्डलगायत विभिन्न पदकबाट सम्मानित उनका रस आवर, पोलिस स्टोरी, कुङ फु पाण्डालगायत फिल्महरू चर्चित छन् ।"
१०० बिघा सिमसार व्यक्तिका नाममा,"(रौतहट)पर्यटकीय क्षेत्र मरधर सिमसार व्यक्तिका नाममा दर्ता भएको खुलेको छ । चन्द्रपुर८ मा रहेको झन्डै दुई सय वर्ष पुरानो सिमसार क्षेत्रको एक सय बिघा जग्गा व्यक्तिका नाममा पास भएको हो । सिमसार जग्गा दर्ता खारेजको प्रक्रिया अघि बढाउन चन्द्रपुर नगरपालिकाले मालपोत कार्यालयलाई पत्राचार गरेको छ । मरधर सिमसार विकासका लागि प्रदेश सरकारले दिएको १ करोड ५० लाख रुपैयाँ खर्च गर्ने तयारीमा रहेका बेला भूमाफियाले जग्गा आफ्नो नाममा पारेको रहस्य खुलेको हो । सिमसार व्यक्तिका नाममा पास भइसकेपछि उक्त रकम फिर्ता भएको नगरप्रमुख सञ्जय काफ्लेले बताए । दुःख लागेको छ, पर्यटकीय क्षेत्र बनाउन आएको यत्रो रकम फिर्ता भयो, उनले भने, सिमसार क्षेत्रको जग्गा भूमाफियाले कित्ताकाट गरी व्यक्तिगत नाममा ल्याएकाले दर्ता खारेजी प्रक्रिया अघि बढाइदिन मालपोत कार्यालयलाई पत्राचार गरेका छौं । नगरपालिकाले गत मंसिर २० मा सिमसारको जग्गा र सार्वजनिक ताल कसैले भोगचलन नगरेको हुनाले दर्ता खारेजीको प्रक्रिया अघि बढाइदिन भनेर मालपोत कार्यालय चन्द्रनिगाहपुरलाई पत्राचार गरेको थियो । झन्डै एक सय बिघा जग्गा रहेको सिमसार क्षेत्रको पूर्वमा बस्ती बसिसकेको छ । पश्चिम क्षेत्रको ताल पनि व्यक्तिका नाममा पास भइसकेको छ । नगरपालिकाले सिमसार क्षेत्र ककसको नाममा कित्ताकाट भएको छ, त्यसको लगत लिने तयारी गरेको छ । मालपोत कार्यालयका अनुसार तत्कालीन वन क्षेत्र सुदृढीकरण उच्चस्तरीय आयोगले कित्ताकाट गरी पास गराइदिएको हो । तत्कालीन वनमन्त्री हेमबहादुर मल्लको पालामा मकवानपुरको धियाल बस्ती हटाएपछि उनीहरूलाई यहाँस्थित सिमसारको जग्गा पास गराएको मालपोतको दाबी छ । आयोगले धियालको सट्टाभर्ना भन्दै सिमसार क्षेत्र नै व्यक्तिको नाममा पास गराएको थियो ।२०४६ जेठ १५ को निर्णयअनुसार उनीहरूलाई सिमसार क्षेत्रको जग्गा कित्ताकाट गरी व्यक्तिका नाममा चलान पुर्जी दिएको पत्रमा उल्लेख छ । अधिकांशलाई १०१० कट्ठाका दरले जग्गा दिएको आयोगको पत्रमा उल्लेख छ । नगरपालिकाले जग्गाधनीको नाम क्षेत्रफलसहित मालपोतलाई पत्र पठाई दर्ता खारेजको प्रक्रिया अघि बढाउन अनुरोध गरेको नगर प्रमुख काफ्लेले बताए । जग्गाधनी अधिकांश यहाँका बासिन्दा होइनन् । धियालबाट हटाइएकालाई गुजरा नगरपालिका (तत्कालीन रंगपुर गाविस) को नयाँ बस्तीमा जग्गा दिइएको थियो । उनीहरूले मरधरको जग्गा पनि आफ्नो नाममा पारेको हुनसक्ने अनुमान छ । वडा ८ का अध्यक्ष जितेन्द्र चौधरीले अहिले पनि सिमसारको जग्गाको तिरो (राजस्व) तिर्न आउने गरेको सुनाए । मैले कुनै हालतमा तिरो तिर्न मिल्दैन भनेर पठाउने गरेको छु, उनले भने, कसरी जग्गा व्यक्तिका नाममा भयो भन्ने अनुसन्धानको विषय बनेको छ । वडाअध्यक्ष चौधरीले सिमसार क्षेत्रको जग्गा नगरपालिकाका नाममा ल्याउन पहल थालेको बताए । मालपोत कार्यालयका नायब सुब्बा केशव भट्टराईले तत्कालीन आयोगबाट सिमसारको जग्गा व्यक्तिका नाममा गरेको हुनाले अहिले दर्ता खारेज गर्न नमिल्ने बताए । हामीले चाहेर पनि अब दर्ता खारेज हुँदैन, उनले भने, यसका लागि माथिल्लो निकायले पहल थाल्नुपर्छ । एक सय बिघा क्षेत्रफल ओगटेको सिमसार अतिक्रमणका कारण अहिले करिब १० बिघामा सीमित छ । सिमसारको जग्गा व्यक्तिका नाममा भएको सुन्दा आश्चर्यमा परेको स्थानीय सूर्य थापाले बताए । सम्बन्धित निकायले दर्ता खारेजीको प्रक्रियालाई सुरु गर्नुपर्छ, उनले भने, यसको सत्यतथ्य अनुसन्धान हुनुपर्छ । स्थानीय तहले पहल गरेर फिर्ता ल्याउन पहल थाल्नुपर्छ ।सिमसार क्षेत्रलाई पर्यटकीय गन्तव्य बनाउन मरथर जलाधार संरक्षण तथा विकास समिति गठन गरिएको थियो । समितिका सल्लाहकार तुलसी गिरीले नगरपालिकाले सर्वपक्षीय समिति बनाएर दर्ता खारेजीको प्रक्रिया अघि बढ्नुपर्ने बताए । पर्यटन मन्त्रालयले यसको सरक्षण र प्रवर्द्धनका लागि गत वर्ष विनियोजन गरेको ३५ लाख रकमले विश्रामघर, शौचालय, तारबारलगायतको संरचना बनाइएको छ । सिमसार भनेको पानीको स्रोत हो ।"
मधेशको नेतृत्व लिन जसपा र जनमतबीच टकराब,"(काठमाडौं)मधेश केन्द्रित प्रमुख दुई दल जसपा र जनमत पार्टीबीचको टकराबले उनीहरूलाई सत्ता गठबन्धनभित्र सँगै बस्न नसक्ने अवस्थामा पुर्याएको छ । गठबन्धनले जसपालाई प्राथमिकता दिएपछि जनमत पार्टी संघीय सरकारबाट बाहिरिइसकेको छ । उसले प्रधानमन्त्री पुष्पकमल दाहाललाई दिएको समर्थन र विश्वासको मत भने फिर्ता लिएको छैन ।२०६२६३ को मधेश आन्दोलनबाट उदाएको जसपा (तत्कालीन मधेशी जनअधिकार फोरम) र पछिल्लो निर्वाचनबाट उदाएको जनमत पार्टीबीच मधेशको राजनीतिक नेतृत्व कसले लिने भन्नेमा प्रतिस्पर्धा छ । संसद्भित्रको संख्याका आधारमा जसपा ठूलो देखिए पनि लोकप्रिय (समानुपातिक) मतमा जनमत पार्टी अगाडि छ । मंसिर ४ को प्रदेशसभा निर्वाचनमा मधेश प्रदेशसभामा जसपाले १६ सिट र जनमतले १३ सिट जितेका छन् । स्वतन्त्रबाट जितेका ३ जना पनि जसपामा प्रवेश गरेका छन् । समानुपातिकतर्फ भने जनमतको ३ लाख २९ हजार १ सय ७७ र जसपाको २ लाख ९८ हजार ७ सय ७४ मत छ ।मधेश मामिलाविज्ञ प्राध्यापक सुरेन्द्र लाभ वैशाख १० को उपनिर्वाचनपछि जनमत पार्टी संघ र प्रदेशमा सत्ता गठबन्धनबाट पूर्णतः बाहिरिने सम्भावना औंल्याउँछन् । जनमत र जसपाबीच मधेशमा टकराब छ, केन्द्रीय गठबन्धनले भने जसपालाई समर्थन गरेको देखिन्छ, उनी भन्छन्, यही कारण जनमत गठबन्धनबाट टाढिइरहेको छ । उपनिर्वाचनपछि गठबन्धनमा नरहन सक्छ ।मधेशमा हाराहारी हैसियतमा रहेका जसपा र जनमत पुस १० पछि एउटै गठबन्धनमा थिए । सत्ता भागबन्डाका क्रममा मधेश प्रदेशमा जसपा र जनमतबीच आलोपालो मुख्यमन्त्री लिने सहमति भएको थियो । सोहीअनुसार जसपाका सरोजकुमार यादव नेतृत्वको सरकारमा जनमत दुई मन्त्रालयसहित सहभागी भयो । एमाले र राप्रपासमेत सहभागी तत्कालीन सत्ता गठबन्धनमा मन्त्रालय भागबन्डाप्रति असन्तुष्टि जनाउँदै जसपा सरकारमा सहभागी भएन । जनमत भने खानेपानी मन्त्रालय लिएर सरकारमा सहभागी भयो । राष्ट्रपतिउपराष्ट्रपति निर्वाचपछि एमाले र राप्रपा सत्ता गठबन्धनबाट बाहिरिए भने कांग्रेस, एकीकृत समाजवादी र लोसपा गठबन्धनमा भित्रिए । दुइटै गठबन्धनमा सँगसँगै रहेका जसपा र जनमतबीच भने उपराष्ट्रपति निर्वाचनलाई लिएर टकराब सतहमा आयो । सत्ता गठबन्धनले जसपाका रामसहायप्रसाद यादवलाई उपराष्ट्रपति उम्मेदवार बनाउँदा जनमतले ममता झालाई अघि सार्यो । उसले मधेशतराई केन्द्रित अन्य दुई दल लोसपा र नागरिक उन्मुक्ति पार्टीसहितको मोर्चा बनायो तर लोसपाले अन्तिममा सत्ता गठबन्धनकै उम्मेदवार यादवलाई समर्थन गर्यो । जनमतका महासचिव चन्दनकुमार सिंह गठबन्धनले जसपालाई आवश्यकभन्दा बढी महत्त्व दिएको बताउँछन् । गठबन्धनकै आडमा जसपाले उपराष्ट्रपति पायो, फेरि बाराको उपनिर्वाचनमा उपेन्द्रजी (यादव) लाई उम्मेदवार बनाएको छ, उनले भने, गठबन्धनको बलमा मधेशमा जसपाले हामीलाई टार्गेट गरिरहेको छ । तैपनि तत्काल हामी गठबन्धनबाट बाहिरिएका छैनौं ।जनमतका प्रदेशसभा संसदीय दलका सचेतकसमेत रहेका सिंह जसपा नेतृत्वको मधेश सरकारमा जनमतको निरन्तरतामा सशंकित छन् । मधेश सरकारमा जनमतबाट भूमि व्यवस्था, कृषि तथा सहकारीमन्त्री बसन्तकुमार कुशवाहा, शिक्षा, विज्ञान, प्रविधि तथा वाणिज्यमन्त्री महेशप्रसाद यादव र भूमि व्यवस्था, कृषि तथा सहकारी राज्यमन्त्री सञ्जयकुमार यादव छन् । मधेशका मुख्यमन्त्री सरोजकुमार यादवले मन्त्रिपरिषद् बैठकमै जनमतका मन्त्रीहरूलाई सरकारबाट बाहिरिन दबाब दिएको उनको भनाइ छ । हामी केन्द्रीय सत्ता गठबन्धनका आधारमा सरकारमा सामेल भएका हौं, हिम्मत छ भने बर्खास्त गरे हुन्छ, महासचिव सिंहले भने, मुख्यमन्त्रीले डनजस्तो व्यवहार गर्नु राम्रो होइन । सरकारमा बस्ने कि नबस्ने भन्नेबारे केही दिनमा निर्णय गर्छौं ।जसपा प्रवक्ता मनीष सुमन देशैभरि संगठन भएको पार्टी (जसपा) सँग जोरी खोज्नु जनमत पार्टीको अपरिपक्वता रहेको बताउँछन् । हामीसँग गौरवमय इतिहासका साथै स्पष्ट विचार, नीति र सिद्धान्त छ, स्पष्ट सिद्धान्त र विचार नभएको पार्टीसँग हाम्रो प्रतिस्पर्धा हुनै सक्दैन, उनले भने, तैपनि जनमतका नेताहरूले हामीमाथि प्रतिशोध साँधेर निरन्तर गालीगलौज गरिरहेका छन्, सत्ता गठबन्धनमै रहेर उपनिर्वाचनमा दुस्मनी साँध्ने काम भइरहेको छ ।संघीय सरकारबाट बाहिरिएको जनमत मधेश सरकारमा किन बसिरहेको छ भन्नेबारे प्रवक्ता सुमनले आश्चर्य व्यक्त गरे । उनले केही दिनभित्रै कांग्रेस, एकीकृत समाजवादी र लोसपालाई समेटेर सरकार पुनर्गठन गर्ने उनको भनाइ छ । जनमत पार्टी आफैं सरकारबाट बाहिर निस्किँदैन भने घोक््रयाएर निकाल्नुपर्ने अवस्था आउन सक्छ, यो काम उपनिर्वाचनअघि हुन्छ, उनले भने ।बारा२ को उपनिर्वाचनमा सत्ता गठबन्धनका प्रमुख दलहरू कांग्रेस, माओवादी, एकीकृत समाजवादी र लोसपाले जसपा अध्यक्ष यादवलाई समर्थन गरेका छन् । जनमत पार्टीले भने मंसिर ४ को निर्वाचनमा जसपाका रामसहायप्रसाद यादवका निकटतम प्रतिस्पर्धी रहेका शिवचन्द्रप्रसाद कुशवाहालाई उम्मेदवार बनाएको छ । मंसिर ४ मा सप्तरी२ मा जनमत पार्टीका अध्यक्ष सीके राउतसँग पराजित भएका जसपा अध्यक्ष यादव यस पटक सत्ता गठबन्धनको बलमा संसद् छिर्ने प्रयासमा छन् । यसका लागि उनले जसपाबाट बागी उठेर तेस्रो धेरै मत ल्याएका रामकिशोरप्रसाद यादवलाई कारबाही फुकुवा गरेर प्रचारमा हिँडाएका छन् ।जनमत भने उपेन्द्रको संसद् यात्रा रोक्न प्रयासरत छ । अध्यक्ष राउत बारामा चुनावी प्रचार अभियानमा छन् । उहाँ (राउत) आफैं उम्मेदवार भएजसरी बारासम्मै लखेट्न आइरहनुभएको छ, हामीमाथि यति ठूलो दुस्मनी किन हो बुझ्नै सकिएको छैन, जसपा प्रवक्ता सुमनले भने । जनमतले जसपामाथि सत्ताको दुरुपयोग गरेको आरोप लगाएको छ । मधेश सरकारका मुख्यमन्त्रीदेखि मन्त्री, सांसद र उपराष्ट्रपतिलाई उपेन्द्रको चुनावी प्रचारमा प्रयोग गरिएको जनमतका महासचिव सिंहले बताए । जसपाले एउटा व्यक्तिलाई संसद्मा पुर्याउन व्यक्तिवादी राजनीतिलाई प्रोत्साहन गरिरहेको छ, हामी यसलाई सफल हुन दिँदैनौं, उनले भने ।मधेश मामिलाविज्ञ प्राध्यापक लाभ जसपा अनुभवी र पुरानो दल भएकाले राजनीतिमा अगाडि देखिएको र जनमत पार्टी नयाँ भएकाले सिकिरहेको टिप्पणी गर्छन् । जनमत संसदीय राजनीतिमा पहिलो पटक प्रवेश गरेको हो, राजनीति सिक्दै गरेको देखिन्छ तर उसलाई सपोर्ट (समर्थन) गर्ने जनताको कमी छैन, उनले भने ।मधेश प्रदेशसभाको ठूलो दल एमाले बुधबार सरकारबाट बाहिरिएको छ । मुख्यमन्त्री यादवले उपनिर्वाचनअघि नै सत्ता घटकलाई सरकारमा सहभागी गराउने प्रयास गरिरहेका छन् । अहिले माओवादीबाट मधेश सरकारमा सुनिता यादव उद्योग, पर्यटन तथा वनमन्त्री र रहबर अन्सारी राज्यमन्त्री छन् । जनमत गठबन्धनमा नरहने सम्भावना बढेसँगै कांग्रेसले मधेश सरकारको नेतृत्व दाबी गरेको छ । कांग्रेसका प्रदेश सभापतिसमेत रहेका संसदीय दलका नेता कृष्ण यादवले गठबन्धनको सबैभन्दा ठूलो दलको हैसियतले सरकारको नेतृत्वमा स्वाभाविक दाबी रहेको बताए । हामीले जसपालाई उपराष्ट्रपति दिएको र उपेन्द्रजीलाई बारा२ मा समर्थन गरेको आधारमा मात्र मुख्यमन्त्रीको दाबी गरेका होइनौं, ठूलो दलको हैसियतले स्वतः हाम्रो दाबी छ, उनले भने, मधेशमा कांग्रेस र जसपाबीच सरकारको आलोपालो नेतृत्व हुनुपर्छ । पहिलो कार्यकाल कांग्रेसले पाउनुपर्छ भन्नेमा दृढ छौं ।"
मधेशको नेतृत्व लिन जसपा र जनमतबीच टकराब,"(काठमाडौं)मधेश केन्द्रित प्रमुख दुई दल जसपा र जनमत पार्टीबीचको टकराबले उनीहरूलाई सत्ता गठबन्धनभित्र सँगै बस्न नसक्ने अवस्थामा पुर्याएको छ । गठबन्धनले जसपालाई प्राथमिकता दिएपछि जनमत पार्टी संघीय सरकारबाट बाहिरिइसकेको छ । उसले प्रधानमन्त्री पुष्पकमल दाहाललाई दिएको समर्थन र विश्वासको मत भने फिर्ता लिएको छैन ।२०६२६३ को मधेश आन्दोलनबाट उदाएको जसपा (तत्कालीन मधेशी जनअधिकार फोरम) र पछिल्लो निर्वाचनबाट उदाएको जनमत पार्टीबीच मधेशको राजनीतिक नेतृत्व कसले लिने भन्नेमा प्रतिस्पर्धा छ । संसद्भित्रको संख्याका आधारमा जसपा ठूलो देखिए पनि लोकप्रिय (समानुपातिक) मतमा जनमत पार्टी अगाडि छ । मंसिर ४ को प्रदेशसभा निर्वाचनमा मधेश प्रदेशसभामा जसपाले १६ सिट र जनमतले १३ सिट जितेका छन् । स्वतन्त्रबाट जितेका ३ जना पनि जसपामा प्रवेश गरेका छन् । समानुपातिकतर्फ भने जनमतको ३ लाख २९ हजार १ सय ७७ र जसपाको २ लाख ९८ हजार ७ सय ७४ मत छ ।मधेश मामिलाविज्ञ प्राध्यापक सुरेन्द्र लाभ वैशाख १० को उपनिर्वाचनपछि जनमत पार्टी संघ र प्रदेशमा सत्ता गठबन्धनबाट पूर्णतः बाहिरिने सम्भावना औंल्याउँछन् । जनमत र जसपाबीच मधेशमा टकराब छ, केन्द्रीय गठबन्धनले भने जसपालाई समर्थन गरेको देखिन्छ, उनी भन्छन्, यही कारण जनमत गठबन्धनबाट टाढिइरहेको छ । उपनिर्वाचनपछि गठबन्धनमा नरहन सक्छ ।मधेशमा हाराहारी हैसियतमा रहेका जसपा र जनमत पुस १० पछि एउटै गठबन्धनमा थिए । सत्ता भागबन्डाका क्रममा मधेश प्रदेशमा जसपा र जनमतबीच आलोपालो मुख्यमन्त्री लिने सहमति भएको थियो । सोहीअनुसार जसपाका सरोजकुमार यादव नेतृत्वको सरकारमा जनमत दुई मन्त्रालयसहित सहभागी भयो । एमाले र राप्रपासमेत सहभागी तत्कालीन सत्ता गठबन्धनमा मन्त्रालय भागबन्डाप्रति असन्तुष्टि जनाउँदै जसपा सरकारमा सहभागी भएन । जनमत भने खानेपानी मन्त्रालय लिएर सरकारमा सहभागी भयो । राष्ट्रपतिउपराष्ट्रपति निर्वाचपछि एमाले र राप्रपा सत्ता गठबन्धनबाट बाहिरिए भने कांग्रेस, एकीकृत समाजवादी र लोसपा गठबन्धनमा भित्रिए । दुइटै गठबन्धनमा सँगसँगै रहेका जसपा र जनमतबीच भने उपराष्ट्रपति निर्वाचनलाई लिएर टकराब सतहमा आयो । सत्ता गठबन्धनले जसपाका रामसहायप्रसाद यादवलाई उपराष्ट्रपति उम्मेदवार बनाउँदा जनमतले ममता झालाई अघि सार्यो । उसले मधेशतराई केन्द्रित अन्य दुई दल लोसपा र नागरिक उन्मुक्ति पार्टीसहितको मोर्चा बनायो तर लोसपाले अन्तिममा सत्ता गठबन्धनकै उम्मेदवार यादवलाई समर्थन गर्यो । जनमतका महासचिव चन्दनकुमार सिंह गठबन्धनले जसपालाई आवश्यकभन्दा बढी महत्त्व दिएको बताउँछन् । गठबन्धनकै आडमा जसपाले उपराष्ट्रपति पायो, फेरि बाराको उपनिर्वाचनमा उपेन्द्रजी (यादव) लाई उम्मेदवार बनाएको छ, उनले भने, गठबन्धनको बलमा मधेशमा जसपाले हामीलाई टार्गेट गरिरहेको छ । तैपनि तत्काल हामी गठबन्धनबाट बाहिरिएका छैनौं ।जनमतका प्रदेशसभा संसदीय दलका सचेतकसमेत रहेका सिंह जसपा नेतृत्वको मधेश सरकारमा जनमतको निरन्तरतामा सशंकित छन् । मधेश सरकारमा जनमतबाट भूमि व्यवस्था, कृषि तथा सहकारीमन्त्री बसन्तकुमार कुशवाहा, शिक्षा, विज्ञान, प्रविधि तथा वाणिज्यमन्त्री महेशप्रसाद यादव र भूमि व्यवस्था, कृषि तथा सहकारी राज्यमन्त्री सञ्जयकुमार यादव छन् । मधेशका मुख्यमन्त्री सरोजकुमार यादवले मन्त्रिपरिषद् बैठकमै जनमतका मन्त्रीहरूलाई सरकारबाट बाहिरिन दबाब दिएको उनको भनाइ छ । हामी केन्द्रीय सत्ता गठबन्धनका आधारमा सरकारमा सामेल भएका हौं, हिम्मत छ भने बर्खास्त गरे हुन्छ, महासचिव सिंहले भने, मुख्यमन्त्रीले डनजस्तो व्यवहार गर्नु राम्रो होइन । सरकारमा बस्ने कि नबस्ने भन्नेबारे केही दिनमा निर्णय गर्छौं ।जसपा प्रवक्ता मनीष सुमन देशैभरि संगठन भएको पार्टी (जसपा) सँग जोरी खोज्नु जनमत पार्टीको अपरिपक्वता रहेको बताउँछन् । हामीसँग गौरवमय इतिहासका साथै स्पष्ट विचार, नीति र सिद्धान्त छ, स्पष्ट सिद्धान्त र विचार नभएको पार्टीसँग हाम्रो प्रतिस्पर्धा हुनै सक्दैन, उनले भने, तैपनि जनमतका नेताहरूले हामीमाथि प्रतिशोध साँधेर निरन्तर गालीगलौज गरिरहेका छन्, सत्ता गठबन्धनमै रहेर उपनिर्वाचनमा दुस्मनी साँध्ने काम भइरहेको छ ।संघीय सरकारबाट बाहिरिएको जनमत मधेश सरकारमा किन बसिरहेको छ भन्नेबारे प्रवक्ता सुमनले आश्चर्य व्यक्त गरे । उनले केही दिनभित्रै कांग्रेस, एकीकृत समाजवादी र लोसपालाई समेटेर सरकार पुनर्गठन गर्ने उनको भनाइ छ । जनमत पार्टी आफैं सरकारबाट बाहिर निस्किँदैन भने घोक््रयाएर निकाल्नुपर्ने अवस्था आउन सक्छ, यो काम उपनिर्वाचनअघि हुन्छ, उनले भने ।बारा२ को उपनिर्वाचनमा सत्ता गठबन्धनका प्रमुख दलहरू कांग्रेस, माओवादी, एकीकृत समाजवादी र लोसपाले जसपा अध्यक्ष यादवलाई समर्थन गरेका छन् । जनमत पार्टीले भने मंसिर ४ को निर्वाचनमा जसपाका रामसहायप्रसाद यादवका निकटतम प्रतिस्पर्धी रहेका शिवचन्द्रप्रसाद कुशवाहालाई उम्मेदवार बनाएको छ । मंसिर ४ मा सप्तरी२ मा जनमत पार्टीका अध्यक्ष सीके राउतसँग पराजित भएका जसपा अध्यक्ष यादव यस पटक सत्ता गठबन्धनको बलमा संसद् छिर्ने प्रयासमा छन् । यसका लागि उनले जसपाबाट बागी उठेर तेस्रो धेरै मत ल्याएका रामकिशोरप्रसाद यादवलाई कारबाही फुकुवा गरेर प्रचारमा हिँडाएका छन् ।जनमत भने उपेन्द्रको संसद् यात्रा रोक्न प्रयासरत छ । अध्यक्ष राउत बारामा चुनावी प्रचार अभियानमा छन् । उहाँ (राउत) आफैं उम्मेदवार भएजसरी बारासम्मै लखेट्न आइरहनुभएको छ, हामीमाथि यति ठूलो दुस्मनी किन हो बुझ्नै सकिएको छैन, जसपा प्रवक्ता सुमनले भने । जनमतले जसपामाथि सत्ताको दुरुपयोग गरेको आरोप लगाएको छ । मधेश सरकारका मुख्यमन्त्रीदेखि मन्त्री, सांसद र उपराष्ट्रपतिलाई उपेन्द्रको चुनावी प्रचारमा प्रयोग गरिएको जनमतका महासचिव सिंहले बताए । जसपाले एउटा व्यक्तिलाई संसद्मा पुर्याउन व्यक्तिवादी राजनीतिलाई प्रोत्साहन गरिरहेको छ, हामी यसलाई सफल हुन दिँदैनौं, उनले भने ।मधेश मामिलाविज्ञ प्राध्यापक लाभ जसपा अनुभवी र पुरानो दल भएकाले राजनीतिमा अगाडि देखिएको र जनमत पार्टी नयाँ भएकाले सिकिरहेको टिप्पणी गर्छन् । जनमत संसदीय राजनीतिमा पहिलो पटक प्रवेश गरेको हो, राजनीति सिक्दै गरेको देखिन्छ तर उसलाई सपोर्ट (समर्थन) गर्ने जनताको कमी छैन, उनले भने ।मधेश प्रदेशसभाको ठूलो दल एमाले बुधबार सरकारबाट बाहिरिएको छ । मुख्यमन्त्री यादवले उपनिर्वाचनअघि नै सत्ता घटकलाई सरकारमा सहभागी गराउने प्रयास गरिरहेका छन् । अहिले माओवादीबाट मधेश सरकारमा सुनिता यादव उद्योग, पर्यटन तथा वनमन्त्री र रहबर अन्सारी राज्यमन्त्री छन् । जनमत गठबन्धनमा नरहने सम्भावना बढेसँगै कांग्रेसले मधेश सरकारको नेतृत्व दाबी गरेको छ । कांग्रेसका प्रदेश सभापतिसमेत रहेका संसदीय दलका नेता कृष्ण यादवले गठबन्धनको सबैभन्दा ठूलो दलको हैसियतले सरकारको नेतृत्वमा स्वाभाविक दाबी रहेको बताए । हामीले जसपालाई उपराष्ट्रपति दिएको र उपेन्द्रजीलाई बारा२ मा समर्थन गरेको आधारमा मात्र मुख्यमन्त्रीको दाबी गरेका होइनौं, ठूलो दलको हैसियतले स्वतः हाम्रो दाबी छ, उनले भने, मधेशमा कांग्रेस र जसपाबीच सरकारको आलोपालो नेतृत्व हुनुपर्छ । पहिलो कार्यकाल कांग्रेसले पाउनुपर्छ भन्नेमा दृढ छौं ।"
कानुनको भन्दा पनि छोरी भाग्ने डर,"(काठमाडौं)सिरहा जिल्लाको सारस्वरकी जगतारैन सदाले आफ्नो बालापनको राम्ररी अनुभूत गर्नै पाइनन् । चार वर्षअघि बाआमा र आफन्तले अर्को गाउँको केटा खोजेर विवाह गरिदिए । उनी त्यतिबेला जम्मा १३ वर्षकी मात्रै थिइन् । हाल १७ वर्षकी जगतारैन तीन र दुई वर्षका छोरीहरूको आमा भइसकिन् । किशोरावस्था पार गरिनसक्दै उनी सन्तानको जिम्मेवारी सम्हाल्दै छिन् । गत माघ दोस्रो साता रिपोर्टिङका लागि सारस्वर पुग्दा उनी माइतीमा भेटिएकी थिइन् । लेखपढसमेत गर्न नपाएकी उनलाई चाँडै विवाह भएकोमा गुनासो थिएन । मुलुकी अपराध संहिता २०७४ ले २० वर्ष नपुगी गरिने विवाह बालविवाहको कसुर मानेको छ तर जगतारैनको जस्तै कम उमेरमै विवाह हुने क्रम घटेको छैन । छरछिमेकमा सबै छोरी, नातिनीहरूको चाँडै नै विवाह गर्ने चलन भएकाले जगतारैनको विवाह गरिपठाएको उनकी हजुरआमा रेश्मा सदाले बताइन् । यसरी नै आफन्तकी छोरीले आफूखुसी विवाह गरेपछि सर्लाहीका भगौर माझी झस्किए । आफ्नी छोरीले समेत त्यसै गर्ने डरले १४ वर्षकै उमेरमा केटा खोजेर छोरीको विवाह गरिपठाए । उनका छोरी अहिले दुई सन्तानकी आमा भइसकिन् । राष्ट्रिय जनगणना२०७८ ले समेत धेरैजसो व्यक्तिहरू (३४४ प्रतिशत) को पहिलो विवाह १८ देखि २० वर्षको उमेरमा हुने गरेको देखाएको छ । दोस्रोमा १५ देखि १७ वर्षको उमेरमा पहिलो विवाह हुनेहरू २२३ प्रतिशत छन् । १० वर्षमुनिको उमेरमा पहिलो विवाह भएकाहरू ०३ प्रतिशत छन् । यसैगरी १०१४ वर्ष उमेरमा पहिलो विवाह हुनेहरू ७ प्रतिशत छन् ।०६८ को जनगणनाले धेरैजसो व्यक्तिहरू (४८८६ प्रतिशत) को पहिलो विवाह १५ देखि १९ वर्षको उमेरमा हुने गरेको देखाएको थियो । १०१४ वर्ष उमेरमा पहिलो विवाह हुनेहरू १०२१ प्रतिशत थिए । १० वर्षमुनिको उमेरमा पहिलो विवाह भएकाहरू १ प्रतिशत थिए । पछिल्लो १० वर्षमा बालविवाह नगर्ने दरमा न्यून प्रगति देखिए पनि हालैको जनगणनाले यसमा सुधारका पर्याप्त काम गर्नुपर्ने औंल्याएको छ । पारिवारिक, सामाजिक प्रतिष्ठाकै लागि सानैमा विवाह गरिदिने चलन मुसहर समुदायमा उल्लेख्य रहेको भोर नामक संस्थाका अध्यक्ष तथा दलित अधिकारकर्मी पचुलाल माझीले बताए । विशेषगरी छोरीहरू भागेर बिहे गर्छ, समाजमा बाआमाको नाक काटिन्छ भनेर १४ देखि १६ वर्षमा बिहे गरिदिने चलन मुसहर समुदायमा अझ धेरै छ, उनले भने, इज्जतकै लागि सानैमा बिहे गरिदिने परम्परा छ । बालविवाहले बालक र बालिका दुवैलाई स्वास्थ्य, शिक्षा, रोजगारीलगायत मर्यादित जीवन र मानवअधिकारको उपभोगबाट वञ्चित गर्ने भएकाले राज्यले बालविवाहलाई गर्न नपाइने व्यवस्था गरेको हो । अपराध संहितामै मञ्जुरीबेगर कसैले कसैलाई विवाह गर्नगराउन नपाइने व्यवस्था नै गरेको छ । विश्वस्तरमा बाल विवाहलाई सहस्राब्दी विकास लक्ष्यको प्राप्तिका लागि एक बाधकका रूपमा पहिचान गरिएको हुँदा दिगो विकास लक्ष्यअन्तर्गत सन् २०३० बालविवाह अन्त्य गर्ने विषयलाई नेपालले प्रतिबद्धता गरेको छ । बालविवाहलाई अन्त्य गर्न सरकार र संघसंस्थाहरूले बिहेबारी २० वर्षपारि का अभियानहरू सञ्चालन गर्दै आएका छन् । बालविवाह विरुद्धको रणनीति २०७२ कार्यान्वयनमा छ । तर कानुनमा जे लेखिए पनि सांस्कृतिक परम्परा, चिन्तन तथा सामाजिक आर्थिक परिवेशले बालविवाह गराउन सघाउ पुर्याइरहेको २०७६ मा महिला, कानुन र विकास मञ्च गरेको बालविवाहविरुद्धको अध्ययनमा उल्लेख छ । बालविवाहको दर, बासस्थान, भौगोलिक क्षेत्र, शैक्षिकस्तर, घर परिवारको आम्दानीको स्तर, जातजातिका आधारमा फरकफरक छ, मुख्यतया ग्रामीण भेग र सीमान्तकृत समुदायमा बालविवाह बढी देखिन्छ, अध्ययनमा भनिएको छ । बालविवाहका कारणले शारीरिक र मानसिक परिवर्तन हुने उमेरका बालबालिकाहरू घरायसी, सामाजिक तथा सांस्कृतिक व्यवहारमा फस्छन् । जसले सबैभन्दा पहिले उनीहरूको शिक्षा पाउने अधिकार खोसिन्छ । यौन दुर्व्यवहार, स्वास्थ्य समस्या र घरायसी उल्झनमा पर्छन् । यसैगरी युनिसेफले २०७६ जेठमा प्रकाशित गरेको अध्ययनले बालकहरूको विवाह धेरै हुने मुलुकहरूमध्ये नेपाल विश्वकै शीर्ष १० मा पर्ने उल्लेख गरेको छ । समाजशास्त्री तिलक विकले परम्परादेखि चल्दै आएको रीति, कुरीतिलाई मानिसहरूले सहजै छाड्न नसक्ने भएकाले राज्यले नीति बनाएरै बालविवाह रोक्ने प्रयास गरे पनि अपेक्षाकृत उपलब्धि हुन नसकेको बताए । मान्छेले कानुनभन्दा पनि आफ्नो व्यावहारिकतालाई जोड दिन्छ । राम्रो लागेको घराना पाइहाले उमेर नपुगी नै विवाह गरिदिन्छन्, किनकि उसका बाआमा, काका, नातेदारहरूले पनि सानैमा विवाह गरेका हुन्छन्, उनले भने, अर्कोतर्फ राज्यको नीति कानुन कार्यान्वयन पनि फितलो छ । संघसंस्थाहरूको बालविवाहविरुद्धका कार्यक्रमहरू प्रभावकारी होइन, शोकेसका रूपमा मात्रै छन् ।"
विधिको शासन जोगाऊ,"विधिको शासन आधुनिक राज्यको आधार हो, जुन न्यायपूर्ण र निष्पक्ष समाजका लागि अपरिहार्य हुन्छ । लोकतान्त्रिक देशको मूल मर्म नै विधिको शासन हो जो नभए लोकतन्त्र लोकतन्त्र रहँदैन । नेपाली जनताले ठूलो दुःखले आर्जेको यो लोकतान्त्रिक गणतन्त्रमा विधिको शासन देखिने र महसुस हुने गरी कायम रहनुपर्ने आम अपेक्षा थियोछ, जसलाई अन्यथा भन्न मिल्दैन । व्यक्ति, समाज वा राज्यको गुणवत्ता हिजोभन्दा आज राम्रो र आजभन्दा भोलि राम्रो हुँदै गयो भने मात्रै त्यो एक निरन्तरको प्रगति हो जसले आशाको सञ्चार गर्छ । तर विडम्बना, मुलुक विधिको शासनका मामिलामा पहिलेभन्दा अब्बल हुनु त कता हो कता, झन् खस्किँदै गएको देखिएको छ । विश्वभरका देशहरूको विधिको शासन मापन गर्ने वर्ल्ड जस्टिस प्रोजेक्ट (डब्लूजेपी) को प्रतिवेदन अनुसार नेपाल गणतन्त्रमा प्रवेश गरेको वर्ष सन् २०१५ मा संसारभरका मुलुकहरूमा विधिको शासन पालना गर्ने मामिलामा ४८ औं स्थानमा थियो । राज्यको पुनःसंरचनापछि घरघरमा पुगेको सिंहदरबार सहित तीनै तहको सरकारका मुख्य चुनौती र जिम्मेवारीमध्ये विधिको शासनको अवस्था सुधार्नु पनि एक थियो । तर त्यसपछिका प्रत्येक वर्षहरूमा देशमा विधिको शासन खस्किँदै गएको डब्लूजेपीका प्रतिवेदनहरूले देखाउँछन् । गत सालसम्म आइपुग्दा सात वर्षअघिभन्दा २१ ले घटेर नेपालको स्थान ६९ स्थानमा पुगेको छ । यो भनेको सन् २०१५ को स्थानबाट झन्डै ५० प्रतिशतले झर्नु हो । कानुनको शासनका कैयौं महत्त्वपूर्ण पक्षहरू छन् । त्यसमध्ये मुख्य हो, कानुनका नजरमा सबै बराबरी र कानुनद्वारा सबैको बराबरी रक्षा । यसले कानुन अर्थात् विधिभन्दा माथि कोही पनि छैन भन्ने न्यायशास्त्रको मूल मर्मलाई बोकेको छ । विधिको शासनमा कानुनको उल्लंघन गर्ने जोकोही कानुनले नै तोकेको सजायको भागीदार हुनैपर्छ । तर, हाम्रो देशमा शक्ति तथा पहुँचमा हुनु र नहुनुले धेरै फरक पार्न सक्छ भन्ने पुष्टि गर्न पछिल्ला कैयौं उदाहरण पर्याप्त छन् । सत्ताको सौदाबाजीमा सरकारले रवि लामिछानेलाई राहदानीजस्तो गम्भीर विवादमा मुद्दै चलाउन नपर्ने निर्णय आफ्ना तिनै निकायको अभियोजन अड्डाहरूबाट द्रुत गतिमा गराइदियो । प्रश्न लामिछानेले उन्मुक्ति पाए भन्ने होइन । उनीजस्तै र उनीभन्दा पनि कम प्रमाण भएका र कम गम्भीर अभियोजनमा परेका आम नागरिकको मुद्दामा सरकारी वकिलको कार्यालयले यही रफ्तारमा निर्णय किन दिन सक्दैन ? सारा दशीप्रमाण हुँदाहुँदै पनि शक्ति र सार्वजनिक चर्चाको केन्द्रमा रहेका सन्दीप लामिछाने र पल शाहहरूलाई अदालतले दोषी देख्दैन मात्रै होइन, बाइज्जत बरी गर्छ । तर, यही अवस्थाका र यसभन्दा पनि कम सजाय हुने अवस्थाका अरू लाखौंलाख युवा भने किन थुनामा पर्छन् ? विधिको शासनमा यस्तो प्रश्न गर्ने स्थानहरू बढ्दै जानु शोभनीय हुँदैन । संसारभरका देशहरूको भ्रष्टाचारको अवस्था हेर्ने अर्को अन्तर्राष्ट्रिय संस्था ट्रान्सरेन्सी इन्टरनेसनलका अनुसार नेपाल सदाचारका मामिलामा विश्वको ११७औं मुलुकमा पर्छ । यो भनेको भ्रष्टाचार व्यापक मात्रामा आम संस्कृतिझैं फैलिनु हो । शासनका हरेक संयन्त्रमा भ्रष्टाचार छ भन्ने हर कोहीको अनुभूति छ । भ्रष्टाचार नियन्त्रण गर्ने निकाय अख्तियार दुरुपयोग अनुसन्धान आयोग र त्यस अनुसारको कानुन देशमा नभएका होइनन् । अख्तियारमा पदाधिकारी पनि नियुक्त नभएका होइनन् । तर, अख्तियारले केही सुब्बाखरिदारलाई समातेर मुद्दा चलाई झारा टार्नेबाहेक उल्लेखनीय काम नगरेको वर्षौं भइसक्यो । यो मामिला आफैंमा विधिको शासनको सिद्धान्तविपरीत हो । किनभने, कानुनहरू हुनु, संयन्त्र बन्नु र त्यसमा पदाधिकारीहरू पनि मौजुद रहनु तर परिणाम केही नहुनु भनेको विधिको शासनको उपहास हो ।मानव अधिकारको प्रत्याभूति विधिको शासनको अर्को महत्त्वपूर्ण पाटो हो । नेपालको संविधानले ३३ वटा मानव अधिकारलाई मौलिक हकका रूपमा स्विकारेको छ जसभित्र निःशुल्क आधारभूत स्वास्थ्य, शिक्षादेखि रोजगारीको हकसमेत छन् । तर, शिक्षा र स्वास्थ्यमा लगानी गर्दागर्दा नागरिकको ढाड भाँच्चिने अवस्था छ । रोजगारी हक छ भनिएको छ संविधानमा, किन्तु युवाहरू कुनै आपत्कालीन अवस्था आएझैं वैदेशिक रोजगारीका लागि सक्दो छिटो देश छाड्ने तरखरमा छन् बस्तीबस्तीमा । कानुनहरू बन्ने तर कार्यान्वयन नहुने भनेको पनि विधिको शासनको उल्लंघन नै हो । तीन तहका सरकारले बनाएका अनगिन्ती यस्ता कानुनहरू छन् जसको पालना कहीँकतै भएको छैन । सत्ताको सौदाबाजीमा दलहरू यतिविघ्न लागिपरेका छन् कि यसबारे सोचविचार गर्ने फुर्सदै कसैलाई छैन । यो आफैंमा नमिल्दो अवस्था हो । यति हुँदाहुँदै पनि दक्षिण एसियाका अरू देशको तुलनामा नेपालको अवस्था अपेक्षाकृत राम्रो छ । सत्तामा आएयता सयभन्दा बढी अध्यादेशहरू ल्याएर नियम कानुन र संसद्को मजाक उडाउन मस्त नरेन्द्र मोदीको शासनकालमा भारत विधिको शासनको मामिलामा ७७ औं स्थानमा छ भने पढ्न खोजेबापत बालिकाहरूलाई गोली ठोक्ने तालिबानी शासन खेपेको देश अफगानिस्तान १३८औं स्थानमा छ । हाम्रै उत्तरको छिमेकी चीन आर्थिक मामिलामा विश्वको पहिलो शक्ति बन्न लागे तापनि विधिको शासनमा नेपालभन्दा धेरै तल ९५ औं स्थानमा छ । यो तुलनात्मक अध्ययनले के देखाउँछ भने विधिलाई पन्छाएर आफ्नै शासन चलाउने मोह हाम्रा नेता र प्रशासकहरूले त्याग्न सके हाम्रो अवस्था तुलनात्मक रूपमा राम्रो पार्न सक्छौं । मानव अधिकारको संरक्षण, जवाफदेही, समानता, शक्ति पृथकीकरणको सिद्धान्त र ऐन कानुनको अक्षरशः पालना गर्न दक्षिण एसियाका अन्य देशको तुलनामा हामीलाई त्यति असहज अवस्था छैन । त्यसैले, विधिको शासनलाई थप खस्किनबाट रोकी लोकतन्त्रको मूल मर्म जोगाउने चुनौती र अवसर हामीमाझ छ, जसको राज्यसञ्चालकहरूले सदुपयोग गरून् ।"
धान किन्ने नियत नै छैन भने किन समर्थन मूल्य तोक्नु ?,यो सरकार कसले चलाउछ बुझ्नै गाह्रो छ । हरि शर्मा
सबैलाई पद चाहिएको छ,"निर्वाचनपछि अस्थिर राजनीति स्थिर हुन्छ, विकास निमार्णको काम अघि बढ्छ भन्ने अपेक्षा मतदाताको थियो । तर, अहिलेसम्म यस्तो केही देखिँदैन । तीन महिला भइसक्दा पनि मन्त्रिपरिषद्को विस्तार हुन सकेको छैन । दस दल दसतिर फर्केका छन् । सबैलाई मालदार मन्त्रालय चाहिएको छ । त्यसैका लागि दैडधुप गरिरहेका छन् । पदलोलुप नेताहरूले देशको अवस्थाबारे बुझेर पनि बुझ पचाएका कारण हरेक क्षेत्र संकटग्रस्त छ । विज्ञहरूले भनेको नसुन्ने, आफू पनि नजान्ने अनि कसरी हुन्छ ? साँच्चिकै देश बनाउने साझा उद्देश्य बोकेको भए नेताहरूले झगडाचाहिँ केका लागि गर्छन् ? पदभन्दा ठूलो केही छैन यिनका लागि । पदबिना बाँच्न नसक्ने नेताका कारण आज देशको अवस्था यस्तो भएको हो । आम्दानीभन्दा खर्च बढी भएपछि धान्नेचाहिँ कसरी ? नेतालाई पद चाहिएको छ, पदबिना नेता बाँच्नै नसक्ने भएका छन् अनि कसरी चल्छ ? सबै नेताहरूको साझा उद्देश्य देशको समृद्धि हो भने प्रधानमन्त्री जो भए पनि, मन्त्री जो भए पनि हातेमालो गरेर अघि बढे भएन ? झगडाचाहिँ केका लागि ? नागरिक महँगीले थिचिएको बेला, काम गर्ने सरकारको भने यो गति किन ? एकअर्कालाई म ठीक अरू गलत भनेर तल्लोस्तरको गालीगलौजमा किन ओलन्छन्, नेताहरू ? पद र पावरकै लागि राजनीति गरेको हो भने भन्नु केही रहेन । तर जनताका लागि राजनीति गरेको हो भने यस्तो तरिकाले चल्दैन । देश बनाउँछु भन्नेहरू आफन्त बनाउनै व्यस्त रहे । जनभावनाविपरीत अघि बढेकाले जनताले सास्ती भोग्न परेको छ । राजनीतिलाई पेसा बनाइयो सेवा होइन । कुनचाहिँ नेताको विश्वास गर्ने ? जसको विश्वास गर्यो उसैले घात गरेका छन् । पुरुषोत्तम घिमिरे, काठमाडौं"
पाइलटको पीडा,"नेपाली आकाश आज असुरक्षित बन्दै गइरहेको छ । आम नागरिकले हवाई सेवा प्रयोग गर्नुभन्दा अगाडि दस पटक सोच्नुपर्ने अवस्था सृजना भएको छ । देश राजनीतिबाट प्रताडित भएको सबैलाई थाहै छ । तर यसको प्रभाव नरहेको अब कुनै क्षेत्र बाँकी रहेन । एउटा हवाईजहाज उड्नुअगाडिको प्राविधिक विषयमा समेत राजनीति र पहुँचका आधारमा निर्णय हुने विषय बाहिर आउँदै गर्दा अबका दिन नेपाली आकाश कसरी सुरक्षित बन्न सक्छ ? यसतर्फ बहस हुनु अत्यन्तै जरुरी भइसकेको छ । असुरक्षित बन्दै गइरहेको हवाई सेवालाई कसरी सुरक्षित बनाउन सकिन्छ भन्नेतर्फ सरोकारवाला सबै निकायले इमानदार भएर काम गर्न अब ढिला गर्नु हुँदैन । अत्यन्तै पुराना जहाज, कमजोर भौतिक संरचना र उड्डयन क्षेत्रका प्राविधिक र कर्मचारीहरूको लापरबाहीका कारण आज नेपालमा अत्यन्तै डरलाग्दा दुर्घटना पटकपटक भइरहेको छ । यदि यस्तै अवस्था रहिरहने हो भने, विदेशी पर्यटकको कुरा छाडौं नेपालीहरू पनि आउने दिनमा हवाई सेवा लिन बन्द गर्ने अवस्थामा आइपुगेका छन् । अतः सरकार अब हवाई क्षेत्रमा विकृति विसंगति हटाउँदै कर्मचारी हुन् वा व्यापारी, यी सबैलाई नियमन गर्दै नेपाली आकाशलाई सुरक्षित बनाउन सक्नुपर्छ । अन्यथा देशको हवाई सेवामा आएको विकृतिले अर्थतन्त्र नै धरापमा पर्ने निश्चित छ । दुर्गममा रहेका आम नागरिकको जीवन पनि थप कष्टकर हुनेछ । रामकृष्ण बराल, जोरपाटी५ काठमाडौं"
'मैले फारम बाँडेको होइन,"भुटानी शरणार्थी सूचीका ४२९ जना पनि सन्देहमा समाचारमा शरणार्थी समन्वय समिति (आरसीयू) का टंक दुलालले भुटानी शरणार्थी बनाइपाऊँ भन्ने देखावटी फारम वितरण भएको वाक्यप्रति ध्यानाकर्षण भएको छ । त्यो बेला मैले फारम वितरण नगरेको र त्यसमा मेरो सहीछापसमेत नभएकाले मलाई त्यसबारे जानकारी नभएको प्रस्ट पार्न चाहन्छु । साथै केही समयपछि यूएनएचसीआरका प्रतिनिधि (उपप्रमुख) माधव गौतमले शरणार्थीहरूसँग केही व्यक्तिले अमेरिका लगिदिने भनी पैसा मागेको हल्ला आयो भनेपछि तत्कालै यूएनएचसीआर र मैले (आरसीयू) का तर्फबाट सरोकारवाला निकायलाई बेलडाँगी क्याम्प बैठकमा बोलाएका थियौं । हामीले सरोकारवाला सबैलाई यसरी पैसा दिएर शरणार्थी बन्नेबनाउने खेल चलिरहेको हुन सक्नेबारे सचेत गराएका थियौं । टंक दुलाल, इलाका प्रशासन कार्यालय, उर्लाबारी, मोरङ"
एमालेको फर्कने बाटो,"नेपालको राजनीतिक इतिहासमा मदन भण्डारी अधिक मूल्यांकन गरिएका नेता हुन् । नेपाली समाजले दिवंगत व्यक्तिको सार्वजनिक व्यक्तित्वलाई आलोचनात्मक दृष्टिले हेर्ने दुःख गर्दैन । समर्पणका लागि नभएर जीविकोपार्जनका लागि राजनीति गरिरहेको वर्गको मात्र कुरा होइनÙ सामाजिक अध्ययनका विधामा संलग्न व्यक्तिमध्ये पनि अधिकांशले राजनीतिकर्मीसँग समयक्रममा यो या त्यो माग्ने आशामा बाँच्ने प्रवृत्ति अँगाल्नाले गर्दा इतिहासका पात्रप्रति निर्भीक विमर्श हुँदैन । तर आजको स्तम्भ भण्डारीको अप्रत्याशित अन्त्यपछिको एमाले हेर्दाहेर्दै इतिहासको कस्तो चक्रमा आइपुगेको छ जहाँबाट ऊ कतै फर्कन सम्भव छ, अगाडि बढ्नचाहिँ छैन भन्ने विषयमा केन्द्रित हुनेछ । वामपन्थी आन्दोलनहरू विश्वव्यापी रूपमा रक्षात्मक हुँदै, खुम्चिँदै गएको त्यो समयमा नेकपामालेसँग उपलब्ध विकल्पमध्ये बहुदलीय प्रजातन्त्र स्विकार्नु सुरक्षित बाटो थियो । आफूले दुई दशकदेखि कार्यकर्तालाई देखाउँदै आएको सपना अवास्तविक थियो । र झुक्काएर खसीको टाउको देखाइने बुर्जुवा संसद् नै आखिर श्रीकृष्ण रहेछ एक भन्नुभन्दा त्यसलाई जनताको बहुदलीय जनवाद भन्दा बढी कर्णप्रिय सुनिन्थ्यो । सिद्धान्त बाहिर जीवन नै छैन भनेर सिकाएका कार्यकर्तालाई पार्टीले मार्ग परिवर्तन गर्दै छ भनेर जस्तो भए पनि कुनै एउटा दस्तावेजलाई सिद्धान्त भनेर दिनुपर्ने थियो, जसका लागि चाहिने बौद्धिकता भने भण्डारीमा यथेष्ट थियो । कुशल संगठक र प्रखर वक्ता त भण्डारी थिए नै, भर्खर जनआन्दोलनको नेतृत्व गरेको कांग्रेसका सभापति र प्रधानमन्त्री कृष्णप्रसाद भट्टराईलाई निर्वाचनमा हराएपछि उनको व्यक्तित्व चाखलाग्दो देखिनु स्वाभाविक थियो । जबजको सट्टा दस्तावेजको नाम अर्को हुन सक्थ्यो तर उनको साटो महासचिव अर्को कोही भएको भए पनि मालेले त्यो बेला लिने बाटो सायद त्यही नै हुन्थ्यो । सरकारको नेतृत्व गर्न पाएको खण्डमा उनले के गर्न सक्थे वा २०५० को दशकमा इतिहासको बाटै मोड्ने देशका राजनीतिक घटनाक्रममा उनको भूमिका र क्षमता कस्तो देखिन्थ्यो, देख्न पाइएन । यही कारण उनको व्यक्तित्व रहस्यमयी नै रह्यो र रहस्यले बढाउने कौतूहलले गर्दा इतिहासमा भण्डारीको ठाउँ उनले खेलेको भूमिकाभन्दा ठूलो देखिन गयो । एकीकरणमार्फत जोडिएका मनमोहन अधिकारी र सहाना प्रधानबाहेक भण्डारीको निधन हुँदा मालेका नेताका हैसियतमा माधवकुमार नेपालभन्दा सार्वजनिक रूपमा बढी चर्चित अरू थिए । तर लेनिनवादी सांगठनिक संरचनामा माधवको पक्षमा बहुमत पुग्यो र आकस्मिक परिस्थितिमा उनी भण्डारीका उत्तराधिकारी चुनिए । त्यतिबेलाको सार्वजनिक बहस सम्झँदा, माधव नेपाल तत्कालका लागि एक जना कार्यवाहक मात्र हुन्, विधिवत् रूपमा अर्को कोही प्रतिभाशाली नेता छिट्टै आइहाल्छ भन्ने थियो । तर त्यसरी छिट्टै अर्को कोही (झलनाथ खनाल) आउन पूरा चौध वर्ष लाग्यो र त्यो पनि माधवले स्वेच्छाले राजीनामा दिएपछि । त्यसको पाँच वर्षपछि केपी ओली आए । र उनी यसरी आएका छन् कि मानौं अब उनी कहिल्यै जाने नै छैनन् । विषयमा प्रवेश त गरिहालियो । हो, पंक्तिकारले अवलोकन गरेका ओली जो छन् तिनले एमालेको विधान बिनासंकोच संशोधन गर्नेछन् र पार्टी नेतृत्वको उमेर हद बढाएर फेरि अर्को पटक अध्यक्ष हुनेछन् । र यति मात्र विषय स्वयंमा त्यति ठूलो नहुन पनि सक्छ जति पार्टीका रूपमा एमाले के हुँदै छ र ऊ कहाँ उभिइरहेको छ भन्ने विषय छ । इतिहास भन्ने चीज यदि आफैंमा कुनै पात्र हुँदो हो भने उसलाई व्यंग्य अति मन पर्ने हुनुपर्छ । नभए हेरौं न, माधव नेपालका चौधवर्षे र झलनाथका पाँचवर्षे अप्रभावकारी नेतृत्वको प्रतिक्रियास्वरूप ओली अध्यक्षमा निर्वाचित हुनुको अर्थ थियो अब एमाले आफ्नै विशेषता भएको दल हुनेछ । शान्ति प्रक्रियासँगै अघि बढेको राजनीतिक कोर्समा एमालेको हस्तक्षेप पहिलेभन्दा बढी सशक्त हुनेछ । पार्टीको रूपमा एमालेको प्रस्ट पहिचान हुनेछ । ओलीका सुरुआती समय, खासगरी संविधान जारी गर्ने बेला, त्यसतर्फका संकेतहरू नदेखिएका पनि होइनन् । तर दोस्रो कार्यकालको यति समय बित्दासम्म हेरौं त एमाले अहिले के भएको छ ?माओवादी जनयुद्ध लाई हेर्ने आक्रामक दृष्टिका कारण पार्टीभित्र र बाहिरका केही पंक्तिमा निश्चित अपिल बनाएका तिनै ओलीले चुनाव जितेर सरकारको नेतृत्व गर्ने लोभमा सम्पूर्ण पार्टीलाई नै त्यही माओवादीसँग एकीकरण गरेर प्रचण्डलाई एमालेका कार्यकर्ताको अध्यक्ष नै बनाए । माओवादीसँग एकीकरण गर्दा द्वन्द्वकालीन मानव अधिकार उल्लंघनका सवालमा पार्टीको पहिलेको दृष्टिकोणलाई सत्ता लेनदेनमा साटफेर गरे । यही कारण, अहिले माओवादीसँग सहकार्य टुटेको बेला उनले यस विषयमा उचो पारेको आवाजमा नैतिक सामर्थ्य बाँकी रहेन । किनकि अब सबैले बुझिसके फेरि पुष्पकमल दाहालसँग सत्ता लेनदेनको कुरा मिलाउनुपर्यो भने यो मुद्दालाई अनदेखा गर्न उनी हरदम तयार छन् । आफूले झापामा चुनाव हारिने हो कि भन्ने भयले ओलीले राष्ट्रिय प्रजातन्त्र पार्टीसँग मिल्ने जति ठाउँमा तालमेल गर्नुसम्मलाई अस्वाभाविक नमानौं । तर राजेन्द्र लिङ्देन र ओलीको निरन्तरको सामीप्य हेर्दा कतै उनीहरूको राजनीतिक केमेस्ट्री समेत मिलेको त होइन भन्नेजस्तो देखिन्छ । पुराना जति सबै अकर्मण्य भन्ने नारामा उदाएको राष्ट्रिय स्वतन्त्र पार्टीका लागि त उनी केही समय अघोषित अभिभावक नै भएका थिए । नागरिकता विधेयकलाई अध्यादेशका रूपमा ल्याउने ओलीको प्रयास र मधेशी दलसँगका उठबस पनि यस बीच सबै देखियो । र कांग्रेसभन्दा नीतिगत रूपमा भिन्न देखिन एमालेसँग त्यसै पनि न अर्को कुनै आर्थिक दृष्टिकोण नै छ न त शिक्षा, स्वास्थ्य वा अरू प्रमुख नीतिगत मुद्दा नै । एमालेको पहिचान फर्काउँदै राजनीतिमा हस्तक्षेप गर्न सामर्थ्यवान् गराउने अजेन्डा बोकेर उदाएका ओलीले एमाले के हो भन्ने परिचय नै धमिलो पारेका छन् । यी सबैभन्दा माथि, वर्तमानमा एमालेको ठूलो जटिलता भनेको ओलीले असंवैधानिक रूपमा प्रतिनिधिसभा विघटन गरेर संविधान मिचेको इतिहास हो, जसले गर्दा एमालेको संविधानप्रतिको अपनत्व प्रश्नको घेरामा आएको छ । ओलीको राजनीतिक हठ र व्यक्तिगत अहंकारको प्रतिरक्षा गर्नुपर्ने बाध्यताले एमालेका क्षमतावान् नेताहरूको व्यक्तित्वको सार्वजनिक क्षयीकरण तीव्र भइरहेको छ । संविधानसभाको अध्यक्ष हुँदा आर्जन गरेको सुवास नेम्वाङको व्यक्तित्व संसद् विघटनको बचाउ गर्दादेखि निहुरिएको निहुरिएै छ । विषयलाई सैद्धान्तिकीकरण गर्न सक्ने र राजनीतिक मुद्दामा दृष्टिकोणसहित बोल्नेलेख्ने बौद्धिक क्षमता भएका शंकर पोख्रेल र प्रदीप ज्ञवालीजस्ता नेताको सामाजिक पुँजी ओलीका आत्मकेन्द्रित निर्णयको बचाउ गर्दागर्दै रित्तिन लागेको छ । पुराना सहयोगीहरू ओलीको प्रतिरक्षा गर्ने क्रममा र नयाँहरू वफादारी प्रमाणित गर्ने सुरमा बेसुर हुँदा एमालेभित्रको बृहद् पंक्ति विगत दुईतीन वर्षमा यति पूर्वाग्रही भएको छ कि कसैले हित नै हुने सल्लाह दिए पनि उनीहरू सुन्न तयार छैनन् । तर आज नसुने पनि भोलि एमाले पंक्तिले सुन्नैपर्ने सल्लाह के हो भने, संसद् विघटन गर्नु असंवैधानिक काम थियो, त्यो एक राजनीतिक गल्ती थियो भनेर ढिलोचाँडो एमालेले संस्थागत रूपमा भन्नैपर्ने हुन्छ । संसदीय व्यवस्थामा प्रधानमन्त्रीले ताजा जनादेश लिन पाउँछन् भनेर अरू देशको उदाहरण दिनु नेपाली समाजको विवेकलाई हेप्नु नै हो । किनकि त्यसो गर्न नपाइने प्रावधान कति धेरै विमर्शपछि एमाले स्वयम्को अगुवाइमा नेपालको संविधानमा राखिएको थियो भन्ने विषय सार्वजनिक स्मृतिमा ताजै छ । इतिहासतर्फ फर्केर, आफ्नो संविधानमाथिको धारणा संस्थागत रूपमा नसच्च्याई एमालेले पूर्ववत् विश्वसनीयता फिर्ता पाउन निकै लामो समय पर्खनुपर्नेछ । ओली नेपाली राजनीतिक इतिहासका एक रोचक पात्र हुन् । तर उनको पात्रतामा म बाहेक केही छैन । त्यो म भित्र परम्परागत वामपन्थ पनि पर्छ, कताकता उनको दक्षिणपन्थी झुकाव पनि पर्छ, सनातन परम्पराप्रतिको अचेतन आकर्षण पनि पर्छ र भौतिकवादी चिन्तन पनि पर्छ । त्यहाँ कुनै एक राजनीतिक चरित्र छैन, ती विविध छन् र परस्परमा विरोधाभासपूर्ण पनि । र मूल समस्या के हो भने दलका रूपमा सम्पूर्ण एमाले संगठन नै अहिले के हो, के हो भन्ने भएको छ । किनकि उनका विरोधाभासपूर्ण झुकावहरूलाई प्रश्न गर्ने नैतिक साहस पार्टीमा अहिले कसैले देखाएको छैन । जसले देखाएका थिए ती सबै बाहिरिएका छन् । अघि नै भनियो, सदाबहार ओलीकै पक्षका भए पनि बौद्धिक क्षमता राम्रै भएका जति नेता त्यहाँ बाँकी छन्, पहिले माधव पक्ष र पछि नेकपाकालमा प्रचण्डमाधव पक्षसँग ओलीको प्रतिरक्षा गर्दागर्दा यस्तो पूर्वाग्रही मनोदशामा पुगेका छन् कि उनीहरू ओली बाहिर पनि संसार छ भनेर स्वतन्त्र रूपमा सोच्नै नसक्ने भएका छन् । पञ्चायती निरंकुशताको अप्ठ्यारो परिवेशमा राजनीति गर्दा संगठनभित्रका कतिपय अग्रज नेता आफ्ना अभिभावक वा साथीजस्ता भएका हुन सक्छन् । पार्टीभित्रको शक्ति अभ्यास र वैचारिक घर्षणमा आफू एक वा अर्को नेताको गुटमा परिएको हुन सक्छ । आफ्नो पक्षको नेतालाई अर्को पक्ष वा नागरिक समाजले प्रश्न गर्दा त्यसको बचाउ गर्न उभिइएको पनि हुन सक्छ । तर आफू राजनीतिमा लागेको त जीवनभर एउटा नेतालाई बचाउनका लागि नभई समाजका लागि हो भन्ने आधारभूत गन्तव्य नै धेरैले हिँड्दाहिँड्दै भुल्दा रहेछन् । काम गर्ने क्रममा सम्बन्धित नेतासँग सामीप्य हुन जानु कुनै व्यक्तिगत कुरा नभई आफ्नो राजनीतिक आन्दोलनको स्वार्थका लागि नै हो । यदि त्यसो हो भने, एमाले पंक्तिमा पार्टी कस्तो स्थितिमा पुगिरहेको छ भनेर देख्न सक्ने बौद्धिक क्षमता भएकाहरूले हस्तक्षेप गर्नैपर्ने समय आएको छ । संगठन बलियो नै होला, पार्टीमा आश्रित सदस्य र भोट हालिराख्ने तिनका परिवार अझै पनि धेरै होलान् । पार्टीको आकार केही वर्षसम्म धेरथोर अहिलेजस्तो नै रहला । तर संविधानको पक्षमा आफ्नो सार्वजनिक अडान नसच्याईकन एमालेले विश्वसनीयता फिर्ता पाउन नसक्ने नै देखिन्छ । एमालेको फराकिलो संगठनले ओलीका रुमानी रुझानभन्दा बाहेकको एक सग्लो चरित्र बोक्छ भनेर नदेखाउने हो भने यो पार्टी वामपन्थी हो कि दक्षिणपन्थी, केही वर्षमा छुट्याउनै नसकिने हुन सक्छ । नेत्तृत्व फरक हुँदा र संगठनभित्र विवेक पुर्याएर बोल्न सक्ने क्षमता भएकाहरू पाखा लाग्दा पार्टीले आफ्नो डीएनए नै परिवर्तन गर्न सक्छ भन्ने थाहा पाउन डोनाल्ड ट्रम्पले नेतृत्व गरेको बेलाको अमेरिकाको रिपब्लिकन पार्टी हेरे हुन्छ । नरेन्द्र मोदी आएपछिको भारतीय जनता पार्टी नै हेरे पनि हुन्छ । हैन भने, एमालेभित्र आफ्नो दृष्टिकोण आफैं सोच्न सक्ने अझै कोही बाँकी छन् भने उनीहरूले सोच्न थाले हुन्छ संविधानको आधारभूत प्रावधान नै नमानीकन कहिलेसम्म जाने हो ? त्यसरी जाने कहाँसम्म हो ?"
दबाबमा बैंक र निरुपाय बचतकर्ता,"बैंक तथा वित्तीय संस्थाहरूले बचतकर्ताहरूबाट संकलित निक्षेप पूर्ण सुरक्षित हुने गरी परिचालन गर्ने जिम्मेवारी पाएका हुन्छन् । ती संस्थाहरूले संकलन गरेर निर्माण गरेको पुँजी उत्पादन र आम्दानी बढाउने तथा रोजगारी सृजना गर्ने क्षेत्रमा परिचालन गर्दछन् । बैंक तथा वित्तीय संस्थाहरूमार्फत आफ्नो पुँजी परिचालन गर्ने बचतकर्ताहरूले उचित प्रतिफल पाउने हक राख्दछन् । बचतकर्ताको हित संरक्षण गर्न निक्षेप परिचालन गरी प्रवाह गरिएको कर्जा दुरुपयोग गरेमा वा गराएमा बैंकिङ कसुरमा सजाय हुने कानुनी व्यवस्था छ । राष्ट्र बैंकद्वारा हाल सालै जारी वित्तीय साक्षरता आधार सर्वेक्षण अनुसार ७१८३ प्रतिशत वयस्क जनसंख्या बचत वा ऋणका लागि साहुमहाजन, परिवार तथा साथीभाइमै निर्भर छन् ।राष्ट्रिय आर्थिक गणना अनुसार कुल सञ्चालनमा रहेका ९२१ लाख दर्ता भएका तथा नभएका संस्थाप्रतिष्ठानमध्ये ६४५ प्रतिशत संस्थाप्रतिष्ठानहरूलाई या त बैंक तथा वित्तीय संस्थाहरूको ऋण चाहिँदैन या तिनको ऋण प्राप्त गर्ने योग्यतै पुग्दैन । विश्व बैंकको ग्लोबल फिन्डेक्स डेटाबेस, २०२१ अनुसार नेपालमा औपचारिक बैंक तथा वित्तीय संस्थाहरूबाट ऋण पाउने १५ वर्षभन्दा बढी उमेर भएको जनसंख्या १४१ प्रतिशत मात्र छ । तथ्यांकले ठूलो जनसंख्या औपचारिक बैंक तथा वित्तीय संस्थाको ऋणको दायराभन्दा बाहिर रहेको देखाउँछ । बैंक तथा वित्तीय संस्थाहरूको कर्जाको ठूलो हिस्सा पहुँचवालाको हातमा छ । कोभिडको बेला ठूला र पहुँचवाला ऋणीहरूको आग्रहमा उनीहरूलाई छुट, पुनर्कर्जा, थप कर्जा लगायतको प्याकेज ल्याइयो । कोभिडसँग सम्बन्धित प्याकेजहरूको लागतको शोधभर्ना अन्य राष्ट्रहरूमा राज्यले नै गर्यो । तर नेपालमा कोभिडको सहायता मुख्य रूपमा बैंक तथा वित्तीय संस्थाहरूबाट ऋणीहरूलाई मात्र उपलब्ध गराइयो । अझ यस किसिमको सहायताको लागत अप्रत्यक्ष रूपमा बचतकर्ता र बैंकका सेयरधनीहरूलाई हस्तान्तरण गरियो । ऋण नलिने उद्यमी व्यवसायी र सर्वसाधारणलाई पूरै बेवास्ता गरियो । बिमा शुल्क तिरेर गरिएको कोरोना बिमाको दाबी भुक्तानी पनि राज्यकै कारण सर्वसाधारणले पाउन बाँकी छ ।प्रश्नै छैन, उद्योगव्यवसाय अर्थतन्त्रको मेरुदण्ड हो । तर ऋण लिने व्यवसायी मात्रै अर्थतन्त्रका मेरुदण्ड हुन्जस्तो व्यवहार कोभिडकालदेखि भैरहेको छ । अर्थतन्त्र शिथिल हुँदा अप्ठ्यारो त कर्जा नलिएका करिव दुईतिहाइ व्यावसायिक संस्थाप्रतिष्ठान र कर्जा नलिने करिब तीनचौथाइ वयस्कहरूलाई पनि परेको होला नि । एकले अर्कासँग सहयोग माग्ने वा स्वेच्छाले सहयोग गर्ने विकल्प पनि खुला नै छ । तर एकआपसमा कार्यक्षेत्र नाघेर गरिने हस्तक्षेपहरूले भने अहिले सीमा नाघिसकेको छ ।पक्कै पनि स्थिर आम्दानी हुनेलाई पनि परिवर्तनशील ब्याजदरको कर्जा प्रवाह गर्नु बैंक तथा वित्तीय संस्थाहरूको कमजोरी हो । विगतमा बैंकिङ क्षेत्रले बचतमा ब्याजदर परिवर्तन गरेर वा परिवर्तनशील ब्याजदरको कर्जा प्रवाह गरेर ब्याजदरको जोखिम ग्राहकहरूलाई मात्र हस्तान्तरण गरेका थिए । तर अहिले कर्जामा स्थिर र परिवर्तनशील ब्याजदरको विकल्प पनि खुला छ । तैपनि स्थिर आय भएका व्यक्ति वा संस्थाले जानेर वा नजानेर परिवर्तनशील व्याजदर नै रोजेका छन् । सामान्य ऋणीहरूसँग ब्याजदर परिवर्तनको जोखिम व्यवस्थापन गर्ने स्तरको चेतना अझै विकास नभएको हुन सक्छ । त्यसैले अब स्थिर आम्दानी हुने तथा ब्याजदरको जोखिम लिन नसक्ने ऋणीहरूले स्थिर ब्याज (लक अप) को कर्जा मात्र लिन पाउने व्यवस्था गर्नुपर्ने देखिन्छ । तर अझै पनि बैंक तथा वित्तीय संस्थाहरूले ब्याजदर परिवर्तनको जोखिम ऋणी र बचतकर्ताहरूलाई नै हस्तान्तरण गर्न पाउने छिद्र भने प्रयोग गरिरहेकै छन् ।संगठन निर्माण गरेर त्यसको नेतृत्व र जोखिम लिन सक्ने व्यक्ति उद्यमी र व्यवसायी बन्दछन्Ù व्यावसायिक प्रतिष्ठान स्थापना गर्दछन् । उद्यमी तथा व्यवसायीहरू चाँडै वा अझ धेरै सम्पन्न हुने महत्त्वाकांक्षा राख्दछन् र अधिकांशमा व्यवस्थापकीय खुबी र दूरदर्शिता पनि हुन्छ । ती उद्यमी व्यवसायीमध्ये ३५५ प्रतिशतले मात्र औपचारिक क्षेत्रबाट ऋण लिएको नेपालको २०१८ को राष्ट्रिय आर्थिक गणनामा उल्लेख छ । ऋण नलिने उद्यमी व्यवसायीहरूभन्दा ऋण लिने नै बढी टाठाबाठा साथै अनुदान, सहुलियत र सुविधाहरूमा अधिक पहुँचवालासमेत हुने गरेका पाइन्छन् । तर ऋण लिने ऋणी, उद्यमी, व्यवसायी र सरकारलाई समेत बैंकमार्फत पुँजी उपलब्ध गराउने बचतकर्ताहरूचाहिँ वास्तवमा सर्वसाधारण हुन् । सर्वसाधारणमा बालक, वृद्ध, श्रमिक, विपन्न, महिला, स्वरोजगार, कृषक, स्वपुँजीमा चल्ने उद्यमीव्यवसायी, राष्ट्रसेवक, गृहस्थी तथा अवकाशप्राप्त व्यक्तिहरू पर्दछन् । जीविकोपार्जनकै सकसमा जिन्दगी व्यतीत गर्ने सर्वसाधारण बचतकर्ताहरूमा पर्दछन् । त्यसैकारण बैंक तथा वित्तीय संस्थाहरूको ऋण खाता १८ लाख मात्र हुँदा बचतकर्ताहरूको निक्षेप खाताको संख्या ४८७ करोड छ । अझ त्यसबाहेक लघुवित्त वित्तीय संस्था र सहकारीसमेतमा करिब १३१ करोड बचत खाता छन् ।बैंक तथा वित्तीय संस्था सम्बन्धी ऐन २०७३ को उद्देश्यमा बैंकिङ तथा वित्तीय प्रणालीप्रति सर्वसाधारणको विश्वसनीयता अभिवृद्धि गर्ने, निक्षेपकर्ताको हक हितको संरक्षण र संवर्द्धन गर्ने, राष्ट्रिय अर्थतन्त्र सबल र सुदृढ बनाउन तथा वित्तीय स्थायित्व कायम गर्न भरपर्दो बैंकिङ तथा वित्तीय सेवा उपलब्ध गराउने उल्लेख छ । तर अहिले यी परस्परविरोधी र सँगसँगै परिपूरकजस्ता देखिने उद्देश्यहरू एकआपसमा टकरावको अवस्थामा आइपुगेका छन् । नेपालमा व्याजदर बढाएर महँगी र आयात नियन्त्रण गरिएको छ, जसले गर्दा ऋणी, व्यवसाय, उद्योग र बैंककै लागत महँगो भएर बैंक तथा वित्तीय संस्थाहरूकै कर्जाको जोखिम अधिक बढेर गएको छ । परस्पर विपरीत नीतिहरूको सर्वस्वीकार्य सन्तुलन विन्दु भेट्टाउन असम्भवजस्तै भएको छ ।सन् २०१८ को राष्ट्रिय आर्थिक गणना अनुसार ३२७ लाख लघु, साना तथा मझौला उद्यमीहरूले मात्र औपचारिक क्षेत्रको कर्जा उपयोग गर्छन् । त्यसबाहेक औपचारिक क्षेत्रको कर्जा उपभोग गर्ने मुख्य ऋणीहरूमा ठूला र व्यक्तिगत ऋणीहरू छन् । नेपालको बैंकिङ क्षेत्रको विशेषता भनौं वा बाह्य देशको भन्दा फरक भनौं, प्रायः बैंकका कर्जा चलअचल सम्पत्तिको धितोमा मात्रै प्रवाह गरिन्छन् । ठूला ऋणीहरूले बाहेक अन्य ऋणीले परियोजनामा आधारित कर्जा परियोजना स्थापना र सञ्चालनअघि सहजै पाउने सम्भावना कम रहन्छ । त्यसरी उद्यम र व्यवसाय स्थापना र सञ्चालनमा आइसकेपछि मात्र गरिने ठूलो हिस्साको कर्जा लगानी उक्त उद्यम र व्यवसायमा गरिएको लगानी अर्थात् इक्विटीको फाइनान्सिङमा प्रयोग भएको छ ।पछिल्लो तथ्यांक अनुसार बैंकिङ क्षेत्रको कुल कर्जा जीडीपी बराबर पुगेको छ । करिब ५ सय ठूला ऋणीऋणीको समूहले बैंकिङ क्षेत्रको दुईतिहाइभन्दा बढी हिस्साको कर्जा उपभोग गरेको अनुमान छ । बैंकिङ क्षेत्रको दुईतिहाइभन्दा बढी वित्तीय स्रोत प्रयोग गर्ने ठूला ऋणीहरूको योगदानबाट कति रोजगारी सृजना भएको छ ? ती ऋणीहरूको उत्पादनले गार्हस्थ्य उत्पादन र राजस्वमा कति योगदान गरेको छ ? अहिले प्रवाह भएको कर्जा कति प्रतिशत सदुपयोग भएको छ ? ब्याज अनुदान, सहुलियत र छुट प्रदान गरिएका ऋणीहरूको योगदानबाट कति उपलब्धि भयो ? प्रायःजसो निजी क्षेत्रको एकीकृत र यकिन तथ्यांक छैन । अर्थतन्त्रको पुनरुत्थान गर्ने, सर्वसाधारणको आर्थिक अवस्था उकास्ने, गरिबी न्यूनीकरण गर्ने, कोभिड सहायता प्रदान गर्ने, आर्थिक मन्दीको बेला अरू व्ययभार बोक्नेजस्ता जिम्मेवारी राज्यले लिनुपर्ने हो । तर राज्यसँग राख्नुपर्ने माग बैंक तथा वित्तीय संस्थाहरूसँगै गर्न सकिने अचम्मको अवस्था नेपालमा छ । यसको अर्थ, राज्यको उपस्थिति कहाँ छ भनेर खोज्नुपर्ने अवस्था छ । एक सामान्य नागरिकको बचतमा ब्याज कम गरेर प्रदान गरिएको कर्जा अनुत्पादक क्षेत्र जानु, उपभोगमा प्रयोग हुनु, सदुपयोग नहुनुजस्ता विषयले समग्र अर्थतन्त्रमा असर पर्नुका साथै पहुँच हुनेहरूलाई समेत सहुलियत चाहिएको छ ।कर्मचारी र अवकाशप्राप्त व्यक्तिको बचत र कोष संकलन गर्ने कोष व्यवस्थापन गर्ने संस्थाहरू वा बिमितहरूको बचत संकलन गर्ने बिमा कम्पनीहरूलाई लगानी गर्न सीमा र बन्देज लगाइएको छ । यसरी निर्विकल्प रूपमा बैंकमा बचत राख्नुपर्ने नीति बनाएर संस्थागत बचतनिक्षेपमा प्रदान गर्ने ब्याज कम हुने व्यवस्था पनि ती कर्मचारीका लागि अन्यायपूर्ण छ । एक सामान्य श्रमिकले ३३ वर्षको आम्दानी अर्थात् प्रतिव्यक्ति राष्ट्रिय आय बचत गरेर बल्ल नेपालको सहरमा एउटा घर जोड्न सक्छ । अझ बचतमा दिइने ब्याजसमेत मुद्रास्फीतिको दर वा सोभन्दा कम हुने हो भने एउटा घर जोड्ने समय अझ धेरै वर्ष पुग्छ ।बजारको नाममा बैंक तथा वित्तीय संस्थाहरूको छाता संगठनको बैठकबाट अहिले अधिकांश बचतकर्ताको निक्षेपको ब्याजदर तोकिन्छ । बचतकर्ताको नासो चलनचल्तीको ब्याजसहित फिर्ता गर्ने सर्तमा कर्जाको रूपमा लिने ऋणीहरू बढेको ब्याजदरसाथै अहिलेको विषम आर्थिक परिस्थितिको कारणले चपेटामा परेका छन् । बढेको ब्याजदरको भारसहित बिदेशी उत्पादनसँग प्रतिस्पर्धा गर्नु ऋणी व्यवसायीहरूका लागि थप चुनौती पूर्ण अवस्था छ । सस्तो ब्याजको लोभमा स्थिर ब्याजदरको कर्जा नलिएर चलन चल्तीको व्याजदर स्विकार्ने ऋणी बढी दोषी हुन् कि त्यस्तो कर्जा प्रवाह गर्ने दोषी हुन्, बहसको विषय बन्न सक्छ ।संविधानले सरकारलाई समेत ऐन बनाएर मात्र कर असुल्न, ऋण उठाउन र कोष बनाउन अधिकार दिएको छ । सडकबाट आन्दोलन र हस्तक्षेप गरेर बैंक तथा वित्तीय संस्थाहरूबाट लिएको लघुवित्त ऋण मिनाहा माग गर्दा राज्य मूकदर्शक बन्नु विडम्बनापूर्ण छ । राजनीतिक उद्देश्य राखेर असम्बन्धित मानिसहरूको उक्साहटमा भएको लघुवित्तविरोधी आन्दोलनमा लघुवित्तका पीडित कम, लघुकर्जा दुरुपयोग गर्ने ज्यादा छन् भन्ने बुझ्न गाह्रो छैन । बैंकिङ तथा सहकारी क्षेत्रप्रतिको विश्वसनीयतामा ह्रास ल्याउने गतिविधिहरू प्रत्यक्ष र अप्रत्यक्ष रूपमा निर्बाध रूपमा भइरहनुले अर्थतन्त्रनै दुर्घटनातर्फ जान लागेको हो कि भन्ने आभास हुन्छ । निजी क्षेत्रले नै अर्को निजी क्षेत्रमा सडकबाटै नियमन गर्ने र गराउन थाल्ने हो भने, राज्य अर्को द्वन्द्वतर्फ जान सक्छ ।ऋणसँग सम्बन्धित समस्या समाधानका लागि ऋणीले बैंक तथा वित्तीय संस्थासँगै वार्तालाप गर्नुपर्छ । बचतकर्ताको नासो प्रयोग गरेर खरिद गरिएको सम्पत्ति वा खडा गरिएको व्यवसायमा कसको कति हक हुन्छ भनेर भनिरहनु नपर्ला । अहिले पनि बचतमा मुद्रास्फीति वा सोभन्दा बढी ब्याज नियमित रूपमा पाउने अवस्था छैन । अर्थतन्त्र र तरलता सहज भएको अवस्थामा त बचतको ब्याज मुद्रास्फीतिको आधा पनि हुँदैन । यो भनेको उनीहरूले पनि न्यायका लागि आवाज उठाउन सडकमै जानुपर्ने अवस्था आउनु हुँदैन ।कर्जाको ब्याजदर ज्यादै न्यून हुँदा कर्जा अधिक विस्तार भयो र सदुपयोग कम हुनुका साथै कर्जाको गुणस्तर क्रमशः खस्किँदै गयो । यो अवस्था कोभिडको संक्रमणकालदेखि नै प्रारम्भ भएको हो । तर अहिले ब्याजदरको जोखिम बैंक, ऋणी र बचतकर्तामध्ये कसले लिने भन्ने बहसको मुख्य विषय बनेको छ । समग्र आर्थिक समृद्धि र नाफाको मुख्य उद्देश्य बोकेको निजी क्षेत्रले बैंकबाट ऋण लिएको आधारमा मात्र आफ्नो प्रत्यक्ष लाभका लागि बिषय उठान गर्नुभन्दा रोजगारी, कर, निर्यात, ऋणको सदुपयोगिता लगायत योगदानका आधार बुझाउन सके मात्र सर्वसाधारण बचतकर्ताहरूप्रति न्याय हुन जान्छ ।पौडेल जीवन बिमक संघका अध्यक्ष हुन् ।"
महिला स्वास्थ्य सुधारको पैरवी,"दुई वर्षअघि मेरो देउरानी आफ्नो बुहारीसँग खोकीको उपचार गर्न गाउँबाट विराटनगर आइन् चिसोले हो कि भनेर उनले केही महिना घरेलु उपचार गरिन् । यसले निको नभएपछि श्रीमान्लाई अस्पताल जान ढिपी गरिन् । श्रीमान्ले भने आफैं निको हुन्छ भनेर टारिरहे । असह्य भएपछि बल्ल उनी विराटनगर आएकी थिइन् र जचाउँदा क्षयरोग देखियो । केही महिनाको उपचारपछि उनी निको भइन् । अहिले सामान्य जीवन बिताइरहेकी छन् । कैंयो महिला अझ गृहिणीहरू स्वाथ्योपचारका लागि घरपरिवार तथा श्रीमान्को भरपर्नुपर्ने अवस्था यद्यपि छ । सानोतिनो स्वास्थ्य समस्यामा पनि श्रीमान्को भरपर्दार् कहिलेकाहीँ महिलाहरूले अकालमै ज्यान गुमाउनुपरेको घटना सुनिन्छ । झन्डै दुई दशकअघि बुहारी पर्ने आफन्त स्तनमा घाउ देखिएपछि विराटनगर आइन् । प्रारम्भिक जाँचपछि स्तन क्यान्सरको शंका लागेर चिकित्सकले थप उपचारका लागि धरानस्थित बीपी मेमोरियल स्वास्थ्य विज्ञान प्रतिष्ठान पठाए । नभन्दै क्यान्सर देखियो । र, केही सातामै मृत्यु भयो । त्यसो त के गाउँ, के सहर । के हुने खाने, के हुँदा खाने, अधिकांश महिला आफ्नो स्वास्थ्यको ख्याल गर्दैनन् । गाउँघरमा महिलाहरूको अधिकांश समय खेतीकिसानी र घरायसी काममा समय बित्ने गरेको छ । सहरी क्षेत्रका पढेलेखेका महिलाहरू पनि स्वास्थ्यप्रति त्यति सचेत देखिँदैनन् । यसले गर्दा सामान्य रोग जटिल अवस्थामा पुग्ने गरेको छ । कतिपय रोग घरेलु उपचार गर्दा पनि निको हुन्छ । हातखुट्टा दुख्दा सामान्य व्यायामले निको हुन सक्छ । यसबारे इन्टरनेटमा पनि प्रशस्त जानकारी मिल्छ । विडम्बना पछिल्लो समय सूचना प्रविधिमा सबैको सहज पहुँच भए पनि सचेतनाको कमीले अधिकांश महिलाको प्राथमिकतामा स्वास्थ्य सम्बन्धी सामग्री पर्दैनन् । यस्तै के साक्षर, के शिक्षित, के गृहिणी, के कामकाजी, अधिकांश महिला सामाजिक सञ्जालमा जोडिए पनि आफ्नै स्वास्थ्य समस्याको समाधान खोज्नेतिर चासो राख्दैनन् ।कुनै रोगलाई जटिल अवस्थामा पुर्याउन व्यक्तिविशेषको जीवनशैली र खानपानले महत्त्वपूर्ण भूमिका खेल्छ । पछिल्लो समय कतिपय मानिस निरोगिताका लागि पनि नियमित व्यायाम लगायत प्रभातकालीन हिँडडुल गर्छन् । कतिपयले शाकाहारी जीवनशैली अपनाउन थालेका छन् । चिकित्सकको सल्लाह अनुसार खानपान नसुधार्ने तथा नियमित व्यायाम नगर्नेहरूमा महिलाहरू पनि पर्ने गरेका छन् । बहुसंख्यक महिलाहरू रक्तअल्पताजस्ता समस्याबाट पीडित हुने गरेको अध्ययनले देखाएको छ भने उनीहरूको रक्तचाप तलमाथि हुँदा अरू समस्या थपिने गरेको छ । वास्तवमा दैनिक खानपानमा सुधार तथा नियमित व्यायाम गर्दा पनि रक्तअल्पता र रक्तचापजस्तो समस्या समाधान हुने स्वास्थ्यविज्ञहरूले औंल्याउने गरेको धेरै भयो । सुरुआती चरणमै यस्ता समस्याका लक्षणलाई बिरामी स्वयं र घरपरिवारले बेवास्ता गर्दा, महिलाहरूको स्वास्थ्य अवस्था जटिल बन्ने गरेको छ । संघीय सरकारले नागरिकको स्वस्थ रहन पाउने मौलिक अधिकारको संवर्द्धन र संरक्षणका लागि स्वास्थ्य बिमा कार्यक्रम सुरु गरेको छ । यस अन्तर्गत पाँच जनासम्म सदस्य हुने परिवारले वार्षिक तीन हजार पाँच सय रुपैयाँ तिर्नुपर्छ । सोभन्दा बढी सदस्य भए प्रतिसदस्य सात सय रुपैयाँ थप्नुपर्छ । सरकारले सूचीकृत गरेको अस्पतालमा उपचार गराउँदा परिवारले दुई लाख रुपैयाँसम्मको स्वास्थ्य खर्च पाउँछ । केही वर्षदेखि स्थानीय सरकारले पनि आधारभूत स्वास्थ्य केन्द्र सञ्चालन गर्दै आइरहेको छ । सामान्यतया पुरुषभन्दा पनि महिलामा देखिने रक्तअल्पता र रक्तचापको प्रारम्भिक जाँचका लागि यस्ता केन्द्र तथा औषधालय उपयुक्त देखिए पनि बहुसंख्यक हुने खाने घरका महिलाहरू रोग जटिल भएपछि मात्र निजी अस्पताल जाने गरेका छन् ।सामान्यजस्तो देखिने कतिपय रोगका प्रारम्भिक उपचार यस्ता केन्द्र र औषधालयहरूमा गर्न सके धेरै हदसम्म घरपरिवार र श्रीमान्को भरपर्नु पर्दैन । विशेष गरी यस्ता केन्द्र र औषधालयले दिने सेवाबारे त्यति प्रचारप्रसार हुन सकेको छैन । यसले गर्दा अझै बहुसंख्यक नागरिक स्वास्थ्यप्रति सचेत देखिँदैनन् । यस्ता केन्द्र तथा औषधालयप्रति जनविश्वास बढाउने तथा स्वास्थ्य सम्बन्धी सचेतना जगाउने किसिमको कार्यक्रम गर्न स्थानीय सरकार चुकेका छन् । त्यसो त, सरकारजस्तै सञ्चारमाध्यमहरूले पनि स्वास्थ्य सम्बन्धी सामग्री प्रकाशन तथा प्रसारण गर्न कञ्जुस्याइँ गर्दै आएका छन् । कतिपय मूलधारका सञ्चारमाध्यमले बेलाबेला महिला स्वास्थ्यबारे छलफल कार्यक्रम सञ्चालन गर्दै आए पनि त्यो पर्याप्त छैन । महिलाहरूको स्वस्थ रहन पाउने अधिकारका लागि सञ्चारजगत्ले पनि पैरवीकर्ताको भूमिका निर्वाह गर्नु जरुरी छ । बेइजिङ घोषणापत्र र कार्ययोजनाले पनि महिला समानता र विकास लगायत महिला सशक्तीकरणका लागि नभई नहुने क्षेत्रहरू पहिल्याई सरकार, अन्तर्राष्ट्रिय समुदाय तथा नागरिक समाजलाई १२ वटा सरोकारका क्षेत्रमा रणनीतिक योजनाहरू तर्जुमा गरी अगाडि बढ्न आह्वान गरेको छ । ती क्षेत्रमा महिला र स्वास्थ्य पनि पर्छ । महिला सशक्तीकरणका लागि अन्य क्षेत्रजस्तै महिला र स्वास्थ्य भन्ने विषयमा थप रणनीतिक योजना बनाई कार्यान्वयन गर्नू भनेर नेपाल सरकारलाई आह्वान गरेको वर्षौं बितिसक्दा पनि कार्यान्वयनको पक्ष फितलो छ । यस्तै स्थानीय सरकारले पनि बेइजिङ घोषणापत्रमा उल्लेख गरिएको महिला र स्वास्थ्य सम्बन्धी बुँदालाई केन्द्रमा राखी स्वास्थ्य सचेतनाका लागि स्वयंसेविकाहरूलाई परिचालन गर्नु जरुरी छ । स्वास्थ्य संकट पर्दा तथा खोपको बेला मात्रै स्वयंसेविका परिचालन गर्नेर् सरकारले अबका दिनमा महिलाको स्वास्थ्य समस्या न्यूनीकरण र निराकरण गर्न स्वास्थ्य सचेतना सम्बन्धी कार्यक्रमलाई प्राथमिकतामा राख्नु जरुरी छ । यसका लागि घरदैलो कार्यक्रम नै गर्नु जरुरी छ । यस्तै सरकारले स्वास्थ्य स्वयंसेविकाहरूलाई पूर्णकालीन बनाई थप तालिम दिनु आवश्यक छ । त्यतिले मात्र पुग्दैन, तालिम प्राप्त स्वास्थ्य स्वयंसेविकाहरूलाई स्वास्थ्य किट उपलब्ध गराई घरदैलो सेवामा पठाउन सके संघप्रतिको विश्वसनीयता मात्र बढ्दैन, दूरदराजका बिरामीहरूले पनि धेरै हदसम्म राहत पाउने देखिन्छ ।"
युक्रेनी प्रतिरक्षा शक्तिको अर्थ,"एक वर्ष नाघिसक्दा पनि रुस तथा युक्रेन युद्ध टुंगो लाग्ने लक्षण देखा परेको छैन । यसबीच विभिन्न चरणमा मिन्स्क (बेलारुस) तथा इस्तानबुल (टर्की) मा भएका शान्ति वार्ता परिणामविहीन रहे । युद्ध प्रारम्भ वर्षगाँठको पूर्वसन्ध्या २३ फेब्रुअरी २०२३ मा चीनले शान्ति प्रस्ताव अघि सार्यो तर रुसी सेनाको फिर्तीको विषयमा मौन रहेको भन्दै युक्रेनले सो प्रस्ताव स्विकारेन । यसबीचमा चिनियाँ राष्ट्रपति सी चिनफिङले मस्को भ्रमण गरे । रुसले चिनियाँ प्रस्तावको स्वागत गरेको छ । यद्यपि शान्तिको दिशामा कुनै ठोस कदम अघि बढेको देखिँदैन ।युद्धपीडित ८० लाखभन्दा बढी युक्रेनी शरणार्थीहरूले युरोपका विभिन्न राष्ट्रमा शरण लिइरहेका छन् । युक्रेनका भौतिक पूर्वाधार ध्वस्त भएका छन् । उसको अर्थतन्त्रको आकार खुम्चिएर अत्यन्त नाजुक अवस्थामा पुगेको छ । अमेरीका तथा पश्चिमा राष्ट्रले लगाएको प्रतिबन्धका बावजुद रुसी अर्थतन्त्र भने मौलाइरहेको छ । २४ फेब्रुअरी २०२२ मा युक्रेनको राजधानी किभलाई लक्षित गरी उत्तर, दक्षिण तथा पूर्व दिशाबाट रुसले मिसाइल, तोप तथा हवाईजहाजबाट गोला बर्साएर विशेष सैनिक कारबाही सुरु गरेको थियो । अत्यन्त छोटो अवधिमा रुसी सेना किभ प्रवेश गरेर युक्रेन नियन्त्रणमा लिन सफल हुने आकलन सुरक्षाविद्हरूको थियो । युद्धभूमिमा युक्रेनी सेना अत्यन्त बहादुरीका साथ भिड्दै छन्Ù रुसले युद्धको सुरुका दिनमा कब्जा जमाएर समायोजन गरेको कतिपय युक्रेनी भूभाग फिर्ता लिन सफल हुँदै छन् । पश्चिमा राष्ट्रहरू (अमेरिका, जर्मनी, ब्रिटेनसँगै रुसको सीमा जोडिएको पोल्यान्ड तथा रुमानिया) ले हतियार उपलब्ध गराएको हुनाले नै युक्रेनी सेनाले प्रतिकार गर्न सकेको धेरैको धारणा छ । आधुनिक हातहतियारले सज्जित सेना युद्धभूमिबाट सुइँकुच्चा ठोकेको घटनालाई अनदेखा गर्छ यस धारणाले । आफूभन्दा धेरै गुणा शक्तिशाली राष्ट्रको सैनिकसँग डटेर भिड्ने राष्ट्रहरू छन् । छिटफुट कारणले युद्धको चारित्रिक गुणमा समानता देखा पर्ने गर्छन् । तिनै समानताका आधारमा झन्डै ३६ वर्षपूर्व भारतले श्रीलंकामा शान्ति स्थापना का निमित्त गरेको सैनिक अभ्यासलाई यस आलेखमा प्रस्तुत गरिएको छ । श्रीलंका ४ फेब्रुअरी १९४८ मा स्वतन्त्रता हासिल गरेलगत्तै भारतीय छत्रछायाबाट अलग रहेर आफ्नै पहिचान कायम गर्न प्रयत्नशील रह्यो । दोस्रो राष्ट्रपति पदमा जुलियस रिचार्ड जयबर्दने निर्वाचित ( १९७८) भएपछि श्रीलंकाले नवउदारवादी अर्थतन्त्र अंगिकार गर्यो । दक्षिणपूर्वी एसियाली राष्ट्रहरूको संगठन आसियान को सदस्य हुने प्रयास गर्यो । विश्वकै अब्बल दर्जाको नौसेना बन्दरगाह बन्ने सम्भावना रहेको ट्रिन्कोमालीलाई अमेरिकी नौसेनालाई सुम्पन चाह्यो । आफूहरू उत्तरपूर्वी श्रीलंकाको आदिवासी भएको विश्वास त्यहाँका तमिलले गर्छन् । उनीहरूले समुदायको हित तथा उत्थानका निमित्त छुट्टै तामिल राज्य स्थापनाका लागि स्वतन्त्रतालगतै संघर्ष थालेका थिए । समयसँगै बहुसंख्यक सिंहला (कुल जनसंख्याको ७४ प्रतिशत) हावी भएको राज्यले तमिल समुदाय (९ प्रतिशत) लाई विभेद गर्न थाल्यो । तमिलविरुद्ध हिंसात्मक जातीय द्वन्द्वहरू भए । जातीय द्वन्द्वसँगै अलग तामिल राज्यको माग आन्दोलनमा परिणत भयो । आन्दोलनकारीमध्ये उग्रवादीले अलग तामिल राष्ट्रको निर्माण लक्षित पृथकतावादी सशस्त्र विद्रोह सुरु गरे । तमिल युवाहरू प्यालिस्टाइनी आतंकवादी संस्थाबाट सञ्चालित तालिम केन्द्रहरूमा प्रशिक्षित हुन थाले । तालिम प्राप्त गरेका पृथकतावादी श्रीलंकामा आतंक मच्चाउन सक्रिय भए । भारतका निम्ति श्रीलंकन तमिल आन्दोलन सुर्ताको विषय बन्यो । अन्तर्राष्ट्रिय कारणका रूपमा सुरक्षाको हिसाबले अत्यन्त महत्त्वपूर्ण छिमेकी राष्ट्र आफ्नो प्रभाव क्षेत्रबाट उछिट्टिनु जति चिन्ताको विषय थियो, त्यत्तिकै चिन्ता थियो पालक स्ट्रेट पारिका १२ लाख श्रीलंकन तमिलभन्दा तमिलनाडु प्रान्तका ५० लाख तमिलको । शताब्दिऔंदेखि दुवै राष्ट्रका तमिलबीच धार्मिक, सांस्कृतिक तथा पारिवारिक सम्बन्ध प्रगाढ छ । र उता, भारतीय तमिलले द्रविड आन्दोलन सञ्चालन गर्दै आएकाले यदि भारतीय तथा श्रीलंकन तमिल पृथकतावादी बृहत् तामिल राष्ट्र निर्माण उद्देश्य प्राप्तिका निमित्त अग्रसर भए भने भन्ने चिन्ता पनि भारतको देखिन्थ्यो । श्रीलंकाको सशस्त्र विद्रोहको उत्सर्ग थियो सन् १९८४ मा लिबरेसन तामिल टाइगर्स अफ इलम (एलटीटीई) ले वाणी जंगलमा गस्ती गर्न खटिएका सेनामाथि गरेको आक्रमण तथा सामूहिक हत्या । त्यसपछि श्रीलंका गृहयुद्धको चपेटमा फस्यो । विद्रोहीले तमिलनाडु राज्यमा शरण पाए । त्यहाँ आतंकवादी तालिम केन्द्रहरू स्थापना भए, तिनले हतियार सहयोग पाउन थाले । भारतीय अन्तर्राष्ट्रिय खुफिया एजेन्सी र ले देहरादूनस्थित सैनिक तालिम केन्द्रमा समेत उनीहरूलाई प्रशिक्षण दिन थाल्यो ।त्यसैबीच, भारत तथा श्रीलंकाबीच सन् १९८७ जुलाई २९ का दिन शान्ति सम्झौता सम्पन्न भयो । यसको दोस्रो दिन भारतीय शान्ति सेनाको अवधारणामा १० हजार सैनिक जत्था उत्तर श्रीलंकाको जाफ्नास्थित पलाले हवाई मैदानमा उत्रियो । उद्देश्य थियो लिबरेसन तामिल टाइगर्स अफ इलम (एलटीटीई) विद्रोही समूहको सैनिक अड्डा नियन्त्रणमा लिने तथा हतियार समर्पण गर्न बाध्य तुल्याउने । प्रधानमन्त्री राजीव गान्धीलाई भारतीय सेनाप्रमुख तथा र ले २४ घण्टाभित्र एलटीटीईले भारतीय सेनालाई हतियार सुम्पनेछ भन्नेमा विश्वस्त तुल्याएका थिए । उत्तरपूर्वी श्रीलंकामा तैनाथ हुँदै गरेका भारतीय शान्ति सेना (आईपीकेएफ) लाई बिनाअवरोध केही तामिल विद्रोही समूह जस्तै इलम पुपिल्स रेभोलुसनरी लिबरेसन फोर्स (ईपीआरएलएफ) तथा पुपिल लिबरेसन अर्गनाइजेसन अफ तामिल इलम (पलोट) ले हतियार सुम्पिए । एलटीटीईले पनि तामझामबीच जाफ्ना खेल मैदानमा केही थान हतियार समर्पण गर्यो । तर भारतीय नौसेनाले कब्जामा लिएको १३ एलटीटीई कार्यकर्तालाई श्रीलंकन सेनालाई बुझाउने आईपीकेएफको निर्णयपछि एलटीटीईले विद्रोह गर्यो । हतियार समर्पण गर्नुको बदलामा उसले भारतीय शान्ति सेनाविरुद्ध युद्ध घोषणा गर्यो । उत्तरपूर्वी श्रीलंकास्थित ८ जिल्ला (आमपराई, बाट्टिकोला, ट्रिन्कोमाली, मुलाइतिभु, किलोनोची, मनार, बबुनिया तथा जाफ्ना) मा छरिएका १ हजार ६ सय (अनुमानित) एलटीटीई गुरिल्लाको चुनौती सामना गर्न शक्ति विस्तार गर्दै आईपीकेएफले १ लाख ३ हजारभन्दा बढी सैनिकलाई युद्ध मैदानमा परिचालन गरेको थियो । आईपीकेएफको श्रीलंकन भूमिमा भएको ३१ महिना लामो उपस्थिति अत्यन्त हिंसात्मक रह्यो । एलटीटीईले आईपीकेएफ समर्थकको निर्मम हत्या गर्ने अभियानै सञ्चालन गर्यो । उसको आज्ञापालना नगर्ने सरकारी, अन्य विद्रोही समूहका नेताकार्यकर्तालगायत सर्वसाधारणको हत्या गर्ने रणनीति अख्तियार गर्यो । धम्काउने, जबर्जस्ती चन्दा असुली तथा सम्पत्ति कब्जा गर्ने कार्यलाई निरन्तरता दियो । आईपीकेएफकै नियन्त्रण क्षेत्रमा रहेका सरकारी अधिकारीलाई सुरक्षा दिन सकेन । फूलमाला तथा बाजागाजाका साथ स्वागत गर्ने तामिल सर्वसाधारण आईपीकेएफ उपस्थिति जनाएको महिना नपुग्दै पछुताउन थाले । आईपीकेएफले ध्वस्त पारेको भौतिक संरचनाको अभिलेख तयार छैन । जानकार भन्ने गर्थे, श्रीलंकन सेनाले विद्रोहीलाई निसानीमा राख्यो, भौतिक संरचना ध्वस्त पारेन । तर जुन समुदायको सुरक्षाका लागि आईपीकेएफ खटिएको थियो, त्यही समुदाय उसबाट असुरक्षित रह्यो । इन्डियन पिस किपिङ मिसनको नाम परिवर्तन गरेर तामिलहरूले इन्नोसेन्ट पिपुल किलिङ फोर्स भन्न थाले । आईपीकेएफले जाफ्ना अस्पताल, बदम राची, चाभा कचेरीजस्ता स्थानमा गरेको सामूहिक हत्यालाई तामिलहरूले अमेरिकी सेनाले भियतनाममा गरेको सर्वसाधारणको हत्यासँग तुलना गर्छन् । अन्ततः भारतीय सेना अत्यन्त लज्जास्पद हार बेहोरेर श्रीलंकाबाट पलायन हुन बाध्य भयो । निर्वाचित राष्ट्रपति प्रेमदासाको मेरो भूमिबाट विदेशी सैनिक फिर्ता नहुन्जेल शपथग्रहण गर्दिन भन्ने प्रण आईपीकेएफका लागि वरदान साबित भयो । भारतीय सैनिक सेना बिनातयारी श्रीलंका गएको थियो । पलाले हवाई अड्डामा अवतरण भएको आईपीकेएफ कमान्डरसँग जाफ्ना सहरको भौगोलिक नक्सा थिएन । गुगल म्याप पूर्वको त्यो कालखण्डमा जाफ्नाको सडकसडक सञ्जालप्रतिको अनभिज्ञता कति घातक भयो होला, कल्पना गर्न सकिन्छ । राशनपानीको उचित व्यवस्था थिएन । स्थानीय व्यापारीसँग खाद्यान्न र आउनेजाने ट्रकबाट खोसिएका माछा खानुपरेको थियो । अधिकांश श्रीलंकन तमिल शान्तिप्रेमी हुने गर्छन् । तमिल राष्ट्र उनीहरूको कल्पनाबाहिरको विषय थियो । स्वतन्त्र नागरिकको हैसियतमा श्रीलंकाको नागरिक हुँदा प्राप्त गरेको लाभबाट उनीहरू गौरवान्वित थिए । तिनको अनुभवमा विदेशी सेना स्वदेशीभन्दा अत्याचारी प्रमाणित भयो । यसको मतलब के हो भने, शक्तिशाली राष्ट्रको सेनाले आक्रमण गरेर केही भूभाग आफ्नो कब्जामा लिन सक्छ । तर त्यस्तो सेनालाई आफूले कब्जामा लिएको भूमिप्रति मोह हुँदैन । जबकि राष्ट्रवासीका लागि त्यो भूमिले पहिचान दिन्छ, स्वतन्त्रता दिन्छ तथा यो मेरो देश भन्ने अधिकार दिन्छ । विदेशी सेना वास्तवमा आदेशको पालना गर्दै अर्को राष्ट्रको सार्वभौमिकता हनन गर्दै पुगेका हुन्छन् । युद्धसँग तिनको कुनै अपनत्व हुँदैन । आक्रमणकारीविरुद्ध लड्ने सेना लगायत सर्वसाधारणका निमित्त स्वाधीनता तथा स्वतन्त्रता अत्यन्त प्यारो हुन्छ । उनीहरूको मनोबल उच्च तुल्याउन सक्षम नेतृत्वले जुनसुकै मूल्य चुकाएर पनि स्वतन्त्रता कायम गर्न कटिबद्ध तुल्याउँछन् । विवादित छविका पाँचौं राष्ट्रपति पेट्रो पोरोशेंकोले रुसी आक्रमण तथा क्रिमियाको विलयविरुद्ध जनपरिचालन गर्न सकेनन् । तिनका उत्तराधिकारी राष्ट्रपति जेलिनिस्की फरक साबित भएका छन् । पदभार सम्हालेको तीन वर्ष नपुग्दै रुसले गरेको हमला डटेर सामना गर्न अग्रसर छन् । एक साधारण हास्य कलाकारले अभूतपूर्व साहस देखाएर आक्रमणकारीविरुद्ध देशवासी विशेष गरी सुरक्षाकर्मीलाई एक ढिक्का पार्न सफल भएका छन् । र आजको विश्वमा एक लोकप्रिय नेतामा दर्ज भएका छन् ।"
मन्त्रालय भागबन्डामा खटपट,"(मकवानपुर)सत्तारूढ दलबीच मन्त्रालय भागबन्डाको विषयमा सहमति नहुँदा वाग्मती प्रदेश सरकार विस्तार अन्योलमा परेको छ । मन्त्रिपरिषद् विस्तारको विषयमा प्रदेशमा प्रतिनिधित्व गर्ने सत्तासाझेदार दलबीच पटकपटक वार्ता भए पनि हालसम्म ठोस सहमति हुन सकेको छैन । हाल प्रदेशका ७ वटा मन्त्रालय मन्त्रीविहीन अवस्थामा रहेका छन् । प्रदेशमा रहेका ११ मन्त्रालयमध्ये ४ वटामा मात्रै मन्त्री रहेका छन् । राष्ट्रपतिको निर्वाचनसँगै बदलिएको सत्ता समीकरणसँगै प्रदेशमा कांग्रेस र एकीकृत समाजवादीलाई समेट्न मुख्यमन्त्री जम्कट्टेललाई हम्मेहम्मे परेको छ ।फागुन १३ मा राप्रपाका र चैत १० मा एमालेका मन्त्रीहरूले राजीनामा दिएपछि माओवादी नेतृत्वको मन्त्रिपरिषद् ४ सदस्यमै रहेको छ । प्रदेश सरकारमा मुख्यमन्त्रीसहित माओवादी केन्द्रका मन्त्री मात्र रहेका छन् । प्रदेशको आन्तरिक मामिला तथा कानुनमन्त्रीमा गंगानारायण श्रेष्ठ, सामाजिक विकासमन्त्रीमा कुमारी मोक्तान र भौतिक पूर्वाधारमन्त्रीमा युवराज दुलाल रहेका छन् । मुख्यमन्त्री शालिकराम जम्कट्टेलले एकदुई दिनभित्रमै मन्त्रिपरिषद् विस्तारले पूर्णता पाउने दाबी गरेको दुई हप्ता बितिसकेको छ । सत्तारूढ दलका सांसदले केन्द्रले भागबन्डाको विषय टुंगो नलगाएका कारण ढिलो हुँदै आएको बताए पनि प्रदेश तहमा बसेको करिब आधा दर्जनभन्दा बढी बैठक निष्कर्षविहीन अवस्थामा टुंगिएको छ । प्रदेश सरकारको नेतृत्वमा आलोपालो, मन्त्रालय र संसदीय समितिको भागबन्डाको विषयमा प्रदेशमा दलहरूवीच मतभेद कायमै रहँदा सरकार विस्तारलाई छिट्टो टुंग्याउन मुख्यमन्त्री जम्कट्टेलले र वाग्मती प्रदेश संसदीय दलका नेता बहादुरसिं लामाले कार्यदल बनाएर मन्त्रालय भागबन्डाको टुंगो लगाउने प्रयास गरेका थिए । कार्यदलको बैठक ५ पटकसम्म बस्दासमेत सहमति नभएपछि ठोस सहमति गर्न भनेर मुख्यमन्त्री काठमाडौं पुगेको पनि तीन दिन बितिसकेको छ ।प्रदेशमा ११ वटा मन्त्रालय रहेकोमा कांग्रेसले ६, नेकपा (एकीकृत समाजवादी) ले ३ र हाम्रो नेपाली पार्टीले १ मन्त्रालयमा दाबी गरेका छन् । माओवादीले लिइरहेको ४ वटासहित सरकारबाहिर रहेका ३ दलले ९ वटा मन्त्रालयमा दाबी गरेपछि सत्तारूढ दलबीच मन्त्रालय भागबन्डामा समस्या भएको स्रोतले जनाएको छ ।कांग्रेसभित्र मन्त्रीका आकांक्षी धेरै भएपछि त्यसको असर सरकार विस्तारमा देखिएको हो । कांग्रेस नेतृत्वले मन्त्रालय संख्याको विषयमा केन्द्रीय निर्देशन कुररिरहेका छौं भनेका कारण मन्त्रिपरिषद् विस्तारमा ढिलाइ हुन पुगेको हो । मुख्यमन्त्री जम्कट्टेलले आफूनिकट सांसदहरूलाई सरकारको नेतृत्व आलोपालो गर्ने विषयमा केन्द्रले गरेको निर्णयअनुसार अगाडि बढ्न आफू तयार रहेको जानकारी गराएका छन् । मुख्यमन्त्री जम्कट्टेलले दुई पटक गरेर मन्त्रिपरिषद् विस्तार गर्ने प्रस्ताव सत्तारूढ दलको वैठकमा पेश गर्दा समेत दलहरूले मन्त्री बन्ने सांसदको नाम उपलपब्ध गराएका छैनन् ।"
जहाँ निःशुल्क डायलसिस गर्न पालो कुर्नु पर्दैन,"(सिन्धुली)संघीय राजधानी काठमाडौं, धरानलगायत देशका विभिन्न स्थानमा मिर्गौलाका बिरामीले डायलसिस सेवा लिन अस्पतालमा महिनौं कुर्नुपर्ने समाचार बाहिरिँदा सिन्धुलीमा भने डायलसिस युनिटले बिरामी कुरिरहेको छ । सिन्धुलीको कमलामाई नगरपालिका६ को शिवनगरमा रहेको होमोडायलासिस युनिट उपचारका लागि बिरामी नहुँदा बेलाबेलामा बन्दसमेत हुने गरेको छ । यतिखेर डायलसिस गर्ने बिरामी ७ जना मात्र छन् । तीमध्ये २ जनाको मात्र सातामा तीन पटक डायलसिस हुन्छ । सिन्धुली अस्पतालले महिनाअघिदेखि डायलसिस युनिट बनाएर संचालनमा ल्याएको हो । सिन्धुली अस्पताल विकास समितिका अध्यक्ष सतीषचन्द्र ढकालका अनुसार डायलसिस गर्ने बिरामी कम भएकाले बेलाबेलामा बन्द भएको हो । बिरामी नभएपछि स्वास्थ्यकर्मीलाई युनिट खुला राखेर बस्नु भन्ने काम नगरेको उनको भनाइ थियो । सेवा लिने बिरामी भएमा सिन्धुली अस्पतालमै जानकारी हुने अध्यक्ष ढकालको भनाइ थियो । उनले भने, डायलसिस सेवा समयमै लिन सिन्धुली आउनुहोस् । यहाँ पालो कुरेर बस्नुपर्दैन । मिर्गौलाको डायलसिस सेवा लिनुपर्ने बिरामीले अब ठूलो धनराशि खर्चिएर राजधानी धाइरहनु नपर्ने अस्पतालका व्यवस्थापक विमल श्रेष्ठले बताए । पूर्वी पहाड र तराईका जिल्लाबाट आउने बिरामीलाई सिन्धुली पायक पर्ने ठाउँ हो । तीनवटा ठूला बीपी, पुष्पलाल र मदन भण्डारी राजमार्गको केन्द्रमा रहेको सिन्धुलीमा तराईका जिल्ला सर्लाही, महोत्तरी, रौतहट, धनुषाको उत्तरी भेगका साथै रामेछाप, दोलखा, ओखलढुंगालगायत जिल्लाका डायलसिस गर्नुपर्ने बिरामीलाई अझ सहज हुने व्यवस्थापक श्रेष्ठले बताए । सिन्धुली युनिटमा आए डायलसिस गर्न एक दिन पनि कुर्नु नपर्ने उल्लेख गरे । दक्ष स्वास्थ्यकर्मी पर्याप्त नहुन्जेल दिनमा ८ जनाको डायलसिस दुई सिफ्टमा हुने डा अर्पणा कार्कीले बताइन् । पाँचवटा मेसिनबाट पर्याप्त जनशक्ति भएमा १५ जना बिरामीको दैनिक डायलसिस गर्न सकिने उनको भनाइ थियो । एक जना बिरामीको डायलसिस गर्न चार घण्टा समय लाग्ने अस्पतालले जनाएको छ ।वाग्मती प्रदेश सरकारले करिब १ करोड खर्चिएर ९ महिनाअघि नै पाँचवटा डायलसिस मेसिन र उपकरण उपलब्ध गराएको भए पनि दक्ष चिकित्सक र स्वास्थ्यकर्मीको अभावमा सञ्चालनमा आउन सकेको थिएन । डा कार्की र दुई जना स्टाफ नर्सले तालिम प्राप्त गरेपछि सेवा सुरु भएको हो । मानव अंग प्रत्यारोपण केन्द्रले चिकित्सक र स्वास्थ्यकर्मीलाई तालिम प्रदान गरेको थियो । अस्पताल विकास समितिले डायलसिस सेवा सुरु गर्न दुई महिनाका लागि दुई लाखको औषधि खरिद गरेको छ । डायलसिस युनिटको सूचीकरण दर्ता नभएसम्मका लागि औषधिको व्यवस्था सिन्धुली अस्पतालले गर्नुपर्ने उनको भनाइ थियो । एक पटक डायलसिस गर्दा प्रतिबिरामी दुई हजार पाँच सयको हाराहारीमा खर्च हुने अस्पतालले जनाएको छ । बिरामीले कुनै पनि शुल्क तिर्नु पर्दैन ।"
कर छुटदेखि स्प्रेड दर घटाउनेसम्मका नीति,"कर चुक्ता नसकेका उद्योग, व्यवसायलाई जरिवाना मिनाहा, बक्यौता कर किस्ताबन्दीमा तिर्ने सुविधासरकारी सेवा प्रवाह छिटोछरितो बनाउन अनलाइन प्रणाली, टाइम कार्ड र टोकनको व्यवस्था नागरिकता, राष्ट्रिय परिचयपत्र, राहदानी, सरकारी अस्पताल, यात्रुवाहक सवारी साधन, ठेक्कापट्टालगायत सेवामा लाइन हटाइने रुग्ण उद्योगलाई पुनः सञ्चालन गर्न विशेष प्याकेज र औद्योगिक सुरक्षाको व्यवस्था आमसञ्चार क्षेत्रका कम्पनीलाई अन्य उद्योगसरह सुविधा कृषि उपजको उत्पादन बढाउन कृषिको आधुनिकीकरण, यान्त्रिकीकरण र व्यावसायीकरण किसान कार्ड र किसानलाई योगदानमा आधारित पेन्सन योजना साना तथा लघु जलविद्युत् आयोजनाबाट उत्पादित बिजुली सरकारले किनिदिने ५ वर्षसम्म बिग्रेभत्केको मर्मतसम्भार निर्माण कम्पनीले नै गर्नुपर्ने २० युनिटभन्दा कम बिजुली प्रयोग गर्नेलाई महसुल नलाग्ने, ५० युनिटसम्म उपभोग गर्नेलाई महसुल घटाइने"
१८६६ अंकमा झर्यो सेयर बजार,"काठमाडौं (कास) साप्ताहिक कारोबारको अन्तिम दिन बिहीबार सेयर बजार घटेर १८६६ अंकमा अडिएको छ । अघिल्लो दिन ८ अंक बढेको बजार बिहीबार ८ अंक नै घट्यो । कारोबार रकम बुधबारको तुलनामा १० करोड बढेको छ भने ९१ अर्ब २७ करोडको कारोबार भयो । ४३ कम्पनीको मूल्य बढ्दा १७२ को घटेर ३ को स्थिर रह्यो ।बैंकिङ ०५४, निर्जीवन पबमा १६९ तथा व्यापार उपसमूह ४ अंक बढे । विकास बैंक ४२, फाइनान्स २२, होटल तथा पर्यटन ९, जलविद्युत् २८, जीवन बिमा १८, उत्पादन १९, माइक्रोफाइनान्स १३ र अन्य उपसमूह १० अंक घटे । कालिञ्चोक दर्शनको मूल्य सबैभन्दा धेरै १० प्रतिशत बढ्यो भने सामलिङ पावरको सबैभन्दा धेरै ७४ प्रतिशत घट्यो । कारोबार रकमका आधारमा शिवम् सिमेन्ट, नेपाल पुनर्बिमा कम्पनी, नबिल बैंक, हिमालयन डिस्टिलरी र एनआईसी एसिया बैंक क्रमशः अगाडि रहे ।"
स्याटेलाइट इन्टरनेट सेवा विस्तारको होड,"(काठमाडौं)अमेरिकी अर्बपति इलन मस्कको कम्पनी स्पेस एक्सले बुधबार एकैचोटि ५६ वटा स्टारलिंकका भूउपग्रह (स्याटेलाइट) अन्तरिक्षमा पठाएको छ । फाल्कन ९ रकेटमार्फत पठाइएका यी स्याटेलाइटसँगै स्पेस एक्सले हालसम्म ३ हजार ८ सय ५८ स्याटेलाइट अन्तरिक्षको लो अर्थ अर्बिटमा पठाइसकेको छ । स्टारलिंक र स्पेस एक्सको यो आक्रामक प्राविधिक पहलले स्याटेलाइट इन्टरनेट सेवामा बढ्दो प्रतिस्पर्धाको अवस्थालाई झल्काउँछ । यही साता स्टारलिंकको प्रतिस्पर्धी बेलायती कम्पनी वनवेबले पनि भारतीय अन्तरिक्ष संस्था (इस्रो) को सहयोगमा आफ्ना ३६ वटा भूउपग्रहलाई अन्तरिक्षमा पठाएको थियो । अहिलेसम्म वनबेवले यस पटकको समेत गरेर जम्मा ५ सय ८२ वटा स्याटेलाइट अन्तरिक्षमा पठाइसकेको छ । यो कदमसँगै स्याटेलाइट इन्टरनेट सेवा विश्वभर विस्तार गर्न आफू सक्षम हुने वनवेबको दाबी छ । वनवेब र स्टारलिंक मात्रै होइन, स्याटेलाइट इन्टरनेट सेवाको विस्तारका लागि ह्युजेजनेट, भायास्याटेलगायत कम्पनी पनि प्रतिस्पर्धामा छन् । नेपालको स्याटेलाइट दूरसञ्चार क्षेत्रमा पनि पछिल्लो समय स्टारलिंक प्रवेश गर्ने तयारीमा गरेको चर्चा छ । नेपाली बजारमा सेवा विस्तार गर्न खोज्ने यो एक मात्र कम्पनी भने होइन । वनवेबले भारतलगायत विश्वबजार र विशेषगरी हिमाली क्षेत्रमा आफ्नो सेवा प्रवर्द्धन गर्ने योजना हालसालै सार्वजनिक गरेसँगै नेपालसमेत दक्षिण एसिया क्षेत्रमा स्याटेलाइट इन्टरनेट सेवाको प्रतिस्पर्धा रोचक बनेको छ । हाल स्टारलिंक र वानबेव दुवैका प्रतिनिधिले नियामक नेपाल दूरसञ्चार प्राधिकरणसँग स्याटेलाइट टेलिकम्युनिकेसन (स्याटेकम) सम्बन्धी नेपालका नियमकानुनबारे अनौपचारिक रूपमा जानकारी लिइरहेका छन् । इन्टरनेट कनेक्टिभिटी त्यति प्रभावकारी नभएका हाम्रा कतिपय उच्च हिमाली भेगमा उनीहरूले स्याटेलाइट सेवा उपयुक्त हुने देखेर अग्रसरता लिएको हुन सक्छ, प्राधिकरणका अध्यक्ष पुरुषोत्तम खनाल भन्छन्, अमेरिकास्थित स्टारलिंकका प्रतिनिधिले मसँग अनलाइनमा कुराकानी गरेका थिए । वानबेवले पनि आधिकारिक रूपमा अप्रोच गरेको छैन तर विभिन्न कार्यक्रमहरूमा अनौपचारिक कुराकानीका क्रममा उनीहरूले इच्छुक भएको बताउने गरेका छन् ।नेपालको स्याटेलाइट इन्टरनेट बजारमा विदेशी लगानीका कम्पनीको प्रवेश त्यति सहज भने छैन । दूरसञ्चार क्षेत्रमा विदेशी लगानी ल्याउन कानुनी बाध्यात्मक व्यवस्था रहेको र त्यसलाई स्वीकार गरे सेवा प्रदायकहरू आउन समस्या नहुने प्राधिकरणका अध्यक्ष खनाल बताउँछन् । नेपालको दूरसञ्चार नीति ०६० को दफा ५६२ मा विदेशी लगानीका लागि कम्तीमा २० प्रतिशत स्वदेशी सहभागिता हुनुपर्नेछ भनेर स्पष्ट व्यवस्था गरिएको छ, उनी भन्छन्, अर्बिटको कुरा संवेदनशील हुन्छ, हामी २० प्रतिशतमा आउन सक्दैनौं, नेपालले त्यो हटाउन सक्छ कि भनेर सोध्नुभएको थियो । स्याटेलाइट इन्टरनेट सेवामा उहाँहरूको खर्बौं खर्च हुने र बोर्डमा प्रतिनिधित्व गर्ने २० प्रतिशत स्वदेशी लगानीकर्ताका कारण कुनै निर्णय हुन सकेन भने गाह्रो हुन्छ भन्नेमा उहाँहरूको चासो थियो ।हाल स्याटेलाइट इन्टरनेट सेवा विश्वका विभिन्न भागमा सुरु भइसकेको छ । सन् २०२० मा अमेरिकाबाट सुरु भएको स्टारलिंकको सेवा अहिले अरू ४६ देशमा पुगिसकेको कम्पनीको वेबसाइटमा उल्लेख छ । ती देश क्यानडा, बेलायत, जर्मनी, अस्ट्रेलिया, न्युजिल्यान्ड, जापान, युक्रेन, इरानलगायत हुन् । सन् २०२३ मा औपचारिक रूपमा सुरु हुने तयारीमा रहेको वनवेबमा बेलायती सरकार र चर्चित व्यवसायी भारती मित्तलको पनि लगानी छ । विशेषगरी संयुक्त राज्य अमेरिकाका विभिन्न राज्यमा आफ्नो सेवा विस्तार गरेको ह्युजेजनेट कम्पनीको स्याटेलाइट इन्टरनेट पोर्तोरिको, ब्राजिल, भारत र युरोपका केही भागमा उपलब्ध छ । भायास्याटे नामक कम्पनीको ब्रोडब्यान्ड स्याटेलाइट इन्टरनेट भने अमेरिकाकै विभिन्न राज्य र पोर्तोरिकोमा समेत उपलब्ध रहेको कम्पनीको दाबी छ । स्याटेलाइट इन्टरनेट सेवा प्रदायकहरूले अन्तरिक्षको तल्लो तह अर्थात् लो अर्थ अर्बिटमा राखिएका आफ्ना भूउपग्रहहरूमार्फत द्रुत गतिको इन्टनेटर सेवा प्रदान गर्छन् । यस्तो सेवा विशेषगरी तारसहितको फाइबर इन्टरनेट नपुगेका, दुर्गम भेगका लागि बढी उपयोगी हुने बताइन्छ । हाई अर्थ वा जियोसिन्क्रोनस अर्बिट पृथ्वीको सतहभन्दा ३५३६ हजार किमिभन्दा माथि हुन्छन् भने लोअर अर्थ अर्बिटमा राखिएका स्याटेलाइट १२१५ सय किमि मात्रै माथि हुन्छन्, खनालले भने, त्यसले गर्दा लोअर अर्थ अर्बिट स्याटेलाइटको क्षमता जमिनमा बढी हुन्छ, बढी स्पिड हुन्छ । उनका अनुसार उच्च हिमाली क्षेत्रमा स्याटेलाइट इन्टरनेट विशेष उपयोगी हुन सक्छ । हालसम्मको सबैभन्दा ठूलो स्याटेलाइट इन्टरनेट कम्पनी मानिएको स्टारलिंकको बजार मूल्य १ सय अर्ब डलरभन्दा माथि रहेको आकलन गरिन्छ । मासिक १ सय १० अमेरिकी डलरमा सेवा उपलब्ध गराउने स्टारलिंकका ग्राहकको संख्या हेर्दा यसले वर्षको ५० करोड डलर हाराहारीमा आम्दानी गर्ने अनुमान सीएनबीसीको छ । लगभग ४ अर्ब डलर बजार मूल्य रहेको ह्युजेजनेटको स्याटेलाइट इन्टरनेट सेवाको मासिक शुल्क ५० डलरदेखि ४५० डलरसम्म छ । सन् २०२२ मा बेलायती कम्पनी इन्मरस्याटेलाई ७ अर्ब डलरमा खरिद गरेको भायास्याटेले ६५ डलरदेखि १७० डलर प्रतिमहिनासम्मका योजना ल्याएको छ ।मरुभूमि, जंगल, पहाड, हिमाल सबैतिर सेवा बढाउने भन्दै इन्टरनेट सेवा नपुगेका ठाउँमा पुग्ने घोषणा गरेको वनवेबले दक्षिण एसियाली बजारमा ध्यान बढाएको अनुमान गर्न सकिन्छ । भारतीय व्यावसायिक समूह मित्तलको समेत लगानी रहेको यस कम्पनीले दक्षिण एसियालगायत उत्तर अमेरिका, मध्यपूर्व, अफ्रिकामा बजार विस्तार आफ्नो प्राथमिकतामा रहेको उल्लेख गरेको छ । यस्तै स्टारलिंकको वेबसाइटमा पनि नेपाललगायत दक्षिण एसियाली देशमा सन् २०२३ भित्र उक्त सेवा उपलब्ध हुने उल्लेख छ ।"
अर्थ संक्षेप,"ग्रोथएक्स एभरेस्ट एक्सेलेटरमा छानिए १० स्टार्टअप काठमाडौं (कास) नेपाल उद्योग परिसंघ, टिम भेन्चर्स, नेपाली युवा उद्यमी मञ्च र स्टार्टअप रेसो इन्डियाले आयोजना गरेको ग्रोथएक्स एभरेस्ट एक्स्लेटर कार्यक्रममार्फत १० स्टार्टअप छानिएका छन् । नेपालमा उच्च सम्भावित प्राविधिक स्टार्टअप र एसएमईहरूका लागि आयोजित कार्यक्रममा सुरुमा १० वटा स्टार्टअप कम्पनी छानिएको परिसंघले जनाएको छ । छानिएका स्टार्टअपमा फोकसवान पेमेन्ट सोलुसन्स, राइट टिम्स, खेती भेन्चर्स, वाइज्याक सोलुसन्स, इन्ग्रेल्स, डक्टर्स अन कल, बिहेनेपाल, कारखाना, डेलिस डाइरिज र सेभेन मल्टी ट्रेडिङ छन् । छानिएका स्टार्टअप कम्पनीलाई ग्रोथएक्स एभरेस्ट एक्सेलेटरमार्फत आगामी तीन महिनासम्म मेन्टरसिप, बजार पहुँचका लागि भारत भ्रमण लगिने परिसंघले जनाएको छ । भारतमा लगानीकर्ता तथा कर्पोरेट सम्बन्ध विस्तारमा सहजीकरण प्रदान गरिने बताइएको छ । नयाँ वर्षमा बजाजको छुट अफरकाठमाडौं (कास) बजाजले नववर्ष २०८० क्याम्पेन सार्वजनिक गरेको छ । यसअन्तर्गत बजाजका कुनै पनि आधिकारिक डिलरबाट मोटरसाइकल किन्ने २५ जना ग्राहकले २५ प्रतिशतसम्म डाउन पेमेन्ट, १० हजार रुपैयाँसम्मको स्योरसट नगद छुट तथा एक किलो चाँदी जित्ने मौका पाउने कम्पनीले जनाएको छ । यसैबीच बजाजले नेपालमा सवारीसाधन बेच्न थालेको २५ वर्ष पूरा भएको छ । सन् १९९८ मा नेपाली बजारमा प्रवेश गरेको बजाजको आधिकारिक वितरक हंसराज हुलासचन्द एन्ड कम्पनी प्रालि हो । यो २५ वर्षसम्मको यात्रामा ८ लाखभन्दा बढी सवारीसाधन बिक्री भएको कम्पनीले जनाएको छ । हाल बजाजका बाइकहरू पनि नेपालमै एसेम्बल हुने गरेका छन् । हुलास अटो क्राफ्टले नेपालमै बजाज मोटरसाइकल एसेम्बल गर्दै आएको छ । बजारमा साओमीको रेडमी १२ सी काठमाडौं (कास) ग्लोबल टेक्नोलोजी लिडर साओमीले रेडमी १२ सी नेपाली बजारमा सार्वजनिक गरेको छ । मेडिएटेक हेलियो जी ८५ प्रोसेसरद्वारा सञ्चालित फोनको डिजाइनमा नयाँ स्तर थपिएको साओमी नेपालका कन्ट्री जनरल म्यानेजर अमितकुमार पन्डाले बताए । यसमा ५००० एमएएच पावरको ब्याट्री उपलब्ध छ । ६७ इन्चको डिस्प्ले रहेको फोनमा ५० एमपीको प्रमुख क्यामेरा छ । फ्रन्ट क्यामेरा ५ एमपीको छ । दुई सिम चल्ने फोन तीन स्टोरेज भेरियन्टमा उपलब्ध छ । ३ र ३२ जीबीमा मूल्य १३ हजार ४९९ रुपैयाँ, ४ र ६४ जीबीमा १४ हजार ४ सय ९९ रुपैयाँ, ६ र १२८ जीबीमा १६ हजार ९९९ रुपैयाँ मूल्य तोकिएको कम्पनीले जनाएको छ ।हिमाल सफाइ अभियानमा कोकाकोलाकाठमाडौं (कास) नेपाली सेनाको नेतृत्वमा हिमाल बचाउने प्रयास नारासहित आयोजित चौथो हिमाल सरसफाइ अभियानमा कोकाकोला फाउन्डेसनले डोनरको रूपमा सहकार्य गरेको छ । हिमालहरूमा पर्वतारोहीले छाडेको र जम्मा भएको फोहोर सफा गरेर हिमालको पवित्रता जोगाउने अभियानको उद्देश्य रहेको सेनाले जनाएको छ । सगरमाथा, ल्होत्से, अन्नपूर्ण र वरुण गरी ८ हजार मिटरभन्दा अग्ला हिमाल सरसफाइ गरिनेछ । चैत १४ देखि जेठ २२ सम्म सञ्चालन हुने अभियानमा करिब ३५ टन फोहोर संकलन हुने अनुमान छ ।"
भक्तपुर पर्यटन तथा व्यापार महोत्सव सुरु,"भक्तपुर (कास) नयाँ वर्ष तथा बिस्काः जात्राका अवसरमा आयोजित सातौं भक्तपुर औद्योगिक, सांस्कृतिक, पर्यटन तथा व्यापार महोत्सव सुरु भएको छ । औद्योगिक शान्ति नेपाल संस्था, मध्यपुर ब्वाइज ब्यान्डको आयोजना र भक्तपुर जिल्ला खेलकुद विकास समितिको सहकार्यमा बिहीबार महोत्सव सुरु भएको हो । मेला उद्घाटन गर्दै कृषि तथा पशुपन्छी विकासमन्त्री वेदुराम भुसालले मेला र महोत्सवले स्थानीय कृषि उत्पादनलाई प्राथमिकता दिनुपर्नेमा जोड दिए । ५१ प्रतिशत किसान भएको देशमा कृषि उत्पादन आयात गर्नु दुःखद भएको उनको भनाइ छ । पछिल्लो समय कृषि उत्पादनमा कमी आउँदा करिब २४ प्रतिशत मात्रै कृषि उत्पादनले राष्ट्रिय आयमा योगदान गरेको उनले बताए । महोत्सवमा दैनिक उपभोग्य सामग्री, खाद्यान्न, विभिन्न्न प्रकारका लत्ताकपडासहित करिब २ सय स्टल राखिएको छ ।"
युक्रेनलाई रोक्न खोज्दा फिनल्यान्ड नाटोतिर,"(काठमाडौं)उत्तरी युरोपमा अवस्थित नर्डिक मुलुक फिनल्यान्डले चैत २१ मा उत्तर एट्लान्टिक सन्धि संगठन (नाटो) को सदस्य लिएसँगै विश्व भूराजनीतिमा नयाँ तरंग ल्याएको छ । एउटा छिमेकी युक्रेनले नाटोको सदस्यता लिन खोज्दा आक्रमण थालेको रुसले अर्को छिमेकी फिनल्यान्डले सदस्यता लिँदा भने रोक्न सकेन ।फिनल्यान्डले सन् १९४८ मा तत्कालीन सोभियत संघसँग गरेको मैत्रीपूर्ण सम्झौता लाई तोड्दै नाटोको सदस्यता लिएको हो । यसले उत्तरपूर्वी युरोपको सुरक्षा परिदृश्यमा ठूलो परिवर्तन आएको छ । फिनल्यान्डको प्रवेशसँगै अब नाटोको सदस्यता संख्या ३१ पुगेको छ । भविष्यमा फिनल्यान्डलाई केही संकट परेमा रुसको सीमा क्षेत्रमा अमेरिकासहित ३१ मुलुकका सेना सहयोगका लागि उभिन आउने बाटो खुलेको छ । नाटोको सदस्य भएपछि फिनल्यान्डको सार्वभौमिकताको रक्षा गर्ने जिम्मा अब नाटोको बनेको छ, जसले रुसलाई थप सशंकित पारेको छ ।संसारको सबैभन्दा खुसी मुलुकको सूचीमा शीर्ष १० भित्र रहेको फिनल्यान्ड नाटोको सदस्यता लिएपछि थप खुसी होला वा भविष्यमा थप संकटमा पर्ला भन्नेबारे हेर्न बाँकी नै छ । रुसको उत्तरपश्चिमी छिमेकी फिनल्यान्डको नाटोमा प्रवेश गर्ने निर्णयले धेरैलाई चकित पारेको छ । रुस र फिनल्यान्डको १ हजार ३ सय ४० किलोमिटर सीमा जोडिएको छ । फिनल्यान्डबाट रुसको चर्चित सहर सेन्ट पिटर्सबर्ग नजिक पर्छ, जुन रुसी राष्ट्रपति भ्लादिमिर पुटिनको जन्मेस्थान हो । सेन्ट पिटर्सबर्ग र फिनल्यान्डको राजधानी हेल्सिन्कीबीचको दूरी ३०० किलोमिटर मात्रै छ । फिनल्यान्डले उत्तरपश्चिम युरोप र रुसलाई जोड्छ । उक्त क्षेत्रलाई सुरक्षाको दृष्टिकोणबाट संवेदनशील पनि मानिन्छ । रुसले फिनल्यान्डको सीमाक्षेत्रमा सुरक्षा फौजलाई प्राथमिकतासाथ तैथान गर्दै आएको छ । फिनल्यान्ड नाटोमा सहभागी भएसँगै सम्बन्ध चिसिने र सीमा क्षेत्रमा दुई पक्षबीच द्वन्द्व हुन सक्ने आकलन गरिएको छ ।पछिल्लो समय अर्को नर्डिक देश स्विडेनले पनि नाटोको सदस्यता लिन पहल गरिरहेको छ । नाटोकै सदस्यहरू टर्की र हंगेरीले विरोध जनाएपछि स्विडेन नाटोमा सदस्य हुन पाएको छैन । यसरी हेर्दा युरोपमा नाटोको सदस्यता लिने होड बढ्न थालेको छ । रुसको आक्रमण हुने डरले नाटोको सदस्यता लिन युरोपेली मुलुक हच्किनुपर्ने हो तर रुसयुक्रेन युद्धले नाटोको संख्या झन् बढाएको देखिन्छ । युक्रेनलाई सुरक्षात्मक गठबन्धन संस्था नाटोमा सामेल नहुन दिएको सुझाव बेवास्ता गर्दै युक्रेनले सदस्यता लिने घोषणा गरेपछि सन् २०२२ को फेब्रुअरीमा आक्रमण गरेको थियो । त्यसयता लगातार रूपमा दुई मुलुकबीच द्वन्द्व चलिरहेको छ । पश्चिमा मुलुकको सहयोग पाएको युक्रेन तथा चीन, भारत र इरानजस्ता मुलुकको साथ पाएको रुसबीच एक वर्षभन्दा बढी समयदेखि लगातार युद्व चलिरहेको छ ।भूराजनीतिक जानकार नारायण अधिकारी फिनल्यान्डको नाटोमा प्रवेश गरेसँगै त्यस क्षेत्रको भूराजनीतिक परिवेशमा परिवर्तन आउने बताउँछन् । युक्रेनमा रुसको आक्रमणपछि फिनल्यान्डले आफ्नो राष्ट्रिय सुरक्षामाथि खतरा उत्पन्न भएको महसुस गर्न पुग्यो, रुसले आफ्नो छिमेकीलाई सुरक्षा प्रत्याभूति दिन सकेन, उनी भन्छन्, भविष्यमा हुन सक्ने रुसी खतराबाट बच्न फिनल्यान्ड सामूहिक रोकथाम र रक्षाको छाताभित्र बस्न बाध्य भयो । फिनल्यान्डमा पश्चिम युरोपको सबैभन्दा ठूलो आधुनिक आर्टिलरी (तोप खाना) फोर्स छ । फिनल्यान्डले नाटोलाई मुख्य गरी जगेडा फोर्स, प्राविधिको पहुँच र आर्टिलरी फोर्समा सहयोग गर्न सक्ने बताए । त्यसबाट रुसमाथि नाटो फोर्सको थप दबाब पर्न सक्छ, उनले भने । युक्रेनमा रुसी भाषा बोल्ने धेरै छन् । सन् २०१४ मा रुसले आफ्नो भाषाबहुल क्रिमियामा कब्जा जमाएको थियो । त्यसपछि दुई मुलुकबीचको सम्बन्धमा लगातार चिसोपन आइरहेको थियो । सन् २०२२ मा युक्रेनले नाटोको सदस्यता लिने घोषणा गरेपछि क्रिमियाले किभमाथि आक्रमण गर्न थाल्यो, जुन अझै जारी छ । फिनल्यान्डले सदस्यता लिएपछि नाटो के हो भन्ने जिज्ञासा पनि बढ्न थालेको छ । सन् १९४७ को अप्रिल ४ मा नाटो गठन भएको हो । सुरुवातमा १२ सदस्य राष्ट्र मिलेर उक्त संस्था बनाएका थिए । ती सदस्यमा बेल्जियम, क्यानडा, डेनमार्क, फ्रान्स, आइसल्यान्ड, इटाली, लग्जेम्बर्ग, नेदरल्यान्ड्स, नर्वे, पोर्चुगल, बेलायत र अमेरिका हुन् । अहिले यो संख्या ३१ पुगेको छ । एट्लान्टिक अर्थात् आन्ध्र महासागरको पूर्वी र पश्चिमी क्षेत्रमा रहेका मुलुक मिलेर नाटो बनेको हो । दोस्रो विश्वयुद्धपछि अमेरिका शक्तिशाली मुलुकका रूपमा उदाइरहेको र अर्कोतर्फ पूर्वी युरोपमा रहेको सोभियत संघको प्रभाव बढिरहेको थियो । सैन्यशक्ति सानो रहेका पश्चिम युरोपका साना मुलुक बाह्य क्षेत्रबाट हुन सक्ने खतराबाट बच्न सामूहिक रूपमा सुरक्षा संस्थामा सहभागी हुन थाले । त्यही क्रममा सोभियत संघलाई टक्कर दिनका लागि नाटोको स्थापना भएको हो ।नाटोको उद्देश्य राजनीतिक र सैन्य माध्यमबाट आफ्ना सदस्य मुलुकहरूको स्वतन्त्रता र सुरक्षाको ग्यारेन्टी गर्नु हो । नाटोले प्रजातान्त्रिक मूल्यमान्यतालाई बढावा दिने, सदस्य मुलुकलाई सुरक्षा प्रदान गर्ने, परामर्श र सहयोग गर्ने गरेको छ । साथै, समस्याहरू समाधान गर्न, विश्वास निर्माण गर्न र दीर्घकालीन रूपमा द्वन्द्व रोक्नका लागि सहयोग गर्दै आएको छ । अर्कोतर्फ नाटोले कूटनीतिक प्रयास असफल भएमा संकट व्यवस्थापन कार्य सञ्चालन गर्न सैन्यशक्ति परिचालन गर्ने गरेको छ ।दोस्रो विश्वयुद्धपछि सन् १९४५ मा संयुक्त राष्ट्रसंघको स्थापना भयो । युद्ध रोकिए पनि अमेरिकी नेतृत्वको पश्चिमा लोकतान्त्रिक पक्ष र सोभियत संघको नेतृत्वमा कम्युनिस्ट पक्षबीच शीतयुद्ध चल्यो, जुन सन् १९९१ मा सोभियत संघको विघटन भएसँगै सकियो । सोभियत संघको विघटन भएपछि नाटो पनि बन्द हुनुपर्ने आवाज उठ्यो किनकि नाटोको मुख्य उद्देश्य सोभियत संघको सामना गर्नु थियो । सन् १९९० को दशकपछि र सन् २००० को सुरुवातसम्म नाटोको सक्रियता कम थियो । चीनले बेल्ट एन्ड रोड इनिसियटिभ (बीआरआई) लाई अघि बढाएपछि र सोभियत संघको लिगेसी बोकेको रुस फेरि शक्तिशाली बन्न थालेपछि नाटो पनि सक्रिय हुन थाल्यो । डेनमार्कका लागि पूर्वराजदूत युवनाथ लम्साल युक्रेनमा रुसले आक्रमण गरेपछि त्यसको प्रतिक्रिया स्वरूप नयाँ मुलुकहरू नाटोमा गएका हुन् । रुसका छिमेकीले आफ्नो सुरक्षा कमजोर भएका कारण सुरक्षा छाता संगठनमा गएर सुरक्षित हुन चाहेका हुन्, उनले भने, एउटा स्वतन्त्र मुलुक युक्रेनमाथि रुसले आक्रमण गरेपछि छिमेकी मुलुकमा डर पैदा भयो र आफूलाई सुरक्षित गर्नका लागि नाटोको सदस्य बन्न थाले । उनले रुस अब युरोपबाट एक्लिने बताए । पूर्वराजदूत लम्सालले रुसयुक्रेन युद्धलाई लिएर भारत र चीनले दोहोरो भूमिका निर्वाह गरिरहेको बताए । रुससँग भारतको हातहतियार र ऊर्जा सुरक्षाको चासो छ, भारतले रुसबाट सस्तोमा इन्धन पाएको छ, चीनको त नाटो प्रतिद्वन्द्वी नै हो, भारत र चीनको एउटा भूमिका देखिन्छ, उनले भने, तर चिनियाँ राष्ट्रपति सी चिनफिङको मस्को भ्रमणमा उनले युक्रेनका बारेमा रुसलाई समर्थन गरेनन् । साउदी र इरानबीच भएजस्तै शान्तिसम्झौता चीनले युक्रेन र रुसबीच पनि गराउन सक्ने अपेक्षा धेरैको रहेको उनले बताए ।एकातर्फ पूर्वी युरोपका साना मुलुकले रुसलाई आफ्नो राष्ट्रिय सुरक्षाको खतराका रूपमा प्रस्तुत गर्दै नाटोमा सहभागिता बढाइरहेका छन् भने अर्कातर्फ छिमेकी मुलुकले नाटोको सदस्यता लिँदा रुसी राष्ट्रिय सुरक्षामाथि चुनौती थपिएको छ । सुरुमा नाटोको उद्देश्य तत्कालीन जर्मनीलाई तल पार्ने, सोभियत संघलाई बाहिर राख्ने र अमेरिकालाई अघि बढाउने थियो । त्यहीअनुसार युरोपको राजनीति अहिले पनि अघि बढिरहेको छ । फिनल्यान्डले सदस्यता लिएसँगै रुससँगको मित्रवत् सम्बन्ध शत्रुतामा परिणत भएको छ । अहिले युरोप रुसी ऊर्जा, अमेरिकी सुरक्षा र चिनियाँ व्यापारमा निर्भर छ, जसले युरोपको भविष्यलाई थप अन्योलमा पार्ने देखिन्छ । आफ्ना छिमेकीहरू नाटोको सदस्य भएपछि रुस केही रक्षात्मक देखिएको छ । रुसलाई आर्थिक रूपमा कमजोर बनाउने अमेरिकी रणनीति भए पनि उसलाई चीनलगायतका मुलुकले सहयोग गरिरहेका छन् । रुस कमजोर भएपछि अमेरिकाले आफूमाथि पनि आँखा गाड्न सक्ने चिनियाँ बुझाइ रहेको देखिन्छ ।"
दुई बालिका मृत फेला,"रुकुम पूर्व (कास) सिस्नो टिप्न निस्किएर घर नफर्किएपछि खोजी भइरहेका दुई बालिका बिहीबार मृत फेला परेका छन् । रुकुम पूर्वको पुथाउत्तरगंगा३ रन्माका दिदीबहिनी १० वर्षीया रीना बुढा र ८ वर्षीया काली बुढा घरनजिकैको झुपा खोला भीरमा मृत फेला परेका हुन् । बुधबार बिहान सिस्नो टिप्न भनी उनीहरू घरबाट निस्किएका थिए । साँझसम्म नफर्केपछि परिवारले खोजी गर्दा मृत फेला पारेको प्रहरीले जनाएको छ । घटनाबारे अनुसन्धान भइरहेको जिल्ला प्रहरी प्रमुख डीएसपी अञ्जना श्रेष्ठले बताइन् । हामी घटनास्थलमा पुगेका छौं, उनले भनिन्, अनुसन्धानपछि मात्रै यसबारे थप कुरा भन्न सकिन्छ । घटनास्थल जिल्ला सदरमुकामदेखि उत्तरपूर्वमा पर्छ । यातायातको सुविधा नपुगेको उक्त क्षेत्रसम्म पुग्न गाडी जाने ठाउँबाट करिब ३ घण्टा उकालो हिँड्नुपर्छ ।"
दुई बालिका मृत फेला,"रुकुम पूर्व (कास) सिस्नो टिप्न निस्किएर घर नफर्किएपछि खोजी भइरहेका दुई बालिका बिहीबार मृत फेला परेका छन् । रुकुम पूर्वको पुथाउत्तरगंगा३ रन्माका दिदीबहिनी १० वर्षीया रीना बुढा र ८ वर्षीया काली बुढा घरनजिकैको झुपा खोला भीरमा मृत फेला परेका हुन् । बुधबार बिहान सिस्नो टिप्न भनी उनीहरू घरबाट निस्किएका थिए । साँझसम्म नफर्केपछि परिवारले खोजी गर्दा मृत फेला पारेको प्रहरीले जनाएको छ । घटनाबारे अनुसन्धान भइरहेको जिल्ला प्रहरी प्रमुख डीएसपी अञ्जना श्रेष्ठले बताइन् । हामी घटनास्थलमा पुगेका छौं, उनले भनिन्, अनुसन्धानपछि मात्रै यसबारे थप कुरा भन्न सकिन्छ । घटनास्थल जिल्ला सदरमुकामदेखि उत्तरपूर्वमा पर्छ । यातायातको सुविधा नपुगेको उक्त क्षेत्रसम्म पुग्न गाडी जाने ठाउँबाट करिब ३ घण्टा उकालो हिँड्नुपर्छ ।"
खगेन्द्रले जिते पिस म्याराथन,"(बुटवल)आर्मीका धावक खगेन्द्रबहादुर भाटले बिहीबार लुम्बिनी अन्तर्राष्ट्रिय पिस म्याराथनको उपाधि जितेका छन् । ४२ दशमलब १९५ किमि दूरी उनले २ घन्टा ४० मिनेट १ सेकेन्डमा पूरा गरे । पुलिसका करण खड्काले २ घण्टा ४२ मिनेट ५७ सेकेन्डबाट दोस्रो स्थान हात पार्दा श्रीलंकन प्रहरीका अमिला सनथ कुमार तेस्रा भएका छन् । सानाथले २ घण्टा ४४ मिनेट २५ सेकेन्डमा दूरी पूरा गरे । अन्तर्राष्ट्रिय खेलकुद दिवसको अवसर पारेर बिहीबार म्याराथन आयोजना गरिएको हो । शाक्यवंशीय राजधानी तथा राजकुमार सिद्धार्थले २९ वर्षको युवावस्था बिताएको तिलौराकोटको पश्चिमी द्वारबाट म्याराथन सुरु भएको थियो । ऐतिहासिक बजार तौलिहवा हुँदै धावकहरू राजकुमार सिद्धार्थले बुद्धत्व प्राप्तपछि राजधानी कपिलवस्तु आउँदा पिता शुद्धोधन र माता प्रजापतीलाई पहिलोपल्ट भेटेको निग्रोधाराम पुगेका थिए । त्यहाँबाट बुद्धस्थल दोहनी र धर्मपनिया सर्कुप हुँदै धावक अघि बढे । त्यसपछि पकडी, लबनी, कोठी नदी, मुग्लाहा हुँदै लोखडिया चोक पुगेका थिए । शिवगढिया, पर्सा बजार हुँदै पडरिया बसपार्क पुगेर धावकहरू ४ नम्बर गेटबाट फिनिसिङ लाइन शान्तिद्वीप पुगेका हुन् । प्रथम, द्वितीय र तृतीयले क्रमशः १ लाख, ५० हजार र २५ हजार रुपैयाँ पुरस्कार पाए । उनीहरूलाई लुम्बिनी प्रदेश प्रमुख अमिक शेरचनले पुरस्कृत गरे । बुद्धस्थलमा आएर उपाधि जित्दा खुसीको सीमा छैन, विजेता खगेन्द्रले भने, दौड्दा दौड्दै मुलुकमा दिगो शान्ति र समृद्धिको कामना गर्न पाउँदा निकै खुसी छु । खगेन्द्र बुद्धिष्ट सर्किट्स डटकम र एडभेन्चर स्पोर्ट्स टुरिजम सोसाइटीद्वारा संयुक्त रूपमा २०७३ र २०७४ मा आयोजित म्याराथनमा पनि तेस्रो भएका थिए । बुद्ध जन्मेको मुलुकमा आएर म्याराथन जित्दा निकै खुसी मिलेको श्रीलंकाली खेलाडी सनथले बताए । बुद्धलाई निकै आदर सम्मान गर्छौं, उनले भने, बुद्ध हुर्केको पवित्र माटोमा दौड्न पाउँदा छुट्टै जोस र जाँगर आयो । यसले मनभित्र शान्ति, करुणा र सद्भाव पलाएको उनले सुनाए । उनी श्रीलंकाका राष्ट्रिय च्याम्पियन हुन् । सन् २०१६ मा भारतको गुवाहाटीमा भएको दक्षिण एसियाली खेलकुदको म्याराथनमा उनी चौथो भएका थिए । राजा शुद्धोदनको राजप्रासाद र बुद्ध जन्मस्थललाई जोडेर गरिएको म्याराथनले पर्यटन प्रवर्द्धनमा राम्रो टेवा पुर्याउने आयोजक नेपाल ओलम्पिक कमिटीका उपाध्यक्ष कुमार केसीले बताए । कमिटीले लुम्बिनी प्रदेश खेलकुद परिषद्सँग मिलेर आयोजना गरेको म्याराथनमा एक श्रीलंकनसहित ३३ प्रतिस्पर्धी खेलाडी थिए ।"
दीपक र राजपुरा च्याम्पियन,"बुद्ध जन्मस्थलमा बिहीबार भएको लुम्बिनी पिस हाफ म्याराथनमा पुरुषतर्फ दीपक अधिकारी र महिलातर्फ राजपुरा पछाई विजयी भएका छन् । अन्तर्राष्ट्रिय खेलकुद दिवसको अवसरमा मदन भण्डारी स्पोटर््स एकेडेमीले २१ किमि दूरीको हाफ म्याराथन आयोजना गरेको हो । आर्मी धावक दीपकले १ घन्टा ६ मिनेट २ सेकेन्डमा दूरी पूरा गरे । उनले १ लाख ५० हजार रुपैयाँ पाए । नेपाल पुलिसकी राजपुराले १ घन्टा २४ मिनेट २ सेकेन्डबाट स्वर्ण जितिन् । उनले १ लाख ५१ हजार रुपैयाँ पाइन् ।पुरुषतर्फ एपीएफका गोपीचन्द्र पार्की १ घण्टा ६ मिनेट ४६ सेकेन्डबाट दोस्रा भए । आर्मीका मुकेश पाल तेस्रो र नरेन्द्र रावल चौथो भए । महिलातर्फ एपीएफका विन्द्राधन्के श्रेष्ठ १ घण्टा २६ मिनेट ७ सेकेन्डबाट दोस्रा भइन् । पुलिसकी रेखा विष्ट तेस्रा र आर्मीकी पूर्णलक्ष्मी चौथो भए । दुवै विधामा दोस्रोले ७५ हजार, तेस्राले ५० हजार र चौथोले ३० हजार पुरस्कार पाएका थिए । दुवै विधामा दसौं स्थानसम्मकाले नगद पुरस्कार पाए । विजेतालाई मदन भण्डारी स्पोर्ट्स एकेडेमीको राष्ट्रिय भेलामा पूर्वप्रधानमन्त्री केपी शर्मा ओलीले पुरस्कृत गरे । प्रतियोगितामा देशका २ हजार ५ सय खेलाडीले भाग लिएका अध्यक्ष ध्रुव आचार्यले बताए ।"
डब्लूडब्लूबीए च्याम्पियन,"काठमाडौं (कास) त्रिभुवन आर्मी क्लब र ओमेन ह्विलचेयर बास्केटबल एसोसिएसन (डब्लूडब्लूबीए) ले बिहीबार इन्टरभ्याली ह्विलचेयर बास्केटबल प्रतियोगिताको उपाधि जितेका छन् । नेपाल स्पाइनल कर्ड इन्जुरी स्पोर्ट्स एसोसिएसनको आयोजनामा भएको प्रतियोगिताको पुरुष फाइनलमा आर्मीले जावलाखेल ह्विलचेयर स्पोर्ट्स क्लबलाई ४४३३ स्कोरले पराजित गरेको हो । आर्मीको जितमा दान थिङले २२ स्कोर जोडे । आर्मीकै रमेश खत्री मोस्ट भ्यालुएबल खेलाडी घोषित भए । तेस्रो स्थानमा बुद्धिसरा इन एक्सन रह्यो ।त्रिपुरेश्वरस्थित राखेप कभर्डहलमा महिलातर्फ डब्लूडब्लूबीएले आयोजक नेपाल स्पाइनल कर्ड इन्जुरी स्पोर्ट्स एसोसिएसनलाई १९२ ले पराजित गरेको थियो । डब्लूडब्लूबीएकी रजनी चाम्लिङ राईले १३ स्कोर गरिन् । उनी मोस्ट भ्यालुएबल खेलाडी भइन् । तेस्रो स्थानमा ह्विलचियर स्पोर्ट्स एसोसिएसन नेपाल रह्यो । विजेता तीन टिमले क्रमशः ४० हजार, ३० हजार र २५ हजार पुरस्कार गरे । विजेतालाई राखेप सदस्यसचिव टंकलाल घिसिङले पुरस्कृत गरे ।"
मछिन्द्रले हार टार्यो,थ्रीस्टारको तेस्रो जितअजयी मार्टिन्सले १७ औं मिनेटमा गोल गरेपछि थ्रीस्टारले च्यासल रंगशालामा आर्मीलाई १० ले पन्छाउँदै तेस्रो जित दर्ता गरेको छ । उनले कप्तान विक्रम लामाले दिएको बल आकर्षक गोलमा परिणत गर्दै थ्रीस्टारलाई सफलता दिलाएका हुन् । उनले लिगमा चौथो गोल पूरा गरे । दोस्रो हार बेहोरेको आर्मीसँग ८ अंक र थ्रीस्टारसँग १० अंक छ ।
सुदूरका भरत सेमिफाइनलमा,"काठमाडौं (कास) सुदूरपश्चिम प्रदेशका भरत चन्द, गण्डकी प्रदेशका निशान गुरुङ र कोशी प्रदेशका प्रशान्त दाहाल बिहीबार वीर गणेशमान सिंह राष्ट्रिय बक्सिङको सेमिफाइनलमा पुगेका छन् ।लैनचौरस्थित राष्ट्रिय टेबलटेनिस प्रशिक्षण केन्द्रको हलमा भएको पुरुष ७१ केजी तौल समूहमा भरतले एपीएफका झलक रोका, निशानले पुलिसका मिलन तामाङ र प्रशान्तले लुम्बिनी प्रदेशका विकास रानामगरलाई पराजित गरेका छन् ।पुरुष ८० केजीमा लुम्बिनीका हेमराज रावलले गण्डकीका मनीष बीसी, कर्णाली प्रदेशका दर्शन घर्तीमगरले सुदूरपश्चिमका बालाजी रावल र वाग्मती प्रदेशका मनोज तामाङले कोशीका सनम गुरुङलाई हराएर सेमिफाइनल सुरक्षित गरे ।पुरुष ९२ केजीमा वाग्मतीका उमंग महर्जनले लुम्बिनीका सुजन थापामगरलाई हराएर सेमिफाइनलमा स्थान बनाए । गण्डकीका मुन्ना गुरुङ र सुदूरपश्चिमका ललित भट्टले पनि सेमिफाइनलमा स्थान बनाए ।महिला ५७ केजीमा सुदूरपश्चिमकी कविता सिंहले लुम्बिनीकी कल्पना पुनमाथि जित रच्दै सेमिफाइनलमा पुगिन् । ६० केजीमा वाग्मतीकी हेमा राई र एपीएफकी संगीता सुनुवार तथा ६६ केजीमा गण्डकीकी जेशिका श्रेष्ठ विजयी हुँदै सेमिफाइनलमा पुग्न सफल भएका छन् ।"

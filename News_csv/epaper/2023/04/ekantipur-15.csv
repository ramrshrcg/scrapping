शीर्षक,विवरण
"किसानका कार्यक्रम, परामर्शदातालाई ८९ करोड","खाद्य तथा पोषणा सुरक्षा सुधार आयोजनाको समस्या पनि उस्तै छ । यो कार्यक्रम भूकम्प प्रभावित गोरखा, धादिङ, सिन्धुपाल्चोक र दोलखा अनि बाढी प्रभावित धनुषा, महोत्तरी, सिरहा र सप्तरीसमेत गरी ८ जिल्लाका १६ पालिकामा सञ्चालन भइरहेको छ । तर आयोजनाको लक्ष्यअनुसार अन्नबाली, तरकारी बाली, मासु र दूध उत्पादनको लक्ष्य हासिल हुन सकेको छैन । नियमविपरीत काम भएकोसमेत प्रतिवेदनमा औंल्याइएको छ । सार्वजनिक खरिद नियमावली २०६४ को नियम ९७ (११) मा लाभग्राही समूहले कार्य सम्पन्न गरेपछि सार्वजनिक निकायले कार्य सम्पन्न प्रतिवेदन तयारी गरी अभिलेख राख्नुपर्ने व्यवस्था छ, महालेखाको प्रतिवेदनमा भनिएको छ, आयोजना क्लस्टर एकाइ, धनुषाले साना सिँचाइ कार्यक्रमअन्तर्गत विभिन्न २७ कृषक समूहलाई स्यालो ट्युबवेल जडान गरी किसानले पेस गरेको बिलका आधारमा ३८ लाख ९९ हजार भुक्तानी दिइएकामा कार्य सम्पन्न प्रतिवेदन तयार नै गरिएको छैन । सार्वजनिक निकायबाट उपलब्ध गराएको अनुदानको सदुपयोग भएनभएको यकिन गर्न नियमित अनुगमन गरी प्रतिवेदन बनाउनुपर्छ ।ग्रामीण उद्यमशीलता तथा आर्थिक विकास आयोजना मध्यपहाडी लोकमार्ग, हुलाकी राजमार्ग, पूर्वपश्चिम राजमार्ग, भालुवाङरोल्पा राजमार्ग र महाकाली राजमार्गसमेत ५ मुख्य आर्थिक करिडोर आसपासका ३५ जिल्लाअन्तर्गतका १७१ पालिकामा सञ्चालन भइरहेको छ । ग्रामीण उद्यमशीलता विकास गर्ने उद्देश्यले विश्व बैंकको ऋण सहयोगमा २०७७७८ देखि यो आयोजना सञ्चालन हुँदै आएको छ । आयोजना अवधिमा ९४० उत्पादन साझेदार छनोट गरी स्वीकृत प्रस्तावबमोजिम अनुदान प्रदान गर्ने, १ सय साना तथा मझौला उद्यमलाई व्यवसाय सञ्चालनबारे प्रशिक्षित गर्ने, ५ हजार ७ सय जना कोभिड प्रभावितलाई नगदमा आधारित श्रमका आधारमा रोजगार प्रदान गर्ने लक्ष्य रहेकामा आयोजना सुरु भएको दुई वर्षभित्र ती कार्य थालिएको छैन, प्रतिवेदनमा भनिएको छ, प्राविधिक सहायता फर्म छनोट नभएको, उत्पादक संस्था एवं साझेदारहरूलाई स्टार्टअप ग्रान्ट उपलब्ध गराउने कार्यक्रम रहेकामा त्यससम्बन्धी कार्यविधि स्वीकृत नभएको, प्रादेशिक बजार निर्माण ४ र पालिकास्तरमा ९० कृषि तथा पशु सेवा केन्द्र निर्माणको कार्यक्रम रहेकामा कृषि पूर्वाधार निर्माणसम्बन्धी कार्यविधि निर्माणमा ढिलाइ, पालिकाबाट उपलब्ध गराउनुपर्ने जग्गा प्राप्तिमा केही स्थानमा विवाद, पालिकास्तर मूल्य शृंखला निर्माण सञ्चालनमा गति लिन सकेको छैन । नेपाल लाइभस्टक सेक्टर इन्नोभेसन आयोजनाले ५ वर्ष बित्दासम्म न्यून खर्च गरेकाले उद्देश्यअनुसार सफल भएको छैन । सार्वजनिक निकायबाट उपलब्ध गराएको अनुदानको सदुपयोग भएनभएको यकिन गर्न नियमित अनुगमन गरी प्रतिवेदन तयार गर्नुपर्ने प्रतिवेदनमा उल्लेख छ । आयोजनाले यस वर्षसम्म पहिलो र दोस्रो चरणमा सम्झौता भएका उपआयोजनालाई पहिलो, दोस्रो र अन्तिम किस्ताबापत ४२ करोड ३५ लाख अनुदान दिएकामा उक्त रकमबाट सम्झौताबमोजिम कार्य भएनभएको, अनुदानबाट खरिद वा निर्माण भएका मालवस्तुको उपयोग भएनभएको, अनुदानग्राही समूहको स्थितिमा सुधार भएनभएको सम्बन्धमा नियमित अनुगमन गरेर प्रतिवेदन बनाउनुपर्ने पक्ष कमजोर देखिएको छ, प्रतिवेदनमा भनिएको छ, यो वर्ष आयोजनाले ५ सय लिटर क्षमताका १५ र १ हजार लिटर क्षमताका ४५ समेत ६० चिलिङ भ्याट बोलपत्रका माध्यमबाट खरिद गरी २ करोड ३१ लाख ७२ हजार भुक्तानी गरेकामा सामानको गुणस्तर परीक्षण गराएको देखिएन ।"
"महिला मन्त्रालय : योजना बनाउँदै, थन्क्याउँदै","सरकारी ढुकुटीबाट त्यति ठूलो रकम खर्च भएको संरचनामा अनियमितता भएको भन्दै ०७८ माघ २४ मा अख्तियार दुरुपयोग अनुसन्धान आयोग र महिला मन्त्रालयमा उजुरी परेको थियो । गत जेठ २० मा उच्च अदालत पाटनमा दायर मुद्दा गरिएको थियो ।असोज १ मा भएको उच्च अदालत फैसलाले मुद्दा यथाशीघ्र टुंगो लगाउनु भनी अख्तियार, महिला मन्त्रालय, संकल्प नेपाल र कमलाकुमारी पराजुलीविरुद्ध निर्देशानात्मक आदेशसमेत जारी गरिसकेको छ । रकम फिर्ता गर्न भनी महालेखाले यसअघिका प्रतिवेदनमा पनि ताकेता गर्दै आएको छ । संकल्प ज्येष्ठ नागरिक ग्राम जस्तै अर्को संस्थाले समेत ९ करोड १ लाख पाएको अनुदान रकममा खर्च नभएको फिर्ता गर्न ताकेता गरेको छ । भृकुटीमण्डपमा फनपार्क र बाल उद्यानको आय ठेक्का पारदर्शी नभएको भन्दै समाज कल्याणका पदाधिकारीमाथि प्रतिवेदनले प्रश्न उठाएको छ ।"
वडा कार्यालय पुग्नै ६ घण्टा पैदल,"साकफारा गाउँ पाँचथरको मिक्लाजुङ गाउँपालिका र मोरङको रमितेखोला र मधुमल्लासँग सीमा जोडिएको छ । मोरङको उर्लाबारीबाट मधुमल्ला हुँदै चुरेको अप्ठ्यारो भूभाग छिचोलेर साकफाराको फुङनाम पुगिन्छ । तराईसँगको सीमा मुस्किलले १२१३ किलोमिटर वरपर भए पनि यहाँ सडक सहज हुने छाँट छैन । समस्या देखेरै अहिले फुङनाममाथिको गाउँमा अर्को कार्यालय खोलेर वडाको सेवा दिने तयारीमा छौं, चुलाचुली गाउँपालिका अध्यक्ष राजेन्द्र केरुङले भने, ठूलो र कठिन भूबनोटका कारण साकफारा क्षेत्रवासीलाई असुविधा छ । वडाको सेवा ३ वटा केन्द्रबाट दिने व्यवस्था गर्दै छौं । यो वडाको जनसंख्या ३ हजार २ सय ७० छ । सडकको आसैआसमा गाउँलेको पुस्तौं बितेको छ । पिठ्युँमा भारी र थाप्लोमा नाम्लोको डामले कहिले नछाडेको गाउँलेको पीडा बिरामी हुँदा अझ दयनीय बन्छ । फुङनाम र आसेटारवासीले पश्चिमबाट जाँदा लुवा, बुवा, नुनसरी खोला तरेर मोरङ टाँडीको साखरे हुँदै, पूर्वबाट मावा खोलैखोला पैदल हिँडेर मधुमल्ला बजार र चुलीको बाटो भएर तराईका हस्पिटल पुग्नुपर्छ । आकस्मिक घटना र डेलिभरी हुँदा ठूलो समस्या छ, फुङनामस्थित सामुदायिक स्वास्थ्य एकाइकी अनमी रेखा खनालले भनिन्, कम्तीमा बर्थिङ सेन्टर भइदिए यहाँकाले ठूलो राहत पाउने थिए । उक्त इकाइमा २ जना मात्र रहेको र कार्यालयको सञ्चालनदेखि ओपीडी, खोप, गाउँघर क्लिनिक, गर्भवती, सुत्केरी जाँच, ज्येष्ठ नागरिक जाँचलगायत काम गर्नुपर्दा थप समस्या भएको उनको भनाइ छ । यो स्थानमा अझै पनि घरमा नै सुत्केरी गराउने चलन छ । गाउँका कम्तीमा १० प्रतिशत मात्र अन्यत्र अस्पताल गएर सुत्केरी गराउने गरेको स्थानीय बताउँछन् । बर्खायाममा त तराईका सहरमा कोठा नै लिएर बस्नुपर्ने अवस्था भएकाले थोरै मात्र अस्पतालसम्म पुग्ने गरेका हुन् । वडाको दशमीमा स्वास्थ्य केन्द्र छ भने तोरीबारीमा गाउँघर क्लिनिकले स्वास्थ्य सेवा दिइरहेको छ । स्थानीयले यातायातका लागि पहल नगरेका होइनन् । पहिले मावा खोलैखोला हिउँदयाममा गाडी चल्थे । बर्खा लाग्नासाथ बाटो बगाएर लैजाने भएपछि उनीहरूले चुरेमा खोलेको ट्र्याकलाई विकास प्राथमिकतामा राखेका छन् । गाउँ पुग्ने आधा भागसम्म बलजफ्ती यातायातका साधन चलाउने गरिए पनि यात्रा जोखिमपूर्ण हुने गरेको छ । सुगम जिल्ला इलामको दुर्गम क्षेत्र साकफारा सदरमुकामबाट सबैभन्दा टाढा छ । यात्रा गर्दा आङ सिरिंग हुने सडक चुरेको टुप्पोबाट खोलिएको छ । सडकका दुवै भागको फेदमा दुई खोला बग्छन् । यसैले पनि उक्त सडकको यात्रा निकै जोखिमपूर्ण छ । पश्चिमबाट धेमे र पूर्वबाट लुकुवा पहिरो, अनि दक्षिणबाट पुवा खोला पहिरोका कारण फुङनाम र आसेटार जोखिममा छन् । उक्त क्षेत्रवासी मोरङको मधुमल्ला बजारमा नै निर्भर छन् । डरलाग्दो भीरपहरा छिचोलेर दालचामल किन्न मधुमल्ला नपुगी धर नै छैन, स्थानीय दीपक श्रेष्ठ भन्छन्, हामीलाई सबैभन्दा ठूलो आवश्यकता भनेको सडक हो । बर्खामा यो क्षेत्रका बासिन्दा पालिका केन्द्र र सदरमुकामसँग छुट्टिएझैं हुन्छन् । मधुमल्ला, तोरीबारी, फुङनाम हँॅदै पाँचथरको रविसम्म जोड्ने सडक २०२६ सालमा शिलान्यास भएको हो । उक्त खण्डको २०२९ सालमा सिक्रेसम्म ट्र्याक खोलिएको स्थानीय बताउँछन् । धेरै कष्टका साथ केही वर्षअघि मात्र तोरीबारीदेखि पाँचथर दारे गौणा सिमानासम्म करिब ३० किलोमिटर ट्र्याक खोलिएको छ । सडक निर्माण भने अघि बढेन । गाउँले कुचो र अदुवालगायत बेच्न तराईका बजार पुग्छन् । नुन, तेल, चामल भारी लिएर घर फर्कन्छन् । हिउँदमा आधा बाटो गाडी पुग्दा पनि केही राहत हुन्छ । साकफाराफुङनामआसेटारका बासिन्दाको पूर्वाधारमा पहिलो ठूलो खाँचो चुलीको बाटो हो । आसेटारबाट १३ किलोमिटर चुली छिचोल्दा मधुमल्ला पुगिन्छ । मधुमल्लादेखि दशमीसम्मको दूरी ३२ किलोमिटर छ । पर्यटकीय क्षेत्र मिक्लाजुङ छुट्ने बाटो कुनै लामो पुलबिना पाँचथरको सीमासम्म पुग्न सक्ने भएकाहरूले प्राथमिकता दिइनुपर्ने स्थानीयको भनाइ छ ।राई, नेवार, तामाङ, मगर, लिम्बू बहुल बसोबास रहेको साकफारामा कतिपयले सौर्य ऊर्जामार्फत काम चलाएका छन् भने केहीका घरमा लघु जलविद्युत्को बिजुली पुगेको छ । निम्न परिवारका धेरै अहिले पनि टुकीको भरमा छन् । उक्त वडामा पर्ने मावा तोरीबारी, कर्केनीटार, सिके, सिस्नेटार, फुङनाम, कोलबोटे, आसेटार, सुनारे, दशमी, कालापानीलगायत गाउँमा विद्युत् विस्तार हुन सकेको छैन ।"
केन्द्रीय नेतृत्वको आदेश कुर्दै प्रदेशका मुख्यमन्त्री,"(काठमाडौं)प्रदेश सरकारबाट प्रमुख प्रतिपक्षी एमाले बाहिरिएर मन्त्रिपरिषद् पुनर्गठनको बाटो खुले पनि सत्ता गठबन्धनले सरकार विस्तार गर्न सकेको छैन । प्रदेशसभामा रहेका दलहरूले केन्द्रबाट निर्देशन नआउँदा सरकार विस्तारमा ढिलाइ भएको बताएका छन् ।सुदूरपश्चिम प्रदेशका मुख्यमन्त्री कमलबहादुर शाहले दुई महिनासम्म पनि मन्त्रिपरिषद्लाई पूर्णता दिन सकेका छैनन् । माघ २६ मा एमालेका राजेन्द्रसिंह रावलले विश्वासको मत पाउन नसकेपछि शाह सोही दिन मुख्यमन्त्री नियुक्त भएका थिए । त्यसको भोलिपल्ट उनले कांग्रेसबाट प्रकाश देउवालाई भौतिक पूर्वाधार विकासमन्त्री र एकीकृत समाजवादीबाट नरेश शाहीलाई आर्थिक मामिला तथा योजनामन्त्रीमा नियुक्त गरे । फागुन २१ मा कांग्रेस र एकीकृत समाजवादीका साथै माओवादी र नागरिक उन्मुक्तिले पनि विश्वासको मत दिएपछि सुदूरपश्चिममा चार दल सत्ताधारी बने । मन्त्रालय भागबन्डामा कुरा नमिल्दा मुख्यमन्त्री शाहले माओवादी र नागरिक उन्मुक्तिलाई सरकारमा भित्र्याउन भने सकेका छैनन् । सुदूरपश्चिममा माओवादीले आलोपालो मुख्यमन्त्रीसहित अहिले ३ मन्त्री र नागरिक उन्मुक्तिले दुई मन्त्रीसहित १ राज्यमन्त्री दाबी गरेको छ । मुख्यमन्त्री तथा मन्त्रिपरिषद् कार्यालयसहित ७ मन्त्रालय रहेको सुदूरपश्चिममा सत्ता साझेदार चार दललाई भाग पुर्याउन मुख्यमन्त्री शाहलाई निकै सकस परेको छ । माओवादीका सुदूरपश्चिम प्रदेश इन्चार्ज एवं संसदीय दलका नेता खगराज भट्टले सुदूरपश्चिमको शक्ति बाँडफाँटबारे केन्द्रमा कुराकानी भइरहेको र निर्णय हुन बाँकी रहेको बताए । मन्त्रिपरिषद् विस्तारमा निकै ढिलाइ भएको छ, अहिले हामी काठमाडौंमा यसकै छलफलमा छौं, उनले भने, केन्द्रीय तहबाट कुरा टुंगिनेबित्तिकै सुदूरपश्चिम सरकारमा माओवादी प्रवेश गर्छ ।कर्णाली प्रदेशमा गत आइतबार एमाले सरकारबाट बाहिरिएर मन्त्रिपरिषद् पुनर्गठनको बाटो खोले पनि गठबन्धन दलबीच कुरा मिलेको छैन । कर्णालीमा कांग्रेसले सभामुखसहित मुख्यमन्त्री आलोपालो र हालको सरकारमा चार मन्त्रालय दाबी गरेको छ । कर्णालीमा एमालेकी नन्दा गुरुङ सभामुख छिन् । ४० सदस्यीय प्रदेशसभामा कांग्रेस, माओवादी र एकीकृत समाजवादीको दुई तिहाइ सांसद (२८) रहेकाले सभामुखसमेत परिवर्तन गर्ने सत्ता गठबन्धनको तयारी छ । पहिलो चरणमा भने सरकारलाई पूर्णता दिने तयारी भइरहेको कांग्रेसका एक सांसदले बताए । सभामुख परिवर्तन गर्न कुनै बाधा, समस्या छैन तर पहिले हामीले सरकारमा सन्तुलित साझेदारीको प्रयास गरिरहेका छौं, ती सांसदले भने ।माओवादीकी प्रदेश अध्यक्ष विमला केसीले कांग्रेसले चाहेकै दिन सरकार विस्तार हुने बताइन् । प्रदेशस्तरमा पनि सरकारमा सहभागिताका लागि छलफल भइरहेको र केन्द्रसँग आवश्यक समन्वय गरेर सरकार विस्तार गर्ने उनको भनाइ छ । कर्णालीमा मुख्यमन्त्री तथा मन्त्रिपरिषद् कार्यालयसहित ७ मन्त्रालय छन् । माओवादीले कांग्रेसलाई एमालेको जिम्मेवारीमा रहेका तीन मन्त्रालय दिन खोजेको छ । अहिले माओवादीबाट मुख्यमन्त्रीसहित ३ मन्त्री र एक राज्यमन्त्री छन् । कांग्रेसले ४ मन्त्री मागेको अवस्थामा मुख्यमन्त्री राजकुमार शर्मासामु ३ मन्त्री र १ राज्यमन्त्री दिने अथवा भौतिक पूर्वाधार विकास मन्त्रालयमा गाभिएको ऊर्जा तथा जलस्रोत मन्त्रालय छुट्याउने गरी दुई विकल्प छन् । कांग्रेस संसदीय दलका नेता जीवनबहादुर शाहीले केन्द्रबाट भागबन्डासम्बन्धी निर्देशन नआएकाले सरकारमा सहभागी हुन नसकेको बताए । सत्ता गठबन्धनले केन्द्रबाट शक्ति बाँडफाँटको निर्णय गरेर पठाएपछि कुन मन्त्रालयमा कसलाई पठाउने भन्नेबारे प्रदेशमा छलफल हुन्छ, अहिलेसम्म केन्द्रबाट कुनै निर्देशन आएको छैन, उनले भने । कर्णालीमा एकमात्र सिट रहेको एकीकृत समाजवादीले पनि मन्त्री मागेको छ ।जसपा नेतृत्वको मधेश प्रदेश सरकारबाट एमाले बाहिरिएको साता बिते पनि सत्ता गठबन्धनका तीन दल कांग्रेस, एकीकृत समाजवादी र लोसपा सरकारमा गएका छैनन् । मधेशमा माओवादी र जनमत पार्टी सुरुदेखि नै सरकारमा छन् । सत्ता गठबन्धनको सबैभन्दा ठूलो दल कांग्रेसले पुस १० मा एमालेको अगुवाइमा बनेको सातदलीय गठबन्धन भत्केर नयाँ गठबन्धन बनेकाले सरकारको पुनःसंरचना पनि सोहीअनुसार हुनुपर्ने बताएको छ । कांग्रेस संसदीय दलका नेता कृष्ण यादवले गठबन्धनको सबैभन्दा ठूलो दलको हैसियतले मुख्यमन्त्री दाबी गरे पनि केन्द्रको निर्देशन पर्खिरहेको बताए । पुरानो गठबन्धन भत्केकाले कांग्रेसको नेतृत्वमा नयाँ सरकार बन्नुपर्छ भन्ने हाम्रो स्वाभाविक दाबी छ, तर केन्द्रबाट आउने निर्णयलाई अस्वीकार गर्न सक्दैनौं, उनले भने, यही सरकारमा सहभागी हुने कि नयाँ सरकार बनाउने भन्ने निर्णय केन्द्रीय गठबन्धनको हातमा छ ।जसपाका केन्द्रीय प्रवक्ता एवं मधेश प्रदेशसभा सदस्य मनीष सुमनले सहयात्री दलहरूलाई वर्तमान सरकारमा सहभागी गराउनका लागि छलफल भइरहेको बताए । उपनिर्वाचनका कारण व्यस्त हुनुपरेकाले केही ढिलाइ भएको उनको भनाइ छ । तीन महिनामै सरकार फेरेर अस्थिरता निम्त्याउनु हुँदैन भन्नेमा सबै सत्ताधारी दल सचेत छन्, त्यसैले केही दिनमा नै सरकार पुनर्गठन हुन्छ, उनले भने ।मुख्यमन्त्री सरोजकुमार यादवका लागि भागबन्डा मिलाउन पनि चुनौती उत्तिकै छ । प्रदेशसभामा २२ सिट रहेको कांग्रेसले पहिलो कार्यकाल मुख्यमन्त्री नपाएको अवस्थामा तीन मन्त्रालय दाबी गरेको छ । लोसपा र एकीकृत समाजवादीले पनि एकएक मन्त्रालय मागेका छन् । एमाले बाहिरिएपछि अहिले मुख्यमन्त्रीसँग चार मन्त्रालय छन् । अर्थ, सामाजिक विकास र खानेपानी तथा ऊर्जा मन्त्रालय जसपा आफैंले राखेको छ । भूमि व्यवस्था तथा कृषि मन्त्रालय र शिक्षा विज्ञान तथा प्रविधि मन्त्रालय जनमतसँग र उद्योग, पर्यटन तथा वन मन्त्रालय माओवादीसँग छ ।वाग्मती प्रदेशमा एमाले सरकारबाट बाहिरिएको १५ दिनपछि शनिबार कांग्रेस दुई मन्त्रीसहित सरकारमा सहभागी भएको छ । संसदीय दलका नेता बहादुरसिंह लामा आर्थिक मामिला तथा योजनामन्त्री र तीर्थ लामा खानेपानी, ऊर्जा तथा सिँचाइमन्त्री नियुक्त भएका छन् । मुख्यमन्त्री तथा मन्त्रिपरिषद् कार्यालयसहित ११ मन्त्रालय रहेको वाग्मतीमा माओवादीबाट मुख्यमन्त्री र तीन मन्त्री छन् । अब कांग्रेस र एकीकृत समाजवादीका लागि ५ मन्त्रालय बाँकी छन् । कांग्रेसले थप ४ मन्त्रालय र एकीकृत समाजवादीले २ मन्त्रालय मागेको छ । मुख्यमन्त्री शालिकराम जम्कट्टेलले दुई दललाई बाँकी मन्त्रालय दिएर वैशाख ३ सम्म मन्त्रिपरिषद्लाई पूर्णता दिने तयारी भइरहेको बताए । बुधबारको छलफलबाट लगभग कुरा मिलेको छ, बाँकी पाँचवटा मन्त्रालयमा दुई दलबीच सहमति हुन्छ, उनले भने ।एमाले नेतृत्वमा रहेका गण्डकी र लुम्बिनी प्रदेशमा सत्ता गठबन्धन दलले विश्वासको मत लिने अवधि पर्खिरहेका छन् । गण्डकी प्रदेशमा चैत १० मा र लुम्बिनी प्रदेशमा चैत १२ मा माओवादीलगायत दल सरकारबाट बाहिरिएका थिए । संविधानअनुसार सरकारमा सहभागी दलले समर्थन फिर्ता लिएपछि ३० दिनभित्र मुख्यमन्त्रीले विश्वासको मत लिनुपर्छ । गण्डकीमा खगराज अधिकारी र लुम्बिनीमा लीला गिरी मुख्यमन्त्री छन् । दुइटै प्रदेशमा मुख्यमन्त्रीले विश्वासको मत पाउने सम्भावना छैन । त्यसैले यी प्रदेशमा सत्ता गठबन्धनभित्र सरकारको नेतृत्वका लागिसमेत होड चलिरहेको छ । गण्डकीमा कांग्रेसका सुरेन्द्र पाण्डे मुख्यमन्त्री बन्ने निश्चित जस्तै भए पनि लुम्बिनीमा कांग्रेसका डिल्लीबहादुर चौधरी र माओवादीका जोखबहादुर महराबीच रस्साकसी छ । कोशी प्रदेशमा भने संसद्मा केन्द्रीयस्तरमा बनेको सत्ता गठबन्धन र एमालेराप्रपाको बराबर ४६४६ मत भएकाले गठबन्धनले सरकार परिवर्तनको कदम चाल्न सकेको छैन । माओवादीका सभामुख भए पनि नयाँ सरकार निर्माणका लागि उनले हस्ताक्षर गर्न नपाउने हुँदा संसद्को ठूलो दलको हैसियतले एमालेका हिक्मतकुमार कार्कीले पुनः मुख्यमन्त्रीमा निरन्तरता पाउने सम्भावना छ । त्यसैले कार्की नेतृत्वको सरकारबाट माओवादी बाहिरिएको छैन । हाल काठमाडौंमा रहेका माओवादी संसदीय दलका नेता इन्द्रबहादुर आङ्बोले कोशी प्रदेशको आगामी सरकार निर्माणबारे केन्द्रीय नेताहरूसँग छलफल भइरहेको बताए । सत्ता गठबन्धनले राप्रपालाई आफ्नो पक्षमा ल्याएर मात्र सरकारबाट बाहिरिने रणनीति बनाएको छ तर राप्रपा त्यसमा सहमत छैन ।"
निजीको भन्दा प्राधिकरणको आयोजना निर्माण खर्च दोब्बरभन्दा बढी,"काठमाडौं (कास) निजी क्षेत्रले बनाएका विद्युत् आयोजनाको तुलनामा नेपाल विद्युत् प्राधिकरणले निर्माण गरेका आयोजनाहरूको लागत दोब्बरभन्दा बढी हुने गरेको पाइएको छ । निजी क्षेत्रले निर्माण गरेका आयोजनाको औसत लागत प्रतिमेगावाट १६ करोड २२ लाख छ । तर प्राधिकरणले बनाएका आयोजनाको औसत प्रतिमेगावाट खर्च ३६ करोड ४६ लाख रहेको बिहीबार सार्वजनिक महालेखा परीक्षकको ६०औं प्रतिवेदनमा उल्लेख छ । एकै समयमा बनेका आयोजनाको लागत दोब्बरभन्दा बढी हुनुलाई महालेखाले अस्वाभाविकसमेत भनेको छ । निजी क्षेत्रको जलविद्युत् आयोजना माउन्टेन इनर्जी नेपालले निर्माण गरेको ४२ मेगावाट क्षमताको मिस्रीखोला जलविद्युत् आयोजनाको लागत प्रतिमेगावाट १३ करोड ४३ लाख, माईखोला जलविद्युत् कम्पनीले निर्माण गरेको ३८ मेगावाट क्षमताको सुपर माई क्यास्केडको प्रतिमेगावाट लागत १४ करोड ६८ लाख, ७८ मेगावाट क्षमताको सुपरमाई दोस्रो १९ करोड ८ लाख र ६६ मेगावाट क्षमताको विन्ध्यवासिनी हाइड्रोको १७ करोड ७० लाख रहेको महालेखाको प्रतिवेदनमा उल्लेख छ । तर यिनै आयोजना निर्माणका बेला प्राधिकरणले बनाएका आयोजनाको उत्पादन लागत दोब्बरभन्दा बढी छ । प्राधिकरणको आयोजना अपर त्रिशूली हाइड्रोको प्रतिमेगावाट लागत २८ करोड ५ लाख, कुलेखानी तेस्रोको ३२ करोड ३५ लाख र चमेलियाको ४९ करोड लागत परेको महालेखाको प्रतिवेदनमा जनाइएको छ । निजी तथा साझेदारीमा सञ्चालित आयोजनाको तुलनामा प्राधिकरणले आयोजनाका रूपमा निर्माण गर्दा लागत अस्वाभाविक बढेको अवस्थालाई विश्लेषण गर्दा आयोजना महँगो परेको प्रतिवेदनमा औंल्याइएको छ । धेरैजसो जलविद्युत् आयोजना नदी प्रवाही (रन अफ रिभर) का आधारमा निर्माण भएको अवस्थामा विद्युत् खपत र बजारीकरणको मार्गचित्रसहितको योजना प्राधिकरणले निर्माण नगरेको पनि प्रतिवेदनमा उल्लेख छ । यस्ता आयोजना निश्चित अवधिपछि प्राधिकरणको स्वामित्वमा आउने हुँदा ती संरचनाको गुणस्तर र परिचालन अवस्थाबारे कार्ययोजना बनाएर अनुगमन गर्ने, अनुगमनबाट प्राप्त निष्कर्षलाई प्रकाशन गर्ने कार्यसमेत नगरेको प्रतिवेदनले जनाएको छ । नेपाल र भारत सरकारबीच भएको महाकाली सन्धिअनुसार नेपाल सरकारले अंग्रेजी क्यालेन्डरअनुसार भारतले प्रत्येक वर्ष ७ करोड युनिट विद्युत् निःशुल्क पाउने उल्लेख छ । तर उक्त प्रावधानअनुसार निःशुल्क प्राप्त गरेको बिजुली नेपाल सरकारले प्रतियुनिट ४७५ का दरले प्राप्त गर्ने गरी प्राधिकरणलाई उपलब्ध गराए पनि यसबापत तिर्नुपर्ने २ अर्ब ९ करोड रुपैयाँ प्राधिकरणले भुक्तानी नगरेको महालेखाको प्रतिवेदनमा उल्लेख छ । आर्थिक वर्ष ०७८७९ को प्रतिवेदनमा विद्युत् महसुल बक्यौता गत वर्षको तुलनामा १०१५ प्रतिशतले वृद्धि भई ४० अर्ब १२ करोड पुगेको प्रतिवेदनमा उल्लेख छ । यसमध्ये ट्रंक तथा डेडिकेटेड लाइनतर्फको ६७ ग्राहकबाट असुल हुनुपर्ने १९ अर्ब ९५ करोड रुपैयाँ कुल बक्यौताको ४९७२ प्रतिशत देखिन्छ । यसबाहेक सडक बत्तीको मात्र ५ अर्ब १८ करोड उठाउन बाँकी रहेको महालेखाको प्रतिवेदनले जनाएको छ ।"
जयनगरकुर्था रेलको समय हेरफेर,"काठमाडौं (कास) जयनगरजनकपुरमा सञ्चालनमा आएको एक वर्षपछि रेल चल्ने समय तालिका हेरफेर गरिएको छ । यसअघि भारतको जयनगरबाट बिहान नेपालको कुर्थासम्मका लागि रेल छुट्ने गरेको थियो । अब नेपालबाट भारतका लागि बिहान रेल छुट्नेछ । नेपालबाट रोजगारी, सामान खरिदलगायत कामका लागि भारत जाने यात्रुको मागलाई दृष्टिगत गरी नयाँ वर्षमा रेल सञ्चालनको समय तालिका हेरफेर गरिएको नेपाल रेलवे कम्पनीका महाप्रबन्धक निरञ्जन झाले जनाए । रेल सञ्चालनमा आएदेखि नै यात्रुहरूको गुनासो पहिलो रेल कुर्थाजनकपुरबाट जयनगर जाने बनाउनुपर्छ भन्ने थियो, उनले भने, त्यही मागलाई नयाँ वर्षमा सम्बोधन गरेका हौं । गत ०७८ चैत १९ बाट रेल सञ्चालनमा आएको हो । एउटा रेल सेटमा १ हजार यात्रु अटाउँछन्, तर यो पनि पर्याप्त नभएको महाप्रबन्धक झाको भनाइ छ ।"
भारतमा नेपाली सम्पदाको बेवास्ता,"(नयाँदिल्ली)शिलान्यास गर्ने र योजना अलपत्र छाड्ने प्रवृत्तिको सिकार बनेको छ बनारसको नेपाली पशुपतिनाथ मन्दिर । विदेशी भूमिमा प्रधानमन्त्रीबाट शिलान्यास गरिएको योजना अलपत्र छाड्दा त्यसले मुलुकको प्रतिष्ठालाई कस्तो असर पार्छ भन्नेमा सरकारी अधिकारीहरूले हेक्का राखेको देखिँदैन । तत्कालीन प्रधानमन्त्री शेरबहादुर देउवाले बनारसको पशुपतिनाथ मन्दिर परिसरमा वृद्धाश्रम निर्माणको शिलान्यास गरेको एक वर्ष नाघेको छ । प्रधानमन्त्रीद्वारा गरिएको शिलान्यास र भूमिपूजनपछि त्यहाँ सिन्को भाँच्ने काम भएको छैन । भूमिपूजनको शिलालेख झुन्डिएको छ, प्रगति शून्य छ । औपचारिक भ्रमणका लागि नयाँदिल्ली आएका बेला देउवा बनारस पुगेका थिए । काशी विश्वनाथ मन्दिरमा पत्नी आरजुसहित पूजाआजा गरेपछि त्यहीं रहेको नेपाली मन्दिरको भ्रमण गरे, वृद्धाश्रम निर्माणको भूमिपूजा पनि गर्न भ्याए । उत्तर प्रदेशका मुख्यमन्त्री आदित्यनाथ योगी त्यसको साक्षी थिए । शिलालेखमा पनि मुख्यमन्त्री योगीको उपस्थिति दर्ज छ । पशुपति क्षेत्र परिसरमा रहेको चार तलाको भवनमा वृद्धाश्रम सञ्चालित थियो । उक्त भवन भत्किएर बस्न योग्य छैन । त्यहाँ रहेका वृद्धवृद्धालाई धर्मशालाको भवनमा कोचाकोच राखिएको छ । जीर्ण भवनले भर्खरै सौन्दर्यीकरण गरिए पनि काशी विश्वनाथ करिडोरको शोभालाई घटाएको छ । त्यही भवनलाई भत्काएर नेपालीपन झल्किने वृद्धाश्रम निर्माणको तयारी हो । श्री साम्राजेश्वर पशुपतिनाथ महादेव मन्दिर तथा धर्मशाला सञ्चालक समिति (ट्रस्ट) का महासचिव गोपालप्रसाद अधिकारी सरकार तथा दूतावासका अधिकारीलाई पटकपटक स्मरण गराइरहँदा पनि काम अगाडि नबढेको बताउँछन् । देशकै प्रतिष्ठाको कुरा हो, त्यसअनुसारको गम्भीरता बुझिएन जस्तो लाग्छ, उत्तर प्रदेशका मुख्यमन्त्रीको उपस्थितिमा स्वयं प्रधानमन्त्रीले भूमिपूजा गरेको स्थानका बारेमा यहाँ चासो राख्ने पनि धेरै छन्, उनले भने, एक वर्षसम्म काम प्रारम्भ नभएको देख्दा चासो राख्नेलाई जवाफ दिन हामीलाई लाज हुन थालिसक्यो । ३ अप्रिल (चैत २०) का दिन प्रधानमन्त्रीले भूमिपूजा गरेको एक वर्ष कटेको छ । भारतीय प्रधानमन्त्री नरेन्द्र मोदीले चुनाव जितेको क्षेत्र हो बनारस । उनकै अग्रसरतामा वाराणसीका नामले चिनाइएको क्षेत्रको चौतर्फी विकास गरिएको छ । अझै पनि काम भइरहेका छन् । अत्यन्तै साँघुरो र थोरै क्षेत्रमा रहेको काशी विश्वनाथ मन्दिर परिसरलाई छोटो अवधिमा अत्यन्तै फराकिलो र भव्य बनाइएको छ । त्यही काशी विश्वनाथ मन्दिर परिसरमै नेपाली पशुपतिनाथ मन्दिर, धर्मशाला तथा वृद्धाश्रम छ । नेपालको सम्पत्ति रहेकाले त्यसको पुनर्निर्माणको स्वाभाविक जिम्मेवारी नेपालकै हुने भयो । नेपाली कलाशैली भल्किने पशुपति मन्दिरसँगै नेपालीपन दिने वृद्धाश्रम निर्माणको तयारी गरिएको हो । ट्रस्टका महासचिव अधिकारी भारत सरकारले पनि पशुपति क्षेत्रको पुनर्निर्माणका लागि चासो देखाएको बताउँछन् । आफ्नो ऐतिहासिक सम्पत्तिको संरक्षणको दायित्व नेपाल सरकारले नै उठाउनुपर्छ भनेर हामीले भन्दै आएका हौं, उनले भने, त्यहीअनुसार प्रधानमन्त्री नै आएर भ्रमण र भूमिपूजन गर्नुभएको हो । तर, यतिबेला देखिएको ढिलासुस्तीले राम्रो सन्देश गएन । भारत सरकारले ३ सय ४० करोड रुपैयाँ खर्च गरेर काशी विश्वनाथ मन्दिर करिडोरलाई आकर्षक र भव्य बनाएको छ । तर, सँगै रहेको नेपाली मन्दिर भनेर चिनिने क्षेत्रमा रहेका जीर्ण भवनले करिडोरकै आकर्षणलाई घटाउने गरेको भारतीय पक्षले बेलाबेला भन्ने गरेका छन् । मन्दिरको क्षेत्रलाई फराकिलो बनाउन र भव्यता प्रदान गर्न भारत सरकारले ४ सय निजी घर र अन्य ससाना मन्दिर भत्काएको छ । त्यस क्रममा नेपाली मन्दिरलाई भत्काउने चर्चा पनि नचलेको होइन । स्थानीय नेपालीहरूको दौडधुपले त्यसलाई जोगाइएको अधिकारीले बताए । धर्म संस्कृतिसँग जोडिएको विषय भएकाले यसलाई पर्यटन तथा संस्कृति मन्त्रालयले हेर्दै आएको छ । पुरातत्त्व विभागले नेपाली कलाशैली भल्किने गरी वृद्धाश्रमको भवन डिजाइन गरेको छ । त्यसको अनुमानित लागत १८ करोड ४३ लाख नेपाली रुपैयाँ राखिएको छ । तर, बजेटको टुंगो छैन । चालु आर्थिक वर्ष ०७९८० को बजेट शीर्षकमा पनि बनारसको पशुपति मन्दिर परेन । जबकि दुइटै आर्थिक वर्षको बजेट निर्माण हुँदै गर्दा प्रधानमन्त्री देउवा नै थिए । संस्कृति मन्त्रालयका प्रवक्ता राजेन्द्रकुमार केसीले बजेटको व्यवस्थापन नभएकैले काम नभएको बताए । बनारसको योजनालाई उच्च प्राथमिकतामा राखेका छौं, त्यसका लागि बजेट राखिदिन यस वर्ष पनि आग्रह गरिएको छ, उनले भने, बजेटको सुनिश्चितता भएसँगै काम अघि बढ्नेछ । काशी र नेपालको साइनो पुरानो छ । धर्म र संस्कृतिले नेपालीलाई काशीसँग जोडेको छ । राजाकालीन समयमा काशीसँगको लगाव अझ बढी थियो । पृथ्वीनारायण शाहकै पालादेखि राजाहरूको काशी आउजाउ रहेको मानिन्छ । नेपालका राजाले काशी नरेशसँग गंगा घाटमा ६ कट्ठा जमिन खरिद गरेका थिए । त्यो जग्गा नेपालको क्षेत्र भनेर चिनिँदै आएको छ । विसं १८०० आसपास तत्कालीन राजा रणबहादुर शाहले संन्यास लिएपछि उनी काशीको नेपाली भूमिमै बसेका थिए । काशीमा उनका तीन जना श्रीमती साम्राज्येश्वरी, राजेश्वरी र ललित त्रिपुरासुन्दरीको नामकरण गरिएका ठाउँ नै छन् ।साम्राजेश्वर पशुपतिनाथ महादेव मन्दिर, गंगा नदीको ललिता घाट र राजराजेश्वरीका नाममा भगवती मन्दिर त्यहाँ स्थापित छन् । रणबहादुरका छोरा राजेन्द्र शाहले आफ्ना तीन आमाको नाममा ती स्थानको निर्माण गराएको बताइन्छ । आधुनिककालमा राजाहरूको आउजाउ घट्दै गएपछि एक भारतीय पुजारीले पुस्तौंपुस्ता नेपाली मन्दिर क्षेत्रमाथि नियन्त्रण जमाएर बसेका थिए । स्थानीय नेपालीको प्रयासमा २०४६ सालपछि यस क्षेत्रलाई नेपाल सरकारको नियन्त्रणमा ल्याइएको हो । कृष्णप्रसाद भट्टराई प्रधानमन्त्री रहेका बेला भारतीय पुजारीलाई रोजगारीका लागि एक लाख रुपैयाँ दिएर त्यस क्षेत्रलाई मुक्त गराइएको थियो । त्यसयता पर्यटन मन्त्रालयले स्थानीय ट्रस्टमार्फत हेरचाह गर्दै आएको हो । हिन्दुहरूको पवित्र धार्मिकस्थलमध्येको महत्त्वपूर्ण स्थल हो वाराणसीको गंगा किनारमा रहेको काशी विश्वनाथको मन्दिर । भगवान् शिवका १२ ज्योतिर्लिंगमध्येको एउटा यहाँ रहेको मानिन्छ । पशुपतिनाथ मन्दिरका पुजारी रोहित ढकालले विश्वनाथ मन्दिर दर्शनका लागि आउने लाखौं पर्यटकका लागि नेपाली पशुपतिनाथ मन्दिर भ्रमण पनि आकर्षणको केन्द्र रहेको बताए । तर, यता रहेको भद्रगोल अवस्थाले धार्मिक पर्यटकलाई अकर्षित गर्न नसकिएको उनले गुनासो गरे । सोध्नेहरूलाई नेपालमा चुनाव थियो, त्यसकारण ढिला भयो भन्दै आएका छौं, अब त्यो बहाना पनि सकियो, उनले भने, यो क्षेत्र पहिले सुन थियो, अहिले हीरा भएको छ । यसको संरक्षण गरेर नेपालले इतिहास जोगाउनुपर्छ ।"
वीरेन्द्रनगरको कायाकल्प,"विकासको रफ्तारवीरेन्द्रनगरको विकास पछिल्ला वर्षहरूमा तीव्र बनेको छ । यो वर्षमात्रै संघीय आयोजना कार्यान्वयन इकाईले ५० करोड र नगरपालिकाले ३ करोड रुपैयाँ सडक कालोपत्रका लागि बजेट छुट्याएको छ । जसबाट सानाठूला गरी करिब ५० वटा सडकमा काम भइरहेको छ । अहिले सडक बन्दै गएका छन् भने व्यवस्थित नालीहरू पनि बनेका छन् । सुब्बाकुनादेखि बांगेसिमलसम्मको सडक खण्डलाई ४ लेनको बनाइएको छ । तर गुरुयोजनाअनुसार काम भएको छैन । कर्णालीका विभिन्न जिल्लासम्म सडक विस्तार भएपछि यो सहर कर्णालीमा उपभोग्य सामग्री पठाउने बजारका रूपमा लिन सकिन्थ्यो । स्थानीय व्यवसायी वीरेन्द्रनगरलाई पश्चिम नेपालकै प्रमुख व्यापारिक केन्द्रका रूपमा चिनाउँछन् । कर्णालीका १० वटै जिल्लाबाट ७९ प्रकारका जडीबुटी सुर्खेत हुँदै बाहिर जाने गरेको छ । सुर्खेतमै संकलन भण्डारण र प्रशोधन केन्द्र नहुँदा नेपालगन्जलगायत अन्य जिल्लामा लिनुपर्ने बाध्यता रहेको उद्योग वाणिज्य महासंघ प्रदेश अध्यक्ष पदम शाहीले बताए । सुर्खेतलाई पर्यटनसँगै जडीबुटीको व्यापारिक केन्द्रका रूपमा स्थापित बनाउन सकिने भए पनि यहाँ संकलन र प्रशोधन केन्द्र नभएको उनले बताए । वीरेन्द्रनगरमा निर्माण सुरु गरिएको ५ सय क्विन्टल क्षमताको जडीबुटी संकलन तथा प्रशोधन केन्द्र अलपत्र छ । प्रदेश राजधानी भएपछि यहाँ भौतिक पूर्वाधारले फड्को मार्दै गएको, जनघनत्व बढिरहेको र पर्यटकीय गतिविधि बढेको छ । व्यवसायी हरि विष्ट वीरेन्द्रनगरलाई रात्रिकालीन सहरका रूपमा विकास गर्न सकिने सम्भावना मात्रै देख्दैनन्, त्यही सम्भावना देखेर सुविधासम्पन्न होटलरेस्टुरेन्ट खोल्ने क्रममा रहेको बताउँछन् । सुर्खेत उपत्यका तत्कालीन राजा वीरेन्द्रको रोजाइमा परेकाले पनि यसले छुट्टै खालको परिचय पाएको साझा मत वीरेन्द्रनगरमा भेटिन्छ । आफ्नै नामबाट उनले उपत्यकाको नामकरण मात्रै गरेनन्, यहीं जग्गा खरिद गरे । नापी कार्यालय सुर्खेतले उपलब्ध गराएको लालपुर्जा प्रतिलिपिअनुसार ०३४ सालमा ३४ बिघा ७ कट्ठा पौने ५ धुर जग्गा राजा वीरेन्द्रको नाममा छ । वीरेन्द्रनगर११ मा भेरी नदीनजिक रहेको जमिन हो । अहिले उक्त जमिन नेपाल ट्रस्टका नाममा रहेको सुर्खेत भूमि आयोगका अध्यक्ष श्रीधर पौडेलले बताए ।"
उपाधिलाई दुई पुलिस भिड्ने,"काठमाडौं (कास) विभागीय टोली नेपाल एपीएफ र नेपाल पुलिस क्लब प्रथम पोष्टबहादुर बोगटी स्मृति कप राष्ट्रिय पुरुष भलिबल प्रतियोगिताको फाइनलमा पुगेका छन् ।त्रिपुरेश्वरस्थित राष्ट्रिय खेलकुद परिषद्को कभर्डहलमा शुक्रबार भएको प्रतिस्पर्धात्मक पहिलो सेमिफाइनलमा दुई सेटले पछि परेको स्थिति उल्ट्याउँदै एपीएफले अर्को विभागीय टोली त्रिभुवन आर्मी क्लबलाई ३२ को सेटमा पराजित गर्यो । लगातार दुई सेट आर्मीले २५२३, २५१२ नतिजा आफ्नो पक्षमा पार्यो । एपीएफले तेस्रो सेट २५२२ र चौथो सेट २५२३ ले जित्दै खेल २२ को बराबरीमा पुर्याएको थियो । पाँचौं तथा निर्णायक सेट १५१० ले आफ्नो पक्षमा पार्दै एपीएफले फाइनल सुनिश्चित गर्यो ।पोष्टबहादुर बोगटी स्मृति प्रतिष्ठानद्वारा आयोजित प्रतियोगिताको दोस्रो सेमिफाइनलमा पुलिसले गण्डकी प्रदेशलाई २५२२, २५२०, २५२१ को सोझो सेटमा पराजित गरी एपीएफसँग उपाधि भिडन्त पक्का गर्यो । फाइनल शनिबार हुनेछ । विजेताले ४ लाख, उपविजेताले २ लाख र तेस्रो हुने टोलीले १ लाख रुपैयाँ पुरस्कार पाउनेछन् । विधागत उत्कृष्ट खेलाडी र प्रशिक्षकले जनही १० हजार र सर्वोत्कृष्ट खेलाडीले १५ हजार रुपैयाँ पुरस्कार प्राप्त गर्नेछन् ।"
विराटनगर र पुलिसको लगातार जित,"(विराटनगर)प्रथम ऋचा मेमोरियल टी२० क्रिकेट प्रतियोगितामा नेपाल पुलिस र एनबीएससी विराटनगरले शुक्रबार जित निकाल्दै समूहमा समान ४ अंक जोडेका छन् । पुलिसले एनबी ग्रुप धनगढीलाई ६ विकेट र विराटनगरले युनाइटेड दिल्लीलाई ३२ रनले हराएर ख समूहको शीर्ष दुई स्थानमा पुगेका हुन् । विजेता दुई टिमबीच शनिबार हुने लिगको अन्तिम खेलको विजेताले उपाधिका लागि आर्मीसँग प्रतिस्पर्धा गर्ने छ । आर्मी समूह क बाट फाइनल पुगिसकेको छ ।विराटनगर जुट मिल मैदानमा शुक्रबार १ सय ३० रनको लक्ष्य पछ्याएको पुलिसले १६४ ओभरमा ४ विकेट गुमाएर पार गर्यो । दिलीप नाथले विस्फोटक ब्याटिङ गर्दै ३६ बलमा ८ चौका र २ छक्कासहित ७५ रनको अर्धशतकीय इनिङ्स खेले । उनी प्लेयर अफ द म्याच भए । योगेन्द्र कार्कीले ४८ रन बनाउँदा ३ छक्का र ४ चौका प्रहार गरे । शंकर रानाले १८ वलमा ३५ र अमित श्रेष्ठले १४ रनको योगदान गरे । बलिङमा धनगढीका हेमन्त धामीले २ तथा कौशल राजपुत र दिपक भट्टले समान ११ विकेट लिए ।यसअघि धनगढीले ७ विकेट गुमाई १ सय २९ रन बनायो । दीपक बोहराले ३८ बलमा ६५ रन जोडे । उनले २ छक्का र ९ चौका प्रहार गरे । उत्तम थापामगरले ५१ रन बनाउँदा ३ छक्का र ५ चौका प्रहार गरे । दीपक भट्टले ५ छक्का र २ चौकामा ४४ बनाएका थिए । पुलिसका योगेन्द्रसिंह कार्कीले ४४ रन खर्चेर ३ विकेट लिए । रशिद खानले ३१ रन खर्चेर २ विकेट र मन्जित श्रेष्ठले १ विकेट लिए ।दोस्रो खेलमा पहिलो व्याटिङ गरेको एनबीएससी विराटनगरले १६३ ओभरमा समेटिँदै १ सय २९ रनको मध्यम योगफल तयार गर्दा रवि शर्माले २३ बलमा ५ चौकासहित २५ रन जोडे । विधान गोस्वामीले ७ बलमा २ छक्का र २ चौकासहित २०, इमरानले ७ बलमा २ छक्का र १ चौकासहित १७ रन, सुमन गतराजले १९ र सतिश कुमारले १६ रनको योगदान दिए ।१ सय ३० रनको लक्ष्य पछ्याएको दिल्ली १७२ ओभरमा अलआउट हुँदै ९७ रनमा समेटियो । दिल्लीका मनीष मिश्रले १७, शक्ति केडीले १४ र अंकितले १२ रनको योगदान गरे । विराटनगरका मेहाङले १५ रन खर्चेर ४ विकेट लिए । उनी प्लेयर अफ द म्याच भए । आयरले १७ रन खर्चेर ३, प्रशान्त कुमार, राहुल चौधरी र विधान गोस्वामीले ११ विकेट लिए ।"
मुकेशले जिते हाफ म्याराथन,"धनगढी (कास) नयाँ वर्षको अवसरमा शुक्रबार आयोजित धनगढी हाफ म्याराथनको उपाधि आर्मीका धावक मुकेश पालले जितेका छन । निर्धारित २११ किलोमिटर दूरी उनले १ घण्टा ४ मिनेट ४८ सेकेन्डमा पूरा गर्दै उपाधि जितेका हुन् । उनले ५५ हजार ५ सय ५५ रुपैयाँ पुरस्कार पाएका छन् ।आर्मीकै नरेन्द्रसिंह रावल दोस्रो भए । उनले १ घण्टा ७ मिनेट २३ सेकेन्डमा दूरी पूरा गरे । उनले ३३ हजार ३ सय ३३ रुपैयाँ प्राप्त गरे । अब धनगढी दौडिन्छ भन्ने नाराका साथ धनगढी जेसिजले आयोजना गरेको हाफ म्याराथनमा सन्तोषविक्रम विष्ट तेस्रो भए । उनले १ घण्टा ८ मिनेट ३५ सेकेन्डमा पार । उनले २२ हजार २२२ रुपैयाँ प्राप्त गरे । हाफ म्याराथनमा ४ सय धावकको सहभागिता रहेको संयोजक मनीष कुँवरले बताए ।महिला दौडमा भागेश्वरी धामी प्रथम, पवित्रा सार्की द्वितीय र नेहा खड्का तृतीय भए । उनीहरूले क्रमशः ५ हजार ५५५, ३ हजार ? र २ हजार २२२ रुपैयाँ पुरस्कार राशि प्राप्त गरे । अपांगता भएका व्यक्तिका लागि ट्राइसाइकिल दौड गरिएको थियो । सहभागी सबैलाई पुरस्कार व्यवस्था गरिएको आयोजक धनगढी जेसिजका अध्यक्ष मोहनराज ओझाले बताए । जेसिजले हरेक वर्ष नव वर्षमा हाफ म्याराथन गर्दै आएको छ ।"
घलेगाउँमा छैटौं गोल्डकप सुरु,"(लमजुङ)स्मार्ट भिलेज घलेगाउँमा शुक्रबारदेखि आयोजित स्मार्ट भिलेज आमन्त्रित छैटौं गोल्डकप फुटबल प्रतियोगितामा एपीएफ क्लब विजयी भएको छ । प्रतिद्वन्द्वी नेपाल भानु युनाइटेड तनहुँका खेलाडीले टाइब्रेकरमा गोल गर्न चुक्दा एपीएफले विजयी सुरुआत गर्यो । स्वर्गभूमि रंगशालामा आयोजित प्रतियोगिताको उद्घाटन खेल निर्धारित ४०४० मिनेटमा दुवै टिमबाट गोल हुन नसकेपछि खेल टाइब्रेकरमा पुग्यो । एपीएफ टाइब्रेकर ७६ ले विजयी भयो । एपीएफले सातौं गोल गर्दा भानुका कप्तान किरण गुरुङले गोल गर्न चुकेपछि टोली पहिलो खेलबाटै बाहिरियो । एपीएफका गोलकिपर रविचन्द्र थापा म्यान अफ द म्याच भए ।क्व्होलासोंथार गाउँपालिका ३, घलेगाउँले यसअघि खुला प्रतियोगिता आयोजना गर्दै आएकामा यसवर्ष पहिलोपल्ट आमन्त्रित गरेर खेलाइएको हो । नकआउटका आधारमा भएको प्रतियोगितामा जिल्लाका ५ र बाहिरी जिल्लाका ७ टिम सहभागी छन् । प्रतियोगिताको गण्डकी प्रदेशका पूर्वमुख्यमन्त्री पृथ्वीसुब्बा गुरुङले उद्घाटन गरे ।आयोजक पर्यटन व्यवस्थापन समिति स्मार्ट भिलेज घलेगाउँका अध्यक्ष प्रेमबहादुर घलेका अनुसार विजेताले ५ लाख ५ सय ५५ रुपैयाँ, गोल्डकप पुरस्कार राखिएको छ । प्रतियोगिताको पुरस्कार हाइअल्टिच्युटमा आयोजित प्रतियोगितामध्ये धेरै रहेको घलेको दाबी थियो । यो समुद्री सतहदेखि २ हजार १ सय मिटर उचाइमा भइरहेको छ ।उपविजेताले ३ लाख ३ सय ५५ रुपैयाँ पाउनेछ । उत्कृष्ट खेलाडी र सर्वाधिक गोलकर्ताले समान १० हजार पाउनेछन् । प्रतियोतिगाको ३० लाख ८० हजार रुपैयाँ खर्च लाग्ने अनुमान छ ।शनिबार समाज कल्याण खेलकुद केन्द्र काठमाडौं र वाग्मती फुटबल क्लब सर्लाही तथा त्रिवेणी युवा क्लब बेंसीसहर र कास्की ११ पोखराबीच प्रतिस्पर्धा हुनेछन् । क्व्होलासोंथार गाउँपालिका ३ का अध्यक्ष आसवीर गुरुङले घलेगाउँको प्रचारका लागि यसअघि महोत्सव आयोजना गर्दै आएकामा यसपालि फुटबल प्रतियोगिता गरिएको बताए ।"
छोटकरी,"नवजागृतिलाई ओसन कपगोरखा (कास) नवजागृति युवा क्लब सिमराले आठौं ओसन कप यू१३ फुटबल प्रतियोगिताको उपाधि जितेको छ । गोरखा नगरपालिका९ दलभञ्ज्याङमा शुक्रबार फाइनलमा नवजागृतिले लक्ष्मी सामुदायिक शिक्षासदन गोरखालाई ५४ गोलले पराजित गर्दै उपाधि जित्यो । नवजागृतिका जेम्स चौधरीले २, सागर दासले २ र सैफुल्ला मियाँले १ गोल गरे । लक्ष्मी सामुदायिकको तर्फबाट उकेश्वर महतोले ३ र मनिक योगीले १ गोल गरेका थिए । विजेता नवजागृतीले २० हजार र उपविजेताले १० हजार रुपैयाँ पुरस्कार पाए । सामुदायिकका निखिल बस्नेत सर्वोत्कृष्ट खेलाडी भए । विजेतालाई गोरखा नगरपालिकाका मेयर कृष्ण रानामगर र वडा अध्यक्ष कुलबहादुर कुँवरले पुरस्कृत । लिगकम नकआउटका आधारमा १२ टिमले प्रतिस्पर्धा गरेको आयोजक द ओसन क्लबका अध्यक्ष अमित खत्रीले बताए । द सुवास मग्रातीलाई ओसन वर्ष खेलाडी २०७९ बाट सम्मान गरियो । फिक्कललाई सन्दकपुर गोल्डकपइलाम (कास) फिक्कल युनाइटेडले तेस्रो सन्दकपुर गोल्डकप फुटबलको उपाधि जितेको छ । सन्दकपुर गाउँपालिका३ स्थित सातखाल्डे मैदानमा जारी प्रतियोगिताको फाइनलमा फिक्कलले बुट्टाबारी युनाइटेडलाई ३२ ले हरायो । १२ औं मिनेटमा नयन प्रधानको गोलमा फिक्कलले अग्रता लियो । त्यसमा २३ औं मिनेटमा सौरभ कार्की र ५८ औं मिनेटमा शेखर राईले गोल थपे । बुट्टाबारीका कप्तान रोमन खवासले दुवै गोल पेनाल्टीमा गरे । उनले ५२ र ६६ औं मिनेटमा गोल गरेका हुन् । विजेताले १ लाख ५१ हजार र उपविजेताले ८१ हजार रुपैयाँ पुरस्कार पाए । सर्वाधिक गोलकर्ता फिक्कलका शेखर राई भए । डिफेन्समा आयुष क्षेत्री र गोलरक्षकमा सर्जन लिम्बु उत्कृष्ट भए । उनीहरूले जनही ४ हजार पाए । उदीयमान खेलाडी देउराली स्पोर्टिङ क्लबका निशान राई भए । रत्नाङ्गे माउन्टेन बाइक रेस हुनेकाठमाडौं (कास) रत्नाङ्गे इन्डुरो माउन्टेन बाइक रेस वैशाख २१२४ सम्म हुने भएको छ । प्रतियोतिगा सोलुखुम्बुको ३ हजार ३ सय ५० मिटरको उचाइमा अवस्थित रत्नाङ्गेमा हुनेछ । प्रतियोगितामा एलिटतर्फ (महिला र पुरुष), मास्टर्स (४० वर्षमाथि) र जुनियर (१८ वर्षमुनि) गरी चार विधामा हुनेछ । फाप्लु माउन्टेन बाइक क्लबको आयोजना र जिरो लेभल एमटीबी स्कुलको व्यवस्थापनमा हुने प्रतियोगितालाई केटीएम सिटीले प्रायोजन गरेको छ ।"
म मृत्युलाई पनि प्रेम गर्छु,"डेथ क्याफेमा चिया पिउने कि ?बुद्घले मध्यमा प्रतिपदको प्रतिपादन गरे र भने, जीवनमा अतिवादी भएर होइन, मध्यममार्गी भएर बाँच्नुपर्छ । मृत्युको सवालमा आममान्छे एकदमै अतिवादी देखिन्छ । कतिपय मान्छे मृत्युलाई यसरी नजरअन्दाज गरेर बाँच्छन् कि एक दिन मर्नुपर्छ भन्ने नै भुल्छन् र अनन्तः तृष्णा, महत्त्वाकांक्षा, लोभ र लालचको भुमरीमा फस्छन् । अर्काथरी मान्छेहरू मर्नुपर्छ भनेर यति भयभीत भएर बाँच्छन् कि ती बाँचिरहँदा पनि मरी नै रहेका हुन्छन् । कति नेक्रोफोबियाको सिकार हुन्छन्, कति थानाटोफोबियाको । मृत्युको भयले ग्रस्त बिरामीहरूलाई साइकोथेरापीको माध्यमबाट उपचार गरिन्छ । मृत्युको कारण हुने एन्जाइटी तथा डिप्रेसन हटाउन आजकल डेथ मेडिटेसन पनि प्रचलित छ । मृत्युको भय मनबाट निकाल्न मान्छेलाई ध्यानको माध्यमबाट आफू मरेको स्टेजमा पुर्याइन्छ र जीवनको क्षणभंगुरतासित साक्षात्कार गराइन्छ । बौद्घ परम्परामा मृत्युमाथि ध्यान उहिलेबाटै गरिँदै आएको छ । त्यसो त मृत्युको भय कति मानिसका लागि प्रेरणा बनेको छ, कतिका लागि त्रास । सिद्घार्थ गौतमको बुद्घ बन्ने यात्राको गर्तमा छ मृत्यु । कवि, लेखकहरू किन अमर साहित्य रचना गर्न चाहन्छन् ? उत्तर खोज्दै जाँदा कतै न कतै मृत्युभयको गुफामा पुगिन्छ । भ्रूण अवस्थामै डीएनए सम्पादन गरेर रोगमुक्त बच्चा जन्माउने थालनी चीनमा भइसकेको छ । अहिलेका वैज्ञानिकहरू कृत्रिम मानव अंगहरू प्रत्यारोपण गरेर मानिसको आयु बढाउने र सके त अमरै बनाउने ध्याउन्नमा छन् । यो सबैका पछाडि पनि मृत्युलाई जित्ने उत्कट चाहना भेटिन्छ । वैज्ञानिकहरूका अनुसार, भूमध्यसागरमा पाइने एउटा जीव जेलिफिससित अमर हुन सक्ने शक्ति छ । आफ्नो शरीरका कोशिकाहरू आफ्नो इच्छाअनुसार फेरेर एउटा वृद्घावस्थाको जेलिफिस यौवन वा शैशवास्थामा जान सक्छ । जेलिफिसले जस्तै मानिसहरूले आफ्नो कोशिकामा परिवर्तन गरेर जीवनको नवीकरण गर्न सक्ने सूत्र वैज्ञानिकहरूले पत्ता नलगाउलान् भन्न सकिन्न । मृत्युमाथि शासन गर्न के साँच्चै सम्भव हुनेछ कुनै दिन ?मृत्यु एक, तर प्रश्न हजारहजार छन् यहाँ । ताजमहल प्रेमको स्मारक कि मृत्युको स्मारक ? इजिप्टका राजाहरूको उपत्यकामा अवस्थित समाधिहरू र गिर्जाका महान् पिरामिडहरू मृत्युका समयातीत इतिहास हुन्, तर तिनबाट हामीले मत्यु लाई कति बोध गर्न सकेका छौं ?नेपालमा पछिल्लोपटक धेरैको मुखबाट एउटा कुरा सुनिन्छ भेटभाट होस्, तर भेट केवल घाटमा नहोस् । यो भनाइले मृत्युको अवसादपूर्वको उत्सवको माग गर्छ । जीवन जिउने कला सिक्न आर्ट अफ लिभिङ को खोजमा मान्छेहरू जीवनभर भौंतारिइरहन्छन्, अनेक गुरुहरूका शरणमा जान्छन्, तर मान्छेले बिर्सन्छन् कि मान्छेको सबैभन्दा महान् गुरु उसले आफ्नो जन्मसँगै लिएर आएको हुन्छ, त्यो हो मत्यु । मृत्युको कला नसिकी जीवनको कला सिक्न सम्भवै छैन । आजकल युरोप, अमेरिका, अफ्रिकातिर द्रुततर गतिमा फैलिरहेको एउटा लोकप्रिय क्याफे छ, त्यो हो डेथ क्याफे । यो एक खाले सामाजिक फ्रेन्चाइज हो, जहाँ मान्छेहरू कुनै क्याफेमा भेट हुन्छन्, चियासँग केक खाँदै केवल मृत्युका विषयमा कुरा गर्छन् । मृत्युका विषयमा मात्रै कुरा गर्छन्, तर ती मान्छेहरू जीवनदेखि भागेका वा आत्महत्याको मनस्थितिमा पुगेर निराशाजनक कुरा गर्न जम्मा हुनेचाहिँ होइनन् ।डेथ क्याफे ती मान्छेका लागि हो, जो जीवनमा मृत्युलाई एक डिस्कोर्सको रूपमा स्थापित गर्न चाहन्छन् । मृत्युलाई सहजै स्विकारेर हाँसीहाँसी एकदमै सहजताका साथ मृत्युका विविध आयाममाथि बहसविमर्श गर्छन् । एसियामा पनि क्रमशः डेथ क्याफे लोकप्रिय हुँदै गइरहेको छ । हाम्रै छिमेकी मुलुक भारतमा ८ वटा र चीनमा ३३ वटा डेथ क्याफेहरू छन् । विश्वभरका ८२ देशमा लगभग १५ हजार वटा डेथ क्याफेहरू फैलिसकेका छन् । नेपालमा भने आजसम्म डेथ क्याफे भित्रिएको कुनै औपचारिक जानकारी आएको छैन । आशा छ, कुनै न कुनै दिन कसै न कसैले नेपालमा पनि डेथ क्याफेको होस्ट गर्नेछ र सोध्नेछ डेथ क्याफेमा चिया पिउने कि ? त्यतिबेला तपाईंको जवाफ के हुन्छ कुन्नि ! मेरो जवाफचाहिँ हुन्छ आउनेछु हुनेछ, किनकि म जीवनलाई जति प्रेम गर्छु, मृत्युलाई पनि उत्तिकै प्रेम गर्छु ।"
राधाको बेरंगी जिन्दगी,"फिल्ममा रंगले पनि कथा भनिरहेको हुन्छ । पात्रको मनोभाव, फिल्मको टोन (खुसीदुःख) र दर्शकको मुड सिर्जना गर्न रंगले नजानिँदो भुमिका खेल्छ । युद्धका अधिकांश फिल्म डिस्याचुरेटेड (फुंग उडेको रंग) हुन्छ, जस्तो अल क्वाइट इन्द द वेस्टर्न फ्रन्ट (२०२२) । ओस्कारमा यस वर्ष उत्कृष्ट अन्तर्राष्ट्रिय फिचर फिल्म जितेको यो फिल्मको रंग संयोजनले दर्शकलाई त्यतिबेलाको समयमा मात्रै पुर्याउँदैन, युद्धको टेक्सचर चखाइदिन्छ । फिल्ममा रंगको महत्त्व हेर्ने हो भने, म्याट्रिक्स को हरियो रंग संयोजन र सिन्डलर्स लिस्ट मा एक बालिकाले लगाएको रातो कोटको अर्थ बुझे हुन्छ । नेपाली फिल्ममा पनि रंगमार्फत कथा भन्ने प्रयास भएका छन् । सुवर्ण थापा निर्देशित द सेक्रेट्स अफ राधा को श्यामश्वेत (ब्ल्याक एण्ड ह्वाइट) भर्सन यही लहरमा पर्छ । खासमा यो फिल्म दुई भर्सनमा तयार भएको छ । कलर भर्सन गत भदौ १० मा प्रदर्शनमा आयो । विडम्बना फिल्मको सोबारे विभेद भएपछि निर्देशक थापाले प्रदर्शनको केही दिनमै हलबाट फिल्म निकाल्नुपर्यो । त्यसयता पुनः प्रदर्शनको टुंगो लागेको छैन । फेस्टिभल लक्षित गरी बनाइएको श्यामश्वेत भर्सन भने हालै केही दर्शकबीच देखाइएको थियो । अब चर्चा गरौं, फिल्ममा प्रयोग श्यामश्वेत रंगबारे । फिल्मको कथा राधा (सृष्टि श्रेष्ठ) को हो । पति वासु (सौगात मल्ल) हराएको महिनौं भइसक्यो । पेसाले ड्राइभर पति विदेश पसे कि सहरमै छन् ? अत्तोपत्तो छैन । बिरामी सासूआमा, घरखेतको जिम्मेवारी दुई जीउकी राधाकै काँधमा परेको छ । हराएको पतिबारे अरूलाई थाहा नहोस् भन्ने चाहन्छिन् राधा । त्यसैले मिडियाका सुन्दर (खगेन्द्र लामिछाने) लाई वासु बनेर परिवार र आफन्तजनसँग बोल्न लगाइरहन्छिन् । जब सासूआमाको निधन हुन्छ तब राधाको त्यो झुठ गाउँलेले पक्रिन्छ । त्यसपछि वासुको खोजीमा उनी फुल्दै गएको पेट लिएर सहर पस्छिन् । राधाले बासुलाई भेट्टाउलिन् त ? त्यसपछि आउने ट्वीस्ट एन्ड टर्न ले द सेक्रेट्स अफ राधा मा दर्शकलाई बाँधिरहन्छ । राधाको पीडा र दुःख व्यक्त गर्ने रंग कस्तो होला ? राधाको जीवन बेरंगको छ । श्यामश्वेत रंग संयोजन नै त्यसको सशक्त स्वरूप हो । फिल्मको अधिकांश दृश्यमा उनी हाँसेकी छैनन् । तर, पर्खाइ, छटपटी र आसा उनको आँखामै झल्किन्छ । पतिको खोजीमा त्रिभुवन विमानस्थल पुग्दा होस् या प्रहरी चौकी, त्यही निन्याउरोनिरस अनुहार । राधा चर्को स्वरमा खासै रुँदिनन्, त्यही घुँक्कघुँक्कमै गहिरो पीडा झल्किएको छ । राधाको जीवनबाट उत्साह र उमंगको रंग उडेको छ । राधाको त्यही रंगहिन जीवन, पीडा र पर्खाईलाई जति श्यामश्वेत रंगले विम्बात्मक प्रस्तुत गरेको छ त्यति कलर भर्सनले गरेको थिएन । यसअघि कलर भर्सनमा रंग संयोजन स्याचुरेटेड भए पनि कथाको मर्म रंगिन दृश्यमा निस्प्राण देखिन्थ्यो । तर, श्यामश्वेत भर्सनमा भने रंगले नै कथामा प्राण भरिदिएको छ । फिल्मको एउटा दृश्यमा राधा खुलेर हाँसेको देखाइएको छ । उनको जीवनमा फर्किएको खुसी, उमंग र उल्लासलाई बुझाउन प्रयोग गरिएको रंगीन दृश्यले थुप्रै कुरा एकै दृश्यबाट बोलिदिन्छ । उक्त दृश्यलाई श्यामश्वेतबाट बिस्तारै रंगीन बन्दै गएको देखाउन सकिएको भए अझ बेजोडको अर्थ लाग्थ्यो । पर्दामा झट्ट रंगीन दृश्य आउँदा कथाको तादम्यमा पुग्न दर्शकलाई समय लाग्छ । हराएको पतिको खोजीमा एउटी महिलाले संघर्षका कस्ता आरोहअवरोह छिचोल्छिन् ? राधाको कथामार्फत निर्देशक थापाले महिला सहनशीलता, समर्पण, लगनशीलता र पर्खाइलाई शसक्त ढंगले जोडेका छन् । दुःखको पहाड उक्लेर मुस्कुराउन खोज्ने महिलाको कथा हो राधा । पितृसतात्मक समाजमा आत्मविश्वास र आत्मसम्मानसहित बाँच्ने महिलाका प्रतिनिधि हो राधा । सुन्दरको सहयोगमा सहर पस्दा समाजले राधाको चरित्रलाई गलत देखाइदिन्छ । राधा भने निर्धक्क त्यही समाजमा फर्कन्छिन्, इलम गरेर बाँच्न । फिल्मको एक दृश्यमा राधा मसिने दाइ (बुद्धि तामाङ) सँग खेत खन्न सहयोग मागिरहेको हुन्छिन् । त्यसपछि मसिने अकमकाउँछन् । यत्तिकैमा राधा भन्छिन्, खेत खन्न आउने भए भन्नुस् अहिल्यै, नत्र अरूलाई भन्नुपर्यो । गर्भवती नभएकी भए त्यो काम राधा आफैं आँट्ने थिइन् । मलको भारी बोक्दै गर्दाको एक दृश्यले त झन् जीवनका ठूल्ठूला समस्यासँग लडेर बाँच्ने राधाहरूको कथालाई सरल भाषामा प्रस्तुत गरिदिए झैं लाग्छ । दुःखको कुरो, यस्तो सशक्त भर्सनलाई भने निर्देशक थापाले फिल्म महोत्सवमै लक्षित गरे अनि कलर भर्सन दर्शकका लागि छुट्याइदिए । फलस्वरूप दर्शकको भागमा पर्यो व्यावसायिक तत्त्वहरूले कमजोर बनेको द सेक्रेट्स अफ राधा । दुई भर्सनमा केही दृश्य र फिल्मको अन्त्य (रिजोलुसन) फरक देखाइएको छ । कलर भर्सनमा राधाले बासुलाई भेटेको, बिमाको पैसामा मितज्युले आँखा गाडेको, गाउँको घर जलेको देखाइन्छ । तर, श्यामश्वेत भर्सनमा भने वासु र बिमाका कथा छाँटिएको छ । अनावश्यक लाग्ने गीत पावैमा पाउजु हटाउँदा दर्शकलाई प्रमुख पात्रको भावमा बाँधिरहन सहयोग मिल्छ । कलर भर्सनका कति अनावश्यक दृश्य हटाउँदा पनि कथाले लय पक्रेको छ । कलर भर्सनमा फिल्मको कथा सक्न जबरजस्त ओपन इन्डिङ राखिएको देखिन्थ्यो । घर कसरी जल्यो भन्ने विश्वसनीय कारण नहुँदा राधाको आँसुमा दर्शक जोडिनै पाउँदैनथे । तर, श्यामश्वेतमा भने घर जलेको दृश्यलाई विश्वासिलो शैलीमा प्रस्तुत गरिएको छ । सुन्दरले सहजै राधालाई सहयोग गरेको विषयलाई पनि न्यायसंगत प्रस्तुत गरिएको छ । सिनेम्याटोग्राफर नरेन्द्र मैनालीले फिल्ममार्फत भन्न खोजीको विषयलाई दृश्यभाषामा कैद गरिदिएका छन् । प्रत्येक दृश्यमा राधालाई विशेष महत्त्वका साथ खिचिएको छ । सुन्दरले फ्रेमभित्र पनि फ्रेम खोजेर दृश्यलाई खिचेका छन् । फिल्ममा वजनदार संवादहरूको चाङ छैन, बोलीचालीकै भाषा प्रयोग गरिएको छ । अधिकांश ठाउँमा दृश्य बोलेको छ । पार्श्व ध्वनिको प्रयोग भने केही ठाउँमा दर्शकको ध्यान भड्काइदिने किसिमका छन् । अन्य सहायक पात्रको चरित्रमा खासै ध्यान पुर्याइएको छैन । यसअघि महिलाकै कथामा सुनगाभा निर्देशन गरेका थापाले यो फिल्मलाई पनि महिलाप्रधान बनाउन खोज्नु सकारात्मक पक्ष नै हो । तर, राधाको चरित्रचित्रण हेर्ने हो भने फेरि यो कथामा पनि महिलालाई नै दुःखी देखाइएको छ । तर, अन्य व्यावसायिक फिल्ममा महिला चित्रणको दाँजोमा राधामा संवेदनशीलता अपनाइएको छ । वर्ष २०७९ लाई फर्केर हेर्ने हो भने केही फिल्ममा महिला संवेदनशीलतामाथि सुन्दर काम गरिएको छ । तीमध्ये, गएको वर्ष नेपालबाट ओस्कारका लागि सिफारिस गरिएको फिल्म हो ऐना झ्यालको पुतली । फिल्मकी प्रमुख पात्र विद्याले गरिबीबीच पढ्न गरेको विद्रोह देखाइएको छ फिल्ममा । उनी स्वतन्त्र भएर उड्न चाहन्छिन्, कवितामार्फत आफ्ना भावना व्यक्त गरिरहन्छिन् । फिल्मभरि उनले पढ्नकै लागि गरेको विद्रोह देखाइएको छ । तर, पितृसत्तात्मक समाजमा उनको आवाज दबाइन्छ । कलिलो उमेरमै बिहे गर्न बाध्य पारिन्छ र पुतलीझैं उड्ने विद्याको सपना कवितामै सीमित हुन्छ । विद्रोही देखाउँदादेखाउँदै पितृसत्ताले दबाएको देखाउनु पुरुष चिन्तनको परिणाम हो ।स्वस्तिमा खड्का अभिनीत चिसो मान्छे महिलाकै कथामा आधारित फिल्म हो । पतिको शव लिएर बाजुरा फर्कंदै गर्दा एक पत्नीले अनुभव गर्ने स्वतन्त्रता, सपना र प्रेमको कथामा आधारित छ चिसो मान्छे । त्यही यात्रामा आफूलाई खोज्नेभेट्टाउने एक सशक्त पात्रका रूपमा उनलाई चित्रण गरिएको छ । पतिको वैवाहिक बलात्कारको विषय उठाउन सक्छिन् उनी, सपनालाई गीतमा गुनगुनाउँछिन् र प्रेमका लागि खुला बन्छिन् । तर, त्यही पात्रको प्रेम आसक्ति र यौन चाहनालाई संवेदनशील भएर देखाउन चुकेका छन्, निर्देशक दीपेन्द्र के खनाल । तर, फिल्ममा महिला मनोविज्ञानलाई खनालले गम्भीर रूपले पस्केका छन् । अनुप बराल निर्देशित दोख मा बलियो महिला चरित्र चित्रण छ । रुक्की (दिया मास्के) दुकान चलाएर जीवन चलाउँदै आएकी छन् । पतिको पर्खाइमा छन् । भविष्यका लागि वर्तमानका समस्या पछाडि छाडेर अगाडि बढ्ने विद्रोही महिलाका रूपमा उनी प्रस्तुत भएकी छन् । पतिब्रता हुनुपर्ने मान्यतालाई भत्काएर खुसीका लागि गाउँ छोड्न तयार पात्रको रूपमा रुक्कीलाई देखिएकी छन् । गत वर्ष नै प्रदर्शनमा आएको पानीफोटो मा हराएको छोराको खोजीमा एक आमाले गर्ने यात्राको कथा समेटिएको छ । फिल्ममा प्रेमिकाको भूमिकामा छिन् मलिका महत । यो भूमिकालाई सन्तुलित ढंगमा लेखिएको छ । उनी प्रेमी आउला र बिहे गरौंला भन्ने पर्खाइमा छन् । बिहेको दबाबले गाउँ छाडेर भाग्छिन्, प्रेमीको तस्बिर साथमा लिएर । प्रकाश मा रेनु योगीले अन्तरजातिय प्रेम गर्ने हिम्मत त गरेकी छन्, तर उनको चरित्रलाई सामाजिक मूल्य मान्यताभित्रै खुम्चाइएको छ । गत वर्ष प्रदर्शनमा आएका केही आस गरिएका, गम्भीर फिल्मकर्मीका फिल्म हेर्दा तिनले महिलाका कथा देखाउने प्रयास गरेको देखिन्छ । तर, महिलाकै कथा देखाउन खोज्दा पनि पुरुष चिन्तन व्यक्त भएको छ । आशा गरौं, यस वर्ष र आगामी वर्षहरूमा फिल्ममा महिलाको चरित्र चित्रण सुधारिनेछ ।"
कथाजस्तै बाँचेर मरी झिम्कीकी आमा,"तिर्न नसक्नेले किन ऋण लिनुपर्यो ? माग्ने बेला मइन गरेर, खाने बेला चइन गरेर, तिर्ने बेला अइन खोज्ने ? आजको दिन नकटी मलाई मेरो सुन जस्ताको तस्तै चाहिन्छ । यति भनेर झिम्कीकी आमाले देब्रे हातले छाती पिटी र निधारमा सोहोरिएको कपाल सम्याउँदै जुरो बनाई । बुढीऔंलासँगै उम्रिएको छैटौं औंलाले टाउको कन्याई र थचक्क फलैंचामा बसी । आँखामा आक्रोश थियो । अनुहारमा एक किसिमको तुफान । र, नीरस थियो आँखा । उसको असली नाम के हो ? कहाँ जन्मिएकी थिई ? स्थायी घर कहाँ हो ? उसको आमाको नाम के हो ? के उसको आफ्नै नाम छैन ? के उसको आफ्नै पहिचान छैन ? तर, जीवनको यो मोडसम्म आइपुग्दा चार छोरी जन्माई । झिम्की कान्छी छोरीको नाम हो । त्यसैले चोकमा सबैले उसलाई झिम्कीको आमा भनेरै चिन्छन् । श्रीमान् सुँगुरको पाठा व्यापारी । हुनुपर्ने सुन व्यापारी हो खै के तुकबन्दी मिलेन र उसले पाठा व्यापार गर्न थाल्यो, उसैले जानोस् ।झुरुप्प उभिएका ससाना छाप्राहरू । देब्रेतिर सडक किनारमा एक्लै उभिएको बरको रूख र सखुवाको फ्याकले बनेको पुरानो फलैंचासँगै टाँसिएको त्यो चियापसल । गर्मी होस् कि हिउँद, घाम र शीतल ताप्न बांगेचोकको मान्छेको सुखदुःखको चौतारा हो बरालको चियापसल । हो, आजको दिन यहाँ सधैंझैं छैन । झिम्कीकी आमा कराएपछि चोक शून्य छ । लगेपछि तिर्नु पर्दैन भाइ ? सन्तेको बाउतिर फर्किएर कराई झिम्कीकी आमा । छेउमै रेडियो सुनिरहेको सन्तेको बाउ बोल्यो, दिने बेला हामीले देखेनौं । सन्तेको बाउको कुरा सुनेपछि झिम्कीकी आमा अझै जोडले कराई । चोकमा एकैछिनमा हल्ला फैलियो । काइली फुपू, कुमारकी आमा, सिबु साइँला, योङहांगी कान्छी, सुरेन्द्र, चेक्छु कान्छा सबै भेला भए, तर बरालले पसलबाटै सुनिरह्यो । झिम्कीकी आमाको चर्को आवाज चिर्दैचिर्दै हावा निकै परसम्म पुग्यो । तर, पजिनाकी आमाको मुटुको गति त्यो हावाभन्दा तेज धड्किरहेको थियो । गरिब हुनुको नियति कति दुःखान्त हुन्छ ? त्यो बुझ्न पजिनाकी आमाको विवशता बुझ्नुपर्छ । उमेरभन्दा पहिले चाउरिइसकेको उसको अनुहारको मुजाले स्पष्ट झल्को दिन्थ्यो गरिब हुनु कत्ति गाह्रो छ ! साँच्चै अभावले मान्छेलाई लाज मर्नु बनाउँछ कि सहनशील बनाउँछ ? मेरो छाला काटेर लिए त हो दिदी, पर्ख न केही समय ! यत्ति बोलेर ऊ चुपचाप फलैंचामा बसी । पजिनाकी आमाको जीवनमा दुःख पनि कति भने राई कान्छासँग मायामै परेर बिहे गरी । छोराछोरी जन्मिए, तिनको गुमुत सोहोरेर ठूलो बनाई । रातदिन नभनी दुःख गरिरही । उसको बैंस कतिखेर चिप्लियो, उसैलाई थाहा भएन । तर, अब अगाडिको उसको सारा जीवन संर्घषले भरिएको छ । उसलाई बिस्तारै आफ्नो दुःख सकिन्छ भन्ने ठूलो आडभरोसा थियो, तर त्यस्तो भएन । झिम्कीकी आमा केही मत्थर भएझैं देखिई, तर उसको अनुहारमा रिस अझै देखिन्थ्यो । यो झगडा चैतयाममा जंगलमा आगो लागेझैं एकैछिनमा चोकभरि फैलियो । बरालको चियापसल रेडियो नेपालजस्तै हो, चोकका मान्छेहरूका लागि । बरालको आफ्नै विशेषता छ । कालो इस्टकोट र हाप जाँगे अनि अनुहारमा झुन्डिएको नाक । चिया खान, क्यारेमबोर्ड खेल्न नेता, सुंगुर व्यापारी, समाजसेवी सबै दिनमा एकपल्ट बरालको चिया पसल पुगेकै हुन्छन् । उसको किस्सा पनि मान्छेपिच्छे फरक । ऋण माग्दा जति पनि दिन्छ, तर ब्याज सौकडा दस छाड्दैन । चोकमा उसको बाँकी नखाएका मान्छे नै छैनन् । पछाडि घाँटीभन्दा अलि माथिसम्म तुर्लुंग झुन्डिएको टुप्पीले उसको व्यक्तित्वलाई खास देखाएको छ । रामे सुनारलाई बराल आफ्नो पसलमा चिया खान आउँदा राजा आएजस्तै स्वागत गर्छ, पैसाको तुजुक जो छ । छोरीहरूले साह्रै दुःखले बनाइदिएको त्यो मडवारी झिम्कीकी आमाका लागि खासमा खेलोफड्को थियो । अलिकता टोलछिमेकमा रवाफ थियो, समग्रमा उसको आत्मसम्मान थियो । तर, योपल्ट यस्तो भएन । मडवारी गएपछि फर्किएर आएन । सँगै उसका रहरहरू गए । उसको अनुहारको आभा हरायो, जसरी चैतमा रूखबाट पातहरू झरेर जान्छ र रूख नांगो हुन्छ । दुःखका परिदृश्यहरू निर्माण हुँदै गए । ऊ ओइलिएर झर्न लागेको बाबरी फूलझैं भई । त्यसो त झिम्कीकी आमा फलैंचामा बसेर कराएको यो दोस्रोपल्ट हो । लिम्बू कान्छा बांगो टोपी मिलाउँदै बोल्यो, हाउ, पैसा र बैंस जतन गर्न जानेन भने गाह्रो पो हुन्छ त । तिर्न नसक्ने भएपछि ऋण नखानू । ऋण भनेको त घीन पो हो त । यति बोलेर प्याच्च थुक्यो र फिस्स हाँस्यो । चोरेर खाएको होइन, एक दिन तिर्छु । छोराले खुट्टा टेकिदिएन र मेरो दुःख बढ्यो यति साह्रै बेइज्जत नगर न दिदी ।उसलाई कतिकति दुःखहरूले गिजोल्दा पनि यति दुःख लागेको थिएन । उहिलेउहिले बहुदल आउनुअघि यो बांगेचोक बिसाउनी थियो, बटुवाहरूको । अहिले बनेका घरहरूको ठाउँमा जंगल थियो । पछि हो बस्ती बसेको । सुरुका दिनहरूमा लहरै बाटोकिनारमा सेउलाले छाएका टहरा मात्रै थिए । चोकका मानिसहरूको एउटा विशेषता के हो भने गरिब छन्, तर परेको बेला छिमेकीलाई दिलोज्यानले सहयोग गर्छन् । अस्पताल जान नपाई कोही मर्दैनन् । बाझे, जुधे पनि परेका बेला एकअर्कालाई सहयोग गर्छन् । त्यसैले दुई वर्षअघि हिउँदको एक साँझ पजिनाकी आमाले झिम्कीकी आमालाई भनेकी थिई, दिदी पन्ध्र दिनमा सौकडा दसको हिसाबसहित तपाईंको सुन जस्ताको तस्तै फर्काइदिन्छु । यो अड्को फुकाइदिनुपर्यो, लालीगुराँस सहकारीले गर्नसम्म गर्यो । अलिकता वचन काट्न नसकेर, अलिकता ब्याजको लोभले अनि बाँकीचाहिँ रक्सीको सुरमा उसले थपक्क कानबाट खोलेर दिएकी हो मडवारी । तर, समयमा मडवारी फर्काउन सकिन । र, यस्तो दिन आइलाग्यो । त्यति मिल्ने छिमेकी अहिले गोमान र धामान भएका छन् । छोरीहरूले असाध्यै दुःख गरेर जम्मा गरेको पैसाले उसलाई यो मडवारी बनाइदिएका थिए । आज रिसको झोंकमा नाकैमा पजिनाकी आमालाई औंला लगेर घोचेपछि हातै हालाहालको अवस्था आयो । किस्ता तिर्न गाह्रो भयो भनेर थपक्क फुकालेर दिएको हुँ मैले, झिम्कीकी आमाको चर्किएको स्वर हावामा हरायो ।बांगेचोकमा लालीगुँरास सहकारीले कतिलाई रुवायो, कतिलाई हँसायो ठेगान छैन, धेरैको हुँदाखाँदाको घरबार उजाड बनायो । सुरुवाती दिनहरूमा सहकारी आउँदा हरेक घरमा उल्लास नै थियो । भए खान पाइने नभए भोकै सुत्नुपर्ने नियति भोग्दै आएका यहाँका मानिसका निम्ति बिनाधितो तुरुन्तै ऋण पाइने भएपछि योभन्दा खुसीको कुरा अरू के हुन सक्थ्यो र ? तर, किस्ताले ल्याएको यो खुसी धेरै बेर टिक्न सकेन । बिस्तारै हरेक घरमा दुःखको आँधी ल्यायो । मान्छेको अनुहारबाट खुसी हराउँदै गयो । पजिनाकी आमाको घरसँगै जोडिएको पल्लो घरको सन्तुले चारतिर किस्ता लिएपछि वर्ष दिन भयो ऋण तिर्न अरब भासिएको । सन्तुकी जहानले आफ्नै घरबाट यो सब हेरिरहेकी थिई । अघिदेखि सबै सुनेर सालको मुढामाथि बसिरहेको सुरेन्द्र बोल्यो, नकराऊ है, माइजू दिने बेला दियौ ! तँ मुलाको त के कुरा गर्नु र कि तैंले दिन्छस् मेरो मडवारी ? दिएर नै लगेको होला तिम्रो सुन, चोरेर लगेको होइन , निचोरे गुहु आउँछ काटे रगत । झिम्कीकी आमा ऊतिरै फर्किएर कराई । तँ नागाको त के कुरा !सुरेन्द्रको विषयमा भन्नुपर्दा उहिले कहिले चार नम्बर दिक्तेलबाट झरेको हो । यो चोकमा ऊ बसेको दशक बितिसक्यो । उबारे बुझ्नेहरूले भन्छन् पहाडमा उसको छोरी र श्रीमती छ । सुरेन्द्र बम्क्यो, आफ्नो त मुड्की सिरानी, करङ डन्लप, जिन्दगी जिन्दावाद ।झिम्कीकी आमाको रिस अझै मरेको थिएन । फतफताइरहेकी थिई । कम्मरबाट चुरोटको ठुटा निकालेर सल्काई । धूवाँले हावामा केही अमूर्त आकारहरू बनाएर विलीन भयो । साँझ झमक्क भइसकेको छ । तर, गर्मी महिना भएकाले पश्चिममा घाम डुब्नु र आकाशमा जून देखिनु एकैपल्ट भएको छ । प्रत्येक घरमा बलेको टुकीको उज्यालो बारको चेपबाट निस्कँदा भित्र के भइरहेछ, देख्न सकिन्छ । पजिनाकी आमाले यी रातहरूलाई अनिदो काटेको कति भयो ? उसलाई र यो अँध्यारो रातलाई थाहा छ । गरिबका निम्ति ऋण काल बनेर आउँछ भनेको त्यसै होइन रहेछ । ऋण सम्झिएरै जागै थिई । छेउकै खाटमा सुतिरहेको लोग्नेलाई हेरी र सोची, यो लोग्ने भन्ने जात पनि बैंसकै साथी मात्र रहेछ । बाहिर हुन्डरी थामिने छाँट छैन, भित्र मनको हुन्डरी । फरक यत्ति हो बाहिरको आँधी केही समयमा थामिनेछ, तर मनको आँधी कसोगरी थामिएला ? यो मुर्दाङको सन्तानले मलाई धुरुक्क रुवाएर छोड्ने भो, मनमा यति कल्पेर ऊ फेरि कोल्टे फेरी । के मात्र गरिन उसले यो घरका लागि ? छोरा काम लागेन । गँजडिया भएर जेल पर्दा किस्ताकै ऋण काढेर, धरौटीमा छुटाएर उसैले हो ल्याएको । तर, छोरासँगै घरमा दुःख अझै बढेर आयो । भोलिपल्ट बिहान उठ्दा आठ बजिसकेको थियो । नौ बजे त साइटमै पुग्नुपर्छ । नत्र ठेकदारको गनगन सुनिसक्नुहुन्छ र ! निद्राले के छोडेको थियो, आँखाकै डिलमा आएर आँसु रोकियो आफ्नो अवस्था सम्झिएर । भित्ताको काँटीमा झुन्डिरहेको झोला बोकी । एकफेर झिम्कीकी आमाको घरतर्फ हेरी र बाटो लागी । चित्रेको बाउ, घिसिङ बूढाबूढी र पजिनाको आमा चुपचाप हिँडिरहे । आज हँसीमजाक छैन, सन्नाटा मात्रै छ । दक्षिणतिर हुत्तिएका जबरजस्त बाटाहरू कति नीरस छ भने खन्ती, पास्नी, गाम्छा मिलिनियन बोटलमा भरेर बोकेको पानीको बोटलबाट निस्किएको आवाज मात्रै निकै परपरसम्म सुनिन्छ । मेरो दुःख यो जुनीमा सकिँदैन, सासै फुत्केको दिन मात्रै मुक्ति पाउँछु है मैले, पजिनाकी आमा बाटोमा यति बोली ।कानमा सिउरिएको देउराली चुरोट झिक्दै चित्रेको बाउ बोल्यो, भनेको भाकामा तिर्न सकिँदैन, गरिब मुलाको त इमान पनि बेइमान हुन्छ हाउ, बैनी । घिसिङनी झर्केर बोली, छ्या, अलिक उता खाऊ न सुर्तीको धूवाँले मेरो टाउको दुख्छ !कसले छेउछेउ आऊ भनेको छ त, यत्रो फराकिलो बाटामा ! जंगियो चित्रेको बाउ । हन के साह्रो सन्केको, यो दाजु ! हाँस्दै चित्रेको बाउ बोल्यो, कुरै त्यस्तो गर्छौ त !हाउ, पैसा र बैंस जतन गर्न जानेन भने गाह्रो पो हुन्छ त । तिर्न नसक्नेले ऋण नखानु ऋण भनेको त घीन पो हो त, यति बोलेर प्याच्च थुक्यो र फिस्स हाँस्यो घिसिङ बूढा ।त्यसपछि दिल खोलेर हाँसेको हाँसोको गुन्जन यसरी हावामा गुन्जियो कि छेउका झाडीहरूमा बसिरहेका भँगेराहरू अत्तालिँदै उडेर गए । बिस्तारै बर्खा सुरु भयो । अझै पजिनाकी आमाले ऋण तिर्न सकिएको थिएन । सहकारीकै कारण घरमा बास थिएन । यही पीरले ऊ भित्रभित्रै मरिरहेकी थिई । चोकभरि नै सहकारीका कारण आतंकित थिए मान्छेहरू । पहिलाजस्तो थिएन, केही हराएजस्तो केही भएजस्तो, सहकारीकै कारण चोक आतंकित थियो । अचानक चोकमा झिम्कीकी आमा चर्को कराउनु, चोकवासीहरू चुपचाप सुनेको नसुनेझैं गर्नु अब स्वभाव भइसक्यो, जसरी सुरेन्द्र यही चौतारामा रातदिन बस्छ र रातदिन कराइरहन्छ । यसरी उदास कहिल्यै थिएनन् यहाँका मानिसहरू । जे भइरहेको थियो लालीगुराँस सहकारीकै कारण भएको थियो । नत्र त बांगेचोकका मान्छे गरिब थिए, तर यति दुःखी र उदास कहिल्यै थिएनन् । ज्याला, मजदुरी गरेरै भए पनि छाकैपिच्छे मासुभातै खान्थे र हाँसीखुसी थिए ।धेरै महिनापछि फेरि आज के भयो कुन्नि ! एकफेर खकारैसरि थुकिराखेर पजिनाकी आमाको घरतिर हेरिपठाई झिम्कीकी आमाले । तर, अनुहारमा पहिलाजस्तो रिस थिएन । अम्बाको बोटमा चिचिला लाग्दै थियो । बाहिर आँगनमा जुठा भाँडा त्यसै लडिरहेका थिए । उसको रहरलाग्दो जिन्दगीलाई अलिकता रक्सीले अलिकता सुर्तीले अलिकता घरका मान्छेहरूको गनगनले र बाँकी मडवारीले भत्काई राखेर गयो, जसलाई अब सायद उसले कहिल्यै सम्याउन सक्दिन । उसको अनुहारमा कुनै आकांक्षा छैन । ऊ निकै कमजोर भइसकेकी थिई । करिब एक महिनापछि बिहानै झिसमिसेमा हल्ला चल्यो झिम्कीकी आमा बिती । उसले आफ्ना सारा रिस र दुःखलाई स्मृतिमा छाडेर गई । ऊ अहिले सेतो कात्रोमा आँगनमा चुपचाप निदाइरहेकी थिई । फेरि सुनका मडवारी लगाउने रहर त्यसै रह्यो । छेउमा बसेर लोग्नेले उसको निधार सुम्सुम्याइरहेको थियो । लोग्नेको आँखाबाट झरेको आँसुले झिम्कीकी आमाको अनुहार पूरै भिजिसकेको थियो । बांगेचोक आज सुनसान छ । अब चोकमा पहिलाझैं कोही कराउने छैन । रातको अँध्यारोलाई चिर्दै पूर्वेली भाकामा कसैको लोकदोहोरी गीत सुनिनेछैन । जबसम्म ऊ जिउँदै थिई, चोक पनि रमाइलो थियो । आकाशमा धर्तीमै झरुँलाझैं फैलिएको सेतो बादल र जूनको उज्यालो कति रमाइलो लाग्थ्यो भने राति जूनको उज्यालोमा झुरुप्प बसेर गफ गरिएका ती पल अब सम्झनामा मात्रै रहे । पछिल्ला दिनमा झगडा गर्ने दुवैले सबै कुरा बिर्सिसकेका थिए । तर, मान्छेको जीवन घटनैघटनाहरूको परिघटना रहेछ । मर्ने त मरेर गइहाल्यो, तर पजिनाकी आमा आज पनि दुःख, अभाव र अपमानहरूबीच बाँचिरहेकी छे, यही चोकमा । गहिरो पीडाले ऊ बल्झिरहन्छे सधैंसधैं । उसका सपनाहरू यो जीवनमा पूरा हुन्छ कि हुँदैन ? थाहा छैन, तर दुःख, अभाव र अपमानहरूले ऊ अझै जब्बर भएकी छे । झिम्कीकी आमा अब त चिहानमा माटो भइसकी, तर चौताराको पीपलबोटमा फेरि नयाँ मुनाहरू पलाएका छन् । त्यो लालीगुँरास सहकारीको बिल्डिङ चोकमा ठिंग उभिएकै छ ।"
हीर दुःखान्त,"लेखक तेहमिना दुर्रानीको उपन्यास ब्ल्यासफेमी अनुवाद गर्दाको कथा हो यो । किताबमा लेखिएका अकल्पनीय घटना पढिरहँदा मलाई मानसिक तनाव भयो । र, कतिपटक अनुवाद नगरौंनगरौं लागिरह्यो । किताब आद्योपान्त पढिसकेपछि म निकै स्तब्ध भएकी थिएँ । मेरा जीउमा काँडा उम्रिएका थिए । फेरि सोचें, मुस्लिम महिला हिंसाविरुद्ध लेखिएको यो किताब नेपाली समाजका दिदीबहिनी, अभियन्ता, मानवअधिकारवादी र शासक सबैले पढ्नुपर्छ । अनि अनुवादमा जुटेँ । ब्ल्यासफेमी लाई नेपालीमा ईश्वरनिन्दा शीर्षक राखें र अनूदित पुस्तक बुझाएँ । र, साहित्य गुठीबाट त्यो किताब २०६१ मा प्रकाशित भयो । दक्षिण पाकिस्तानको सामाजिक, राजनितिक पृष्ठभूमिमा लेखिएको त्यो सत्यकथाले अनुप्राणित उपन्यास धार्मिक गुरुको ब्यभिचारी कर्ममाथिको एक दस्तावेज हो । उपन्यास सत्यकथामा आधारित हो । जुन महिलाको कथा हो किताब, उसको पहिचान व्यक्त हुन नदिने अभिप्रायले किताबमा नाम र घटनाक्रम परिवर्तन गरिएको छ । यो साठीको दशकतिरको कुरा हो । साहित्य गुठी र द टोयोटा फाउन्डेसन, जापानको संयुक्त अनुवाद प्रकाशन परियोजनाको आर्थिक सहयोगबाट प्रकाशित गरिने पुस्तकका सन्दर्भमा पाकिस्तानी महिला लेखिकाका दुई पुस्तक चयन गरिएको थियो । एउटा थियो पाकिस्तानी महिला लेखिकाको प्रतिनिधिकथासंग्रह (सो द्याट यु नो मी) र दोस्रो तेहमिना दुर्रानीको विवादास्पद उपन्यास ब्ल्यासफेमी । ती दुवै पुस्तकलाई अंग्रेजी भाषाबाट नेपालीमा अनुवाद गर्ने अभिभारा गुठीका सञ्चालक समितिका तर्फबाट मलाइ दिइएको थियो । पहिलो पुस्तकमा सत्र पाकिस्तानी महिला कथाकारका एकएक कथा थिए । छनोटमा परेका कथाहरू विश्वसाहित्यसँग प्रतिस्पर्धा गर्ने खालका थिए । त्यो पुस्तक मैले तोकेको समयावधिभन्दा छिट्टै अनुवाद गरेर संस्थालाई बुझाए । तर, दुर्रानीको ब्ल्सासफेमी (ईश्वरनिन्दा) अनुवाद गर्न मलाई एक महिनाभन्दा बढी समय लागेको थियो । ल ल लईश्वरनिन्दा मा के छ ? प्रभावशाली गद्यशैलीमा लिपिबद्ध यस उपन्यासमा दुर्रानीले सुन्दरी युवती हीरको दुःखान्त कथा लेखेकी छन् । आर्थिक दुरवस्थाले उनको पन्ध्र वर्षमै वयस्क पिर साई (मस्जिदमा बस्ने धर्मगुरु) सँग विवाह हुन्छ । ईश्वरको मान्छे भनिने पिर साईको पशुवत् व्यवहारले आजित भए पनि बाध्यतावश त्यही हवेलीमा दिनरात अल्लाह (ईश्वर) का नाममा भइरहने यौनशोषण, निमुखा केटीहरूको बलात्कार, अनैतिक क्रियाकलाप हेरेर बस्न बाध्य छिन् हीर । त्यसविरुद्ध बोल्न खोजे हीरलाई दिइने शारीरिकमानसिक यन्त्रणा कहालीलाग्दो छ । तेह्र अध्यायमा विभाजित उपन्यासमा पहिलो अध्याय छ मुक्ति । त्यसको अर्थ पिर साईको मृत्युपश्चात् मात्रै हीरलाई मुक्ति मिलेको संकेत दिइन्छ । उपन्यासमा कथाभित्र पनि अरू धेरै ससाना कथा छन् । मुस्लिम समाजमा विद्यमान जादु, टुना, तन्त्रमन्त्र र सुराकीहरूको क्रियाकलापले किताबको कथा निकै रहस्यमय र रोचक भएको छ । पौराणिक गाथा हीर र राजाको सम्बन्धजस्तै झिनो, तर मर्मस्पर्शी प्रेमको सम्बन्ध हीरको जीवनमा पनि देखाउन खोजिएको छ, तर त्यो असफल प्रेमको रूपमा आएको छ । पिरको मृत्युपछि छोरा राजाजीको यन्त्रणामा रहनुपर्ने बाध्यता छ हीरलाई । यस्तै परम्परा हाम्रो नेपाली समाजमा पनि कायमै छ । सामाजिक, राजनीतिक संस्कारको परिवेशमा लेखिएको यो उपन्यास एक्काइसौं शताब्दीको मानव समाजमा (खासगरी मुस्लिम समाजमा) महिलामाथि हुने हिंसा, व्यभिचार, बलात्कार आदि स्वार्थपरक विषय हेर्ने आँखिझ्याल हो । यस विषयमाथि अध्ययन, अनुसन्धान गर्नेहरूका लागि यो एक महत्त्वपूर्ण ग्रन्थ हुन सक्छ । उपन्यासलाई नारीवादी लेखनको एक सशक्त र जिउँदो साहित्यिक कृति मान्न सकिन्छ । किताबलाई अनुभवन्यास पनि भन्न सकिन्छ । हीरको अनुभव, जसले उपन्यासको रूप लियो पर्दा र बुर्काभित्रको संसार हेर्न, बुझ्न उपन्यास बेजोड छ । ल ल लको हुन् तेहमिना दुर्रानी ? पाकिस्तानी विवादास्पद लेखक तेहमिना दुर्रानीको (फेब्रुअरी १०, सन् १९५३) जन्म एक सम्भ्रान्त परिवारमा कराँचीमा भएको थियो । सत्र वर्षकै उमेरमा उनको विवाह अनिश खानसँग भयो । तर, केही वर्षमै त्यो विवाह पारपाचुकेमा परिणत भयो । उनको दोस्रो विवाह राजनीतिज्ञ, पन्जाबका मुख्यमन्त्री गुलाम मुस्तफा खेरसँग भए पनि चौध वर्षको वैवाहिक जीवनपछि त्यो विवाह अन्त्य भयो र पारपाचुकेमै टुंगियो । माई फ्युडल लर्ड (सन् १९९१) दुर्रानीको निकै चर्चित र विवादास्पद किताब हो । यो किताबमा उनले खेरसँगको आफ्नो दाम्पत्य जीवनको सम्बन्ध र खेरको सामन्तवादी चरित्रको आलोचना गरेकी छन् । इस्लाम धर्ममा आएको विकृति, महिला र समाजले मूकदर्शक भएर त्यसलाई हेरिरहेको, सहिरहेको आरोप पनि लगाएकी छन् । उनले राज्यको भ्रष्टाचार र पुरुष शोषणविरुद्ध भोक हडताल र जुलुस प्रदर्शन गरिन् । र, महिला, केटाकेटीको हक अधिकारका लागि लडिन् । वैवाहिक जीवनभित्रको विसंगतिविरुद्ध संघर्ष गरिरहिन् । पारपाचुकेपछि पाकिस्तानका नामूद मानवतावादी अब्दुल सतार इदीको संस्थामा आबद्ध रहिन्, सर्वसाधारणको हितअधिकारका लागि काम गरिन् । इदीको जीवनमा आधारित दुर्रानीको एमिरर टु द ब्लाइन्ड (सन् १९९६) किताब इदी फाउन्डेसनबाट छापिएपछि उनी चर्चामा आइन् । दुर्रानीको पहिलो आत्मवृत्तान्त माई फ्युडल लर्ड (सन् १९९१), दोस्रो उपन्यास ब्ल्यासफेमी (सन् १९९९) र तेस्रो इदिको आत्मकथा एमिरर टु द ब्लाइन्ड (सन् १९९६) धेरै भाषामा अनूदित भए र ती सधैं चर्चामै छन् । तेहमिना एक सफल चित्रकार पनि हुन् । त्यसैले उनको उपन्यास ईश्वरनिन्दा चित्रैचित्रले भरिएझैं लाग्छ । ल ल लअनुवाद असाध्यै कठिन काम हो । मौलिक कृतिको मर्म र विचार सम्प्रेषण गर्न नसके त्यो अनुवाद रसविहीन, अर्थहीन हुन्छ । ब्ल्यासफेमी अनुवाद गर्दा त्यो पाकिस्तानी समाज, परिवेश, रीतिथिति, संस्कार सबै नौलो थियो मेरा लागि । ती सबैलाई आत्मसात् गर्दै, आश्चर्यचकित हुँदै अनुवाद गर्नुपर्ने अवस्था थियो त्यो । उर्दू भाषामा प्रयोग गरिएका विशेष शब्दलाई अग्रेजीमा पनि त्यही लेखिएको थियो । मैले नेपालीमा त्यही शब्द राखेँ । प्रसंगबाट पनि ती शब्दको अर्थ खोल्ने प्रयास गरेँ । मुस्लिम समाजमा एक अबला नारीले भोग्नुपरेका पीडा, दुःख र आतंकका कथा पढेर मर्माहत भएँ । मनमा बारम्बार प्रश्न उठिरह्यो यस्तो घटना पनि घट्न सक्छ ? यस्तो सम्भव हुन्छ ? तर, हुँदोरहेछ । अहिले आफ्नै मुलुकमा त्यस्तै जघन्य अपराधका विषय छापामा पढिने, सुनिने गरिन्छ । यद्यपि हामी लेखकले त्यस्तो चित्रण र महिलाको अन्तरंगी कथा धेरै लेख्नै सकेका छैनौं । अनि दुर्रानीको बोल्ड राइटिङ को प्रशंसा गर्न मन लाग्छ । ईश्वरनिन्दा जति रोमाञ्चकारी छ, उति नै दुर्रानीको जीवनमा पनि धेरै उतारचढाव, आरोहअवरोह आएको छ । उनी आफ्नो उद्देश्यमा, समाजमहिलामाथि हुने भेद्भाव, हिंसाविरुद्ध सधैं कटिबद्ध छिन् । दुर्रानीले तेस्रोपटक (सन् २००३) हालका पाकिस्तानका प्रधानमन्त्री सेहवाज सरिफसँग विवाह गरेकी छन् । उनको बसोबास लाहोरमा छ । सेहवाज सरिफ पाकिस्तानका पूर्वप्रधानमन्त्री नवाज सरिफका भाइ हुन् । अहिले पाकिस्तानकी प्रथम महिला दुर्रानीको आगामी साहित्यिककृति कस्तो, कुन रूपमा आउने हो ? हेर्नै बाँकी छ ।"

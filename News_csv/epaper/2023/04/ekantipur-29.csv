शीर्षक,विवरण
प्रधानमन्त्री र अर्थमन्त्रीबीच फरक मत,"राजस्व संकलन कम भएर चौतर्फी रूपमा आर्थिक दबाब परेको भन्दै सरकारले सार्वजनिक खर्च कटौती गरिरहेको छ । सरकारी कर्मचारीलाई तलबभत्ता र पेन्सन भुक्तानी गर्न धौधौ छ । त्यतिमात्र होइन, ढुकुटीमा सञ्चिति घटेपछि सरकारले सुरक्षा निकायका लागि करिब डेढ अर्ब रुपैयाँका हातहतियार तथा गोलीगट्ठा खरिद पनि स्थगन गरेको छ । यी पृष्ठभूमिलाई बेवास्ता गरेर सरकारले माओवादी कार्यकर्तालाई रकम बाँड्न हतार गरेको हो ।२०६७ पुस ३० मा अनमिनको बहिर्गमनपछि २०६८ कात्तिक ३० देखि मंसिर १६ सम्म ७ वटा प्रमुख शिविरमा लडाकु पुनः प्रमाणीकरण र तथ्यांक अद्यावधिक गरिएको थियो । त्यसक्रममा लडाकुको संख्या १७ हजार ७६ मात्रै कायम भयो । अनमिनको प्रमाणीकरणमा परेका २ हजार ४ सय ५१ लडाकु पुनः प्रमाणीकरणका क्रममा शिविरमा भेटिएका थिएनन् तर माओवादी नेतृत्वले तिनका नाममा पनि रकम खर्च भएको हिसाब देखाएको थियो । शिविरमै नभएका व्यक्तिका नाममा रकम घोटाला गरिएको दाबी गर्दै छानबिनका लागि अख्तियारमा उजुरी नै परेको थियो । तर, अख्तियारले नीतिगत निर्णयमाथि अनुसन्धान गर्ने क्षेत्राधिकार नभएको भन्दै यसमा संलग्न राजनीतिक र प्रशासनिक नेतृत्वमाथि अनुसन्धान नै नगरी उजुरीलाई तामेलीमा राखेको छ । अहिले फेरि माओवादी नेतृत्वको सरकारले तिनै अयोग्य लडाकुका नाममा आफैं विवरण संकलन गरेर रकम बाँड्न लागेको हो । २०७९ चैत ६ को मन्त्रिपरिषद् बैठकले अयोग्य लडाकुलाई २ लाख रुपैयाँका दरले रकम बाँड्ने कार्यविधि बनाउन गृह मन्त्रालयलाई अधिकार दिएको थियो । त्यसको चार दिनअघि चैत २ मै दुई लाख रुपैयाँका दरले रकम बाँड्ने प्रस्तावमा अर्थ मन्त्रालयले सहमति जनाएको थियो । गृहबाट प्रक्रिया अघि बढ्दा र अर्थले सहमति दिँदा गृह र अर्थ मन्त्रालयको नेतृत्व प्रधानमन्त्री दाहाल आफैंले लिएका थिए । तत्कालीन माओवादी लडाकु समायोजन समिति सचिवालयका संयोजक रहेका सेनाका पूर्वरथी बालानन्द शर्मा एकातिर सार्वजनिक खर्च कटौती गर्ने भन्ने, अर्कातिर आफूअनुकूल कार्यविधि बनाएर कार्यकर्तालाई रकम बाँड्ने निर्णय अमिल्दो र अनुचित रहेको बताउँछन् । खासमा अयोग्य लडाकुको दायित्व सरकारले नभएर माओवादी पार्टीले लिनुपर्ने हो, शर्मा भन्छन्, पढ्ने, खेल्ने उमेरमा लडाकु बनाउन बाध्य पार्ने, उक्साउने सरकार होइन विद्रोही पक्ष हो । माओवादीले समग्र दायित्व वहन गर्नुपर्नेमा त्यसो गर्दा बालसैन्य भर्ती गरेको कसुर लाग्ने डरले जिम्मेवारी सरकारको काँधमा पन्छाएको हुन सक्छ । शर्माले अयोग्य लडाकुका लागि दिन लागिएको रकम र संख्या पारदर्शी हुनेमा पनि शंका व्यक्त गरे । अनमिनको प्रमाणीकरणमा देखाइएका तर सरकार आफैंले पुनः प्रमाणीकरण गर्दा त कति लडाकुको संख्या भेटिएको थिएन, अहिले पनि त्यो दोहोरिँदैन भन्ने के ग्यारेन्टी ? शर्मा भन्छन्, मुलुकको आर्थिक अवस्था र खर्च कटौतीको मात्रै सबाल होइन, अयोग्य लडाकुका लागि दिइने भनेको खर्चको पारदर्शितामा पनि प्रश्न उठ्छ । हिजो बालसेना भनिएकाहरू आज छोराछोरीका बाउआमा भइसकेकाले अब रकम बाँड्नेभन्दा रोजगारी र सीपमूलक ज्ञानमा जोड दिनुपर्ने उनको भनाइ छ ।आफ्नो नेतृत्वमा सरकार गठन भएकै दिन गत पुस ११ मा प्रधानमन्त्री दाहालले सार्वजनिक खर्चमा मितव्ययिता अपनाउने निर्णय गरेका थिए । त्यही दिन बसेको मन्त्रिपरिषद्को पहिलो बैठकको निर्णयमा भनिएको छ, राजस्वको लक्ष्य प्राप्त गर्न राजस्व चुहावटलाई कडाइका साथ नियन्त्रण गर्ने र यसका लागि राजस्व प्रशासनमा आवश्यक पुनःसंरचना गर्ने । अर्थतन्त्रमा देखा परेका समस्या समाधान गर्न राजस्वको लक्ष्य प्राप्त गर्न एवं आर्थिक वृद्धि हासिल गर्न निजी क्षेत्रसँगको सहकार्य र सहयोगलाई वस्तुगत रूपमा घनिभूत बनाउने । त्यसपछि माघमा चालु आवको बजेटको आकार घटाइएको थियो । यसको कारण थियो सार्वजनिक खर्चभन्दा ढुकुटीमा आम्दानी कम हुनु । ढुकुटीमा आम्दानी कम भएपछि मन्त्रीहरूकै बढेको सुविधा कम्तीमा चालु आवसम्म नलिने निर्णय दाहाल नेतृत्वको मन्त्रिपरिषद्ले गरेको थियो । आम्दानीको तुलनामा खर्च अधिक हुन थालेपछि २०७९ माघ १९ मा सरकारले चालु आवको १७ खर्ब ९३ अर्ब रुपैयाँको बजेट आकार २ खर्ब ४४ अर्ब रुपैयाँले घटाएर १५ खर्ब ४९ अर्बमा कायम गरेको थियो । यसको सोझो अर्थ हो ढुकुटीमा आम्दानीभन्दा खर्च बढी भएर सञ्चित रकम ओरालोतर्फ जानु । तर, आफ्नै प्रतिबद्धताविपरीत शान्ति प्रक्रियाका बाँकी काम पूरा गर्ने नाममा लडाकुलाईसरकारी ढुकुटीबाट रकम दिन प्रधानमन्त्री दाहाल हतारिएका हुन् । माओवादी कार्यकर्तालाई रकम बाँड्ने सरकारको निर्णय विवादित बनेको छ । तत्कालै लडाकुलाई रकम बाँड्ने निर्णयप्रति अर्थमन्त्री प्रकाशशरण महतको पनि असहमति देखिएको छ भने सत्तापक्षकै नेताहरूले विरोध गरेका छन् । संसद्को शुक्रबार बसेको बैठकमा सत्ता र प्रतिपक्षी दलका सांसदले पनि सरकारको निर्णय फिर्ता गर्न माग गरेका छन् ।एमालेसम्बद्ध राष्ट्रिय युवा संघले अयोग्य लडाकुलाई रकम बाँड्ने निर्णयको विरोध गर्दै शुक्रबार अर्थमन्त्री महतलाई ज्ञापनपत्र बुझाएको थियो । त्यसक्रममा महतले अयोग्य लडाकुलाई नगद बाँड्ने विषय आफूलाई जानकारी नभएको बताएका थिए । बरु यो विषय सत्य निरूपण तथा मेलमिलाप आयोगबाटै टुंग्याउनुपर्ने उनको धारणा थियो । म अर्थमन्त्री भएर आएपछि अयोग्य लडाकुलगायत विषयमा अर्थ मन्त्रालय संलग्न छैन, म पनि संलग्न छैन, उनले भने, कांग्रेसका तर्फबाट पनि म के भन्न चाहन्छु भने उहाँहरूको चिन्ता, चासो र माग छ । यो विषय सम्बोधन गर्नॅपर्ने ठाउँमा सम्बोधन गर्नॅपर्छ । यस सम्बन्धमा सत्य निरूपण आयोग पनि बनेको छ । उनले द्वन्द्वसँग जोडिएका सबै विषय सत्य निरूपण तथा मेलमिलाप आयोगबाट टुंग्याउने पक्षमा आफू रहेको दोहोर्याए । जति पनि द्वन्द्वका घटना छन्, तिनको समाधान सत्य निरूपण आयोगबाट गर्दा उत्तम हुन्छ, उनले भने, नचाहिने ठाउँमा राज्यको ढुकुटी खर्च गर्ने, भ्रष्टाचार गरी बेथिति गर्ने कुनै पनि काम हामीबाट हुँदैन । कुनै पार्टी र व्यक्तिलाई राज्यको ढुकुटीबाट पोस्ने काम मबाट हुँदैन ।पूर्वकार्यवाहक महालेखा परीक्षक सुकदेव भट्टराई खत्री मुलुकको आर्थिक अवस्था संकटतर्फ उन्मुख भइरहेका बेला अयोग्य लडाकुलाई रकम बाँड्ने तयारी हुनुले सरकारकै नियतमाथि प्रश्न उठेको बताउँछन् । ढुकुटीमा जम्मा हुनेभन्दा खर्च हुने रकमको हिस्सा बढ्दै जाँदा देशको आर्थिक अवस्था संकटतर्फ उन्मुख रहेको स्पष्ट छ तर त्यसलाई बेवास्ता गरेर मनलाग्दी अयोग्य लडाकुका नाममा करोडौं रुपैयाँ बाँड्नु सर्वथा गलत हुन्छ, उनले भने, पार्टीका कार्यकर्ता पोस्न माओवादीले सरकारी ढुकुटीबाट खर्च गर्न लागेको विषयलाई रोकिनुपर्छ । बरु अयोग्य लडाकुका लागि सीपमूलक र रोजगार सिर्जना गर्ने कार्यक्रम ल्याउँदा सबैको हित हुन्छ ।चालु आव २०७९८० को बजेट वक्तव्यमा शान्ति प्रक्रियाका बाँकी काम सम्पन्न गर्न भनेर छुट्याइएको १ अर्ब ४० करोड रुपैयाँमध्येबाटै अयोग्य लडाकुलाई नगद दिन लागिएको छ । बजेट निर्माणमा संलग्न एक कर्मचारीका अनुसार उक्त रकम शान्ति प्रक्रियाका अभिन्न अंग सत्य निरूपण तथा मेलमिलाप र बेपत्ता पारिएका व्यक्तिसम्बन्धी विषयसँग केन्द्रित थियो । तर, त्यो मूल विषय अलपत्र छाडेर सरकारले बजेटमा उल्लेखित विषयको अपव्याख्या गर्दै कार्यकर्तालाई रकम बाँड्न लागेको हो । तत्कालीन अर्थमन्त्री जनार्दन शर्माले पेस गरेको बजेट वक्तव्यको बुँदा नम्बर ३४५ मा भनिएको छ, शान्ति प्रक्रियाका बाँकी काम सम्पन्न गरिनेछ । संक्रमणकालीन न्यायका अवयवहरू सत्य अन्वेषण, न्याय र परिपूरणका लागि १ अर्ब ४० करोड रुपैयाँ विनियोजन गरेको छु । लोकतन्त्र प्राप्तिका लागि विभिन्न राजनीतिक आन्दोलन र जनयुद्धमा सहभागी भई महत्त्वपूर्ण योगदान गर्ने योद्दाहरूलाई लोकतान्त्रिक सेनानीका रूपमा सम्मान गरिनेछ । बजेट आउँदा कांग्रेस सभापति शेरबहादुर देउवा प्रधानमन्त्री थिए । अहिले प्रधानमन्त्रीमा माओवादी अध्यक्ष दाहाल र अर्थमन्त्रीमा कांग्रेस नेता प्रकाशशरण महत छन् । महत अर्थमन्त्री बन्नुअगावै प्रधानमन्त्री दाहालले रकम बाँड्ने निर्णय र त्यसका लागि कार्यविधि जारी गरेका हुन् । माओवादीको विशेष रुचि रहेको यस निर्णयमा कांग्रेस र एमालेले आफूअनुकूल हुने गरी सत्तासौदाबाजी गरेर स्वीकार गर्दै आएका छन् । तर, ढुकुटीमा सञ्चित रकम घट्दै गएका बेला रकम बाँड्न लागिएकामा सार्वजनिक रूपमा सरकारको आलोचना भइरहेको छ । त्यसअघि एमाले, माओवादी र राप्रपासहितको संयुक्त सरकारका पालामा पनि आव २०७३७४ को बजेटमा अयोग्य लडाकुलाई २ लाखका दरले रकम बाँड्ने विषय समेटिएको थियो । त्यसविरुद्ध कांग्रेस नेताहरू कुलबहादुर गुरुङ र विनयध्वज चन्दसहित १ सय १९ जनाले दायर गरेको रिटमा सर्वोच्चले अन्तरकालीन अन्तरिम आदेश दिएपछि बजेटमा उल्लेखित प्रावधान अघि बढेको थिएन ।एकातिर सरकारी खर्च बढ्दै जाने र अर्कातर्फ आम्दानीमा संकुचन हुने क्रम बढेपछि गत वर्ष नेपाल प्रहरी र सशस्त्र प्रहरीका लागि अघि बढाइएको हातहतियार तथा गोलीगट्ठा खरिद प्रक्रिया रोकिएको थियो । आम्दानीभन्दा खर्च बढी हुन थालेपछि ढुकुटीमा भार कम गर्न दुवै सुरक्षा निकायका लागि गोलीगट्ठा खरिद स्थगित भएको थियो । २०७८ चैत २४ मा तत्कालीन अर्थमन्त्री शर्माले प्रहरीका लागि करिब ८५ करोड रुपैयाँ बराबरका हतियार तथा गोलीगट्ठा किन्न स्रोत सुनिश्चित गरेका थिए । त्यसको करिब ३ महिनापछि २०७९ असार २० मा ठेक्का सम्झौता भएकामा खरिदका लागि ८४ करोड ७४ लाख ९४ हजार रुपैयाँ बराबरको एलसी खोल्ने प्रक्रिया अघि बढिरहेका बेला सरकार खरिदबाट पछि हटेको थियो । यस्तै कारण देखाएर सशस्त्रको हतियार खरिद प्रक्रिया पनि स्थगित गरिएको थियो । २०८० जेठ १९ सम्म आपूर्ति गर्ने गरी सशस्त्र प्रहरी बल (एपीएफ) का लागि गोलीगट्ठा खरिद गर्न २०७९ असार १६ मा राष्ट्र बैंकमा ३७ लाख ४८ हजार अमेरिकी डलरको एलसी खोलिएको थियो । महँगो मूल्यमा ठेक्का सम्झौता गरिएको तथा अर्थतन्त्र ओरालो लागेका बेला ढुकुटीबाट मोटो रकम खर्चेर गोलीगट्ठा किन्ने विषय सर्वत्र आलोचित भएपछि २०७९ साउन १९ को मन्त्रिपरिषद्ले खरिद प्रक्रिया स्थगित गर्ने निर्णय गरेको थियो ।"
सांसदहरूको चर्को विरोध,"यो कसैको घरको सम्पत्ति होइन, जथाभावी बाँड्न पाइँदैन, उनले भनिन् ।कांग्रेसका रामहरि खतिवडाले देशको आर्थिक अवस्था कमजोर भइरहेका बेला यसरी बाँड्न लागिएको रकम बन्द गरिनुपर्ने बताए । कांग्रेसकै प्रदीप पौडेलले पनि आर्थिक संकटका बेला अपारदर्शी ढंगले भएको निर्णय अस्वाभाविक भन्दै तुरुन्त सदनलाई यथार्थ जानकारी गराउन माग गरे । एमालेका श्यामकुमार घिमिरेले भने, अयोग्य लडाकुको नाममा १६ वर्षपछि आएर देशको अर्थव्यवस्था नाजुक भएको बेलामा २२ लाख बाँड्ने निर्णय फिर्ता लिइयोस् ।कांग्रेसकै सरिता प्रसाईंले देशको आर्थिक अवस्था कमजोर भएका बेला जबरजस्ती निर्णय गर्न नमिल्ने बताइन् । अयोग्य लडाकुलाई न्यायोचित रूपमा सम्बोधन गर्नॅपर्ने हुन सक्छ । तर, पैसा बाँड्दा कुनै पार्टी विशेषलाई फाइदा होला, मुलुकलाई अन्याय हुन्छ, उनले भनिन् । एमालेकी सरिता भुसालले अर्थतन्त्र धराशायी भएको, वृद्ध भत्ता दिन नसकेको, राष्ट्रसेवकले समयमै तलब पाउन नसकेको अवस्थामा अयोग्यलाई दुई लाख दिने निर्णय न्यायोचित नभएको भन्दै सच्याउन सरकारको ध्यानाकर्षण गराए । कांग्रेस सांसद सञ्जयकुमार गौतमले देश टाट पल्टिन लागेको अवस्थामा अयोग्य लडाकुलाई रकम दिने कुरा आपत्तिजनक रहेकाले फिर्ता लिन माग गरे ।माओवादी सांसद माधव सापकोटाले विरोधको बचाउ गरे । ती योद्धाले बन्दुक बोकेर ल्याएको व्यवस्थामा हामी आज बोलिरहेका छौं, दुई लाख रुपैयाँ राहतले मानिसको केही गुजारा चल्दैन तर उनीहरूलाई अपमान गर्ने ? उनले भने, शरीरमा गोली बोकेर हिँडेका मानिसको हुर्मत लिने काम नगर्नुहोस् । यो व्यवस्था जसले ल्यायो, त्यसलाई अपमान गर्ने छुट कसैलाई छैन । उनले २०७३ जेठ १५ मा तत्कालीन अर्थमन्त्री विष्णु पौडेलले नै पेस गरेको बजेटमा अयोग्य लडाकुलाई राहत दिने विषय समावेश भएको, अदालतको अन्तरकालीन आदेशले कार्यान्वयन रोकिएको र अदालतले अन्तिम आदेशमार्फत बाटो खोलिदिएपछि पुनः प्रक्रिया अगाडि बढाइएको बताए ।"
"कानुन निर्माण शून्य, सरकार गठनमा अलमल","टुंगिए संसदीय समितिकानुन निर्माणमा असफल रहेको संसद्ले अधिवेशन सुरु भएको करिब ४ महिनापछि शुक्रबार संसदीय विषयगत समिति गठन गरेको छ । अधिवेशनको अन्तिम दिन शुक्रबार सभामुख घिमिरेले १० वटा विषयगत समिति गठन भएको जानकारी गराएका छन् । प्रतिनिधिसभा नियमावली २०७९ पारित भएपछि संसदीय विषयगत समिति गठन भएका हुन् । प्रतिनिधिसभा नियमावलीअनुसार प्रतिनिधिसभामा १० वटा विषयगत समिति रहेका छन् । राष्ट्रिय सभाको समेत दुई वटा विषयगत समिति छन् । नियमावलीअनुसार प्रतिनिधिसभाको विषयगत समितिअन्तर्गत अर्थ समिति, अन्तर्राष्ट्रिय सम्बन्ध र पर्यटन समिति, उद्योग तथा वाणिज्य र श्रम तथा उपभोक्ता हित समिति, कानुन, न्याय तथा मानवअधिकार समिति, कृषि, सहकारी तथा प्राकृतिक स्रोत समिति, महिला तथा सामाजिक मामिला समिति, राज्य व्यवस्था तथा सुशासन समिति, पूर्वाधार विकास समिति, शिक्षा, स्वास्थ्य तथा सूचना प्रविधि समिति र सार्वजनिक लेखा समिति रहेका छन् । संयुक्त समितिअन्तर्गत संसदीय सुनुवाइ समिति र राज्यका निर्देशक सिद्धान्त, नीति र दायित्वको कार्यान्वयन अनुगमन तथा मूल्यांकन समिति छन् । संयुक्त समिति भने अझै गठन भएका छैनन् । एमाले सांसद योगेश भट्टराईले अधिवेशनको सुरुमै गठन हुनुपर्ने संसदीय समितिहरू ढिलो गरी गठन भएका बताए ।"
तीनपुस्ते लेन्सबाट उपत्यका,"(काठमाडौं)बौद्ध यस्तो पो थियो ? आश्चर्यचकित हुँदै छेउमा भएकी साथीलाई भित्तामा झुन्डिएको तस्बिर देखाउँदै थिइन् एक महिला । उनी थप बोल्नुअघि अर्की साथी गम्भीर भइहालिन्, स्वयम्भू पनि यस्तै पो भए । तीनै जनाको ध्यान त्यही तस्बिरमा । भूकम्पले गजुरविहीन भएको बौद्धको भत्किएको स्वरूप । छेउमा माटो र इँटाका थुप्रा । स्तूपको सेतो रङ धुलोमाटोले ढाकेको छ । प्रार्थना गरिरहेको समूह र बौद्धको भत्किएको स्वरूपलाई सुन्दर ढंगमा एउटै फ्रेममा कैद गरिएको छ । झट्ट हेर्दा लाग्छ, भूकम्पले भत्किएकाहरूका लागि यो समूहले प्रार्थना गर्दै छ । विन्ड हर्स ग्यालरीमा पोस्टकार्ड्स फ्रम काठमाडूज पास्ट शीर्षकमा प्रदर्शनीमा राखिएको तस्बिर हो यो । दास परिवारका नयाँ पुस्ताले खिचेको तस्बिरको स्टेटमेन्टमा लेखिएको छ, अनब्रोकन डिभोसन अर्थात् अटुट आस्था । कसिसदास श्रेष्ठले सन् २०१५ मा खिचेको यही तस्बिरको लहरमै झुन्डिएको छ, बौद्धको नौलो दृश्य । गुजमुज्ज परेका थोरै घरहरूले घेरिएको छ, बौद्ध स्तूप । घरभन्दा धेरै हरिया जंगल । स्तूपको पृष्ठभूमिमा छ सेतो हिमाल । लहलह झुलेका धानछेउ टक्क उभिएको बौद्धको यो तस्बिरले सन् १९६२ तिर पुर्याउँछ । गजुरसहितको बौद्धको दृश्य निकै शालीन देखिन्छ । कसिसका हजुरबुवा द्वारिकादासले खिचिएको यो तस्बिरलाई श्यामश्वेत र रंगीन भर्सनमा प्रदर्शनमा राखिएको छ । दुवै तस्बिरले त्यतिबेलाको इतिहासलाई जोगाइरहे झैं लाग्छ । त्यतिबेलाको समय, समाज र स्वरूप तस्बिरमा अटाइएको छ ।दास परिवारका तीनपुस्ते पोस्टकार्डमा ९० को दशकको काठमाडौं र इतिहास भेटिन्छ । १९६० देखि २०२३ सम्म आइपुग्दाका काठमाडौंका परिवर्तित स्वरूपलाई दासका तीन पुस्ताले खिचेका लेन्सहरूबाट साक्षात्कार गर्न पाइन्छ । बेलायती महारानी एलिजाबेथको नेपाल भ्रमण होस् वा पुराना घरहरूले सजिएको काठमाडौं । भक्तपुरको दरबार स्क्वायरमा बाख्रा डोर्याइरहेका तस्बिर होस् वा नौतले धरहरा अगाडि चरिरहेका गाईबस्तु । नेपालमा पोस्टकार्डलाई प्रारम्भ गरेका यी तीन पुस्ताको तस्बिरमा इतिहास र वर्तमानको कोलाज भेटिन्छ । साथै प्रस्ट देखिन्छ, सहरीकरणले कुरूप बन्दै गएको काठमाडौं । त्यसैले त प्रदर्शनीका तस्बिर नियाल्नमा व्यस्त फोटोग्राफर विकास रौनियार भन्दै थिए, छोटो समयमा काठमाडौं परिवर्तन भयो । तर, त्यो परिवर्तन विकास थियो कि विनाश भन्ने प्रश्न छ है ? विकासलाई प्रदर्शनीको पहिलो दिनमै ग्यालरीमा डोर्याउने अर्को कारण रहेछ, ज्ञानेन्द्रदास श्रेष्ठ । कसिसका बुवा ज्ञानेन्द्रले विकासलाई त्यतिबेला खुबै सहयोग गरेका रहेछन् । कान्तिपथको दास स्टुडियोमा फोटो धुलाउन विकास पनि पुगिरहन्थे । प्रदर्शनीमा राखिएका ज्ञानेन्द्रका कति तस्बिर त उनले उहिल्यै हेरिसकेका थिए । ऐतिहासिक महत्त्वका तस्बिर संरक्षणमा नयाँ पुस्ता कसिसले पुर्याएको योगदानको उनी खुलेर तारिफ गर्छन् । सबैभन्दा ऐतिहासिक महत्त्वका तस्बिरहरूको संग्रह छ दास स्टुडियोमा । कसिसको पुस्ताले यसलाई सुरक्षित राखेको छ । यसले हाम्रो भिजुअल इतिहासलाई संरक्षण गर्नमा ठूलो योगदान पुर्याउँछ, विकासले तस्बिरहरू नियाल्दै भने, तस्बिरमा काठमाडौंको विकास र विनाश दुवै देखिन्छ । कस्तो थियो, भूदृश्य कति परिवर्तन भयो भन्ने कुरा १९६० तिरका बौद्धको तस्बिरमा देखिन्छ । बौद्धको पछाडि देखिएको हिमालको दृश्य र वर्तमान अवस्थाले उपत्यकामा आएको ठूलो परिवर्तन देखाउँछ । त्यसैले उपत्यकालाई जोगाउनुपर्ने कुरामा पनि प्रेरित गर्छ जस्तो लाग्छ । त्यतिबेलाको उपत्यकालाई हेर्नु त अहिलेको पुस्ताका लागि दुर्लभ अनुभव हुनेछ । विकासलाई प्रदर्शनीमा राखिएका एयरपोर्ट को तस्बिर निकै रोचक लागेछ । त्यो बेलाको विमानस्थल एउटा टावर र छेउमा विमान देखिन्छ । विमान राखिएको जमिन चिल्लो छैन । एयरपोर्टको पृष्ठभूमिमा हिमाल सेतै देखिन्छ । विमानस्थल त्यतिबेला गौचरन थियो । तस्बिरले त्यही देखाउँछ, विमान चित्रित तस्बिरमा घोत्लिँदै विकासले भने ।प्रदर्शनीमा राखिएका तस्बिरले पनि सहरीकरणकै विषय पछ्याएको छ । विकासनिर्माणका नाममा ठडिँदै गएका कंक्रिटको सहर काठमाडौंले पुरानो सौन्दर्य हराउँदै त गएको होइन ? उपत्यकामा सहरीकरण तीव्र छ । कति तीव्र छ भन्ने तस्बिरले देखाउँछन् । खुला र हरियाली घट्दै घरहरू बढेका छन्, सडक विस्तार भएको छ । प्रदर्शनीमार्फत मैले पनि नेपालको सहरीकरणमाथि नै मानिसहरूको ध्यान तान्न खोजेको हो खासमा । पुरानो भन्नेबित्तिकै नराम्रो पनि होइन, नयाँ भन्नेबित्तिकै नराम्रो पनि होइन । यी तस्बिरलाई जुम गरेर हेर्ने हो भने काठमाडौं उपत्यका हेर्दा बर्बादै भएको देखिन्छ । यसले केही परिवर्तन ल्याउला भन्ने अपेक्षा छैन, तर यसलाई मनन गरून्, सोचून्, कसिस सुनाउँछन्, काठमाडौं के थियो र के भयो । अब बाँकी नेपालले काठमाडौंकै गल्तीलाई दोहोर्याउने कि सहरीकरणको प्रणालीलाई दिगो विकासका हिसाबमा सोच्ने ? टुँडिखेलको आकार घटिसक्यो, पशुपति पछाडिको खुला ठाउँ नै छैन । कंक्रिट विकासलाई हामीले विकासका रूपमा मात्र सोच्यौं भन्ने लाग्छ । सुधार्ने समय अझै छ भन्ने लाग्छ । सहरीकरणलाई दिगो ढंगमा अगाडि बढाउन सके यसका सकारात्मक पाटाले लाभ दिने कसिसको भनाइ छ । नगरपालिकामा मेयर २ पटक फेरिइसके । तर, वायु प्रदूषणमाथि काम नै हुँदैन । मेयरले यसलाई आफ्नो योजनामा राख्दै राख्दैन । सहरीकरणको नकारात्मक पाटो मात्रै छन् भन्ने होइन । पुरानो भन्दैमा राम्रो नै अनि नयाँ भन्दैमा नराम्रो नै भन्न मिल्दैन । पाटनको एउटा तस्बिरमा मेरो हजुरबुवाको समयमा गाडीलाई पाटनभित्रै पार्क गराइएको छ । तर, बुवाको पालासम्म आइपुग्दा त्यही ठाउँमा गाडी हटेर तरकारी र लुगाको बजार लागेको छ । तर, मेरो पालामा त्यही ठाउँको दृश्य खिच्दा पार्किङ र बजारलाई राख्न दिइएको छैन ।हजुरबुवा द्वारिकादासले दार्जिलिङमै दाइ दुर्गादास र बुवा ठाकुरदास प्रधान श्रेष्ठसँग फोटो खिच्न सिके । सन् १९४० तिरै उनीहरू हातले नै फोटोलाई रंगाउँथे । सन् १९२७ मा सुरु भएको दार्जिलिङको दास स्टुडियोले झन्डै सय वर्ष मनाउन लागिसक्यो । दार्जिलिङबाट काठमाडौं आएका द्वारिकाले भने काठमाडौंमा स्टुडियो खोले । कलर फोटो ह्यान्ड प्रिन्ट गर्नुपर्थ्यो । कसिसका बुवा ज्ञानेन्द्रले सन् १९८० मै दास कलर ल्याब खोले । उनी नेपालमा डिजिटल कलर र कम्प्युटर कलर प्रोसेसिङ सुरुवात गर्नेहरूमै पर्छन् । कसिस जन्मँदा कलर फोटोग्राफी सामान्य भइसकेको थियो । प्रदर्शनीमा राखिएका तस्बिरहरूमै पनि त्यसको प्रयोग कलात्मक देखिन्छ । द्वारिका र ज्ञानेन्द्रका तस्बिर अधिकांश श्यामश्वेत छन् । केही रंगीन तस्बिरमै पनि पुराना टेक्चर । तर, कसिसका तस्बिरहरू रंगीन अनि चम्किला । तर, के श्यामश्वेत समयमा जिन्दगी रंगीन थिएन र ? कसिसले खिचेको तलेजुको तस्बिरको पृष्ठभूमिमा ठूल्ठूला ट्यांकी देखिन्छ । मन्दिर परिसरमै पाइप देखिन्छ । रंगीन युगमा जीवन अस्तव्यस्त पो भइरहेको हो कि भन्ने भान हुन्छ । यो प्रदर्शनीमा मैले फोटोलाई आर्टका रूपमा राखेको छु । त्यो फोटो खिच्दा नेपाल वायु प्रदूषणको पाँचौं देशमा परेको थियो, उनले भने, यो फोटोको वास्तविक दृश्य स्मोकी छ । तर, यसलाई यहाँ नीलो देखाइएको छ । त्यसैले यो फोटो शीर्षक हो, एआई ब्लुस्काई । आकाशलाई नीलो बनाइएको छ । डकुमेन्ट्री फोटोग्राफीमा आफ्नो पहिचान बनाइसकेका कसिस दास परिवारको विरासत जोगाउनुपर्छ भन्ने दबाबले फोटोग्राफीमा होमिएका होइनन् । संगीतले उनलाई फोटोग्राफीमा डोर्यायो । भुटानी शरणार्थी र सशस्त्र द्वन्द्वको समयताका हुर्कंदै गर्दा कसिसलाई लाग्यो, मेरो पुस्तालाई यी घटनाहरू मैले नै बुझाउनुपर्छ । सन् २००२ मा रोल्पा पुग्दा बुवा र हजुरबुवाले पत्याएकै थिएनन् । मेरो आमालाई मेरो यो डकुमेन्ट्री शैलीको फोटोग्राफी मनपर्छ । बुवालाई त आई कन्ट्याक्ट हुने नै मनपर्छ । उहाँले आफ्नो पूरा समय त पोस्टकार्ड बनाउनमै खर्चनुभयो, कसिसले भने, बुवालाई चाहिँ पोस्टकार्डजस्तै चिटिक्कको फोटो मनपर्छ । हजुरबुवाको क्यामरा समातेर फोटोग्राफी सुरु गरेका कसिसको युग प्रविधिसँगै फड्को मार्दै छ । हजुरबुवा र बुवाले आफ्नो समयमा त्यतिबेलै सुन्दर तस्बिरहरू खिचे, कसिसलाई अहिले चुनौती छ, काठमाडौंलाई उनीहरूले भन्दा फरक कसरी खिच्ने ?"
संघीयतापछि कर्णालीले के पायो ?,"(सुर्खेत) राजनीतिक दलबीच साबिक मध्यपश्चिम र सुदूरपश्चिमलाई गाभेर एउटै प्रदेश बनाउने सहमति भएपछि २०७२ सालमा अखण्ड मध्यपश्चिमको माग गर्दै सुर्खेतलगायत जिल्लामा आन्दोलन सुरु भयो । २०७२ साउन २५ गते आन्दोलनका क्रममा वीरेन्द्रनगरमा गोली चल्दा ३ जनाको मृत्यु भयो, दर्जनौं घाइते भए । तर कर्णालीवासीले आन्दोलनमार्फत लिएको संघीयताको सार्थक अनुभूति अझै गर्न पाएका छैनन् । वीरेन्द्रनगर नगरपालिका६ का २७ वर्षीय अनिश पन्त आफूहरूले लडेर ल्याएको संघीयताको फल कर्णालीवासीले नपाएको गुनासो गर्छन् । अखण्ड मध्यपश्चिमको माग गर्दै सुर्खेतमा आन्दोलन चर्केका बेला उनी नेपाल प्रहरीको असई पदमा प्रतिस्पर्धाको तयारीमा थिए । सबैले जाऊँ भनेपछि उनी पनि आन्दोलनमा सहभागी भए । त्यही बेला उनको बायाँ हातमा गोली लाग्यो । न हामीले उपचार खर्च पायौं, न कर्णालीको विकास नै भयो, उनी भन्छन्, गोली लागेकै कारण प्रहरी बन्ने सपना चकनाचुर भयो । उपचारकोतीन लाख खर्चले उनको परिवार आर्थिक समस्यामा धकेलिएको छ । कर्णालीका बासिन्दाले संघीयताको ६ वर्ष बित्दासमेत अझै विकेन्द्रीकरणको अनुभूति गर्न पाएका छैनन् । संघीयता भनेको मुख्य रूपमा राजनीतिक र आर्थिक स्वायत्तता नै हो, मध्यपश्चिम विश्वविद्यालयका पूर्वडीन पीताम्बर ढकाल भन्छन्, राज्यशक्तिको समुचित बाँडफाँट र विकेन्द्रीकरणकै सिद्धान्तमा संघीयता लागू गरिएको थियो, त्यसमा विकास र सहज सेवा प्रवाह जोडिएको हुन्छ, तर त्यसको अनुभूति गर्न नपाउँदा कर्णालीवासी निराश छन् । ठूला परियोजनाका लागि केन्द्रकै मुख ताक्नुपर्ने बाध्यता, ससाना विकास परियोजनामा केन्द्रकै नेताहरूको हक दाबी, अनि सिंहदरबारले खटाएर पठाएका कर्मचारी कर्णालीमा अडिनै नसक्ने समस्या । यतिमात्रै होइन प्रदेश सरकारमा बदलिरहने सत्ता समीकरण अनि राजनीति हस्तक्षेपको शृंखला । समस्याका यस्ता अनेक स्वरूपलाई चिर्न नसक्दा प्रदेश सरकारले कर्णालीका बासिन्दाका अपेक्षा पूरा गर्न सकेको छैन । धेरैलाई लागेको थियो, कर्णालीका विकट गाउँमा संघीयतापछि सरकारी सेवा घरदैलोमै आइपुग्ला, तर त्यस्तो हुन सकेन । संघीयताको अनुभूति कसरी हुन सकेको छैन भनेर हुम्लाको नाम्खा गाउँपालिका६ लिमीका बासिन्दाको कुरा सुने पुग्छ । हिमालपारिको बस्ती भनेर चिनिने लिमीमा जाङमा, हल्जी र तिल गाउँ छन् । जाङमा ३०, हल्जीमा ८० र तिलमा २५ परिवारको बसोबास छ । झन्डै ६ सय जनाको बसोबास रहेको लिमीका अधिकांश बासिन्दासँग अहिले पनि नागरिकता छैन । उमेर पुगेका ३ सय ४० जनामध्ये १ सय ९४ जनाले मात्र नागरिकता बनाएका छन् । लिमीबाट गाउँपालिकाको केन्द्र यालबाङ पुग्न २ दिन र सदरमुकाम सिमकोट पुग्न ५ दिनको पैदल दूरी छ । जसका कारण स्थानीयहरू नागरिकताबाट पनि वञ्चित भएको स्थानीय पेम्बाछिरिङ लामाले बताए । यहाँ न ढुवानी अनुदानको चामल नियमित आउँछ, न नुन नै, नागरिकता बनाउन लामो समय हिँड्नुपरेपछि धेरैले लिएका छैनन्, सरकारी सेवा सुविधाबाट वञ्चित छन्, उनले भने, सामाजिक सुरक्षा भत्ताबाट ९ महिनादेखि वञ्चित छौं, अरू विकास र सुविधा त हाम्रा लागि धेरै पर भए ।संघीयतापछि पनि प्रदेश सरकार राजनीतिक हिसाबकिताबको सिकार भइरह्यो । केन्द्रमा हुने सत्ता गठबन्धनको सोझो असर यहाँको सरकारमा बारम्बार पर्ने गरेको देखिन्छ । जस्तो कि, केन्द्रमा सत्ता गठबन्धन फेरिएसँगै गत मंगलबार नेपाली कांग्रेसको संसदीय दलले सरकारलाई कार्य विभाजनसहित ३ नयाँ मन्त्रीको नाम सिफारिस गर्यो । प्रदेश प्रमुखको कार्यालयले उनीहरूका लागि बुधबार दिउँसो ३ बजे शपथग्रहणको कार्यक्रम तोकिएको भन्दै सूचनासमेत जारी गर्यो । तर निर्धारित कार्यक्रम हुनुभन्दा एक घण्टाअघि मुख्यमन्त्री राजकुमार शर्माले शपथग्रहण स्थगित गर्न प्रदेश प्रमुखको कार्यालयलाई पत्राचार गरे । जसका कारण बिहीबार दिउँसो मात्र कांग्रेसले सिफारिस गरेका मन्त्रीहरूलाई शपथग्रहण गराइयो । कारण थियो गठबन्धनका केन्द्रीय नेताको दबाब । जसका कारण कार्यक्रम एक दिन पछि सरेको थियो । यस्ता ससाना कुरामा त माथिबाट निर्देशन आउँछ, अनि कसरी प्रदेश सरकार सबल बन्छ ? मध्यपश्चिम विश्वविद्यालयका उपप्राध्यापक कमलराज लम्साल भन्छन्, पहिले जसले केन्द्रमा शासन गरेका थिए, अहिले पनि प्रदेशमा उनीहरूकै नियन्त्रण हुन्छ, त्यसैले प्रदेश सरकारले पहिल्यैदेखि परफमेन्स नै देखाउन सकेन ।प्रदेश सरकारका एक मन्त्रीले ३०४० लाख रुपैयाँका साना योजनामा पनि रकमान्तर गर्न केन्द्रीय नेताहरूको दैनिकजसो दबाब आउने गरेको बताए । उनीहरूको काम नगरौं भोलि सहयोग नगर्लान् भन्ने डर, गरौं ९१० महिनामा नहुने काम कसरी १२ महिनामा बन्छ ? उनले भने, चोर बाटोबाट आउने योजनाका कारण प्रदेश सरकारका कामको प्रभावकारिता देखिँदै देखिएन । प्रदेश र स्थानीय सरकारमा कर्मचारीको स्थायित्व नहुँदा स्थानीय ठूलो सास्ती भोग्न बाध्य छन् । हामीलाई त संघीयताले झन् सास्ती दिएको छ, पहिलेको जिविसले खनेको सडक पनि पहिरोले पुर्यो, अहिले त गाडी चढ्न पनि कम्तीमा ५ घण्टा हिँड्नुपर्छ, रुकुम पश्चिमको आठबीसकोट नगरपालिका१ खदीका दिलबहादुर बुढाले भने, न गाउँमा बिजुली र पानीको सुविधा नै, स्वास्थ्य चौकी र वडा कार्यालय पुग्न पनि ३ घण्टा हिँड्नुपर्छ । कर्णाली प्रदेश सरकारले २ हजार ५ सय ५५ दरबन्दी कायम गरेको छ । तर अहिलेसम्म १ हजार ४ सय ७२ जनाको मात्र पदपूर्ति भएको मुख्यमन्त्री तथा मन्त्रिपरिषद्को कार्यालयका सचिव आनन्द सारुले बताए । उनका अनुसार प्रदेश सरकारमा अझै १ हजार २ सय १३ जनाको पदपूर्ति हुन सकेको छैन । कर्मचारी अभावकै कारण बर्सेनि ७० प्रतिशतसम्म बजेट फ्रिज हुने गरेको छ, उनले भने, एकातिर राजनीतिक अस्थिरता र अर्कोतिर कर्मचारी अभाव, जसले सबैजसो ठूला र महत्त्वाकांक्षी कार्यक्रम नीति तथा कार्यक्रममै सीमित भए । यो वर्ष झन्डै ३२ अर्बको बजेट ल्याएको कर्णाली सरकारले १० महिनामा मुस्किलले २२ प्रतिशत रकम खर्च गरेको छ । कर्णालीका हिमाली जिल्लाको विकास ३ महिनाको भरमा धानिएको सडक डिभिजन कार्यालय जुम्लाका प्रमुख राजीव श्रेष्ठ बताउँछन् । उनका अनुसार हिमाली जिल्लामा भौगोलिक विकटता, मौसमको समस्याका कारण ९ महिना काम हुँदैन । हिमपातले झन्डै ६ महिना र वर्षाले ३ महिना विकास निर्माणको काम रोकिन्छ, उनले भने, त्यसमा पनि कर्मचारी अभावले ३ महिनामा वर्षभरिको बजेट सिध्याउनै गाह्रो भयो । ५ इन्जिनियरको दरबन्दी भएको कार्यालयमा २ जना मात्र कार्यरत रहेको र १२ जना सबइन्जिनियरको दरबन्दी रहेकामा ४ जना पदपूर्ति भएको उनले बताए । कार्यालयमा यो वर्ष झन्डै ५० योजनाका लागि करिब १ अर्ब बजेट आएको छ । कर्मचारी अभावले यो वर्ष कार्यान्वयन हुने १३ वटा सडक र पुल निर्माणको टेन्डर अझै हुन नसकेको उनले बताए । प्रदेश सरकार मातहतका १ सय ११ कार्यालयमध्ये ८० वटा निमित्तको भरमा छन् । स्थानीय तहमा पनि कर्मचारी अभावको समस्या उस्तै छ । ७९ स्थानीय तह रहेको कर्णालीमा २६ पालिका निमित्तका भरमा छन् । ती पालिकामा स्वास्थ्य, पशु, कृषि तथा शिक्षा शाखाका प्राविधिक कर्मचारीको भरमा प्रशासनिक काम हुँदै आएको छ ।प्रदेश सरकारको खर्च पनि संघीय सरकारमै निर्भर छ । अहिलेसम्म १ खर्ब ६६ अर्ब ५६ करोड ९ लाख ५ हजार रुपैयाँको बजेट ल्याएको प्रदेश सरकारलाई संघीय सरकारले विभिन्न शीर्षकमा ८१ अर्ब ४८ करोड ७७ लाख ९४ हजार १ सय ९० रुपैयाँ अनुदान दिएको छ । प्रदेश लेखा नियन्त्रक कार्यालयका अनुसार प्रदेश सरकारलाई आफ्नो खर्च चलाउन वार्षिक ८ अर्ब रुपैयाँ अपुग छ । प्रदेश र स्थानीय सरकार आफूले पाउने अधिकारमा समेत चुक्दा संघीयताप्रति जनविश्वास नबढेको उपप्राध्यापक लम्साल बताउँछन् । माथिल्लो सरकारले बनाएन भन्दै प्रदेश र स्थानीय सरकारले अझै आफूलाई चाहिने कानुन पनि बनाएनन्, बनाए पनि संघले रोक्न थाल्यो, बरु उनीहरू संघीय कानुनसँग बाझिएका कुरालाई संशोधन गरेर अघि बढ्नुपर्थ्यो, उनले भने, वित्तीय समानीकरण अनुदान त स्थानीय र प्रदेश सरकारले संघीय सरकारले दियो भन्छन्, जबकि उनीहरूका लागि त्यो संवैधानिक हक हो, अनि कसरी सबल बन्छ त संघीयता ?मुख्यमन्त्री राजकुमार शर्मा राजस्व कम हुँदा पनि संघीय सरकारको भर पर्नुपर्ने बाध्यता भएको बताउँछन् । आन्तरिक आम्दानी थोरै हुँदा संघीय सरकारकै भरमा वार्षिक बजेट ल्याउनुपर्ने बाध्यता छ, उनले भने, खर्चकै लागि माथिकै सरकारको भर परेपछि अरू कुरा पनि माथिकै मान्नुपर्यो । आम्दानीका स्रोतको पहिचानमा कमी हुँदा र कर संकलन प्रणाली व्यवस्थित नगरिँदा अर्थतन्त्र केन्द्रको अनुदानमा निर्भर भएको उनको भनाइ छ । गत ५ वर्षमा कर्णाली सरकारले १ अर्ब ४२ करोड ३३ लाख ९५ हजार रुपैयाँ मात्रै कर उठाउन सक्यो भने चालु आर्थिक वर्षमा पनि ७१ करोड २९ लाख राजस्व संकलनको लक्ष्य लिइएकामा ३६ करोड १६ लाख रुपैयाँ मात्र राजस्व उठेको छ । कर्णाली सरकारले सबै मन्त्रालय एकै ठाउँ राख्ने गरी २०७५७६ मा कर्णालीको सिंहदरबार बनाउने योजना अघि सार्यो । पूर्वमुख्यमन्त्री महेन्द्रबहादुर शाहीको पालामा २०७६ मंसिर २३ गतेको मन्त्रिपरिषद् बैठकले उक्त नीतिगत निर्णय गरेको थियो । तर योजना अझै अधुरै छ । आन्तरिक मामिला तथा कानुन मन्त्रालय अगाडिको साढे २ बिघा खाली जग्गामा भवन निर्माण गर्ने गरी तत्कालीन सरकारले करिब ५१ करोड रुपैयाँ लागत अनुमानसहितको डीपीआर बनाएको थियो । एकीकृत भवन निर्माणका लागि २०७६ मंसिरमै प्रदेश सरकारले सुर्खेत उपत्यका नगर विकास समितिलाई जग्गा माग गर्दै पत्राचार गर्यो । नगर विकास समितिले पनि २०७६ माघमा जग्गा दिने निर्णय गर्यो । समितिले त्यसको कार्यान्वयनका लागि संघीय सरकारको सहरी विकास मन्त्रालयलाई सिफारिस गरेको थियो । तीन वर्ष बित्दासमेत प्रत्युत्तर नआएको कर्णाली प्रदेशको पूर्वाधार विकास निर्देशनालयका निमित्त निर्देशक रामशरण आचार्यले बताए । संघीय सरकारको पत्र कुरिरहेका छौं, उनले भने, जग्गा संघीय सरकारको हो, संरचना प्रदेशको बन्दै छ, संरचना बनाउन प्रदेश सरकारको आफ्नै जग्गा चाहिन्छ । उनका अनुसार चालु आर्थिक वर्षमा योजनाका लागि १० करोड रुपैयाँ विनियोजन गरिएको छ । योजनाका लागि २०७६७७ मा २० करोड, ०७७७८ मा २० करोड र ०७८०७९ मा ८ करोड रुपैयाँ फ्रिज भइसकेको उनले जानकारी दिए ।"
सरकारी निवासमा अरूकै रजाइँ,"(सुर्खेत)वीरेन्द्रनगर७ स्थित मुख्यमन्त्री र सभामुख निवासको आसपास झन्डै ४० वटा सरकारी निवास लस्करै छन् । त्यहाँ सरकारी कर्मचारी बस्दैनन् । उनीहरूले सुविधासम्पन घर खोज्दा यी भवन विद्यार्थी, व्यापारी र अन्य मानिसको बासस्थल बनेको छ । कर्णाली प्रदेशका मन्त्री, सांसद र कर्मचारीलाई प्रशस्त सरकारी आवास उपलब्ध छन् । सरकारी आवास नपाउनेले आर्थिक सुविधा पाउँछन् । तर त्यतिले पनि नपुगेर स्टोरका नाममा महँगो रकम खर्चेर भवन भाडामा लिने र त्यसको दुरुपयोग गर्ने क्रम तीव्र भएको छ । कर्णालीमा काम गर्ने सबै सेवाका निजामती कर्मचारीलाई मासिक प्रोत्साहन भत्तासमेत दिने गरिएको छ । नेपालगन्जबाट सुर्खेतमा पानीपुरीको व्यापार गर्दै आएका सोहिल अली ६ वर्षयता १ हजार रुपैयाँ भाडा तिरेर सभामुख निवासको अघिल्तिरको भवनमा बस्दै आएका छन् । सस्तो भाडामा सरकारी क्वाटर पाउने भएपछि उनी बजारबाट सरेका हुन् । बजारमा पानीबत्ती सबै जोडेर १० हजारभन्दा तलको भाडा आउँदैन, उनले भने, यहाँ त १ हजारदेखि २ हजारसम्म खर्च हुन्छ । उनी जिल्ला समन्वय समितिको नाममा रहेको आवासमा बस्छन् । जिल्ला समन्वय समिति र विभिन्न सरकारी कार्यालयका झन्डै ३५ देखि ४० वटा भवनमा अहिले करिब ६५ जना सर्वसाधारण बसिरहेका छन् । तर कर्मचारी भने स्टोरका नाममा घर भाडामा लिएर बसिरहेका छन् । सामाजिक विकास मन्त्रालयले मासिक ९७ हजार रुपैयाँ तिरेर घरभाडा लिएर कर्मचारी राखेको छ । उसले वीरेन्द्रनगरका विभिन्न ठाउँमा ४५ हजार, ३० हजार र २२ हजार तिरेर स्टोर भाडामा लिएको हो । तीन वर्षको समयमा मन्त्रालयले करिब १४ लाख ४५ हजार रुपैयाँ स्टोर भाडामा खर्च गरेको छ । भौतिक पूर्वाधार तथा सहरी विकास मन्त्रालयले पनि झन्डै १७ लाख रुपैयाँ स्टोर शीर्षकमा ३ वर्षमा खर्च गरेको छ । जहाँ शाखा अधिकृतदेखि लेखापालसम्म बस्दै आएका छन् । मन्त्रालयअन्तर्गतको पूर्वाधार विकास निर्देशनालयले पनि वार्षिक ३ लाख रुपैयाँ स्टोर शीर्षकमा खर्च गरिरहेको छ । जबकि स्टोरमा कार्यालयका सामान राखिएका छैनन् । त्यहाँ नेता, तिनका आफन्त र कर्मचारी बस्छन् । प्रदेश सरकारको खर्च मापदण्ड नियमावलीले मन्त्री, प्रदेशसभा सदस्य, योजना आयोग, लोक सेवा आयोगलगायतका पदाधिकारीका लागि मासिक २५ हजार रुपैयाँ आवास खर्च दिने व्यवस्था गरेको छ । यी पदाधिकारीका लागि त्यसभन्दा बढी रकम तिर्न नमिल्ने तथा प्रदेशका कर्मचारीलाई कानुनले नै आवास सुविधा नदिने भएपछि स्टोर शीर्षकमा भाडामा लिने गरिएको हो । सरकारले घरभाडा शीर्षकमा बजेट छुट्याएको छैन । तर वर्षमा झन्डै ४ करोड रुपैयाँ स्टोरका नाममा घरभाडाका लागि खर्च भइरहेको छ । सबै मन्त्रालयका आफ्नै स्टोर हुँदाहुँदै सरकारले अतिरिक्त भवनलाई त्यसैका नाममा भाडामा लिएको हो । मुख्यमन्त्री तथा मन्त्रिपरिषद् कार्यालयले तीनवटा फ्ल्याट स्टोरका नाममा भाडामा लिएको छ । कार्यालयले शंकरचोकमा एक फ्ल्याटका लागि १४ हजार ८ सय ५० र इत्राममा दुई फ्याटका लागि ४३ हजार ७ सय भाडा तिर्छ । यी फ्ल्याटमा मुख्यमन्त्री कार्यालयका सचिवदेखि लेखापालसम्म बस्छन् । प्रदेश सरकारका केही मन्त्रालय, आयोग तथा प्रदेश मातहतका कार्यालयले सरकारी आवास हुँदाहुँदै स्टोर भाडामा मनलाग्दी रकम खर्च गर्दै आएको स्थानीय अगुवा पीताम्बर ढकालले बताए । भाडामा सञ्चालन गरिएको कार्यालयको हकमा त्यस्तो खर्च स्वाभाविक भए पनि सरकारी भवनमा सञ्चालन गरिएका कार्यालयले ठूलो रकम भाडामा खर्च गर्न नमिल्ने र एउटा प्रयोजनका लागि लिएर अर्को प्रयोजनमा खर्च गर्नु कानुनविपरीत भएको अधिवक्ता दुर्गा सापकोटा बताउँछन् । प्रदेश लेखा नियन्त्रक कार्यालयको एकीकृत वित्तीय विवरणसम्बन्धी वार्षिक प्रतिवेदनमा प्रत्येक मन्त्रालयले स्टोर शीर्षकमा मासिक चारदेखि पाँच लाखसम्म खर्च गरेको विवरण देखिएको छ । प्रदेश लेखा नियन्त्रकको कार्यालयका अनुसार २०७७७८ मा सुर्खेतमा कार्यालय रहेका मुख्यमन्त्री तथा मन्त्रिपरिषद् कार्यालयले ५ लाख ५२ हजार, भूमि व्यवस्था, कृषि तथा सहकारी मन्त्रालयले पाँच लाख, उद्योग, पर्यटन, वन तथा वातावरण मन्त्रालयले पाँच लाख, भौतिक पूर्वाधार तथा सहरी विकास मन्त्रालयले चार लाख ३२ हजार, आन्तरिक मामिला तथा कानुन मन्त्रालयले चार लाख ७७ हजार खर्च गरेका छन् । त्यस्तै, सामजिक विकास मन्त्रालयले करिब पाँच लाख, आर्थिक मामिला मन्त्रालयले चार लाख रुपैयाँ खर्च गरेका छन् । कार्यालयका अनुसार मन्त्रालयहरूले २०७५७६ मा २ करोड ६९ लाख, २०७६७७ मा ३ करोड ५२ लाख ३३, २०७७७८ मा ४ करोड १७ लाख र २०७८७९ मा ४ करोड ९६ लाख रुपैयाँ घरभाडा र स्टोर शीर्षकमा खर्च गरेका छन् । प्रदेश लेखा नियन्त्रक मानबहादुर बमले स्टोर प्रयोजनमा धेरै रकम खर्च भएको बताए । कि नीतिनियम बनाएर कर्मचारीलाई आवास सुविधा भनेर सिधै रकम दिनुपर्यो, नत्र स्टोर प्रयोजन भनेर कर्मचारी राख्न कानुनले मान्दैन, उनले भने, प्रदेश सरकारले ५ आर्थिक वर्षमा स्टोर भाडाका नाममा १५ करोडभन्दा बढी खर्च गरेको छ । नायब महालेखा परीक्षक शंकरप्रसाद पन्थीले यो विषयमा अनुसन्धान गरिने बताए । स्टोर प्रयोजन र घरभाडा भनेर त भुक्तानी भएको देखिन्छ, उनले भने, स्टोरमा मानिस बसेको छ या सामान राखिएको छ, त्यो हेरिएको छैन, उनले भने, यो सरासर गलत हो । सरकारी आवासीय भवनमा बसेमा आवास सुविधाअन्तर्गतको रकम नपाइने कानुनी व्यवस्था छ । आवास सुविधाको रकम पाउने पदाधिकारीले मासिक २५ हजार रुपैयाँसम्म रकम पाउने गरेका छन् । तर त्यसभन्दा बढी रकम खर्च गर्नका लागि स्टोर शीर्षकमा भवन भाडामा लिने जुक्ति निकालिएको स्थानीय अगुवा कमल लम्सालले बताए । आवासीय सुविधा नपाउने तहका कर्मचारीले पनि लाभ लिइरहेका छन्, कसलाई आवास सुविधा दिने, कसलाई नदिने भन्ने सामान्य नियम छैन, उनले भने, पहुँचका आधारमा त्यस्तो अवसर बाँडिन्छ । आर्थिक मामिला तथा योजना मन्त्रालयका सचिव श्यामकृष्ण थापाले प्रदेश सरकारले कानुन नै बनाएर आवास सुविधा दिनुपर्ने प्रावधान राखे यस्तो विभिन्न शीर्षकमा बजेट चुहावट नहुने बताए । यहाँ सरकारी कार्यालयकै थुप्रै भवनहरू छन्, तिनको स्तरोन्नति गरेर बाहिरबाट आउने कर्मचारीहरूलाई बासस्थानको व्यवस्था गर्न सके बजेट पनि कम खर्च हुन्थ्यो, उनले भने, यसलाई प्रदेश सरकारले नै आफैं व्यवस्थित गर्न आवश्यक छ ।"
लुम्बिनीमा फेरि मन्त्रालय थप्ने तयारी,"(रूपन्देही)लुम्बिनीका नवनियुक्त मुख्यमन्त्री डिल्लीबहादुर चौधरीले शुक्रबार पदबहाली गरेका छन् । दाङको निर्वाचन क्षेत्र नं ३ (१) बाट निर्वाचित चौधरी कांग्रेस संसदीय दलका नेतासमेत हुन् । पहिलो चरणमा उनलाई गठबन्धनका आठ दललाई मिलाएर मन्त्रिपरिषद् विस्तार गर्दै अघि बढ्ने चुनौती छ ।बिहीबार मुख्यमन्त्रीमा नियुक्त भएपछि प्रदेश र प्रदेशका संरचनाप्रति बढेको वितृष्णा चिर्ने गरी काम गर्ने उनले बताएका थिए । तर, उनले भनेजस्तो सहज छैन । गठबन्धनमा आबद्ध दलका अधिकांश प्रदेशसभा सदस्य मन्त्रीका आकांक्षी छन् । आफ्नै पार्टी कांग्रेसभित्र पनि संस्थापन पक्ष र इतर पक्षका आकांक्षी व्यवस्थापन चौधरीका लागि अर्को चुनौती हो । लुम्बिनीमा एमाले नेता लीला गिरी नेतृत्वको सरकारले यसअघिका १७ मन्त्रालयबाट घटाएर १० वटा कायम गरेको थियो । आर्थिक संकट बढिरहेका बेला मन्त्रालय बढाएर आर्थिक भार थप्ने निर्णयले चौधरीलाई सुरुवातमै विवाद र आलोचनाको घेरामा पार्ने सम्भावना छ । तर, गठबन्धनका ठूला दल कांग्रेस र माओवादीले मन्त्रालय थप गर्ने निर्णयमा सहमति गरिसकेका छन् ।मन्त्रालय र मन्त्रीको विषयमा कांग्रेस र माओवादीभित्र आन्तरिक विवाद पनि छ । गिरी नेतृत्वको सरकारमा माओवादी आन्तरिक विवाद र किचलोकै कारण बाँके निर्वाचन क्षेत्र नं १ (१) बाट निर्वाचित कृष्णा केसी मन्त्रीको पदबहाली नै नगरी बिदा भएकी छन् । माओवादीभित्रको त्यो विवाद बढ्दै गएपछि यस पटक चौधरी नेतृत्वको सरकारमा माओवादीले दाङकै निर्वाचन क्षेत्र नं ३ (२) बाट निर्वाचित धनबहादुर मास्कीलाई आर्थिक मामिला मन्त्री बनाउने गरी पठाएको छ । यसअघि माओवादी संसदीय दलका नेता जोखबहादुर महरा आर्थिक मामिला मन्त्री बनेका थिए । माओवादीले मास्कीसहित रोल्पाका दीपेन्द्र पुन र बाँकेकी केसीलाई मन्त्री बनाउने तयारी गरिरहेको छ । माओवादीमा दाङकै इन्द्रजित थारू पनि मन्त्रीका आकांक्षी हुन् । उनी यसअघि भौतिक पूर्वाधार मन्त्री थिए । त्यस्तै, मुख्यमन्त्रीबाहेक ३ मन्त्री मात्र पाएको कांग्रेसमा पनि आकांक्षीको लर्को छ । कांग्रेसमा प्रमुख सचेतक बर्दियाका जन्मजय तिमिल्सिना, दाङका राजु खनाल, पाल्पाका वीरबहादुर राना, रूपन्देहीका अब्दुल रज्जाक, बसिउद्दिन खाँ, पश्चिम नवलपरासीका बैजनाथ कलवार, बर्दियाका भुवनेश्वर चौधरी मन्त्रीका आकांक्षी छन् । कांग्रेसमा महिला प्रदेशसभा सदस्य ९ जना छन् । तीमध्येबाट एक महिला मन्त्री बनाउनुपर्ने दबाब पनि चौधरीलाई छ ।पहिलो चरणमा मुख्यमन्त्री बन्नकै लागि चौधरीले माओवादीलाई विश्वासमा लिन आलोपालोको लिखित सहमति गरेका छन् । तर, समय टुंगो लागेको छैन । आलोपालो गर्ने विषयमा हामीले सहमति गरेका छौं, कांग्रेसका प्रमुख सचेतक तिमिल्सिनाले भने, तर, को कति समय भन्ने अझै स्पष्ट छैन । लुम्बिनीमा कांग्रेसबाहेकका ७ दलमध्ये ६ दलले नै मन्त्रालयमा दाबी गरिरहेका छन् । सरकारलाई समर्थन गरेको राष्ट्रिय जनमोर्चाले मात्र सरकारमा नजाने जनाएको छ । माओवादीले ३, कांग्रेसले ४ मन्त्रालय लिएपछि बाँकी ३ मन्त्रालयमा ४ सदस्य रहेको नागरिक उन्मुक्ति, ३३ सदस्य रहेका जसपा, जनमत र लोसपाले पनि मन्त्रालय दाबी गरिरहेका छन् । नेकपा एकीकृत समाजवादीले पनि मन्त्री पाउनुपर्ने दाबी गरिरहेको छ ।माओवादीका प्रदेश अध्यक्ष सुदर्शन बरालले सरकारमा सहभागी हुने दल धेरै भएपछि मन्त्रालय थप गर्ने विषयमा गठबन्धनका दलबीच सहमति भएको बताए । सबै मन्त्रीका आकांक्षी छन्, मन्त्रालय थोरै छन्, उनले भने, त्यसैले मन्त्रालयको संख्या ११ देखि १२ पुर्याउनुपर्ने बाध्यता मुख्यमन्त्रीलाई देखिन्छ । मुख्यमन्त्री चौधरीले सोमबार नै विश्वासको मत लिने सम्भावना छ । तर, साना दलले मन्त्रालयको टुंगो लगाएर मात्र विश्वासको मतको तयारी गर्न दबाब दिएपछि आइतबारसम्म मन्त्रालय बाँडफाँट गर्ने गरी तयारी भइरहेको छ । बुधबारसम्म मन्त्रिपरिषद्ले पूर्णता पाउने सम्भावना रहेको कांग्रेस प्रमुख सचेतक तिमिल्सिनाले बताए ।लुम्बिनीका मुख्यमन्त्री र तीन मन्त्रीले शुक्रबार पद तथा गोपनीयताको शपथग्रहण गरेका छन् । प्रदेश प्रमुख अमिक शेरचनले मुख्यमन्त्रीमा कांग्रेस संसदीय दलका नेता डिल्लीबहादुर चौधरी र मन्त्रीमा माओवादीका धनबहादुर मास्की, लोसपाका सन्तोषकुमार पाण्डेय र नागरिक उन्मुक्तिका धर्मबहादुर चौधरीलाई शपथ ग्रहण गराएका हुन् । मुख्यमन्त्रीमा चौधरी बिहीबार आठ दलका ५३ प्रदेशसभा सदस्यको समर्थनमा नियुक्त भएका थिए । तीन मन्त्रीको मन्त्रालय टुंगो लाग्न बाँकी छ ।"
एक्याप व्यवस्थापनमा सरकार कहिलेसम्म अनिर्णीत ?,"स्रोत बाँडफाँटमा किचलो गत फागुन अन्तिम साता एक्याप क्षेत्रमा रहेका १५ वटा स्थानीय तहले विज्ञप्ति निकाल्दै स्रोत उपभोग गर्न नपाएको गुनासो गरे । उनीहरूले स्थानीय सरकार सञ्चालन ऐन २०७४ बमोजिम प्राकृतिक स्रोत उपयोगमा एक्यापले रोक लगाएको भन्दै कानुन संशोधन गर्न माग पनि गरे । एक्याप लागू भएका गण्डकी प्रदेशका पालिकाहरूमा स्थानीय कर, सेवा शुल्क तथा दस्तुरसम्बन्धी अधिकार प्रयोग गर्नका लागि पालिकाभित्रका ढुंगा, गिट्टी, बालुवा, माटो, काठ, दाउरा, जराजुरी, स्लेट, खरीढुंगा, जडीबुटी आदि प्राकृतिक एवं खानीजन्य तथा नदीजन्य वस्तुको बिक्री तथा निकासी शुल्क दस्तुर संकलनमा एक्याप बाधक बनेको उनीहरूको गुनासो छ । त्यसका लागि राष्ट्रिय निकुञ्ज तथा वन्यजन्तु संरक्षण ऐन २०२९, नियमावली २०३०, संरक्षण क्षेत्र व्यवस्थापन नियमावली २०५३, संरक्षण क्षेत्र व्यवस्थापन निर्देशिका २०५६, वातावरण संरक्षण ऐन २०७६ तथा नियमावली २०७७ लगायत कानुन संशोधन गर्नुपर्ने माग गरिएको छ । एक्याप लागू भएका क्षेत्रमा हाल साविककै गाविसस्तरका ५७ वटा संरक्षण क्षेत्र व्यवस्थापन समिति गठन गरिएका छन् । ती समितिले वार्षिक कार्यक्रम तथा योजना बनाएर प्राप्त आम्दानी खर्च गर्दै आएका छन् । कुनै ठाउँमा निर्माण कार्य गर्नुपर्ने वा अन्य कुनै योजना बनाउँदा संरक्षण क्षेत्र व्यवस्थापन नियमावलीमा टेकेर काम गर्नुपर्ने भएकाले चुनौती थपिएको स्थानीय पालिकाका प्रमुखहरूको भनाइ छ । माछापुच्छ्रे गाउँपालिकाका अध्यक्ष मीनबहादुर गुरुङ भन्छन्, हामीले एक्यापको आम्दानी नै पाएका छैनौं । केही योजना बनाउनुपर्यो भने एक्यापसँग र संरक्षण क्षेत्र व्यवस्थापन समितिसँग समन्वय गर्नुपर्ने हुन्छ । आफ्नो क्षेत्रभित्र पनि काम गर्न स्थानीय तहका हात बाँधिएकाले सरकारले नीतिगत निर्णय गर्दै कार्यविधि संशोधन गर्नुपर्ने उनले बताए । राजस्व, पर्यटन शुल्क र पर्यटन स्रोतको रोयल्टीहरू हामीले लैजान पाएको छैन, उनले भने, स्थानीय तहहरूले पनि रोयल्टी पाउनुपर्ने व्यवस्था गर्नुपर्छ, राजस्व संकलन गर्न पाउनुपर्छ । मुस्ताङको घरपझोंङ गाउँपालिकाका अध्यक्ष मोहनसिंह लालचन संरक्षण क्षेत्रभित्र पालिका पर्दा स्रोतसाधन प्रयोग गर्न नपाएको बताउँछन् । नदीजन्य सामग्रीको प्रयोग गर्न पाइएको छैन । न प्रयोग गर्न पाइन्छ न त केही नै । बगरमा बालुवाको थुप्रो बढेर खोला बस्तीभन्दा अग्लो हुन लागिसक्यो, ठेक्का लगाउन पाइँदैन, उनले गुनासो गरे । सरकारले एक्यापबाट प्राप्त आम्दानीका लागि स्रोत बाँडफाँट निर्धारण सम्बन्धमा समितिसमेत गठन गरेको थियो । वित्त आयोगले प्राप्त आम्दानीको २५२५ प्रतिशत स्थानीय पालिका, प्रदेश सरकारलाई र बाँकी ५० प्रतिशत एक्याप व्यवस्थापन गर्ने कोषलाई दिन उपयुक्त हुने राय दिएको थियो । करिब ६ महिनादेखि वन तथा वातावरण मन्त्रालय विभागीय मन्त्रीविहीन हुँदा ऐन संशोधन र एक्यापको विषय मन्त्रिपरिषद्मा पुगेको छैन । कास्की१ का प्रतिनिधिसभा सदस्यसमेत रहेका संरक्षणकर्मी मनबहादुर गुरुङले ऐन तथा नीति संशोधन गर्न माग गरे । उनी भन्छन्, न नेपाल सरकारको एक रुपैयाँ लगानी छ न त कर्मचारी राख्नुपरेको छ, न कुनै सेना राख्नुपरेको छ । आम्दानी पनि समुदायमै खर्च भइरहेको छ । यो समस्या चाँडै सल्टाइदिनु नि । एक्यापको व्यवस्थापन कोषबाहेक राम्रोसँग अरू कसैले गर्न नसक्ने दाबी उनले गरे । पछिल्लो समय एक्याप क्षेत्रमा ठूला व्यावसायिक परियोजनाहरू ल्याउन कसरत भइरहेको छ । जलविद्युत्का दर्जनौं आयोजना निर्माणका चरणमा छन् । एक्यापका संरक्षण अधिकृत बाबुलाल तिरुवाका अनुसार हाल एक्यापमा १ सय ८ वटा हाइड्रोपावर परियोजनाका विभिन्न चरणमा छन् । तीमध्ये ३७ वटाको सम्भाव्यता अध्ययन, ४५ वटाको ईआइए अध्ययन भइरहेको छ । यस्तै ७ सय २५ मेगावाटको आयोजना निर्माणाधीन छ । १४३ मेगावाटका १३ वटा आयोजना सञ्चालनमा छन् ।एक्यापमा कास्कीको मादी, माछापुच्छ्रे र अन्नपूर्ण, लमजुङको मर्स्याङ्दी र क्व्होंलासोथार, मनाङको नासो, चामे, मनाङ ङिस्याङ र नार्पाभूमि, मुस्ताङको थासाङ, घरपझोङ, बारागुङ मुक्तिक्षेत्र, लोघेकर दामोदरकुण्ड, लोमन्थाङ र म्याग्दीको अन्नपूर्ण गाउँपालिका पर्छन् । मुलुकको पहिलो र ठूलो संरक्षण क्षेत्र एक्याप ५ जिल्लाका १५ वटा गाउँपालिकामा गरेर ७ हजार ६ सय २९ वर्ग किलोमिटर क्षेत्रफलमा छ । करिब १ लाख घरपरिवार बसोबास रहेको यो क्षेत्र जैविक विविधताको पनि धनी छ । करिब १२ सय २६ वटा फूल फुल्ने वनस्पति पाइन्छन् । हिउँचितुवा, कस्तूरीलगायत १ सय ५ प्रजातिका स्तनधारी जीव, ५ सय १८ प्रजातिका चरा, ४० प्रजातिका सरिसृप र २३ प्रजातिका उभयचर अन्नपूर्ण संरक्षण क्षेत्रमा रहेको एक्यापका संरक्षण अधिकृत तिरुवाले बताए । कालीगण्डकी खोंच,तिलिचो ताल, अन्नपूर्ण र माछापुच्छ्रे हिमाल पनि यही संरक्षण क्षेत्रभित्र पर्छन् । अन्नपूर्ण पदमार्गका रूपमा विश्वविख्यात यो क्षेत्रमा बर्सेनि हजारौं पर्यटक आउने गरेका छन् । एक्यापको व्यवस्थापन कोषले २०४३ सालदेखि गर्दैर् आएको छ ।"
सुधारोन्मुख चिया बजार,"(काठमाडौं)नेपाली चिया निर्यातमा भारतले गर्दै आएको अवरोधबीच चियाको बजार सुधारोन्मुख देखिएको छ । उत्पादन र निर्यातको परिमाणमा देखिएको वृद्धिसँगै चिया आयातमा समेत कमी आएको छ । आर्थिक वर्ष ०७८७९ मा २० हजार २ सय १९ हेक्टरमा चिया खेती भएको राष्ट्रिय चिया तथा कफी विकास बोर्डको तथ्यांक छ । उक्त क्षेत्रफलबाट २ करोड ६३ लाख ७९ हजार ४ सय २१ किलो चिया उत्पादन भएको छ । यो परिमाण अघिल्लो वर्षको तुलनामा झन्डै ३ हजार टनले बढी भएको बोर्डले जनाएको छ । चालु आर्थिक वर्षमा उत्पादन र निर्यातमा थप वृद्धि हुने बोर्डको आकलन छ । चालु आर्थिक वर्षको ९ महिनासम्ममा २ अर्ब ९८ करोडको चिया निर्यात भएको भन्सार विभागकै तथ्यांक छ । तुलनात्मक रूपमा उत्पादनमा वृद्धि भइरहेको छ । चिया खेती पनि पुरानोभन्दा नयाँ जिल्लामा विस्तार भएर ३० जिल्ला पुगेको छ, बोर्डका प्रवक्ता दीपक खनालले भने, १८ जिल्लामा ठूलो स्केलमा उत्पादन हुन्छ, यस वर्ष उत्पादन अझै बढ्ने देखिन्छ । भारतीय पक्षबाट निर्यार्तमा हुने अवरोधबीच पनि निर्यात परिमाण बढेको छ । बोर्डका अनुसार अहिले वार्षिक ४ अर्ब रुपैयाँ बराबरको चिया निर्यात हुन्छ । अहिलेकै उत्पादन परिमाण कायम रहे १० देखि १२ अर्ब रुपैयाँ बराबरको चिया निर्यात बढाउन सकिनेछ । ३ वर्षयता चियाको निर्यात परिमाण बढ्दै गएको छ । आर्थिक वर्ष ०७६७७ मा १ करोड ११ लाख ८५ हजार १ सय ९८ किलो निर्यात भएको चिया ०७७७८ मा १ करोड १९ लाख २० हजार ७ सय ३६ किलो पुगेको छ । ०७८७९ मा आाइपुग्दा निर्यात परिमाण ५ लाख ७३ हजार ५ सय १६ किलो बढेर १ करोड २४ लाख ९४ हजार २ सय ५२ किलो पुगेको बोर्डले जनाएको छ । रकमको तुलनामा भने ०७७७८ भन्दा ०७८७९ मा निर्यात घटेको छ । ०७७७८ मा ३ अर्ब ७९ करोड रुपैयाँ बराबरको चिया निर्यात भएकामा ०७८७९ मा ३ अर्ब ४३ करोड रुपैयाँमा सीमित छ । निर्यात रकम घट्नुको मुख्य कारक भने भारतीय पक्षको अवरोध नै हो । नेपाली चियालाई प्रतिबन्ध लगाउन भारतले आयातकर्तामाथि विभिन्न अंकुश लगाउँदै आएको छ । एकखाले विवादकै कारण नेपाली चिया निर्यातमा रोकावट गर्ने गरिएको छ । भारतीय पक्षकै कारण गत वर्ष करिब ४०४५ लाख किलो चिया झापाको नाकामा रोकियो, खनालले भने, जसोतसो निर्यात खुलायौं, अन्यथा कम मूल्यमा बिक्री गर्नुपर्ने हुन्छ । किसानले चिया बिगार्नुभन्दा सस्तोमा बेच्छन्, त्यही भएर रकममा कम देखिएको हो ।डब्लूटीओ र विभिन्न सन्धि सम्झौताका कारण नेपाली चियामा रोक लगाउन सम्भावना कमै हुन्छ । यद्यपि भारतीय व्यवसायीको चलखेलका कारण समस्या आइरहने गरेको छ । भारतीय पक्षले आफ्नो स्वार्थपूर्ति गर्न निर्यातमा अवरोध गर्दै आएको जानकार बताउँछन् । उनीहरूले बहाना भने गुणस्तर नपुगेको बनाउने गरेको चिया उत्पादक संघका अध्यक्ष सुरेशकुमार अग्र्रवालको दाबी छ । भारतमा खपतभन्दा ३ सय करोड किलो बढी चिया उत्पादन हुन्छ । त्यही भएर भारतीय पक्षले नेपाली चिया रोक्ने प्रयास गर्दै आएको अध्यक्ष अग्रवालले जनाए । नेपाली चियाको गुणस्तर तुलनात्मक रूपमा उत्कृष्ट भए पनि नेपाली प्रयोगशालाको समस्या देखाएर भारतीय व्यवसायीले अवरोध गर्ने गरेको उनले बताए । अरू केही बहाना नभएपछि प्रयोगशालाको विषय उठाएर दुःख दिने गरेका छन् । त्यहाँ बढी उत्पादन हुनेबित्तिकै भारतले नेपाली चिया रोक्ने प्रयास गर्छ, अध्यक्ष अग्रवालले भने, त्यही भएर यहाँका किसानले मूल्य पाउँदैनन् । गत वर्षको तुलनामा किसानले पाउने मूल्यमा प्रतिकिलो ५ देखि ७ रुपैयाँ घटेको संघले जनाएको छ । आर्थिक मन्दीकै कारण स्वदेशी बजार मूल्य घटेको पनि अग्रवालको भनाइ छ । भारतमा बिक्री हुने मूल्य स्थिर छ, चियाको गुणस्तरअनुसार प्रतिकिलो ९० देखि १ सय भारुसम्ममा बिक्री भएको छ । तर नेपालमा बेच्ने हकमा प्रतिकिलो १ सय ५० देखि १ सय ७० रुपैयाँ छ, उनले भने, यो मूल्य गत वर्षको तुलनामा प्रतिकिलो ५ देखि ७ रुपैयाँले कम हो । महँगी बढेकाले उत्पादकलाई समस्या भएको संघको दाबी छ । संघका अनुसार करिब २० वर्षअघि हरियो पत्तीको मूल्य प्रतिकिलो १८ रुपैयाँ थियो । अहिले पनि प्रतिकिलो १८ रुपैयाँ नै छ । तर श्रमिकको ज्याला ह्वात्तै बढेको संघले जनाएको छ । एक जना श्रमिकको ज्याला ६० देखि ७० रुपैयाँ थियो, अहिले ४ सय ३५ रुपैयाँ तिर्नुपर्छ । किसानलाई राहत नदिने हो भने छिट्टै उठीबास लाग्ने अवस्था हुन्छ, उनले भने । पहाडी क्षेत्रमा उत्पादन बढे पनि तराई क्षेत्रमा घटेको संघले जनाएको छ । मुलुकमा मुख्यतः सीटीसी र अर्थोडक्स चिया उत्पादन हुन्छ । सीटीसीको मुख्य बजार भारत हो । नेपालमा उत्पादन हुने ५० प्रतिशत सीटीसी भारत निर्यात हुन्छ । बाँकी परिमाण स्वदेशमै खपत हुन्छ । अर्थोडक्स चिया भने ९० प्रतिशत भारत निर्यात हुने गरेको संघले जनाएको छ । बाँकी स्वदेश र चीन, जापान, जर्मनी, अमेरिका, अस्ट्रेलियालगायत मुलुकमा निर्यात हुने गरेको छ । पछिल्लो समय रसिया र खाडी मुलुकमा समेत निर्यात भइरहेको बताइएको छ । तर निर्यात गर्न भारतकै बाटो प्रयोग गर्नुपर्छ । यसैबीच चिया आयातको परिमाण र रकम पनि घटेको बोर्डले जनाएको छ । ०७७७८ मा ३ लाख ४६ हजार ८ सय ६ किलो आयात भएको चिया ०७८७९ मा घटेर २ लाख ३ हजार ७ सय १३ किलोमा सीमित भएको छ । रकमका हिसाबले १५ करोडको आयात भएकामा घटेर ८ करोडमा झरेको छ ।"
स्वदेशी सवारीसाधन दर्ता खुल्यो,"काठमाडौं (कास) नेपालमा उत्पादित सवारीसाधन अब सहजै दर्ता हुने भएका छन् । भन्सार प्रज्ञापनपत्र र भन्सार महसुल अनिवार्य गर्दा यसअघि भने नेपालमै बनेका नयाँ सवारीसाधन दर्ता हुन सकेका थिएनन् । यातायात व्यवस्थापन कार्यविधि निर्देशिका०६० मा नयाँ बुँदा थप गरी संशोधन गरेपछि अब नेपालमा बनेका सवारीसाधन पनि दर्ता हुने भएका हुन् । यसअघि ०७४ सालमा पनि यो कार्यविधि निर्देशिका संशोधन भएको थियो । विभागले बिहीबार सार्वजनिक सूचना जारी गर्दै यातायात व्यवस्थापन कार्यविधि निर्देशिकामा दुई नयाँ बुँदा थपिएको जनाएको छ । संशोधित कार्यविधि निर्देशिकामा नेपालमा बनेका सवारीसाधन दर्ता तथा नामसारीका लागि भन्सार प्रज्ञापनपत्र आवश्यक नपर्ने व्यवस्था गरिएको छ । तर उत्पादक कम्पनीलाई भ्याट बिल बीजक भने आवश्यक पर्नेछ । यस निर्देशिकामा अन्यन्त्र जुनसुकै कुरा लेखिएको भए तापनि विदेशबाट पार्टपुर्जा पैठारी गरी नेपालमा जडान हुने वा नेपालमै उत्पादन हुने सवारीको नयाँ दर्ता, सरुवा दर्ता, हेरफेर दर्ता, लिलाम दर्ता, पुनः दर्ता, नामसारीलगायत प्रयोजनका लागि त्यस्ता सवारीको भन्सार प्रज्ञापनपत्र आवश्यक पर्ने छैन, पहिलो बुँदामा भनिएको छ । दोस्रो बुँदामा भने यी सवारीसाधनको दर्ता, सरुवा दर्ता, हेरफेर दर्ता, लिलाम दर्ता, नामसारीलगायत कार्यका लागि जडानकर्ता वा उत्पादक कम्पनीले भन्सार प्रज्ञापनपत्रको सट्टा मूल्य अभिवृद्धि कर बीजक र प्रचलित कानुनबमोजिम अन्तःशुल्कसम्बन्धी प्रावधान आकर्षित हुने सवारीको हकमा अन्तःशुल्क निकासी फारामसमेत भर्नुपर्ने व्यवस्था गरिएको छ ।यस्तो व्यवस्थापछि नेपालमा बनेका यात्रीलगायत सवारीसाधन दर्ता, नामसारी, पुनः दर्ता, लिलामी दर्तालगायत कामका लागि अवरोध खुला हुनेछ । नेपालमा विद्युतीय मोटरसाइकल यात्री उत्पादन हुँदै आएको छ । नेपालमा उत्पादित सवारी प्रज्ञापनपत्रको अभावमा दर्ता हुन सकेका थिएनन् । पछिल्लो ६ महिनादेखि यात्रीले आफ्नो उत्पादन नै बन्द गर्नुपरेको थियो । अस्थायी रूपमा सवारी दर्ता खुलेको यात्रीका प्राविधिक प्रमुख ठाकुर पौडेलले जनाए । दर्ता नै नहुने समस्या समाधान भयो । अब सहजै दर्ता हुन्छ, यसमा द्विविधा छैन, उनले भने, कानुन नै बनाउन सके मात्र स्थायी समाधान हुन्छ । यो ऐन नआउँदासम्मका लागि मात्र हो । पहिला दर्ता गर्न जाँदा हुने कागजपत्रको झमेला भने अब नहुने उनको भनाइ छ । आगामी साता दर्ताका लागि एउटा मोटरसाइकलको प्रक्रिया अघि बढाउने तयारी भइरहेको समेत उनले बताए । विगत ६ महिनादेखि रोकिएको उत्पादन बिस्तारै सुरु गरिनेसमेत पौडेलले जनाए । ६ महिना बन्द भएपछि सप्लाई चेन पनि निष्क्रिय छ, त्यसलै उत्पादनमा गति लिन एकदुई महिना लाग्छ होला, उनले भने । यात्रीले हालसम्म ८० भन्दा बढी मोटरसाइकल निर्माण गरेको छ । यसै सन्दर्भमा प्रधानमन्त्री पुष्पकमल दाहालले गत आइतबार सामाजिक सञ्जालमा लेखेका थिए, यात्रीलगायत नेपालमा उत्पादित सवारीसाधन दर्ता नभएको भन्ने गुनासोलाई गम्भीरतापूर्वक लिएको छु । सवारीसाधन दर्ता एवं स्वदेशी उत्पादनलाई प्रवर्द्धन गर्ने गरी तत्काल कानुनी प्रबन्धको प्रक्रिया अगाडि बढाउन मुख्यसचिवमार्फत सम्बन्धित निकायलाई निर्देशन दिएको छु । लगत्तै सोमबार प्रधानमन्त्री तथा मन्त्रिपरिषद् कार्यालयका सचिव गणेशप्रसाद पाण्डेको संयोजकत्वमा बसेको बैठकले यातायात व्यवस्थापन कार्यविधि निर्देशिका०६० र सवारी तथा यातायात व्यवस्था नियमावली०५४ आवश्यक सुधार गर्न संशोधन गर्ने निर्णय गरेको हो ।"
कर्णालीका आठ जिल्लामा राष्ट्रिय ग्रिडको बिजुली,"काठमाडौं (कास) कर्णालीका आठ जिल्लामा राष्ट्रिय ग्रिडको बिजुली पुगेको छ । नेपाल विद्युत् प्राधिकरणले डोल्पालाई राष्ट्रिय प्रसारण प्रणाली (ग्रिड) मा जोडेपछि १० मध्ये ८ जिल्लामा राष्ट्रिय ग्रिडको बिजुली पुगेको हो । अब कर्णालीको हुम्ला र मुगुमा ग्रिडको बिजुली पुग्न बाँकी रहेको प्राधिकरणले जनाएको छ । प्राधिकरणले रुकुम पश्चिमको मुसीकोट नगरपालिकास्थित मुसीकोट सबस्टेसनबाट सोही जिल्लाको आठबीसकोट नगरपालिकाको गोतामकोट हुँदै डोल्पा सदरमुकाम दुनैसम्म ११ केभी प्रसारण लाइन निर्माण गरी बिजुली पुर्याएको छ । उक्त प्रसारण लाइनको परीक्षण सम्पन्न गरी बिहीबारबाट सञ्चालनमा ल्याइसकिएको छ । यसले सदरमुकाम दुनैलगायतका क्षेत्रमा विद्युत् आपूर्ति सुरु भएको प्राधिकरणले बताएको छ । मुगुमा आगामी असारभित्र ग्रिडमा जोड्ने गरी प्रसारण लाइन निर्माण भइरहेको पनि प्राधिकरणको भनाइ छ । कर्णालीमा पर्ने जिल्लाको विद्युतीकरणलाई उच्च प्राथमिकतामा राखी काम भइरहेको प्राधिकरणका कार्यकारी निर्देशक कुलमान घिसिङले बताए । डोल्पामा राष्ट्रिय ग्रिड पुगेको छ, मुगुमा असारभित्र पुग्छ, हुम्लाका लागि टेन्डर पूरा गरी निर्माण व्यवसायी छनोट भइसकेको छ, अब काम छिट्टै सुरु हुन्छ, घिसिङले भने, डोल्पा सदरमुकाम र आसपासका क्षेत्रमा लघु जलविद्युत् आयोजनामार्फत विद्युत् आपूर्ति हुँदै आएकामा अब राष्ट्रिय ग्रिडमार्फत हुनेछ । जिल्लामा विद्युत् सेवा विस्तार गर्न विद्युतीकरणको काम पनि भइरहेको छ ।प्राधिकरणले डोल्पाको ठूलीभेरी नगरपालिकामा पर्ने जिल्ला सदरमुकाम दुनै र त्रिपुरासुन्दरी नगरपालिकाका क्षेत्रमा दुई सय किलोवाट जडित क्षमताको जैरीगाड साना जलविद्युत् गृहमार्फत विद्युत् आपूर्ति दिइरहेको छ । डोल्पामा प्राधिकरणका करिब १ हजार ७ सय ग्राहक छन् । डोल्पाका अन्य क्षेत्रमा लघु जलविद्युत् र सौर्य ऊर्जाबाट विद्युत् आपूर्ति भइरहेको छ । प्राधिकरणले एसियाली पूर्वाधार लगानी बैंक (एआईआईबी) र युरोपेली लगानी बैंक (ईआईबी) बाट करिब २२ करोड अमेरिकी डलर (करिब २८ अर्ब रुपैयाँ) सहुलियतपूर्ण ऋण लिएर लुम्बिनी, कर्णाली र सुदूरपश्चिम प्रदेशका पहाडी जिल्लामा विद्युतीकरण गरिरहेको जनाएको छ । सरकारको लगानी र प्राधिकरणले आफूले कमाएको नाफाबाट केही अंश छुट्याएर यस क्षेत्रमा विद्युत्को पहुँच विस्तार गरिरहेको घिसिङले जनाए । डोल्पाको विद्युत् आपूर्तिलाई पर्याप्त, भरपर्दो र गुणस्तरीय बनाउन जाजरकोटको भेरी नगरपालिकास्थित कुदु सबस्टेसनबाट नलगाड नगरपालिकाको चौखाबजार हुँदै डोल्पास्थित त्रिपुरासुन्दरी नगरपालिकाको प्रशासकीय केन्द्र त्रिपुराकोटसम्म ३३ केभी प्रसारण लाइन निर्माणाधीन छ । ठेकेदारले काम नगरेपछि उक्त ठेक्का रद्द गरी अहिले नयाँ ठेक्का सम्झौता गरी लाइन निर्माण भइरहेको प्राधिकरण कर्णाली प्रादेशिक कार्यालयका प्रमुख शम्भु कुसियत यादवले बताए । चौखा र त्रिपुराकोटमा ३३११ केभीका सबस्टेसन निर्माण हुनेछन् । लाइन र सबस्टेसन निर्माण करिब डेढ वर्षभित्रमा सम्पन्न हुने प्रमुख यादवले जनाए ।"
अर्थतन्त्रका समस्या समाधान गर्न परिसंघमहासंघ सहकार्य,"काठमाडौं (कास) नेपाल उद्योग परिसंघ र नेपाल उद्योग वाणिज्य महासंघले विद्यमान अर्थतन्त्रका समस्या समाधानका लागि सहकार्य गर्ने ऐक्यबद्धता जनाएका छन् । महासंघका नवनिर्वाचित अध्यक्ष चन्द्रप्रसाद ढकाल, वरिष्ठ उपाध्यक्ष अञ्जन श्रेष्ठ, उपाध्यक्षहरू सुरकृष्ण वैद्य, ज्योत्स्ना श्रेष्ठ, हेमराज ढकालसहित कार्यसमिति सदस्यलाई शुक्रबार परिसंघ सचिवालयमा बधाई तथा स्वागत कार्यक्रममा यस्ता प्रतिबद्धता आएको हो । चुनौतीपूर्ण अवस्थामा रहेको अर्थतन्त्र सुधार र निजी क्षेत्रमैत्री ऐन, नियम निर्माणका लागि सहकार्य गर्दै सम्बन्धित निकायको ध्यानाकर्षण गराउनुपर्नेमा परिसंघका अध्यक्ष विष्णु अग्रवालले जोड दिए । निजी क्षेत्रले भोगिरहेका समस्या समाधानका लागि छाता संगठन मिलेर समाधानका उपायसहित सरकारसमक्ष प्रस्तुत हुनुपर्ने उनको भनाइ छ । एक भएर अगाडि बढ्दा पहिले पनि निजी क्षेत्रका समस्या समाधान भएका छन्, उनले भने, आगामी दिनमा पनि अर्थतन्त्र सुधारसहित लगानीमैत्री वातावरण निर्माणका लागि हामी सबै एक भएर अगाडि बढ्नुपर्छ ।अर्थतन्त्र चलायमान बनाउन, विद्यमान अर्थतन्त्रको चुनौती सामना गर्न निजी क्षेत्र एक भएर अगाडि बढ्नुपर्नेमा महासंघका अध्यक्ष ढकालले पनि जोड दिए । निजी क्षेत्रले संगठित रूपमा उठाएका विषयलाई सरकारले गम्भीरतापूर्वक लिएको र समान ध्येयका साथ अगाडि बढे समस्या समाधान हुने उनको दाबी छ । थप प्रभावकारी रूपमा निजी क्षेत्रका समान समस्या समाधानका लागि उपायहरू खोज्नुपर्ने परिसंघका वरिष्ठ उपाध्यक्ष राजेशकुमार अग्रवालले बताए । निजी क्षेत्रलाई हेर्ने दृष्टिकोणमा परिवर्तन गर्नुपर्नेमा महासंघका वरिष्ठ उपाध्यक्ष अञ्जन श्रेष्ठले जोड दिए ।"
मुग्लिङमलेखु खण्ड विस्तार सुरु,"(चितवन)व्यस्तमध्येको पृथ्वी राजमार्गको मुग्लिङमलेखु खण्डमा पनि विस्तार र सुधारको काम सुरु भएको छ । मुग्लिङदेखि नागढुंगासम्म ९५ किमि सडक विस्तार र सुधार हुँदै छ । मुग्लिङमा कार्यालय रहेको मुग्लिङनागढुंगा सडक आयोजनाको पश्चिम खण्डले मलेखु पश्चिम मुग्लिङसम्म ३९ किमिमा काम गर्दै छ । महिना दिनअघि उक्त खण्डको मलेखुदेखि पाँच किमि क्षेत्रमा काम सुरु भएको आयोजना कार्यालयले जनाएको छ ।दुई लेनको सडकलाई बजार क्षेत्रमा ६ देखि ७ लेनसम्म र उकालोमा ३ लेनको बनाउने गरी सुधार र विस्तारको काम सुरु भएको आयोजनाका सूचना अधिकारी इन्जिनियर कृष्ण आचार्यले बताए । ३० वर्षअघि बनेको सडक भएका कारण बाँकी खण्डमा पनि सुधारको काम हुनेछ । निर्माणपछि सामान्य मर्मत मात्रै हुँदै आएको सडकलाई पूरै भत्काएर समयअनुकूलको भार थेग्ने बलियो बनाउने उनको भनाइ छ । पाँच प्रतिशतभन्दा बढी उकालो रहेको ठाउँमा तीन लेनको सडक बन्ने आयोजना प्रमुख किरण कार्कीले बताए । मालसामान ढुवानी गर्ने ठूला ट्रकलाई उकालोमा छुट्टै लेन दिन ३ लेनको सडक बनाउन लागेका हौं । विभिन्न ठाउँमा गरेर ६ किमि जति सडक ३ लेनको हुनेछ, कार्कीले भने । मूल्य अभिवृद्धि कर (भ्याट) सहित ४ अर्ब ४० करोड रुपैयाँ लागत रहेको विस्तारको काम तीन वर्षमा सक्ने लक्ष्य छ । गएको पुस १५ बाट काम सुरु भएको अवधि गणना हुनेछ । पुसबाटै गणना अवधि सुरु भए पनि महिना दिनअघि मलेखुदेखि किनारमा पर्खाल लगाउनेजस्ता काम सुरु भएका हुन् । पोल सार्ने र विस्तार क्षेत्रमा पर्ने रूख काट्न अझै बाँकी छ । मुग्लिङदेखि नागढुंगासम्म २ हजार ५ सय ४६ वटा रूख काट्नुपर्नेछ । मुग्लिङमलेखुसम्म भने १ सय २५ वटा रूख काट्नुपर्ने कार्कीले जनाए । रूख काट्ने निर्णयका लागि सडक विभागबाट वन विभागमा हाम्रो फाइल पुगेको छ । यसबारे छिट्टै निर्णय होला । बिजुलीको पोल सार्न प्रक्रिया अघि बढेको छ । महिना दिनभित्र पोल सार्ने काम सुरु हुन्छ, प्रमुख कार्कीले भने । राजधानी काठमाडौंलाई देशका बाँकी भागसँग जोड्ने मुख्य सडक भएका कारण सडक सुधार र विस्तारको काम समयमै पूरा गर्नु अपरिहार्य छ ।सडक विस्तार हुनु पर्यटन क्षेत्रका लागि सुखद हो । तर काम समयमै सकिनुपर्यो । काठमाडौं जोड्ने मुख्य सडकमा ढिलासुस्ती हुने र काम अस्तव्यस्त भए यसले नराम्रो असर पुर्याउँछ, चितवनका पर्यटन व्यवसायी तथा क्षेत्रीय होटल संघ (हान) सौराहाका पूर्वअध्यक्ष सुमन घिमिरेले भने । सडक बन्दै गर्दा पनि गाडीलाई सजिलो गरी चलाउन सकिने वातावरण मिलाउनुपर्नेमा उनले जोड दिए । वैकल्पिक मार्ग छन् । त्रिभुवन राजपथ, कान्ति राजपथजस्ता वैकल्पिक मार्गलाई चुस्तदुरुस्त राखेर मुख्य राजमार्ग विस्तार गरे धेरै राम्रो हुन्थ्यो । यसमा सडक विभागको ध्यान जाओस्, घिमिरेले भने । पुरानो सडकलाई पूरै भत्काएर नयाँ बनाउन लागेका कारण निर्माणको काम हुँदा सहज रूपमा यातायात सञ्चालन गर्न चुनौतीपूर्ण हुने देखिन्छ । झन् समयमै काम पूरा नभए थप मर्का पर्नेछ । निर्माण सकिएको ३० वर्ष भए पनि सामान्य मर्मतबाहेक अरू काम नभएको हुँदा सडक सुधार गर्न पुरानो खण्ड भत्काएर नयाँ बनाउन लागिएको हो । पुरानो सडक भएकाले दब्ने, भत्कने समस्या छ । अब त्यस्तो नहुने गरेर काम गर्छौं, आयोजना प्रमुख किरण कार्कीले भने । मुग्लिङनागढुंगा सडकको पश्चिम खण्ड मलेखुदेखि मुग्लिङसम्म ६ ठाउँमा नयाँ पुल बन्नेछन् । दुई वटा पुल भने मर्मतसुधार गरिनेछ । बजार र सहज ठाउँमा ६ देखि सात लेनसम्मको सडक बनाउने, अप्ठ्यारो र भौगोलिक रूपमा कठिन ठाउँमा स्तरीय २ लेनकै सडक कायम गर्ने कार्कीले जनाए । विस्तार र सुधारको काम भइरहेको ३९ किमिमध्ये ६ किमिमा ३ लेन हुनेछन् । पाँच किमि सडक ६ देखि ७ लेनको हुनेछ । बाँकी खण्ड २ लेनकै रहने उनले बताए । तर स्तरीय एवं अहिलेको भार र चाप थेग्ने खालको हुनेछ, कार्कीले भने ।"
रेसुंगामा तेस्रो पटक परीक्षण उडान,"गुल्मी (कास) गुल्मीको रेसुंगा विमानस्थलमा तेस्रो पटक परीक्षण उडान गरिएको छ । नेपाल वायुसेवा निगमको नाइटएनएबीटी जहाजले शुक्रबार टेस्ट फ्लाइट गरेसँगै तेस्रो पटक सफल परीक्षण भएको हो ।यसअघि २५ जेठ ०७५ मा तारा एयरले नै कच्ची धावनमार्गमा सफलता परीक्षण उडान गरेको रेसुंगा विमानस्थलमा गत पुस २४ मा तारा एयरले प्रुभिङ फ्लाइट गरेको थियो । तारा एयरको प्रुभिङ फ्लाइट र पछिल्लो टेस्ट फ्लाइट रेसुंगा नगरपालिकाको समन्वयमा भएको हो । नगरपालिकाले फागुन १४ मा सम्झौता गरेर फागुन १७ बाट नियमित गर्ने योजना बनाए पनि प्राविधिक समस्याका कारण अहिले परीक्षण उडान गरिएको हो ।निगमको जहाजले शुक्रबार बिहान ७ बजेर ३९ मिनेटमा अवतरण परीक्षण गरेसँगै नियमित उडानका लागि उपयुक्त रहेको क्याप्टेन मनेश विष्टले बताए । जहाजमा आएको फ्लाइट प्याचर, इन्जिनियर, पाइलट, एयर नेभिगेटरलगायतको प्राविधिक टोलीले कुन एंगलबाट ल्यान्ड गर्न सजिलो हुन्छ, कति हावा लाग्छ, लोड लिन सकिन्छ, कताबाट टेक अफ गर्न सकिन्छलगायत विषयमा अध्ययन गरेको थियो । आफूहरूले गरेको अध्ययनको एक साताभित्र प्रतिवेदन पेस गर्ने क्याप्टेन विष्टले जनाए । लामो समयपछि जहाज चढेर काठमाडौं जाने गुल्मीवासीको सपना अब चाँडै साकार हुने रेसुंगा नगरपालिकाका प्रमुख खिलध्वज पन्थीले बताए । कनेक्टिभिटी समृद्धिको पहिलो आधार हो, त्यसमा पनि हवाई कनेक्टिभिटी महत्त्वपूर्ण छ, उनले भने, गुल्मीको यो आधार अब एक साताभित्र पूरा हुन्छ । यता निगमले भने रेसुंगा विमानस्थलबाट नियमित उडानको अझै टुंगो नभएको बताएको छ । रेसुंगा विमानस्थलमा उडान भर्न सक्ने खालको जहाज निगमसँग एउटा मात्र रहेकाले अहिल्यै नियमित उडानबारे मिति तोक्न नसकिने निगमका प्रवक्ता रमेश पौडेलले जनाए । दुई वटा जहाजममध्ये एउटा प्राविधिक मर्मतमा रहेकाले एउटा अपरेसनमा हुँदा नयाँ गन्तव्यमा उडानका लागि समस्या रहेको उनको भनाइ छ ।"
स्वीकृति नलिई पाठ्यपुस्तक बिक्री,"(काठमाडौं)केही निजी प्रकाशनले बदमासी गरी पुरानै पाठ्यक्रयअनुसारका पुस्तक बिक्री गरेको पाइए पनि कारबाही नगर्न दबाब आएको छ । ओएसिस र आठराई पब्लिकेसनले निजी विद्यालयका ४, ५, ६, ७ र ८ लगायत कक्षाका पुरानो पाठ्यपुस्तक बिक्री गरेको पाइएको थियो । पाठ्यक्रम विकास केन्द्रले कारबाही थालेपछि दबाबका कारण स्पष्टीकरण सोधेर औपचारिकता मात्रै पूरा गरिएको छ । सत्तारूढ र प्रतिपक्ष दलका नेताबाट कारबाही नगर्न दबाब आइरहेको छ, केन्द्रका एक कर्मचारीले भने, शिक्षामन्त्रीले पनि कारबाहीमा चासो दिनुभएको छैन, यस्ता पब्लिकेसनको स्वीकृति नै रद्द गर्ने र आगामी दिनमा पुस्तक छपाइ नै गर्न नदिने गरी कारबाही हुने व्यवस्था छ । कारबाहीका लागि केन्द्रले शिक्षामन्त्री अशोक राईलाई समेत जानकारी दिएको जनाएको छ । विद्यालय तहमा २०७६ देखि नयाँ पाठ्यक्रम लागू भएको थियो । यो वर्षदेखि कक्षा ५, ८ र १० मा नयाँ पाठ्यपुस्तकका आधारमा पठनपाठन हुँदै छ । बाँकी कक्षामा गत वर्षदेखि नै नयाँ पाठ्यक्रमका पुस्तक लागू गरिएको थियो । ओएसिस र आठराई प्रकाशनले भने २२ वर्षअघि नै छापिएका पुस्तक अहिले पनि बिक्री गर्दै आएको भेटिएको केन्द्रका अधिकारीहरू बताउँछन् । यी पब्लिकेसनले नयाँ पाठ्यक्रमअनुसार अनुमति लिएको पत्र राखेर विद्यार्थीलाई पुरानै पुस्तक बिक्री गरेका रहेछन्, केन्द्रका एक कर्मचारीले भने, बिक्री भएका पुराना पाठ्यपुस्तक केन्द्रले जफत गर्न थालेको छ । ओएसिसले ४, ५, ६ र ७ को अंग्रेजी पुस्तक बिक्रीमा मनोमानी गरेको केन्द्रका महानिर्देशक वैकुण्ठ अर्यालले बताए । कक्षा ६ मा २०७८, कक्षा ७ र ४ मा २०७९ देखि नै नयाँ पाठ्यक्रम लागू भएको छ । यी प्रकाशनले भने २०८० मा पनि पुरानै पुस्तक बिक्री गर्दै आएका छन् । पुरानो पुस्तक बिक्री गरेको थाहा पाएपछि जफत गरेर स्पष्टीकरण सोधेका छौं, अर्यालले भने । ओएसिसले २०७८ असारमा कक्षा ६ को अंग्रेजीको नयाँ पाठ्यक्रमअनुसार पुस्तक छाप्न स्वीकृति पाएको थियो । तर पुरानो पुस्तकमा नयाँ स्वीकृतिपत्र राखेर बिक्री गरेको पाइएको हो । १८ पाठ भएको पुस्तकका लागि स्वीकृति लिए पनि ४० पाठ भएको पुस्तक बेचेको भेटिएको केन्द्रका कर्मचारीले बताए । सोही कक्षाको अंग्रेजीको अर्को पुस्तकमा पनि बदमासी भएको पाइएको छ । १८ पाठ भएको पुस्तकको अनुमति लिएर १० पाठ भएको पुस्तक बिक्री गरिएको छ । २०७१ सालमा पहिलो संस्करण प्रकाशित कक्षा ५ को पुस्तक २०८० मा अर्को संस्करण राखेर बिक्री भएको भेटिएको छ । केन्द्रको मूल्यांकन र स्वीकृतिपछि मात्रै पाठ्यपुस्तक छपाइ गरेर बिक्री गर्न पाइने प्रावधान छ । यी प्रकाशनले नयाँ पाठ्यक्रमअनुसार स्वीकृति लगेर पुरानै पुस्तक बिक्री गरेका हुन् । एक उपसचिवले भने, मुनाफाका लागि पुराना पुस्तकमा नयाँ स्वीकृतिपत्र राखेर अभिभावक र विद्यार्थीलाई झुक्याएर तोकिएकै मूल्यमा बेचिएको छ, छानबिन हुँदै छ । आठराईले कक्षा ५ को नेपालीमा नयाँ पाठ्यक्रमको स्वीकृतिपत्र राखेर पुरानै पुस्तक बेचेको छ । कोशी, मधेश र वाग्मतीको काठमाडौंबाहेक अन्यत्र र लुम्बिनीका विद्यालयमा पुरानै पुस्तक बिक्री भएको पाइएको केन्द्रले जनाएको छ । २०५७ सालमा पहिलो संस्करण छापिएको नेपालीमा २०७९ फागुन १४ को स्वीकृतिपत्र राखेर बिक्री गरेको पुस्तक केन्द्रले जफत गरेको छ । आठराई र ओएसिसका पुस्तक नयाँ पाठ्यक्रमअनुसार भनेर बिक्री गरिए पनि तिनमा पुरानै पाठ, एक शिक्षकले कान्तिपुरसँग भने, केन्द्रमा उजुरी गरेका छौं, कारबाही हुन्छ कि हुँदैन हेर्न बाँकी छ । विक्रेताले धेरै कमिसन लिएर पुराना पुस्तक बिक्री गरेको उनको भनाइ छ ।निजी विद्यालयमा करिब १५ लाख विद्यार्थी अध्ययन गर्छन् । उनीहरूका लागि केन्द्रको अनुमति लिएर ४० देखि ५० प्रकाशनले पुस्तक छपाइको काम गर्दै आएका छन् । ओएसिस र आठराईका सञ्चालक हरिचन्द्र बिष्टले केही पुस्तक झुक्किएर बिक्री भएको स्वीकार गरे । छपाइका क्रममा गल्ती भएर पुस्तक बिक्री हुन पुगेछ, जहाँजहाँ पुरानो पुस्तक पुगेको छ, फिर्ता गर्न भनेका छौं, उनले भने, फिर्ता लिएर नयाँ पुस्तक दिन्छौं । हुबहु पाठ्यसामग्री प्रकाशित गर्ने लेखक र प्रकाशकलाई भने केन्द्रले कारबाही गरेको छ । केन्द्रको कक्षा १२ को सामाजिक अध्ययन तथा जीवनपयोगी शिक्षाको विषयवस्तु सारेर एड्भान्स सरस्वती प्रकाशनका लेखक सन्तोष गुरुङ र प्रमोद प्यारा श्रेष्ठले पुस्तक प्रकाशित गरेका थिए । उनीहरूलाई तीन शैक्षिक सत्रका लागि पाठ्यसामग्री प्रकाशनसम्बन्धी कार्य गर्न प्रतिबन्ध लगाइएको शाखा अधिकृत तारा पाण्डे तिवारीले जानकारी दिइन् ।"
कोइरीको ॅबिरामी बिदा निर्णय अर्को अधिवेशनमा,"हत्या आरोपमा फरार सूचीमा रहेका एमाले सांसद लक्ष्मी कोइरी महतो प्रकरणले शुक्रबार संसद् तरंगित बन्यो । फरार सूचीमा रहेकै अवस्थामा उनले संसद्मै पुगेर शपथग्रहण गर्नुका साथै पुस २६ मा प्रधानमन्त्रीलाई विश्वासको मत दिएका थिए । कांग्रेस सांसद रामहरि खतिवडाले कोइरीको उपस्थितिलाई लिएर पटकपटक संसद्को ध्यानाकर्षण गराएका थिए । माघ ६ मा गृह मन्त्रालयले विज्ञप्ति नै जारी गरेको थियो । तत्कालीन गृहमन्त्री रवि लामिछानेले कोइरीलाई पक्राउ गर्न प्रहरीलाई पटकपटक मौखिक निर्देशन दिए पनि पक्राउ नपरेको उसको भनाइ थियो । शुक्रबारको बैठकमा सभामुख देवराज घिमिरेले सांसद कोइरी बिरामी भएका कारण संसद्मा उपस्थित हुन नसकेको जानकारी गराएपछि कांग्रेस, माओवादी, रास्वपा र जनमोर्चाका सांसदले फरार अभियुक्तलाई बिरामी भएको भन्दै संसद्ले जनतालाई ढाँट्न नहुने बताए ।कांग्रेस प्रमुख सचेतक रमेश लेखकले फरार सूचीमा रहेकालाई बिरामी भनेर झूटो कुरा गर्न नमिल्ने बताए । उनले संसद्ले यस्तो गलत कुराको अनुमोदन गर्न नसक्ने भन्दै उनले आपत्ति जनाए । रास्वपा सभापति रवि लामिछाने, राष्ट्रिय जनमोर्चाका अध्यक्ष चित्रबहादुर केसी र माओवादीका प्रमुख सचेतक हितराज पाण्डेलगायतले पनि आपत्ति जनाए । एमाले सांसद रघुजी पन्तले भने सरकारले कोइरी अभियुक्त नै हुन् भने पक्राउ गरेर कानुनी प्रक्रिया सघाउनुको साटो आफ्ना सांसदलाई विरोधमा उतारेर नौटंकी गरेको आरोप लगाए । सरकारको जिम्मेवारी र कर्तव्यलाई अनावश्यक रूपमा संसद्मा प्रवेश गराउनु गलत हो, उनले भने । गत मंसिर ४ गतेको निर्वाचनपछि पुस २५ मा संसद्को पहिलो बैठक बसेको थियो । शुक्रबारसमेत प्रतिनिधिसभाका २८ बैठक बसेका छन् । फरार सांसद कोइरी २१ पटक संसद्मा अनुपस्थित भएका संसद् सचिवालयको भनाइ छ । यसैबीच, फरार सांसद कोइरीको बिरामी बिदा विषयमा आगामी अधिवेशनमा निर्णय हुने भएको छ । कोइरीबाहेकका सांसदको बिरामी बिदा स्वीकृत भएको जानकारी गराउँदै सभामुख घिमिरेले भने, सांसद लक्ष्मी कोइरीका बारेमा विभिन्न विषयहरू उठेकाले यस विषयमा आगामी अधिवेशनमा कानुनअनुसार निर्णय हुनेछ । सभामुख घिमिरेले माओवादी सांसद वर्षमान पुन, कांग्रेस सांसदहरू चन्द्र भण्डारी, बिनाकुमारी थनैत र मनोरमा शेरचनको बिरामी बिदा भने सदनले स्वीकृत गरेको जानकारी गराएका थिए ।"
नेपालसामु कुवेती चुनौती,"(काठमाडौं)आफ्नो समूहमा रहेका दुई बलिया टोली मलेसिया र ओमानमाथि विजय हात पारेपछि नेपालको सेमिफाइनल यात्रा औपचारिकता जस्तोमात्र बनेको थियो । यस्तोमा एसीसी प्रिमियर कप क्रिकेटको सेमिफाइनलमा नेपालको प्रतिद्वन्द्वी यूएई बन्ने प्रवल सम्भावना बन्दै गएको थियो ।साउदी अरेबियासँगको खेल वर्षाले रद्द भएसँगै सेमिफाइनलको औपचारिकतालाई पूरा गरेको नेपालले अन्तिम खेलमा कतारसँग जसोतसो जित हासिल गर्दै समूह ए विजेता बन्यो । एसिया कपको छनोट आधार रहेको प्रतियोगिताको समूह बी मा भने त्यसपछि धेरै परिवर्तन भए । हङकङसँग पराजित भएपछि यूएई प्रतियोगिताबाटै बाहिरिने खतरामा पुगेको थियो । यूएईले बाँकी दुई खेलमा सिंगापुर र बहराइनलाई पराजित गरेपछि सेमिफाइनल सुरक्षित भयो । तर, पहिलो दुई खेल जितेर बलियो सुरुआत गरेको हङकङले दुर्भाग्य बेहोर्नुपर्यो । बहराइनसँग खेल वर्षाका कारण गुमाएसँगै हङकङसामु चुनौती आयो । हङकङले कुवेतलाई पराजित गरेको भए नेपालले यूएईसँग सेमिफाइनल खेल्ने निश्चित हुन्थ्यो । विश्वकप लिग २ को अन्तिम खेललाई पुनर्ताजगी गर्दा नेपाल र यूएईबीचको यो खेल बहुप्रतीक्षित पनि हुने थियो । तर, त्यस्तो भएन । कुवेतले मूलपानी क्रिकेट मैदानमा हङकङलाई ३० रनले स्तब्ध पारिदियो । जसका कारण यूएई समूह बी को विजेता बन्यो र समूह उपविजेता बनेको कुवेतले शनिबारका लागि नेपालसँगको सेमिफाइनल पक्का गर्यो । यूएईले शनिबार नै मूलपानीमा ओमानसँग अर्को सेमिफाइनलमा प्रतिस्पर्धा गर्नेछ । फाइनल सोमबार हुनेछ । शनिबारदेखि मंगलबारसम्मको खेल वर्षाले प्रभावित हुने मौसम पूर्वानुमान छ । अनुमान गर्न निकै कठिन टोली हो कुवेत । काठमाडौंमा भइरहेको प्रिमियर कपमा कुवेतले जुन प्रदर्शन दिएको छ, त्यसबाट नेपाल ढुक्क हुने अवस्थामा छैन । यूएईसँग पहिलो खेलमा पराजित कुवेतले अर्को खेलमा बहराइनले दिएको २ सय ५६ रनको लक्ष्य पन्छाएको थियो । तेस्रो खेलमा सिंगापुरलाई १ सय १३ रनमा अलआउट गरेको कुवेतले लिग चरणको अन्तिम खेलमा दाबेदार मानिएको हङकङविरुद्ध २ सय ७२ रन बनायो । कुवेतको नडराउने ब्याटिङ शैलीले प्रिमियर कपको आकर्षण बढाएको छ । पहिलो खेलमा यूएईले ३ सय ७१ रनको विशाल स्कोर बनाउँदा पनि कुवेतले जवाफमा आक्रामक शैलीबाट खेल्दै २ सय २८ रन बनाएको थियो । एडनान इद्रिसले ३ खेलमा १ सय ३९ रन बनाएका छन् । उनको स्ट्राइक रेट १ सय १६ भन्दा माथि छ । इमाल मालिन्दु, सायेद मोनिब, यासिन पटेल, सिराज खान र मित भवसार र उस्माङ्गी इब्राहिमले अर्धशतक बनाउँदै कुवेत कुनै एक खेलाडीमा निर्भर टोली नरहेको देखाएका छन् । पछिल्लो तीन महिनामा बलियो प्रदर्शन गर्दै आएको नेपाललाई बिहीबार कतारले असली परीक्षा लिएको थियो । एसिया कप खेल्ने लक्ष्य बनाएको नेपाललाई कतारले १ सय ५७ रनमा अलआउट गरेको थियो । नेपालले खेल ६८ रनले जितेको थियो । कतारले परीक्षा लिए पनि नेपाली टोलीमा जुनकुनै स्थितिमा एकअर्काप्रति विश्वास गर्दै आएकाले प्रशिक्षक मोन्टी देसाई त्यसलाई आगामी खेलसँग जोड्न चाहँदैनन् । कतारसँगको खेलले टोलीलाई आगामी खेलप्रति सचेत गराएको भन्दै देसाई सकारात्मक छन् । नेपाली टोलीको चिन्ता ब्याटिङको ओपनिङ जोडीलाई लिएर छ । कुशल मल्लले ३ खेलमा ४० र आसिफ शेखले ३ खेलमा २० रनमात्र बनाउन सकेका छन् । एक समय प्रमुख ब्याटर रहेका दीपेन्द्रसिंह ऐरीले पनि ३ खेलमा २४ रनमात्र बनाउन सकेका छन् । भीम सार्की, कुशल मल्ल नेपाली ब्याटिङमा नयाँ भरोसाका रूपमा उदाएका छन् । कुशलको शतकमा नेपालले ओमानविरुद्ध ०२ को स्थितिबाट ३ सय १० रन बनाएको थियो । मलेसियाविरुद्ध कुशलले अविजित ७१ रन बनाउदा भीमले ७० रन जोडेका थिए । फेरि पनि कुवेतकै प्रसङ्ग । कुवेतसँगको पछिल्ला दुई खेल नेपालले जितेको छ २००८ र २०१० मा गरी । त्यो धेरै अगाडिको हो । कुवेतसँगको पछिल्लो खेल नेपालले सायदै भुल्नेछ । २०१२ को एसीसी ट्रफीमा नेपालले यूएईको अल दाहिदमा ४ विकेट गुमाई २ सय ८० रन बनाएको थियो । पारस खड्काले ७७ बलमै १ सय ६ रन बनाएका थिए । पारसले नेपालबाट बनाएको पाँचमध्ये यो पहिलो शतक थियो । जवाफमा कुवेतले पहिलो १० ओभरमै ९० रन जोडेको थियो । कुवेतले खेल पनि ४६२ ओभरमै जितेर नेपाललाई स्तब्ध पारेको थियो । कुवेतको ब्याटिङको यही शैली प्रिमियर कपमा देखिएको छ । ११ वर्षयता नेपालले धेरै छलाङ मारिसकेको छ । कुवेतको चुनौती पन्छाउँदै एसिया कपको यात्रामा अगाडि बढ्न नेपाली टोली तयार देखिन्छ ।"
एनआरटीसँग थ्रीस्टार स्तब्ध,"(काठमाडौं)थ्रीस्टार क्लबले सहिद स्मारक लिग ए डिभिजनको शीर्षस्थानमा उक्लने अवसर गुमाएको छ । लिग मध्यभागमा पुग्न लाग्दा थ्री स्टारसामु जितसँगै पहिलो स्थानमा रहने सम्भावना थियो । सातदोबाटोमा भएको खेलमा एनआरटीले थ्रीस्टारलाई १० ले पराजित गर्यो । जहाँ यो नतिजाले थ्रीस्टारको उपाधि होड कमजोर हुनसक्छ, त्यहीं एनआरटीको रेलिगेसन तनाव कम हुनेछ । खेलको निर्णायक गोल सञ्जीव विष्टले ३७ औं मिनेटमा गरेका थिए । सरोज तामाङको सुरुआती प्रहारलाई थ्रीस्टारका गोलरक्षक मोहमद ताहाले बचाए पनि त्यसमै फर्केको बलमा सञ्जीवले गोल गरेका हुन् । त्यस अगाडि थ्रीस्टारका लागि सन्तोष साहुखल पेनाल्टीमा गोल गर्न नराम्रोसँग चुकेका थिए । पिटर सेगुनमाथि एनआरटीका डिफेन्डर गौरव श्रेष्ठले गरेको फाउलमा थ्रीस्टारलाई पेनाल्टीको अवसर प्राप्त भएको थियो । तर, सन्तोषको प्रहार पोस्टको दिशामा रहेन र बाहिरियो । त्यसलगत्तै उत्साहित एनआरटीले प्रतिद्वन्द्वी गोलरक्षक ताहाको कमजोर क्लियरेन्सको फाइदा उठाएर गोल गरेको हो । यसपल्टको लिगमा ताहाले सबैभन्दा बढी क्लिनसिट राखेका छन् । तर, उनी नै एनआरटीसँग एक निर्णायक क्षणमा चुके । थ्रीस्टारका लागि पछिल्ला दुई खेल अनुत्पादक साबित भएको छ । यी दुई खेलबाट १ अंकमात्र बटुलेको छ । थ्रीस्टार यो खेलसँगै २२ अंकमै सीमित रहेर दोस्रो स्थानमा रह्यो । जितपछि एनआरटीको १६ अंक भएको छ । सुरुआती ६ खेलमा जितविहीन रहेको एनआरटीले पछिल्ला ४ खेलमा ३ जित निकालेको छ । एनआरटीको यो समग्रमा चौथो जित हो ।"
छोटकरी,"आर्मी र पुलिस फाइनलमाकाठमाडौं (कास) ललितपुर मेयर कप महिला तथा पुरुष भलिबल प्रतियोगिताको पुरुषतर्फ त्रिभुवन आर्मी र नेपाल पुलिस क्लब फाइनलमा पुगेका छन् । जावलाखेल भलिबल प्रशिक्षण केन्द्रमा शुक्रबार सेमिफाइनलमा आर्मीले विभागीय प्रतिद्वन्द्वी एपीएफ क्लबलाई ३१ को सेटमा हराएको थियो । आर्मीले २५२७, २५१९, २५१५, २५१९ को सेटमा नतिजा निकाल्यो । अर्को सेमिफाइनलमा पुलिसले आयोजक ललितपुर महानगरपालिका टिमलाई ३० को सेटमा हराएर आर्मीसँगको उपाधि भिडन्त पक्का गरेको हो । पुलिसले २५१५, २५११, २५१५ को सेटमा जित पायो । फाइनल शनिबार हुनेछ । महिलातर्फको फाइनलमा एपीएफ र पुलिस क्लब भिड्नेछन् । शुक्रबार न्यु डायमन्ड क्लबलाई २५२०, २५२२, २५२२ ले हराएर आर्मीले तेस्रो स्थान हासिल गरेको हो । विनिताको सानदार शतककाठमाडौं (कास) दोस्रो दुईदेशीय टी२० दृष्टिविहीन महिला क्रिकेट शृंखलाअर्न्तगत भारतविरुद्ध तेस्रो खेलमा नेपालले ९ विकेटको सानदार जित निकालेको छ । तल्लो मूलपानी क्रिकेट मैदानमा २ सय १५ रनको लक्ष्य पछ्याएको नेपालले २० ओभरमा १ विकेट गुमाएर पूरा गरेको हो । प्लेयर अफ द म्याच विनिता पुनले ६७ बलमा नटआउट १ सय २६ रन जोडिन् । मनकेशरी चौधरीले ५६ बलमा ६५ रन प्रहार गरिन् । मुना अर्याल ४ रनमा नटआउट रहिन् । टस हारेको पाहुना टोली भारतले २ सय १४ रनको बनाएको थियो । भारतीय कप्तान सुष्मा पटेलले ६३, सिमु दासले ४६, उपकप्तान गंगावा निलप्पाले ३९ रन जोडे । नेपालकी निशा चौधरीले १ विकेट लिइन् भने चार भारतीय खेलाडी रनआउट भए । पाँच खेलको शृंखलामा नेपाल २१ ले अघि छ । प्रदीप र प्रणव सेमिफाइनलमाकाठमाडौं (कास) प्रदीप खड्का, ऋतिक राणा, अभिषेक बाँस्तोला र प्रणव खनाल नवौं सिटिजन्स बैंक खुला टेनिस प्रतियोगिताको सेमिफाइनल पुगेका छन् । पुरुष सिंगल्सतर्फ शुक्रबार प्रदीपले प्रणव मानन्धरलाई ६२, ६४ ले, ऋतिकले राजवीर प्रधानलाई ६२, ६३ ले, अभिषेकले आर्यन गिरीलाई ६१, ६० ले र प्रणवले आरभसम्राट हाडालाई ७५, ६२ को सेटमा हराए । भेट्रान ३५ वर्षमाथि पूर्वराष्ट्रिय च्याम्पियन जितेन्द्र परियार, सीमान्त गुरुङ, सन्तोष खत्री र कमलबहादुर भण्डारी सेमिफाइनलमा पुगेका छन् । सोही उमेर समूहको पुरुष डबल्समा जितेन्द्र र सुवर्ण धाख्वा, सीमान्त र अनिल शाही, कमल र सुमित मैनाली तथा सन्तोष र दावा सोनाम शेर्पाको जोडी सेमिफाइनल सफल रहे । भेट्रान ५५ वर्षमाथि विमल गुरुङ, जित प्रधान, मनोज राणा, राजु श्रेष्ठ, प्रदीपबहादुर शाह, जीवन घिमिरे, बाबुकृष्ण कार्की र उत्तमकुमार लामाले क्वाटरफाइनल तय गरे । कजानमा फिजिटल स्पोर्ट्स हुनेकाठमाडौं (कास) रुसको कजानमा हुने फिजिटल स्पोर्ट्स टुर्नामेन्ट२०२४ का लागि यसै वर्षको जुनमा छनोट प्रतियोगिता हुने भएको छ । फिजिटल स्पोर्ट्सअन्तर्गत नेपालबाट पनि सर्वाधिक टिमको सहभागिताको अपेक्षा राखिएको रसियन दूतावासले जनाएको छ । प्रतियोगितामा शारीरिक र डिजिटल दुवै किसिमको खेल गतिविधि हुनेछ । त्यसमा ५० प्रतिशत शारीरिक गतिविधि र ५० प्रतिशत डिजिटल हुने दूतावासका अलेक्जान्डर इभासेभले बताए । प्रतियोगितामा फुटबल, बास्केटबल र हक्की जस्ता परम्परागत खेलहरू हुनेछन् । नेपालले यी खेलमा सहभागी जनाउन पाउनेछ । त्यस्तै पब्जी, फ्री फायर, डोटा२ र लिग अफ लेजेन्ड्स जस्ता ईस्पोर्ट्स गेम पनि गरिने जनाइएको छ । रंगशालामा राष्ट्रपति रनिङ सिल्डकाठमाडौं (कास) दशरथ रंगशालामा सुरु १३ औं केन्द्रस्तरीय राष्ट्रपति रनिङ सिल्ड खेलकुदको उपराष्ट्रपति रामसहाय प्रसाद यादवले उद्घाटन गरेका छन् । पहिलोपल्ट राष्ट्रपति रनिङ सिल्डको फ्लडलाइटमा उद्घाटन गरिएको हो । प्रतियोगितामा एथलेटिक्स, भलिबल, कबड्डी, कराते, उसु र तेक्वान्दो गरी ६ खेलमा प्रतिस्पर्धा भइरहेको छ । ६ खेलमा सात प्रदेशका ६ सय ५८ खेलाडी प्रतिस्पर्धी छन् । पहिलो दिन एथलेटिक्सको १०० मिटर दौडमा लुम्बिनी प्रदेशका सुजल डाँगी र आरुषी भट्टराईले स्वर्ण पदक जितेका छन् । छात्र हाइजम्पमा वाग्मतीका नवीन खत्री विजेता भए । उनले १६८ मिटर उचाइ नाघे । छात्रामा १४५ मिटर उचाइ नाघेकी गण्डकीकी सीमा श्रेष्ठले स्वर्ण पदक जितिन् ।"
आँसु नबगी उदासीको अन्त्य हुँदैन,"बाँदरलगायत अन्य स्तनधारी) पनि हामीजस्तै रुन्छन् । तर, जनावरको आँसु र हाम्रो आँसुमा थोरै भिन्नता छ ।ती आँसु रासायनिक रूपमा त समान हुन्छन्, तर तिनको भावनात्मक आधार छुट्टै हुन्छ । जस्तै पुरातन मान्यताअनुसार, गोहीले आफ्नो सिकार मारेपछि रुन्छ भनिन्छ, जसलाई हामी क्रोकोडायल टियर भन्छौं । र, हामी यस्तो आँसुसित डराउँछौं पनि । कारण यो मान्यताअनुसार भनिन्छ छलिया व्यक्ति मात्रै क्रोकोडायल टियर अर्थात् झूटो आँसु निकालेर रुन सक्छ । र, त्यो व्यक्ति वास्तवमा दुःखी पनि हुँदैन अनि उसले देखाएको त्यो विशिष्ट भावना पनि झूटो हुन्छ ।तर, चिकित्सा जगत्मा भनिन्छ बेल्स पाल्सीबाट निको भएका रोगीहरू खाँदापिउँदा उनीहरूको आँखाबाट आँसु झर्छ । यसलाई विज्ञानले क्रोकोडायल टियर सिन्ड्रोम भनेको छ । तर, आँसु सबै जीवित प्राणीमा आउँछ । मान्छेझैं कुकुरका छाउराहरू पनि आफ्नो हेरचाहको खोजीमा, आफूमाथि ध्यान केन्द्रित गर्न रुन्छन् । र, त्यो स्वाभाविक पनि हो । तर, धर्मशास्त्रले हामीलाई कुकुर रोएको आवाजमा डराउनु भन्छ । हामीलाई सानै छँदादेखि समाजले कुकुर रुँदा यमराज पृथ्वीमा आउँछन् र त्यो रुवाइले कसैको मृत्यु हुन्छ भन्ने विश्वास गर्न सिकाउँछ । झन् कुकुर रुँदै भुइँमा लडेपछि त हामी त्यसलाई अशुभ सम्झन्छौं, त्यो अबोध प्राणीमाथि घृणाको व्यवहार गर्छौं होला । तर, यो सोचाइलाई वैज्ञानिक खोजले खारेज गर्छ । विज्ञान भन्छ कुकुर पीडामा छँदा मात्रै त्यसरी चिच्च्याउँदै रोएको हुन्छ । सायद त्यो चिच्याइबाट कुकुरले आफ्नो पीडा व्यक्त गरिरहेको हुँदो हो । फेरि, कुकुरलाई एक्लोपन पटक्कै मन पर्दैन । त्यसैले एक्लोपनमा पनि कुकुर कराउँदै रुँदो हो । हाम्रो जस्तो विकसित भाषा कुकुरहरूको कहाँ छ र ? सांकेतिक भाषा बुझ्ने प्राणीका निम्ति कुकुरको रुवाइ त्यो विशेष आवाज होला, जसको माध्यमबाट उसले अन्य कुकुरसम्म आफ्नो स्थान र अवस्थाबारे सन्देश पठाउने गर्दो हो । यति मात्रै होइन मनसुनको समय, फ्रीरेन्जिङ कुकुरहरूको त्यो स्पष्ट सम्भोगको मौसममा पनि यौनले उत्तेजित भएका कुकुर अन्य जोडीको खोजीमा लगातार व्याकुलतामा रुँदा हुन् ।प्रख्यात किंवदन्ती भन्छ यौनसम्पर्कबिनै भालेको आँसु पिएर उर्वर बन्छे पोथी मुजुर । तर, वर्षाकालको (अप्रिलदेखि सेप्टेम्बरसम्म) मिलनअवधिमा भाले मुजुरले सुन्दर प्वाँखहरूसहित नृत्य प्रस्तुत गर्दा पोथी मुजुरले पक्कै त्यो मिलनविलापको रोदन बुझ्दी हो । वास्तवमा आँसु हाम्रो नशामा बगिरहेको रगतजस्तै महत्त्वपूर्ण छ । त्यसैले आँसु मनको पीडाको आँधीपछि उठेका भावनाका मसिना पानीका थोपा हुन् । आँसु मनले बोल्न नसकेको मौनताको त्यो भाषा हो, जहाँ आँखाहरू पीडाको गीतमा लगातार रोइरहेका हुन्छन् । हुन त आँसुको कुनै विशेष भार छैन, तर त्यसले मानवीय भावनाको भयंकर ठूलो भार पक्कै बोक्छ । यस्तै हुँदो हो प्रेमआँसुको गाथा, जसले चैतन्य महाप्रभुलाई कृष्णको सम्झनामा घण्टौं रुवाउँथ्यो र कहिलेकाहीँ अत्यधिक रोदनमा उनी बेहोस हुन्थे । कृष्णको प्रेममा चैतन्य महाप्रभु लेख्छन्हे गोविन्द ! तिमीबिना संसार खाली छ आँसु मेरो आँखाको पानीबाढीजस्तैबनिसकेको छर, एक पल पनितिमीबिना सधैंभरि झैं लामो लाग्छत्यो मीराबाईको भक्ति योग (साँचो प्रेम र भक्ति) नै थियो, जहाँ उनले कृष्णभजन गाउँदा आँसु झर्थ्यो । त्यो आँसुले भागवत प्रेमलाई प्रतिविम्बित गर्छ । फेरि विज्ञान पनि प्रेममा आँसु बग्नु एक स्वाभाविक प्रक्रिया मान्छ ।रोएर कोही कमजोर बन्दैन । बरु आँसुले व्यक्तिमा भावनाले भरिएको मुटु छ भन्ने बलियो संकेत दिन्छ । ओलिभर वेन्डेल होम्स भन्छन्, हाँसो र आँसु संवेदनशीलताको एउटै मेसिनका पांग्राहरू घुमाउनका लागि हुन् । एउटा हावाऊर्जा अनि अर्को जलऊर्जा । रुनु वास्तवमा पजलजस्तो हो, जसलाई बुझाउँदै थोमस फुलर भन्छन्, हामी रूँदै जन्मेका हौं, गुनासो गर्दै बाँचिरहेका हुन्छौं र निराश भएर मर्छौं । हामीलाई थाहा छ आँसुको मोल, जो लाखौं वर्षदेखि हामीसितै छ । हाम्रा पुर्खाझैं म पनि खुब रोइरहन्छु । तपाईंहरूलाई सोध्न मन छ जीवनमा तपाईंचाहिँ कतिपटक रुनुभएको छ ? कतिपटक आँसुमा लतपतिनुभएको छ ?"
जलवायु संकटका पाँच अग्निपरीक्षा,(क्षेत्रीको प्रकाशोन्मुख किताब नुनतेल ः विगततिर पदयात्रा को एक अंश)
प्रियदर्शिनीको प्रेम परीक्षा,"मयस्तो पात्रलाई पढूँ, जसलाई पढेर आफैंलाई सान्त्वना दिन सकूँ । यस्तो दर्शन पढूँ, जुन पढेर आफूले टेकेको धरती र उभिएको आकाशमा सन्तुष्टिका साथ बाँच्न सकूँ । यो उपन्यास मैले आफूलाई मन पर्ने स्वादअनुरूप लेखेको छु । आफूलाई मन पर्ने दर्शनलाई आफ्नै लयमा लेखेको छु । अन्तर्मनमा उठेका लहरहरूलाई शान्त बनाउन र आफ्नै प्रेरणापुस्तिका जसरी पुस्तक कलेवरमा ढालेर त्यसलाई सिरानीमा राख्न लेखेको छु ।आजका सक्रिय पाठक लेखकहरूसँग गुनासो गरेर बस्दैनन् । आफ्नो स्वादको उपन्यास आफैं लेख्छन् । चिकित्सक पृष्ठभूमिका दोस्ती रेग्मीले त्यसै गरेका छन् । उनले साहित्य, ध्यान र दर्शनको सम्मिश्रणमा एउटा आकर्षक आख्यान उभ्याएका छन्, पारमिता । यसले आफूलाई आफैंले माया गर्न सिकाउँछ । आफूले आफूलाई आफैंबाट बचाउन सिकाउँछ । निराशाबाट आशा, अँध्यारोबाट उज्यालो र नकारात्मकताबाट सकारात्मकतातिरको जीवनयात्रा गराएको छ ।यस आख्यानले डिप्रेसन (अवसाद) र दुर्व्यसनमा फसेको किशोरको प्रेमकथा पस्केको छ । किशोरोचित गुण नै भन्नुपर्छ, पदयात्राका क्रममा आफ्नै उमेर समूहकी प्रियदर्शिनीलाई अग्घोरै मन पराउँछ अनघ । कतिसम्म भने फेसबुकबाट उसका सबै तस्बिर डाउनलोड गरेर राख्छ । कहिले स्लाइड सो गरेर हेर्छ त कहिले जुम गरीगरी हेर्छ । कतिपय तस्बिर प्रिन्ट गरेर किताबका पत्रहरूमा राख्छ । ऊ आफ्नो पवित्र प्रेमको परिचय उसको नाम ट्याटु खोपाएर दिन्छ, प्रिया । तर, उही प्रियदर्शिनी प्रेमको परीक्षा लिन्छे । ऊ चुनौती दिन्छे एक महिनासम्म चुरोट, खैनी, गाँजा र नाइट्रोसन ट्याब्लेट छुँदै नछुने ।दुर्व्यसन अजिंगरजस्तो भएर बसेको छ अनघभित्र । उसले केही दिन निलम्बित माया फर्काउने कोसिस गर्छ पनि । तर, प्रत्याहार र संयमको परीक्षामा सफल हुन सक्दैन । उत्साह कम हुँदै गएर फेरि पनि दुर्व्यसनकै एम्बुसमा पर्छ । ओभरडोज एडिक्सनका कारण अस्पतालको मानसिक वार्डमा पुगेको अनघलाई प्रियदर्शिनीको माया स्वीकार गर्ने पात्रता महसुस हुन्न र पत्र लेख्छ, म तिमीलाई माया गर्छु । तिम्रो मायाको कदर पनि गर्छु । तर, यो मायालाई काँधमा बोकेर म अब हिँड्न सक्दिनँ ।प्रियदर्शिनी सम्झाउँछे उसलाई, म त तिमीलाई नदीसम्म मात्र लान सक्छु । आफूभित्र तिर्खा भए मात्र तिमीले पानी पिउन सक्छौं । प्लिज हेल्प योरसेल्फ । प्रियदर्शिनीसँगको सम्बन्ध टुंगिएपछि पश्चिम नेपालको यात्रामा जान्छ अनघ । ओशो सन्न्यासी, साधुबाबा र सिल्भियासँगको भेटपछि ऊ ध्यानमार्फत आफूभित्रको चेतनामा फर्कन्छ । बाबुसँगको कटुता बिर्सन्छ । बाबुको दोस्रो बिहेलाई उचित ठान्छ । बाबुकै पाइला पछ्याउँदै आफ्नो इन्जिनियरिङको अधुरो पढाइ अघि बढाउँछ । कन्सल्टेन्सीमा काम गर्छ । त्यसपछि उसले अर्को प्रेमिल संसार भेट्टाउँछ । पहिलो प्रेमको ट्याटुमा सु थपेर नयाँ प्रेमयात्रामा मोडिन्छ । आख्यानमा ह्याप्पी इन्डिङ छ ।आख्यानकारले हरेक पात्रलाई उत्तिकै न्याय गरेका छन् । अनघ मात्रै नभएर प्रियदर्शिनी, सिल्भिया, अभिनव, बाबाजी, चित्रेश आदि पनि उत्तिकै बलिया पात्र छन् । जन्मनासाथ आमा गुमाएको, बाबुले दोस्रो बिहे गरेको अनि आफूलाई छहारी दिने हजुरबासँग सात वर्षकै उमेरमा विछोडपछि अनघ डिप्रेसनमा जान्छ । डिप्रेसनका कारण दुर्व्यसनमा फस्छ । दुर्व्यसनलाई ध्यानसाधनाको तागतले जितेर आफूजस्तै कडा मानसिक विषादमा परेकी युवतीलाई त्यो दलदलबाट मुक्त गर्नतिर लाग्छ ।आख्यानको प्रारम्भ हेर्दा पाठकलाई सामान्य कोटिको लाग्न सक्छ । तर, वेदना छिचोलेर बोधि र विरेचनसम्म पुग्दा आख्यान दार्शनिक उचाइमा पुग्छ । दार्शनिक विषयवस्तु भए पनि यसमा रोचकताको कमी छैन । पाठकलाई शब्दशब्दमा रोक्छ र सोच्न बाध्य बनाउँछ । अत्यन्त थोरै पात्र भएको र हिमनदीको प्रवाहमा बगेको यस आख्यानको संवाद जिउँदाजाग्दो छ । शाब्दिक मीठास लोभलाग्दो छ । दोस्तीको कलाचेतनाले आख्यान झरिझुट्ट छ । पारमिता यात्रालु आख्यान हो । यसले काठमाडौंको सेरोफेरो मात्रै नभएर पश्चिम नेपालको पनि परिभ्रमण गरेको छ । आख्यानमा त्यो भूगोलको नक्सांकनसमेत छ । यसले पात्रका माध्यमबाट पशुपतिको सूर्यघाट, तपोवन, चिसापानीदेखि जखौर र घोडाघोडी ताल, साँफेबगर, कोल्टी, मार्तडी, बडीमालिका, राराताल, मुर्माटपसम्म यात्रा गराएको छ । पारमिताको सामान्य अर्थ लाग्छ, पूर्णता । बौद्धदर्शन अनुसार, बुद्धत्वका १० खुड्किला छन् । दान, शिल, नैष्क्रम्य, प्रज्ञा, वीर्य, क्षाती, सत्य, अधिष्ठान, मैत्री र उपेक्षा । यस आख्यानले पनि जोगीसँग हिँडेको अनघलाई समाजमा फर्काएको छ । निषेधले पूर्णतामा लैजाँदैन । आजको मानिस समाजबाट पूर्णतः भाग्न सक्दैन । बुद्धमन्त्र गते गते पारगते पारसं गते बोधि स्वाहा (जाऊ जाऊ पर जाऊ अझ पर जाऊ, त्यहीं नै तिम्रो ज्ञान र बोधिसत्व खुल्छ) लाई यस आख्यानले सार्थक बनाएको छ ।सबभन्दा सकारात्मक पक्ष कहिले आफ्नै कथाको खलनायक त कहिले आफ्नै कथाको नायक बनेको अनघले कुलत र नैराश्यको आफूलाई परास्त गर्ने अर्को आफू पनि फेला पारेको छ । अनघको कायाकल्प गर्ने प्रियदर्शिनी नै हो । उसमा संयक दृष्टिबोध छ । प्रियदर्शिनीको भेटपछि नै उसले जीवनबोध गरेको छ । भलै आई क्यान लभ यु, बट आई कान्ट सेभ यु भन्ने कुरालाई पछि मात्रै आत्मसात् गरेको छ । यो आख्यान सबै पाठकका लागि उपयुक्त छ । विशेषगरी नवयुवायुवतीले यसमा आफ्नै जिन्दगीको छाया पाउन सक्छन् । एकएकवटा शब्दमा आफूलाई महसुस गर्न सक्छन् ।नामका कारण यो आख्यान बुद्धिजमको नजिक लागे पनि यसले नागार्जुन, ओशो, रमण महर्षि, कामु, काफ्का, नित्से, गुर्जिएफ आदिका विचारलाई समेत समेटेको छ । आफू खुसी भए अरूलाई पनि खुसी बनाउन सकिन्छ, आफैं दुःखी भए कसैलाई खुसी बनाउन सकिँदैन । आफूभित्र स्वर्ग भयो भने सबथोक स्वर्गीय लाग्छ, आफूभित्र नरक छ भने सबथोक नारकीय लाग्छ । आफूलाई माया गर्नु भनेको स्वार्थी हुनु होइन भन्ने सार्विक सत्यलाई आख्यानले अँगालेको छ ।डिप्रेसन र दुर्व्यसनले आफूलाई आफैंबाट टाढा पुर्याइदिन्छन् । त्यतिबेला मानिसका निम्ति अध्यात्म मियो हुन सक्छ । हरेक व्यक्ति आफ्नो संसारको नागरिक हो । अन्तर्यात्राका निम्ति उसलाई पासपोर्ट, भिसा, लाइसेन्स केही चाहिँदैन । जिन्दगीमा सुखी हुने कि दुःखी हुने आफ्नै फैसला हो । मुख्यपात्र अनघले प्रज्ञा पारमिता प्राप्त गरोस् वा नगरोस्, पाठकले प्राप्त गर्नु आवश्यक छ भन्ने आख्यानको जिकिर छ । अध्यात्ममा संसारा र निर्वाण एउटै हो । यसलाई छुट्याउने कुनै रेखा छैन । ऊँटले काँडा चपाएर आफ्नै रगतको स्वाद लिन्छ । डिप्रेसनले आफ्नो घाउ आफैं कोट्याएर पीडा बढाइदिन्छ । अनघ वा सुप्रिया दुर्व्यसनको दलदलबाट उम्केका छन् । दुर्व्यसन, डिप्रेसन र अध्यात्मको रेसिपी लिएको यो उपन्यास पछिल्लो समय आएका ताप, निर्वाण, निर्वेद, सुवर्णलता आदि उपन्यासजत्तिकै पठनीय र रुचिकर छ ।"
अम्मली स्टेसन,(लेखक करिअर काउन्सिलर हुन्)
दुःखी छु मान्छेहरू मेरो चेतनामाथि नै प्रश्न गरिरहेका छन्,"कुनै ठूलै वा भव्य उद्देश्य राखेर गीत ल्याइँदैन । त्यस्तो हुँदैन पनि । म एक व्यावसायिक सर्जक हुँ, एक व्यावसायिक कलाकार । बेलाबेला गीत सार्वजनिक गर्नु, दर्शकश्रोतासँग आफूलाई अपडेट राख्नु मेरो कामकर्तव्य हो । सकम्बरी गीत ल्याउनुमा मेरो कुनै पनि गलत मनसाय छैन । आफ्नो सिर्जनाले प्रभाव पारोस्, व्यावसायिक रूपमा सफल होस्, त्यसले केही न केही छाप छाडोस् भन्ने उद्देश्य हुन्छ नै एक सचेत व्यावसायिक सर्जकको । त्यस्तै उद्देश्यअनुकूल ल्याइएको हो यो गीत पनि । आफूबाहेक अरूले बाँचिरहेको जीवन, वर्तमान समाज, मान्छेका भोगाइ, परिस्थितिप्रति पनि मेरा केही चासो हुन्छन् । केही आफूले पढेका, केही आफूले देखेका, केही आफूले बाँचेका समयसँगै विभिन्न पात्रसँग मेरो साक्षात्कार हुन्छ । ती पात्रले थाहा पाऊन् या नपाऊन् ! म मान्छेहरूलाई व्यक्तिगत रूपमा मूल्यांकन गर्दिनँ । उनीहरूलाई कुनै पनि प्रकारको हस्तक्षेप गर्दिनँ । मान्छेहरू बाँचिरहेको समय र जीवन हेर्न रुचाउँछु । उनीहरू कसरी सोच्छन् ? कसरी बाँच्छन् ? त्यो विषयतिर पसिहेरे त्यहाँ देखिन्छ हाम्रोजस्तो अस्थिर र मिश्रित समाजका विभिन्न रंगहरू । ती रंगहरू बटुल्न मलाई मन लाग्छ । र, यसरी रङहरू बटुलेर सकम्बरी मा मैले एउटा समाज खडा गरेको छु । हाम्रो समाजकै बिम्बहरू सापटी लिएर, तिनै बिम्ब र समाजका पात्रहरूमार्फत मैले एउटा अर्को समाज निर्माण गरेको छु सकम्बरी मा । मानिसहरूले सकम्बरी लाई मेरै निजी विचार वा व्यक्तिगत भनाइजस्तो मानेर, मेरो चेतनासँग जोडेर हेरिरहेका छन् । तर, सकम्बरी मा मेरो निजी विचार छैन । मेरो व्यक्तिगत दृष्टिकोण छैन । सायद समाजमा बाँचिरहेका पात्र ल्याउँदा, समाज बुझ्दा समग्र समाजलाई नै मैले गलत रूपमा बुझें भन्ने मान्छेको बुझाइ हो भने त्यसलाई म स्वीकार गर्छु । र, त्यसमा म आत्मालोचना पनि गर्न चाहन्छु । तर, मैले गीतमा जुन समाजबाट पात्र उठाएर, तिनलाई एकै ठाउँ जम्मा गरेर कथा भनेको छु, त्यस विषयमा म प्रस्ट छु । सोचें त्यसमा मान्छे होस्, उसको चेतना होस्, फूलमाया प्रतिको उसको व्यवहार होस् । फूलमाया होस् वा सकम्बरी, तर, उसले भोगेका परिस्थिति होस्, उसको पारिवारिक पृष्ठभूमि होस्, चाहे उसले आफ्नै निजी यात्रामा भेटेका पुरुष हुन् । समाजको एउटा अंग हो त्यो । फूलमाया वा सकम्बरी उसलाई हेरिने दृष्टिकोण, उसलाई गरिने व्यवहार सबै समाजका उपज हुन् । ती सबै पात्र मैले समाजबाटै टिपेको हुँ । सायद मैले बुझेको मेरो समाज गलत हुन सक्छ । सायद समाजले छोरी मान्छेप्रति राख्ने दृष्टिकोण, छोरीले भोग्ने परिस्थितिलाई मैले गलत रूपमा बुझेको हुन सक्छु । यदि मैले ती सबै गलत रूपमा बुझेको रहेछु भने समाजले नै मलाई गलत रूपमा बुझाइरहेको छ । यदि यस्तो छैन भने समाजलाई नै मैले गलत रूपमा बुझिरहेको छु । होइन भने हामीले इमानदारीसाथ भन्नुपर्छ, हो समाजमा त्यस्तो परिस्थिति छ । र, त्यस्तो दृष्टिकोण छ । त्यसैले महिलालाई प्रश्न सोध्ने गरिन्छ । प्रश्न सोध्ने तिनै पात्रहरू, ती पात्रका बुझाइ र जसलाई प्रश्न सोधिएको छ सबैलाई एकै ठाउँ जम्मा गरेर मैले यो गीत सिर्जना गरेको हुँ । गीतको निर्माणकथा हो यो । कथाको डोरो समाते धेरै वर्षअघि पुगिन्छ । पीर सँगै रात्रिकालीन संसारमा काम गरिरहँदा त्यस्ता विभिन्न पात्रबारे मैले नोट गरेको थिएँ । र, यो गीत एक पात्रको कथा हो, जसले धेरैलाई प्रतिनिधित्व गर्न पनि सक्ला वा नसक्ला । यदि यो गीतले एक प्रतिशतलाई मात्रै पनि प्रतिनिधित्व गर्छ भने त्यो उनीहरूकै कथा हो । कला बुझ्नेहरूले बुझ्नुभएकै छ । कथा बुझ्नेहरूले बुझ्नुभएकै छ । तर, केही मानिसले जबर्जस्ती यस गीतलाई मेरो चेतनासँग वा मुद्दासँग जोड्नुभएको छ । असलमा मलाई दुःख लागेको विषय के भने मान्छेहरूले मेरो चेतनामाथि नै प्रश्न गरिरहेका छन् । मेरो दृष्टिकोणमाथि, मेरो पितृसत्तात्मक सोचमाथि नै प्रश्न गरिरहेका छन् । सायद म पनि यही समाजको उपज हुँ । म यही समाजको उत्पादन हुँ । यही समाजमा मेरो चेतना निर्माण भएको हुनाले म आफैंलाई खतरै हुँ, क्रान्तिकारी हुँ, एकदमै फरक हुँ भन्न सक्दिनँ । कहीं न कहीं मेरो दृष्टिकोण एकपक्षीय हुन सक्छ । मेरो दृष्टिकोण पितृसत्तात्मक हुन सक्छ । यसमा म अछुतो छु भन्दिनँ । गीतमा जति प्रस्तुतीकरण छ, जति दृष्टिकोण छन्, जति प्रश्न महिलाको चरित्रमा उठाइएको छ, त्यो सबै समाजको शैली हो, समाजको दृष्टिकोण हो । हामीले कहीं न कहीं त्यो दृष्टिकोण मस्तिष्कमा राखेकै छौं, देखेकै छौं, भोगेकै छौं । यिनै विषयलाई एउटा ऐनाजसरी देखाएको मात्रै हुँ मैले । र, यसमा मेरो आफ्नै व्यक्तिगत धारणा छैन । यो इगो हर्ट होइन, इगोमा यस्ता राम्रा सिर्जना बन्दैनन् । धेरैले ममाथि पैसाका लागि गीतमा भावना र यौन बेचिरहेको भन्नेखालको एकदमै तल्लो स्तरको प्रतिक्रिया दिइरहेका छन् । कतिले व्यक्तिगत रूपमै आक्षेप लगाएर राम्रै लेखहरू लेखिरहेका छन् । पैसाकै लागि मैले यो काम गरिरहेको भन्ने विषयबाटै कुरा गरौं । नेपालबाट युट्युबमा हेरिएको कन्टेन्टको पैसै आउँदैन । खासमा नेपालबाट चलाइएका युट्युबको औसत आम्दानी नै छैन । यदि युट्युबकन्टेन्टको मनग्गे आम्दानी हुन्थ्यो भने, कि त थुप्रै मान्छेले युट्युबमा लगानी गर्थे र अझै राम्राराम्रा कन्टेन्ट आउँथे । न्यूनस्तरको हामीले हेर्नै नसक्ने कन्टेन्टको निर्माण किन हुन्थ्यो होला र ? युट्युबले नेपाललाई औसत पैसा मात्रै दिन्छ । यस्तो हुँदा पनि नेपालमा युट्युब व्यवसाय फस्टाएकै छ । तर पनि हेर्नैर् नसक्ने कन्टेन्ट बनिरहेकै छन् । र, युट्युबबाट कस्ता पात्र स्थापित भए, तपाईंहरूले देखिरहनुभएकै छ । अझै आम्दानी हुन्थ्यो भने सोच्नुस् त कस्ताकस्ता कन्टेन्ट निर्माण हुन्थे होलान् ! युट्युबको खेती राम्रो होइन है भन्ने बोध भएरै अहिले धेरैले छाडिसके । नेपालमा धेरै बेरोजगारी, आर्थिक अभाव भएरै वैकल्पिक आयस्रोतका रूपमा युट्युबमा कन्टेन्ट निर्माण भइरहेको देखिन्छ । मैले युट्युब प्लेटफर्ममा मात्रै हो गीत राख्ने । अहिले करिब दुई करोड भ्युज हुँदै गरेको मेरो १५ मिनेटको गीत सकम्बरी को कमाइ १५ लाख पनि छैन । जबकि यो गीत निर्माण हुनै १८२० लाख रुपैयाँ खर्च भएको छ । त्यसैले मैले पैसाकै लागि यो गीत बनाएँ भन्ने मान्छेहरूको तर्क मप्रतिको व्यक्तिगत आरोप हो, ईर्ष्या हो । मेरो आम्दानी देशविदेशका कार्यक्रम र म्युजिक भिडियो नै हुन् । म जति धेरै आरोप र वादविवादमा फस्छु र मेरो चर्चा बराबर विवाद हुन्छ, त्यसले त कसरी रमाइलो हुन्छ र ? कसरी मजा आउँछ र ? अघिल्लो पटक पीर को विवादले मैले दुईतीनवटा राम्राराम्रा ब्रान्डसँग एम्बासडर भएर काम गर्ने सम्झौता तोड्नुपर्यो । यदि म दर्शकबीच साँच्चै विवादमा पर्ने हो, सस्तो लोकप्रियता र चर्चामा दौडने हो भने मैले कार्यक्रमै पाउँदिनँ, अडिएन्ससम्म पुग्नै सक्दिनँ । त्यसपछि कसरी मेरो कमाइ हुन्छ ? त्यसैले मैले अडियन्समा राम्रो छाप छोड्नैपर्छ । आफ्नो नामको ब्रान्ड जोगाउनुपर्छ, राम्रो भ्यालु छोड्नुपर्छ । यो क्षेत्रलाई सफा बनाउनुपर्छ भन्नेमा म व्यक्तिगत र व्यावसायिक हिसाबले पनि सधैं सचेत रहन्छु । सस्तो लोकप्रियताका लागि वा विवादमै आउनुपर्छ भनेर यो काम गरेकै होइन । यो कुरो भनिरहनुपर्ने थिएन, तर, मान्छेहरूले व्यक्तिगत तवरमै ओर्लेर ममाथि अनेक आरोप लगाइरहेका छन् । सकम्बरी गीत निर्माणमा लगाउने जोडबल वा त्यो समयलाई मैले देशविदेशका कार्यक्रम र अरूका म्युजिक भिडियोका लागि दिने हो भने म मनग्गे पैसा कमाउँछु । सिर्जनात्मक हुटहुटी, कथाहरूले हिर्काउँदा र व्यावसायिक हिसाबले वर्षमा एकदुई गीत बनाउँ भनेर काम गर्छु म । कन्टेन्ट निर्माणमा आफ्नो राम्रो ब्रान्ड भ्यालु बनाएको छु मैले । एउटा गीतलाई ६ महिना समय लगाउनुभन्दा अरूको म्युजिक भिडियो खेलेर, देशविदेशका कार्यक्रमबाट र ब्रान्डहरूको इन्डोर्स्समेन्ट बाटै म प्रशस्त पैसा कमाउन सक्छु । मलाई लामो समय लगाएर, गाली खाएर, विवादमा फसेर यस्तो कन्टेन्ट बनाउनुपर्ने जरुरी नै छैन । यो मेरो रुचिको विषय हो, मैले समाजलाई प्रश्न गर्नु छ, केही भन्नु छ र सुसूचित गराउनु छ । यस्तै आदिइत्यादि कारणले म कन्टेन्ट बनाउँछु, गीत बनाउँछु, कथा निर्माण गर्छु । त्यसलाई कथानक रूपमा नबुझेर मान्छेले मलाई व्यक्तिगत रूपमा गाली गरिरहेका छन् । यद्यपि के हो भने मैले गरेको सिर्जना, सिर्जनाका पात्र वा मेरा अघिल्ला गीतका केही विवादमाथि मात्रै टिप्पणी गर्नेहरूलाई लाग्छ होला यसले त केही पनि बुझ्दैन ! म सिर्जना गर्ने, त्यति धेरै पात्र र चरित्र निर्माण गर्ने, तिनको साइकोलोजी हालिदिने, उनीहरूको परिस्थिति, संवाद, संगीत भर्ने मान्छे हुँ । ममाथि लेखिएका आलेखहरूमा कसले सिर्जनामाथि समीक्षा गरिरहेको छ ? कसले व्यक्तिगत प्रहार गरिरहेको छ ? कसले ईर्ष्याले लेखिरहेको छ ? वा साँच्चिकै विषयवस्तु बुझेर लेखिरहेको छ ? उसले समाजलाई सुसूचित गर्न लेखिरहेको छ ? वा मप्रतिको नकारात्मक भाव प्रकट गर्न लेखिरहेको छ ? त्यति कुरा म कि बुझ्दिनँ होला र ? पहिले मलाई यस्ता विषयले खुब प्रभाव पार्थे । अहिले यी कुरा फिल्टर गर्न सक्छु । हामी क्लासिक उपन्यासहरूका पात्र र चरित्रमाथि पनि समीक्षा गर्ने गर्छौं । म प्रशंसाको भोको होइन । मेरा सिर्जनामाथि जति गाली आऊन्, मेरा सिर्जनाका पात्रमाथि समीक्षा गरून्, सकम्बरीका ती पात्र, चरित्र, निष्कर्षका विषयमा मज्जाले चर्चा गरून्, यो भएन, त्यो भएन भनुन् । तर, मान्छेहरूले व्यक्तिगत रूपमा पहिले पनि विवादमा आएको मान्छे, यो यस्तो, यो उस्तो भनेर शान्त मानिसलाई जसरी प्रहार गरिरहेका छन्, त्यसले देखाउँछ उनीहरूको उद्देश्य निरुत्साहित गर्नु हो । अब म अलमलिनुहुन्न, निरुत्साहित हुनुहुन्न भन्नेमा सचेत भइसकेको छु । म अरूको विचारलाई सम्मान गर्छु । तर, व्यक्तिगत तवरमा उत्रिएर मलाई नकारात्मक प्रहार गर्न थाल्नुभयो, निरुत्साहित गर्न थाल्नुभयो भने त्यसले तपाईंलाई, मलाई, हाम्रो समाजलाई नै एकखाले घाटा पुर्याउँछ । खासमा दोहोरी ब्याटलथ्री को प्लान गरेर प्रीति आले र मैले तयारी गरिसकेका थियौं । गीतलाई एरेन्जमा दिइसकेका थियौं । संगीतको काम अघि बढिसकेको थियो । सायद अहिले प्रीतिजी मसँग रिसाउनुभएको होला, अर्को गीत पो निकालेर भाइले सरप्राइज दियो भन्दै ! तर, पीर आएपछिको एक वर्ष म अलि बढी डिस्टर्ब भएँ । पीर मा उठाइएको मुद्दा अर्कै थियो । अरू पात्र नै प्रमुख थिए । तर, मान्छेहरूले सानो अंशमा मात्रै देखिएकी एक पात्रलाई नोटिस गरे । तिनै पात्रलाई मात्रै मान्छेले बहसछलफलको विषय बनाए । पीर का अरू सबै पात्र ओझेल परे । र, एकै पात्र मात्रै मान्छेहरूको मस्तिष्कमा बस्यो यौनकर्ममा लागेकी पात्र । राम्रो तरिकाले बुझियोस् या नराम्रो, तर मान्छेहरूले त्यही एक पात्रलाई एकदमै धेरै फोकस गरे । गीतको त्यो दृश्यलाई मैले हटाउनुपर्यो । त्यसका थुप्रै कारण छन् । यसबारे पछि कुनै बेला कुरा गरौंला । तर, मेरो मस्तिष्कमा एउटा प्रश्न छँदै छ केवल त्यही पात्रलाई किन मान्छेहरूले फोकस गरे ? पीर मा मुख्य पात्र त अरू नै थिए । मुख्य कथा त अर्कै थियो । यो मलाई महसुस भइरहेको, सधैं हिर्काइरहेको विषय हो । गीत हटाउनुपरेको पीडा मसँग छँदै छ । सर्जकीय हिसाबले हामीले पीर मा निर्माण गरेका पात्र र परिस्थितिलाई नजरअन्दाज गरियो । म यसरी डिस्टर्ब भएँ कि मैले दोहोरी ब्याटल थ्री मा काम गर्नै सकिनँ । त्यसमा कनेक्ट हुनै सकिनँ । किनकि पीर को त्यो एउटा पात्रले मलाई लामो समयसम्म पछ्याइरह्यो । मेरो अचेतन दिमागमा पहिल्यैदेखि बसिरहेको फूलमाया र सकम्बरी का कथा पीर को भिडियोबाट हटेकी त्यही पात्रसँग कहीं न कहीं कनेक्ट भएर आयो । यसरी एक वर्षसम्म अरू कुनै पनि सिर्जना र कथा मैले मस्तिष्कमा राख्नै सकिनँ । खासमा मेरो काम गर्ने शैली केही फरक छ । म आजको भोलि नै गीत तयार गर्न सक्दिनँ । मेरो मस्तिष्कमा एउटा कथा बस्छ, विषयवस्तु बस्छ र त्यही विषयवस्तु अनुसार शब्द, लय र सिन टिप्दै अघि बढ्छु । ५६ महिना वा एक वर्षको अवधिमा बल्ल एउटा गीत निस्कन्छ । अलि बढी नै विवादित बनेको पीर को बढी फोकस गरिएको त्यो पात्रको कथा कहीं न कहीं मेरो दिमागमा कनेक्ट हुँदै आएर म सकम्बरी को कथाबाट बाहिर जानै सकिनँ । र, अहिले यो गीत आयो । अघिल्लो पटक त्यही पात्रमाथि विवाद भएको, अहिले पनि मुख्य पात्र कहीं न कहीं त्यो पात्रसँग मिल्न गएझैं भएर मान्छेहरूले सोचे मेरो चेतना त्यति मात्रै हो त ? मैले यौनका कथा मात्रै लेखिरहेको छु, महिलालाई त्यही दृष्टिकोणमा मात्रै प्रस्तुत गरिरहेको छु भनेर मान्छेहरू त्यही दृश्यमा बढी फोकस भए । पीर मा त्यो पात्रको चर्चा यति धेरै नभइदिएको भए, मान्छेहरू त्यो पात्रमा मात्रै फोकस नभइदिएको भए पनि सकम्बरी निस्कन त निस्कन्थ्यो । यसको लय, शब्द, कथा बुनिसकेकै थिएँ । तर, त्यसमा यति छिट्टै काम गर्दिनथें होला । पीर पात्रको इगो हर्ट, मान्छेहरूले मलाई हेर्ने दृष्टिकोण र कहीं न कहीं त्यसले ममाथि पारेको प्रभावले यो कथामा म काम गर्न बाध्य भएँजस्तो लाग्छ । पीर को त्यो पात्र बढी चर्चित हुनु र अहिले सकम्बरी को मुख्य पात्र नै त्यो पात्रसँग मिल्दोजुल्दो हुनुले मानिसहरूले मेरो चेतनामाथि निरन्तर प्रहार गरेझैं लाग्छ । तर, यस्ता पात्रहरू र कथा मसँग अझै छन् ।"
धरती,"धरतीमा जतिआाशु छ त्यतिविद्रोह छ या छैन ? इतिहासको पानामाराजामहाराजाहरुकानाम लेखिएको भए पनिआाशु र विद्रोहकोअनवरत श्रृंखला नैसच्चा अतीत हो घुमिरहेको धरतीको(मानिसहरुका इतिहास)धरतीमा जतिविद्रोह छ त्यतिहतियार छ या छैन ?यहाादेखि त्यहाासम्मकाअर्थात् धरतीकोअक्षांश वारिपारिकाआततायी शासकहरुकाकब्जामा रहेकाबम, बन्दुक र बारूदकोतुलनामा लगभगनिहत्था नै रहेका छन्तमाम विद्रोहीहरुर यही असन्तुलनलेबढोत्तरी भइरहेको छआाखाहरुमा आाशु(आाशु नै आाशुले भरिएको छ टम्म धरतीको आाखा)र यो पनि उत्तिकैनै हो वास्तविकतायही आाशु सागसागैबढिरहेको छ निरन्तरविद्रोह पनिहो, यहीँनेर नैहतियारको विषयमागर्नुपर्ने हुन्छ विचारर यो कुनै हिंसाको पक्षपोषण होइनधरतीवासीहरु हो (कविताको सम्बोधन)धरतीमा जतिहतियार छ त्यतिविचार छ या छैन ?मेरो विचारमा आाशु, विद्रोह र हतियारको सन्दर्भमासबभन्दा विचारणीयकुरो यही नै हुनुपर्छप्राचीन धरतीको(नयाा पनि)धरतीमा जतिविचार छ त्यतिन्याय छ या छैन ?"
यहुदीहरूको मुक्तिकथा,"इसापूर्व १६७ । झ्वाट्ट पढ्दा पाण्डवजस्ता लाग्ने पाँच भाइ । सोझो, शान्तिप्रिय र विद्याको उपासक जेठो जोन । असाध्यै भरपर्दो, भाइहरूको जिम्मेवारी काँधमा लिएको माइलो साइमन । अर्जुनजस्तो वीर र धीर जुडस । उत्तिकै वीर एलियाजार र कान्छो जोनाथन । व्यक्तित्वका हिसाबले भीष्मपितामह जस्ता लाग्ने बाबु मटाथियस बिन जान बिन साइमन, गाउँका मुखिया । द्रौपदीजस्तै कमनीय सुन्दरी रुथ । उसैलाई लिएर साइमन र जुडसबीच नजानिँदो प्रतिस्पर्धा अनि तुष । प्राचीन इजरायलको सानो गाउँ मोदिन, एकदमै उर्बर । यसै गाउँबाट इसाको डेढ शताब्दीपूर्व एउटा राष्ट्रनिर्माणको प्रसवपीडा सुरु हुन्छ, जसलाई हावर्ड फास्टले आफ्नो बहुचर्चित उपन्यास माई ग्लोरियस ब्रदर्स मा काव्यात्मक ढङ्गले लेखेका छन् ।यस आख्यानका पात्रहरू महाभारतका जस्तै छन् । तर, कथावस्तु भने अलि पृथक् छ । महाभारतमा पाण्डवहरू आफ्नै काका र उनका छोराहरूले छलपूर्वक खोसेको राज्य प्राप्तिका लागि लडेका थिए । वनवास र गुप्तवाससमेत जोड्ने हो भने उक्त लडाइँ १४ वर्षभन्दा केही कम लडिएको थियो । तर, इजरायल राष्ट्रनिर्माणको यो लडाइँ तीस वर्ष लामो छ, जसलाई उपन्यासमा असाध्यै मोहक ढङ्गले वर्णन गरिएको छ ।प्राचीन यहुदीहरू शान्तिप्रिय छन् । उनीहरू मिहिनेती छन् । आफ्नै धर्म (निराकार ईश्वरको उपासना) मा रमाएका छन् । जेरुसेलमको प्रसिद्ध मन्दिरका उपासक ! अनावश्यक हिंसाका विरोधी ! आफूहरू कुनै बेला मिश्रका दास बन्न बाध्य हुनुपरेको थियो भन्ने हमेसा हेक्का राखेका ! दासप्रथा र भाडाका सिपाही राख्ने प्रणाली उनीहरूकहाँ छैन । कारणवश कोही दास भयो भने पनि सात वर्षमा उसले स्वतः मुक्ति पाउँछ । यो सुन्दर भूभागमा युनानीहरूका आँखा लाग्छन् । सबैभन्दा पहिले प्रहार सुरु हुन्छ यहुदीहरूको धर्म र संस्कृतिमाथि । तिमीहरू फोहोरी जात, तिम्रा देउता कामै नलाग्ने, सिङ्गो समुदाय नै घृणित भनेर तिनलाई हेपिन्छ । पराइ धर्म अँगाल्न दबाब दिइन्छ । शाह अन्तियोकसलाई कर उठाएर दिन अत्याचारी कर संकलकहरू खटाइएका छन् र तिनीहरूले हुनसम्म दुःख दिन्छन् । एकजना कर संकलक पेरिक्लिजले कान्छो भाइ जोनाथनलाई मार्न खोज्छ बाख्रा चराउन गएका बेला, ङ्याकेर । पाँचै भाइ मिलेर प्रतिवाद गर्छन् । यसक्रममा उसको हत्या हुन्छ । उनीहरूले बाबुसँग मिलेर उसको लास चुपचाप गाड्छन् । तत्काल त कसैलाई यसबारे थाहा हुन्न । तर, शान्त गाउँ मोदिनमाथि बिस्तारै संकटका काला बादल मडारिन थाल्छन् । बाबुले छोराहरूलाई सम्झाउँछ उप्रान्त कहिल्यै नरुनू ।पाँच भाइको बाल्यकाल यहीं आएर टुंगिन्छ । यसै झिल्कोबाट सुरु हुन्छ तीस वर्ष लामो स्वतन्त्रता सङ्ग्रामको डढेलो ।मटाथियस पाँचै भाइलाई साथ राखेर संकल्प गराउँछ हामी जीवनभर मिलेर लड्नेछौं, एकअर्काको रक्षा गर्नेछौं, कहिल्यै झगडा गर्ने छैनौं । पेरिक्लिजको ठाउँमा आउँछ ऐपिलिज भन्ने अर्को जिम्माल, जसले ज्ञान र सौन्दर्यबाट होइन भय र आतंकका बलमा युनानीकरण अभियान सुरु गर्छ । पालकी चढेर मोदिन आउँछ । गाउँलेलाई गाली गर्छ । पेरिक्लिज हराएको होइन मारिएको हो, त्यो काम तिमीहरूले गरेका हौ भनेर धम्क्याउँछ । यहुदीहरूलाई घृणा गर्छ । मास्टर लेबेलकी आठ वर्षकी छोरी देबोराको अनाहकमा क्रूर हत्या गर्छ ।त्यस घटनाले गाउँलेहरूमा एकैसाथ भय र प्रतिशोधको भाव जन्माउँछ । जुडस गम्छ कुनै बाटो त होला नि, जहाँ हामी लड्न सिकौं र धरतीको पर्खाल बदल्न सकौं ।पाँच भाइहरू बाबुसँग फेरि जेरुसेलम जान्छन् । तर, त्यहाँको तस्बिर बदलिएको छ । बाटैभरि ध्वंसका दर्दनाक दृश्य छन् । यहुदीहरूको शिर काटेर बाटैभरि खाँबोमा उनिएको, मन्दिरको मिनार भत्काइएको, भित्तैभरि अश्लील चित्र कोरिएको र सबैभन्दा डरलाग्दो दृश्य त भगवान्को बेदीमा सुँगुरको टाउको रगतैसित फालिएको ।यस तस्बिरले मटाथियासलाई अवाक् बनाउँछ । मन्दिर सफा गर्न खोज्ने आफ्ना छोराहरूलाई रोक्दै युनानीकरण भइसकेका यहुदी पुजारीहरूलाई सुनाउँछ, युनानी सभ्यताको रसास्वादन गर्न मटाथियास बूढो आफ्ना पाँच भाइ छोरासँग आएको थियो भनेर मालिकहरूलाई सुनाइदिनू र यो पनि भन्दिनू कि बूढो फेरि पनि आउँछ अरे ।एक रात जुडस पहाडी भेगमा जान्छ त्यहाँको भूगोल अध्ययन गर्न र मनोभावना विश्लेषण गर्न । अत्याचारले सीमा नाघ्दै गएको छ । महिलाहरूको बलात्कार भइरहेको छ । मान्छेलाई जिउँदै उसैको घरमा किला ठोकेर झुन्ड्याइएको छ । ऐपिलिज फेरि आउँछ, युनानी सभ्यता सिकाउने कुरा गर्छ । आफ्नो धर्म छाड्न भन्छ, स्कुल बन्द गर्न उर्दी दिन्छ र पवित्र पाँच किताबहरू जलाउँछ । आदोन मटाथियस आँसुको घुड्का पिएर चुपचाप हेरिरहन्छ सबै । किताब जल्दै गरेको देखेर एक नौ वर्षको बच्चा हुर्रिएर जान्छ, तर ऐपिलिजको तीरको सिकार हुन्छ । उसलाई बचाउन गएकी रुथ निर्ममतापूर्वक मारिन्छे ।सुन्दरी रुथ, जसलाई लिएर जुडस र साइमनबीच नजानिँदो तुष थियो । उसले साइमनसँग विवाह गर्ने कुरा गरेकी थिई । उसको पेटमा साइमनको गर्भ थियो ।जुडस सोध्छ उसलाई मर्ने बेला (रुथलाई) धेरै गाह्रो त भएन होला हगि ? दाइसँग वचन लिन्छ यसको बदला म लिनेछु, ऐपिलिज मेरो सिकार हुनेछ ।कतैबाट रागेश भन्ने धर्म गुरु आउँछ, उनीहरूलाई विद्रोहका लागि प्रेरित गर्छ । धर्मले त हिंसा गर्नुहुँदैन भन्छ नि भन्ने प्रश्नको जवाफमा बाबु आदोन भन्छ, धर्म पवित्र छ, तर जीवन पवित्रतम छ । ऊ फेरि भन्छ, घृणालाई शत्रुका निम्ति साँचेर राख ।यसै जगमा उभिएर उनीहरू विद्रोह संगठित गर्छन् । गाउँकै आरनमा हतियार बनाउँछन् । हामी लुटपाटका लागि होइन, धरतीका लागि लड्नेछौं उनीहरू संकल्प गर्छन् । जुडस भन्छ जसलाई स्वास्नी छोराछोरीका चिन्ता छ, हाम्रा पछाडि नलाग्नू ।त्यति नै खेर बच्चाहरू सूचना ल्याउँछन् ऐपिलिज यतै आउँदै छ । बेदीका लागि बलि चढाउनुपर्यो नि भन्दै गर्दा अर्काको धर्म अँगाल्न लागेको लेवाइट पुजारीको हत्या गरेर बूढो आदोनले ऐपिलिजतिर फाल्दै भन्छ लौ यही हो बलिदान । ऐपिलिजले केही तयारी गर्न नपाउँदै यहुदीहरू जाइलाग्छन् र उनीहरूलाई सखाप पार्छन् । यसरी पहिलो लडाइँ सफलतापूर्वक सकिन्छ । त्यसपछि घरघरमा ताल्चा लगाएर उनीहरू इफ्रेम पहाडतिर लाग्छन्, अनकन्टार पहाडतिर ।बिस्तारैबिस्तारै विद्रोह फैलिँदै जान्छ । गाउँमा युनानीहरूको अत्याचार खेप्न नसकेर हजारौं मान्छेहरू त्यही पहाडमा थुप्रिन्छन् । त्यसै पहाडबाट छापामार लडाइँ सुरु गर्छन् ।सेनापति अपोलोनियस स्वयं आफैं हजारौं सेनाको नेतृत्व गर्दै इफ्रेम पहाडमा आउँछ । तर, यहुदीहरू ढुङ्गा पल्टाएर प्रतिरोध गर्छन् । बाटो छेकेर लडाइँ लड्छन् । र, समुद्रको छालजस्तो गरेर आउने सिरिया र युनानका अनेकौं आक्रमणलाई परास्त गर्छन् । आफूहरूले कहिल्यै नदेखेको हात्तीको फौज देखेर एकचोटि त यहुदीहरूको सातो जान्छ । तर, एलियाजारले साहसपूर्ण लडाइँ लड्छ, एउटा हात्ती मार्छ र भन्छ, जतिसुकै भीमकाय भए पनि हात्तीलाई जित्न सकिन्छ ।यसरी १२ वटा ठूला र अनगिन्ती साना लडाइँहरू लडिन्छ ।यसैक्रममा बूढा मथियाकसको मृत्यु हुन्छ एउटा गर्विलो मृत्यु । स्वतन्त्रताका लागि लड्दा लड्दैको मृत्यु, आफ्ना मूल्यहरूका लागि संघर्ष गर्दागर्दैको उत्सर्ग । यसरी उनीहरूले भन्दै आएको स्वतन्त्रताको मूल्य रगतबाट चुक्ता गर्नुपर्छ भन्ने भनाइ सार्थक हुन्छ । जुडिया मुक्त हुन्छ ।उनीहरूको मन्दिर पुनर्निर्माण हुन्छ उस्तै पवित्रताका साथ, उस्तै भव्यताका साथ ।यस शक्तिशाली राष्ट्रको जन्मको अर्थ, यसको सामर्थ्यको रहस्य, कुन कुराले यसलाई यति रिजिल्यान्ट, जब्बर र अपराजेय बनायो भन्ने बुझ्न आएको छ रोम साम्राज्यको राजदूत । उसको निष्कर्ष छ किनकि यिनीहरूसँग दासप्रथा थिएन । किनकि यिनीहरूले पैसाका लागि अरूका लागि लडिदिने भाडाका सिपाहीहरू थिएनन् । किनकि उनीहरूले कसैको हुकुम पालना बाट होइन, सामूहिक परामर्श र संकल्पका साथ लडे । किनकि उनीहरू कसैलाई बादशाह बनाउन होइन, आफैंलाई स्वाधीन बनाउन लडे । यही कारण हो, जसले गर्दा यहुदीहरूले आफूभन्दा दसौं गुना ठूलो साम्राज्यका सेनालाई पनि परास्त गर्न सके । रोम साम्राज्यले उनीहरूसँग डिल गर्दा यस कुरालाई हेक्का राख्नुपर्छ ।भाइहरूको मृत्युपछि मकाबी बनेर प्रशासन सञ्चालन गरिरहेको छ साइमनले, जसका स्मृतिहरू यस उपन्यासमा फ्ल्यासब्याकमा रूपमा आएका छन् । नेकीलाई आदर गर, बदीलाई घृणा उपन्यासको सुन्दर सन्देश यही हो ।हावर्ड फास्ट इतिहासका महत्त्वपूर्ण घटनालाई जनताको आँखाबाट कलात्मक पुनर्सिजन गर्ने सिद्धहस्त लेखक हुन् । आफ्नो मास्टरपिस उपन्यास आदिविद्रोही मा उनले संसारको पहिलो दास विद्रोहका अगुवा स्पार्टाकसलाई नायकत्व प्रदान गरेका थिए । माई ग्लोरियस ब्रदर्स मा उनले एउटा राष्ट्र जन्माउन युगले कति पीडादायी प्रसव व्यथा सहनुपर्छ, त्यसको हृदयस्पर्शी तस्बिर उतारेका छन् । उपन्यासमा इतिहास, मानवमूल्य, स्वाभिमान, प्रतिरोध र जिजीविषाको अद्भूत सम्मिश्रण छ ।हुन त ऐतिहासिक उपन्यासका सन्दर्भलाई आजसँग जोड्नु त्यति सान्दर्भिक नहोला, तर पुस्तक पढिसकेपछि यो प्रश्न भने तपाईंको मनमा अवश्य उठ्नेछ आफैं यति कष्टकर र बलिदानी इतिहासबाट गुज्रिएका इजरायलीहरूले आज प्यालेस्टाइनीहरूको यस्तै पीडालाई किन समअनुभूति नगरेका होलान् ?"

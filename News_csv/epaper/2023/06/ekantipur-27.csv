शीर्षक,विवरण
"जलहरी : मुचुल्कामा एउटा तौल, परीक्षणमा अर्कै","जलहरीको काम र निर्णय सबै हतारहतारमा भयो । विवाद भएपछि तौलिने काम पनि हतारमै सकियो, उनले भने, जलहरीको तौलभित्रको रहस्यको कुरा त आएकै छैन । खासमा जलहरीमा अन्य धातुको मिसावट कति भन्ने विषय स्पष्ट भए मात्रै सबैको जिज्ञासा र उत्सुकता मेटिन्छ । पूर्वसदस्यसचिव टण्डनले जलहरीका विषयमा अख्तियारले समयमै अनुसन्धान र परीक्षण नगर्नु नै गलत रहेको बताए । कोषका पूर्वकोषाध्यक्ष नरोत्तम वैद्य जलहरी निर्माणमा हरेक कोणबाट अनियमितता देखिएको तर राजनीतिक दबाब र प्रभावमा आरोपितलाई अख्तियारबाट उन्मुक्ति दिलाउन दौडधुप भइरहेको बताउँछन् । जलहरी राख्नुअघिको मुचुल्कामा एउटा परिमाण देखिन्छ, २ वर्षपछि अख्तियारले तौल लिँदा अर्कै । त्यसमा पनि आधा केजी कम छ । त्यति त जर्ती र दूधले नुहाएर कम भएको भन्ने जिकिर गर्न थालेका छन् । यो सरासर अनियमितता ढाकछोप गर्ने नियत हो ।वैद्यले जलहरी निर्माणका लागि कालिगडलाई गरिएको ज्याला भुक्तानी पनि शंकास्पद रहेको बताए । जलहरी राख्ने अनुमति पाएको कोषले गर्भगृहमा १० केजीभन्दा बढी सुनका रिङ राख्न कोबाट अनुमति लियो ? उनले भने, जलहरी राख्ने क्रममा प्राचीन स्मारकसम्बन्धी कानुन पनि मिचिएको छ । उनले संसद् र संसदीय समितिमा प्रश्न उठेपछि मात्रै अख्तियारले दबाब र प्रभावमा जलहरी परीक्षण गरेको टिप्पणी गरे ।वैद्यका अनुसार जलहरीमा १३ जनाको नाम कँॅदिएको भेटिएको छ । तत्कालीन राष्ट्रपति विद्यादेवी भण्डारी, प्रधानमन्त्री केपी शर्मा ओली, पर्यटनमन्त्री भानुभक्त ढकाल, पर्यटन सचिव यादवप्रसाद कोइराला, कोषका तत्कालीन सदस्यसचिव प्रदीप ढकाल, कोषाध्यक्ष मिलन थापा, भट्टहरू रावल गणेश भट्ट, राम भट्ट, गिरीश भट्ट, नारायण भट्ट, पुरातत्त्व विभागका महानिर्देशक दामोदर गौतम तथा मूल भण्डारी रवीन्द्रलाल राजभण्डारी र बलराम राजभण्डारीको नाम जलहरीमै कुँदिएको भेटिएको हो । यो पनि सरासर अनुचित कार्य हो, वैद्यले भने । अख्तियारका प्रवक्ता भोला दाहालले जलहरीका विषयमा अनुसन्धान चलिरहेकाले अहिल्यै नतिजा कस्तो आउँछ भनेर अनुमान गर्न नमिल्ने प्रतिक्रिया दिए । जलहरीको गुणस्तर र तौल जाँच भएको छ । अनुसन्धानकै क्रममा यो जाँच भएको हो, उनले भने, जलहरीको परिमाण, मिसावट, अरू स्थिति केकसो छ, कसको के भूमिका छ भनेर निर्क्योल हुन अनुसन्धान नै टुंगोमा पुग्नुपर्छ । त्यसअघि यसबारे थप भन्न सकिँदैन ।तत्कालीन प्रधानमन्त्री केपी शर्मा ओलीले ०७७ माघ १२ मा पत्नी राधिका शाक्य र सहयोगीसाथ पशुपतिनाथ पुगेर संकल्प पूजा गर्नुका साथै सुनको जलहरी राख्ने घोषणा गरेका थिए । त्यस क्रममा उनले जलहरी बनाउन सरकारका तर्फबाट ३० करोड रुपैयाँ दिने पनि बताएका थिए । त्यसपछि कोषले सरकारबाट आउने रकममा ५० करोड ११ हजार रुपैयाँ थपेर करिब १ सय ८ केजीको जलहरी बनाउने निर्णय गरेको थियो । त्यसकै लागि किस्ताकिस्तामा राष्ट्र बैंकबाट १०३ केजी ७७३ ग्राम सुन किनिएको थियो ।कोषका तत्कालीन सदस्यसचिव प्रदीप ढकालले जलहरी निर्माण गर्न कोषाध्यक्ष मिलन थापाको संयोजकत्वमा समिति बनाएका थिए । एक महिनाभित्रै निर्माण गरेर फागुन १२ मा तत्कालीन राष्ट्रपति विद्यादेवी भण्डारीमार्फत जलहरी उद्घाटन गरिएको थियो । अघिल्लो दिन उठाइएको मुचुल्कामा परिमाण फरक देखिएपछि अख्तियारमा उजुरी परेको थियो । तत्कालीन सञ्चालक समितिका एक सदस्य भने अख्तियारको फन्दामा पर्ने डरले कोषकै पदाधिकारीले मिलेमतोमा पहिले नदेखाइएको सुन पछि जलहरीमा थपेको आशंका गरेका छन् । अनुसन्धानको दायरामा तानिएका कोषका पदाधिकारी यसबीचमा पदमा रहे । पदमै रहँदा प्रमाण नष्ट गर्न सक्ने जोखिमप्रति सरकार र अख्तियार दुवैबाट बेवास्ता गरिएको थियो । जलहरी प्रकरणमा मुछिएका वर्तमान र पूर्वपदाधिकारी एवं सदस्य कांग्रेस र एमाले सरकारमा रहँदा नियुक्त भएका हुन् । जलहरी निर्माण हँॅदा प्रदीप ढकाल सदस्यसचिव थिए । तत्कालीन संस्कृति, पर्यटन तथा नागरिक उड्डयनमन्त्री जितेन्द्रनारायण देवले २०७४ साउन ३२ मा उनलाई चारवर्षे कार्यकालका लागि नियुक्त गरेका थिए । त्यसबेला शेरबहादुर देउवा प्रधानमन्त्री थिए । २०७४ फागुनमा ओली माओवादीसमेतको समर्थनमा प्रधानमन्त्री बने । तर, कोषका पदाधिकारीहरूले भने निरन्तरता पाइरहे । सदस्यसचिव ढकाल ०७८ साउन ३१ मा कार्यकाल पूरा गरेर बाहिरिए । उनी बाहिरिनुअघि असार २८ मा प्रधानमन्त्रीबाट ओली हटे र देउवा आए । कोषबाट बाहिरिएपछि जलहरी प्रकरणमै अख्तियारको अनुसन्धानमा ढकाल तानिए । उनीविरुद्ध अख्तियारले सोमबार मात्रै सदस्यसचिव रहँदा पद दुरुपयोग गरेर गैरकानुनी सम्पत्ति आर्जन गरेको कसुरमा विशेष अदालतमा १ करोड ४४ लाख रुपैयाँ बढी बिगो कायम गरेर भ्रष्टाचार मुद्दा दायर गरेको छ । ढकाल सदस्यसचिवबाट बाहिरिएको अर्को महिना २०७८ भदौ १२ मा कोषाध्यक्ष मिलन थापाको कार्यकाल पनि पूरा भएको थियो । त्यति बेला प्रधानमन्त्री देउवा पर्यटनमन्त्रीको पनि जिम्मेवारीमा थिए । कोषाध्यक्षबाट हटेको ६ दिनपछि नै देउवाले थापालाई सदस्यसचिवमा नियुक्त गरे । जबकि उनी जलहरी प्रकरणमै अनुसन्धानको घेरामा थिए । थापा अहिले पनि सोही जिम्मेवारीमा छन् । अख्तियारले अनुसन्धान गरिरहेको पात्रलाई प्रधानमन्त्रीबाटै सदस्यसचिवमा नियुक्त गर्नुले नै बदनियत थियो भन्ने स्पष्ट हुन्छ । त्यसको असर अहिले जलहरीको अनुसन्धानमा नपर्ला भन्न सकिँदैन, कोष र पशुपतिनाथ मन्दिरबारे जानकार एक पूर्वकर्मचारीले भने, २ वर्षसम्म आरोपित नै पदमा बस्नु, पहिले कम परिमाणको जलहरी चढाउनु र २ वर्षपछि मुचुल्काको भन्दा बढी तौल देखिनु चलखेलका प्रमाण हुन् ।"
मानो रोप्ने याम,ललितपुरको खुमलटारस्थित नेपाल कृषि अनुसन्धान परिषद् परिसरमा सोमबार रोपाइँ गर्दै कृषि मजदुर । कृषि मन्त्रालयका अनुसार आर्थिक वर्ष २०७९८० मा मुलुकको १४ लाख ४७ हजार ७ सय ८९ हेक्टरमा भएको धानखेतीबाट ५४ लाख ८६ हजार ४ सय ७२ टन उत्पादन भएको थियो । विभिन्न जिल्लामा वर्षासँगै यस पटकको रोपाइँ सुरु भएको छ ।
नागरिकताले दिएको खुसी,"झापामा तीन हजारको आवेदनझापामा नागरिकता प्राप्तिका लागि दुई दिनमा करिब तीन हजार जनाले टोकन लिएका छन् । आइतबार र सोमबार गरी चन्द्रगढीस्थित जिल्ला प्रशासन कार्यालय तथा दमक र गौरीगन्जस्थित इलाका प्रशासनमा ती आवेदन परेका हुन् । प्रजिअ शिवराम पोखरेलका अनुसार साउन १५ सम्मका लागि टोकन पूरा भएको छ ।जिल्लामा जनशक्तिअनुसार दैनिक ७५ वटासम्म नागरिकता जारी गर्न सक्ने क्षमता छ । दुई दिनमा एक सयभन्दा बढी जन्मसिद्धका सन्तानले वंशजको नागरिकता लिएका छन् । झापामा २६ हजार ४ सय ९७ जनाले जन्मसिद्ध नागरिकता लिएको प्रजिअ पोखरेलले बताए । तुलनात्मक रूपमा उनीहरूका दुई जना सन्तानका दरले हिसाब गर्दा पनि ५२ हजारभन्दा बढीले वंशजको नागरिकता लिने अवस्था छ, उनले भने, यत्रो संख्यालाई दैनिक नागरिकता वितरण गर्दा पनि हामीलाई कम्तीमा दुई वर्ष समय लाग्ने देखिन्छ ।"
पशुपति कोषका पूर्वसदस्यसचिव ढकालविरुद्ध भ्रष्टाचार मुद्दा,"काठमाडौं (कास) पशुपतिनाथ मन्दिरको जलहरी प्रकरणमा मुछिएका पशुपति क्षेत्र विकास कोषका पूर्वसदस्यसचिव प्रदीप ढकालविरुद्ध गैरकानुनी सम्पत्ति आर्जनको कसुरमा भ्रष्टाचार मुद्दा दायर भएको छ । जलहरी प्रकरणको टुंगो नलाग्दै अख्तियार दुरुपयोग अनुसन्धान आयोगले उनीविरुद्ध कोषको सदस्यसचिव रहेका बेला भ्रष्टाचार गरेको कसुरमा विशेष अदालतमा मुद्दा दायर गरेको हो । अख्तियारले ढकालविरुद्ध १ करोड ४४ लाख ११ हजार ७ सय ७८ रुपैयाँ बिगो कायम गरी त्यति नै जरिवाना, २ वर्षसम्म कैद सजाय र स्रोत नखुलेको चलअचल सम्पत्ति जफतको मागदाबी गरेको छ । ढकाल सदस्यसचिव रहेका बेलाको सम्पत्ति जाँचबुझ गर्दा स्रोत नखुलेकोलाई बिगो कायम गरी बिगोबमोजिम जरिवाना र कैद सजाय मागदाबी गरेर अदालतमा मुद्दा दायर गरिएको हो, अख्तियारका प्रवक्ता भोला दाहालले भने । ढकालविरुद्ध २०७८ चैत १४ मा अख्तियारमा उजुरी परेको थियो । उनले २०७६ जेठ २८ मा काठमाडौंको चपलीमा ८ आनामा बनेको घर २ करोड ८३ लाख १९ हजार ५ सयमा किनेकामा करिब ८० लाखको स्रोत पुष्टि नभएको अख्तियारले जनाएको छ । घर सजावटमा १ करोड १० लाख खर्च गरिएको थियो । २०७७ जेठदेखि २०७८ असार २२ सम्म विभिन्न मितिमा बैंक तथा वित्तीय संस्था र सहकारीका कारोबारमध्ये करिब ६५ लाखको पनि स्रोत खुलेको देखिँदैन । ढकालले अस्वाभाविक कर्जा लिने र अस्वाभाविक रूपमै चुक्ता गरेको पनि पाइएको अख्तियारले जनाएको छ । अख्तियारका अनुसार गैरकानुनी सम्पत्ति वैध बनाउन श्रीमतीको मासिक पारिश्रमिक १ लाख उल्लेख गरिए पनि अनुसन्धानका क्रममा ढकालले त्यसलाई पुष्टि गर्न सकेनन् । सदस्यसचिव भएपछि ४ वर्षमा करकट्टी र नागरिक लगानी कोषमा जम्मा गरेको रकमबाहेक २२ लाख ८ हजार ९ सय ७९ रुपैयाँ आय भएकामा ३० प्रतिशत जीवन निर्वाह खर्च कटाएर १५ लाख ४६ हजार २ सय ८५ रुपैयाँ मात्रै बचत आयमा जोडिएको छ । प्रोत्साहन भत्ताबापत १ लाख ६८ हजार १ सय १३ रुपैयाँ, बैठक भत्ताबापत कर कट्टा गरेर ४३ हजार ३ सय ५०, भ्रमण भत्ताबापत ७ लाख २४ हजार ५ सय ९३, अतिरिक्त सुविधाबापत १ लाख ४४ हजार ७ सय ९४ र अवकाशपछि नागरिक लगानी कोषबाट प्राप्त ९ लाख ४९ हजार ८६ रुपैयाँ उनी सेवामा रहँदा प्राप्त वैध आय हो । ढकाल २०७४ साउन ३२ मा कोषको सदस्यसचिव भएका थिए । ढकाल पदमौ छँदा कोषले पशुपतिनाथको जोतिर्लिंगमा ८० करोडभन्दा बढीको सुनको जलहरी निर्माण गरेको थियो । जलहरीको सुन हिनामिना प्रकरणमा पनि उनी मुछिएका छन् । यसमा पनि अख्तियारले अनुसन्धान गरिरहेको छ ।"
बजेटमा मन्त्रीकै असन्तुष्टि,"(काठमाडौं)सरकारका मन्त्रीहरूले नै आउँदो आर्थिक वर्षको बजेटप्रति असन्तुष्टि जनाएका छन् । संसद् सचिवालयले बुधबार बजेट पारित गर्ने तयारी गरिरहेका बेला विपक्षी दल र सत्तारूढ दलका सांसदहरूले मात्रै नभई स्वयं मन्त्रीहरूले नै बजेटमा कमजोरी भएको भन्दै रोस्टमबाटै असन्तुष्टि जनाएका हुन् । विनियोजन विधेयक, २०८० अन्तर्गत सोमबार रक्षा मन्त्रालय, संघीय मामिला तथा सामान्य प्रशासन मन्त्रालय, संस्कृति, पर्यटन तथा नागरिक उड्डयन मन्त्रालय, स्वास्थ्य तथा जनसङ्ख्या मन्त्रालय, परराष्ट्र मन्त्रालय, ऊर्जा, जलस्रोत तथा सिँचाइ मन्त्रालय, खानेपानी मन्त्रालय र श्रम, रोजगार तथा सामाजिक सुरक्षा मन्त्रालय मातहतको छलफल क्रममा उठेका प्रश्नहरूको सम्बन्धित मन्त्रीले जवाफ दिएका छन् । जवाफ दिनेक्रममा अर्थमन्त्री तथा अर्थ मन्त्रालयप्रति उनीहरूले असन्तुष्टि जनाएका हुन् ।संस्कृति, पर्यटन तथा नागरिक उड्डयनमन्त्री सुदन किरातीले बजेट असन्तुलित भएको भन्दै सांसदहरूसँग माफी नै मागे । नीति तथा कार्यक्रममा हाम्रा धेरै योजना अटाउनै सकिएन, प्रतिनिधिसभाको सोमबारको बैठकमा मन्त्री किरातीले भने, सबैको चित्त प्रसन्न बनाउनै सकिएन । बजेट स्वाभाविक रूपमा असन्तुलित हुन गएको छ । त्यसका लागि म क्षमाप्रार्थी छु । सांसदका मागलाई लिपिबद्ध गरेर सम्बन्धित मन्त्रालयमा पठाए पनि बजेटको सीमाले योजनाहरू पर्न नसकेको उनले स्विकारे । प्रादेशिक सन्तुलनलाई ध्यान दिँदै प्रत्येक प्रदेशका महत्त्वपूर्ण सांस्कृतिक, धार्मिक एवं पर्यटन क्षेत्रलाई लक्षित गरी पर्यटन पूर्वाधार विकास गर्ने गरी बजेट व्यवस्थापन गरिएको किरातीले बताए । संघीय मामिला तथा सामान्य प्रशासनमन्त्री अमनलाल मोदीले पनि आफ्नो मन्त्रालयको बजेट ५३८७ प्रतिशतले कटौती गरेको भन्दै असन्तुष्टि जनाए । उनले स्थानीय तहहरूबाट अधिक माग रहे पनि बजेट अभावका कारण सम्बोधन गर्न नसकिएकोमा दुःख मनाउ गरे । तराई मधेश समृद्धि कार्यक्रमका लागि ३ हजार ६४ आयोजनाकार्यक्रम माग रहेकोमा २ सय ६९ वटा मात्र समेट्न सकियो । अरूलाई बजेट पुगेन, उनले भने ।उपप्रधानमन्त्री एवं रक्षामन्त्री पूर्णबहादुर खड्का पनि पर्याप्त बजेट नभएको योजना पूरा हुन नसक्ने बताउँछन् । सोमबार प्रतिनिधिसभा बैठकमा सांसदहरूले उठाएका प्रश्नको जवाफ दिने क्रममा उनले भने, हाम्रो अर्थतन्त्रको सीमितता र बजेट अभावका कारणले सेनाले सम्पन्न गर्न चाहँदा चाहँदै पनि कतिपय सडकहरू सम्पन्न हुन सकेका छैनन् । त्यस्तै स्वास्थ्यमन्त्री मोहन बस्नेतले पनि विनियोजन बजेटका आधारमा अधुरा भवनको निर्माण पूरा गर्ने बताए । ऊर्जामन्त्री शक्ति बस्नेतले २१ अर्बको बजेट सिलिङभित्र रहेर बजेट व्यवस्थापन गरिएको बताए । गतवर्ष ससर्त अनुदान पठाएको आयोजनाको प्रदेशले बहुवर्षीय ठेक्कामा लगाएको छ । त्यसले सिर्जना गरेको दायित्व स्वतः अनिवार्य व्यवस्थापन गर्नुपर्ने हुन्छ, उनले भने, स्रोत सुनिश्चित भएर गएका योजनाको भुक्तानी गर्नुपर्ने स्थिति छँदै छ । यो दायित्व अर्को वर्ष पनि थपिँदै जाने परिस्थितिमा अधिकतम सन्तुलनको प्रयत्न गरेका छौं । श्रम तथा रोजगारमन्त्री शरदसिंह भण्डारीले मन्त्रालयको बजेट कम भएको बेला सांसदले राखेको खर्च कटौतीको प्रस्ताव फिर्ता लिइदिन आग्रह गरे । एमाले सांसदहरूले भने अघिल्लो बैठकमा जस्तै सोमबारको बैठकमा पनि बजेट संशोधनको माग गरे । एमाले सांसद ठाकुर गैरेले संशोधन गरेर जनपक्षीय, व्यावहारिक र सन्तुलित बजेट बनाई पास गर्न सदन एकताबद्ध हुनुपर्ने बताए । सरकार कमजोरी आत्मसात गर्दै बजेटसम्बन्धी विधेयक संशोधन गरेर पास गर्नुपर्छ, उनले भने, यसले देशलाई सकारात्मक सन्देश दिन्छ ।अर्थमन्त्री प्रकाशशरण महतले गत बुधबार बजेट संशोधन नभई पास हुने दाबी गरेका थिए । सीमित स्रोत, साधनलाई मध्यनजर गरेर ल्याएको भन्दै उनले वास्तविकतामा आधारित बजेट आएको बताए । बजेटमा समानता भएन भन्ने सांसदका भनाइ आफूले मागेअनुसार बजेट नआउँदाको आक्रोश मात्रै हो, सोमबार संसद् भवनबाहिर सञ्चारकर्मीसँग कुरा गर्दै उनले भने, बजेटको सीमाभित्र रहेर सम्बोधन गर्नुपर्ने ठाउँमा सम्बोधन हुन्छ । बजेट पास हुन्छ, त्यसमा दुईमत नै छैन । बजेटअनुसार स्रोत पुर्याउन धेरै मिहिनेत गर्नुपर्ने आवश्यकता रहेको औंल्याउँदै उनले थपे, आवश्यकताअनुसार बजेट भएन भनेर विभिन्न किसिमबाट अभिव्यक्ति आइरहेका छन्, यसरी नभनिदिएको भए हुन्थ्यो भन्ने चाहना हो तर थोरै स्रोत साधनभित्र रहेर गर्न सक्ने गरेको छु, उनले भने ।पूर्वप्रधानमन्त्री बाबुराम भट्टराईले ०६५६६ मा आफू अर्थमन्त्री हुँदा सांसदले दिएका सुझावलाई समेटेर बजेट संशोधन गरेको नजिर रहेकोले पनि संसद्लाई संशोधनको अधिकार रहेको बताए । सरकारले जे ल्यायो त्यही पारित गर्नुपर्ने व्यवस्था गलत भएको तर्क गर्दै उनले ट्वीटरमालेखेका छन्, सांसदले दिएका सुझाव समेटेर बजेट संशोधन गर्न गज्जबले मिल्छ । संसद्लाई बिरालो बाँधेर श्राद्ध गरेजस्तो कर्मकाण्डी थलो नबनाऔं । यदि बाध्नै पर्ने नियम कतै छ भने बिरालोलाई फुकाएर छाड्ने अधिकार सार्वभौम संसद्लाई छँदैछ ।"
जिबुटी फ्रान्सबाट स्वतन्त्र,"सन् १९७७ मा आजकै दिन (जुन २७) मा दक्षिण अफ्रिकी देश जिबुटी फ्रान्सबाट स्वतन्त्र भएको थियो । १९७७ को मे ८ मा भएको जनमत संग्रहको नतिजाअनुसार जिबुटीले स्वतन्त्रता हासिल गरेको हो । जनमत संग्रहमा ९८८ प्रतिशत जनताले स्वतन्त्रताको पक्षमा मत जाहेर गरेका थिए । त्यसअघि १९५८ र १९६७ मा भएका जनमत संग्रहले स्वतन्त्रता अस्वीकार गरिदिएका थिए ।१८९६ देखि १९६७ सम्म सोमालिल्यान्ड र १९६७ देखि स्वतन्त्र हुनुअघिसम्म फ्रेन्च टेरिटोरी अफ अफार्स एन्ड इसासले चिनिने देशले स्वतन्त्रतासँगै जिबुटी नाम पाएको हो । जिबुटीका उत्तरतर्फ इरिट्रिया, पश्चिम र दक्षिण पश्चिममा इथियोपिया र दक्षिणमा सोमालिया छन् । २३ हजार २ सय वर्गकिमि क्षेत्रफल रहेको जिबुटीको जनसंख्या करिब दस लाख छ ।"
द सेक्रेट्स अफ राधा उत्कृष्ट,"काठमाडौं (कास) सुवर्ण थापाद्वारा निर्देशित चलचित्र द सेक्रेट्स अफ राधा ले नेपालअमेरिका अन्तर्राष्ट्रिय चलचित्र महोत्सवमा उत्कृष्ट फिल्मको अवार्ड जितेको छ । सुजित बिडारी निर्देशित ऐना झ्यालको पुतली र साइम सदिक (पाकिस्तान) निर्देशित फिल्म जोयल्यान्ड ले मानार्थ पुरस्कार प्राप्त गरेका छन् । सन्तोष दाहालको द मिराज उत्कृष्ट लघु फिल्म घोषित भएको छ भने सूर्य शाही निर्देशत ह्वील्स अन द बस ले मानार्थ पुरस्कार पाएको छ । त्यस्तै, श्रीष कुँवरद्वारा निर्देशित मेरो बुबा वृत्तचित्रतर्फ उत्कृष्ट भएको छ भने भारतका मिधुनजी बाबुको डु डक्स माइग्रेन ले मानार्थ पुरस्कार पाएको छ । सनी लियु निर्देशित पियोना म्यान र न्यान्सी स्पेस्डेन निर्देशित पासाङ ःद स्याडो अफ एभरेस्ट ले उत्कृष्ट फिचर वृत्तचित्रको पुरस्कार प्राप्त गरेका छन् । सचिन घिमिरेद्वारा निर्देशित वृत्तचित्र इन्टु द मिस्ट ले मानार्थ पुरस्कार प्राप्त गरेको छ । अस्कर अवार्डमा नोमिनेसनमा परेको कमिङ आउट विद द हेल्प अफ टाइम मेसिन ले इम्पावरमेन्ट अवार्ड प्राप्त गरेको छ भने ह्वेर द विन्डो डाइ ले फ्रिडम अफ एक्सप्रेसन अवार्ड हात पारेको छ । निर्णायकहरू अमेरिकाका निना स्ट्राइक, रेबेका बुस्तमान्ते र इरानका फरिद बोजमेरले विभिन्न ११ देशका ३७ फिल्ममध्येबाट विजेता छनोट गरेका हुन् ।"
र्यापर एमिनेम विवाद र चर्चा सँगै,"(काठमाडौं) जति लोकप्रिय, उत्तिकै विवादास्पद पनि छ ह्वाइट अमेरिका गीत । यसको सुरुमै भनिएको छ, अमेरिकालाई हामी माया गर्छौं तर यो देशको नागरिक हुन पाएकामा कति खुसी छन् ? गीतको यति अंशले धेरै थोक भन्दैन त ? त्यसैले पनि यो लोकप्रिय भएको छ अनि विवादास्पद पनि । सन् २००२ मा रिलिज भएको यस र्यापहिपहप गीतका गायक हुन्, एमिनेम । उनी आफैंमा उत्तिकै विवादास्पद छन् । तर अरू धेरैभन्दा धेरै यो विधाका गायकभन्दा फरक छन् ।उनको लोकप्रिय हुने र विवादमा पर्ने मापदण्ड नै फरक छ । हिपहप संगीत भनौं अथवा र्याप, यो विधाको संगीतको इतिहास आफैंमा धेरै पुरानो छैन । सन् सत्तरीको दशकमा मात्र यसको सुरुआत भएको थियो । विशेषतः अमेरिकाको न्युयोर्कबाट । यो विधा मूलधारमा आउन अझ उत्तिकै समय लाग्यो । यो विधाको गीतलाई लोकप्रिय बनाउन अफ्रिकी अमेरिकीको ठूलो हात छ ।यी अफ्रिकी अमेरिकीले हिपहप हाम्रो आफ्नै संगीत पनि भन्न सक्छन् । अमेरिकामा हुने गरेको रंगभेद अनि त्यसैले सिर्जना गरेको सामाजिक असमानताप्रतिको आक्रोश पोखेर यो विधाका गीत गाउने गरिन्छ । अमेरिकामा यस्तै रंगभेद र सामाजिक असमानता श्वेतप्रति पनि त हुँदो हो । अमेरिकामा ती गोराका पनि आफ्नै समस्या हुँदा हुन् । एमिनेम गोरा र्यापर हुन् । उनको पूरा नाम हो, मार्सल ब्रुस । उनी हिपहप संगीतको माध्यमबाट आफ्नो परिवेशलाई समेटेर एकखाले असहमतिको विचार पोख्ने गर्छन् ।त्यसैले उनी र्यापरहरूमा धेरैधेरै फरक छन् । उनलाई मध्य अमेरिकामा हिपहप संगीत लोकप्रिय बनाउन सबैभन्दा ठूलो भूमिका खेलेको मानिन्छ । एमिनेमको सबैभन्दा ठूलो योगदान त यही रह्यो, यो विधामा रहेको अश्वेतको वर्चस्वलाई तोड्न सक्नु । उनका गीतले धेरै हदसम्म अमेरिकामा निम्न मध्यम वर्गको प्रतिनिधित्व गर्ने गरेको मानिन्छ । त्यसैले उनको प्रभाव नयाँ पुस्तामा धेरै रहेको मानिन्छ । ह्वाइट अमेरिका त उदाहरण मात्रै हो । जस्तो, एमिनेमको सबैभन्दा चर्चित एउटा गीतमा पर्छ, लुज एयरसेल्फ । यो गीत सन् २००२ को एट माइल सिनेमाको हो । त्यस सिनेमाको मुख्य पात्र एमिनेममै रूपमा चित्रण गरिएको छ । पूरा सिनेमामा यो पात्र आफ्नो अलग परिचयका लागि संघर्ष गरिरहेका हुन्छन् । जस्तो, एमिनेम आफैंले एक हूल अश्वेत र्यापरबीच आफूलाई स्थापित गर्न संघर्ष गर्नुपरेको थियो ।यो पात्रका आफ्नै धेरै समस्या हुने गर्छन् र अन्त्यमा उनले अन्य र्यापरबाट सम्मान पनि पाउने गर्छन् । यसलाई उनको सिग्नेचर सङ पनि भन्ने गरिन्छ । स्टान यस्तै चर्चित अर्को गीत हो । यसलाई त अझ एमिनेमका अहिलेसम्मकै सबैभन्दा उत्कृष्ट गीत मानिन्छ, कम्तीमा यस गीतमा बुनिएका शब्दको आधारमा । केहीले त यसलाई सांस्कृतिक कोसेढुंगा गीतसम्म पनि भनेका छन् । अनि केहीले यसलाई र्याप संगीतकै एक सर्वकालीन उत्कृष्ट गीत मान्छन् ।यस पछाडिको कारण पनि स्पष्ट छ । सन् २००० मा जारी गरिएको यस गीत एमिनेमको तेस्रो एल्बमबाट हो । यो गीतमा तीन धार छन् । सुरुमै के स्वीकार गरिएको छ भने एमिनेम आफ्नो ड्रग्स प्रयोग गर्ने बानीबाट आजित छन् । यसबाट मुक्त हुन चाहन्छन् । आफ्ना गीतको माध्यमबाट उनी निकै चर्चित भए, ख्याति खुबै कमाए । यसबाट पनि समस्या त हुने रहेछ । यो गीतमा यिनै समस्याको पनि उल्लेख छ । अनि उनको प्रेम सम्बन्धबाट उत्पन्न भएका पारिवारिक तनावबारे पनि यस गीतमा लेखिएको छ ।एमिनेमको उत्तिकै चर्चित अर्को एक गीत हो, द वे आई एम । गीतको भावको अर्थमा यसको लगभग भाषा अनुवाद हुन्छ, म जस्तो छु, त्यस्तै छु । त्यसमा भनिएको छ, म त्यस्तो होइन, जस्तो तिम्रा साथीले सोच्ने गर्छन् । म जस्तो छु, त्यस्तै छु । यो गीत जारी हुँदाको समयमा पनि एमिनेम आफ्नो अलग परिचय बनाउन संघर्षरत थिए । यो भयो सन् २००० को सुरुतिरका कुरा । उनलाई त्यति बेला हिपहप संगीतमा बाहिरिया मानिन्थ्यो र त्यहीअनुसार व्यवहार पनि गरिन्थ्यो ।क्रिमिनल एमिनेमको एक अर्को सुन्नै पर्ने गीत हो । यो उनको सन् १९९९ को द स्लिम साडी एलपी को गीत हो । यो गीतमा र्यापको हास्यरस रहेको मानिन्छ । र, थप एउटा गीतको प्रसंग र यो हो, सिङ फर द मोमेन्ट । यो भने उनको चौथो एल्बम द इमिनेम शो को मुख्य गीत हो । यो गीतको विशेषता भनेको यसमा प्रयोग भएका मीठा तर उत्तिकै सटीक शब्द हुन् । यो गीतको पृष्ठभूमिमा एरोस्मिथको ड्रिम अन लाई पनि प्रयोग गरिएको छ, त्यसैले यो विशेष सुनिन्छ । यस्तैयस्तै कारणले उनी वेस्ट सेलिङ आर्टिस्ट पनि हुन् । केही संगीत पण्डितले उनलाई हिपहप संगीतको एल्भिस प्रिस्ले पनि मान्छन् । अनि केहीले संगीतकै माध्यमबाट अमेरिकाका मध्यम वर्गलाई जागरुक बनाउने गायकका रूपमा पनि चित्रण गर्ने गर्छन् । उनीबारे बीबीसीले गरेको टिप्पणी अझ विशेष छ । बीबीसी भन्छ, एमिनेम उनको विधाको संगीतका आधुनिक सेक्सपियर हुन् । अझ बब ड्यालेनले सन् साठीको दशकमा जसरी आम मान्छेको धारणाले गीतमा पोखेका थिए, त्यही काम अहिले एमिनेमले गरिएका छन्, यस्तो पनि भनिन्छ । त्यसैले पनि उनका गीत र त्यसका शब्दलाई लिएर एकाडेमी रूपमा चर्चा गर्ने गरिन्छ । यस्तो चर्चाको आलोचना हुन्छ र सँगै प्रशंसा पनि । त्यसैले त उनी लोकप्रिय छन् । धेरै हदसम्म विवादास्पद पनि । र, साँच्चै फरक पनि ।"
कृषिका विद्यार्थी : पढ्दै कमाउँदै,"(सल्यान)बन्गाड कुपिण्डे नगरपालिका१० की वर्ष २१ की गंगा पुरी शिवजन माविमा तीनवर्षे कृषि डिप्लोमा तेस्रो वर्षमा अध्ययनरत छन् । बिहान ७ बजेदेखि ११ बजेसम्म उनी विद्यालयमा पढाइमा व्यस्त हुन्छिन् । शिक्षकले पढाएका कुरा अभ्यासमा उतार्न उनी बेलुकी ४ बजेपछि विद्यालयले आफ्नै जग्गामा बनाएको टनेलमा छिर्छिन् । त्यहाँ लगाएको तरकारी गोडमेल गर्छिन् । पानी र मल हाल्छिन् । फलेका तरकारी टिपेर बिक्री गर्छिन् । पछिल्लो समय उनको दैनिकी यसैगरी बित्न थालेको छ । यस्तै कृषि डिप्लोमा अध्ययनरत कपुरकोट गाउँपालिका२ का बबि पुनको दैनिकी पनि पुरीको जस्तै छ । यी दुई मात्र नभई शिवजन माविका प्राविधिक धारअन्तर्गत पर्ने तीनवर्षे बाली विज्ञान (आईएससीएजी) र १८ महिने कृषि जेटीए, भेटेनरी, वन प्राविधिक पढ्ने झन्डै ५० जना विद्यार्थीको पाँच समूहले पढाइसँगै तरकारी खेती गरेर आयआर्जन गर्दै आएका छन् । अधिकांशले पढाइ खर्च सजिलै जुटाउँछन् । समूहमा विभाजित विद्यार्थीले अहिले अध्ययन मात्र नभई एक सिजनमा मात्र प्रतिव्यक्ति ५ देखि ७ हजारसम्म कमाउने गरेका हुन् । कृषि डिप्लोमा पढ्दै आएका दार्मा गाउँपालिकाका विनोद पुनले पढ्दै अभ्यास स्वरूप तरकारी खेती गर्न थालेपछि पढाइ, कोठा भाडा र पकेट खर्च जुट्ने गरेको बताए । पढ्दै कमाउँदै कार्यक्रमबाट अध्ययन मात्र नभई खेतीपाती र व्यावसायिक कृषि पेसाबारे सिक्न पाइएको उनले बताए । हाम्रो सात जनाको समूहलाई विद्यालयले एउटा टनेल उपलब्ध गराएको छ । त्यसमा तरकारीको बीउ उत्पादनदेखि खेती गर्दै आएका छौं । एक सिजनमा ४० देखि ८० हजारसम्म कमाइ हुने गरेको छ, उनले भने । आफ्नो समूहले अहिले काउलीलगायत विभिन्न तरकारीको बेर्ना उत्पादन गरेको र दैनिक हजारदेखि १५ सय रुपैयाँसम्मको बिक्री गरिरहेको बन्गाड कुपिण्डे९ का छात्र रमेश रोकाले बताए । कार्यक्रमले पढाइसँगै आफूलाई व्यावसायिक बनाउन उत्साहित गरेको उनको भनाइ छ । अध्ययनकै क्रममा तरकारी खेतीको अभ्यासका कारण जागिरको चिन्ता गर्नु नपरेको शारदा नगरपालिका८ की रक्षा श्रेष्ठ बताउँछिन् । पढाइसँगै काम गर्ने अवसर मिल्दा शारीरिक व्यायाम पनि हुने रहेछ, उनले भनिन् । प्राविधिक धारअन्तर्गतका विद्यार्थीका लागि सरकारले पढाउँदै कमाउँदै कार्यक्रम लागू गरेर विद्यालयलाई १० लाख अनुदान उपलब्ध गराएको छ । त्यसबाट पछि फिर्ता गर्ने गरी एक समूहलाई २५ हजार दिँदै आएको विद्यालयका प्रधानाध्यापक हीरालाल नेपालीले बताए । उनका अनुसार उत्पादित वस्तु बिक्री गर्न विद्यालय परिसरमा बिक्री केन्द्र स्थापना गरिएको छ । कार्यक्रम प्रभावकारी देखिएपछि विद्यालयमा ११ र १२ कक्षामा अध्ययनरत अन्य विद्यार्थीको पनि सहभागिता बढेको छ, उनले भने । यसरी विद्यार्थीले उत्पादन गरेका सबै तरकारी अर्गानिक भएकाले पनि बजारमा सहज रूपमा बिक्री भइरहेको कृषि प्राविधिक शिक्षक पुकार खनालले बताए । उनका अनुसार विद्यार्थीले तरकारी मात्र नभई बिरुवा र फूलका बेर्ना पनि उत्पादन गरेर बिक्री गर्दै आएका छन् ।"
'चिनियाँहरू नेपालले भारतसँग सम्बन्ध बिगार्न हुँदैन भन्छन्,"तपाईंको बेइजिङ बसाइ १० महिना पुग्यो यस अवधिमा केकस्ता काम गर्नुभयो ?कोभिड महामारीले उत्तरतिरका नाका बन्द थिए । चीनबाट घर फर्किएका नेपाली विद्यार्थीको विषय अत्यन्तै जटिल बन्दै गएको थियो । उनीहरू पढ्न जान पाएका थिएनन् । नेपाल र चीनबीचको हवाई मार्ग कोभिडपछि खुलेको थिएन । नाका र हवाई मार्ग खुलाउने, विद्यार्थीलाई पढाइ पूरा गर्न चीन पठाउने वातावरण तयार गर्ने मेरो जिम्मेवारी थियो । नेपाल र चीनबीचको कनेक्टिभिटीलाई कार्यान्वयनमा ल्याउनुपर्ने अर्को जिम्मेवारी पनि थियो । म गएको केही समयपछि नै परराष्ट्रमन्त्री (तत्कालीन परराष्ट्रमन्त्री नारायण खड्का) को चीन भ्रमण भयो । चीनका विदेशमन्त्री (तत्कालीन विदेशमन्त्री वाङ यी) सँग प्रतिनिधिमण्डलस्तरमा भेटवार्ता भयो । ती भेटमा यसअघि भएका समझदारी र सम्झौता कार्यान्वयनका पक्षमा गम्भीर छलफल भए । समग्रमा त्यो भेटवार्ताले मलाई काम गर्न बाटो खोलिदियो । यो १० महिनामा नेपालचीन सम्बन्ध सकारात्मक रूपमा अघि बढेको छ, मुख्य गरेर कनेक्टिभिटी बढाउने सन्दर्भमा । चिनियाँले सीमापार रेलमार्गलाई कसरी लिएका छन् ?चिनियाँहरू यो रेलमार्ग अघि बढाउनुपर्छ भन्नेमै छन् । हिमाललाई पार गरेर आउनुपर्ने भएकाले भूगोलको अवस्था उनीहरूले अध्ययन गरिराखेकै छन् । र, उनीहरूले सिगात्सेसँग रेल ल्याइसकेका छन् । अब उनीहरूकै क्षेत्रमा ५ सय किलोमिटर रेलमार्ग बनाउनुपर्ने छ । त्यसपछि हाम्रोमा त ८० किलोमिटर मात्र हो । रेलमार्ग जोडिसकेपछि नेपाल र चीनबीच जनताजनता सम्बन्ध, व्यवसाय र विकासको सहकार्य हुन्छ । यसबाट चीनलाई पनि फाइदा छ । चीनले अहिले समुद्री मार्गबाट मात्र व्यापार गरिरहेको छ । काठमाडौंसम्म रेलमार्ग आएपछि नेपालबाट दक्षिण एसियासँग सम्बन्ध र व्यापार बढाउन सक्छ । विशेष गरेर तिब्बतले यो रेलमार्गलाई बढी प्राथमिकता दिएको छ, किनकि यसको बढी फाइदा उसैले लिने हो ।सीमापार प्रसारण लाइनमा कस्तो प्रगति छ ?नेपालचीनबीचको अर्को महत्त्वपूर्ण पक्ष सीमापार प्रसारण लाइन हो । बढी भएको विद्युत् चीनले लान सक्छ र आवश्यक पर्दा ल्याउन सकिन्छ । ४४० केभी प्रसारण लाइनलाई रातमाटे हुँदै रसुवागढीबाट जोड्ने योजना छ । त्यसबारे सम्भाव्यता अध्ययन पनि सकिएको छ । पछिल्लो समय चीनले नेपालमा हवाई कनेक्टिभिटीलाई पनि जोड दिएको हो ?पछिल्लो समय हवाई कनेक्टिभिटी बढिराखेको छ । हिमालयन एयरले जुन २४ मा बेइजिङ उडान गर्यो । ल्हासामा पनि अध्ययन गरिरहेको छ । भर्खरै नागरिक उड्डयन प्राधिकरण, नेपाल सरकारका प्रतिनिधि र चिनियाँबीचमा हवाई उडान बढाउन सम्झौता भएका छन् । नेपालबाट सातामा ३८ वटा हवाई उडान विभिन्न सहरबाट गराउने भन्ने छ । अहिलेचाहिँ गौतम बुद्ध अन्तर्राष्ट्रिय विमानस्थल र पोखरामा पनि त्यहाँका सहरहरूसँग सम्बन्ध विकास गर्ने काम भइराखेको छ । पोखरा र गौतम बुद्ध विमानस्थलमा पनि चीनका विभिन्न सहरबाट सिधै उडान गर्न गृहकार्य पनि भइराखेको छ । छेन्दुबाट जुन २१ मा पोखरामा चार्टर्ड उडान भइसक्यो ।कोभिड महामारीका कारण रोकिएका अन्य सम्झौतालाई छिटो अघि बढाऔं भन्ने हाम्रो जोड छ । चक्रपथको दोस्रो चरणको काम सुरु भएको छ । टोखाछहरे सुरुङ मार्ग बनाउन अध्ययन भइराखेको छ । अरनिको मार्गलाई पनि स्तरोन्नति गर्न र रसुवागढी सडक, सुक्खा बन्दरगाह निर्माणका बारेमा पनि जोड दिइराखेका छौं । बीआरआईलगायतका सम्झौता कार्यान्वयनमा जान नसक्नुको कारण के होला ?करिब ३ वर्ष उच्च तहमा भ्रमण हुन सकेन । कृषि, व्यापार र सीमाका सम्बन्धमा पनि काम भएनन् । सीमाका विषयमा पनि रिभिजिट गर्नुपर्ने हुन्छ । त्यसका लागि वर्किङ ग्रुप छन्, तिनको बैठक कोभिड महामारीका कारणले हुन सकेन । चिनियाँ कम्पनीहरू यहाँ आएर काम सुरु गरे तर कोभिडका कारण काम हुन सकेन । कतिपय कुरा हाम्रोतर्फबाट पनि भएन । जस्तै, चक्रपथ निर्माणमा साइट क्लियरेन्स हामीबाट बेलैमा भएन । अब त्यो समाधान भइसकेको छ । बुढीगण्डकी जलविद्युत् आयोजनामा गेजुवाले जिम्मा लिएर धेरै समय काम सुरु गरेन नि । अहिले बीआरआईअन्तर्गतका परियोजना वा दुई मुलुकबीच भएका सम्झौताका अन्य परियोजना कार्यान्वयनमा दुवैतर्फ उत्तिकै गम्भीरतापूर्वक चनाखो हुन जरुरी छ । हामीले एउटा पक्षको मात्र मूल्यांकन गर्नु हुन्न ।बेइजिङमा हुने भेटवार्तामा तपाईंसँग चिनियाँहरू के भन्छन् ?नेपालतर्फ पनि समस्या छन्, त्यसलाई हल गर्नका लागि प्रयत्न गरिदिनुपर्यो भन्छन् । कतिपय कुरा नेपाली पक्षबाट सुधार गर्नुपर्ने छ । त्यसबारे मैले सम्बन्धित मन्त्रालय र सरकारी अधिकारीहरूसँग कुरा गरिराखेको छु । चीनले गरेको काममा समय र गुणस्तरलाई ध्यान दिनका लागि भनिदिन हाम्रोतर्फबाट आग्रह गरेका पनि छौं ।चीनसँगको सहकार्य, सहयोग र ऋणलाई लिएर श्रीलंकाको हम्बनटोटा बन्दरगाहमा प्रश्न उठ्यो । पश्चिमा मिडियाले त्यसलाई ॅऋणको पासो भन्दै पनि लेखे । यसमा तपाईंको धारणा के छ ?ऋण स्वाभाविक रूपमा राम्रो पाटो होइन । तर ऋण लिई विकास गरेपछि नतिर्ने भन्ने पनि होइन । अहिले विश्व भूगोलद्वारा नजोडिए पनि सूचनाद्वारा जोडिएको छ । ग्लोबल भिलेज भनिन्छ । यस्तो बेला हामीले ऋण नै लिन हुन्न भन्ने पनि होइन । ऋण लिने पनि बढी सतर्क हुनुपर्छ । श्रीलंकामा बन्दरगाह बनाउन ऋण लिए र ऋणको पासोमा परे भन्नु हल्लामात्र हो । यस विषयमा श्रीलंकनलाई सोधे थाहा हुन्छ । लिएको ऋण उनीहरूले सदुपयोग गरे कि गरेनन् भन्ने मुख्य प्रश्न हो । दोस्रो कुरा त्यो ऋणले श्रीलंका टाट पल्टिएको हो र ? श्रीलंकामा एडीबी छ, विश्व बैंक छ, त्यहाँ सबै वित्तीय संस्था छन् । त्यसैले त्यहाँ चीनको ऋण लिएर ऋणको पासोमा परे भन्नु तर्कयुक्त छैन । अरूले पनि ऋण लिएका छन् । श्रीलंकाले ऋण सदुपयोग गरेन । चीनले श्रीलंकालाई बलजफ्ती दिएको होइन, श्रीलंकाले लिएको हो । हामी पनि ऋण लिन्छौं, त्यो ऋण हामीलाई उपयुक्त हुने गरी लिने हो । महँगो हुने किन लिने र ? अब यहाँ रेलमार्ग बनाउन हामी किन त्यत्रो ऋण लिने भन्छौं । सम्भाव्यता अध्ययन गरेपछि कति लाग्छ निकाल्नुपर्छ । त्यसपछि कसरी बनाउने मोडालिटी तयार गर्ने हो अनि त्यसमा के गर्ने भन्ने हुन्छ । त्यस बेला हामीलाई अनुकूल हुने ढंगबाट निर्णय लिन्छौं नि । त्यत्तिकै पहिले नै हुन्न भनेर तर्काइदिने ? फेरि यो बीआरआईलाई एमसीसीसँग तुलना गरिदिने ? बीआरआईमा चीनले अनुदान दिने भन्ने होइन । बीआरआईको मुख्य लक्ष्य विश्वमै कनेक्टिभिटी बढाउने हो ।चीनले अघि सारेको ग्लोबल डेभलपमेन्ट इनिसिएटिभ (जीडीआई) मा नेपालले सहभागिता जनायो । तर ग्लोबल सेक्युरिटी इनिसिएटिभ (जीएसआई) र ग्लोबल सिभिलाइजेसन इनिसिएटिभ (जीसीआई) मा नेपालले निर्णय गरिसकेको छैन । यसमा नेपाल सरकारको धारणा के हो ?जीडीआईमा नेपाल सहभागी छ । यसअन्तर्गत नेपालले काम गर्न पनि थालिसकेको छ । यसको मुख्य योजना विकास हो । उनीहरूले जीएसआई अवधारणा पनि अघि सारे । केही महिनाअघि मात्र यो अवधारणा सार्वजनिक गरिएकाले हामी अध्ययनमै छौं । सेक्युरिटी भनेपछि अलि संवेदनशील पाटो हुन्छ । फेरि नेपाल असंलग्न राष्ट्र हो । सेक्युरिटी भन्नेबित्तिकै डराउनुपर्छ भन्ने पनि होइन । छलफलको विषय छ । अहिले जीएसआईलाई रिजेक्ट पनि गरेका छैनौं र एसेप्ट पनि गरेका छैनौं । जीसीआईचाहिँ सभ्यताहरूबीचको सम्बन्ध हो । विश्व सभ्यतालाई एक ठाउँमा ल्याउने, सभ्यता संरक्षण गर्ने भनिएको छ । हामी अध्ययनकै क्रममा छौं । सरकारले छलफल गरेर निर्णय गर्छ ।प्रधानमन्त्री पुष्पकमल दाहाललाई चीनको बोआओ फोरम फर एसियामा भाग लिन निम्तो आएको थियो । तर पहिले भारत भ्रमण गर्ने भनेर चीन जानु भएन । यसप्रति चिनियाँको प्रतिक्रिया के थियो ?पहिलो कुरा त उनीहरूले नेपालका प्रधानमन्त्रीको पहिलो भ्रमण चीनमा होस् भन्ने चाहनु अस्वाभाविक थिएन । भर्खरै प्रधानमन्त्री नियुक्त भएपछि बधाई दिनुका साथै फोरममा निम्तो पनि भयो । बोआओ फोरम हुने बेलामै नेपालको आन्तरिक राजनीतिमा ठूलो परिवर्तन भयो । गठबन्धन भत्कियो, नयाँ बन्यो । त्यति बेला राष्ट्रपति र उपराष्ट्रपतिको निर्वाचन थियो । आन्तरिक अवस्था त्यस्तो भएका बेला बोआओमा गइहाल्नु स्वाभाविक हुँदैन । धेरै मान्छेले भारत जान नपाएर भन्छन्, त्यस्तो होइन । त्यो बेला परिस्थिति नै त्यस्तो थियो, त्यो कुरा चीनलाई थाहा छ ।अब प्रधानमन्त्री दाहालको चीन भ्रमण कहिले हुन्छ ?प्रधानमन्त्रीज्यूको चीन भ्रमण अगस्टभित्रमा गर्नुपर्छ भन्ने हाम्रो मान्यता छ । दूतावास (बेइजिङ) ले काम गरिरहेको छ । परराष्ट्र मन्त्रालयले पनि गृहकार्य गरिरहेको छ । अनुकूलता मिलाएर छिट्टै होला ।पछिल्लो समय सीपीसीका नेताले नेपाल भ्रमण गरिरहेका छन् । नेपालबाट पनि राजनीतिक तहमा भ्रमण भइरहेको छ । यसले राज्य तहको कूटनीतिमा असर पार्ने त होइन ?हामीले यहाँ बसेर चीनमा कम्युनिस्ट पार्टी छ, उनीहरू कम्युनिस्टकम्युनिस्टबीच मात्र सम्बन्ध अघि बढाउन चाहन्छन् भन्छौं । त्यो होइन । कम्युनिस्ट पार्टीहरूले राम्रो गरून् भन्ने उनीहरूको सदीक्षा हुनु अस्वाभाविक होइन । तर उनीहरू नेपालका सम्पूर्ण दल र क्षेत्रका व्यक्तिसँग सम्बन्ध अघि बढाउन चाहन्छन् । उदाहरणका लागि अग्नि सापकोटाको नेतृत्वमा माओवादीको टोली चीन गएर आयो, कांग्रेसको टोली पनि चीन भ्रमणमा जाँदै छ । राष्ट्रिय सभाका अध्यक्ष नेतृत्वको चीन भ्रमण टोलीमा सबै दल समेटिएका थिए । चीनले नेपालका सम्पूर्ण पार्टी र तहका व्यक्तिलाई आफूले गरेको विकास र अवधारणा देखाउन चाहन्छ र सहकार्य गर्न चाहन्छ । चिनियाँ कम्युनिस्ट पार्टीको निमन्त्रणमा कोही चीन जान्छ भने त्यो सरकारको निमन्त्रणा जस्तै हो । त्यसलाई राज्यसँग अलग राखेर हेर्नु हुन्न । चीनका राष्ट्रपति सी चिनफिङको दोस्रो नेपाल भ्रमणको चर्चा छ । भ्रमण कहिले हुन्छ ?हामीले यो कार्यकालमा पनि आउनुपर्छ भनेर तल्लो तहमा कुरा राखेका छौं । माथिल्लो तहमा पनि कुरा हुनुपर्ने हुन्छ । पहिला नेपालबाट प्रधानमन्त्रीको तहमा भ्रमण होस्, त्यसपछि उताबाट राष्ट्रपति आउने बाटो खुल्छ ।"
जसपामा ब्युँतियो पहिचानको मुद्दा,"(काठमाडौं) जनता समाजवादी पार्टी (जसपा) ले पहिचानको मुद्दालाई पुनर्जीवन दिने गरी विधानको मस्यौदा तयार पारेको छ । काठमाडौंमा आइतबारदेखि जारी विधान अधिवेशनमा अध्यक्ष उपेन्द्र यादवद्वारा प्रस्तुत मस्यौदामा पहिचानमा आधारित प्रादेशिक संरचना प्रस्ताव गरिएको छ । विधानको धारा ५४ मा पहिचानमा आधारित प्रादेशिक संरचनाका रूपमा रहने समितिहरूले मूलतः राजनीतिक तथा पहिचान आन्दोलनसँग सम्बन्धित कार्यहरू गर्ने उल्लेख छ । पहिचानमा आधारित प्रादेशिक संरचनाहरू लिम्बुवान, किरात, मधेश, शेर्पालुङ, नेवाः, ताम्सालिङ, तमुवान, मगरात, थरुहट, खसान र शिल्पीदलित विशेष समिति हुनेछन्, प्रस्तावित विधानमा भनिएको छ । लिम्बुवानअन्तर्गत ताप्लेजुङ, पाँचथर, इलाम, झापा, धनकुटा र तेह्रथुम, किरातअन्तर्गत भोजपुर, खोटाङ, ओखलढुंगा, उदयपुर र संखुवासभा, शेर्पालुङअन्तर्गत सोलुखुम्बु, मधेश (प्रदेश १) अन्तर्गत सुनसरी, मोरङ र झापालाई राख्ने प्रस्ताव छ । ताम्सालिङअन्तर्गत धादिङ, नुवाकोट, दोलखा, रामेछाप, काभ्रेपलाञ्चोक, रसुवा, सिन्धुली, सिन्धुपाल्चोक, मकवानपुर र नुवाकोट, नेवाःअन्तर्गत काठमाडौं, भक्तपुर र ललितपुर, तमुवानअन्तर्गत गोरखा, लमजुङ, कास्की, मनाङ, मुस्ताङ, स्याङ्जा र पर्वत, मगरात (प्रदेश ४) अन्तर्गत बागलुङ, म्याग्दी, तनहुँ र नवलपुर, थरुहटमधेश (प्रदेश ५) अन्तर्गत नवलपरासी, रूपन्देही, कपिलवस्तु, दाङ, बाँके, बर्दिया, कैलाली र कञ्चनपुर, मगरात (प्रदेश ५) अन्तर्गत पाल्पा, अर्घाखाँची, गुल्मी, रुकुम (पूर्वी भाग), रोल्पा, प्यूठान तथा खसानअन्तर्गत बाजुरा, बझाङ, डोटी, अछाम, दार्चुला, बैतडी र डडेलधुरा प्रस्ताव गरिएको छ । दुई वा दुईभन्दा बढी प्रदेशमा विभाजित पहिचानमा आधारित राष्ट्रिय समितिको कामलाई संयोजन गर्न तोकिएको इन्चार्जले प्रदेश समितिहरूसँग समन्वय गरी पहिचानमा आधारित राष्ट्रिय समन्वय समिति गठन गर्ने मस्यौदामा उल्लेख छ । राजनीतिक विश्लेषक चन्द्र किशोर पार्टीभित्रका पहिचानवादीको एजेन्डालाई सम्बोधन गर्दै आफूमा शक्तिकेन्द्रित गर्न अध्यक्ष यादवले विधानमा यस्तो प्रबन्ध गरेको बताउँछन् । राजनीतिमा ज्युँदो रहिरहन विविध मुद्दा चाहिने कुरालाई ख्याल गर्दै यादवले पार्टीबाहिर समाजवादी मोर्चामा आबद्ध हुँदै पार्टीभित्र पहिचानको मुद्दालाई स्थान दिएको उनको भनाइ छ । पार्टीभित्रका पहिचानवादीलाई सन्तुलनमा राखेर थप शक्तिशाली बन्न पहिचानको मुद्दालाई पुनर्जीवन दिन खोजिएको हो, उनले भने, यादवले पार्टीको सम्पूर्ण अधिकार आफूमा केन्द्रित गर्ने अभियानअनुसार अशोक राईलगायत नेतालाई सन्तुलनमा राख्न पहिचानको मुद्दालाई महत्त्व दिएका हुन् ।प्रस्तावित विधानमा बहुपदीय संगठनात्मक संरचना बनाए पनि सम्पूर्ण कार्यकारी अधिकार अध्यक्षमा केन्द्रित छ । विधानको मस्यौदामा पार्टीका संगठनात्मक संरचना संघीय प्रणालीअनुसार चेन अफ कमान्ड (शृंखलाबद्ध समिति प्रणाली) मा आधारित हुने उल्लेख छ । विधानमा संघीय परिषद् र केन्द्रीय समिति रहने व्यवस्था गरिएको छ । कार्यकारी अधिकार भने केन्द्रीय समिति अध्यक्षमा केन्द्रीकृत गरिएको छ । प्रस्तावित विधानको धारा ३४ (१) मा संघीय परिषद् अध्यक्षले समग्र पार्टी कामको नेतृत्व गर्ने, पार्टीको केन्द्रीय सल्लाहकार समिति, केन्द्रीय अनुशासन आयोग, केन्द्रीय निर्वाचन आयोग, केन्द्रीय लेखा परीक्षण आयोगलगायत केन्द्रीय निकायहरूको संयोजन गर्नुका साथै निर्णयहरू कार्यान्वयन भएनभएको रेखदेख गर्ने गराउने, पार्टीको नीति निर्माणमा भूमिका खेल्ने, राष्ट्रिय, अन्तर्राष्ट्रिय क्षेत्रमा पार्टीको प्रतिष्ठा बढाउन पहल गर्नेलगायत जिम्मेवारी तोकिएको छ ।संरचना र पदहरू जति भए पनि प्रस्तावित विधानको मूल उद्देश्य अध्यक्षलाई थप शक्तिशाली र निरंकुश बनाउने रहेको छ, जसपाका एक केन्द्रीय सदस्यले भने, अहिलेको विधानको मस्यौदा अध्यक्षजीले आफ्नो वर्तमान र भविष्यलाई हेरेर तयार पार्नुभएको छ । विधानमा केन्द्रीय अध्यक्षलाई कार्यकारी भूमिकासहित शक्तिशाली र संघीय परिषद् अध्यक्षलाई सीमित अधिकारसहित आलंकारिक राखिएकाप्रति अधिवेशनको समूहगत छलफलमा दुईथरी मत उठेका छन् । पार्टी प्रवक्ता मनीष सुमनका अनुसार केही प्रतिनिधिले संघीय परिषद्को आवश्यकता नरहेकाले खारेज गर्नुपर्ने मत जाहेर गरेका छन् भने कतिपयले परिषद्लाई थप शक्तिशाली बनाउनुपर्ने बताएका छन् । समूह १ मा रहेका केन्द्रीय सदस्य प्रदीप यादवले समूहका अधिकांश सहभागीले संघीय परिषद् खारेज गर्नुपर्ने सुझाव दिएको बताए । राजेन्द्र श्रेष्ठ, मोहम्मद इस्तियाक राईसहितका केही नेताहरू केन्द्रीय समिति अध्यक्षलाई अति शक्तिशाली बनाउन नहुने पक्षमा रहेका छन् । अध्यक्षका केही अधिकार अन्य पदाधिकारीमा वितरण गर्नुपर्ने उनीहरूको मत रहेको छ । विधान अधिवेशनको समूहगत छलफलमा उनीनिकट नेताहरूले यस्तो मत राखे पनि यो निकै झिनो रहेको छ । पार्टीभित्र आन्तरिक लोकतन्त्रलाई मजबुत बनाउन केन्द्रीय समिति अध्यक्षलाई प्रस्ताव गरिएका केही अधिकार कटौती गर्नुपर्छ भन्ने हाम्रो भनाइ छ, समूह ८ मा रहेका एक सहभागीले भने, तर धेरैको मत संघीय परिषद्समेत खारेज गरेर अध्यक्षलाई थप शक्तिशाली बनाउनुपर्छ भन्ने खालको छ ।विधानको धारा २९ मा १५१ सदस्यीय केन्द्रीय समिति रहने व्यवस्था प्रस्ताव छ । जसअनुसार अध्यक्ष, १ सहअध्यक्ष, ३ उपाध्यक्ष, १ महासचिव, ३ उपमहासचिव, ३ सचिव र १ कोषाध्यक्ष रहनेछन् । पदाधिकारी तथा सदस्यहरूको निर्वाचन गर्दा ३ जना निर्वाचित हुने पदमा १ जना महिलासहित सामाजिक समूहहरूको समावेशी हुनुपर्नेछ, विधानमा भनिएको छ, संघीय परिषद् अध्यक्ष, केन्द्रीय समिति अध्यक्ष, वरिष्ठ नेता, सहअध्यक्ष, उपाध्यक्ष, महासचिव, उपमहासचिव, सचिव, कोषाध्यक्ष र केन्द्रीय समितिबाट निर्वाचित १५ जना सदस्यसमेत रहने गरी केन्द्रीय कार्यकारिणी समिति गठन गरिनेछ । सामान्यतः पार्टी समितिका निवर्तमान अध्यक्ष वरिष्ठ नेता हुने व्यवस्था विधानमा गरिएको छ । महाधिवेशनले अन्यथा निर्धारण गरेकामा बाहेक निजको मर्यादाक्रम अध्यक्षपछि रहने भनिएको छ । प्रस्तावित विधानमा अध्यक्षसहित बढीमा ९ सदस्यीय केन्द्रीय सचिवालय र महासचिवसहित ५ सदस्यीय केन्द्रीय कार्यालय समिति गठन गरिने उल्लेख छ । हालको अन्तरिम विधानमा केन्द्रीय समिति ७ सय १ सदस्यीयसम्म हुने व्यवस्था छ । केन्द्रीय राजनीतिक समिति १ सय ५१, केन्द्रीय कार्यकारिणी समिति ५३ सदस्यीय रहने व्यवस्था छ ।जसपामा ७० वर्षको उमेर हद प्रस्ताव गरिएको छ । धारा ८६ मा भनिएको छ, ७० वर्ष उमेर भएको व्यक्ति केन्द्रीय समिति, प्रदेश समिति, राष्ट्रिय समिति र जिल्ला समितिमा पदाधिकारी पदमा निर्वाचित हुन वा मनोनीत हुन पाउने छैन । एउटै पदमा दुई पटकभन्दा बढी दोहोरिन नपाउने व्यवस्था पनि गरिएको छ । प्रवक्ता सुमनका अनुसार सोमबारको समूहगत छलफलमा ७० वर्षे उमेर हद राख्न नहुने मत पनि प्राप्त भएको छ । पार्टीमा लामो योगदान दिएका तर उमेर ढल्किन लागेका नेताहरूलाई यस दफाले चिन्तित बनाएको छ, उनले भने, कतिपय साथीहरूले केन्द्रीय समिति घटाएकामा पनि असन्तुष्टि राख्नुभएको छ । मंगलबारसम्म चल्ने अधिवेशनले अन्तरिम विधान (२०७७) लाई प्रतिस्थापित गरी नयाँ विधानअनुसार पार्टीलाई मार्गनिर्देश गर्नेछ । अधिवेशनमा करिब ८ सय प्रतिनिधि सहभागी छन् । अधिवेशन सुरु हुने अघिल्लो दिन मात्रै जसपाले संसदीय निर्वाचनमा अन्तरघात गरेको आरोपमा ५ केन्द्रीय सदस्यलाई पार्टीबाट निष्कासनको निर्णय गरेको थियो । शनिबार बसेको केन्द्रीय कार्यसमिति बैठकले दीपेन्द्रकुमार नेम्वाङ, देउकुमार नेम्वाङ, महेन्द्र चौधरी, मनोरञ्जन गोइत र धर्मेन्द्र मरवैतालाई पार्टीबाट निष्कासन गर्ने निर्णय गरेको हो ।"
जलहरी प्रकरणका आठ प्रश्न,"पशुपतिको जलहरी जोख्दा १०७४६८७ केजी पाइए पनि यस काण्डसित जोडिएका रहस्य र प्रश्नहरू बाँकी नै छन् । सुनको परिणाम, गुणस्तर र धातुको मात्राबारे निर्क्योलमा पुग्दै गर्दा अख्तियार दुरुपयोग अनुसन्धान आयोगले फुकाउनुपर्ने अरू पोयाहरू पनि छन् । खास गरी, अपारदर्शी रूपमा जलहरी निर्माण गर्नुको अन्तर्यमै पस्न अख्तियार सफल हुनुपर्छ । शंकास्पद भूमिका भएका पशुपति क्षेत्र विकास कोषका पदाधिकारी तथा कर्मचारीलाई संरक्षण गर्ने राजनीतिक शक्तिकेन्द्र ले अनुसन्धान प्रभावित पार्न दबाब दिइरहेकाले पनि यतिबेला अख्तियार आफैं परीक्षणमा छ । अनुसन्धानको निष्पक्षतामाथि जनस्तरबाट पनि प्रश्न उठिरहेको छ । त्यसैले पनि, अख्तियारको अनुसन्धानबाट सबै प्रश्नहरूको यथोचित निरूपण हुनुपर्छ । पहिलो त, पशुपतिमा सरकारी ढुकुटीबाट सुन चढाउनुको औचित्यमै भीमकाय प्रश्न छ । हरकोही व्यक्ति पशुपतिलाई चाहे जति सुन चढाउन स्वतन्त्र छ । तर तत्कालीन प्रधानमन्त्री केपी शर्मा ओलीले राज्य ढुकुटीबाट सुन किनाए । सरकारको ३० करोड र पशुपति क्षेत्र विकास कोषको ५० करोड ११ हजार गरी करिब ८० करोड रुपैयाँमा १ सय ८ केजीको जलहरी राख्ने निर्णय गरी राष्ट्र बैंकबाट १०३७७३ केजी सुन किनियो ।दोस्रो, जलहरी राख्ने काम अति द्रुत गतिमा हुनुले पनि सन्देह जन्माएको छ । ओलीघोषणाको ठीक महिना दिनमै तत्कालीन राष्ट्रपति विद्यादेवी भण्डारीमार्फत यसको उद्घाटन गरियो । सर्वोच्च अदालतले अन्तरिम आदेश दिन्छ भनेर हतारहतार जलहरी लगाउनुको औचित्य कुनै पनि कोणबाट पुष्टि हुन सक्दैन । छलफलको टुङ्गो नलागेसम्म जलहरी लगाउने कार्य नगर्नूनगराउनू भन्दै सर्वोच्चले अन्तरकालीन आदेश दिनुअगावै कोषले जलहरी राख्न थालिसकेको थियो । र, पछि सर्वोच्चको आदेशका बावजुद पनि बाँकी काम नरोकीकन टुंग्याएको थियो । पशुपतिमा विवादास्पद जलहरी राख्न पनि डढेलो निभाउन जसरी देखाइएको यो हतारो नै प्रश्नको घेरामा छ । तेस्रो, १ सय ८ केजी जलहरी राख्ने भनिएकामा मुचुल्कामा करिब ११ केजी कम उल्लेख गर्नुको उचित कारण खुल्दैन । महालेखा परीक्षकको कार्यालयलाई कोषले उपलब्ध गराएको विवरणमा भने खरिद भएको सुनसहित अरू धातु मिसाएर १०७९२४ केजीको जलहरी बनाइएको उल्लेख छ । मुचुल्काबाहेक १० केजी ९ सय ७६ ग्रामको सुनको रिङ बनाएर जलहरीमा राखेको दाबी कोषको छ । मुचुल्कामै पनि जलहरीको परिमाण अंक र अक्षर दुवैमा ९५ केजी ८ सय २२ ग्राम उल्लेख गरिएकामा पछि सच्याएर ९६ केजी ८ सय २२ ग्राम बनाइएको छ । तसर्थ, यस अनुसन्धानमा जलहरी र रिङ दुवैमा भएका धातुको मात्रा र शुद्धतामाथि आम तहमै प्रश्न छ । त्यतिबेला जलहरी निर्माण प्रक्रियामा संलग्न नभएका आफ्नै सदस्यले प्रश्न राख्दा पनि कोषले हिसाब नदिनुले पनि अनियमितताको आशंका सघन छ । चौथो, राष्ट्र बैंकबाट सुन ल्याउनेदेखि पगाल्ने र तौलनेसम्मका कुनै काम पारदर्शी रूपमा नहुनु नै पनि शंकास्पद छ । यति ठूलो रकमको कारोबारमा पनि कोषले प्रतिस्पर्धा छल्नुलाई कुनै तर्कले जायज ठहर्याउन सक्दैन । कोषकै पदाधिकारीको मिलेमतोमा बिनाप्रतिस्पर्धा पाटनका एक शिल्पकारलाई जलहरी बनाउने जिम्मा दिइएको प्रस्टै छ । ज्याला मात्रै ५५ लाख रुपैयाँ भुक्तानी गरिएको उजुरी अख्तियारमा परेको छ भने, कोषले महालेखालाई बुझाएको विवरणमा कालिगडको छुट्टै हिसाब छैन । त्यसमाथि, सुनको जलहरी बनाउन तामाका कालिगडलाई संलग्न गराइएको छ । यसबाट मिलेमतोको उपक्रमकै लागि विधिविधानलाई पन्छाइएको सहजै बुझिन्छ । पाँचौं, त्यतिबेला कोषका सदस्यसचिव प्रदीप ढकाल थिए, उनैले जलहरी निर्माणका लागि कोषाध्यक्ष मिलन थापाको संयोजकत्वमा समिति गठन गरेका थिए । सोमबार मात्रै अख्तियारले यिनै ढकालमाथि अकुत सम्पत्ति आर्जन गरेको आरोपमा विशेष अदालतमा भ्रष्टाचार मुद्दा दायर गरेको छ । ढकालविरुद्ध १ करोड ४४ लाख रुपैयाँ बिगो कायम, त्यति नै जरिवाना र कैद सजाय माग गरिएको छ । अख्तियार अनुसन्धानमा खुलेको उनको अकुत सम्पत्ति र जलहरी प्रकरणबीचको सम्बन्ध नै पनि आफैंमा अनुसन्धनीय छ । छैटौं, यस क्रममा सम्पदा सम्बन्धी नियमकानुन र अन्तर्राष्ट्रिय मान्यता मिचिएका छन् । प्राचीन स्मारक संरक्षण ऐन२०१३ ले सम्पदास्थलमा कुनै नयाँ संरचना बनाउन, स्वरूप बिगार्न नपाइने व्यवस्था गरेको छ । युनेस्केको बडापत्रमा पनि कुनै पनि प्राचीन धरोहर विश्व सम्पदामा सूचीकृत हुँदा जेजस्तो अवस्थामा थियो, त्यही रूपमा संरक्षण गर्नुपर्ने व्यवस्था छ । नेपालको सबैभन्दा महत्त्वपूर्णमध्येको एक सम्पदामा सम्बन्धित कानुनी प्रबन्धनहरू कुल्चिएर किन जलहरी राखियो, सवाल अहम् छ । सातौं, धार्मिक तथा आध्यात्मिक दृष्टिकोणबाट पनि ज्योतिर्लिंगमा जलहरी राख्नु मुनासिब मानिन्न । धार्मिक विश्वास अनुसार नाङ्गै बस्ने, खरानी धस्ने र बाघको छालाको कछाड बाँध्ने र कुनै गहना नलगाई घाँटीमा सर्पको माला बेर्ने शिवका निम्ति सुनको जलहरी चढाउनु तडकभडक सिवाय केही होइन । मूल रूपमा धार्मिक आस्थाको केन्द्रमा सम्बन्धित धर्मावलम्बीकै भावनालाई लत्याउनुलाई सही मान्न सकिँदैन । आठौं, झन्डै अर्ब रुपैयाँ खर्चंदा त पशुपति मन्दिरका निम्ति पनि अरू धेरै अत्यावश्यकीय कार्य गर्न सकिन्थ्यो । भुइँचालोमा भत्किएर अहिलेसम्म नबनेका सम्पदा पुनर्निर्माण गर्न सकिन्थ्यो । दर्शनार्थीका लागि अत्याधुनिक शौचालय बनाउन सकिन्थ्यो । धर्मशालै बनाउन पनि पुग्थ्यो । जात्रापर्व संरक्षणका लागि कोष बनाउन सकिन्थ्यो । अरू मानव सेवामा खर्च गर्न सकिन्थ्यो । पशुपतिनाथको सौन्दर्य अझ बढाउने अपरिहार्य कार्य नगरी जलहरी लगाउनु अनुचित खर्च मात्रै हो । हेक्का रहोस्, मठमन्दिर निर्माणमा राजामहाराजाको विशेष चासो भएको मध्ययुगमा पनि पशुपतिमा यसरी सुनको जलहरी राखिएको थिएन । यसर्थ, पशुपतिमा जलहरी चढाउनु धर्मको राजनीति, राज्यस्रोत दुरुपयोग, पुरातत्त्वको अवमूल्यन, र शासकीय सनकको एउटा दृष्टान्तका बाहेक अरू केही पनि होइन । यसको भार पूरै देशले बोक्नु हुँदैन, सम्बन्धित सबैलाई जवाफदेह तुल्याउनैपर्छ ।"
आफ्नो एजेन्डामा आफैं नअटाएका बाबुराम,"असार ४ गते चार राजनीतिक दलको आबद्धतामा समाजवादी मोर्चाको गठन भएको छ । यो मोर्चाको गठनपछि अनेकथरी बहस चल्न थालेका छन् । यसका मुख्य योजनाकार पूर्वप्रधानमन्त्री एवं नेपाल समाजवादी पार्टीका अध्यक्ष बाबुराम भट्टराई थिए । अहिले उनै मोर्चामा अटाएका छैनन् । माओवादी अध्यक्ष पुष्पकमल दाहालले राजनीतिक यात्रामा अधिकांश समय बाबुरामको विचार र योजनाको प्रयोग गर्दै अगाडि बढे । अहिले पुनः एक पटक भट्टराईको विचारको उपयोग गरेर उनैलाई पाखा लगाए । सधैं अरूको विचारलाई अवलम्बन गर्दै अघि बढेका दाहालले अहिले पनि त्यसैलाई निरन्तरता दिए । बाबुरामको दलसँग पार्टी नै एकता गर्ने योजनाअनुरूप मंसिर ४ को संसदीय निर्वाचनमा गएका दाहालले अहिले एकताको कुरा पन्छाएका छन् भने बाबुरामलाई समाजवादी मोर्चामा समेत ठाउँ दिएनन् । समाचारमा आएका कुरालाई सत्य मान्ने हो भने बाबुरामलाई समाजवादी मोर्चामा ठाउँ नदिनुमा उपेन्द्र यादवको मुख्य भूमिका रहेको छ । यता दाहालले संसद्मा पनि एक सिट मात्र रहेका बाबुरामलाई ठाउॅ दिनुभन्दा १२ सिटका यादवलाई भित्र्याउँदा नै सत्ता टिकाउन सजिलो हुने सोचेको देखिन्छ । बाबुरामको दलको एक सिट पनि माओवादीकै चुनाव चिह्नबाट निर्वाचित भएकाले संसद्मा माओवादीले आफ्नै संख्यामा गणना गर्दै आएको छ । दाहालले आगामी दिनमा सरकारमाथि आइपर्ने अप्ठ्यारो सहज बनाउन अहिलेदेखि नै तयारी थालेको देखिन्छ । दाहालले सत्ताका लागि एउटा गठबन्धन बनाएका छन् । उनले सत्ता टिकाइराख्न भने अर्को गठबन्धन बनाएका छन् । गएको संसदीय निर्वाचनमा आफ्नो निर्वाचन क्षेत्र सुम्पेर दाहाललाई जिताउन सहयोग गरेका बाबुरामको गुन छोटो समयमा नै बिर्सेका छन् । अहिलेको अवस्थामा बाबुरामलाई नजिक राख्दा सत्ताको जोडघटाउमा असर नपर्ने निष्कर्षमा पुगेका दाहालले यादवलाई च्याप्दा फाइदा पुग्ने राम्रोसँग बुझेका छन् । अब दाहाललाई बाबुरामको आवश्यक आगामी निर्वाचनका बेला मात्र हो । आवश्यकता महसुस भयो भने त्यतिबेलासम्म उनले बाबुरामलाई मोर्चामा सामेल गराउन पनि सक्नेछन् । एमालेसँगको गठबन्धन भत्किएर कांग्रेससँगको गठबन्धन बनाउँदा दाहाल, शेरबहादुर देउवा र माधवकुमार नेपालले आलोपालो सरकारको नेतृत्व गर्ने सहमति भएको सन्दर्भ सार्वजनिक भइसकेको छ । यति त्यस्तै हो भने दाहालको भागमा दुई वर्ष मात्र सरकारको नेतृत्व गर्ने अवसर जुटेको देखिन्छ । दाहालले आफूले छोड्नुपर्ने समयमा पनि सकेसम्म सरकारमै बस्न पाइयोस् भन्ने भित्री ध्येय राखेको देखिन्छ । सत्ता जोगाउनका लागि सांसद संख्याको मुख्य भूमिका रहन्छ । सरकारमा वा पार्टीमा बसेर काम गरेर देखाउनका लागि बुद्धि र विचारको आवश्यकता पर्छ । जनु कुरा दाहालको भन्दा बाबुरामसँग बृहत् छ । त्यसैले जसको विचार छ उसैलाई बाहिर राखेर बनाएको मोर्चाको आयु लामो हुने अपेक्षा गर्ने आधार देखिँदैन । सुजन देवकोटा, पालुङ्टार४, गोरखा"
महानगरपालिकामा कानुनविद् छैनन् ?,"सधैं अव्यवस्थित र अस्तव्यस्ततामा रुमलिएको काठमाडौं महानगरले अहिलेसम्म योग्य मेयर पाउन सकेको छैन । कोही मेयर आउँछन् र जथाभावी टहरा, छाप्रा र घर निर्माण गर्न स्वीकृति दिन्छन्, अनि कोही मेयर आएर भत्काइदिन्छन् । कसैले बस्ती बसाल्छन् र कसैले बस्ती नै उठाइदिन्छन् । हुन सक्छ, कुनै बेलाको सुकुम्बासी पछि धनी पनि बन्न सक्छ, ऊ सधैंभरि सुकुम्बासी नहुन सक्छ । उसलाई विस्थापित गर्दा सिङ्गो परिवारमा तनाव पर्न सक्छ भन्ने कुरा मेयरहरूले हेक्का राखेको देखिँदैन । बाटो दोबाटोमा पसल राख्नु शोभनीय त होइन । तर विगतका मेयरहरूले लेबी लिएर पसल राख्न दिएका कारण कतिले लगानी बढाए । पछिल्ला मेयरले उठाइदिँदा उनीहरू मर्कामा परे । यी सबैलाई वैकल्पिक ठाउँ दिएको भए मानवीय दृष्टिले पनि राम्रो हुन्थ्यो । अहिले नेपालको अवस्था पूरै रेमिट्यान्सबाट चलेको र बाँकी तिनै निम्न आय भएका पसले वा व्यवसायीबाट उठेको आन्तरिक करबाट राज्य चलेको छ । ठूला घराना, शासक वा दल आदिले करै तिर्दैनन् । यतिसम्म कि महानगरले अहिलेसम्म घरबहाल सम्बन्धी नियम ल्याउन सकेको छैन । ठाउँठाउँमा सार्वजनिक शौचालय बनाउने, धारा निर्माण गर्नेजस्ता अति आवश्यक काम पनि गरेको देखिँदैन । केही ठाउँमा महानगरले बनाएका शौचालयमा अति महँगो शुल्कमा शौच गर्नुपर्ने बाध्यता छ । महानगरले आफ्नो क्षेत्रभित्र बसोबास गर्ने नागरिकहरूको तथ्याङ्कसमेत राखेको देखिँदैन । प्रत्येक जनगणनामा मलाई नै गरिब वर्गमा उल्लेख गर्यो । तर गरिबले के गर्नुपर्छ भन्नेचाहिँ आजसम्म सूचना दिएन । यस्तो खाले गणना किन आवश्यक पर्यो ? थाहा छैन । अर्को कुरा महानगरले कहिले टुकुचादेखि कहिले शैक्षिक मेलासम्म बन्द गराउँदै आएको छ । उसले गरेका कतिपय निर्णय अदालतले उल्ट्याइदिएको पनि छ । पछिल्लो समय पनि हिन्दी सिनेमा र शिक्षक हितविरुद्धको कदमलाई लिन सकिन्छ । यी सबैमा महानगरको निर्णय अदालतले उल्ट्याइदिएको घटनाबाट अनुमान गर्न सकिन्छ कि वर्तमान मेयरले कानुनविद् राखेका छैनन्, कि त कानुनविद्को सल्लाह मेयरले मान्दैनन् । कि मनोमानी चल्छन् ? बुझ्न सकिएन । अर्को कुरा नगरपालिकाले भत्काउने काम मात्र गर्यो । निर्माण गरेको चाहिँ देखिएन । तर भत्काउने संस्कृति र संस्कार बोकेका केही मान्छेले यसैलाई वाहवाही भनिरहेका छन् । भत्काउनुलाई बहादुरी मानिन्छ भने भन्नु केही छैन । अन्यथा यो परम्परा मानवीय दृष्टिले अनुचित र सभ्यतामाथिको आक्रमण हो । ज्यो रत्ननिधि रेग्मी ॅशुक्राचार्य, महाकवि देवकोटा आश्रम, भक्तपुर"
विशिष्टको सुविधा कटौती गर,"हिजो १ सय २५ जना सांसद बढी भएको आवाज उठ्थ्यो तर मुलुकमा भन्ने देशमा अहिले ६ सय ६४ सांसद छन् । तीनको तलबभत्ताबापतको मासिक खर्च कति आउँछ ? थप सेवासुविधा कति छ ? हामीले विश्लेषण गर्ने हो भने यिनिहरूलाई कहिलेसम्म पाल्न सकिन्छ ? नेताले हिजो के थियो आज के भइरहेको सोच्न सक्नुपर्छ । हिजोका राजा महाराजाले देश लुटे भन्थे । हिजोको राजा महाराजाभन्दा अहिलेको नेताको शैलीमा के फरक छ ? अहिलेका नेताले देश लुटेका छैनन् र ? देशको आर्थिक अवस्था नाजुक बन्दै गएको छ । वैदेशिक ऋणभार बढ्दै गएको छ । आम्दानीको स्रोत छैन् । अझ नेताहरू समृद्धिको कुरा गरेर थाकेका छैनन् । मैले यसो गरे उसो गरे भनेर उफ्रिरहेका छन् । सत्तामा भएकाले त रजाइँ गरे, पूर्वभइसकेपछि पनि राज्यको सम्पत्ति दोहन गरिरहेका छन् । मलाई सेवासुविधा चाहिँदैन भन्ने नेता अहिलेसम्म पाइएको छैन । निर्णय गर्ने ठाउँमा आफैं भएपछि आफूलाई फाइदा हुने निर्णय मात्र गर्छन्् । जनताको समस्याप्रति बेखबर देखिन्छन् । नेतालाई दिँदै आएको सुविधा मात्र कटौती गर्न हो भने देशको अर्थतन्त्रमा थोरै भए पनि टेवा पुग्छ । जनताले तिरेको करबाट नेता पाल्दै ठीक भएपछि विकास केले गर्नु ? संसद्मा उपराष्ट्रपतिको सेवासुविधा कटौतीको प्र्रश्न आएको छ । उपराष्ट्रपतिको मात्र होइन हरेक उच्चपदस्थ व्यक्तिको सेवासुविधामा कटौती हुनुपर्छ । जनताले सिटामोल खान नपाएका खबरहरू सार्वजनिक भइरहेका छन् । हुनेखाने उच्चपदस्थ व्यक्तिहरूलाई सेवासुविधाका कारण परेको आर्थिक भार ठूलो छ । राजनीतिज्ञलाई राज्यले हेर्नुपर्छर् नै । तर अथाह सम्पत्ति भएकाहरूलाई राज्यले सुविधा दिइरहनुपर्छ भन्ने होइन । जनताको मानो काटेर नेता पाल्न छोड्नुपर्छ । वर्तमान उपराष्ट्रपतिको मात्र होइन, पूर्वराष्ट्रपति, उपराष्ट्रपति, प्रधानमन्त्री, सभामुख, प्रधानन्यायाधीश लगायत उच्चपदस्थ व्यक्तिहरूको सेवासुविधा कटौती गर्नुपर्छ । जनता गरिब बन्दै जाने नेता धनी बन्दै जाने खेल बन्द गर्नुपर्छ । पुरुषोत्तम घिमिरे, जोरपाटी काठमाडौं"
भोगेर बुझिएको प्रजातन्त्र,"भोगेर बुझियो !खास प्रजाको हितमा गरिने शासन प्रजातन्त्र रहेछपहिलेको सुनेर अलिअलि बुझियो !आफ्नो लोक(देश)का हितमा गरिने शासनलोकतन्त्र रहेछअन्य देशको देखेर केही बुझियो !जब गर्न पाउँछन् गणगणले (सामूहिक रूपले)लुट्न पाइने शासन ! संघीयतासहितको गणतन्त्र भनेको त्यही रहेछ !आफ्नै देशको भोगेर छर्लङ्ङ बुझियो ! इन्द्रकुमार श्रेष्ठ, कमलाकुञ्ज, ओखलढुंगा"
'हार र 'अपमान लाई मस्तिष्कबाट 'डिलिट गरिदिएको छु,"संसारमा बाँच्न कठिन छ, किनकि मृत्यु साथसाथै हिँडिरहेको हुन्छ । हरेक पटक मृत्युलाई छक्याएर, त्यसबाट छलिएर वा त्यसका कारणहरूबाट जोगिएर मान्छे बाँचेको छ । एकै छिनमा मान्छे मर्न सक्छ, त्यसैले बाँच्न सावधान हुनुपर्छ । बाँच्नलाई हरदम प्रयास गर्नुपर्छ, मर्न असावधान भइदिए पुग्छ ।साधारणतया मानिसको जिन्दगी उसै सफल छ । मानव जीवन पाउनु नै सफलता हो । जीवन पाएपछि त्यो बाँच्नु सफलता हो । सम्झौं न, कोभिड१९ आयो, डेंगुको लहर चल्यो तर पनि हामी त बाँच्यौं । ती खतराबाट जोगिएकै कारण हामी बाँच्न सक्यौं । बाँचेकै कारण सबै कुरा देख्न, सुन्न र बुझ्न पाइएको छ अनि केही गर्न पनि पाइएको छ । केही भन्न पाइएको छ । अर्थात्, जसको जे उद्देश्य छ, त्यो गर्न पाइएको छ । यो संसारको हरेक जीवको पहिलो प्रयास बाँच्न खोज्नु नै हुन्छ । बाँचेपछि सचेत मानिसले देश र समाजका लागि केही गर्न खोज्छ । सचेत नहुने जीव पनि बाँच्नचाहिँ खोज्छ, त्यही हो जिजीविषा । बाँचेपछि नै मानिसलाई भइरहेको अवस्थामा चित्त बुझ्दैन, थप सुख वा प्रगति खोज्छ । यही कुराको वरिपरि नै मानिसको सफलताअसफलता निर्भर हुन्छ ।जित र हार, सफलता र असफलता मानिसका आकांक्षासँगै जोडिएर आउँछन् । मानिसका इन्द्रियहरू शिथिल भएपछि मात्रै प्राप्तिका चाहनाहरू सकिँदै जान्छन् । उसको क्षमताले केही गर्न सक्दैन । त्यसपछि नै ऊ जितको सपना देख्न छाड्छ । दुःखकष्ट आइनपरोस् भन्नेमा सीमित हुन थाल्छ । पीडा भोग्नु नपरोस्, यी आँखाले नराम्रो देख्नु नपरोस् भन्ने सोच्न थाल्छ । मानिसको आफ्नो जीवन सहज र सुखपूर्ण जसरी हुनुपर्छ, त्यसै गरी अरूका निम्ति पनि उपयोगी हुनुपर्छ । जीवनको सार्थकता र महत्त्व त्यसमै निहित हुन्छ । सामान्य मानिसले जिन्दगीको ४० प्रतिशत उमेर सक्रिय ढंगमा काम गर्न सक्छ । दैनिक आठ घण्टाको दरले काम गर्दा मानिसले १३१४ वर्ष काम गर्छ । यति समय सक्रिय रहेर काम गरेको आम्दानीबाटैले आफू र आफ्नाप्रतिको उत्तरदायित्व वहन गर्ने हो । यसरी कुनै मानिस जिम्मेवार भएर अघि बढ्न र सफल हुन सकेन भने जिन्दगीलाई जित्न बडो गाह्रो पर्छ । मानिसको जीवनमा गन्तव्यमुताबिकका जित र हार हुन्छन् । कति लामो गन्तव्य छ, कति ठूलो उद्देश्य छ र प्राप्ति केलाई मान्ने भन्ने कुराका आधारमा मानिस सफलअसफल हुन्छ । कतिपय सफलता नै घीनलाग्दा पनि हुन्छन् त कतिपय प्रशंसायोग्य र महान् । पकेटमारले कसैको खल्ती रित्याइदिन पाउँदा सफलता पाएको ठान्छ, जुन घीनलाग्दो सफलता हो । अरूलाई दुःख दिएर वा रुवाएर पाएको सफलता घीनलाग्दो हुन्छ । सफलता त यस्तो होस् जसले कसैलाई दुःख नदेओस्, नरुवाओस् । देशको बृहत्तर हितलाई गन्तव्य मानेर अघि बढ्दा मिलेको सफलताले सबैको भलो गर्छ । अरूलाई खुसी पार्दै पाएको सफलता गर्व गर्नलायक हुन्छ । जितको सवालमा पनि सन्दर्भ त्यही हो । कसैले कुनै मानिसलाई मारेर जित भएको ठान्छ भने बुझ्नुपर्छ, मारिने मानिससँग मार्ने डराएको थियो । मारिने मानिसको अस्तित्वको त्रास मेटिए पनि मार्नेको जित भएन । कसैलाई लखेट्दा पनि जित हुँदैन, अर्को प्रतिशोधको तयारी मात्र हुन्छ । भगाएर वा लखेटेर केही पनि जितिँदैन । कसैलाई मनाएर जित्नु पो वास्तविक जित हो । यसरी जितको महत्त्व त्यसको उद्देश्यमा निर्भर रहन्छ । मेरो व्यक्तिगत जीवनमा उति साह्रो हारजितको अनुभव नै गर्नुपरेको छैन । किनकि जित्दा कहिल्यै अरूलाई होचो देखिनँ । हार्नेलाई हेप्न पनि खोजिनँ । म सोच्छु मानिसका रूपमा जन्मन पाउनु नै मेरो जित हो । अनेक पटक खोलाले बगाउँदा पनि बाँचें । बाँच्नु भन्नु एउटा संयोग पनि त हो । यस्ता अनेक संयोगले बाँचेको म, त्यो पनि त मेरो सफलता नै हो । मलाई टेबलटेनिस खेल्न मन पर्छ, कहिलेकाहीँ खेल्छु । त्यो एउटा खेल हो, त्यहाँ हारजित भन्नु त्यस बखतका लागि खेलको अन्त्य हुनु हो । र, को बढी उत्कृष्ट भनेर बुझिनु हो । मेस्सी र एम्बाप्पे उस्तै खेलाडी हुन्, ती कसैले पनि हारेका छैनन् । कसैले गोल्डेन बुट पाउँछन् त कसैले कप । हारेको भए त यस्तो केही पनि हुँदैनथ्यो । हारेको भए रजत, कांस्य वा सेकेन्ड, थर्ड कोही पनि हुँदैनथ्यो । तसर्थ, जित भन्नु उत्कृष्टताको मापन मात्रै हो । हारजित केवल जुवाको खालमा हुन्छ । मैले कहिल्यै जुवा खेलिनँ, त्यसैले मैले निराशाजनक हार बेहोर्नु परेन । कहिलेकाहीँ म कसैद्वारा पछारिएँ भने, त्यो मलाई पछार्नेले खुसियाली मनाइरहेको अवस्थामै प्रत्याक्रमणको तयारी गरिरहेको हुन्छु । यो मानवीय प्रवृत्ति हो । र, म जब पछारिन्छु तत्कालै उठिहाल्छु । मलाई उठ्ने प्रेरणा दिन्छन्, महान् उद्देश्यहरूले । समृद्ध नेपाल, सुखी नेपाली योभन्दा उत्तम अर्को कुनै गन्तव्य हुनै सक्दैन । र, योभन्दा अर्को मेरो कुनै सुख पनि छैन । मानिसले आफ्नो अहंकार र तुष्टि पूरा गर्न पाउँदा सफलता मिलेको ठान्छ, तर त्यो क्षणिक हो । हाम्रो इतिहास हेर्दा पनि थाहा हुन्छ, हामी लामो समय शत्रु साध्ने काममा अल्झियौं । कुनै पनि विषय टुंगिसकेको हुन्छ, तर अर्को पक्षलाई दुःख दिएको दियै गरिएको हुन्छÙ योभन्दा खराब कुरो अर्को केही हुँदैन । यस्तो प्रवृत्तिले अन्त्यमा वंशनाश, शक्तिनाश र राज्यनाशको अवस्थामा पुर्याउँछ । जीवनमा मैले राजनीति गरेकै कारण विगतमा मेरा बुबा र आफन्तले समेत दुःख भोग्नुपरेको छ । राज्यसत्ताले मेरो रिस मेरा आफन्तमाथि पोखेको थियो । अब यस्ता कार्यलाई कसरी जित भन्नु ? कसरी सफलता भन्नु ? त्यो त सत्ताको उन्माद मात्रै थियो । स्वाभाविक रूपमा मानिसलाई प्रिय कुरा सुन्न, देख्न, सुँघ्न, स्पर्श गर्न र महसुस गर्न मन लाग्छ । तर कहिलेकाहीँ हामीले मन नपराएका मानिससँग भेट्नुपर्ने हुन सक्छ, तिनलाई हेर्न, सुन्न र देख्न पर्ने अवस्था आउन सक्छ । प्रियअप्रिय जेसुकै अवस्था अघिल्तिर आओस् मभित्र समभाव छ भन्ने कुरा हुन सक्दैन । हाम्रो शरीर नै यसरी निर्मित छ कि, कानले नराम्रो कुरा सुन्दा आँखाले आँसु बरर झारिदिन्छन् । अपमान कसैलाई पनि राम्रो लाग्दैन । कुनै गल्ती गरेका कारण अपमान भएको छ वा व्यक्तिगत तथा संकीर्ण स्वार्थपूर्तिका निम्ति गरिएको छ भन्ने कुरा छुट्याउनुपर्छ । कुनै समय म पाटनको साँघुरो गल्लीमा बस्थें, राति डेरा फर्कनुपर्थ्यो । भुस्याहा कुकुरहरूले घेर्थे । ती कुकुरहरू आफ्नो अधिकार खोसिन लागेको बुझ्थे र मलाई झम्टन्थे । तर यथार्थ त त्यो होइन । सम्पूर्ण रूपमा तिनले नबुझेरै त्यो व्यवहार गरिरहेका हुन्थे । रिस त उठ्थ्यो, तर त्यहाँ रिसाएर के काम ? हामीले आफू अपमानित भएको महसुस गर्ने र रिस पोख्ने तह पनि त बुझ्नुपर्छ । कोसित हामी रिसाउँदै छौं ?मुख्य कुरा हाम्रो गन्तव्य निश्चित हुनुपर्छ । त्यसपछि आइपर्ने अपमान वा चोटले यात्रालाई रोक्न सक्दैन । उदाहरणका लागि, म सगरमाथा आरोहण गर्न जाँदै छु भने मलाई लुक्लासम्म जहाजले लैजान्छÙ त्यसपछि उकालोओरालो त प्रशस्तै गर्नुपर्छ । उकालो सजिलो हुँदैन, थकाइ लाग्छ, पसिना आउँछ । तर म त सगरमाथा उक्लिने उद्देश्य राखेको मानिस, त्यो उकालो कसरी कठिन होला र ! मलाई थाहा छ, आनन्दसँग वा सहज ढंगमा सगरमाथा पुगिँदैनÙ थुप्रै कठिनाइको सामना गर्नुपर्छ । तर टुप्पोमा पुगेपछि यात्राका सारा कष्ट भुलिन्छ । मैले त्यसैले भनेको गन्तव्य स्पष्ट हुनुपर्छ । मेरो गन्तव्य यो देशलाई समृद्ध बनाउने हो । म काँडाघारी फाँडेर फूलबारी बनाउन चाहन्छु । काँडाले घोच्दैमा म रोकिन्नँ । मेरो गन्तव्य फूलबारी लगाउने हो भने, काँडाका सानातिना घोचाइमा म किन अपमानित भएको महसुस गर्छु र ! युद्ध जितेका सिपाहीहरूको सारा शरीर दुखेको हुन्छ, चोटपटक जताततै हुन सक्छ, तर पनि ती खुसी हुन्छन् । मेरो अवस्था ठीक त्यस्तै हो । तपाईं एउटा चकलेट पनि बिनामूल्य पाउनु हुन्न, म त देश समृद्ध र जनता सुखी बनाउने यात्रामा हिँडेको मानिस । कुनै अपेक्षा र कामनाले मात्रै यो गन्तव्यमा पुग्न सकिँदैन । त्यसका निम्ति तपस्या आवश्यक पर्छ । त्यो तपस्या गर्दा मूल्य अवश्य चुकाउनुपर्छ । हामीले पञ्चायत मात्र होइन, राजसंस्थासमेत फाल्ने क्रममा अनेक खाले मूल्य चुकाएका छौं । यो उद्देश्यप्राप्तिका क्रममा कैयौं हन्डर त खाइएकै हो । अब हन्डरका अघिल्तिर लौ न मरे निँ भन्ने हो भने त गन्तव्य कहिल्यै भेटिँदैन । निश्चित रूपमा मानिस आफ्ना काम र योगदानबापत गरिएको मानसम्मान मन पराउँछ । तर मानअपमानको पनि अवधि हुन्छ । कसैले कसैलाई सदाका निम्ति मान वा अपमान गरिरहन सक्दैन । मानसम्मानले अरूलाई पनि सोही मार्गमा हिँड्न प्रेरित गर्छ । त्यही कारण कसैलाई मानसम्मान गरिँदा सकेसम्म बढी मानिस भेला पारिन्छ । र, समाजमा उत्तम सन्देश फैलियोस् भनी बढी प्रचार पनि गरिन्छ । जीवनमा मैले अनेक पटक अपमान भोगेको छु । तर म तिनलाई मेरो मस्तिष्कमा भेला पारेर राख्दिनँ । तिनलाई बिर्सिदिन्छु । कुनै बेला पीडा दिएका कुरा पुनः सम्झिएर किन पीडित हुनु ? म आफू अपमानित भएको क्षणलाई किन साँचेर राखूँ ? अपमान पनि त पीडा नै हो । हामी हाम्रा घरका दराजमा त कमसल वा नराम्रा कुरा नराखी बहुमूल्य सामान मात्रै राख्न चाहन्छौं भने, मस्तिष्कमा अपमानको भारी किन राखिरहनु ? म त सकेसम्म सकारात्मक र राम्रा कुरा आफ्नो दिमागमा राख्छु । हार र अपमान लाई मैले आफ्नो मस्तिष्कबाट डिलिट गरिदिएको छु ।अपमान वा हारबाट सृजित पीडालाई सहन सक्ने क्षमता वा बाध्यता दुई किसिमले बुझ्नुपर्ने हुन्छ । हिरासतमा रहँदा जसरी मैले पिटाइ खाएको थिएँ, त्यो सहन सक्ने खालको थिएन । त्यो पिटाइले म मर्न सक्थें, तर मरिनँ । सहनु त्यस बखत मेरो बाध्यता बन्यो । मैले गोलघरमा बिताएका चार वर्ष सहन सक्ने अवस्थाका थिएनन् । तर मेरो सास गएन, प्राण अल्झिरह्यो । त्यो प्राण नै जाने ढंगको अवस्था थियो, त्यो अपमानभन्दा धेरै माथिल्लो श्रेणीको सजाय थियो । हामीले कतिपय अवस्थामा आफ्नो खुसीको चाबी अरूकै हातमा थमाइदिएका हुन्छौं । कुनै सिनेमा हेर्दा हामी हिरोलाई लागेको चोटपटकबाट दुख्छौंÙ वास्तवमा त्यो हिरोलाई केही पनि भएको हुँदैन, ऊ त कतै रमाएर बसिरहेको हुन्छ । हिरोले पाएको दुःखबाट हामी दुःखी बन्छौं, उसले पाएको जित वा सफलताबाट हामी खुसी हुन्छौं । मलाई कहिलेकाहीँ यस्तो पनि लाग्छ हामीले समाजलाई फिक्सनमुखी बनाइसक्यौं । यी सबै मानिसको सचेतताका परिणाम हुन् । मानअपमान वा जितहारका कुरा पनि मानव चेतनाका नतिजा हुन् । जीवनको यो उमेरसम्म आइपुग्दा जितहार, मानअपमान निकै भोगेको छु, तर दुवै खाले अवस्थामा म किञ्चित् विचलित वा उत्ताउलो बनिनँ । यसलाई आफ्नो जीवनको स्वाभाविक अवस्थाका रूपमा लिएँ । सायद यही कारण नै म आजको यो अवस्थासम्म आइपुगेको हुँ । एउटा कुराचाहिँ सधैं हेक्का राखें मैले सफलता पाउँदा प्राप्त हुने जिम्मेवारीलाई निष्ठापूर्वक निर्वाह गर्नुपर्छ । सफलता लाई असफल हुन नदिनेतर्फ मेरो ध्यान सदा केन्द्रित भइरह्यो ।"
फ्री भिसा फ्री टिकट नीतिले पार्ने फरक,"यो नीति नरहँदा के फरक पर्ला त ? फ्री भिसा फ्री टिकट नीतिले नेपाली श्रमिकहरूले वैदेशिक रोजगारीमा जाँदा तिर्नुपर्ने शुल्क घटाउन नसकेको त प्रस्ट नै भइसक्यो र एउटा अर्थहीनजस्तो लाग्ने नीति रहनुनरहनुले के नै अर्थ राख्ला र जस्तो देखिन्छ, तर पनि यसबारे स्पष्ट हुनका लागि यो नीति नरहँदा वैदेशिक रोजगारीका मुख्य सरोकारवालाहरू श्रमिक, म्यानपावर कम्पनी र नेपाल सरकार लाई कस्तो फाइदाबेफाइदा हुन सक्छ भनेर विश्लेषण गर्नु आवश्यक छ । फ्री भिसा फ्री टिकटको विकल्पका रूपमा सरकार र म्यानपावर कम्पनीहरूले अघि सारेका श्रमिकको एक महिनाको पारिश्रमिक बराबरको सेवाशुल्कको अवधारणालाई पनि सँगै राखेर हेर्नु उपयुक्त हुन्छ ।श्रमिक ः अबको मुख्य चिन्ता भनेको यो नीति हटेपछि नेपाली श्रमिकले तिर्नुपर्ने शुल्क अझै धेरै बढ्ने पो हो कि भन्ने हो । कामदार भर्नाशुल्कमा नेपालको भन्दा फरक नीति भएका दक्षिण एसियाली देशहरूसँगै तुलना गरेर हेर्दा फ्री भिसा फ्री टिकट खारेजीसँगै भर्ना शुल्क अझै बढ्ने प्रबल सम्भावना देखिन्छ । भारतका कामदारहरूले खाडी र मलेसिया जान औसतमा नेपाली रुपैयाँ २ लाखभन्दा बढी तिर्छन् भने, पाकिस्तान र बंगलादेशका कामदारहरूले नेपाली रुपैयाँ ४ लाखजति तिर्नुपर्छ । यो नीतिको विकल्पका रूपमा अघि सारिएको एक महिनाको पारिश्रमिक बराबरको सेवाशुल्क वास्तवमै कार्यान्वयन हुने हो भने त्यो हाल तिर्नुपर्ने वास्तविक शुल्कभन्दा निकै कम (एकचौथाइ जस्तै) हुने हुँदा यसले नेपाली श्रमिकहरूलाई राहत नै हुन्थ्यो । तर हालसम्मको अवस्थाको विश्लेषण गर्दा, नयाँ विकल्पका रूपमा अघि सारिएको नीति नेपाली श्रमिकहरूको भर्ना शुल्क घटाउनेभन्दा भिन्न उद्देश्यबाट निर्देशित देखिन्छ । तसर्थ हालको अवस्थामा, नेपालले फ्री भिसा फ्री टिकट नीति त्यागे श्रमिकहरूलाई झनै ठूलो बेफाइदा हुने देखिन्छ । त्यस्तै, यो नीति हट्दा नेपालले आत्मसात् गरेको कामदार भर्नाको सम्पूर्ण खर्च रोजगारदाताले बेहोर्नुपर्ने मुद्दा नै ओझेलमा पर्ने र कालान्तरमा श्रमिकले भर्नाशुल्कबापत अझ ठूलो रकम बुझाउनुपर्ने हुन सक्छ ।म्यानपावर कम्पनी ः यो नीतिको खारेजीले सबैभन्दा बढी फाइदा नेपाली म्यानपावर कम्पनीलाई नै हुने देखिन्छ । नेपाली म्यानपावर कम्पनीहरूले लामो समयदेखि यो नीति खारेजीका लागि आवाज उठाउँदै आएको सर्वविदितै छ । म्यानपावर कम्पनीहरू यसको ठाउँमा एक महिनाको पारिश्रमिक बराबरको सेवाशुल्क उठाउन दिइनुपर्छ भन्दै लबिइङ गर्दै आएका छन् । उनीहरूको भनाइ छ धेरैजसो रोजगारदाताले सेवाशुल्कबापतको रकम दिँदैनन्, कतिले हवाई टिकट पनि दिँदैनन्, अनि लेबर डिमान्ड ल्याउँदा रोजगारदातालाई वा बिचौलियालाई अनधिकृत रूपमा रकम बुझाउनुपर्नेजस्ता अदृश्य खर्चहरू छन्, जसले गर्दा फ्री भिसा फ्री टिकटको नीति व्यावहारिक छैन । तर नमिल्दो लाग्ने के हो भने, जब केही अपवादबाहेकका म्यानपावर कम्पनीहरूले चर्को शुल्क लिइरहेका छन् र उक्त रकम नेपाली श्रमिकहरूको ६ देखि १० महिनाको पारिश्रमिकजति छ भने उनीहरू किन एक महिनाको तलब बराबरको सेवाशुल्क लिन लबिइङ गरिरहेका छन् ? उनीहरू किन अहिले नै एक महिनाको तलब बराबरको रकम (तथापि उक्त रकम लिनु पनि हाल गैरकानुनी नै हुन्छ) मात्र कामदारहरूबाट लिँदैनन् र त्योभन्दा कैयौं गुणा बढी असुल्छन् ? के उनीहरूलाई एक महिनाको तलब बराबरको रकम उठाउन दिइयो भने साँच्चै इमानादारीपूर्वक काम गर्लान् त ? यसबारे आएको एउटा स्पष्टीकरण के हो भने, यदि उनीहरूलाई कानुनी रूपमै सञ्चालन हुन सक्ने गरी नीतिनियम परिमार्जन गरियो भने सबै नभए पनि अधिकांशले चाहिँ कानुनको पालना गर्न थाल्नेछन् र यसले अधिकांश श्रमिकलाई फाइदा पुर्याउनेछ । तर नेपालमा भएको श्रमिक शोषणको इतिहास हेर्दा यो भनाइमा विश्वस्त हुने ठाउँ छैन । प्रभावकारी नियमन नहुँदाको हालको अवस्था र यसमा तत्काल सुधार आउने सम्भावना नरहेकाले आगामी दिनमा अधिकांश म्यानपावर कम्पनीले कामदारसँग तोकिएको भन्दा बढी शुल्क नलेलान् भनी ढुक्क पर्ने ठाउँ छैन ।एक महिनाको तलब बराबरको सेवाशुल्कको प्रावधानको मुख्य लक्ष्य म्यानपावर कम्पनीहरूले श्रमिकहरूबाट अनधिकृत रूपमा चर्को शुल्क लिएर कमाएको अवैध सम्पत्तिको व्यवस्थापन होजस्तो देखिन्छ । सेवाशुल्क श्रमिकको एक महिनाको पारिश्रमिक मात्रै बनाउँदा पनि म्यानपावर कम्पनीहरूको वैध आम्दानीमा कम्तीमा तीनचार गुणाले वृद्धि हुन्छ र यो प्राबधानले उनीहरूको कमाइ को ठूलो हिस्सालाई वैध बनाउने बाटो खुल्छ । सरकारले आर्थिक विधेयक२०८० मार्फत म्यानपावर कम्पनीलाई हालसम्म गैरकानुनी रूपमा आर्जन गरेको आम्दानीलाई कर तिरेर वैध बनाउन दिने गरी प्रावधान ल्याउनुले पनि सो कुरालाई थप पुष्टि गर्छ ।नेपाल सरकार ः यो नीति हुँदा वा नहुँदा श्रम, रोजगार तथा सामाजिक सुरक्षा मन्त्रालयलाई र समग्रमा नेपाल सरकारलाई कस्तो फाइदाबेफाइदा हुन्छ भन्ने पक्ष सरकार आखिर यो नीति किन परिमार्जन गर्न चाहन्छ भन्ने कुरासँग जोडिएको छ । सरकार शून्य (वा अति न्यून) लागतको वैदेशिक रोजगारीमा विश्वास गर्छ भने, किन यो नीतिलाई प्रभावकारी बनाउनका लागी आवश्यक कदम चाल्नुको सट्टा उल्टो दिशामा जान चाहन्छ ? यो नीतिको परिमार्जन वा खारेजीमा जानु अलोकप्रिय हुने हुँदाहुँदै पनि किन मन्त्रालय यसको परिमार्जनमा हिचकिचाएको छैन ? यी प्रश्न आफैंमा अर्थपूर्ण छन् । पहिलेका राजनीतिक नेतृत्वहरूले पनि यो नीतिलाई खारेज गर्ने प्रयास नगरेका भने होइनन्, तर त्यसो गर्दा आफ्नो दललाई पर्न जाने राजनस्तिक क्षति आकलन गरेर उनीहरू हच्किएका हुन् । तर, तत्काल निर्वाचनका लागि जनतासामु जानुपर्ने नभएकाले यस्ता कदमहरूलाई कसरी लिइएला भनेर अहिलेका सत्तारूढ दल तथा राजनीतिक नेतृत्वले खासै वास्ता नगरेको हुन सक्छ ।एक महिनाको पारिश्रमिक बराबरको सेवाशुल्क तोक्दा सरकारलाई हुने (वा सरकारले देखाउने) एक मात्र प्रत्यक्ष फाइदा भनेको सेवाशुल्कमा कानुनी रूपमा वृद्धि हुँदा म्यानपावर कम्पनीको वैध आम्दानी बढ्नु र यसबाट सरकारले पाउने करसमेत वृद्धि हुनु हो । तर, अलिकति कर वृद्धिका लागि नै यस्तो अलोकप्रिय सुनिने काम सरकारले गर्न लागेको होला भनेर पत्याउन सकिँदैन । गहिरिएर हेर्दा, यसको मुख्य कारण म्यानपावर कम्पनीहरूलाई खुसी पार्नु नै हो । पछिल्लो कदमले सरकार श्रम आप्रवासनका अनियमिततालाई रोक्नभन्दा पनि अवैध धनलाई वैधता दिलाउन इच्छुक रहेको सन्देश दिन्छ । फ्री भिसा फ्री टिकट नीति त्याग्दा नेपाललाई केही बेफाइदा हुने स्पष्टै छ । जस्तो, नेपालले गन्तव्य मुलुकहरूसँग उठाउने कामदार भर्नाशुल्क सम्बन्धी मुद्दाहरू कमजोर हुने र निःशुल्क भर्नाका लागि आवाज उठाउने नैतिक आधार गुम्नेछ । निःशुल्क भर्ना सम्बन्धमा गन्तव्य मुलुकको प्रतिबद्धता हराउँदै जाने अनि नेपालले भविष्यमा गर्ने श्रम सम्झौता तथा समझदारीपत्रमा उल्लेख गरिने सर्तहरूमा कामदार भर्नाशुल्क सम्बन्धी प्रावधानहरू कमजोर हुन सक्ने सम्भावना समेत छँदै छ । र यसले गर्दा कामदारले अझ बढी शुल्क तिनुपर्ने अवस्था आउन सक्छ । कामदार भर्नाको वास्तविक शुल्क हटाउन वा घटाउन के गर्नुपर्ला ? फ्री भिसा फ्री टिकट नीति नेपालले अपनाएका राम्रा तर लागू हुन नसकेका नीतिहरूमध्ये पर्छ । खासै प्रभावकारी रूपमा लागू हुन नसकेको भए पनि यो नीति नेपालले त्यागे कामदारहरूलाई अझ मार पर्छ । कामदार भर्नाको सम्पूर्ण खर्च रोजगारदाताले बेहोर्नुपर्ने सामान्य सिद्धान्तलाई आत्मसात् गर्ने हो भने फ्री भिसा फ्री टिकट नीति लागू हुन नसक्नुका कारणहरू खोज्दै यसलाई कार्यान्वयन गराउन योजनाबद्ध रूपमा काम गर्नु आवश्यक छ । नेपाल सरकारको इमानदारीको कमीले नै यो लागू हुन नसकेको हो कि कामदार भर्नाका कतिपय कुरा नेपालको क्षमता अनि अधिकार क्षेत्रभन्दा बाहिरका भएकाले लागू गर्न सकेन भन्नेमा पनि स्पष्टता आउनुपर्छ । लेबर डिमान्ड ल्याउने प्रक्रियामा रोजगारदाता वा बिचौलियालाई अनधिकृत रूपमा रकम बुझाउनुपर्छ वा कामदार भर्नाको सम्पूर्ण खर्च रोजगारदाताहरूले बेहोर्दैनन् भने त्यसलाई नियन्त्रण गर्ने जिम्मा गन्तव्य मुलुकले लिनुपर्छ । श्रमिक लैजाने मुलुक र रोजगारदाता कम्पनीहरूले कामदार भर्ना प्रक्रियामा भएको ठगीलाई बेवास्ता गर्न पाउँदैनन् । अनियमितता रोक्नका लागि चाहिने साधनस्रोतहरू पनि नेपालजस्ता कामदार पठाउने देशहरूसँग भन्दा गन्तव्य मुलुकसँग धेरै हुन्छन् । आखिर, अन्य देशका श्रमिकको श्रमबाट धेरैभन्दा धेरै फाइदा लिने त गन्तव्य मुलुक र रोजगारदाता कम्पनीहरू नै हुन् । नेपाली कामदारको दक्षिण कोरिया जाँदाको अनुभवले पनि खाडी मुलुकहरूले चाहे द्विपक्षीय श्रम सम्झौता वा समझदारी मुताबिक कामदारहरू लैजान सक्छन् भन्ने देखाउँछ । कोरिया जाँदा ठगीमा र तोकिएको भन्दा चर्को शुल्क तिर्नबाट जोगिनुमा कामदार पठाउने नेपालको नीतिनियमको भन्दा कोरियाको भूमिका ठूलो छ । आप्रवासी कामदारहरूको हकहितका लागि काम गर्ने अन्तर्राष्ट्रिय संघसंस्था तथा सहयोग निकायहरूले पनि आफ्नो ध्यान श्रमिक पठाउने देशहरूमा मात्र सीमित नगरी श्रमिक लैजाने मुलुकतर्फ पनि मोड्नु आवश्यक छ । गन्तव्य मुलुकको सक्रिय सहभागिताबिना भर्नाशुल्क घट्ने देखिँदैन ।नेपालले पनि कामदार भर्ना प्रक्रियाका आफ्ना दायित्वहरू निर्वाह गर्दै गन्तव्य मुलुकहरूलाई द्विपक्षीय सम्झौता तथा समझदारी अनुसारका प्रावधानहरू लागू गराउन दबाब दिइरहनुपर्छ । त्यस्तै, गन्तव्य मुलुकहरूसँग गरिने श्रम सम्झौता तथा समझदारीपत्रमै त्यहाँ उल्लिखित सर्तहरू कसरी लागू गर्ने भन्ने प्रावधान पनि हुनुपर्छ । उल्लिखित सर्तहरू कार्यान्वयनको नियमनका लागि प्रभावकारी संयन्त्र बनाउनु पनि उत्तिकै जरुरी छ ।त्रिभुवन विश्वविद्यालयमा समाजशास्त्रका उपप्राध्यापक खरेल श्रम आप्रवासनबारे अध्ययनअनुसन्धान गर्छन् ।"
बचतकर्ताका नाममा एक करोड हिनामिना,"कञ्चनपुर (कास) यहाँको एक लघुवित्तले एउटै व्यक्तिका नाममा ३५ लाखसम्म ऋण दिएको छ । त्यो पनि जसको नाममा ऋण छ, उसलाई होइन । लघुवित्तकै कर्मचारीले किर्ते कागजात गरी हिनामिना गरेका हुन् । यति मात्रै होइन एक पटक ऋण लिएर चुक्ता गरिसकेको भए पनि फेरि त्यही व्यक्तिका नाममा पटकपटक ऋण निकालिएको छ । नवलपरासीको गैंडाकोटमा केन्द्रीय कार्यालय रहेको इन्फिनिटी लघुवित्त वित्तीय संस्थाका तत्कालीन शाखा प्रमुखसहित ५ जना कर्मचारीले बचतकर्ताको नाममा विभिन्न शीर्षकमा ऋण निकालेर हिनामिना गरेको प्रहरी अनुसन्धानमा खुलेको हो । तत्कालीन शाखा प्रमुख भीमदत्त१४ बनकट्टीका दीर्घराज जोशीसहित ५ जनामाथि प्रहरीले अनुसन्धान गरिरहेको छ । जिल्ला प्रहरी कञ्चनपुरका प्रहरी निरीक्षक हर्षबहादुर चन्दका अनुसार सुरुमा ७२ लाख हिनामिना भएकाले छानबिन गरिदिन लघुवित्तबाटै जाहेरी आएको थियो । अनुसन्धान सुरु गरेपछि १ करोड १८ लाख रुपैयाँ हिनामिना भएको देखिएको छ । लघुवित्तको शाखा प्रमुख नीलकण्ठ घिमिरेले अघिल्ला प्रमुखसहितका कर्मचारीले रकम हिनामिना गरेको शंका भएको भन्दै गत वैशाख २९ मा जिल्ला प्रहरीमा जाहेरी दिएका थिए । प्रहरीले सुरुमा जेठ १ मा तत्कालीन शाखा प्रमुख जोशी, लेखा अधिकृत भागरथी कुँवर र बचतकर्ता शारदा थापालाई पक्राउ गरेको थियो । अनुसन्धानमा थप दुई जनाको पनि संलग्नता देखिएपछि फिल्ड कर्मचारी सरस्वती भट्ट र आरती पुनलाई समेत पक्राउ गरेको छ । भट्टलाई जेठ ९ मा र पुनलाई जेठ ८ मा पक्राउ गरिएको प्रहरीले जनाएको छ । संस्थाकी सदस्य कौशल्या थापा भने हालसम्म फरार छिन् । बचतकर्ताले एक लाख ऋण निकाल्दा कर्मचारीले ८१० लाखसम्म हिनामिना गरेको देखिन्छ, प्रहरी निरीक्षक चन्दले भने, ऋण निकालेका व्यक्तिका नाममा पटकपटक ऋण निकालेर तिर्नै नसक्ने बनाएका छन् । पाँचै जनाले हालसम्म ४७ जनाका नाममा ऋण लिएका छन् ।"
बिजुली बेच्ने नेपालको फाइल भारतले बंगलादेश पठायो,"२०० मेगावाट बिजुली बिक्री प्रस्ताव यसैबीच प्राधिकरणले भारतमा मध्यमकालीन विद्युत् व्यापारका लागि २ सय मेगावाट बिजुली बिक्रीको प्रस्ताव पठाएको छ । ५ आयोजनाबाट उत्पादन हुने २०० मेगावाट बिजुली बिक्रीका लागि नेपालले आयोजनाको नाम पठाएको हो । प्रधानमन्त्री पुष्पकमल दाहालको भारत भ्रमणअघि नेपाल विद्युत् प्राधिकरण र एनटीपीसी विद्युत् व्यापार निगम (एनभीभीएन) बीच पाँचवर्षे विद्युत् व्यापार सम्झौता भएको थियो । सोही आधारमा प्राधिकरणले बिजुली बिक्री प्रस्ताव पठाएको हो । सम्झौताअनुसार नेपालले वर्षायाममा ५ वर्षसम्म २०० मेगावाट बिजुली बेच्न पाउनेछ । वर्षायाममा प्रतियुनिट ८ रुपैयाँ ४० पैसा (५२५ पैसा भारु) मा बिक्री गर्ने सम्झौता भएको प्राधिकरणका विद्युत् व्यापार विभाग निर्देशक प्रबल अधिकारीले जानकारी दिए । अहिले प्राधिकरणले निजी जलविद्युत् प्रवर्द्धकसँग वर्षायाममा ४ रुपैयाँ ८० पैसामा किन्ने गरेको छ । प्राधिकरणले मध्यमकालीन सम्झौताका लागि ३ प्रतिशत प्रसारण लाइन चार्ज कटाएर प्रस्ताव पठाएको हो । साहस ऊर्जाले निर्माण गरेको ८३४२ मेगावाट क्षमताको सोलु खोला (दूधकोशी) आयोजना, सुपर मादी हाइड्रोपावरले निर्माण गरेको ४२६८ मेगावाट क्षमताको सुपरमादी जलविद्युत् आयोजना, बलेफी हाइड्रोपावरले निर्माण गरेको ३४९२ मेगावाट क्षमताको माथिल्लो बलेफी ए जलविद्युत् आयोजना, हिमालयन पावर पार्टनरले निर्माण गरेको २६१९ मेगावाट क्षमताको दोर्दी खोला जलविद्युत् आयोजना र शिवश्री हाइड्रोपावरले निर्माण गरेको १२७९ मेगावाट क्षमताको माथिल्लो चाकु ए जलविद्युत् आयोजनाको नाम प्राधिकरणले पठाएको हो । यो प्राधिकरणले हाल भारतीय बजारमा बिक्री गरिरहेको ४५२ मेगावाटबाहेकको छुट्टै सम्झौता हो । प्राधिकरणले अहिले भारतीय ऊर्जा बजार (आईईएक्स) मा डे अहेड मार्केटमा १० आयोजनाको ४५२ मेगावाट बिजुली बिक्री गरिरहेको छ । मध्यमकालीन सम्झौता स्वीकृति पाएका आयोजनाले ५ वर्षसम्म निर्बाध बिजुली बिक्री गर्न पाउनेछन् । आईईएक्समा बिजुली बिक्री अनुमतिका लागि पठाएका १८ आयोजनामा भने भारतले अहिलेसम्म स्वीकृति दिएको छैन । प्राधिकरणले ३ प्रतिशत चुहावट कटाएर १८ जलविद्युत् आयोजनाको १०१० मेगावाट बिजुली बिक्रीको अनुमतिका लागि भारतमा पठाएको लामो समय भए पनि हालसम्म अनुमति नदिएको निर्देशक अधिकारीले जानकारी दिए । प्राधिकरणले बनाएको २९१ मेगावाटको चमेलिया र भोटेकोशी पावर कम्पनीले निर्माण गरेको ४३६५ मेगावाट क्षमताको माथिल्लो भोटेकोशी आयोजनाबाट उत्पादित बिजुली निर्यात अनुमतिका लागि ०७८ भदौ ४ मा पत्र भारत पठाइएको थियो । प्राधिकरणको सहायक कम्पनीले निर्माण गरेको ४४२३२ क्षमताको माथिल्लो तामाकोशीको उत्पादन निर्यातका लागि पनि ०७८ पुस २९ मा पत्र पठाइएको थियो । तर भारतले अनुमति नदिएपछि प्रधानमन्त्री दाहालले आफ्नो भारत भ्रमणमा आयोजनाको बिजुली किन्न आग्रह पनि गरेका थिए । तर यसमा अझै ठोस प्रगति देखिएको छैन । स्वदेशी लगानीमा निर्मित तामाकोशीमा भारतले चिनियाँ ठेकेदारले सिभिलतर्फको काम गरेको भन्दै अनुमति नदिएको प्राधिकरणको अनुमान छ ।०७९ जेठ २४ मा २३४७४ मेगावाट क्षमताको लिखु खोला ए, ०७९ साउनमा ४०७४ मेगावाट क्षमताको मिस्त्री खोला, ९७ मेगावाट क्षमताको तल्लो मोदी१, २१३४ मेगावाट क्षमताको माई खोलाको बिजुली बिक्रीका लागि भारतलाई पत्र पठाइएको थियो । १४४५ मेगावाट क्षमताको हेवा खोला ए, २१४३ मेगावाट क्षमताको तल्लो हेवा खोला र ३४९२ मेगावाट क्षमताको माथिल्लो बलेफी ए आयोजनाको बिजुली निर्यात अनुमति दिन ०७९ भदौमा आग्रह गर्दै भारतलाई पत्र पठाइएको थियो ।२४२५ मेगावाट क्षमताको माथिल्लो दोर्दी ए, २७२५७ मेगावाटको तल्लो लिखु, २६१९ मेगावाट क्षमताको दोर्दी खोला र ८३४२ मेगावाट क्षमताको सोलु खोला आयोजनाको बिजुली निर्यात गर्न ०७९ चैतमा अनुमति माग्दै पत्राचार गरिएको थियो । यसैगरी २१५३४ मेगावाट क्षमताको माथिल्लो चाकु ए, ४२६८ मेगावाट क्षमताको सुपर मादी, ५२३८ मेगावाट क्षमताको सुपर दोर्दी ख र ५०८९ मेगावाट क्षमताको लिखु२ आयोजनाको बिजुली पनि निर्यातका लागि ०८० वैशाखमा भारतलाई पत्र पठाइएको हो । प्राधिकरणले पठाएका आयोजना डे अहेड र मिड टर्म दुवैका लागि पठाएको छ । अहिले राष्ट्रिय प्रसारण लाइनको जडित क्षमता २७ सयको हाराहारीमा पुगेको छ । वर्षायाम सुरु भएसँगै उत्पादन क्षमता पनि २ हजार मेगावाटभन्दा माथि पुगेको प्राधिकरणले जनाएको छ ।"
नेपालमा डिजिटल करेन्सी अध्ययनकै क्रममा,"प्रक्रियागत फ्रेमवर्क बनाउन इकाई गठन गरेका हौं । राष्ट्र बैंकले नियमनकारी, प्राविधिक, कानुनी अवधारणा प्रस्ट हुनुपर्ने विषयहरूमा सरोकारवाला अन्य निकायहरूसँग पनि परामर्श गर्दै आएको उनको दाबी छ । आईएमएफजस्ता संस्थाले विकास गरेका प्लाटफर्म सुरक्षाका दृष्टिले भरपर्दा हुनुका साथै तिनले प्रदान गर्ने सेवाको लागत तुलनात्मक रूपमा कम हुने पौडेलको भनाइ छ । उनीहरूले आफ्ना सदस्य राष्ट्रको भावनालाई दृष्टिगत गरेर प्रणाली बनाएका हुन्छन्, पौडेलले भने, उनीहरूले आवश्यकताअनुसार यससम्बन्धी तालिम पनि बेलाबेला दिइरहेका हुन्छन् । यसले प्रणाली मजबुत र प्रभावकारी बनाउन मद्दत गर्छ । उनका अनुसार यस्ता ठूला संस्थाले बनाएका प्लाटफर्म वा प्रविधि किन्न ग्लोबल टेन्डरसमेत गरिरहनु पर्दैन । सन् २०२० मै सीबीडीसीबारे पहल थालेको भारतले सन् २०२२ को नोभेम्बरमा ९ वटा राष्ट्रिय बैंकहरूसँगको सहकार्यमा यससम्बन्धी पाइलट परीक्षण सुरु गरेको थियो । गत मार्चमा भारतीय रिजर्भ बैंकले जुलाईसम्ममा ५ लाख प्रयोगकर्तामाझ पुर्याउने बताए पनि आन्तरिक रूपमा भने १० लाख प्रयोगकर्ताको लक्ष्य राखेको भारतीय सञ्चारमाध्यमले उल्लेख गरेका छन् । आरबीआईले खुद्रा र थोक दुवै प्रयोजनमा सीबीडीसीको प्रयोग स्विकारेको छ । मार्चमा सम्पन्न ग्रुप अप ट्वान्टी देशहरूको भेलामा भारतको डिजिटल रूपी निकै चर्चाको विषय बनेको थियो ।सन् २०२० मा सीबीडीसीको पाइलट परीक्षण गर्ने विश्वकै पहिलो प्रमुख अर्थतन्त्र, चीनमा हाल करिब २६ करोडले पिपल्स बैंक अफ चाइनाले बनाएको डिजिटल युआन ईसीएनवाई प्रयोग गर्ने बताइन्छ । पिपल्स बैंक अफ चाइनाले डिजिटल युआनसम्बन्धी अध्ययन सन् २०१४ मै थालेको थियो । मोबाइल वालेट, क्यूआर कोड र स्मार्ट कार्डहरूमार्फत पनि ईसीएनवाई प्रयोग गरी कारोबार गर्न सकिन्छ ।"
मनपरी खर्चले बढायो बेरुजु,"(काठमाडौं) जथाभावी खर्च गर्ने प्रवृत्तिका कारण बर्सेनि बेरुजु बढिरहेको सरोकारवाला निकायहरूले औंल्याएका छन् । अहिले तीन तहको सरकारमध्ये सबैभन्दा बढी बेरुजु स्थानीय तहमा देखिएको उनीहरूको भनाइ छ । यसलाई कम गराउनेतर्फ राज्यका निकाय गम्भीर भएर लाग्नुपर्नेमा उनीहरूको जोड छ । राष्ट्रिय सभाअन्तर्गत राष्ट्रिय सरोकार तथा समन्वय समितिले महालेखा परीक्षक कार्यालयसँग सार्वजनिक निकायको लेखा परीक्षणबारे सोमबार आयोजना गरेको छलफलमा सहभागी सबैजसो सांसदले कर्मचारीकै कारण बेरुजु बढेको दाबी गरे । स्थानीय तहमा काम गर्ने कर्मचारी पुराना अनि जनप्रतिनिधि नयाँ रहेको र तिनले विकासे समितिसँग कमिसनसमेत माग्ने गरेकाले पनि बेरुजु देखिने गरेको सांसद सोनाम गेल्जेन शेर्पाको भनाइ छ । स्थानीय तहमा जबसम्म कार्यकारिणीलाई जवाफदेही बनाइन्न, तबसम्म बेरुजु बढिरहने उनले बताए । काम सुस्त, कागजदुरुस्त बनाउने गरिएको छ, उनले भने, काम गुणस्तरीय नभए पनि कागज दुरुस्त बनाएर लेखा परीक्षण गर्ने गरिएको छ । असार मसान्तभित्र रहलपहल पैसालाई स्थानान्तरण गरेर बेरुजु फर्स्योट गर्ने परम्परा निवारण गर्ने विषयमा राज्यको ध्यान जानुपर्ने सांसद दीपा गुरुङले जनाइन् । स्थानीय तहमा धेरै बेरुजु छ, जानेरनजानेर वा खाएरनखाएर कसरी हो भन्न सकिन्न, उनले भनिन्, त्यसैले बेरुजु कसरी कम गर्ने भन्नेतर्फ सबैको ध्यान जान जरुरी छ । प्रत्येक वर्ष ठूलो रकम बेरुजु देखिने गरेको सांसद भगवती न्यौपानेले बताइन् । बेरुजु धेरै निस्किने कारणमध्ये झन्झटिलो कानुनी व्यवस्थालाई पनि दोष देखाइएको छ, उनले भनिन्, कानुनमा के कुरा व्यवस्था गर्दा यसलाई सहज बनाउन सकिन्छ ? स्थानीय तहमा कार्यक्रम गरेको तीनचार वर्षमा पनि बेरुजु देखिने सांसद विमला घिमिरेको भनाइ छ । महालेखा परीक्षकको कार्यालयले सार्वजनिक गरेको ६० औं वार्षिक प्रतिवेदनअनुसार आर्थिक वर्ष ०७८७९ मा सरकारी निकाय (संघ, प्रदेश र स्थानीय तहसहित) मा १ खर्ब १९ अर्ब रुपैयाँ बेरुजु भएको छ । ०७७७८ मा बेरुजु १ खर्ब १५ अर्ब ५ करोड ५० लाख रुपैयाँ थियो । आर्थिक वर्ष ०७७७८ मा कुल बेरुजु ८ खर्ब २९ अर्ब रुपैयाँ रहेकामा पछिल्लो वर्ष करिब १६ प्रतिशतले वृद्धि भएको हो । कुल बेरुजुमध्ये ५ खर्ब ८७ अर्ब ३३ करोड ९४ लाख रुपैयाँ अद्यावधिक गर्नुपर्ने र ३ खर्ब ७२ अर्ब ४५ करोड १३ लाख रुपैयाँ कारबाही गरी तत्काल टुंगो लगाउनुपर्ने खालको हो ।सबैभन्दा बढी समस्या स्थानीय तहमा रहेको सांसद इन्दु कडरिया बताउँछिन् । स्थानीय तहमा पहिला खर्च गर्न सुरु हुन्छ, त्यसको ६ महिनापछि बल्ल त्यसबारे बैठक आयोजना गरिन्छ, उनले भनिन्, बैठक बसेर योजना बनाइसकेपछि मात्र खर्च गर्न सुरु गर्दा राम्रो हुने हो,तर पहिला खर्च गर्ने प्रवृत्तिले पनि बढी बेरुजु देखिएको हुन सक्छ । असारमा धेरै ठूलो रकमान्तर हुने गरेकाले त्यसको फर्स्योटमा समस्या हुने गरेको सांसद कुमार दसौदीको भनाइ छ । असारमै रकमान्तर गरी यही महिनामा खर्च गरेर त्यस्ता शीर्षकका बजेट कसरी फर्स्योट गरिन्छ ? उनले प्रश्न गरिन्, त्यही महिनाभित्र रकमान्तर हुन्छ, त्यही महिनाभित्र खर्च हुन्छ, त्यही महिनाभित्र फर्स्योट हुन्छ, कसरी ? बेरुजु बढाउने को हो भनेर सबै जना प्रस्ट हुनुपर्ने सांसद राजेन्द्रलक्ष्मी गैरेले बताइन् । कतिपय स्थानीय तहमा डोजर पनि आफ्नै, ठेकेदार आफ्नै हुने भएकाले कागजपत्र मिलाउन सजिलो छ, उनले भनिन्, यसले पनि बेरुजु बढाएको छ । कर्मचारीको सरुवा बढुवाका कारण पनि बेरुजु बढेको गुनासो सुनिने गरेको राष्ट्रिय सरोकार तथा समन्वय समिति सभापति दिलकुमारी रावल थापा (पार्वती) को भनाइ छ । सरकारी कार्यालयमा एउटा कर्मचारीले एउटा जिम्मा लिइरहेको हुन्छ, तर छिट्छिटो सरुवा हुने प्रणालीले गर्दा समस्या हुने गरेको छ, उनले भनिन्, पेस्की रकम लैजाने र त्यसको फर्स्योट नहुँदा पनि बेरुजु हुने गरेको छ ।लेखा परीक्षणले गर्दा विकास निर्माणमा ढिलासुस्ती भएर काम भएन भन्ने आरोप लाग्ने गरेको महालेखा परीक्षकको कार्यालयका कार्यवाहक महालेखा परीक्षक राममाया कुँवरले बताइन् । यो कुरा केही जायज छ, उनल् ेभनिन्, तर जहाँ अनियमितता भएको छ, जुन कुरा ट्र्याकबाहिर गएको छ, लेखा परीक्षणमा कमीकमजोरी औंल्याउने गरिएको छ । स्थानीय तहमा काम गर्ने जिम्मेवार व्यक्तिबाट सुरुमा ऐन कानुन नबुझेका कारण समस्या आएको उनले जनाइन् । त्यसपछि ऐन कानुन बुझे पनि बेरुजु आउने नै गरेको छ, उनले भनिन् । बेरुजु फर्स्योट नगर्नेलाई कारबाही गर्ने अधिकार आफूहरूसँग नभएको उपमहालेखा परीक्षक बिन्दु विष्टले जनाइन् । हामीले यहाँ गल्ती छ भनेर औंल्याउने मात्र हो, उनले भनिन्, तर कारबाही गर्ने अधिकार छैन । सबैभन्दा ध्यान स्थानीय तहहरूमै रहेको उनको भनाइ छ । संघीय कार्यालयहरूको कामकारबाही कम हुँदै गएकाले प्रदेश र स्थानीय तहमा खर्च बढाउँदै लगिएको छ, त्यहाँ आर्थिक अनुशासन हुनुपर्छ, उनले भनिन्, त्यहाँका जनप्रतिनिधि र कर्मचारी पनि बेरुजुका विषयमा सचेत हुनुपर्छ ।"
अर्थ संक्षेप,"टीभीएसको सडक कर छुट अफरकाठमाडौं (कास) दुईपांग्रे सवारीसाधन कम्पनी टीभीएसले नयाँ खरिदकर्तालाई लक्ष्य गर्दै नयाँ सफर बिना कर अफर योजना ल्याएको छ । यस अफरअन्तर्गत हरेक मोटरसाइकल र स्कुटर किन्दा खरिद वर्ष र अर्को वर्षको सडक कर टीभीएसले नै बेहोर्नेछ । यो अफर देशभित्रका सबै ठाउँमा लागू भइसकेको टीभीएसको आधिकारिक विक्रेता जगदम्बा मोटर्सले जनाएको छ । ग्राहकलाई दुई वर्षको कर तिर्नुपर्ने झन्झटबाट यो योजनाले मुक्ति दिनेछ, कम्पनीद्वारा जारी विज्ञप्तिमा भनिएको छ ।टाटाको एक्सचेन्ज विक काठमाडौं (कास) टाटा मोटर्सको आधिकारिक वितरक सिप्रदी ट्रेडिङले आफ्ना सोरुममा एक्सचेन्ज विक सुरु गरेको छ । शुक्रबार सुरु यस अफरमा जुनसुकै ब्रान्डका गाडीसँग टाटा मोटर्सका विद्युतीय गाडी साट्न सकिने कम्पनीले जनाएको छ । सिप्रदीका अनुसार एक्सचेन्ज अफर मंगलबारसम्म सञ्चालन हुनेछ । एक्सचेन्ज क्याम्पमा जुनसुकै कम्पनी अथवा ब्रान्डका गाडी लिएर टाटा मोटर्सका नेक्सन ईभी र टिगोर ईभीसँग साट्न सकिनेछ, कम्पनीले जारी गरेको विज्ञप्तिमा भनिएको छ, उक्त व्यवस्थालाई अझ सहज बनाउने उद्देश्यले सोरुममा इन्स्योरेन्स, बैंकिङ सुविधाका साथै गाडी मूल्यांकन गर्न विभिन्न दक्ष मूल्यांकनकर्ता सहभागी हुनेछन् ।बेनेली मोटरसाइकलमा ६० हजारसम्म छुटकाठमाडौं (कास) नेपालका लागि बेनेली मोटरसाइकलको आधिकारिक विक्रेता केटीएम इन्टरनेसनल ट्रेडिङले विभिन्न मोडलमा ६० हजार रुपैयाँसम्म छुट दिएको छ । कम्पनीले बेनेलीका मोटरसाइकलमा ६० हजार रुपैयाँसम्म छुट दिएको बताइएको छ । बेनेली १८० एस मोडलको पुरानो मूल्य ४ लाख ५४ हजार ९ सय रुपैयाँ रहेकामा त्यसमा २५ हजार रुपैयाँ छुट दिइने कम्पनीको भनाइ छ । १८० एस नियोनको पुरानो मूल्य ४ लाख ६४ हजार ९ सय रुपैयाँ रहेकामा २५ हजार छुट हुनेछ । पेनेरिया १२५ मा ३५ हजार र टीआरके २५१ मा ६० हजार छुट दिइएको कम्पनीले जनाएको छ । छुटपछि पेनेरिया १२५ को मूल्य २ लाख ९९ हजार ९ सय र टीआरके २५१ को ७ लाख ६४ हजार ९ सय रुपैयाँ कायम भएको कम्पनीले बताएको छ । ईसेवा मनी ट्रान्सफरद्वारा घर हस्तान्तरणकाठमाडौं (कास) ईसेवा मनी ट्रान्सफरले मेरो डिजिटल देश अभियानअन्तर्गत भाग्यशाली विजेता पूर्णबहादुर श्रेष्ठलाई घर हस्तान्तरण गरेको छ । एक विशेष कार्यक्रमबीच कम्पनीले घर हस्तान्तरण गरेको हो । कम्पनीले जेठ १२ मा आफ्नो आधिकारिक फेसबुक र टिकटक पेजबाट प्रत्यक्ष डिजिटल गोलाप्रथामार्फत मेरो डिजिटल देश अभियानका विजेता घोषणा गरेको हो, जसमा ८ वर्षदेखि यूएईमा चालक भई कार्यरत पूर्णबहादुर श्रेष्ठ बम्पर पुरस्कारको भाग्यशाली विजेता बनेका छन् । रेमिट्यान्सलाई पनि डिजिटल बनाउने अभियान कम्पनीले सञ्चालन गरिरहेको ईसेवा मनी ट्रान्सफरका निर्देशक डेनियल डी श्रेष्ठले बताए ।ॅरमडा नेपाल भित्रियोकाठमाडौं (कास) विश्व प्रसिद्ध अमेरिकी चेन होटल ब्रान्ड रमडा नेपाल भित्रिएको छ । व्यवसायी देशबन्धु बस्नेतको लगानीमा इटहरीमा निर्माणाधीन ग्रान्ड सेन्ट्रल होटल रमडा का रूपमा सञ्चालनमा आउने भएको हो । रमडाको मातृ कम्पनी विन्डहाम होटल्स एन्ड रिसोर्ट र ग्रान्ड सेन्ट्रल होटल प्रालिका अध्यक्ष बस्नेतबीच भारतको दिल्लीमा शुक्रबार होटल सञ्चालनका लागि सम्झौता भयो । नेपालको पर्यटन प्रवर्द्धन र होटल व्यवसायको प्रवर्द्धनमा यो नयाँ खुट्किलो भएको बस्नेतले बताए ।पोखराको आर्चलबोटमा सीजी मोटर्सको शोरुमकाठमाडौं (कास) पोखराको आर्चलबोट चोकमा सीजी मोटर्सको नेटा शोरुम खुलेको छ । नेपालका लागि चीनका राजदूत चेन सङले एक कार्यक्रमबीच शोरुमको उद्घाटन गरे । शोरुमबाट नेटा भी गाडीको बिक्री वितरण हुनेछ । नेपालमा ग्रिन इनर्जीको सम्भावना अध्ययन गर्न र आत्मनिर्भरतातिर जान चीनले सहयोग गर्ने राजदूत सङले जनाए । नेपालसँगको सहकार्यमा प्रमुख राजमार्ग तथा ठूला सहरमा चार्जिङ स्टेसनको विकास गरिने पनि उनको भनाइ छ । बजारको मागअनुसार राम्रो र गुणस्तरीय गाडी बिक्रीवितरणको योजना रहेको सीजी मोटर्सका प्रमुख कार्यकारी अधिकृत हेमन्त अग्रवालले बताए ।वर्ल्डलिंकको नयाा अफरकाठमाडौं (कास) इन्टरनेट सेवा प्रदायक वर्ल्डलिंक कम्युनिकेसनले सर्भिस ग्यारेन्टी सुविधा ल्याएको छ । इन्टरनेटको स्पिड स्लो भए पैसा फिर्ता दिने गरी यो सुविधा ल्याएको वर्ल्डलिंकले जारी गरेको विज्ञप्तिमा जनाइएको छ । नेपाली इन्टरनेट सेवा प्रदायकमा पहिलो पटक सर्तअनुसारको सेवा ग्राहकले नपाए रकम फिर्ता गर्ने योजना ल्याइएको कम्पनीको दाबी छ । २००, २५० र ३०० एमबीपीएसका आफ्ना स्ट्यान्डर्ड प्याकेज प्रयोग गर्नेले थप शुल्कबिनै सर्भिस ग्यारेन्टी सहितको सेवा पाउने वर्ल्डलिंकले जनाएको छ । नेपाली युवा उद्यमी मञ्चमा दाहालकाठमाडौं (कास) नेपाली युवा उद्यमी मञ्च, चितवनको अध्यक्षमा विकल दाहाल चुनिएका छन् । मञ्चको छैटौं अधिवेशन एवं साधारणसभाबाट सौराहाका युवा पर्यटन व्यवसायी दाहाल एकवर्षे कार्यकालका लगि अध्यक्षमा सर्वसम्मत चुनिएका हुन् । उनको नेतृत्वमा ११ सदस्यीय नयाँ कार्यसमिति चयन भएको छ । प्रथम उपाध्यक्षमा उमेश श्रेष्ठ, द्वितीय उपाध्यक्षमा निशान पौडेल र सदस्यहरूमा दीपक खनाल, अजय गौतम, दिलीप पौडेल, अर्जुन रानाभाट, सन्तोष पण्डित, राजदीप ओझा र कृपा अधिकारी छन् ।एनआईसीको एपबाट रेमिट्यान्सकाठमाडौं (कास) एनआईसी एसिया बैंकले ग्राहकका नाममा विदेशबाट आएको रेमिट्यान्स रकम बैंकको मोबाइल बैंकिङ एपमार्फत सहजै बुझ्न सकिने सेवा ल्याएको छ । यो सेवा सुरु भएसँगै मोबाइल बैंकिङ सेवा लिएका ग्राहकले आफूलाई आएको रेमिट्यान्स एनआईसी एसिया बैंकमा रहेको खातामा डिपोजिट गर्न सक्ने बैंकले जनाएको छ । यस सेवाबाट रेमिट्यान्स रकम बुझ्न एनआईसी एसिया मोबाइल बैंकभित्रको रेमिट्यान्स आइकनमाट्याप गरेर रिसिभ रेमिटभित्र आफूलाई प्राप्त रकम र युनिक पिन राखेपछि उक्त रकम जुनसुकै समयमा खातामा स्थानान्तरण गर्न सकिनेछ, बैंकले जारी गरेको विज्ञप्तिमा भनिएको छ ।"
महत्त्वहीन अन्तिम खेलमा प्रतिष्ठाको लडाइँ,"नेपाललाई नै अवसरमुख्य प्रशिक्षक भिन्सेन्जो अल्बर्टो एनिस पाकिस्तानविरुद्धको खेललाई अवसर नै मान्छन् । उनी चाहन्छन्, नेपालले प्रतियोगिताको अन्त्य सुखद गर्न सकोस् । उनले भने, हामी पाकिस्तानविरुद्धको खेलमा उत्कृष्ट प्रदर्शनका लागि प्रयास गर्नेछौं । जितकै लागि खेल्नेछौं । कम तयारीका बावजुत पनि सुरुआती दुई खेलमा हामीले चाहिँदो प्रयास गरेका थियौं । टिमको प्रदर्शन नराम्रो भन्ने लाग्दैन । मैले प्रशिक्षण सम्हालेयता टिममा सुधार आएको छ, थ्री नेसन्स कपयता नेपालले राम्रो खेल्न थालेको छ । ससाना गल्तीकै कारणले मात्र यसअघिका खेलमा पराजित रहेका हौं, अब त्यस्ता गल्ती दोहोर्याउन दिनुहुन्न ।उनले थपे, पक्कै पनि प्रतियोगितामा हाम्रो तयारी पर्याप्त रहेन । तर खेलाडीले जस्तो प्रदर्शन गरे, त्यसका लागि धन्यवाद दिन चाहन्छु । यो प्रदर्शनका लागि उनीहरूलाई श्रेय दिनुपर्छ । साफ च्याम्पियनसिपमा जित्दैमा नेपालको फुटबल सुधार भएको र हार्दैमा नेपालको फुटबल कमजोर भएको मान्न सकिन्न । प्रशिक्षक एनिसले पाकिस्तानविरुद्धको खेलमा स्टार खेलाडी अञ्जन विष्टले नखेल्ने पुष्टि गरे । भारतविरुद्धको खेलमा उनी घाइते भएका थिए । पहिलो हाफको अन्त्यतिर उनलाई सब्स्टिच्युट गरिएको थियो । उनको अनुपस्थितिमा नेपालको प्रदर्शनमा धक्का लागेको थियो । एमआरआई रिपोर्टमा चोट सामान्य मानिएको छ । यसबारे चिन्ता मान्नु नपर्ने बताइएको छ । प्रशिक्षक एनिसले पाकिस्तानविरुद्ध उत्रने टिममा फेरबदल हुन सक्ने बताए । उनले भने, पक्कै पनि टिममा केही फरक हुनेछ । पाकिस्तानसँगको खेलमा खेलाडीमात्र परिवर्तन हुने छैन, खेल्ने शैलीमा पनि फरक हुनेछ । हाम्रो प्रदर्शन राम्रो हुनेछ, हामीले आक्रामक भएर खेल्नुपर्नेछ । पाकिस्तानलाई प्रत्याक्रमणको अवसर दिनु हुन्न । पाकिस्तानका सहायक प्रशिक्षक वेल्स्ली नेपालविरुद्धको खेल आफ्नो टिमका लागि उत्तिकै महत्त्वपूर्ण रहेको मान्छन् ।"
खडक वारियर्स च्याम्पियन,"राजविराज (कास) खडक वारियर्सले पाँचौं संस्करणको राजविराज मेयर कप सप्तरी प्रिमियर लिगको उपाधि जितेको छ । टोली तेस्रो पटक च्याम्पियन भएको हो । राजविराजस्थित पब्लिक विन्देश्वरी माविको मैदानमा सोमबार फाइनलमा वारियर्सले कञ्चनरूप राइनोजलाई ४ विकेटले पराजित गर्दे उपाधि जितेको हो ।कञ्चनरूपले दिएको १ सय ४६ रनको लक्ष्य ३ बल बाँकीमा वारियर्सले पूरा गर्यो । ५८ रनमा ४ विकेट गुमाएको अवस्थामा पाँचौं नम्बरमा ब्याटिङ गरेका विशाल सुस्लिङको ४६ रन जोड्दै वारियर्सलाई जित दिलाए । विशालले ३३ बलमा ४ चौका र २ छक्का प्रहार गरे । उनले पाँचौं विकेटमा विवेक यादवसँग ३० रन र छैटौं विकेटमा दिनेश अधिकारीसँग ३६ रनको साझेदारी गरे ।वारियर्सका ओपनर साहिल पटेलले २१, राज बर्माले १७, कर्ण विक, सन्दीप रजालीले समान १४ रन तथा अनिल यादवले अविजित ९ रन बनाए । कञ्चनरूपका चित्र विष्टले ३ विकेट लिए भने रासिद खान, नारायण जोशी र पप्पु यादवले ११ विकेट लिए ।यसअघि टस हारेको कञ्चनरूप राइनोजले निर्धारित २० ओभरमा सबै विकेट गुमाई १ सय ४५ रन बनाएको थियो । ओपनर दिलीप नाथले सर्वाधिक ४२ रन जोडे । उनले २२ बलमा ४ चौका र ३ छक्का प्रहार गरे । नारायण जोशीले २७, सुमित श्रेष्ठले १७ र अमित यादवले १६ रन बनाए । वारियर्सका कप्तान विवेक यादवले सर्वाधिक ४ विकेट लिए । ४ ओभरमा उनले २५ रन खर्चिए । गोमानन्द अमात्यले २, अनिल यादव र दिनेश अधिकारीले ११ विकेट लिए ।खडक वारियर्सले ३ लाख र उपविजेता कञ्चनरूपले १ लाख ५० हजार रुपैयाँ प्राप्त गरे । प्लेयर अफ द सिरिज कञ्चनरूपका रासिद खान भए । उनले २५ हजार पाए ।उत्कृष्ट ब्याटर छिन्नमस्ता लायन्सका शुभ कंसाकार र उत्कृष्ट बलर खडक वारियर्सका दिनेश अधिकारी चुनिए । दुवैले समान १५ हजार रुपैयाँ पाए । उदीयमान खेलाडी बलान बिहुल सुपर किंग्सका विशाल यादव घोषित भए ।"
लिग भलिबल असारमै,"काठमाडौं (कास) नेपाल भलिबल संघले सातौं प्रधानमन्त्री कपएनभीए महिला तथा पुरुष राष्ट्रिय भलिबल क्लब लिग२०८० यही असार २३ देखि ३० सम्म गर्ने भएको छ । लिगमा माघ महिनामा सम्पन्न क्लब च्याम्पियनसिपबाट छनोट भएका पुरुषतर्फ हेल्प नेपाल स्पोटर््स क्लब, त्रिभुवन आर्मी, एपीएफ, नेपाल पुलिस क्लब, दाँवाली मिलन क्लब काठमाडौं, केशवलाल स्मृति प्रतिष्ठान, गण्डकी प्रदेश भलिबल संघ, शैलुङ बागढुंगा स्पोटर््स क्लब रामेछाप गरी ८ क्लबले प्रतिस्पर्धा गर्नेछन् । महिलातर्फ नेपाल पुलिस क्लब, न्यु डायमन्ड युथ स्पोर्टस् क्लब, एपीएफ, त्रिभुवन आर्मी, एभरेस्ट भलिबल क्लब बुटवल र गण्डकी प्रदेश भलिबल संघ गरी ६ टिमको सहभागिता रहने आयोजकले जनाएको छ । संघका अध्यक्ष जितेन्द्रबहादुर चन्दले लिगमा एक टिमबाट तीन विदेशी खेलाडीले प्रतिस्पर्धा गर्न पाउने बताए ।विजेता टोलीले डिसेम्बरमा नेपालमै हुने काभा पुरुष क्लब च्याम्पियनसिपमा भाग लिन पाउने अध्यक्ष चन्दले जनाए । दुवैतर्फ शीर्ष चार स्थान प्राप्त गर्ने टिमले क्रमशः ६ लाख, ३ लाख, १ लाख ५० हजार र ७५ हजार रुपैयाँ पुरस्कार प्राप्त गर्नेछन् । सर्वोत्कृष्टले ३५ हजार र विधागत उत्कृष्टले जनही १५ हजार पाउनेछन् ।"
तरुण गल्फका मुख्य प्रशिक्षक,"काठमाडौं (कास) नेपाल गल्फ संघले १९ औं एसियाली खेलकुदका लागि नेपाली राष्ट्रिय टिमको मुख्य प्रशिक्षकमा भारतका तरुण सरदेसाईलाई नियुक्त गरेको छ ।उनी तरुण सरदेसाई गल्फ एकेडेमी बेंग्लोरका निर्देशक पनि हुन् । यही एकेडेमीमा सुभाष तामाङ, सद्भाव आचार्य, युवराज भुजेल, कश्मिरा शाह, सुष्मा सिग्देलको नेपाली टिमले प्रशिक्षण गरिरहेको छ । हाल ड्रेस्डन, जर्मनीमा प्रशिक्षण गरिरहेका प्रो शुक्रबहादुर राई पनि अर्को महिना बेंग्लोर पुग्नेछन् । यस एकेडेमीमा सेप्टेम्बर २० सम्म प्रशिक्षण गरेपछि नेपाली टिम सेप्टेम्बर २३ देखि अक्टोबर ६ सम्म चीनको हाङझाउमा हुने एसियाडमा सहभागी हुनेछ । संघका युवा विकास निर्देशक दीपक आचार्य सहायक प्रशिक्षकको जिम्मेवारीमा छन् ।"

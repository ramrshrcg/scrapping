शीर्षक,विवरण
प्रारम्भिक गृहकार्यबिना भूमि साटफेरको कोलाहल,"उक्त बैठकमा प्रधानमन्त्री दाहाल, उपप्रधान तथा गृहमन्त्री नारायणकाजी श्रेष्ठ, परराष्ट्रमन्त्री एनपी साउद, ऊर्जामन्त्री शक्ति बस्नेत, भूमि व्यवस्थामन्त्री रञ्जिता श्रेष्ठ चौधरी, चारै सुरक्षा निकाय (सेना, नेपाल प्रहरी, सशस्त्र प्रहरी र राष्ट्रिय अनुसन्धान) का प्रमुखहरू तथा गृह, रक्षा, परराष्ट्र सचिवहरूको सहभागिता थियो । मुख्यसचिव शंकरदास वैरागी पनि त्यहाँ थिए । बैठकमा प्रधानमन्त्री दाहालले विस्तृत जानकारी लिनका लागि सीमा विज्ञहरूलाई बोलाएका थिए । सीमाविज्ञ तथा नापी विभागका पूर्वमहानिर्देशक बुद्धिनारायण श्रेष्ठ, अहिलेका महानिर्देशक प्रकाश जोशी, भूमि व्यवस्था मन्त्रालयका सहसचिव तथा नापी विभागका पूर्वमहानिर्देशक जनकराज जोशी र अर्का पूर्वमहानिर्देशक मधुसुधन अधिकारी छलफलमा सहभागी थिए । बैठकको सुरुआतमा मन्त्रालयका सहसचिव जनकराज जोशीले नेपालभारत सीमाबारे विस्तृत जानकारी दिएका थिए । उक्त छलफलमा सीमाविज्ञ तथा नापी विभागका पूर्वमहानिर्देशक बुद्धिनारायण श्रेष्ठले भारतसँग नेगोसिएसन गरेर सीमा समस्या समाधान गर्नु सबैभन्दा उत्तम हुने र त्यसका लागि राजनीतिक तह र सरकार प्रमुखबाटै काम हुनुपर्ने सुझाव दिएका थिए । तपाईंले यो दिनुभयो भने हामी यो दिन्छौं भन्नुपर्छ, नयाँ नक्सा बनेको तीन वर्ष भए पनि कालापानी क्षेत्रमा हामीले भोगचलन गर्न पाएका छैनौं, त्यो भाग दिएर हामी (नेपाल) ले क्षेत्रफलमा र उपयोगितामा पनि कम नगरी अन्य भागको जमिन लिन सके हुन्थ्यो, हाम्रो काँकडभिट्टाको पानीट्यांकीबाट बंगलादेशसम्मको जमिन पाए उचित हुन्थ्यो, उनले सुझाव दिएको बताए । श्रेष्ठले कान्तिपुरसँग भने, बंगलादेशको मोंग्ला बन्दरगाह पाउन सके नेपालीलाई पारवहन र व्यापारमा सहुलियत हुन्छ । समुद्रबाट तेस्रो देशमा व्यापार गर्न मिल्छ । अहिले तेस्रो मुलुकसँग व्यापार गर्न हामीलाई कोलकाताको हल्दिया बन्दरगाह र आन्ध्र प्रदेशको विशाखापट्टनम पोर्टमा मात्र पहुँच छ । त्यसैले मैले यो सुझाव दिएको हुँ ।सीमाविज्ञ श्रेष्ठले भारतसँग वार्ताका लागि पूर्वप्रधानमन्त्री वा पूर्वउपप्रधानमन्त्रीको तहमा उच्च तहको एउटा समिति बनाउनुपर्ने सुझाव दिएका थिए । नेपाल र चीनको बीचमा सन् १९६१६२ मा ३२ स्थानमा सीमा समस्या थियो, त्यसमध्ये ३१ स्थानमा तल्लो तहबाट वादविवाद समाधान भयो तर सगरमाथाको विवाद भने प्रधानमन्त्री तहबाटै समाधान गर्नुपर्यो, त्यस्तै यो ग्रेटर कालापानी पनि त्यही रूपमा समाधान हुनुपर्छ भनेको थिएँ, श्रेष्ठले भने । तर, त्यस्तो समिति बनाउने वा गृहकार्य गर्नेतर्फ नलागी प्रधानमन्त्रीले अभिव्यक्ति दिएकाले विवाद चर्किएको छ । सिमानाको समस्या समाधान गरौं भन्ने स्कुल अफ थट ले गर्दा आफूले प्रधानमन्त्री दाहाललाई भारत भ्रमणअघि सुझाव दिएको श्रेष्ठले बताए । अरूले पनि समस्या समाधानका लागि आआफ्नो विचार दिन सक्छन्, मैले पनि एउटा विकल्प दिएको हुँ, उनले भने, यस विषयमा बहस हुनु आवश्यक छ । सीमा समस्या कुनै एक पक्षको भन्दा पनि विनविन परिस्थितिमा गर्नुपर्छ, जसले दुवै मुलुकलाई फाइदा गर्छ, उनले भने । श्रेष्ठले राजनीतिक तहका साथसाथै अहिले भइरहेका संयन्त्रहरू परराष्ट्र सचिवस्तरीय संयन्त्र, दुई मुलुकका महानिर्देशक (नेपालको नापी विभाग महानिर्देशक र भारतीय सर्वेक्षण विभागका जनरल) को नेतृत्वमा रहेको संयुक्त सीमा कार्यदल र उपमहानिर्देशकहरूको नेतृत्वमा रहेको सर्वेक्षण टोलीलाई सक्रिय बनाउनुपर्ने सुझाव दिएका थिए । नेपालका प्रमुख जिल्ला अधिकारी (सीडीओ) र भारतका डिस्ट्रिक्ट मेजिस्ट्रेटको नेतृत्वमा संयुक्त फिल्ड सर्भे टिम पनि छ, यसको म्यान्डेटचाहिँ सीमा सर्वेक्षण, भत्केका संरचनाको मर्मत र हराएका सीमा खम्बालाई पुनःस्थापित गर्ने हो, तिनलाई ब्युँताएर काम अघि बढाउनुपर्छ, उनको सुझाव थियो । संयुक्त सीमा सर्वेक्षण गरेर नक्सांकन गरेपछि दुवै देशलाई संवाद अघि बढाउन सहज हुने उनको भनाइ थियो । श्रेष्ठको भनाइ सुनेका प्रधानमन्त्री दाहालले अन्त्यमा बोल्ने क्रममा ती सुझावलाई सम्बोधन गर्नुपर्ने बताएका थिए । तर, छलफलमा सहभागी मन्त्रीहरू, सुरक्षा निकायका प्रमुखहरू र सचिवहरू भने केही पनि बोलेका थिएनन् । पूर्वमहानिर्देशक अधिकारीले वार्तामार्फत समस्याको समाधान गर्नुपर्ने सुझाव दिएका थिए । हामीसँग प्रमाण छन्, नेपाल सरकारले अध्ययन गरेर अघि बढ्नुपर्छ, उनको भनाइ थियो । अरूले भने राजनीतिक तहमा समस्याको समाधान गर्नुपर्ने र कूटनीति वार्तामार्फत समस्याको हल हुनुपर्ने सुझाव दिएका थिए ।नापी विभागका पूर्वमहानिर्देशक तोयनाथ बराल नेपालभारतबीच समस्या समाधानमा एउटा विकल्पका रूपमा बंगलादेश मोडल पनि हुन सक्ने मान्छन् । दुई मुलुकबीचको लामो समयसम्म सीमा समस्या समाधान हुन सकेन, त्यसैले अब विकल्पका रूपमा बंगलादेशसँगको नाका पाएमा नेपाललाई सिधै समुद्री बाटो खुला हुन्छ, उनले कान्तिपुरसँग भने, हामीले बंगलादेश जाने बाटो पाएमा भारतसँग पारवहन सन्धि नवीकरण गरेर अघि बढ्नुपर्छ । उनी नेपाल र बंगलादेशको बीचमा रहेको भारतको चिकेन नेक नेपालले भने पनि भारतले सुरक्षा रणनीतिको हिसाबले नदिने विश्लेषण गरे । तर, नेपालले समस्या समाधानका लागि केही न केही त गर्नु नै पर्छ । नेपालको हितमा हुने गरी समस्या समाधान हुनुपर्छ, उनको भनाइ छ ।भूराजनीतिक जानकार तथा अवकाशप्राप्त उपरथी विनोज बस्न्यात इतिहासमा पनि नेपाल र अंग्रेजबीच जमिन आदानप्रदान भएको स्मरण गर्छन् । तर, जमिन साटिँदा नेपालीपन र भारतीयपन हुन आवश्यक छ । साट्ने भनेको नेपालको लिम्पियाधुरासम्मको जमिन नेपालको हो भनेर भारतले स्वीकार गर्ने पनि हो, उनले भने, जे होस्, सीमालाई राजनीतिक द्वन्द्वतिर लानु हुँदैन । कूटनीतिक संवादद्वारा समाधान गर्नुपर्छ । दुवै मुलुकका जनताको हितमा हुने गरी सीमा समस्याको समाधान हुन आवश्यक छ ।सीमा समस्या सम्बन्धमा प्रधानमन्त्री दाहालले दिल्लीमा भनेका थिए, मैले यस पटक मोदीजीसँग सीमा समाधानका उपाय खोज्नैपर्छ, नभए नेपालभारत सम्बन्ध सहज बनाउन सक्दैनौं भनेपछि उहाँले समाधान खोजौं, हामी तयार छौं भन्नुभयो । भारत र बंगलादेशबीच भएको सीमा सम्झौताको मोडलबारे हाम्रो कुरा भयो । यो एउटा विकल्प हुन सक्छ भन्ने हो । यही नै निष्कर्ष भएको होइन । ऐतिहासिक तथ्यका आधारमा लिम्पियाधुरासम्मको जमिन भारतले सर्लक्क फिर्ता गरे सबैभन्दा राम्रो हुने भन्दै उनले विकल्पबारे दुवै पक्षले सोच्नुपर्ने धारणा राखेका थिए । मैले यो विकल्पमा पनि जान सकिन्छ भन्ने कुरा गरें । त्यसपछि मोदीजीले उत्साहित भएर ल समाधान गरौं भन्नुभयो ।प्रतिनिधिसभामा सोमबार प्रमुख प्रतिपक्षी दल एमालेले प्रधानमन्त्री दाहालले भारत भ्रमणका क्रममा नेपालको भूमि सट्टापट्टा गर्नेजस्ता विषय उठाएको भन्दै आपत्ति जनायो । एमाले अध्यक्ष केपी शर्मा ओलीले प्रधानमन्त्री दाहालले नयाँदिल्ली पुगेर सीमा समस्या समाधानका लागि बोलेको बंगलादेशी मोडलको आलोचना गरे । डरलाग्दो कुरा यहाँ छ, बुद्धिजीवीले काठमाडौंमा सट्टापट्टा पनि गर्नुपर्छ भनेका थिए भने त्यो कुरा भन्न दिल्ली पुग्नुपर्थ्यो ? यस्तो बिगुल फुक्न दिल्ली पुग्नुपर्ने थियो ? उनले भने, प्रधानमन्त्री पुष्पकमल दाहाल हेपिनुभयो भने नेपालको प्रधानमन्त्री हेपिएको र हामी पनि हेपिएको हो । नेपाल समान सार्वभौम रूपमा चलेको देश हो । माओवादी केन्द्रको अध्यक्ष भएर जे गरे पनि भयो तर तपाईं प्रधानमन्त्री भएर यस्तो गर्न मिल्दैन ।प्रधानमन्त्री दाहालले संसद्मा एमालेसहित अन्य पार्टीका सांसदले सोधेको प्रश्नको उत्तर दिँदै कालापानी, लिपुलेक र लिम्पियाधुरा भारतलाई दिएर बंगलादेश जाने बाटोसँग साट्ने प्रस्ताव आफूले नराखेको प्रस्ट पारे । उनले उक्त भूमि नेपालको हो भन्ने स्थापित गर्नका लागि आफू लागेको बताए । दाहालले सीमा समस्याबारे आफ्नो स्पष्ट धारणा रहेको बताए । मैले कहीँ पनि विकल्प यो हुन्छ र यसमा जाऊँ भनेर प्रस्ताव गरेको छैन । प्रस्ट होस्, कहीँ कोही कन्फ्युजन नरहोस् । हामीले भनेका छौं, कालापानी, लिपुलेक, लिम्पियाधुरा नेपालको भूमि हो, नेपालको भूमि हो भन्ने स्थापित गर्ने कुरामा म प्रस्ट छु, दाहालले भने, मैले त्यहीअनुसार आफ्नो भूमिका खेलेको छु, सिधा देखिएको कुरालाई हामी कसैले पनि घुमाउने कोसिस नगरौं भन्ने मेरो अनुरोध छ ।भारतका प्रधानमन्त्री नरेन्द्र मोदीले पहिलो पटक नेपाल र भारतबीचको सीमा विवाद समाधान गर्नुपर्छ भनेर सार्वजनिक रूपमा अभिव्यक्ति दिएको प्रति खुसी हुनुपर्ने प्रधानमन्त्री दाहालको भनाइ थियो । कालापानी, लिपुलेक, लिम्पियाधुरा र सीमामा जहाँजहाँ समस्या छन्, ती विषयमा मैले बडो प्रस्टसँग यी समस्यालाई हामीले समाधान गर्नैपर्छ भनेको छु, उनले भने, जबसम्म यी समस्याको स्थायी र दीर्घकालीन समाधान गरिँदैन, नेपालभारत सम्बन्ध सहज हुन सक्दैन भनेर अन्य नेताहरूका अतिरिक्त भारतीय प्रधानमन्त्रीसँग समेत राखें । मलाई लाग्छ, यति प्रस्टसँग सिमानाको समस्या हल गर्नुपर्छ भनेर खुलस्त राखिएको मेरो बुझाइमा यो पहिलो पटक नै हो ।"
नेपालले चीन र भारतसँग जग्गा साटफेर गरेको छ,"तर यो विषयमा अहिले सार्वजनिक रूपमा जति बहस भएको छ, त्यसको गृहकार्य त्यति गम्भीर भएको छ र ? दुई मुलुकबीचमा सधैं समस्या हुने र त्यसको समाधान नदेखेको कारणले गर्दा मैले एउटा विकल्प दिएको हुँ । यो एउटा विकल्पका रूपमा मैले बंगलादेशी मोडल अघि बढाएको हुँ । तर, यस विकल्पका बारेमा नेपालमा बहस नै भएको छैन । विकल्पहरूबारे बहस भएपछि मात्र समस्याको समाधान हुन्छ । यो विकल्पका बारेमा कसैलाई मन पर्न वा मन नपर्न सक्छ । मन नपरे अन्य विकल्प अरूले अघि सार्न सक्छन् । यो विकल्पका बारेमा छलफल हुन आवश्यक छ । प्रस्तुतिः जगदीश्वर पाण्डे"
बजेट निर्माणमा पूर्वनासु सहभागी भएको भन्दै प्रश्न,"बजेटको निर्णय प्रक्रियामा उपसचिवभन्दा तलका कर्मचारीको सहभागिता रहँदैन । मन्त्री, दुई सचिव, आन्तरिक राजस्व विभागका विभाग प्रमुख, भन्सार विभागका प्रमुख, दुई उपसचिव बसेर निर्णय गरिएको हो । हस्ताक्षर गरिएको छ । जे जे निर्णय गर्ने हो हामीले नै गरेका हौं, मन्त्री महतले भने, तर, यो निर्णय कसै न कसैले टाइप त गर्न पर्यो नि । त्यो टाइप गर्ने काम रामकृष्ण श्रेष्ठले गरेका हुन् । उनी करारमा रहेका सरकारी कर्मचारी हुन् । हार्मोनाइज्ड सिस्टम (एचएस कोड) दर्ता गर्न उनको अनुभव छ । पोहोर, परार र त्यो भन्दा पहिलेदेखि नै त्यो काम उनैले गर्ने हो । मन्त्रालयले जारी गरेको विज्ञप्तिमा पनि श्रेष्ठलाई टाइपिस्टका रूपमा काममा लगाउँदै आएको बताएको छ ।आर्थिक विधेयक टाइप गर्ने प्रक्रियामा संलग्न रहेको श्रेष्ठले पनि स्वीकारे । सचिव, महानिर्देशक, उपसचिव सबैले जे जे भन्नुभयो, मैले त्यही टाइप गरेको हुँ । २०४९ सालदेखि हालसम्म निरन्तर आर्थिक विधेयक टाइप गरेको हुँ । कुनै वर्षको आर्थिक विधेयक टाइप गर्न म छुटेको छैन । कुनै कुनै वर्ष दुईतीनवटा आर्थिक विधेयक आए, ती सबै मैले नै टाइप गरेको हो, उनले कान्तिपुरसित भने, म छलफलमा, निर्णय प्रक्रियामा बस्दिनँ । उहाँहरूले भनेको कुरा मात्रै गर्ने हो । म सचिवज्यूको कोठानजिक बसेर कम्प्युटरमा काम गर्ने गरेको छु । म पहिले टाइपिस्ट थिएँ । सुब्बा भएर अवकाश पाएको हुँ ।गत वैशाखमा अवकाश पाएका श्रेष्ठलाई विभागले सूचना प्रविधि सहायक पदमा करारमा राखेको हो । करारमा धेरै कर्मचारी छन् । अवकाशपछि विभागमा म चाहियो भन्नुभयो । विभागको सबै शाखामा कम्प्युटरसम्बन्धी काम मैले गरिरहेको छु । म विश्वासमा काम गर्ने मान्छे हुँ, उनले भने, तपाईंलाई थाहा छैन, म रातभर काम गर्छु । बजेट टाइप गर्ने काम गोप्य पनि हुन्छ । त्यो विश्वास मैले गुमाउन दिएको छैन । मैले विभागमा स्मारिकाहरू पनि सेटिङ गर्ने काम गर्छु । किताब निकाल्ने, महसुल वर्गीकरण, अंग्रेजी दरबन्दी, नेपाली दरबन्दीको सबै किताब मैले निकाल्ने गरेको छु । तर उहाँहरूले जे जे काम गर्नु भन्नुहुन्छ, त्यही मात्रै गर्ने हो ।"
बहस ठगी कि संगठित अपराध भन्नेमा केन्द्रित,"(काठमाडौं)नक्कली भुटानी शरणार्थी प्रकरणबारे काठमाडौं जिल्ला अदालतमा जारी पुर्पक्षको बहसको दोस्रो दिन सोमबार न्यायाधीश र सरकारी वकिलबीच एउटा प्रश्नको वरिपरि सवालजवाफ केन्द्रित रह्यो यो ठगी हो कि संगठित अपराध ?सरकारी वकिलहरूले पूर्वगृहमन्त्रीहरूसमेत संलग्न यो मुद्दालाई ठगी मात्रै भन्न नमिल्ने दाबीसहित संगठित अपराध, राज्यविरुद्धको कसुर र किर्तेमा हदैसम्मको सजाय हुनुपर्ने जिकिर गरे र प्रतिवादीहरूलाई हालका लागि थुनामै राखेर मुद्दाको अन्तिम किनारा लगाउनुपर्नेमा जोड दिए । त्यस क्रममा न्यायाधीश प्रेमप्रसाद न्यौपानेले भने पटकपटक सोधे, कसरी यो संगठित अपराध भयो ? यसको स्रोत तथा अपराधीबीचको साँठगाँठलाई प्रमाणित गरेर देखाउन सक्नुहुन्छ ?जवाफमा सरकारी वकिलले केही लामो भूमिकासहित संगठित अपराधको चरित्र र यसलाई सम्बोधन गर्ने विधिशास्त्रबारे व्याख्या गर्दै नक्कली भुटानी शरणार्थी प्रकरण के कारणले ठगी मात्रै होइन भनी प्रस्ट पार्ने प्रयास गरे । संगठित अपराधमा सिद्धान्ततः सबैभन्दा माथि किङ एक्टर (सार्वजनिक पहिचान वा राजकीय सम्मान भएको मूल व्यक्ति) हुन्छ, त्यसभन्दा मुनि अपराधी तथा अपराधी र किङ एक्टरका बीच फिक्सर (बिचौलिया) रहन्छ भन्ने सिद्धान्तको व्याख्या गर्दै सहायक जिल्ला न्यायाधिवक्ता प्रकाश घिमिरेले यो अपराधमा ती सबै पक्ष पाइएको जिकिर गरे । घिमिरेका अनुसार बिचौलियाको सहयोगमा अपराधीले किङ एक्टरसँग नीतिगत प्रभाव पारी काम गराउने र त्यो देखाएर पिँधमा भएका पीडितसँग पैसा असुल्ने काम गर्छ । ती सबै अवयव यस मुद्दामा रहेको उनको जिकिर थियो । पीडित र बाहिर असल चरित्र भएजस्तो देखिने मूल अपराधीको चिनजान नहुने संगठित अपराधको विशेषता नक्कली भुटानी शरणार्थी प्रकरणमा भेटिएको उनको तर्क न्यायाधीश न्यौपानेले ध्यानपूर्वक सुनेका थिए । पीडितबाट राज्यमा बसेकाहरूको हवाला दिएर प्रलोभनमा पारी अपराधी समूहले रकम असुल्छ, त्यसलाई कुनै फिक्सरले सहयोग गर्छ, घिमिरेले भनेका थिए, यहाँ जाहेरवालाहरू पीडित भए, गृहमन्त्री र उनका सुरक्षा सल्लाहकार किङ एक्टर भए, गृह सचिव फिक्सर भए, सानु भण्डारी तथा केशव दुलाल अपराधी भए, जसले सर्वसाधारणसँग पैसा उठाए अनि जाहेरवालाहरू पीडित भए किनभने उनीहरूले किङ एक्टरको मुख हेरेर अपराधीको कुरा पत्याए ।घिमिरेले यसो भनिरहँदा प्रतिवादीहरूले आपसमा मुखामुख गरे । इजलासको अन्तिम बेन्चको अघिल्तिर कुनामा बसेका पूर्वउपप्रधान तथा गृहमन्त्री टोपबहादुर रायमाझीले एउटा डायरीमा सरकारी वकिलको जिकिरलाई टिपोट गरिरहेका थिए । घिमिरेले लामो सैद्धान्तिक प्रस्टीकरणपछि इजलासतिर हेर्दै न्यायाधीशलाई सोधे, ल भन्नुस् श्रीमान्, संगठित अपराधका सिद्धान्ततः देखिने तत्त्वहरू किङ एक्टर, क्रिमिनल र फिक्सरहरू मिलेर कसुर गरेका छैनन् र यो मुद्दामा ? उनीहरूबीच संगठित अपराधको प्रमाण पुग्ने गरी आपसी कनेक्सन देखिँदैन र ?न्यायाधीशले देखिन्छ भन्ने जनाउ दिने गरी टाउको हल्लाए । न्यायाधीश र वकिलबीचको यो संवादका बेला रायमाझीको छेवैमा बसेका पूर्वगृहमन्त्री रामबहादुर थापाका सुरक्षा सल्लाहकार इन्द्रजित राई निकै अधीर देखिन्थे । बहस चलिहँदा उनले केही पैसा निकालेर महिला कानुनी सल्लाहकारलाई दिए । केहीबेरपछि उनले बिस्कुट र फ्रुटी ल्याइन् । बहस चल्दै गर्दा राई बिस्कुट र फ्रुटी खान बाहिर निस्किए । निन्याउरो मुख लगाएका पूर्वगृहमन्त्री बालकृष्ण खाण पिसाब गर्न भनेर पटकपटक निक्लिए । त्यसै बेला नेपाल हज समितिका अध्यक्ष शमशेर मियाँले सरकारी वकिलले आफूमाथि अन्याय गरेको भन्दै आक्रोश पोखे, म केही कुरा भन्न पाउँछु श्रीमान् ? सरकारी वकिल र प्रहरीले एकदमै नचाहिँदो काम गरेका छन् । उनले यसो भन्दा इजलासमा केहीबेर होहल्ला भयो । तुरुन्तै न्यायाधीश न्यौपानेले उनलाई आदेश दिए, तपाईं चुप लाग्नुस् । मियाँका कानुन व्यवसायीहरूले जे भन्नुपर्ने हो, आफ्नो पालोमा भन्न पाइने भन्दै उनलाई चुप रहन सुझाए । इजलास चल्दै गर्दा सानु भण्डारी र केशव दुलाल घरी बाहिर जान्थे भने घरी आपसमा साउती गरेर अन्य प्रतिवादीकामा पुग्थे, कुराकानी गर्थे । इजलासको सबैभन्दा पछाडिको बेन्चमा बसिरहेका प्रतिवादी भुटानी शरणार्थी नेता टेकनाथ रिजाल शान्त देखिन्थे । मैले त सरकारी वकिलले भनेको केही सुनिरहेको छैन किनभने म कान कम सुन्छु, ७६ वर्षका उनले भने, के यिनीहरूले मेराविरुद्ध केही नराम्रो बोलिरहेका छन् ?आफूसँग वकिलसम्म राख्ने पनि पैसा नभएकाले इजलासमा आफैं उभिएर आफ्नो प्रतिरक्षा गर्ने तयारी रहेको रिजालले बताए । गृहमन्त्री नै आएर यसोउसो गर्न पर्यो भनेपछि मैले नाइँ भन्न सकिनँ, कान्तिपुरसँग उनले भने, मेरो सही बेचेर उनीहरूले यत्रो पैसा कमाएछन्, यो सब म आफैं भन्ने छु यही इजलासमै ।अमेरिका र न्युजिल्यान्डमा बस्ने भुटानी शरणार्थीले पैसा उठाएर रिजालका लागि प्रतिरक्षा गर्न वकिलहरू खोजिदिएका छन् । आफ्नो कुरा राख्न आफू नै काफी छु भनेर चुप बस्दा पनि समर्थक र शुभेच्छुकले वकिल व्यवस्था गरिदिएका भन्दै उनी केही भावुक पनि भए । बहसको पहिलो दिन आइतबार भने रिजालले दिनभरि नै बेप्रसंग हाँस्दै यताउति बसेर समय बिताएका थिए । अघिल्लो दिनको जारी बहसलाई निरन्तरता दिएर जिल्ला न्यायाधिवक्ता जनक घिमिरेले सोमबार १ बजेसम्म प्रतिवादीहरूका कसुर स्थापित हुने आधारहरूबारे बोलेका थिए । त्यसपछि जिल्ला न्यायाधिवक्ता सीताराम अर्यालले टोपबहादुर रायमाझी, बालकृष्ण खाण र सानु भण्डारीका विरुद्ध बहस गरे भने सहायक जिल्ला न्यायाधिवक्ता दिनेश भट्टराईले इन्द्रजित राई, टेकनारायण पाण्डे र केशव दुलालविरुद्ध बहस गरेका थिए । अन्त्यमा घिमिरेले सन्दीप रायमाझी, टंककुमार गुरुङ र लक्ष्मी महर्जनविरुद्ध बहस गर्दागर्दै ६ बज्यो । त्यसपछि इजलास उठ्यो । संगठित अपराधमा गृहमन्त्रीको संलग्नताले राज्यविरुद्धको पनि अपराध भएको र यसले अन्तर्राष्ट्रिय जगत्मा देशको शिर निहुरिएको भन्दै प्रतिवादीहरूलाई थुनामै राखेर मुद्दाको कारबाही अघि बढाउनुपर्ने उनीहरू सबैको जिकिर थियो । गृहमन्त्री भनेको के हो श्रीमान् ? राज्यको प्रतिमूर्ति हो, देशको नीति निर्माता र त्यसको पालक हो, सहायक जिल्ला न्यायाधिवक्ता भट्टराईले भनेका थिए, त्यस्तो ओहदामा बसेकाले नै यसरी अपराध गरेपछि देशको शिर निहुरिएको छ, हदैसम्मको सजाय हुने यो मुद्दामा प्रतिवादीहरूलाई थुनामै राखेर कारबाही होस् ।अघिल्लो सरकारका पालामा भएको नक्कली भुटानी शरणार्थी प्रकरणलाई सरकार फेरिएपछि गृह सचिव टेकनारायण पाण्डेले रोक्नुपर्नेमा उल्टै अपराधी भेटेर र विभागीयमन्त्रीलाई पनि सामेल गराएर पदीय हैसियतको चरम दुरुपयोग गरेको भट्टराईको जिकिर थियो । बालकृष्ण पन्थीको संयोजकत्वमा बनेको कार्यदलले तयार पारेको सक्कली प्रतिवेदनका ठाउँमा सरकारी कागज किर्ते गरेर नक्कली प्रतिवेदन गृह मन्त्रालयको अभिलेखमा राख्ने अपराधसमेत सचिव पाण्डेले गरेको उल्लेख गर्दै उनले कसुर ठगी मात्रै नभई संगठित अपराध हुने तर्क गरेका थिए । त्यसक्रममा उनलाई न्यायाधीशले प्रश्न गरेका थिए, त्यो अपराधको नेक्सस देखाउनुस् न, गृह सचिवको टेबलमा फेला पर्यो भन्दैमा त्यो कागजात उनैले बनाएका हुन् भन्न मिल्छ र ?मिल्छ श्रीमान्, भट्टराईको उत्तर थियो, अहिले हजुरको टेबलअगाडि भएको राय किताबमा लेखिएको कुरा अन्यथा प्रमाणित नभएसम्म हजुरले नै लेखेको ठहरिएजस्तै, गृह सचिवको टेबलमा भएको नक्कली फाइल उनको होइन भनेर उनले प्रमाणित नगरेसम्म त्यो उनकै हो ।संगठित अपराधमा प्रमाणको भार (आफू निर्दोष छु भनेर प्रमाणित गर्ने दायित्व) प्रतिवादीसँगै हुने सिद्धान्त उल्लेख गर्दै उनले पाण्डेले सक्कलीलाई विस्थापित गरेर गृह मन्त्रालयमा राखेको नक्कली प्रतिवेदन आफूले गरेको होइन भनेर देखाउन नसकेकाले त्यो कसुर उनकै भएको जिकिर भट्टराईको थियो । गृह सचिवले यस्तो काम गर्न सुहाउँछ ? उनले भने, उहाँलाई बिचौलिया र नेताको पछिपछि लागेर पैसा असुल्नुपर्ने अवस्था थिएन । यो प्रतिवेदन लेख्दा हामीलाई असहज भयो श्रीमान् । उच्च पदस्थहरू मिलेर देशको शिर निहुरिने काम गरेको र त्यसले संसारमै नेपालको बदनाम भएको हुनाले थुनामै राखेर कारबाही अगाडि बढाउनुपर्ने सरकारी वकिलहरूको जिकिर सुनिरहँदा प्रतिवादीहरू निराश देखिन्थे । प्रतिवादीहरू राज्यका शक्तिशाली मानिस हुन्, जसले हिरासतमै हुँदा पनि प्रमाण लोप गर्ने प्रयास गरे, भट्टराईले भने, झन्, थुनाबाट बाहिर आए भने त प्रमाण लोप गर्ने मात्रै होइन, राज्यका निकायलाई नै प्रभाव पार्ने प्रयास गर्नेछन्, जो अहिले भई पनि रहेको छ ।बहसको सुरुमै पनि सरकारी वकिल पक्षले थुनामै राखेर मुद्दा अघि बढाउनुपर्ने माग राखेको थियो । यो मुद्दालाई सुशासनसँग जोडेर सिंगो देशले हेरिरहेको छ श्रीमान्, बहसको सुरुवातमा जिल्ला न्यायाधिवक्ता घिमिरेले भनेका थिए, हामीलाई ठूला माछा उम्काएको भनेर पब्लिकले भन्न पनि थालेका छन्, संलग्नता देखिए म केपी ओलीको पीएलाई पनि पक्रेर मुद्दा चलाउनेछु श्रीमान् । सचिव पाण्डे पक्राउ परेपछि पूर्वगृहमन्त्री खाणले इन्कारी बयान गराउनु भनी लिखित सूचना पठाएको र आङ्टावा शेर्पालाई हिरासतमा रहेका सानु भण्डारी र केशव दुलाल भेट्न लगाएर आफूविरुद्ध नबोल्न भनेको प्रसंग झिक्दै सरकारी वकिलको पक्षले उनीहरूलाई छाडे फेरि पनि प्रमाण नष्ट पार्ने र मुद्दाको निष्पक्ष सुनुवाइलाई बाधा पार्ने काम हुने जिकिर गरे ।"
लुङा को फर्स्टलुक,"काठमाडौं (कास) लिम्बू संस्कृतिमा आधारित फिल्म लुङा को फर्स्टलुक सार्वजनिक भएको छ । फर्स्टलुकमा कलाकार बुद्धि तामाङ, भुवन सिंह राई तथा सारा लोहोरुङ राईलाई स्थान दिइएको छ । पूर्वी नेपालका रमणीय स्थानमा छायांकन गरिएको फिल्ममा बुद्धि, भुवन र सारासँगै भीम शेर्मा लिम्बू, प्रकाश दाहाल, अनुप लिंखिम, सुदीपजंग कार्की, गंगाबहादुर राई, सम्झना लिम्बू, रमेश बुढाथोकी, निशान लुइँटेल, स्मृति पोखरेललगायतको अभिनय छ । किरण राईको निर्देशनमा तयार फिल्मको कथा भुवन सिंह राईले लेखेका हुन् । फिल्मले राईलिम्बू संस्कृतिलाई विशेष महत्त्वका साथ उठाएको निर्देशक राईले बताए । भूमिसा प्रोडक्सनले निर्माण गरेको फिल्मका निर्माता ज्योतिराज राई हुन् ।सञ्जीव राई र प्रयास घिमिरे फिल्मका कार्यकारी निर्माता हुन् । त्यस्तै, शान्ता पौडेल, मनीषा पाठक, मेनुका घिमिरे, कैलाश राई र टीआर साम्सोहाङ सहनिर्माता छन् । बादल लिम्बू र अनिश श्रेष्ठको संगीत भरेका फिल्मका गीत राजेशपायल राई, मेलिना राई, रचना रिमाल, आयुश प्रधान, निमा तामाङले गाएका छन् । साउन ५ गतेदेखि देशभर प्रदर्शनमा आउने फिल्म यसै साता हुने दोस्रो नेपाल ग्रामीण चलचित्र महोत्सवमा प्रिमियर गरिँदै छ । फिल्मलाई काठमाडौंमा जीजीए ग्रुप र काठमाडौंबाहिर एफडी कम्पनीले वितरण गर्दै छन् ।"
इजरायलद्वारा लेबनानमाथि आक्रमण,सन् १९८२ मा आजकै दिन (जुन ६) मा इजरायलले लेबनानमाथि आक्रमण सुरु गरेको थियो । बेलायतका लागि इजरायली राजदूत सोलोमो आर्गोभको हत्या गर्ने प्रयासपछि दुई देश युद्धको अवस्थामा पुगेका थिए । १९८२ को जुन ३ मा प्यालेस्टाइन लिबरल अर्गनाइजेसन (पीएलओ) को अबु निदाल समूहका एक बन्दुकधारीले लन्डनमा आर्गोभमाथि आक्रमण गरेका थिए । आक्रमणलगत्तै उपचारका लागि अस्पताल पुर्याइएका उनलाई २००३ मा मृत्यु हुनुअघिसम्म कोमामा राखिएको थियो । इजरायली प्रधानमन्त्री मेनाचेम बेगिनले आक्रमणका लागि पीएलओ जिम्मेवार रहेको आरोप लगाएका थिए । जसका कारण जुन ६ मा इजरायली फौजले लेबनानमा आक्रमण सुरु गरेको थियो । आक्रमणका क्रममा इजरायली सेनाले लेबनानको राजधानी बेरुतमाथि घेराउ गरेको थियो । दुई देशबीचको युद्धका क्रममा करिब २० हजार सर्वसाधारणको मृत्यु भएको लेबनानका अधिकारीले दाबी गरेका थिए । त्यसक्रममा इजरायल र सिरियाबीच पनि लडाइँ भएको थियो ।
दुबईबाट फर्केर गाउाले अचार,"(अर्घाखाँची)सन्धिखर्क नगरपालिका८ पकलेका युवा सुमन अर्यालले सन्धिखर्कमा थरीथरीका अचारका परिकार तयार पारेर बजारका भान्सामा पुर्याउँछन् । गाउँमा फल्ने काफल, अमला, लसुन, खुर्सानी, अकबरे खुर्सानी र मिक्स अचार रातभर तयार पार्ने र दिनभर बजारमा बिक्री गर्छन् । अचारका लागि चाहिने सामान खरिद गर्न उनी गाउँगाउँ डुल्छन् ।स्थानीय उत्पादन संकलन गरेर सिजनअनुसारका विभिन्न प्रकारका अचार तयार गर्छु, उनले भने, यही वैशाख ११ गतेबाट बजारमा अचार ल्याएका छौं । बिस्तारै मार्केट बढ्दो छ । केही वर्षअघिसम्म यसरी अचार बिजनेस गर्ने सोच उनलाई थिएन । छिमेकी साथीभाइ वैदेशिक रोजगारीमा जानेको लहरले उनलाई स्वदेश बस्न मन लागेन । केही वर्षअघि उनी मलेसिया पुगे । म्यानपावर कम्पनीले नक्कली भिसामा पठाएका कारण ११ महिनासम्म जेल बसेर फर्केको उनले बताए । त्यसपछि दुबई गए । त्यहाँ पनि राम्रो कमाइ नभएपछि स्वदेश फर्केर अचार उद्योग सञ्चालन गरेको उनले बताए । स्वदेश फर्केपछि अचार उद्योग खोल्न छत्रदेव गाउँपालिका५ का मोहन रानाभाट दौंतरी भए । गाउँमा उत्पादन भएको काफल, अमला, लसुन, खुर्सानी खरिद गरेर हामी अचार बनाउँछौं, उनले भने, बिस्तारै ठूला सहरमा पठाउने लक्ष्य छ । मलेसिया र दुबईमा दुःख पाएकै कारण आफ्नै देशमा अचार उद्योग सञ्चालन गरेको उनले बताए । सानो लगानीमा सुरु भएको व्यवसायलाई बिस्तारै ठूला सहरका होटल, रेस्टुरेन्ट र व्यक्तिका भान्सामा पहाडको अचार पुर्याउने लक्ष्य रहेको उनले सुनाए । विदेशमा धेरै दुःख भोगें, उनले भने, दैनिकी पीडादायी हुन्छ । यहाँ आफ्नो बिजनेससँगै परिवारसित बसेर गाउँको सामाजिक काममा पनि सक्रिय भइन्छ । रानाभाट १७ वर्ष भारतको दिल्लीमा गाडी चालकको काम गरेर फर्किएका हुन् । दिल्लीमा गाडी चलाउँदा अचार उद्योगमा लगानी गरेको देखेको थिएँ, उनले भने, स्वदेश फर्केर आफैं उद्योग खोलें । भारतमा भन्दा आफ्नै ठाउँमा केही गर्नु ठीक लागेर म फर्कें । अचारका लागि सबै सामान जुटाएर आफैं तयार गरेर डब्बामा राखेर बजार पुर्याउने उनले बताए । हाम्रो उद्योगले किसानलाई पनि टेवा दिन्छ, उनले भने, अमला, काफल, खुर्सानी, लसुन, आँपलगायत सिजनअनुसारका सबै खरिद गरिदिन्छौं । हामीले अर्घाखाँचीकै उत्पादनको अचार तयार गर्छौं । दुबई र कतारमा रोजगारीबाट फर्किएका पशुपति पाण्डेले सन्धिखर्क नगरपालिका५ बलेवाङमा ३० रोपनी जमिन भाडामा लिएर दुई वर्षदेखि अकबरे (डल्ले) खुर्सानी खेती गरेका छन् । उनले पनि अचार तयार गर्छन् । घरमै आधा र एक किलोको डब्बामा खुर्सानीको अचार तयार गरेर बजार पठाउने उनले बताए । काठमाडौं र बुटवलका मार्केट पसलमा गाडीबाट पठाइने र माग बढ्दो रहेको उनले सुनाए । खुर्सानी पनि बिक्री भएको छ, उनले भने, खुर्सानी चाउचाउ उद्योग र तरकारी पसलेले खरिद गर्छन् । अचार काठमाडौंका ठूला मार्केट पसलमा जान्छ । स्वास्थ्यलाई राम्रो मान्दै खुर्सानी र अचारको माग बढ्दो छ । जवानी छँदासम्म अरूको देशमा श्रम गर्ने र उमेर ढल्केपछि फर्कनुभन्दा युवा उमेरको बल आफ्नै माटोमा खर्चिंदा धेरै राम्रो हुने भएकाले आफू कृषि उद्यममा लागेको पाण्डेले बताए ।"
लास आयो न लाहाछाप लाएको चिठी,"(पोखरा)भेट्न आएका आफन्तको जुत्ता र चप्पलका जोडी मूल ढोका बाहिर फिँजारिएका छन् । घरको भुइँ तल्लाको कोठामा बिरामी छोरा लडिबुडी गर्दै छ । दोस्रो तलामा माया पुन आफन्तले घेरिएर बसेकी छन् । घरि भित्तामा फोटोसपबाट जोडेर फ्रेममा सजाइएको श्रीमान् श्रीमतीको तस्बिर हेर्दै टोलाउँछिन् । घरि मन बहलाउन आएका आफन्तका कुरा सुनेर खित्का छाड्छिन् । आफ्ना श्रीमान् सन्तबहादुरलाई साउदीमा मृत्युदण्ड दिइएको खबर सुने पनि न लास भेटेकी छन्, न लाहाछाप लगाएको चिठी । किरिया गर्ने कि कुर्ने, केही मेसो पाएकी छैनन् । पर्वतको मोदी गाउँपालिका४ खुइजेरीबाट माया र उनका तीन छोरा पोखरा२७ अर्घौं झरेको ३ वर्ष भयो । बाबु परदेश जाँदा ९ महिनाको थियो कान्छो छोरा । ऊ कोरिया गएर बनाएको घर सन्तबहादुरले देख्नै पाएनन् । साहूका भेडा लुट्न आएका साउदी नागरिक ओदा विन अऐदा विन हमोद अल सरारीको हत्या अभियोगमा २०५८ मा मृत्युदण्डको फैसला सुनाइएपछि उनी जेलमा थिए । उनीमाथिको सजाय रोयल कोर्टले समेत अनुमोदन गरेपछि गत बिहीबार फैसला कार्यान्वयन भयो । उनी कहिल्यै नफर्किने गरी अस्ताए । यता परिवारले सञ्चारमाध्यमबाट यो खबर थाहा पायो । २२ वर्ष अन्योलमै बिताएको उनको परिवार मृत्युदण्डको आधिकारिक जानकारी अझै नआउँदा थप अन्योलमा छ । विवाह हुँदा सन्तबहादुर २० वर्षका थिए, माया १९ की । विवाह गरेर ४ वर्षजति सँगै बसे । साउदी आउजाउ गरिरहने नजिकैको अर्को गाउँ बाजुङका एकजनाले सन्तबहादुरलाई विदेश लैजाने बताए । मायाले नै त्यतिबेला एक लाख २५ हजार रुपैयाँ ऋण खोजेर सन्तबहादुरलाई साउदी पठाइन् । साउदीबाट ४ वर्ष ८ महिनामा फर्किएर आए । घर आउँदा ऋणसम्म तिरे । ६ महिना घरमा बिताएर उनी फेरि साउदी नै जाने भए । आमा, श्रीमती र तीन छोरालाई नवलपरासीको कावासोतीमा झारेर उनी साउदीमै फर्किए । अब त्यति लामो समय बस्दिनँ, दुई वर्षमा आउन पाउँछु भनेर जानुभएको थियो, कुराहरू छिट्टै बिर्सने भइसकेकी मायाले आइतबार सम्झने कोसिस गर्दै भनिन्, त्यति नै अन्तिम रहेछ ।परिवार नवलपुर नै रहेको बेला दुई वर्षपछि गाउँको नजिकको बजार बाजुङमा सन्तबहादुर साउदीमा जेल परेको खबर आइपुग्यो । २०५४ सालमा बाजुङमा फोन पुगिसकेको थिएन । सन्तबहादुरलाई नै विदेश लैजानेले खबर ल्याइपुर्याएका थिए । खबर पाएपछि छोराहरूलाई लिएर माया गाउँ फर्किन् । त्यतिबेला उहाँ घर आउने भनेर सामान सबै प्याक गरेर बस्नुभएको रहेछ । अर्को साथीले म घर जान्छु, तिमी दुई महिना बस्देउ । दुई महिना मेरो भेडा हेर्ने काम गर्देउ । दुई महिनापछि घर गएर आउँछु भनेका रहेछन्, उनले सम्झिइन्, त्यतिबेला बिदामा आएको भए पनि त्यस्तो नहुने रहेछ । यस्तै हुन लेखेको थियो होला । नत्र छुट्टी आउने बेला भएको थियो । सुटकेसमा कम्बल थियो, छोराहरूलाई लुगाफाटो, चकलेट थियो । दुई वर्षसम्म सन्तबहादुरलाई नजरबन्दमा राखियो । दुई वर्षपछि साहुले सुटकेस जेलमै पुर्याइदिए । सामान सबै कुहिएको थियो । जेल परेको चार वर्ष पुग्नै लाग्दा बल्ल आफू जेल परेको खबर सन्तबहादुरले चिठीमार्फत पठाए । चिठी आइपुग्नै चार महिना लागेको थियो । त्यसपछि चिठी पठाइरहे । केही वर्षपछि बाजुङसम्म नेट फोन चल्न थाल्यो । सन्तबहादुरले बाजुङमा फोन गर्न थाले । पर्सिपल्ट फोन आउनु छ भने आज नै खबर पुर्याउनुपर्थ्यो । फोन आउने दिन एकडेढ घण्टा हिँडेर बाजुङ पुग्थिन् । कहिले दिनभरि फोन कुर्नुपर्थ्यो । कहिले साँझसम्मै फोन नआएपछि खसमको स्वर नसुनी फर्किनुपर्थ्यो । केही वर्षपछि साउदीतिरकै मान्छेले लुकाएर बेच्न लगेको फोन किनेर सन्तबहादुरले चलाउन थाले । मोबाइल लुकाएर चलाउँदा दिउँसो गर्न मिल्थेन । रातिमा यताबाट मिस्डकल हानेपछि उताबाट सन्तबहादुरले फोन गर्थे । २०५८ मा उनलाई मृत्युदण्डको फैसला सुनाइयो । उनले आफूले हत्या गरेको व्यक्तिको जेठो छोराले माफी दिएको र कान्छो छोरा २० वर्ष पुगेपछि थाहा हुने मायालाई बताउने गर्थे । श्रीमान्ले माफी पाएर नेपाल फर्किने आशामा उनी थिइन् । घरमूली नै परदेशको जेलमा परेपछि उनले पाएको दुःख भनिसाध्यै भएन । तीन छोरालाई गाउँमा मेलापात गरेर, रक्सी पारेर ८ सम्म पढाइन् । त्यतिञ्जेल सन्तबहादुरले जेलभित्रै काम गरेर केही रकम पठाउन थाले । गाउँमा छोराहरूको पढाइ राम्रो नभएको ठानेर माया तीन छोरासहित सदरमुकाम कुस्मा झरिन् । कोठा भाडा तिर्न, छोराहरूलाई पढाउन, बिहानबेलुकाको छाक टार्न ज्यामी काम गरिन् । उहाँले नजाउँ पैसा हुन्न भन्नुहुन्थ्यो । यहाँ मैले काम गरेर कहिले पैसा पठाउन सकौंला, कहिले नसकौंला भनेर भन्नुभएको थियो, उनले भनिन्, मैले काम गरेर पनि पढाउँछु नि भनेर छोराहरूलाई लिएर हिँडे । १२ वर्षजति कुस्मा बसें । अर्काको घरमा काम गरेर हुन्छ कि, ज्यामी काम गरेर हुन्छ अलिअलि बचत पनि गरें । उनले छोराहरू मात्रै पढाइनन्, तत्कालीन लेखनाथ नगरपालिकाको अर्घौंमा घडेरी पनि किनिन् । जेठा छोरा शिव सानोमा अलि ढिलै हिँडेका थिए । डेढ वर्षअघि उनी नसासम्बन्धी रोगले थलिए । बोल्न सक्छन्, हिँड्न सक्दैनन् । माइलो छोरा खड्क पोर्चुगल गएको दुई वर्ष भयो । कान्छो छोरा मीन कोरिया ५ वर्ष बसेर फर्किएका छन् । उनी फेरि जाने तयारीमा छन् । िििजेलबाट सन्तबहादुर म्यासेन्जरबाट भिडियोकल गर्थे । दिनदिनै जसो कुराकानी हुन्थ्यो । घर बनाउन उनको परिवार तीन वर्षअघि पोखरा झर्यो । घर बनिरहेकै बेलामा उनको मोबाइल जफत भयो । जेलको ल्यान्डलाइनबाट मात्रै फोन गर्न पाउने भए । यो घर कति बन्यो भन्ने नै हेर्न पाउनुभएन । त्यही फोनबाट भनेको भरमा मात्रै थाहा पाउनुभयो, मायाले सुनाइन् । मोबाइल खोसिएपछि २३ दिनमा फोन हुन्थ्यो । मृतकको कान्छो छोरा २० वर्ष पुगिसक्दा पनि केही कुराअघि नबढेको उनी सुनाउँथे । अदालतमा बोलाउँदा गइराख्छु भन्नुहुन्थ्यो । त्यही सही गरेर फर्किन्छु भन्नुहुन्थ्यो, मायाले भनिन्, केही बुझ्दै नबुझी सही गर्नुहुन्छ त भनेर सोध्दा कहाँ सबै प्रस्ट बुझिन्छ र उनीहरूले केही पनि भन्दैनन् । पुलिसलाई सोध्दा त्यस्तो सही गर्न कति आउनुपर्छ भन्छ भन्नुहुन्थ्यो ।िििबिहीबार बिहान १२ बजेतिर फोन आएको थियो । मायाले यताबाट सोधिन्, सञ्चै हुनुहुन्छ ? उताबाट सन्तबहादुरले जवाफ दिए, अँ, सञ्चै छु । यताबाट मायाले सोधिन्, के गरेछौं र ? किन हिजोअस्ति फोन नगरेको ? उताबाट जवाफ आयो, पैसा पनि थिएन । कुरा पनि केही हुन्न । त्यही भएर घरिघरि फोन नगरेको । मायालाई शंका छ, त्यही दिनमा उनलाई मृत्युदण्डको फैसला कार्यान्वयन हुने कुरा थाहा पाएका थिए । त्यसो त मायाले कुस्मा हुँदै सन्तबहादुरलाई साउदी जेलबाट निकाल्न पहल नगरेकी होइनन् । तर परिवारको सदस्यले माफी नदिएसम्म बाहिरबाट जतिसुकै पहल गरे पनि केही नहुने सन्तबहादुरले बताउँथे । उनलाई थाहै नदिई मायाले परराष्ट्र मन्त्रालयतिर चिठी पठाइन् । केही सीप लागेन । अब कहिले भेट हुन्छ कि हुन्न भन्ने जस्तो कुरा मनमा आउँथ्यो । भेट हुन लेखेको रहेछ भने भेट होला, नलेखेको रहेछ भने नभइएला भन्ने सोच्थें, गला अवरुद्ध बनाउँदै मायाले भनिन्, छोराहरू हुर्काउँछु, यिनीहरूले नै मलाई पाल्लान् नि पछि भन्ने सोच्थें ।शुक्रबार मायाका भाइ लोकबहादुरले भेनाको फोन आएनआएको सोधे । मायाले बिहीबार कुरा भएको सुनाइन् । उनको मनमा चिसो पस्यो । फोन आएनआएको सोध्नुको कारण खोतलिन् । लोकबहादुरले समाचारमा केके आएको थियो भनेर भेनाको बारेमा भने । मायाले मोबाइल खोलेर हेर्दा सामाजिक सञ्जालमा देखिन् । सन्तबहादुरलाई ५५ वर्षको उमेरमा मृत्युदण्ड भएको खबर उनको परिवारले थाहा पाएको सञ्चारमाध्यमबाट मात्रै हो । मृतकको कान्छो छोराले खुनको बदला खुन भनेपछि उनले माफी पाएनन् । साउदी सरकारले नेपाल सरकारमार्फत मृत्यदुण्ड दिइएको आधिकारिक जानकारी गराइदिए हुन्थ्यो भन्ने उनको मनमा छ । यस्तो यस्तो हो भनेर चिठीपत्र, फोन केही आएको छैन । लास पठाउने हो कि होइन भन्ने केही थाहा छैन, उनले भनिन्, काजकिरिया कसरी गर्ने, खै के गर्ने के गर्ने ? केही पत्रहरू पर्खिने हो कि के गर्ने हो खासै मलाई केही पनि थाहै छैन । साउदीमै भएका उनका बहिनी ज्वाइँले त्यस्तो लास नेपाल पठाउन्न भन्ने खबर गरेका छन् । विवाह गरेर जम्मा ४ वर्ष सँगै बस्न पाएकी मायालाई यतिञ्जेलसम्म सँगै बसेर श्रीमान् गुमाउँदा त्यति धेरै पीडा हुँदैनथ्यो होला, जति २४ वर्ष टाढा बसेर गुमाउँदा भएको छ । घरि आउनुहुन्छ होला जस्तो लाग्थ्यो । घरि आउनुहुन्न होला, आउने भए यतिबेलासम्म आइसक्नुहुन्थ्यो जस्तो लाग्थ्यो, लामो मौनतापछि उनले भनिन्, जसरी हुन्छ दिन काटौंला नि भनेर बस्थें । छोराहरूलाई हुर्काउँदा पनि समय बित्यो । अब मैले कसलाई के भन्ने ? कसले के गर्दिन्छन् र खै कसैले केही गर्दिएहुन्थ्यो जस्तो नि लाउन्न । म त केही सोच्नै सकेको छैन । आफूले सोचेको सबै अधुरो भइदियो ।"
शिक्षकलाई विद्यार्थीले तोके जरिवाना,"रामेछाप (कास) शिक्षक ढिलो आउँदा पठनपाठनमा असर परेपछि रामेछापको बाबियाखर्कस्थित शारदा संस्कृत माविको बाल समूहले जरिवाना तिराउने जुक्ति निकालेको छ । समूहको निर्णयअनुसार विद्यालयले पौने १० बजे गर्ने सामूहिक राष्ट्रिय गानका क्रममा अघिल्तिर नउभिने शिक्षकले १ सय ५० रुपैयाँ जरिवाना तिर्नुपर्छ । विद्यार्थीले जरिवाना लिने भएपछि शिक्षकहरू समयमै विद्यालय आउन थालेको प्रधानाध्यापक नारायणप्रसाद घिमिरे बताए । पैसा भन्दा पनि विद्यार्थीको अघिल्तिर जरिवाना तिर्नुपर्ला भन्ने पिरलो शिक्षकलाई परेको छ, पहिले केही ढिला आउने शिक्षकहरू अचेल समयमै आइपुग्छन्, उनले भने, समयमा आउन नसक्ने अवस्था भए खबर पठाउँछन् । कामविशेषले विद्यालयबाट बिदा स्वीकृत गराएर बस्ने शिक्षकले जरिवाना तिर्नु पर्दैन । विद्यार्थीले लगाएको जरिवानाकै कारण हालसम्म ५ शिक्षकले आकस्मिक बिदा लिएको विद्यालयले जनाएको छ । उनीहरूको कक्षा अरू शिक्षकले थप गरेर लिने व्यवस्था मिलाइएको प्रअ घिमिरेले जानकारी दिए । विद्यार्थी समूहले आफैंलाई पनि जरिवाना तोकेका छन् । प्रार्थनामा नपुग्ने विद्यार्थीले २० रुपैयाँ जरिवाना बुझाउनुपर्छ । को आएन भन्नेबारे प्रार्थनाकै बेला हेरिन्छ । समूहकी अध्यक्ष सुस्मिता साई भन्छिन्, अहिलेसम्म करिब सय जनाले जरिवाना तिरिसक्नुभएको छ । जरिवानाले खेलकुद सामग्री खरिद गर्छौं । विपन्न विद्यार्थीलाई कलमकापीमा सहयोग गर्छौं ।"
"लु होस् वा शीतलहर, विपन्नलाई जोगाऊ","गर्मी चढेसँगै मुलुकका विभिन्न स्थानमा तातो हावा बहन थालेको छ । तराईका कति जिल्लामा तापक्रम ४० डिग्री सेल्सियस नाघ्दा जनजीवन प्रभावित भएको छ । विद्यालयहरू बन्द गरिएका छन् । मनसुनी वर्षाको तत्काल छेकछन्द नदेखिएकाले केही दिन गर्मी अझै बढ्ने आकलन मौसमविज्ञहरूको छ । तसर्थ, चर्को गर्मीबाट बच्न नागरिकहरूले स्वास्थ्य सावधानी अपनाउन जरुरी छ । सरकारले पनि यसबाट प्रभावित नागरिकलाई विशेष ध्यान पुर्याउनुपर्छ । सामान्य अवस्थामा तीन दिनसम्म कुनै पनि स्थानमा तापक्रमको निश्चित स्तर (थ्रेसहोल्ड) नाघ्दा लुको अवस्था हुन्छ । यो दर स्थानविशेष अनुसार फरकफरक हुन्छ । जल तथा मौसम विज्ञान विभागले कुनै पनि मापन केन्द्रमा तापक्रम ९० प्रतिशतभन्दा धेरै हुँदा तातो दिन (माइल्ड लु), ९५ प्रतिशत हुँदा धेरै तातो दिन (मोडरेट लु), र ९९ प्रतिशतभन्दा बढी हुँदा अत्यधिक तातो दिन (लु) मान्ने गरेको छ । जस्तो, काठमाडौंमा ३३५ डिग्री सेल्सियसभन्दा बढी हुँदा अत्यधिक तातो दिन मानिन्छ । यसका लागि विराटनगरमा ३९ डिग्री नाघेको हुनुपर्छ भने जनकपुरमा ४० र वीरगन्जमा ४२ डिग्री सेल्सियस । मानिसका लागि २६ डिग्री तापक्रम उपयुक्त मानिन्छ । तर यति बेला मध्यपहाडी भूभागकै पनि तापक्रम योभन्दा बढी छ, तराईमा त त्यसै धेरै हुने भैहाल्यो । तापक्रम र वायुमण्डलमा आर्द्रता (पानीको बाफ) दुवै बढी हुँदा स्वास्थ्यमा धेरै असर पर्न सक्छ । थकाइ लाग्छ । कमजोरी महसुस हुन्छ । टाउको दुख्छ । खुट्टा बाउँडिन्छ । चक्कर र बान्ता आउँछ । श्वासप्रश्वासमा समस्या हुन्छ । रक्तचाप कम हुन सक्छ । शरीरमा पानीको मात्रा कम हुन्छ । बेहोस हुने मात्र होइन, पक्षाघातसम्म हुन सक्छ । अरू रोगव्याधिको संक्रमणको जोखिम बढ्छ । विभिन्न औषधिको प्रभाव पनि घट्छ । खास गरी बिरामी, बालबालिका र दीर्घरोगीमा बढी समस्या देखिन्छ । घाममा काम गर्नुर्पर्नेहरू उत्तिकै प्रताडित हुन सक्छन् । गर्मीको अवस्था हेरेर पालिकाहरूले नागरिकलाई सचेत तुल्याउनुपर्छ । चर्को गर्मी होस् वा शीतलहर, दुवै बेला बढी मर्कामा पर्ने भनेका विपन्न साधारणजन हुन् । उनीहरूको गाह्रोसाह्रोप्रति सरकार, खास गरी पालिकावडाहरूले विशेष दृष्टि दिनुपर्छ । वातानुकूलित घरकार्यालय त परको कुरा, कति विपन्नजनको विद्युत्मा समेत पहुँच छैन । पालिकाहरूले यस्ता नागरिकका लागि गर्मी नओर्लिउन्जेलसम्म टोलटोलमा ठूला पंखासहितका आश्रयस्थलहरूको व्यवस्था गर्न सक्छन्, गर्नु पनि पर्छ । यस्तै, पिउने पानीको यथोचित प्रबन्ध मिलाउनुपर्छ । खास गरी यो याममा पानीको माग अधिक हुन्छ । यस्तोमा गुणस्तरहीन पानी खपत हुने सम्भावना हुन्छ । त्यसैले नागरिकले पानीको गुणस्तरमा ध्यान दिनुपर्छ । सरकारले पनि बिक्रीवितरण भएको पानीको गुणस्तरबारे हेक्का राख्नुपर्छ । माइल्ड लु कै अवस्थामा जोकोहीले सावधानी अपनाउन थाल्नुपर्छ । मोडरेट लु हुँदा घाममा हिँडडुल गर्नु हुँदैन, पानी धेरै पिउनुपर्छ । लु नै चल्दा चिसो ठाउँ अर्थात् सम्भव भएसम्म घरभित्रै बस्नुपर्छ । वातानुकूलित घरबाट एकैचोटि घाममा निस्कनु हुन्न । बाहिर निस्कँदा हल्का सुतीका कपडा लगाउनुपर्छ । टोपी लगाउने वा टाउको छोप्ने गर्नुपर्छ । शरीरको पूरै कपडा खोल्नु हुन्न । पानी, सर्बत लगायतका झोलिलो पदार्थ प्रशस्त पिउनुपर्छ । पानीको मात्रा बढी भएका फलफूल, सलादहरू खानुपर्छ । जीउमा चिसो पानी छर्कनुपर्छ । र, लुका लक्षण देखिएका जोकोहीलाई अस्पताल पुर्याउनुपर्छ । सरकारले अस्पतालहरूलाई पनि तयारी अवस्थामा राख्नुपर्छ ।लु वर्षैपिच्छेजस्तो दोहोरिने समस्या हो । नेपालमा विभिन्न स्थानका अधिकतम तापक्रमका कीर्तिमान केही दशकअघिकै भएकाले यसको सोझो सम्बन्ध जलवायु परिवर्तनसित मात्रै छ भन्न पक्कै मिल्दैन, तर पछिल्ला वर्षहरूमा तातो हावा बहने अवधि बढेको भने सत्य हो । र, विश्वव्यापी तापक्रम वृद्धिसँगै आगामी वर्षहरूमा यस्तो जोखिम अझ बढ्ने प्रक्षेपण वैज्ञानिकहरूको छ । यसको अर्थ, नागरिकको जीवनस्तर नसुधार्ने हो भने आगामी वर्षहरूमा लुबाट प्रभावित हुनेहरू अझ बढ्नेछन् । कारण, तातो हावाले मात्रै भन्दा पनि यसबाट जोगिने उपाय अभावले नागरिकहरू प्रताडित हुने गर्छन् । त्यसैले, साधारणजनलाई गर्मीबाट कसरी बचाउने भन्नेमा सरकार केन्द्रित हुनुपर्छ । जनचेतना वृद्धि, जीवनस्तर सुधारका पक्षमा ध्यान दिनुपर्छ । साथै, विश्वव्यापी तापक्रम वृद्धिसित जुध्न घरेलु नीतिव्यवहारहरू तदनुरूप बनाउनुपर्छ, र एउटा पीडित राष्ट्रका हैसियतले विश्वमञ्चमा यसबारे आफ्नो आवाज थप बुलन्द बनाउनुपर्छ ।"
संसद् बहसको थलो बनोस्,"जेठ १४ को कान्तिपुरमा प्रकाशित संसद्लाई बहसको थलो बनाऊ, निषेधको होइन शीर्षकको सम्पादकीय अत्यन्त सान्दर्भिक र सटीक लाग्यो । किनभने नेपालका संस्थागत बनाइएका यती, ओम्नी, ललितानिवास र पशुपति जलहरीजस्ता विभिन्न भ्रष्टाचारका विषयमा संसद्का विभिन्न समिति, महालेखा नियन्त्रकको कार्यालय, अख्तियार दुरुपयोग अनुसन्धान आयोग मात्र नभई अदालतसमेतमा गम्भीर बहस पैरवी भइरहेका विषय हुन् । यी मात्र नभई अन्य विषयमा आरोपितमाथि अनुसन्धान हुनुपर्ने, दोषी उम्कन नपाउने र निर्दोष फस्नुनपर्ने साथै भविष्यमा यस्ता बेथिति नदोहोरिऊन् भनेर प्रत्याभूति हुनुपर्ने हो । तर सार्वभौमसम्पन्न भनिएको संसद्मा यी लगायत अन्य जनजीविका, राष्ट्र र राष्ट्रियताका जुनसुकै सवालमा बहस अर्थात् सोधपुछ मात्र गर्दा अनेकौं बखेडा निकालेर संसद्मा भ्रष्टाचार सम्बन्धी कुनै प्रश्नसम्म सोध्न नपाइने सर्तमा शीर्षनेताहरूबीच सहमति भएपछि मात्र बन्द गरिएको संसद् खोलिएको छ । पशुपतिनाथमा जलहरी राख्दा भएको अनियमितताबारे आवाज उठाउँदाको आवाजमा सुनको बजेटमा पित्तल राखिएको वाक्यांशलाई प्रमुख मुद्दा बनाएर प्रमुख प्रतिपक्षी दलले सरकारको नीति तथा कार्यक्रम पारित गर्नैपर्ने बाध्यताबीच संसद् नै चल्न दिएन । उता १५ गते बजेट प्रस्तुत गर्नुपर्ने हुँदा सांसदले निकालेको आवाजलाई मेटाउने सर्तमा सांसद पुष्पकमल दाहाल, शेरबहादुर देउवा र केपी ओलीसँग संसद् चलाउने सहमति गर्नुपर्यो । जनताको धार्मिक भावनामाथि राजनीतिक दाउ खेलेर आर्थिक बेथिति बढाइएको अस्वाभाविक कारोबारको उतिबेलै विरोध मात्र नभई अदालतमा उजुर नपरेको होइन, तर जलहरी फेर्ने अधिकार नभएका व्यक्तिहरूलाई सुन खरिद गर्न लगाइएको, प्रस्तावभन्दा बढी मूल्यमा सम्झौता गरिएको, १० केजीभन्दा बढी सुन हराएको, अदालतको ढोका नखुल्दै झिसमिसेमा राष्ट्रपतिबाट सुनियोजित किसिमले हतारमा गराइएको उद्घाटन आदि महालेखा परीक्षकको कार्यालयको प्रतिवेदनले प्रश्न गरेको र यस विषयमा अख्तियार दुरुपयोग अनुसन्धान आयोगले छानबिन गरेको छैन र ? तर प्रश्न गर्दैमा सांसदका आवाजलाई नै निषेध र अनुसन्धानलाई प्रभावित पार्न चर्को स्वरमा संसद्भित्र उफ्रन हुने, प्रश्न गर्दैमा अवरोध गर्ने यो कस्तो संसद्बाट सुविधा भोग गर्नुभएको छ सांसद महोदय ?मेरो बुझाइमा संसद् भनेको जनताको दुःख, मर्का, आवश्यकता, माग, राष्ट्र र राष्ट्रियताको सवालमा बहस, पैरवी गर्ने, भ्रष्टाचार लगायत यस्ता अनेकौं बेथिति र विसंगतिमाथि आवाज उठाउने, आवश्यक परेमा कानुन, नीति, नियम, निर्देशिका बनाई सुशासन प्रदान गर्ने महत्त्वपूर्ण संस्था हो, जहाँबाट अनियमितता, भ्रष्टाचार भएको शंका वा आरोपमाथि छानबिन गरी दूधको दूध, पानीको पानी छुट्याउने संयन्त्र भन्दा अत्युक्ति वा अर्को अर्थ नलाग्ला । तर हाम्रो संसद्मा चर्को स्वरले बोल्न सक्नेको हालीमुहाली हुने, तर सही आवाज निकाल्नेमाथि कारबाही हुने कस्तो विडम्बना हो यो ? यदि यस्तै हरकत गर्ने हो भने संसद्को काम के हो ? संसद् मुलुकभरका जनजीविकाका सवालमा निर्णय गर्ने बैठक हो कि निषेधका लागि हो ? यदि निषेधका लागि संसद् गठन भएको हो भने यस्तो संसद् किन चाहियो ? गंगाराज अर्याल, पाणिनि८, पाली, अर्घाखाँची"
राष्ट्रपतिले विवादित काम नगरून्,"राष्ट्रपति संस्था हो कि व्यक्ति छुट्याउन गारो भयो । दलको निर्णयलाई आँखा चिम्लेर सहीछाप गर्ने राष्ट्रपति कसरी संस्था हुन सक्छ ? राष्ट्रपतिले गर्न निर्णय किन पार्टीप्रति इंगित हुन्छ ? राष्ट्रपतिले राष्ट्रको हितमा काम गर्न किन नसकेको ? जनताले आफ्नो राष्ट्रपति कहिले पाउने ? यो समस्या आजको मात्र होइन हिजोदेखि हो । राष्ट्रपतिले संस्थाको रूपमा काम गरेका छैनन् । जुन दलबाट राष्ट्रपति बने त्यसकै समर्थनमा सहीछाप लगाउने काम भएको छ, यो सरासर गलत हो । हिजो कांग्रेसको राष्ट्रपति छँदा हालत त्यही थियो । एमालेको राष्ट्रपति हुँदा पनि समस्या त्यही देखियो । आज गठबन्धनका राष्ट्रपति छन्, समस्या त्यही छ । नागरिकले नागरिकता पाउनुपर्छ, त्यसमा विवाद छैन तर नेपालीको नाउमा विदेशीलाई नागरिकता दिने काम ठीक होइन । अहिलेको नागरिकता विधेयक राष्ट्रहितमा छैन । कुनै पनि चेली विवाह गर्नेबित्तिकै नेपाली नागरिक हुन पाउने प्रवाधान गलत हो । हाम्रो भूगोल सानो छ । हाम्रो भूगोलमाथि विदेशीको सीमा अतिक्रमण तीव्र गतिले बढेको छ । दलका नेताहरूलाई आफ्नो सत्ता टिकाउन परेको छ । सरकार टिकाउन जे पनि गर्छन् । गेरु वस्त्र लगाउनेदेखि आजीवन कारावास फैसला सुनाएका समेतलाई उन्मुक्ति दिन्छन् । देश होइन आफू सुरक्षित हुनुपरेको छ नेताहरूलाई । देशको अवस्थाप्रति गम्भीर बन्न नसक्ने राष्ट्रपति भएपछि देशले सही दिशा लिन सक्दैन । तीनै तहको अदालतले जन्मकैदको फैसला सुनाएको एक अपराधीलाई मन्त्रिपरिषद्को निर्णयमा राष्ट्रपतिले सही गर्न ठीक हुँदैन थियो । न्यायालयमाथिको अन्याय हो यो । न्यायालयले गरेको फैसला कार्यपालिकाले उल्टाउँछ भने न्यायपालिकाको अस्तित्व के रहला । कम्तीमा जनअपेक्षा अनुसार राष्ट्रपति चल्नुपर्छ । हिजो त्यही विधेयक गलत भन्ने राष्ट्रपति आज त्यही विधेयकमा सहीछाप गर्छन् । यो हस्ताक्षरसँगै गठबन्धनबाट राष्ट्रपति बनेको रामचन्द्र पौडेल विवादमा तानिएका छन् । उनले नागरिकता विधेयक र जेलमा आजीवन कारावास सजाय भोगेको रेशम चौधरीलाई छुटाउने विदेशमा सहीछाप गरेका छन् । यस्ता गलत काम राष्ट्रपतिबाट दोहोरिन्छ ? पुरुषोत्तम घिमिरे, जोरपाटी, काठमाडौं"
ननिम्त्याऔं धर्मसत्ताको सकस,"भारत नेपाली राजनीति, अर्थप्रणाली र जीवनपद्धतिमै अभिन्न प्रभाव पार्ने छिमेकी हो । राणाकाल र त्यसयता प्रजातन्त्र उदय अघिपछिका अनेकौं घटनाक्रमले देखाउँछन्, त्यहाँ उठेका जागरण र क्रान्तिका ज्वारहरूले नेपाली चेतनालाई कसरी जुरुक्क उठाए । धार्मिक सुधारका अभियान र विचारले समेत यहाँ प्रभाव पारे । कांग्रेस र कम्युनिस्ट दुवैका लागि विचारकेन्द्रहरू निर्माण गरेर पञ्चायतविरुद्ध आन्दोलन गर्ने थलो पनि भारतकै पटना, गोरखपुर, बनारस लगायत थिए । हुँदाहुँदा माओवादी जनयुद्ध को सुरुआत, नियमन र परिचालनका लागि पनि भारतकै भूमि प्रयोग गरियो । अहिले भारतमा हिन्दु धर्मसत्ताको हठ हावी हुँदै छ । यसको प्रभाव पनि नेपालमा नपर्न सम्भव नै छैन, पर्छ । परेकै छ । तर रोचक कुरा के भने, यो प्रभाव घोषित रूपमै हिन्दुपन्थको राजनीति गर्ने समूह वा दलमा भन्दा बढी यहाँको समाजवादी भनाउँदो कांग्रेस र कथित कम्युनिस्ट नामधारी समुदायमा पर्दै छ । यसको अर्थ हो भारतीय सत्तायन्त्र नेपालका लगभग सबै संसदीय दल र तिनका विचारहरूको गेरुवाकरण गर्न सफल हुँदै छ । परिणामस्वरूप यहाँ नस्लीय, क्षेत्रीय एकाधिकार र धर्मसत्ताको हठ बाक्लिने अनि त्यसको रापमा समाजवादी परम्पराका विविधता र पहिचानका स्वरहरूमाथि दमन चुलिने स्थिति आउने छ । धर्म को रक्षाका नाममा जात व्यवस्थामार्फत टिकाइराखिने अत्याचार र महिलामाथिका हिंसाको घनत्व भारतमै जसरी थपिनेछ, घट्नेछैन । परम्परागत धार्मिक नियम र तिनैको अनुकूलतामा निर्मित कानुनलाई आधार बनाएर शासन व्यवस्था चलाएका कतिपय इस्लामिक देशहरूमा मानवीय गरिमा, स्वतन्त्रता र सम्मानको आवाज तीखो भइरहेको बेला हो यो । इसाई धर्मप्रचारक मिसनरीहरूबाट निहित उद्देश्यले चलाइएका धर्म परिवर्तनका अभियानहरू कसरी निस्तेज गर्ने भन्ने विषयलाई लिएर आफ्नै समाजमा व्याप्त दलन र शोषणमाथि निर्मम समीक्षाको चुनौती बोक्ने बेलासमेत हो यो । सन् २००१ को नाइनइलेभेन घटनापछि अघिल्लो दशकमा अमेरिका लगायत केही देशले मुस्लिमोफोबिक विद्वेष थोपरेर समग्र मुसलमानलाई अपराधीकरण गरे । त्यसमाथि व्यापक आलोचना भयो । तर कालान्तरमा अमेरिकामै डोनाल्ड ट्रम्पको अतिवादी नस्लीय सोच भने अनुमोदित भयो । रंगभेद र समुदायमाथि विद्वेषको विषले अमेरिकाजस्तो मानव अधिकारको नारा फलाक्ने देशसमेत मुक्त छैन भन्ने ब्ल्याक लाइभ्ज म्याटर जस्ता प्रतिकारहरूले देखाए । एकनस्लीय हठ र धर्मसत्ता कुनै पनि किसिमको होस्, त्यो उन्नत समाजलाई बाधक र हानिकारक नै हुन्छ । यसमा दुईमत छैन । धर्मविशेषको वर्चस्व र परम्परित निषेधकारी आग्रहले बाँधिएको शासन कहीँको पनि पनि होस्, सकसपूर्ण हुन्छ । हिन्दुत्वलाई शासनको मियो बनाएर समाजलाई घुमाउन खोज्दा भारतीय जनमानस जुन सकसमा बाँच्दै छ, त्यसको कल्पना मात्रै पनि भयावह छ । यो स्थिति आउन नदिन प्रगतिशील, क्रान्तिकारी चेतले मिडिया, सामाजिक सञ्जाल र सार्वजनिक वृत्तहरूबाट सक्रिय बौद्धिक हस्तक्षेप गरिरहनु जरुरी छ ।"
अफगानिस्तानमा दर्जनौं छात्रालाई विष खुवाइयो,"काबुल (सिन्ह्वारासस) अफगानिस्तानको एक ग्रामीण क्षेत्रमा दर्जनौं छात्रासहित ८७ जनालाई विष खुवाइएको स्थानीय प्रशासनले जनाएको छ । अफगानिस्तानको उत्तरी सारएपोल प्रान्तको सञ्चारक जिल्लामा आइतबार एक प्राथमिक विद्यालयका उनीहरूलाई विष खुवाइएको प्रान्तीय सूचना तथा संस्कृति निर्देशक मुफ्ती अमिर सारिपुलितले जानकारी दिएका हुन् । फैजाबाद छात्रा विद्यालयका ७७ जना विद्यार्थी, सात जना शिक्षक, पाँच जना अभिभावक र एक जना कर्मचारीलाई विष खुवाइएको थियो । उनीहरूको अवस्था स्थिर छ, उनले भने । अधिकारीका अनुसार घटनाबारे अनुसन्धान सुरु गरिएको छ । यसैबीच एक पीडित छात्राकी आमा महनाजले घटनाको निन्दा गर्दै प्रान्तीय प्रशासनलाई घटनामा संलग्नको पहिचान गरी कानुनको कठघरामा ल्याउन आग्रह गरेकी छन् । अर्का विद्यार्थी अली आगा करबलाईका पिताले प्रभावित विद्यार्थीको संख्या ८० भन्दा बढी रहेको बताउँदै छोरीको शीघ्र स्वास्थ्यलाभका लागि प्रार्थना गरिरहेको जानकारी दिए । गाउँलेका अनुसार आइतबार एक्कासि बिरामी परेपछि उनीहरूलार्ई अस्पताल लगिएको थियो । उनीहरूलाई कसरी विष खुवाइयो भन्नेबारे थप अनुसन्धान भइरहेको प्रहरीले बताएको छ ।"
कच्चा तेलको आपूर्ति घटाउँदै ओपेक,"काठमाडौं (एजेन्सीहरू) कच्चा तेलको मूल्य बढाउन साउदी अरबले आपूर्तिमा प्रतिदिन १० लाख ब्यारेल कटौती गर्ने भएको छ । तेल उत्पादक देशहरूले तेलको मूल्य गिरावट र बढ्दो मागको अवस्था भोगिरहेकाले आगामी जुलाईदेखि आपूर्तिमा कटौती गर्न लागेको साउदी अरबले जनाएको हो । उसका अनुसार तेल उत्पादक देशहरूको संगठन ओपेकले यसअघि दुई पटक उत्पादनमा कटौती गरे पनि मूल्य वृद्धि नभएपछि फेरि आपूर्ति कम गर्न लागिएको हो । आइतबार अस्ट्रियाको भियनामा आयोजित ओपेकका सदस्यसहित अन्य देशहरू सम्मिलित ओपेक प्लसको बैठकमा कच्चा तेलको आपूर्तिमा कटौती गर्ने सहमति भएको थियो । रुस नेतृत्वको उक्त बैठकले सन् २०२४ को अन्त्यसम्ममा आपूर्तिमा प्रतिदिन १४ लाख ब्यारेल घटाउने सहमति गरेको छ । साउदी अरबका ऊर्जामन्त्री अब्दुलजिज विन सलमानले सम्झौताको प्रशंसा गरे । नयाँ उत्पादन लक्ष्य धेरै नै पारदर्शी र निष्पक्ष छ, उनले भने । यदि आवश्यक परेमा साउदीले गरेको कटौतीमा जुलाईपछि झनै वृद्धि हुन सक्ने उनले बताए । ओपेक प्लस देशले सन् २०२२ अक्टोबरदेखि तेल उत्पादनमा प्रतिदिन ३६६ लाख ब्यारेल कटौती गरिसकेको छ । यसअघि प्रतिदिन २० लाख ब्यारेल कटौती गर्ने सहमति भइसकेको छ, जुन विश्वको मागको २ प्रतिशत हो । त्यही अवस्थालाई चर्चा गर्दै तेल कटौतीको सम्झौता सन् २०२४ सम्म कायम राख्ने सहमति भएको बैठकमा सहभागी रुसका ऊर्जामन्त्री अलेक्ज्यान्डर नोभाकले बताए । बैठकले यूएईलाई भने कच्चा तेल आपूर्ति बढाउन स्वीकृति दिएको छ ।ओपेक प्लसमा आबद्ध देशहरूले विश्वको तेल उत्पादनको ४० प्रतिशत हिस्सा ओगट्छन् । त्यसैले उनीहरूको निर्णयले तेलको मूल्यमा असर पुग्ने गरेको छ । सोमबार मात्रै एसियाली बजारमा कच्चा तेलको मूल्य २४ प्रतिशतले बढेर प्रतिब्यारेल ७७ अमेरिकी डलर पुगेको छ । यसअघिका कटौतीबाट अन्तर्राष्ट्रिय बजारमा कच्चा तेलको मूल्य ८७ डलरसम्म पुगे पनि फेरि घटेर ७५ डलरको आसपास स्थिर भएको थियो । अमेरिकामा त प्रतिब्यारेल ७० डलरभन्दा कममा आएको थियो । नयाँ सम्झौतापछि सोमबार अमेरिकामा कच्चा तेलको मूल्य प्रतिब्यारेल ७३५६ डलर र बेलायतमा ७७९३ डलर पुगेको छ । पश्चिमा देशहरूले भने ओपेकलाई तेलको मूल्य उथलपुथल गरेको आरोप लगाउँदै आएका छन्, जसका कारण विश्वको अर्थ व्यवस्थामा समस्या ल्याउने उनीहरूको भनाइ छ । ओपेकले रुसको पक्षमा निर्णय गरेको पनि पश्चिमा देशहरूको भनाइ छ । रुसयुक्रेन युद्धपछि पश्चिमा देशहरूले मस्कोमाथि विभिन्न प्रतिबन्ध लगाएका छन् । तर, त्यसलाई निस्तेज पार्नका लागि कच्चा तेलको मूल्यमा चलखेल गरिएको उनीहरूको भनाइ छ । ओपेकका देशहरूले भने पश्चिमा राष्ट्रहरूको वित्तीय नीतिका कारण महँगी बढेको र आफ्नो निर्यातलाई सन्तुलनमा राख्न तेल आपूर्तिमा कटौती गर्न बाध्य भएको प्रतिक्रिया दिएका छन् । एसियाली देशमा चीन र भारतले रुसबाट ठूलो परिमाणमा कच्चा तेल खरिद गर्दै आएका छन् । उनीहरूले रुसमाथि पश्चिमाको प्रतिबन्धलाई समर्थन गर्न पनि अस्वीकार गर्दै आएका छन् । सबैभन्दा धेरै कच्चा तेल उत्पादन गर्ने साउदी अरबले प्रतिब्यारेल ८० डलरमा बिक्री भएमा मात्र नाफा कमाउन सक्ने अलजजिराको समाचारमा उल्लेख छ । त्यही नाफाबाट साउदी अरबले अन्य प्रोजेक्टहरू सम्पन्न गर्न चाहेको छ । त्यसैले गत अप्रिलमा पनि उसले प्रतिदिन १६ लाख ब्यारेल आपूर्ति कटौती गर्नै घोषणा गरेको थियो । मेबाट यसको प्रभाव सुरु भई मूल्य बढे पनि अपेक्षाअनुसार सुधार भने हुन सकेन । साउदी अरब आफ्नो अर्थ व्यवस्थालाई तेलमा निर्भरता घटाउन र विविधता ल्याउन प्रयास गरिरहेको छ । साउदी र ओपेकको नयाँ कदमले आगामी महिनामा इन्धनको मूल्यमा बढोत्तरी हुने र विश्वको अर्थ व्यवस्थामा प्रभाव पर्ने विश्लेषण गरिएको छ । सन् १९६० स्थापित तेल उत्पादक देशहरूको मूल संगठन ओपेकमा साउदी अरबसहित अल्जेरिया, अंगोला, कंगो, इरान, इराक, कुवेत, यूएई, भेनेजुएलालगायत देश छन् । अन्य देश पनि सम्मिलित भएर बनेको ओपेक प्लसमा भने रुस, अजरबैजान, बहराइन, ब्रुनाई, मलेसिया लगायत देश सहभागी छन् ।"
विकेन्द्रित भएन बिमा सेवा,"(काठमाडौं) मुलुकभर बिमा सेवा विस्तार गर्ने बहानामा पटकपटक नयाँ लाइसेन्स वितरण गरिँदै आए पनि यथार्थमा बिमा पहुँच विकेन्द्रित हुन नसकेको सरकारी तथ्यांकले देखाएको छ । आर्थिक वर्ष ०७९८० को आर्थिक सर्वेक्षणले बिमा कम्पनीको कुल बिमा शुल्क संकलनमध्ये करिब आधा वाग्मतीमै रहेको देखाएको हो । संख्या थपिएसँगै मुलुकभर सेवा विस्तारका लागि नियामक निकायबाट प्रभावकारी नियमन तथा सुपरिवेक्षण हुन नसक्दा अपेक्षित रूपमा बिमा पहुँच विकेन्द्रित हुन नसकेको जानकारहरू बताउँछन् । नयाँ कम्पनी काठमाडौं उपत्यकाबाहिर जान नचाहेकै कारण धेरैजसो सेवा वाग्मतीमै केन्द्रित भएको उनीहरूको आरोप छ । यसअघि नियामक निकायले एकै पटक ठूलो संख्यामा बिमा कम्पनीको नयाँ लाइसेन्स बाँड्यो । चालु आर्थिक वर्षमा पनि लघुबिमाका नाममा थप ७ नयाँ लाइसेन्स वितरण गरियो, एक बिमा कम्पनीका प्रमुख कार्यकारी अधिकृतले भने, नियामक निकायले नयाँ लाइसेन्स वितरणसँगै कम्पनीहरूलाई अनिवार्य रूपमा काठमाडौं उपत्यकाबाहिर व्यापार विस्तार गर भन्न सक्नुपर्थ्यो । त्यो भन्न नसकेकाले काठमाडौं उपत्यकाबाहिर अपेक्षित रूपमा व्यवसाय विस्तार हुन सकेन । थपिएका बिमा कम्पनी पनि काठमाडौं उपत्यकामै पुराना कम्पनीकै भाग खोस्नमै केन्द्रित भएपछि बिमा सेवा अपेक्षित रूपमा विकेन्द्रित हुन नसकेको ती अधिकारीको आरोप छ । नियामक निकायले बाध्य नपारेकै कारण बिमा कम्पनीहरूले प्रदेशगत र क्षेत्रगत रूपमा व्यवसाय विस्तार गर्न नसकेको उनको आरोप छ ।सर्वेक्षणअनुसार गत फागुनसम्ममा बिमा कम्पनीहरूको (जीवन र निर्जीवन) कुल बिमा शुल्क १ खर्ब १९ अर्ब ६० करोड रुपैयाँ छ । गत आर्थिक वर्षको सोही अवधिको तुलनामा चालु आर्थिक वर्षमा यस्तो बिमा शुल्क १८ प्रतिशतले बढेको हो । यसअनुसार चालु आर्थिक वर्षको आठ महिनामा जीवन बिमा कम्पनीहरूले ९३ अर्ब ७३ करोड रुपैयाँ र निर्जीवन बिमा कम्पनीहरूले २५ अर्ब ८७ करोड रुपैयाँ कुल बिमा शुल्क संकलन गरेका छन् । यद्यपि गत चैतसम्म बिमा कम्पनीहरूले कुल १ खर्ब ३४ अर्ब रुपैयाँ बिमा शुल्क संकलन गरिसकेका छन् । सोही अवधिमा १ करोड ४१ लाख ६५ हजार ९ सय ९२ वटा जीवन बिमालेख र २१ लाख ६६ हजार ३ सय २८ वटा निर्जीवन बिमालेख बिक्री गरेका छन् । गत आर्थिक वर्षको तुलनामा चालु आर्थिक वर्षको चैतसम्म बिमा शुल्क २६७ प्रतिशतले बढेको छ । उक्त अवधिमा जीवन बिमा कम्पनीहरूको बिमा शुल्क संकलन २१४ प्रतिशतले र निर्जीवन बिमा कम्पनीहरूको ४५८ प्रतिशतले बढेको हो ।प्रदेशगत रूपमा हेर्दा चालु आर्थिक वर्षको ८ महिनासम्मको कुल बिमा शुल्कमध्ये वाग्मतीमा मात्र ५९ अर्ब ४९ करोड रुपैयाँ संकलन भएको छ । यो सोही अवधिको कुल बिमा शुल्कको ४९७४ प्रतिशत हो । अपेक्षाअनुसार बिमा सेवा विकेन्द्रित हुन नसकेको यो तथ्यांकले पनि पुष्टि गर्छ । अपेक्षाअनुसार बिमा सेवा विस्तार हुन नसकेको नेपाल बिमा प्राधिकरणका अध्यक्ष सूर्यप्रसाद सिलवालले स्वीकार गरे । यद्यपि बिमा सेवालाई विकेन्द्रित गर्न प्राधिकरणले धेरै काम अघि बढाएको उनको दाबी छ ।बिमा सेवा विस्तारकै लागि वाग्मतीबाहेकका ६ वटै प्रदेशमा प्राधिकरणको प्रादेशिक कार्यालय सञ्चालन गरिसकेका छौं, उनले भने, प्रदेशमा मुख्य कार्यालय रहने गरी सबै प्रदेशमा एकएक वटा लघुबिमा कम्पनी सञ्चालनको अनुमति दिएका छौं । यसअन्तर्गत सोमबारसम्म ५ कम्पनीले अन्तिम स्वीकृति पाइसकेका छन् । बिमा पहुँच विस्तारकै लागि प्राधिकरणले पनि निरन्तर विभिन्न जिल्लामा बिमा चेतना कार्यक्रम सञ्चालन गरिरहेको पनि उनले बताए । यी प्रयासका बाबजुद पनि अझै कुल बिमा शुल्कको करिब ५० प्रतिशत वाग्मतीमै रहेको देखिन्छ, उनले थपे, बिमा सेवा विकेन्द्रित गर्न भएका प्रयासको प्रभाव देखिन बाँकी छ । अब बिस्तारै त्यसको नजिता आउन थाल्छ । चालु आर्थिक वर्षको आठ महिनामा संकलित कुल बिमा शुल्कमध्ये करिब आधा (४९८४ प्रतिशत) वाग्मती प्रदेशमै छ भने दोस्रोमा लुम्बिनीमा १३३७ प्रतिशत छ । कुल बिमा शुल्कमा कोशी प्रदेशको हिस्सा ११३२, गण्डकीको ९०६, मधेशको ८५४, सुदूरपश्चिमको ४५३ र कर्णालीको हिस्सा ३३४ प्रतिशत छ । प्राधिकरणको पछिल्लो तथ्यांकअनुसार नेपालमा बिमा पहुँच करिब साढे ४४ प्रतिशत पुगेको छ । प्राधिकरणका अनुसार गत चैतसम्म मुलुकको कुल जनसंख्याको करिब साढे ५५ प्रतिशत नागरिक बिमाको पहुँचबाहिर छन् । तथ्यांकमा म्यादी, लघु म्यादी र वैदेशिक रोजगारीमा गएकाहरूले गरेको बिमा पनि समावेश छ । तर म्यादी, लघु म्यादी र वैदेशिक रोजगारीमा गएकाले गरेको बिमा हटाउँदा गत चैतसम्म करिब १८ प्रतिशत नागरिकमा मात्र बिमा पहुँच पुगेको प्राधिकरणले जनाएको छ । उक्त तथ्यांकमा म्यादी र लघु म्यादी बिमा समावेश गर्दा करिब ३९७४ प्रतिशत र म्यादी, लघु म्यादी र वैदेशिक रोजगारीमा गएकाले गरेको पनि समावेश गर्दा बिमा पहुँच ४४५५ प्रतिशत रहेको प्राधिकरणको तथ्यांक छ । तर म्यादी, लघु म्यादी र वैदेशिक रोजगारीमा गएकाले गरेको कुनै पनि बिमा हटाउँदा गत वर्षको चैतसम्म १५०२ प्रतिशतमा मात्र बिमा पहुँच पुगेको समितिको तथ्यांक छ ।चालु आर्थिक वर्षमा वित्तीय तथा बिमा क्षेत्रमा ७२९ प्रतिशतको आर्थिक वृद्धिदर हुने राष्ट्रिय तथ्यांक कार्यालयको प्रक्षेपण छ । कुल गार्हस्थ्य उत्पादन (जीडीपी) मा यो क्षेत्रको योगदान ७३७ प्रतिशत रहने कार्यालयको अनुमान छ ।हाल मुलुकभर १९ वटा जीवन बिमा, २० वटा निर्जीवन बिमा र दुई वटा पुनर्बिमा कम्पनी सञ्चालनमा छन् । यी कम्पनीले ३ हजार २ सय १५ वटा शाखामार्फत मुलुकभर बिमा सेवा दिएरहेका छन् । सात वटा लघु बिमा कम्पनी सञ्चालनका लागि बिमा प्राधिकरणले अनुमति दिएको छ । ती अझै सञ्चालनमा आइसकेका छैनन् । संख्याका हिसाबले हेर्दा वाग्मतीपछि लुम्बिनीमा सबैभन्दा धेरै ५ सय २७ शाखा छन् । कोशीमा ५ सय २०, मधेशमा ४ सय ३४, गण्डकीमा ३ सय ५९, सुदूरपश्चिममा ३ सय ८ र कर्णाली प्रदेशमा १ सय ८३ शाखा सञ्चालनमा छन् ।"
बजेटले आर्थिक मन्दीको असर कम गर्ने उपाय सुझाएन,"राजस्वमा परेको चापलाई दृष्टिगत गरी सरकारले स्रोत बढाउन व्यवसायी र उपभोक्तामा भार थप्ने प्रयास गरेको महासंघको टिप्पणी छ । पुँजीगत खर्च बढाउनुका साथै माग बढाउने उपाय तत्काल अवलम्बन हुन नसक्ने हो भने डेढ वर्षदेखि मन्दीमा रहेको अर्थतन्त्रमा आगामी आर्थिक वर्षमा पनि सुधारको अपेक्षा न्यून छ, विज्ञप्तिमा भनिएको छ, यसले सरकारले लिएको ६ प्रतिशतको आर्थिक वृद्धि र ६५ प्रतिशतको मुद्रास्फीति दरको वाञ्छित सीमा हासिल गर्न सकिने सम्भावना कम छ ।बजेटका कतिपय विषय भने सकारात्मक रहेको महासंघले औंल्याएको छ । व्यावसायिक वातावरण सुधारका लागि आगामी बजेटमा वातावरणीय प्रभाव मूल्यांकन, जग्गा प्राप्ति, काठको उपयोग तथा धौवादीसहित अन्य खानीको सम्भाव्यता खोजी गर्नेलगायत विषयलाई महासंघले प्रशंसा गरेको छ । वातावरणमा असर नपर्ने गरी उपयुक्त देखिएका स्थानबाट ढुंगा, गिट्टी, बालुवा उत्खनन तथा निकासीको बाटो खोलिएकाले यसबाट व्यापार घाटा कम गर्न मद्दत पुग्नेछ, महासंघले भनेको छ ।२० प्रतिशत महँगो भए पनि स्वदेशी वस्तु उपयोग गर्ने, सडक ढलान गर्ने, परियोजनामा स्वदेशी उत्पादनलाई जोड दिने, विशेष आर्थिक क्षेत्र र औद्योगिक क्षेत्रको विकास, बाँझो जमिनमा खेती गर्नेलगायत प्रावधानले आयात प्रतिस्थापनमा सहयोग पुग्ने महासंघले औंल्याएको छ । स्टार्टअप विकासका लागि विभिन्न कोषको प्रवर्द्धन र नगद अनुदान, कम्पनी खोल्न गरिएको सहजीकरणले नयाँ व्यवसायीको बजारमा प्रवेश सहज बनेको महासंघको भनाइ छ ।"
भन्सार बढाउँदा वनस्पति घिउतेल उद्योग संकटग्रस्त,"नेपालमा भने कच्चा पदार्थमा १० प्रतिशत भन्सार महसुल र मूल्य अभिवृद्धि कर १३ प्रतिशत गरी सरदर २५ प्रतिशत कायम गरिएकाले यसबाट स्वदेशी उद्योगको उत्पादन लागतमा वृद्धि हुन गई भारतबाट अनधिकृत रूपमा छ्यापछ्याप्ती कम गुणस्तरका तेल भित्रिन गई राजस्वमा उल्टै क्षति पुग्ने र स्वदेशी उद्योगलाई प्रतिकूल असर पर्नेछ, विज्ञप्तिमा थपिएको छ ।यो समस्या सरकारले यथाशीघ्र समाधान नगरे स्वदेशमा वनस्पति घिउतेल उत्पादन गर्ने उद्योग बन्द हुन जाने र अर्थतन्त्रलाई असर पर्ने संघको चेतावनी छ । खानेतेलको कच्चा पदार्थमा भन्सार महसुल दर साविकबमोजिम १ प्रतिशत नै कायम गर्नका लागि संघका उपाध्यक्ष अमित मोरले बताए । विगत ३ वर्षमा घिउतेल उद्योगले ३ अर्ब रुपैयाँ आयकरमा योगदान दिएको उनको भनाइ छ । चालु आर्थिक वर्षको १० महिनामा समग्र उद्योगले एक हजार करोडभन्दा बढीको अप्रत्याशित घाटा बेहोर्नुपरेकाले आयकर तिर्न सकिएको छैन, उनले भने । कुल गार्हस्थ्य उत्पादनमा ५६ प्रतिशत योगदान दिइरहेको उद्योगले प्रयोग गर्ने कच्चा पदार्थको भन्सार दर १ प्रतिशत बनाउन नेपाल उद्योग परिसंघका अध्यक्ष विष्णु अग्रवालको माग छ । भारतसँग वार्ता गरेर घिउतेल उद्योगलाई कसरी अघि बढाउने भनेर सरकारलाई पहल गरिदिन पनि उनको आग्रह छ । संघका अनुसार मुलुकमा ३ लाख टन तेल खपत हुन्छ । गत वर्ष २ लाख ५० हजार टन तेल मात्रै स्वदेशी खपत भएको छ । ५० हजार टन तेल अनधिकृत रूपमा नेपाल भित्रिएको हुन सक्ने संघको आकलन छ ।"
राजस्व चुहावटमा प्रशासनिकराजनीतिक संलग्नता किन खोजिन्न ?,"घोषणा गरेकोभन्दा फरक गुणस्तर र परिमाण फेला परेपछि सुरु भएको अनुसन्धानका आधारमा जरिवाना तोकिएको विमानस्थल भन्सार कार्यालयका प्रमुख प्रशासक अरुण पोखरेल बताउँछन् । आयातकर्ताले भने १५ लाख राजस्व तिर्ने गरी सामानको घोषणा गरेका थिए । जरिवना तोके पनि आयातकर्ताले राजस्व तिरेर सामान छुटाएका छैनन् । भन्सार कार्यालयका अनुसार व्यापारीले रेबन लेखिएका ५ हजार ३ सय ३० थान चस्मा घोषणा गरेकामा जाँचका क्रममा ९ हजार ८ सय ८० फेला परेको छ । जाँचका क्रममा आयातकर्ताले गरेको घोषणाभन्दा ४ हजार ६ सय ५० थान बढी भेटिएको थियो । बच्चाको चस्मा घोषणा गरेर वयस्कले प्रयोग गर्ने ५ हजार ३ सय ४० थान चस्मा भित्र्याउन खोजेको देखिएको छ । गर्ल्स चाइल्ड भेस्ट, चाइड सिंगल विन्डप्रुफ, बेबी भेस्टलगायत वस्तुको आयातका क्रममा पनि राजस्व छलीको प्रयास भएको देखिएको छ । विद्युतीय चुरोटको सुटकेसमा राखेर सुन तस्करी गरेको घटनाका विषयमा पनि सीआईबीले अनुसन्धान गरिरहेको छ । घटनामा पक्राउ परेका भन्सारका एक नासुसहित चार जनामाथिको अनुसन्धान जारी छ । भन्सारको तथ्यांकअनुसार गत पुसमा ७ सय ३० वटा चुरोट ल्याइएको थियो । ह्यान्डक्यारीबाट सुटकेसमा ल्याएको उक्त चुरोटको परिणाम ठूलो भएकाले गोदाममा राखिएको थियो । झन्डै ६ महिनादेखि गोदाममा थन्क्याइएको उक्त सुटकेसमा भएको सुन बाहिर लगेर भन्सार कर्मचारीको मिलेमतोमा नक्कली सामान राखेको प्रारम्भिक अनुसन्धानबाट खुलेको छ । भन्सार कर्मचारी (नासु) रेवन्त खड्का र तीन जना भन्सार एजेन्टसहित चार जनामाथि अनुसन्धान भइरहेको छ । सामान कसको भन्ने नखुलेको भन्सारका कर्मचारी बताउँछन् । नासु खड्काले आर्थिक प्रलोभनमा परेर आयातकर्तासँग मिलेमतो गरेको शंका पनि गरिएको छ । सुन लगेर अन्य नक्कली वस्तु सुटकेसमा राखेको प्रारम्भिक अनुसन्धानको अनुमान छ । सुन कसले लग्यो, त्यसको अनुसन्धान सीआईबीले गरिरहेको स्रोतको भनाइ छ । मुलुकभरका भन्सार बिन्दुबाट संकलन गरिने राजस्व चुहावट नियन्त्रणमा राजस्व अनुसन्धान विभागको प्रमुख भूमिका रहन्छ । तर राजस्व चुहावटको सम्भावना रहेका क्षेत्रमा छापा मारेर अनुसन्धान तथा कारबाही गर्ने एवं मुद्दा चलाउने अधिकार पाएको विभागलाई नै ठूलो आर्थिक चलखेल हुने थलोका रूपमा हेरिने गरेको छ । तर सरकारले २३ महिनामा उक्त विभागका महानिर्देशक पाँच जना फेरिसकेको छ । राजस्व चुहावट रोक्न प्रभावकारी भूमिका निर्वाह गर्ने उद्देश्यले अनुसन्धान विभागलाई अर्थ मन्त्रालयबाट प्रधानमन्त्री कार्यालयअन्तर्गत ल्याएको ६ वर्षमा सुरुमा दीर्घराज मैनालीले सबैभन्दा लामो समय ३३ महिना काम गरेका थिए । शेरबहादुर देउवा प्रधानमन्त्री भएका बेला मात्र डेढ वर्षमा उक्त विभागको महानिर्देशक चार जना फेरिए । प्रधानमन्त्री पुष्पकमल दाहालले आफू प्रधानमन्त्री भएको एक महिना १० दिनमा महानिर्देशक फेरेका थिए । प्रधानमन्त्री र मन्त्री फेरिएसँगै सरुवालाई नै प्रमुख कामका रूपमा हेरिएपछि अतिरिक्त र प्रभावकारी कामको अपेक्षासहित अर्थबाट प्रधानमन्त्री कार्यालयअन्तर्गत लगिएको राजस्व अनुसन्धान झन् अस्थिर बनेको छ । पछिल्लो समय प्रधानमन्त्री कार्यालयले राजस्व अनुसन्धान विभागलाई पंगु अड्डा का रूपमा स्थापित गर्न खोजेको अर्थका जानकारहरूको दाबी छ । यसअघि अर्थ मन्त्रालयअन्तर्गत रहेको विभागलाई प्रधानमन्त्री भएलगत्तै ०७४ सालमा केपी शर्मा ओलीले प्रधानमन्त्री कार्यालय मातहत ल्याएका थिए । ओलीले मुलुकको आर्थिक पक्षसँग जोडिएको महत्त्वपूर्ण विभागलाई आफ्नै नियन्त्रणमा राख्न खोजेको भन्दै प्रतिपक्षमा रहेका कांग्रेसलगायत दलले चर्को आलोचना गरेका थिए ।"
राजस्व छलीका सामानसहित दुई पक्राउ,"काठमाडौं (कास) राजस्व छलीको अवैध सामानसहित प्रहरीले दुई जनालाई पक्राउ गरेको छ । प्रहरी वृत्त चापागाउँबाट नियमित जाँचका लागि खटिएको प्रहरी टोलीले वाग्मती प्रदेश ०१०२६ च ८९८० नम्बरको पिकअप गाडीबाट करिब २५ लाख रुपैयाँ बराबरको राजस्व छलीका अवैध सामान बरामद गरेको छ । प्रहरीले उक्त पिकअप गाडी चालक बारा जितपुर सिमरा उपमहानगरपालिका१४ डुम्बरवानाका ३४ वर्षीय दीपकप्रसाद लामिछाने र सोही गाडीमा सवार भारत विहार राज्य, मोतीहारी जिल्ला, छतौनी ग्राम पञ्चायत११ का २८ को सचिनकुमार चौरासियालाई पक्रिएको हो । उनीहरूले बिल तथा कागजात नभएका रजनीगन्धा, तुलसी, पासपास, खैनी, गुड्खा, कत्थालगायत सामान ल्याएको पाइएको हो । प्रहरीले उनीहरू सवार पिकअप गाडी र राजस्व छलीका सामान बरामद गरेको प्रहरी वृत्त चापागाउँ प्रमुख डीएसपी कृष्ण चन्दले जनाए ।प्रहरीले बरामद गाडी, सामानसहित दुवै जनालाई आवश्यक अनुसन्धान तथा कारबाहीका लागि आन्तरिक राजस्व कार्यालय हरिहर भवन पुल्चोक पठाएको जनाइएको छ ।"
अर्थ संक्षेप,"कोकाकोलाको ॅचिल एन्ड विन क्याम्पेन काठमाडौं (कास) कोकाकोलाले चिल एन्ड विन नामक प्रमोसनल क्याम्पेन ल्याएको छ । क्याम्पेनले उपभोक्तालाई स्मार्टफोन र मोबाइल रिचार्जजस्ता उत्कृष्ट उपहार जित्ने अवसर प्रदान गरेको कोकाकोलाले जनाएको छ । कोकाकोला नेपालको अहिलेसम्मकै सबैभन्दा ठूलो प्रमोसनल क्याम्पेन हो, कम्पनीले जारी गरेको विज्ञप्तिमा भनिएको छ, यसका अफर स्प्राइट र फ्यान्टाका पेट बोतलमा पनि उपलब्ध छ । युनिक कोडका लागि विशेष रूपमा चिह्न लगाइएका पेट बोतलहरूको लेबलमा वा आरजीबी बोतलहरूको क्राउनमुनि चेक गर्नुपर्नेछ । क्याम्पेनको वेबसाइटमा कोड राखेर वा एसएमएसमार्फत कोड पठाएर प्रत्येक दिन एक स्मार्टफोन जित्ने मौका पाइनेछ, विज्ञप्तिमा भनिएको छ, सहभागीहरूले ५ सय रुपैयाँसम्मको मोबाइल रिचार्ज पनि जित्न सक्नेछन् । कोकाकोला, स्प्राइट र फ्यान्टाको १७५ मिलि तथा २५० मिलिको सिसाको बोतल र २५० मिलि तथा ५०० मिलि पेट बोतलमा यो अफर लागू हुने कम्पनीले जनाएको छ ।मैदा उद्योग संघ अध्यक्षमा पुनः दुगडकाठमाडौं (कास) नेपाल मैदा उद्योग संघको अध्यक्षमा पुनः कुमुदकुमार दुगड चुनिएका छन् । संघको २३औं वार्षिक साधारणसभाका अवसरमा आइतबार दुगड दोस्रो कार्यकालका लागि अध्यक्षमा निर्विरोध चुनिएका हुन् । संघको प्रथम उपाध्यक्षमा दिनेशकुमार अग्रवाल, द्वितीय उपाध्यक्षमा अरुण गोयन्का र तृतीय उपाध्यक्षमा विकास बेगवानी छानिएका छन् । महासचिवमा राधेश्याम अग्रवाल, सचिवमा आनन्द ओझा, धीरज गोल्छा र साजय अग्रवाल चुनिएका छन् । कोषाध्यक्षमा विनोदकुमार अग्रवालसहित १७ सदस्यीय नयाँ कार्यसमिति चयन भएको संघले जनाएको छ । सभाले मैदा शतप्रतिशत कृषि प्रोसेसिङ उद्योग भएकाले सरकारले कृषि उद्योगमा राखी सुविधा दिनुपर्ने माग गरेको छ । नेपालमा गहुँको उत्पादन बढाउन सरकार, किसान र व्यवसायी मिलेर दीर्घकालीन नीति तर्जुमा गर्नुपर्ने संघको भनाइ छ । मैदाको कच्चा पदार्थ गहुँ नेपालको उत्पादनले मात्र नपुग्ने हुँदा भारतबाट १ प्रतिशतमै आयात गर्न पाउनुपर्ने पनि संघले जनाएको छ । मध्य बानेश्वरमा सामसङको नयाँ सर्भिस सेन्टर काठमाडौं (कास) सामसङले काठमाडौंको मध्य बानेश्वरमा नयाँ आधिकारिक सर्भिस सेन्टर सञ्चालनमा ल्याएको छ । बिक्रीपछिको गुणस्तर सेवा प्रदान गर्ने उद्देश्यले २१ औं सर्भिस सेन्टरका रूपमा यो सञ्चालनमा आएको कम्पनीले जनाएको छ । अब सामसङका काठमाडौं उपत्यकाभित्र ६ र उपत्यकाबाहिर १५ गरी २१ स्थानमा सर्भिस सेन्टर सञ्चालनमा छन् । मध्य बानेश्वरस्थित सर्भिस सेन्टरमा वारेन्टी भएका र नभएका दुवै किसिमका सामसङ मोबाइल फोनको मर्मत सेवा प्रदान गरिने सामसङ नेपालका निर्देशक प्रणयरत्न स्थापितले बताए । नेसनल लाइफको चुक्ता पुँजी ५ अर्ब नाघ्योकाठमाडौं (कास) नेसनल लाइफ इन्स्योरेन्स कम्पनीको ३५ औं वार्षिक साधारणसभाले आर्थिक वर्ष ०७८७९ को नाफाबाट लगानीकर्तालाई दिने लाभांश पारित गरेको छ । कम्पनी अध्यक्ष प्रेमा सिंहको अध्यक्षतामा सोमबार बसेको साधारणसभाले चुक्ता पुँजीको ८ प्रतिशत बोनस सेयर र उक्त बोनस सेयरबापतको कर प्रयोजनका लागि १ करोड ९५ लाख ३८ हजार नगद लाभांश प्रदान गर्ने प्रस्ताव पारित गरेको छ । लगानीकर्तालाई बोनस सेयरका अतिरिक्त चुक्ता पुँजीको ६५ प्रतिशत नगद लाभांश प्रदान गर्ने प्रस्ताव पारित भएको छ । उक्त बोनस सेयर प्रदान भएसँगै नियमक नेपाल बिमा प्राधिकरणले तोकेको चुक्ता पुँजी कायम भएको छ । कम्पनीको चुक्ता पुँजी ५ अर्ब १ करोड १६ लाख ६६ हजार रुपैयाँ पुगेको छ । ०७८७९ मा कम्पनीको कुल बिमा शुल्क १५ प्रतिशतले वृद्धि भई १४ अर्ब ४० करोड पुगेको छ । जीवन बिमा कोष २०८४ प्रतिशतले बढेर ५० अर्ब ८० करोड पुगेको छ । कुल लगानी १९८५ प्रतिशतले बढेर ४७ अर्ब ३ करोड पुगेको कम्पनीले जनाएको छ ।"
मनाङले 'डी देखि 'ए डिभिजन जित्दा,"(काठमाडौं)इतिहास आफैं दोहोरिन्छ भनिन्छ । यो त इतिहासको सिद्धान्त नै हो । अझ खेलकुदमा । धेरै अगाडि मनाङ मर्स्याङदी क्लबले एउटा यस्तो अद्वितीय प्रदर्शन गरेको थियो, जसलाई सम्भवतः चर्च ब्वाइजले दोहोर्याउँदै छ । चर्च ब्वाइजले ढिलोचाँडो अहिले चलिरहेको सहिद स्मारक ए डिभिजन लिगको उपाधि जित्दै छ । कुनै नाटकीय पतनको सिकार भएन भने लिग जित्ने चर्च ब्वाइजले हो । बाँकी रहेका दुई खेलमा एक अंकमात्र चाहिएको छ । यो मंगलबार थ्रीस्टारविरुद्धको खेलमा प्राप्त हुन सक्छ । साँच्चै यस्तै भयो भने कुनै एक क्लबले बी जितेको लगत्तै अर्को सिजन ए डिभिजन जितेको कीर्तिमान बन्नेछ । यही त हो इतिहास आफैं दोहरिन्छ भनेको । यसअघि मनाङ मर्स्याङदीले यस्तै उपलब्धिको प्रदर्शन गरेको थियो । वर्ष थियो ०४३ । टोलीले त्यो वर्ष ए डिभिजन उपाधि जितेको थियो । त्यसअगाडि ०४२ सालमा बी डिभिजन । बी डिभिजनबाट माथि उक्लेयता पहिलो प्रयासमै ए डिभिजन जितेको दुर्लभ इतिहास पहिलोपल्ट मनाङले रचेको थियो ।त्यसको ३७ वर्षपछि चर्च ब्वाइज यस्तै ऐतिहासिक उपलब्धिको संघारमा पुगेको छ । मनाङको त्यही इतिहासको चामत्कारिक प्रदर्शनको एक साक्षी हुन्, विराटजंग शाही । चर्च ब्वाइजले त्यस्तै प्रदर्शन दोहोर्याउन लाग्दा उनलाई के कस्तो लागिरहेको छ होला त ? टुच्च छोटोछोटो वाक्यमात्र बोल्न रुचाउने शाही भन्छन्, खुसी नि । आखिरमा कीर्तिमान भनेको त्यसलाई उछिन्नकै लागि त हो नि । कि होइन ? हो नै । तर, एउटा तथ्य निश्चित छ मनाङले त्यतिबेला तय गरेको यात्रा आफैंमा साँच्चै अद्वितीय थियो । यो चर्च ब्वाइजमात्र होइन, कसैले छुन सक्दैन । अझ छुने विचार पनि गर्न सक्दैन । पूरा घटनाक्रम दशरथ रंगशालामा भएको एउटा झगडाबाट सुरु हुन्छ । वर्ष ०३८ सालको कुरा हो, बी डिभिजनको निर्णायक खेलमा थ्रीस्टार र तत्कालीन ठमेल११ बीच खेल भएको थियो । यो खेल पूरा हुन पाएन, परस्पर विरोधी खेलाडी र समर्थकबीचको झगडाका कारण । पछि ठमेल११ माथि कारबाही भयो । त्यसकारण टोलीलाई केही वर्ष फुटबल खेल्नबाट प्रतिबन्ध लगाइयो ।यस्तोमा ठमेल११ कै दोस्रो संस्करणको रूपमा जन्मेको हो मनाङ मर्स्याङ्दी । यसरी मनाङको स्थापना भएको साल हो ०३९ । ईस्वी सम्वत् १९८२ । सुरुआती दिनमा यसको नाम थियो मर्स्याङदी मनाङ । पछि यो नामका दुई शब्द अगाडि पछाडि भए । अनि यही टिमले ०४० सालमा डी डिभिजन खेल्यो र उपाधि नै जित्यो । लगत्तै ०४१ मा सी डिभिजन खेल्यो । पूरा प्रतियोगिताका क्रममा एक गोल खायो । वर्ष ०४२ मा मनाङले बी डिभिजन खेल्यो र यसलाई पनि जित्यो । यो उपाधि जित्नेक्रममा पनि मनाङले एक गोल पनि खाएन । अनि त वर्ष ०४३ मा त ए डिभिजन नै जित्यो । मनाङले माथिल्लो डिभिजनको उपाधि जित्दा पनि जम्माजम्मी दुई गोलमात्रै खाएको थियो । यसरी लगातार डी डिभिजनदेखि ए डिभिजन लगातार जितेको मनाङको कीर्तिमान भने कसैले छुन सक्ने छैन । कुरा यत्तिकैमा सकिन्न । मनाङले वर्ष ०४४ र ०४६ सालमा लगातार ए डिभिजन जितेर उपाधिमाथि ह्याट्रिक नै भयो । अहिले सुन्दा यी सबै कथाजस्तै लाग्न सक्छ, तर भएको यही हो, शाही भन्छन्, हाम्रो जस्तो प्रदर्शन कसैले दोहोर्याउन सक्ने छैनन् । बी डिभिजन जित्दाको एउटा कथा भने प्रायः त्यो समयका खेलाडीले दोहोर्याएर सुनाउने गर्छन् । भएको के थियो भन्दा मनाङको अन्तिम खेल बाँसबारीविरुद्ध थियो । खेल सकिन केही मिनेटअगाडिसम्म ६० ले अगाडि थियो । खेलाडीहरूलाई भनिएको थियो, पूरा लिगमा एक गोल पनि खाएन भने टिमका सबै सदस्यलाई एकएक थान माउन्टेनबाइक र वाकम्यान दिइने छ । त्यति बेला माउन्टेनबाइक र वाकम्यान दुवै प्रतिष्ठाको प्रतीक थियो । खेल सकिन केही क्षणमात्र बाँकी हुँदा बाँसबारीले पेनाल्टी अवसर पायो । यो पेनाल्टी गोलमा परिणत भएको भए खेलाडीले केही नपाउने थिए । तर साँच्चै गोल भने भएन । यस्तोमा मनाङका खेलाडीबीच अपार खुसीयाली छाएको थियो । टिमका सबै २० सदस्यले मैदानमै त्यो गोल नभएको क्षणमा हर्षले नाच्दै, उफ्रिँदै मनाए । तर दुःख के भने खेलाडीलाई दिइएको वचनअनुसार उनीहरूले कहिले पनि माउन्टेनबाइक र वाकम्यान भने पाएनन् ।यहाँनिर एउटा जिज्ञासा हुनसक्छ, त्यो ऐतिहासिक टिमका सदस्य कोको थिए त ? सुरुमा मनाङका गोलरक्षक थिए रामकृष्ण श्रेष्ठ । पछि उनको स्थान लिए, अजर अधिकारीले । सुरुआती ११ मा पर्ने प्रमुख अन्य सदस्य थिए सुदर्शन शर्मा, उनै विराटजंग, पुष्प प्रधान, कप्तानमा अन्जित बस्नेत, रामदर चौधरी, केसाङ भन्ने रोशन श्रेष्ठ, राजु गुरुङ, अमिर लामा, मणि शाह, मुकेश शाही र अमृत पन्त । पछि पन्त आफैं मनाङका प्रशिक्षक पनि भए ।मनाङले ए डिभिजन जित्दाका वास्तविक प्रशिक्षक भने सोनाम दोर्जे थिए । उनी दार्जलिङका थिए । यस्तो लगातार सफलताको कुनै ठोस कारण पनि त हुँदो हो । पक्कै पनि छ । शाहीकै शब्दमा भन्दा तत्कालीन खेलाडीबीच गजबको एकता थियो, उनीहरूका लागि फुटबलबाहेक अरू थोक केही थिएन । खेलाडीहरूले खुबै मिहिनेत गर्थे । टिममा फेरि नेपाली फुटबलले पाएका अहिलेसम्मकै सबैभन्दा उत्कृष्ट खेलाडी पनि थिए, मणि शाहका रूपमा ।शाही थप्छन्, उनी (मणि) त जादुयी खेलाडी नै थिए, नेपालका डिएगो म्याराडोना । पछि कालान्तरमा यही मनाङ नेपाली घरेलु फुटबलको सबैभन्दा सफल क्लब बन्यो । सबैभन्दा ठूलो शक्तिशाली पनि । मनाङले कुल आठपल्ट ए डिभिजनको उपाधि जितेको छ । वर्ष ०४३, ०४४ र ०४६ त भइहाल्यो, त्यसपछि वर्ष ०५७, ०६०, ०६२, ०६९ र ०७५ । चर्च ब्वाइजको प्रदर्शन पनि आफैंमा कहाँ कम्तीको छ र ? स्थापना भएयता चर्च ब्वाइज सी डिभिजनको छनोटमा लामै समय अड्कियो । त्यसो भनेको चर्च ब्वाइज यो सी डिभिजनको छनोटमा १२ वर्षसम्म अलमलमै पर्यो । यो सी डिभिजनको छनोट भनेको पुरानो भाषामा डी डिभिजन नै भयो । तर, चर्च ब्वाइजले सी डिभिजनको छनोट उपाधि के जित्यो, त्यसपछि टोलीले सी र बी डिभिजनको उपाधि लगातार जितेकै हो । भनिन्छ, फुटबलमा सबै सम्भावना जीवन्त हुन्छ । यही चर्च ब्वाइजले यसपल्ट ए डिभिजन जित्न सकेन भने के हुन्छ त ? यसको उत्तर हो, मनाङको त्यो ऐतिहासिक प्रदर्शन अमर रहनेछ ।"
वाग्लेलाई हटाउने निर्णय कार्यान्वयन नगर्न आदेश,विराटनगर (कास) उच्च अदालत विराटनगरले कोशी प्रदेश खेलकुद विकास बोर्डका सदस्यसचिव हंशराज वाग्लेलाई पदवाट हटाउने निर्णय कार्यान्वयन नगर्न यसअघि प्रदेश सरकारको नाममा दिएको अन्तरिम आदेशलाई सोमबार पुनः निरन्तरता दिएको छ ।कोशी प्रदेश सरकारको जेठ ३ को मन्त्रिपरिषद बैठकले वैशाख १४ देखि १६ सम्म झापाको दमकमा आयोजित प्रथम मुख्यमन्त्री कप राष्ट्रिय पुरुष भलिबल प्रतियोगिता आयोजना गर्नेक्रममा ब्यानरमा आयोजकको रूपमा कोशी प्रदेश सरकारको नाम उल्लेख नगरेको भन्दै वाग्लेलाई बर्खास्त गर्ने निर्णय गरेको थियो ।प्रदेश सरकारको निर्णय लगत्तै वाग्लेले उच्च अदालतमा रिट दायर गरेका थिए । उच्च अदालतका न्यायाधीश कृष्णकमल अधिकारीको इजलासले प्रदेश सरकारको उक्त निर्णय कार्यान्वयन नगर्न जेठ ५ मा अन्तरिम आदेश दिएको थियो । सोमबार अदालतका न्यायाधीशद्वय कृष्णकमल अधिकारी र राजनप्रसाद भटराईको सयुक्त इजलासले उक्त अन्तरिम आदेशलाई निरन्तरता दिएको हो । अदालतले यसअधि जेठ ११ गते दुवै पक्षलाई छलफलका लागि बोलाएको थियो ।
प्राइमलाई उपाधि,"काठमाडौं (कास) प्राइम बैंकले महालक्ष्मी कर्पोरेट लिग क्रिकेटको उपाधि जितेको छ । प्राइमले सोमबार बलपार्कमा भएको फाइनलमा माछापुच्छ्रे बैंकलाई ४० रनले पराजित गर्यो । कृतार्थ शाक्यको २४ र अनिल ढकालको २२ रनमा प्राइमले निर्धारित १० ओभरमा ६ विकेट गुमाई ८७ रन बनाएको थियो । माछापुच्छ्रेबाट विश्वास दाहालले २ र केशर रावलले १ विकेट लिए । माछापुच्छ्रेले जवाफमा ७ विकेट गुमाई ४७ रनमात्र बनाउन सक्यो । रोशन पाठकले ११ रन बनाए । प्राइमका सुनील खड्का र कमलेन्द्र श्रेष्ठले २२ विकेट लिए । तीनदिने प्रतियोगितामा प्राइमले सेमिफाइनलमा एनआईसी एसिया बैंकलाई ३ रन र माछापुच्छ्रेले महालक्ष्मी विकास बैंकलाई ५ विकेटले हराए । प्राइमका कृतार्थ प्लेयर अफ द सिरिज भए । कामना सेवा विकास बैंकका समिर थापा क्षेत्री र छेतेन दोर्जे शेर्पा क्रमशः उत्कृष्ट बलर र ब्याटर, एनआईसी एसियाका सञ्जय गिरी उत्कृष्ट फिल्डर र रितेश अधिकारी उत्कृष्ट विकेटकिपर भए ।"
महिन्द्र दल विजयी,पाल्पा (कास) कर्णेल उजीरसिंह पाल्पा गोल्डकप फुटबल प्रतियोगितामा सोमबार दी फेमस महिन्द्र दल गणले स्वयम्भू क्लब काठमाडौलाई २० ले पराजित गर्दै सेमिफाइनल तय गरेको छ ।तानसेन टुँडिखेलमा महिन्द्र दलका प्रज्वल गुरुङले १४ औं मिनेटमा गोल गरेर टिमलाई अग्रता दिलाए । अर्को गोल ६५ औं मिनेटमा संगम माझीले गरेर गण टिमलाई थप बलियो बनाए । आक्रामक र रक्षात्मक खेलेको स्वयम्भू गोल गर्न चुक्यो । प्रज्वल म्यान अफ द म्याच हुँदै ३ हजार पुरस्कार थापे । मंगलबार पहिलो सेमिफाइनलमा फोर ब्रदर्स पश्चिम नवलपरासी र रोड्स चितवनबीच प्रतिस्पर्धा हुनेछ ।
पौडीमा थप चार कीर्तिमान,"(काठमाडौं)काठमाडौं (कास) ११ औं एनएसए कप पौडी प्रतियोगितामा दोस्रो दिन सोमबार थप चार कीर्तिमान कायम भएका छन् ।सातदोबाटोस्थित अन्तर्राष्ट्रिय पौडी पोखरीमा एलेक्जेन्डर शाहले ५० मिटर र १०० मिटर फ्रिस्टायलमा दुई कीर्तिमान कायम गरे । ५० मिटरमा एलेक्सले बिहान हिट चरणमा आफ्नै नामको २४९७ सेकेन्डमा सुधार गर्दै २४१२ सेकेन्ड कायम गरे । उनले फाइनलमा पुनः त्यसमा सुधार गर्दै २३९७ सेकेन्डको नयाँ कीर्तिमान कायम गरेका हुन् । ५० मिटरमा एलेक्सले यही पौडीको नवौं संस्करण २०१९ मा उक्त कीर्तिमान कायम गरेका थिए । १०० मिटर फ्रिस्टायलमा एलेक्सले आफ्नै नामको ५३४१ सेकेन्डमा सुधार गर्दै ५२९६ सेकेन्डका साथ कीर्तिमान कायम गरे ।१०० मिटर ब्रेस्ट स्ट्रोकमा विकास कुमालले शुभम श्रेष्ठको नाममा रहेको १ मिनेट १०५९ सेकेन्डलाई तोड्दै १ मिनेट १०१४ सेकेन्ड समयको कीर्तिमान आफ्नो नाममा लेखाए । विकासले आइतबार पनि दुई कीर्तिमान कायम गरेका थिए । शुभमले एनएसए कपको नवौं संस्करणमा उक्त कीर्तिमान बनाएका थिए ।अर्को कीर्तिमान ४०० मिटर फ्रिस्टाइलमा नाजिर हुसेनको नाममा रह्यो । आफ्नै नामको ४ मिनेट १२२३ सेकेन्ड समयमा सुधार गर्दै ४ मिनेट १२१७ सेकेन्डको नयाँ कीर्तिमान कायम गरे । यस इभेन्टमा अतरभ सिंह र सुनीलकुमार थापा मगर दोस्रा र तेस्रा भए । प्रतियोगितामा यू१० उमेरसमूहतर्फ पुरुषमा मायोन श्रेष्ठ र महिलातर्फ सिसोमबुम राई, १११२ तर्फ कल्किन श्रेष्ठ र रोयल प्रजापति, १३१४ तर्फ अजलकाजी ताम्राकार र मेगन गुरुङ, १५१७ तर्फ अल्भिन महर्जन र रोशा न्यौपाने उत्कृष्ट खेलाडी भए । खुलातर्फ एलेक्जेन्डर शाह र महिलातर्फ गौरिका सिंह र डुवाना लामा संयुक्त रूपमा उत्कृष्ट खेलाडी घोषित भए । गौरिका र डुवानाको समान अंक भएपछि दुवैलाई उत्कृष्ट घोषित गरिएको थियो ।प्रतियोगितामा निसर्ग बाटिका स्कुल १२३ अंककसाथ विजेता भयो । दोस्रो स्थानको स्वस्तीश्री गुरुकुल ९८ अंक र तेस्रो स्थानको लिंकन ५४ अंक बटुलेका थिए । उमेर समूहका उत्कृष्ट खेलाडीले ३ हजार र खुलातर्फका खेलाडीले १० हजार रुपैयाँ प्राप्त गरे । कीर्तिमान बनाएका खेलाडीले प्रत्येक कीर्तिमानवापत ५ हजार रुपैयाँ पाएका थिए ।नेपाल पौडी संघले एसियाली खेलकुद र विश्व पौडी च्याम्पियनसिपलाई मध्यनजर गर्दै खेलाडी छनोटका लागि एनएसए कप आयोजना गरेको हो ।"
छोटकरी,"विकेश र हृदय च्याम्पियनकाठमाडौं (कास) पिनाकल कलेजका विकेश घिमिरे र जय मल्टिपलकी हृदय राई प्रथम हिसान दौडमा सोमबार विजेता भएका छन् । ब्वाइजमा विकेश र गर्ल्समा हृदय ४ किमि दूरीको दौडमा पहिलो भए । ब्वाइजमा पिनाकलका निनम राई दोस्रो र नकुल घर्ती तेस्रो भए । कलेज अफ सेन्ट्रल स्टेटका लक्ष्मण तामाङ चौथो, भेनसका मनोज तामाङ पाँचौं र जोसेफका अमित बोहरा छैटौं भए । गर्ल्समा कलेज अफ सेन्ट्रल स्टेटकी अस्मिता तामाङ दोस्रो र भेनसकी सुक लामा तामाङ तेस्रो स्थानमा रहे । कलेज अफ सेन्ट्रल स्टेटकी पवित्रा गिरी, सेन्ट लरेन्सकी सुस्मिता राई र जुबिलेन्टकी चाँदनी विष्टले क्रमशः चौथोदेखि छैटौं स्थानमा दौड टुंग्याए । ब्वाइजगर्ल्स दुवैमा पहिलो हुनेले १५ हजार, दोस्रोले १० हजार र तेस्रो हुनेले ५ हजार नगर पुरस्कार हात पारे । चौथोदेखि छैटौं हुनेले सान्त्वनास्वरुप १ हजार पुरस्कार पाए । हिसान काठमाडौं जिल्ला कार्यसमितिद्वारा दौडमा ३ सयको सहभागिता थियो । भद्रकाली र साइपाल विजयीकाठमाडौं (कास) भद्रकाली र साइपाल एकेडेमीले प्रथम बीएमसीए कप अन्तरस्कुल बास्केटबल प्रतियोगिताको सिनियर ब्वाइजमा जित पाएका छन् । बूढानीलकण्ठ मोडेल कम्युनिटी एकेडेमी (बीएमसीए) र बूढानीलकण्ठ नगरपालिकाद्वारा संयुक्त आयोजित प्रतियोगितामा भद्रकालीले स्कोलर्स होमलाई ४३३७ स्कोरले पराजित गर्यो । भद्रकालीका प्रतीक राईले २० स्कोर गरे । आयुश खड्काको ९ स्कोरमा साइपालले बीएमसीए ए लाई २९२० ले हरायो । सिनियर ब्वाइजमै सेन्ट जोसेफले एचएचसीएलाई ५२४९ ले र बूढानीलकण्ठ आश्रमले नेसनल युनाइटेडलाई ३२२५ ले हराए । सेन्ट जोसेफका निकेश तामाङले २५ र बूढानीलकण्ठका रेगन गुरुङले १३ स्कोर गरे । गर्ल्समा एचएचसीएले साइपाललाई ३१२३ ले र ग्रिनल्यान्डले सेन्ट जेभियर्सलाई २११७ ले हराए । एचएचसीएकी प्रमिला लामा र ग्रिनल्यान्डकी श्रृषा गुरुङले ६६ स्कोर गरे । जुनियर ब्वाइजमा स्किब्सले बसुन्धरा नेसनल एकेडेमी (बीएनए) लाई २३२०, हिमालयन किङडमले बीएमसीएलाई ३०२१ र एन्जल्स हार्टले ग्रिनल्यान्डलाई २५२० ले पराजित गरे ।"

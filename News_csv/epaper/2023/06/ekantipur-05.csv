शीर्षक,विवरण
अत्यधिक गर्मीले तराईका विद्यालय बन्द,"वीरगन्जमा तापक्रम ४२ डिग्री सेल्सियस नाघ्दा अत्यधिक तातो दिन मानिन्छ । इलामका लागि तापक्रम २९९२ डिग्री सेल्सियस नाघ्दा अत्यधिक तातो दिन मानिन्छ । यस्तै बुटवलका लागि ४२२, नेपालगन्जका लागि ४३४, दिपायलका लागि ४२२, पोखराका लागि ३४१ र पाल्पाका लागि ३५४ डिग्री तापक्रम पुग्दा अत्यधिक तातो दिन मानिन्छ ।तापक्रम थ्रेसहोल्डभन्दा लगातार तीन दिन नाघ्दा लुको अवस्था सिर्जना हुने कँडेलले जानकारी दिइन् । मौसम विज्ञान विभागले लुलाई तीन प्रकारमा वर्गीकरण गरेको छ । लगातार ३ दिनसम्म तातो, धेरै तातो र अत्यधिक तातो दिनलाई क्रमशः माइल्ड लु, मोडरेट लु र लु को अवस्था मानिने उनले बताइन् । माइल्ड लुको अवस्था हुँदा सावधानी अपनाउनुपर्ने र मोडरेट लुको अवस्था हुँदा तयारी अवस्थामा बस्नुपर्ने उनले बताइन् । यस्तो अवस्थामा घाममा नजाने र पानी धेरै पिउनुपर्ने उनले सुझाव दिइन् । लु भएको अवस्थामा चिसो भएको ठाउँमा गइहाल्नुपर्ने वा घरभित्र बस्नुपर्ने उनको सुझाव छ ।लु आउनु भनेको नै तातो हावा आउनु रहेको मौसमविद् कँडेल बताउँछिन् । लुको अवस्थामा बहने हावालाई तातो हावा भनिएको हो तर लु हुँदा तातो हावा बहनैपर्छ भन्ने हुँदैन, उनले भनिन् । तराईमा अधिकतम न्यूनतम तापक्रम र अधिकतम उच्च तापक्रमबीचको फरक धेरै नहुने तर पहाडमा धेरै नै फरक पर्ने भएकाले तराईमा तातो हावाको लहर चल्ने गरेको विज्ञहरू बताउँछन् ।तापक्रम बढी हुँदा र वायुमण्डलमा आर्द्रता (पानीको बाफ) बढी हुँदा स्वास्थ्यमा धेरै असर पर्न सक्ने जोखिम हुन्छ । तापक्रम बढी र आर्द्रता कम हुँदा भने शरीरमा धेरै पसिना आउँछ । पसिना आउँदा शरीरको तापक्रम घट्छ र समस्या कम हुन्छ । पसिना नआएको खण्डमा असर गर्ने विज्ञहरू बताउँछन् । मानिसका लागि २६ डिग्री तापक्रम उपयुक्त मानिन्छ । त्योभन्दा बढी तापक्रम हुँदा शरीरमा त्यसको असर देखिने विज्ञहरू बताउँछन् ।नेपाल स्वास्थ्य अनुसन्धान परिषद्का प्रमुख अनुसन्धानकर्ता डा मेघनाथ धिमाल तापक्रम बढ्दा मानव स्वास्थ्यसँगै वातावरणमा समेत प्रभाव पार्ने बताउँछन् । तापक्रम बढ्दा वनस्पति र वन्यजन्तुलाई पनि असर गर्छ, कतिपय अवस्थामा रोगव्याधिको संक्रमणको जोखिम पनि हुने गर्छ, उनले भने । संक्रामक रोग विशेषज्ञ डा शेरबहादुर पुन गर्मी चर्किएसँगै अस्पतालहरूमा विभिन्न किसिमका बिरामी आउने गरेको बताउँछन् । उनले तापक्रम बढ्दा प्रत्यक्ष र अप्रत्यक्ष प्रभाव पार्ने बताए । डिहाइड्रेसन हुँदा शरीरमा पानीको मात्रा कम हुने र पक्षघातसमेत हुने सम्भावना रहेको उनको भनाइ छ । श्वासप्रश्वाससँग सम्बन्धित, मुटु रोगी, मधुमेही तथा दीर्घरोगीहरूको स्वास्थ्यलाई औसत बनाउन प्रयोग हुने औषधिको प्रभाव पनि गर्मी बढ्दा घट्छ, डापुनले भने, यो बेला अस्पतालमा धेरै बिरामी आउनुहुन्छ ।गर्मी बढ्दा अप्रत्यक्ष रूपमा पानीको माग ह्वात्तै बढ्छ । त्यस्तो अवस्थामा बजारमा मागअनुसार आपूर्ति नहुँदा गुणस्तरहीन पानी खपत हुन सक्छ । डा पुन भन्छन्, जीउ पखाल्न, लुगा धुन पानी चाहियो, यो बेला मागअनुसारको सन्तुलन हुन नसक्दा गुणस्तरहीन पानीको प्रयोग बढ्न सक्छ । झाडापखाला, टाइफाइड र भाइरलका बिरामी आउने गर्छन् । गर्मी बढेसँगै अज्ञात रोगहरू पनि देखापर्ने उनले बताए । पानीबाट त्यस्ता रोग बढ्ने भएकाले गर्मीका बेला पानीको गुणस्तरमा ख्याल गर्नॅपर्ने विज्ञहरूको भनाइ छ । यसैबीच मौसम विज्ञान विभागले तापक्रम बढ्दै जाँदा शरीरलाई असर गर्ने भएकाले ख्याल गर्न आग्रह गरेको छ । धेरै गर्मी हुँदा स्वास्थ्य असहज हुनुका साथै थकाइ लाग्ने, कमजोरी हुने, तिर्खा लाग्ने, टाउको दुख्ने, खुट्टा बाउँडिने, चक्कर आउने, बेहोस हुने, बान्ता आउन सक्ने विभागले जनाएको छ । विभागले एक बुलेटिन निकाल्दै तातो हावा तथा लुबाट बच्नका लागि घरभित्र वा चिसो स्थानमा रहन आग्रह गरेको छ ।बाहिरी वातावरणमा नजान साथै हल्का सुतीको कपडा लगाएर, टाउको छोपेर वा टोपी लगाएर मात्रै बाहिर निस्कन विभागले आग्रह गरेको छ । यस्तै, पानी, सर्बतलगायतका झोलिलो पदार्थ प्रशस्त पिउनुपर्ने विभागको सुझाव छ ।"
विरोधपछि स्थगन,"प्रमुख प्रतिपक्षी दल एमालेसहित रास्वपा र राप्रपाले आइतबार प्रतिनिधिसभा बैठक अवरोध गर्दै । विपक्षी दलहरूले नागरिकता विधेयक प्रमाणीकरणमा राष्ट्रपति रामचन्द्र पौडेल र भारत भ्रमणका क्रममा प्रधानमन्त्री पुष्पकमल दाहालले दिएका अभिव्यक्ति राष्ट्रघाती भएको भन्दै प्रतिनिधिसभा र राष्ट्रिय सभाका दुवै बैठक अवरोध गरेका हुन् । एमालेले नागरिकता विधेयक प्रमाणीकरण गरेर राष्ट्रपति पौडेलले संविधानको उल्लंघन गरेको तथा प्रधानमन्त्री दाहालले नेपालका लिपुलेक, लिम्पियाधुरा र कालापानीलगायत भूभागलाई बंगलादेशसँगको बाटो पाउने सर्तमा भारतलाई छोड्न सकिने भन्ने अभिव्यक्तिमा आपत्ति जनाउँदै दुवै सदन विरोधमा उत्रिएका हुन् । एमालेलगायत विपक्षी दलले उक्त विषयमा सरकारको जवाफ माग्दै विरोध गरेपछि अवरुद्ध प्रतिनिधिसभाको बैठक सोमबार बिहान ११ बजेसम्मका लागि स्थगित गरिएको छ भने राष्ट्रिय सभाको बैठक पनि सोमबार १ बजेसम्मका लागि स्थगित गरिएको छ ।तस्बिर ः अंगद ढकालकान्तिपुर"
नागरिकता ऐन : राष्ट्रपतिको निर्णयमा सर्वोच्चको 'स्टे,"(काठमाडौं)राष्ट्रपति रामचन्द्र पौडेलले बुधबार प्रमाणीकरण गरेको नागरिकतासम्बन्धी विधेयक कार्यान्वयन नगर्न सर्वोच्च अदालतले अल्पकालीन अन्तरिम आदेश जारी गरेको छ । संवैधानिक व्यवस्था ख्याल नगरी राष्ट्रपति पौडेलले नागरिकता विधेयक प्रमाणीकरण गरेको भन्दै परेको रिटमा आइतबार सुनुवाइ गर्दै सर्वोच्चले तत्काल कार्यान्वयन नगर्न आदेश जारी गरेको हो ।संघीय संसद्बाट दुई पटक पारित भएर शीतल निवासमा ९ महिनादेखि थन्किएको नागरिकता विधेयक राष्ट्रपतिबाट प्रमाणीकरण भएपछि वरिष्ठ अधिवक्ताहरू सुरेन्द्र भण्डारी, बालकृष्ण न्यौपानेलगायतले सर्वोच्च अदालतमा रिट दायर गरेका थिए । त्यसमाथि सुनुवाइ गर्दै सर्वोच्चका न्यायाधीश मनोजकुमार शर्माले विषयवस्तुको प्रकृति र गम्भीरतालाई हेर्दा दुवै पक्षबीच छलफल गरी निष्कर्षमा पुग्न आवश्यक र उपयुक्त भएकाले दुवै पक्षलाई छलफलका लागि जेठ २६ मा झिकाउने आदेश गरेका छन् । सो मितिसम्म सम्माननीय राष्ट्रपतिज्यूबाट जेठ १७ मा प्रमाणीकरण भएको नेपाल नागरिकता (पहिलो संशोधन) ऐन, २०७९ कार्यान्वयन नगर्नूनगराउनू, यथास्थितिमा राख्नू भनी अल्पकालीन अन्तरिम आदेश जारी गरिदिएको छ, सर्वोच्चको आदेशमा भनिएको छ । नागरिकता विधेयक प्रमाणीकरण गर्दा संवैधानिक व्यवस्था मिचिएको भन्दै निवेदकका तर्फबाट वरिष्ठ अधिवक्ताहरू सुरेन्द्र भण्डारी, बालकृष्ण न्यौपाने, टीकाराम भट्टराई, ईश्वरी भट्टराई र ध्रुवलाल श्रेष्ठलगायतले सर्वोच्च अदालतमा बहस गरेका थिए । वरिष्ठ अधिवक्ता भट्टराईले कार्यपालिकाले व्यवस्थापिकाको अधिकार मिचेर राष्ट्रपतिबाट नागरिकता विधेयक प्रमाणीकरण गराइएको तर्क गरेका थिए । विधेयक कसरी प्रमाणित हुन्छ भन्ने कुरा संविधानको धारा १०७ देखि ११३ सम्ममा लेखिएको छ । त्यो प्रक्रिया पूरा नगरीकन राष्ट्रपतिकामा कुनै कागज जान्छ भने त्यो विधेयक हुँदैन । कार्यपालिकाले राष्ट्रपतिकामा विधेयक पठाउने व्यवस्था संविधानमा छैन, सर्वोच्चमा निवेदक पक्षले गरेको तर्कबारे उनले भने । वरिष्ठ अधिवक्ता भट्टराईले विधायिकी प्रक्रिया पूरा नगरी बनेको विधेयक भएकाले खारेज गर्नुपर्ने तर्क आफूहरूले सर्वोच्चमा गरेको जानकारी दिए । कार्यपालिकाको सिफारिसमा विधेयक अघि बढाउनु शक्ति पृथकीकरणको सिद्धान्तविपरीत रहेको पनि उनले बताए । विधेयक प्रमाणीकरणबाट विधायिकाको अधिकारमा पनि अतिक्रमण भएको छ, उनले भने ।बहसमा सहभागी हुन पाऊँ भनी इजलासमा निवेदन दिएर अधिवक्ताहरू दीपेन्द्र झा, मोहना अन्सारी, सुनीलकुमार पटेल, रमणकुमार कर्ण, सुनीलकुमार यादव, रक्षाराम चमार, दीपनारायण शाह, इन्द्रप्रसाद अर्याललगायतले रिट खारेजीको माग राखेका थिए । राष्ट्रपतिको निर्णयले संविधान र कानुन उल्लंघन नभएको तर्क उनीहरूको थियो । नागरिकताबाट वञ्चित नहुने भनी संविधानले दिएको मौलिक हक उल्लंघन गर्न नमिल्ने उनीहरूको भनाइ थियो । राष्ट्रपति संस्था भएकाले त्यहाँ प्रक्रियामा रहेका काम सम्पन्न गर्ने दायित्व वर्तमान राष्ट्रपतिको रहेको उनीहरूले बताएका थिए । संसद्बाट दुई पटक पारित भएको विधेयकलाई तत्कालीन राष्ट्रपति विद्यादेवी भण्डारीलाई प्रमाणीकरण नगर्ने अधिकार संविधानमा नरहेको तर्क आफूले इजलासमा राखेको अधिवक्ता अन्सारीले जानकारी दिइन् । संसद्ले पारित गरेर पठाएको विधेयकलाई पहिलो पटक फर्काउने अधिकार राष्ट्रपतिमा थियो । दोस्रो पटक फर्काउने अधिकार संविधानले दिएको छैन । तत्कालीन राष्ट्रपतिले संविधान उल्लंघन गर्नुभयो, सार्वभौम संसद्को पनि मानमर्यादा राख्नुभएन, उनले भनिन्, राष्ट्रपति भनेको संस्था हो । त्यसले गरेका कामकारबाहीको अपनत्व सरकारले लिन्छ । राष्ट्रपतिकामा अड्केका विषय पारित गर्ने हो । अरू देशमा पनि यस्तो व्यवस्था छ । सबै कुरा संविधानमा लेखिएका हुँदैनन् । रिट खारेज गर्नुपर्ने पक्षधरले तत्कालीन राष्ट्रपति भण्डारीले २०७८ जेठ १९ मा जारी गरेको अध्यादेश र अहिलेको विधेयकमा केही फरक नभएको तथा त्यो अध्यादेश खारेज गर्ने क्रममा सर्वोच्चले विधायिकाबाट तत्काल कानुन बनाउन आदेश दिएको जिकिर गरेको थियो । सोही आदेशअनुसार विधायिकाले कानुन बनाएको तर राष्ट्रपतिले प्रमाणीकरण नगरी विधायिका र न्यायालयको आदेशको पनि मान नराखेको उनीहरूको तर्क थियो । संसद्ले पारित गरेको कुरा राष्ट्रपतिले नमान्ने अधिकार संविधानमा छैन । दक्षिणी भेगका जति पनि मानिस छन्, ती सबै अराष्ट्रिय हुन् भन्ने भाष्य निर्माण गर्न खोजिएको छ त्यसले राम्रो संकेत गरेको छैन भन्ने कुरा पनि हामीले इजलासमा राखेका थियौं, अन्सारीले भनिन् । प्रधानमन्त्री पुष्पकमल दाहाल भारत भ्रमणमा निस्किनु केही घण्टाअघि राष्ट्रपति पौडेलले नागरिकता विधेयक प्रमाणीकरण गरेका थिए । त्यस क्रममा उनले संविधानको विधेयक प्रमाणीकरणसम्बन्धी संवैधानिक व्यवस्थालाई भन्दा पनि राष्ट्रपतिको काम, कर्तव्य र अधिकारसम्बन्धी संविधानको व्यवस्थाका आधारमा विधेयक प्रमाणीकरण गरेको उल्लेख गरेका थिए । राष्ट्रपति पौडेलले मन्त्रिपरिषद्को निर्णयअनुसार विधेयक प्रमाणीकरण गरेको जनाएका छन् । विधेयक ऐन बन्नका लागि प्रमाणीकरण नभएकाले विभिन्न अवस्था र स्थितिसमेत उल्लेख गरी सोही विधेयक प्रमाणीकरणका लागि भनी नेपाल सरकार, मन्त्रिपरिषद् बैठकको जेठ १२ को निर्णयले उक्त विधेयक प्रमाणीकरण गर्न जेठ १२ मा प्रधानमन्त्री तथा मन्त्रिपरिषद्को कार्यालयको मबै ३२१६९७४ को पत्रबाट लेखी आएकोमा संविधानको धारा ६१ को उपधारा (२) (३) (४) र धारा ६६ एवम् सर्वोच्च अदालतबाट प्रतिपादित सिद्धान्तसमेत बमोजिम विधेयक प्रमाणीकरण गरेको छु, राष्ट्रपतिको निर्णयमा भनिएको थियो ।संघीय संसद्का दुवै सदन (प्रतिनिधिसभा र राष्ट्रिय सभा) ले पारित गरेर तत्कालीन सभामुख अग्निप्रसाद सापकोटाले प्रमाणित गरी नागरिकता विधेयकलाई प्रमाणीकरणका लागि पहिलो पटक २०७९ साउन १५ मा तत्कालीन राष्ट्रपति भण्डारीसमक्ष पठाइएको थियो । भण्डारीले विधेयक प्राप्त भएको १५ औं दिन साउन २९ मा पुनर्विचार गर्न आवश्यक रहेको भन्दै सन्देशसहित संसद्मा फिर्ता गरेकी थिइन् । त्यसपछि संघीय संसद्ले पुनः हुबहु पारित गरेर विधेयक २०७९ भदौ २० मा राष्ट्रपतिकामा पठाएको थियो । दोस्रो पटक संसद्बाट कुनै विधेयक पारित भएर आए १५ दिनभित्र राष्ट्रपतिले प्रमाणीकरण गर्नैपर्ने संवैधानिक व्यवस्था भण्डारीले मिचेकी थिइन् । संविधानमा दोस्रो पटक पारित भएर आएको विधेयक १५ दिनभित्र प्रमाणीकरण भएन भने के गर्ने भन्ने व्यवस्था छैन । भण्डारीले प्रमाणीकरण नगरेपछि थन्किएको विधेयकलाई नौ महिनापछि राष्ट्रपति पौडेलले प्रमाणीकरण गरेका हुन् । यसका लागि मन्त्रिपरिषद्ले सिफारिस गरेको थियो भने प्रधानमन्त्री पुष्पकमल दाहाल र सत्तारूढ दलका नेताहरूले भेटेरै राष्ट्रपति पौडेललाई त्यही विधेयक प्रमाणीकरण गर्न आग्रह गरेका थिए । राष्ट्रपति पौडेलले मन्त्रिपरिषद्को पत्रका आधारमा विधेयक प्रमाणीकरण गरेपछि संसद् र सडकमा विरोध भएको छ । सत्तारूढ दलहरू राष्ट्रपतिको कदमको बचाउमा छन् । प्रतिपक्षमा रहेका दलहरू विरोधमा उत्रिएका छन् । राष्ट्रपति पौडेलले प्रमाणीकरण गरेको र सर्वोच्चले कार्यान्वयनमा रोक लगाएको विधेयकमा २०७२ असोज ३ अघि जन्मका आधारमा नेपालको नागरिकता प्राप्त गरेको नागरिकको सन्तानले बाबु र आमा दुवै नेपालको नागरिक रहेछन् भने निजको उमेर १६ वर्ष पूरा भएपछि वंशजका आधारमा नेपालको नागरिकता प्राप्त गर्नेछ भन्ने उल्लेख छ । यस्तै नेपालभित्र फेला परेको पितृत्व र मातृत्वको ठेगान नभएको प्रत्येक नाबालक निजको बाबु वा आमा पत्ता नलागेसम्म वंशजको नाताले नेपालको नागरिक मान्ने, नेपालको नागरिक आमाबाट नेपालमा जन्म भई नेपालमा नै बसोबास गरेको र बाबुको पहिचान हुन नसकेको व्यक्तिले वंशजका आधारमा नेपालको नागरिकता प्राप्त गर्ने, विदेशी नागरिकसँग विवाह गरेकी नेपाली महिलाबाट नेपालमा जन्मिएको व्यक्तिले नेपाली नागरिकता लिँदाका बखत निजको आमा र बाबु दुवै नेपाली नागरिक रहेमा त्यस्तो व्यक्तिले वंशजका आधारमा नेपालको नागरिकता प्राप्त गर्नेलगायतका प्रावधान छन् ।जनमतबाट आएको संसद्ले पास गरेको बिल थियो । जनमत उल्लंघन गर्दै प्रमाणीकरण गर्नुभएन, उनले भनिन् ।"
"खुट्टाले होइन, आँटले सगरमाथा चढेका हरि","(काठमाडौं)यस पटकको वसन्तकालीन हिमाल आरोहण लगभग सकिएको छ । दुई महिनाअघि सगरमाथासहित २८ वटा हिमालचुलीतर्फ पुगेका स्वदेशी र विदेशी पर्वतारोही, उनीहरूका गाइड, शेर्पा र सहयोगीहरू टेन्ट खोलेर फर्किरहेका छन् ।पर्यटन विभागका महानिर्देशक होमप्रसाद लुइँटेलका अनुसार नेपालसहित ८० देशका ११ सय ७६ जनालाई यस पटकको हिमाल आरोहणका लागि ०७९ मै अनुमति दिइएको थियो । ६ हजार ३४ मिटरको अरनिको चुलीदेखि ८ हजार ८ सय ४८ मिटर उचाइको सगरमाथासम्मका २८ वटा हिमालमध्ये सगरमाथामा मात्रै कम्तीमा ६ सय जनाले आरोहण गरेको प्रारम्भिक जानकारी विभागमा छ । आरोहणका क्रममा सगरमाथामा ९ सहित ११ आरोहीको मृत्यु भएको र ८ जना अझै हराइरहेका महानिर्देशक लुइँटेलले बताए । आरोहण क्षेत्रमा संसार चकित तुल्याइदिने नेपालीहरूको सूचीमा यस पटक रोल्पाका हरि बुढामगरको नाम थपिएको छ । घुँडाभन्दा माथिसम्म दुवै कृत्रिम खुट्टा भएका रोल्पाका ४३ वर्षीय बुढामगरले जेठ ५ गते विश्वकै अग्लो हिमाल सगरमाथा आरोहण गरे । घुँडामाथि दुवै खुट्टा नभएका (दोहोरो एम्प्युटी) हरिको कीर्तिमानले विश्वलाई चकित तुल्याइदिएको छ । उनकै भनाइमा घुँडामाथिसम्म दुवै खुट्टा गुमाएका व्यक्तिले विश्वकै अग्लो हिमाल पुगेको यो रेकर्ड मानव सभ्यतामै अनौठो तथा पहिलो हो । उनै हरि पर्यटन व्यवसायीहरूको संस्था स्कल इन्टरनेसनल नेपालले लाजिम्पाटमा आयोजना गरेको कार्यक्रमका मुख्य वक्ता थिए । त्यसै मेसोमा भेटिएका हरिलाई उनको अबको योजनाबारे गरिएको प्रश्नमा उनले सात महादेशका ७ वटा अग्ला हिमाल (सेभेन समिट) आरोहण वा पृथ्वीको उत्तरदेखि दक्षिणी ध्रुव (नर्थ पोल टु साउथ पोल) को यात्रा गर्ने बताए । पहिले म यूके जान्छु, उनले भने, त्यहाँ टिमसँग सल्लाह गर्छु अनि मेरो वेबपेजबाट घोषणा गर्छु सेभेन समिट गर्ने कि नर्थ पोल टु साउथ पोलको टुर गर्ने भनेर । हरिले आफ्नो जीवनको बाँकी समय तीन वटा उद्देश्यमा केन्द्रित भई पृथ्वीको संरक्षणमा बिताउने बताउँछन् । म वर्ल्ड पिस प्रोमोटमा लाग्छु । अर्को काम जलवायु परिवर्तनमा गर्नु छ । यसबाहेक संसारभर अपांगताबारे जागरण फैलाउनु छ, उनले भने । पत्नी र छोरासहित हाल बेलायतमा व्यवसाय गर्दै आएका उनले यस पटक हिमालमा अत्यधिक हिउँ पग्लिएको दृश्यले आफूलाई मर्माहत तुल्याएको बताउँछन् । हाम्रा हिमालहरू अत्यन्तै विनाशकारी अवस्थामा छन् । हामीले अब आउने पुस्तका लागि काम गर्नैपर्छ । म त्यसैमा लाग्नेछु, उनले भने । सगरमाथा आरोहणमा ५ वर्ष लगातार समय खर्चेपछि यस वर्षको वसन्तकालीन हिमाल आरोहण सिजनमा ६ हजार ४ सय मिटर उचाइको मेरापिक आरोहण गरेर अर्को विश्व कीर्तिमान गरेका हरिका आधा दर्जन विश्व रेकर्ड छन् । यस पटक सगरमाथा आरोहणमा सफलता हात परेपछि उनको दैनिकी अत्यधिक व्यस्त बन्यो । एकै दिन सात वटा कार्यक्रम भ्याएँ । काठमाडौं फर्किएपछि गृह जिल्ला रोल्पा पनि पुग्न सकिन । त्यहाँको रेडियोलाई काठमाडौंबाट अन्तर्वार्ता दिँदै रोल्पाली दाजुभाइ, दिदीबहिनीसँग यस पटकलाई माफी मागें, कान्तिपुरसँगको कुराकानीमा उनले भने, प्रदेश सरकारले सम्मानका लागि बोलाएकामा पनि जान पाइनँ । संघ संस्थाका सम्मानका अफर थुप्रै लिन सकिरहेको छैन । किनकि मैले अर्को सपना देखिसकें, त्यसैले मलाई चाँडै बेलायत पुग्नु छ ।नेपालमै अन्तिम सास बिताउने रहर पालेका हरि अब अपांगता भएका व्यक्तिको हितका लागि काम गर्नेछन् । विपन्नलाई ह्वीलचेयर, कृत्रिम खुट्टा प्रदान गर्ने काम गर्ने रहर छ, उनले भने । जीवनको ऊर्जाशील समय लडाइँमा बिताएका हुन् हरिले । पाको हुँदै गएपछि उनले बुझेका छन्, लडाइँले कसैलाई फाइदा नहुने रहेछ भनेर । त्यसैले त अर्को काम गर्न पनि मन छ उनलाई । अब म शत्रुहरूलाई जोड्ने प्रयासमा लाग्छु, उनले भने । ब्रिटिस सेनामा रहँदा सन् २०१० मा अफगानिस्तानको लडाइँमा तालिवानको एम्बुसमा परेर हरिले दुवै खुट्टा गुमाएका थिए । हिमाल आरोहणमा दुवै खुट्टा गुमाएका, दुवै आँखा नदेख्ने र दुवै हात गुमाएका अपांगलाई निषेध गरेको कानुनलाई चुनौती दिने व्यक्ति पनि हुन् हरि । त्यसपछि उनले तीनै तहका अपांगता बेहोरेका व्यक्तिका लागि पर्वतारोहणसम्बन्धी नियमावली नै परिवर्तन गराउन लागिपरे । त्यसमा सफल पनि भए । अहिले त हरिलाई लाग्छ, नेपालले अपांगमैत्री पूर्वाधार र कानुन बनाइरहेको छ । तर, जति हुनुपर्ने त्यति भएको छैन । भइरहेका काम पनि निकै सुस्त गतिमा छन् । यस पटक काठमाडौंमा अपांगमैत्री शौचालय पनि देखें, उनले भने, तर अझै जेब्रा क्रसिङ अपांगमैत्री छैनन् । ह्वीलचेयर सहज रूपमा जेब्राबाट सडक पेटीमा उकाल्न नै सकिँदैन । सरकारी कार्यालयमा बनाइएका ह्वीलचेयरका पेटी पनि ठाडा छन् । कतिपयमा उत्तानो पर्ने जोखिम छ । सगरमाथालगायतका हिमालमा बनाइएका हेलिप्याडदेखि शिविर वा नजिकैका होटलसम्मका बाटा अपांगमैत्री हुनुपर्ने बताउँछन् उनी । अपांगता भएका व्यक्ति सक्षम छन् । जे पनि गर्न सक्छन् । हामीलाई दयामाया होइन, पूर्वाधार र कानुनमा विभेद हटाए पुग्छ, कुराकानीलाई बिट मार्नुअघि उनले भने, यो कुरा म जस्तै अपांगता भएका व्यक्तिहरूले हिमाल आरोहण गरेर देखाइसके ।"
गोर्बाचेभलाई नोबेल पुरस्कार प्रदान,सन् १९९१ मा आजकै दिन (जुन ५) मा मिखाइल गोर्बाचेभलाई नोबेल पुरस्कार प्रदान गरिएको थियो । सोभियत संघका आठौं तथा अन्तिम नेता गोर्बाचेभले शीतयुद्धको अन्त्य गरेका थिए । पूर्व र पश्चिमबीचको सम्बन्धमा नाटकीय रूपमा सकारात्मक परिवर्तन ल्याउन सफल भएको भन्दै नोबेल समितिले उनलाई पुरस्कार प्रदान गर्ने निर्णय भएको जनाएको थियो । उनले सन् १९८५ देखि सन् १९९१ सम्म नेतृत्वमा रहेका गोर्बाचेभले सोभियत संघलाई विश्वका लागि खुल्ला गरेर सुधारको सुरुवात आफैंबाट सुरु गरेका थिए । उनले जोसेफ स्टालिनको नीतिबाट पछि हट्दै शान्तिपूर्ण रूपमा शीतयुद्ध अन्त्य गरेका थिए । गोर्बाचेभले अघि सारेको ग्लासनोस्त (खुलापन) र पेरेस्त्रोइका (परिवर्तन) को अवधारणा पश्चिमा देशले मन पराएका थिए । तर उनको नीतिकै कारण सोभियत संघको पतनसँगै आधुनिक रुसलगायत १५ देशको उदय भएको थियो । त्यसलाई गोर्बाचेभको राजनीतिक मृत्यु का रूपमा हेरिन्छ । १९३१ को मार्च २ मा जन्मिएका गोर्बाचेभको २०२२ को अगस्ट ३० मा निधन भएको थियो ।
नम्रताको ह्यासट्याग माया,"काठमाडौं (कास) अभिनेत्री नम्रता श्रेष्ठको शीर्ष भूमिका रहेको फिल्म ह्यासट्याग माया (३ माया) को छायांकन सुरु भएको छ । बर्दिया राष्ट्रिय निकुञ्जबाट छायांकन सुरु गरिएको फिल्म थ्रिलर विधामा निर्माण गरिन लागेको हो । नेपालको सुन्दरतालाई पर्दामा उतार्नका लागि बर्दियामा छायांकन गर्ने सेड्युल तय गरेको कार्यकारी निर्माता अनुप पौडेलको भनाइ छ । फिल्ममार्फत निर्देशनमा डेब्यु गरेका राजीव गुरुङले फिल्मको मुख्य कथावस्तु मायाप्रेम रहेको भए पनि अन्य विविध पक्ष समेटिने बताए । फिल्ममा नम्रतासँगै सारुक ताम्राकार, रोय श्रेष्ठ, निकिता आचार्य, केनिपा सिंह, सुदाम सिकेलगायत कलाकारको अभिनय रहनेछ । बर्दियापछि फिल्मको छायांकन काठमाडौं र धरानमा पनि गरिने निर्माण पक्षले जनाएको छ । फिल्ममा एरियल योगा प्रशिक्षकको चरित्र निर्वाह गर्न अभिनेत्री श्रेष्ठले प्रशिक्षणसमेत लिएकी थिइन् । चरित्रलाई जीवन्त बनाउन समय र परिश्रम खर्चेकी हुँ । पर्दामा देखिँदा अभिनय फिक्का नदेखियोस् भन्ने प्रयास हो, उनले भनिन् । शर्मिला थापाको निर्माण तथा रे भेन्चर्स प्राइभेट लिमिटेडको ब्यानरमा निर्माण हुने फिल्मको कथा आशुतोष श्रेष्ठले लेखेका हुन् । फिल्ममा उज्ज्वल जोशीको छायांकन, रेलिजा श्रेष्ठको कला र कृति जोशीको शृंगार रहेको छ ।"
फोटो फ्रेम बनाउन भ्याइनभ्याई,"(पाल्पा)भर्खर सरकारी सेवामा प्रवेश गरेका मोतीलाल राई फुर्सदमा बाँसका कलात्मक सामग्री बनाउँथे । जिल्ला अदालतमा सवारी चालकको जागिर मिलेपछि पाल्पामा डेरामा बस्न थाले । साँघुरो डेरामा उनले फुर्सदमा बाँस र त्यसको जराबाट सजावटका सामग्री बनाउने गर्थे । तर सामग्री कहाँ बिक्री गर्ने भन्ने चिन्ता थियो । अन्य केही मेसो नपाएपछि विभिन्न स्थानमा लाग्ने मेलामहोत्सव पुगेर सामग्री बिक्री गर्थे । कतिपय पसलमा राखिदिन अनुरोध गर्दै बिक्री भएपछि मात्रै पैसा दिन आग्रह गर्थे । विशेष गरी त्यसबेलामा मेला, महोत्सवमा लगेर बिक्री गर्ने गरिन्थ्यो, उनले भने, त्यसबेलामा काठका कलात्मक सामग्री बनाउन खप्पिस अम्मर गुरुङ राईका लागि प्रेरणाका स्रोत बनेका थिए । गुरुङ र राईको हातमा गज्जबको सीप थियो । तर, अलगअलग काम गर्थे । राईले बाँसका कलात्मक सामग्री र गुरुङले काठका सामग्री बनाउँथे । तर, कतिपय स्थानमा दुवै जना मिलेर हिँडेका हुन् । राईको सरकारी जागिरे भएकाले बिहान बेलुकाको समय सदुपयोग गर्नुपर्ने बाध्यता थियो । साँघुरो डेरामा नमिलेर कार्यालयका सिँढीमा बसेर काम गर्दा बिहेसमेत भएको थिएन । बाँसबाट फूलदानी, गमला, फ्रेम, फोटो फ्रेम, अन्य सजावटका कलात्मक सामग्री बनाउने उनमा कला छ । बिस्तारै यसलाई बढावा दिन सकिन्छ कि भन्ने सोच आयो, राईले भने, बिहे गरेपछि श्रीमती प्रमिला राईको नाममा घरेलु तथा साना उद्योगमा दर्ता गरेर काम अघि बढाएँ । सुरुमा मेला, महोत्सवमा बिक्री गरे पनि पछि विभिन्न स्थानबाट पसलबाट माग आउन थालेको उनले सुनाए । पछिल्लो समय निगालो, बाँसका सामग्रीबाट बनेका सजावटका सामग्रीको व्यापार खस्किँदै गयो । छिमेकी मुलुकबाट नै बाँस र प्लास्टिकका सजावटका सामग्री भित्रिएको छ । त्यस्ता सामग्रीसँग प्रतिस्पर्धा गर्न चानचुने थिएन । अब भने प्लास्टिकका सामग्री नै विस्थापित गर्न सकिने ठान्छन् उनी । बाँसका सामग्रीको प्रचलन बिस्तारै कमी हुँदै गएको मलाई पनि महसुस भयो, उनले भने, सुरुमा थोरै संख्यामा कलात्मक काठको फोटोफ्रेम बनाएको थिएँ, उनले भने, यसको लोकप्रियता र माग बढ्यो । किनभने, छिमेकी मुलुक भारतबाट आउने कलात्मक फ्रेमसँग प्रतिस्पर्धा गर्न सक्ने गरी कलात्मक फ्रेम बनाउन सिकें । सम्मान, पुरस्कारका लागि आवश्यक फोटोफ्रेमको देशव्यापी माग आउन थालेको छ । हुन त अहिले रूपन्देहीका एक व्यापारीले सबै सामग्री लग्छन् । उनलाई बजारको कुनै चिन्ता छैन । मैले सस्तोमा सामग्री बनाएकाले पनि बजारमा कुनै समस्या छैन, उनले भने, हेर्दा कलात्मक, बुट्टेदार र राम्र्रो देखिन्छ । त्यसैले बिक्रीमा पनि समस्या छैन । जसले गर्दा बाँसका सामग्री छाडेर पछिल्ला वर्षमा कलात्मक फोटोफ्रेम बनाउन सुरु गरेको उनले बताए । घरेलु तथा साना उद्योग कार्यालय पाल्पामा मोती बाँस तथा काष्ठ हस्तकला उद्योग दर्ता गरेर काम गरेका छन् । छिमेकी मुलुकबाट धेरै सस्तोमा बाँस तथा प्लास्टिकका सजावटका सामग्री सहजै भित्रिने भएकाले घरेलु बजार प्रभावित भएको उनको अनुभव छ । हेर्दा आकर्षक र सस्तो हुने भए पनि निगालो र बेतबाँसका सजावटका सामग्रीको बिक्री घटेको छ । त्यसैले पेसामा केही परिवर्तन ल्याए पनि कलात्मक सामग्री बनाउन भने नछाडेको उनले बताए । सानैदेखि केही न केही काम गर्ने बानी भएका राईलाई बाँसबाट काठको काम गर्ने मन जाग्यो । सहज भने थिएन, लगानी गर्नुपर्ने भयो । बैंकबाट ऋण लिएर मेसिन खरिद गरे । कामलाई पूर्ण व्यावसायिक बनाए । सरकारी जागिर खान हिँड्नुपर्ने भएकाले श्रीमती प्रमिलाको साथले नै उनलाई अहिलेको अवस्थामा पुर्याएको छ । नियमित १० जनाले उनको कलात्मक फोटोफ्रेम बनाउने सानो उद्योगमा रोजगार दिएका छन् । आवश्यकताअनुसार पाँचसात जनालाई थप रोजगारी दिने गर्छन् । बजारको अहिलेसम्म कुनै समस्या छैन । मेरो सानैदेखिको कलात्मक सामग्री बनाउने रुचिलाई छाड्नै मन लागेन, हेटौंडा उपमहानगर५ सानो पोखरा मकवानपुरमा जन्मिएका राईले भने, अहिले मलाई जन्मघरभन्दा कर्मघर नै प्यारो लागेको छ । यहीं बसेर धेरै प्रगति गरेको छु । तानसेन नगरपालिका६, बसपार्क नजिकमै घर बनाएका छन् । नजिकमै उनको कारखाना छ । वर्षायाममा कारखानामा काम गर्न असहज हुन्छ । त्यसैले घरमै तल्ला थपेर हल बनाएका छन् । बुट्टा भर्ने र अन्य काम गर्न घरमै सहज हुन्छ, उनले भने, त्यसैले ऋणधन गरेर भए पनि घरमै तल्ला थपेको छु । जिल्ला अदालतको जागिर छाडेका छैनन् । श्रीमतीले उद्योगमा पूर्ण सहयोग गर्ने भएकाले उनले बिहानबेलुकी काममा सहयोग गर्छन् । कलात्मक बनाउने मुख्य काम राई आफैंले गर्छन् ।त्यसबाहेक चुरी स्ट्यान्ड, विवाह, व्रतबन्ध, चौरासी पूजाका ठूला फ्रेम पनि बनाउने गर्छन् । छिमेकी मुलुकबाट आयातितभन्दा सस्तोमा उनको फ्रेम पाइने भएकाले पनि बजारमा प्रतिस्पर्धा गर्न सहज छ । सम्पूर्ण काम सकेर तयारी सामान प्याक गरेर सप्लायर्सलाई पठाउने उनले बताए । वार्षिक झन्डै ३० लाख रुपैयाँको उनले फोटोफ्रेम बिक्री गर्छन् । कोभिडपछि केही व्यापार खस्किएको छ, उनले भने, आगामी वर्षमा व्यापार बढ्ला भन्ने लागेको छ । काम गर्न दुःख हुने र बुट्टा बनाउन समय लाग्ने भएकाले मागअनुसार बजारमा पुर्याउन नसकेको उद्योगकी सञ्चालक प्रमिलाले बताइन् । घरधन्दासँगै उद्योगको रेखदेखको जिम्मा प्रमिलाकै हो । एक छोरा इन्जिनियरिङ पढ्दै छन् भने छोरीले विज्ञान विषय लिएर ११ मा पढ्छिन् ।"
दिवा खाजा र विपन्न छात्रवृत्ति विस्तार भएन,"(काठमाडौं)राष्ट्रपति रामचन्द्र पौडेलले जेठ ५ मा नीति तथा कार्यक्रम प्रस्तुत गर्दै विद्यालय दिवा खाजा र विपन्न लक्षित छात्रवृत्ति कार्यक्रमलाई विस्तार गरिने घोषणा गरे । शिक्षा मन्त्रालयले गत वर्षदेखि कक्षा ६ सम्म वितरण गरिएको खाजा कार्यक्रमलाई ७ कक्षासम्म विस्तार गर्नुपर्ने प्रस्ताव गरेको थियो । वार्षिक ४ सय रुपैयाँको दरले वितरण हुँदै आएको विपन्न बालबालिकाले पाउने छात्रवृत्तिको रकम वृद्धि गर्नुपर्ने माग अर्थ मन्त्रालयसँग गरिएको थियो ।तर। अर्थमन्त्री प्रकाशशरण महतले सोमबार सार्वजनिक गरेको आर्थिक वर्ष २०८०२०८१ को बजेट वक्तव्यमा यी दुई कार्यक्रमलाई निरन्तरता दिने मात्रै उल्लेख छ । नीतिमा घोषणा भएका शिक्षा क्षेत्रका धेरै कार्यक्रम बजेटमा छुटेको एक उपसचिवले औंल्याए । अघिल्लो वर्ष तत्कालीन अर्थमन्त्री जनार्दन शर्माले दिवा खाजा र विपन्न छात्रवृत्ति कार्यक्रमलाई विस्तार गर्दै लैजाने प्रतिबद्धता बजेटमा जनाएका थिए । बजेट अभाव देखाउँदै नीति तथा कार्यक्रममा समेटिएको कार्यक्रम विस्तार गर्न अर्थ मन्त्रालयबाट रोकिएको ती उपसचिवको गुनासो छ । छात्रवृत्तिको न्यून रकमको उपयोगिता नभएको भन्दै सरकारको आलोचना हुँदै आएको छ । प्रधानाध्यापकहरूले समेत रकम वृद्धि नगर्ने भए न्यून रकमको छात्रवृत्ति कार्यक्रम खारेज गर्न उपर्युक्त हुने सुझाव दिँदै आएका छन् । ४ सय रुपैयाँले एक जोर पोसाक पनि नआउने उनीहरूको भनाइ छ । कक्षा ६ सम्म वितरण हुँदै आएको दिवा खाजाले सामुदायिक विद्यालयको पढाइको गुणस्तर सुधार र विद्यार्थी टिकाउन सघाएको निष्कर्ष छ । माथिल्लो कक्षामा पनि खाजा वितरण गरिनुपर्ने शिक्षकहरूको सुझाव छ । खाजाका लागि दैनिक १५ रुपैयाँ दरले रकम उपलब्ध गराइन्छ । गुणस्तरीय खाजा खुवाउन उक्त रकमसमेत अपुग हुने शिक्षकहरूको गुनासो छ । तर, अर्थमन्त्रीले सोमबार संघीय संसद्मा प्रस्तुत गरेको बजेटमा न छात्रवृत्तिको रकम बढाइयो, न खाजा पाउने विद्यार्थीको तह ।नीति तथा कार्यक्रममा विद्यालय कर्मचारीहरूको सेवा सुविधालगायतका विषयलाई सम्बोधन गरिने घोषणा गरिएको थियो । तर बजेटले न्यून पारिश्रमिकमा कार्यरत बालविकास (ईसीडी) शिक्षक र विद्यालय कर्मचारीलाई छुन सकेको छैन । उनीहरू बर्षौंदेखि असन्तुष्टि जनाउँदै आएका छन् । विद्यालय कर्मचारी परिषद्ले बजेट सार्वजनिक भएपछि विज्ञप्ति प्रकाशित गरेर आपत्ति जनाएको छ ।संघीय सरकारले उनीहरूलाई मासिक ८ हजार रुपैयाँ मात्रै उपलब्ध गराउँछ । परिषद्का अध्यक्ष गंगाराम तिवारीले सरकारविरुद्ध आन्दोलन घोषणा गर्ने चेतावनी दिए । विद्यालय बन्द गराएर आन्दोलनमा उत्रने उनीहरूको भनाइ छ । नीतिमा शिक्षण पेसालाई आकर्षक बनाउन विशेष प्याकेज घोषणा गरिने उल्लेख थियो । बजेटमा त्यसको कुनै गुन्जायस नभेटिएको शिक्षकहरूको टिप्पणी छ ।मार्टिन चौतारीका अनुसन्धानदाता देवेन्द्र उप्रेतीले धेरै विषयमा सरकारको नीति तथा कार्यक्रम र बजेटको तालमेल नभएको बताए । नीति कार्यक्रम महत्त्वाकांक्षी देखिन्छ, बजेटले सीमित दायरा मात्र समेट्न सकेको छ, उनले भने, बजेटमा धेरै कुरा छुटेको छ, नीतिको कुरा समावेश गर्न बजेट नभएर सरकार अलमलमा परे जस्तो लाग्छ ।उच्चशिक्षामा देखिएका समस्या समाधान गर्न उच्चस्तरीय शिक्षा आयोग गठन गर्ने घोषणा नीतिमा छ । बजेटमा भने विश्वविद्यालय अनुसन्धान आयोगको पुनःसंरचना गर्ने जनाएको छ । उच्चशिक्षाका विषयमा नीति र बजेट बाझिएको उप्रेतीले जनाए । २०७५ मा गठित तत्कालीन शिक्षामन्त्री गिरिराजमणि पोखरेल नेृतत्वको आयोगको प्रतिवेदन सार्वजनिक नगरेको सरकार पुनः आयोग गठन गर्ने विषयले आलोचित बनेको छ ।तत्कालीन आयोगले विद्यालयदेखि विश्वविद्यालय सुधारका लागि सुझाव समेटेको थियो । सुझावमा पनि विश्वविद्यालय अनुदान आयोगको पुनःसंरचना गर्न सिफारिस गरेको छ । विश्वविद्यालय अनुदान आयोग पुनःसंरचना गर्ने विषय नाराका रूपमा हरेक वर्ष दोहोरिँदै आएको छ, काम हुन सकेको छैन, उनले भने । नीति तथा कार्यक्रममा प्रत्येक स्थानीय तहमा स्मार्ट विद्यालय सञ्चालन र पढ्दै कमाउँदै कार्यक्रमलाई कमाउँदै पढ्दै मा विस्तार गर्ने घोषणा छ तर बजेटमा यसबारे कुनै बुँदा उल्लेख छैन । गत वर्ष पढ्दै कमाउँदै कार्यक्रममा बजेट नहुँदा शिक्षा मन्त्रालयले राष्ट्रपति शैक्षिक सुधार कार्यक्रमका लागि विनियोजित एक अर्ब रकमान्तर गरेको थियो । केन्द्रबाट विद्यालय छनोट गरेर स्थानीय तहमा बजेट पठाउने आलोचित राष्ट्रपति शैक्षिक सुधार कार्यक्रमलाई भने निरन्तरता दिइएको छ । अर्थमन्त्रीलाई शिक्षाविद्हरूले बजेटअघि नै उक्त कार्यक्रम खारेज गर्न सल्लाह दिएका थिए ।नीति तथा कार्यक्रमअनुसार सूचना तथा प्रविधि मन्त्रालयको सहकार्यमा प्रविधिको माध्यमबाट पढाइ हुने स्मार्ट विद्यालय स्थापना गर्न लागिएको शिक्षामन्त्री अशोककुमार राईले जनाए । हाल नमुना सामुदायिक विद्यालय कार्यक्रम सञ्चालनमा छ । ४ सय २२ विद्यालयलाई नमुना घोषणा गरिएको छ । नमुना बनाउन ५० लाखदेखि एक करोड रुपैयाँसम्म अनुदान दिँदै आएको शिक्षा तथा मानवस्रोत विकास केन्द्रका महानिर्देशक चूडामणि पौडेलले बताए । ती विद्यालयको भौतिक पूर्वाधार र शैक्षिक सुधारका लागि बजेट खर्च हुँदै आएको छ, उनले भने । नमुना कार्यक्रम केही विद्यालयमा मात्र लागू हुँदा सरकारले फेरि स्मार्टको नयाँ नारा अघि सारेको हो । यद्यपि बजेटमा स्मार्ट विद्यालयका लागि स्रोतको सुनिश्चितता नभएको मन्त्रालयले स्रोतले जनायो । बजेटमा विद्यालय स्रोत केन्द्र स्थापना गर्ने, बूढानीलकण्ठ मोडलका ५ आवासीय विद्यालय सञ्चालन गर्ने घोषणा छ । यी काम स्थानीय तहको क्षेत्राधिकारभित्र पर्ने अनुसन्धानकर्ता उप्रेतीले बताए । आवासीय विद्यालय खोल्न सम्भाव्यता अध्ययन गर्ने घुमाउरो भाषा प्रयोग गरिएको छ, उनले थपे, कतिपय नीतिमा समावेश हुनुपर्ने कुरा पनि बजेटमा राखेर पपुलर हुन खोजेको पाइन्छ, प्रदेश र स्थानीय तहको अधिकार क्षेत्रलाई ख्याल गर्न सकेजस्तो लाग्दैन ।शिक्षा ऐन जारी गर्ने, विभिन्न कानुनकार्यविधि बनाउने, स्थानीय तहलाई प्रतिस्पर्धाको आधारमा प्रअ नियुक्ति गर्न प्रोत्साहन गर्ने नीतिका विषय बजेटमा राखिएको उनले औंल्याए । पूर्वतः कामलाई अघि बढाउने बजेट आएको छ, धेरै उत्साहित हुनुपर्ने केही छैन, उप्रेतीले थपे ।नीति तथा कार्यक्रममा स्थानीय तहबाट शिक्षक दरबन्दी व्यवस्था गर्ने घोषणा गरेको सरकारले बजेटमा अंग्रेजी, गणित र विज्ञान विषयका शिक्षक नियुक्ति गर्न ३ अर्ब ६९ रुपैयाँ विनियोजन गरेको छ । सरकारले दिने अनुदानबाट राहत कोटामा विषय शिक्षक राख्ने गरिएको छ । सामुदायिक विद्यालयमा ५८ हजार शिक्षक दरबन्दी अभाव रहेको सरकारी अध्ययनले जनाएको छ । गत वर्ष ३ हजार स्थायी शिक्षक दरबन्दी थप गर्न माग गर्दा अर्थ मन्त्रालयले रोकेको थियो । सार्वजनिक क्षेत्रबाट हुने अध्ययन, अनुसन्धान विश्वविद्यालयमार्फत गराउने घोषणा राष्ट्रपति पौडेलले गरेका थिए । सरकारको बेवास्ताका कारण त्रिभुवन विश्वविद्यालयका अनुसन्धान केन्द्रहरू धराशायी भएको गुनासो छ ।सरकारका उच्च अधिकारीहरूले नै निजी अनुसन्धान केन्द्र सञ्चालन गरेकाले सार्वजनिक क्षेत्रको अनुसन्धान विश्वविद्यालयबाट हुन नसकेको प्राध्यापकहरू आरोप लगाउँछन् । परम्परागत रूपमै त्रिविका सिनास, सेरिडलगायत अनुसन्धान केन्द्रलाई बजेट छुट्याइएको छ । विश्वविद्यालय सार्वजनिक क्षेत्रका अनुसन्धान गर्ने व्यवस्थाबारे बजेट मौन देखिन्छ । आधारभूत तहमा गुणस्तरीय शिक्षामा पहुँच वृद्धि गर्न दलित, अल्पसंख्यक, लोपोन्मुख, पिछडिएको क्षेत्र, दुर्गम तथा हिमाली क्षेत्र र आर्थिक रूपले विपन्न तथा अपाङ्गता भएका बालबालिकाका लागि विशेष कार्यक्रम सञ्चालन गरिनेछ, नीति तथा कार्यक्रममा उल्लेख छ । बजेटमा यी क्षेत्र र समुदायलाई समेट्न कार्यक्रम देखिँदैन ।"
गण्डकीमा स्वास्थ्यलाई प्राथमिकता,"कर्णालीमा पनि नीति तथा कार्यक्रमसुर्खेत कर्णाली सरकारले आगामी आर्थिक वर्ष २०८००८१ को नीति तथा कार्यक्रम आइतबार सार्वजनिक गरेको छ । प्रदेश प्रमुख तिलक परियारले प्रदेशसभामा प्रस्तुत गरेको नीति तथा कार्यक्रममा आर्थिक सामाजिक न्याय, गरिबी निवारण, रोजगारी सिर्जना र उत्पादनलाई प्राथामिकता दिइएको छ । सरकारको नीति तथा कार्यक्रममा वार्षिक १० हजारलाई रोजगारी दिने गरी कर्णाली समृद्धि अभियान सञ्चालन गरिने उल्लेख छ । सरकारले मुख्यमन्त्री रोजगार कार्यक्रम, दलित रोजगार र मुख्यमन्त्री महिला आयआर्जन कार्यक्रमलाई थप परिमार्जनसहित निरन्तरता दिने भएको छ । कर्णालीलाई अर्गानिक प्रदेश का रूपमा विकास गर्ने र प्रांगारिक मल कारखाना स्थापनाका लागि सम्भाव्यता अध्ययन गर्ने पनि नीति तथा कार्यक्रममा उल्लेख छ । यस्तै सुर्खेतको मंगलगडीचोकमा आकाशे पुल निर्माणका लागि सम्भाव्यता अध्ययन गरिने भनिएको छ । कर्णाली प्रदेश पर्यटन गुरुयोजना कार्यान्वयन गरी पर्यटकीय पूर्वाधार प्रवर्द्धन गर्ने सरकारले जनाएको छ । सुर्खेत विमानस्थल विस्तार गर्ने पुरानै योजना यस पटक पनि दोहोर्याइएको छ । विमानस्थल विस्तारका लागि संघीय सरकारसँग सहकार्य गरिने नीति तथा कार्यक्रममा उल्लेख छ ।"
विश्वविद्यालयमा एकीकृत शैक्षिक क्यालेन्डर,"काठमाडौं (कास) विश्वविद्यालय अनुदान आयोगले भदौदेखि त्रिभुवनसहितका सबै विश्वविद्यालयमा एकीकृत शैक्षिक क्यालेन्डर लागू गर्ने भएको छ ।भदौसम्म कक्षा १२ को नतिजा सार्वजनिक हुने र स्नातक तहको नयाँ शैक्षिक सत्र सुरु हुनेछ । नयाँ सत्रदेखि एकीकृत क्यालेन्डर लागू गरिने आयोगका अध्यक्ष देवराज अधिकारीले जनाए । भर्ना, परीक्षा, नतिजा प्रकाशन समयमा नभएपछि विज्ञले उच्चशिक्षामा एकीकृत क्यालेन्डरको आवश्यकता औंल्याएकाले यो तयारीमा जुटेको हो । प्रधानमन्त्री पुष्पकमल दाहाल अध्यक्ष रहेको राष्ट्रिय विकास समस्या समाधान समिति र शिक्षामन्त्री अशोक राईले एकीकृत क्यालेन्डर लागू गर्न निर्देशन दिएका हुन् । आयोगका अध्यक्ष अधिकारीले मन्त्रिपरिषद्बाट एकीकृत क्यालेन्डर स्वीकृत गराएर लागू गरिने बताए । क्यालेन्डर निर्माण सुरु भएको छ, उनले भने, विश्वविद्यालयले पाउने अनुदानसँग क्यालेन्डरलाई जोडिन्छ । क्यालेन्डरमा प्रवेश परीक्षा, कक्षा सञ्चालन, समाप्ति, परीक्षा सञ्चालन, नतिजा प्रकाशनको समयसीमा तोकिने आयोगले जनाएको छ । समयसीमा पालना नभए विश्वविद्यालयले पाउने अनुदान कटौती हुनेछ ।उच्चस्तरीय शिक्षा आयोगको प्रतिवेदन२०७५, विश्वविद्यालयका उपकुलपतिहरूले समेत एकीकृत क्यालेन्डरको माग राख्दै आएका थिए । क्यालेन्डर नहुँदा १८ महिनासम्म नतिजा सार्वजनिक नहुने, भर्ना भएको ६ महिनासम्म पठनपाठन सुरु नहुने र पढाइ सकिएको वर्ष दिनसम्म सम्बन्धित तहको परीक्षा सञ्चालन नहुनेलगायत समस्या दोहोरिँदै आएका छन् । कक्षा १२ को नतिजा आउने समयलाई आधार मानेर वार्षिक क्यालेन्डर बनाउन लागिएको हो । त्यसका लागि अध्यक्ष अधिकारीको संयोजकत्वमा कार्यदल गठन गरिएको छ । कार्यदलले विश्वविद्यालयका आन्तरिक क्यालेन्डर र अन्तर्राष्ट्रिय अभ्यासको अध्ययन गरिरहेको छ ।कार्यदलमा राष्ट्रिय परीक्षा बोर्डका अध्यक्ष महाश्रम शर्मा, शिक्षा मन्त्रालयका सहसचिव हरिप्रसाद लम्साल, त्रिविका शिक्षाशास्त्र संकायका डिन चित्रबहादुर बुढाथोकी, पूर्वरजिस्ट्रार डिल्लीराम उप्रेती, चिकित्सा शिक्षा आयोगका सदस्यसचिव कृष्णप्रसाद काप्री, काठमाडौं विश्वविद्यालयका परीक्षा नियन्त्रक रामप्रसाद घिमिरे सदस्य रहेका छन् । हाल ११ वटा संघीय विश्वविद्यालय सञ्चालनमा छन् । प्रदेश सरकारले प्रादेशिक विश्वविद्यालय स्थापना गरे पनि विश्वविद्यालय अनुदान आयोगले नियमन र अनुगमन गर्न सक्ने कानुनी व्यवस्थाको अभाव छ । स्वदेशको उच्च शिक्षा भद्रगोल भएका कारण अधिकांश विद्यार्थी विदेशिने गरेपछि आयोगले एकीकृत शैक्षिक क्यालेन्डर निर्माण तथा अनुदानसँग सम्बन्धित तुल्याएर कार्यान्वयन गर्ने तयारी गरेको हो ।"
शक्तिशालीको कवच नबन अख्तियार,"सार्वजनिक पदधारण गरेको व्यक्तिले भ्रष्टाचार गरेमा अनुसन्धान गरी मुद्दा चलाउने दायित्व बोकेको अख्तियार दुरुपयोग अनुसन्धान आयोग हमेशा निष्प्रभावी छ । देशकै ध्यान आकर्षित भएका ठूला आर्थिक काण्डहरूप्रति पनि यो संवैधानिक निकायले आँखा चिम्लिरहेको छ । राजनीतिक र प्रशासनिक तहका उच्चपदस्थ व्यक्ति जोडिएको अनियमिततामा त सितिमिति अनुसन्धान नै हुँदैन । केही गरी उपल्ला अधिकारीहरूमाथि मुद्दा चलिहाल्यो भने त्यसलाई दुर्लभ संयोग मान्नुपर्ने अवस्था छ । कतिसम्म भने, संसदीय समितिहरूले अनुसन्धान गर्न निर्देशन दिएका भ्रष्टाचार काण्डबारे पनि अख्तियार सर्वथा उदासीन देखिन्छ । संसदीय समितिले अनियमितताका घटनामा छानबिन गर्छ, मुछिएका व्यक्तिलाई बोलाएर सोध्छ । र, प्रतिवेदन तयार गरेर अधिकारप्राप्त निकायलाई थप छानबिन गर्न र कारबाही प्रक्रिया अघि बढाउन निर्देशन दिने गरेको छ । तर यस्ता निर्देशनलाई अख्तियारले थन्क्याइदिने गरेको छ । जबकि संसदीय समितिले दलीय प्रभावमा रही किटान गर्न नसकेका व्यक्तिहरूउपर समेत अनुसन्धान गर्नुपर्ने जिम्मेवारी अख्तियारको हो, तर प्रतिवेदनमा किटिएका नाममाथि नै पनि ऊ मौन बसिदिने गरेको छ । यसरी शक्तिशालीहरूको रक्षाकवच बनेकै कारण यो संवैधानिक निकाय अख्तियार दुरुपयोग अनुसन्धान आयोग होइन, ढाकछोप आयोगमा परिणत भएको प्रतीत हुन्छ । संसद्को लेखा समितिले वायु सेवा निगमका तत्कालीन अध्यक्ष र सञ्चालकलाई औंल्याउँदै छानबिन गर्न निर्देशन दिएको वाइडबडी विमान खरिद सम्बन्धी प्रकरणलाई पाँच वर्ष बित्न लाग्दा पनि अख्तियारले पूरै बेवास्ता गरिरहेको छ । तीन जना मन्त्री र भुक्तानीको निर्देशन दिने तत्कालीन प्रधानमन्त्रीसम्मका नाम मुछिएको यो काण्ड त्यसै ढिसमिसजस्तै छ । कोरोना महामारीको सुरुतिर सरकारसित सम्झौता गरी ओम्नी बिजनेस कर्पोरेट इन्टरनेसनलले स्वास्थ्य सामग्री आयात गर्दा अनियमितता देखेपछि लेखाले थप अनुसन्धानका लागि अख्तियारमा सिफारिस गरेको थियो । तत्कालीन उपप्रधानमन्त्रीको नामसमेत मुछिएको यस प्रकरणलाई पनि अख्तियारले निष्कर्षमा पुर्याउनै चाहेन । तत्कालीन सञ्चारमन्त्रीसमेत मुछिएको सेक्युरिटी प्रेस खरिद प्रक्रियामा पनि लेखाको निर्देशनका बावजुद अख्तियारले अघि बढ्ने रुचि देखाएन । राजनीतिक र प्रशासनिक तहका उच्चपदस्थ व्यक्ति जोडिएका यस्ता कैयौं प्रकरणमा भ्रष्टाचारविरुद्ध छानबिन गर्न गठित देशकै सर्वोच्च संस्था विरक्त लाग्ने गरी प्रभावहीन छ । बुझ्न मुस्किल छैन, राजनीतिक दलका नेता एवं पहुँचवाला अधिकारीहरू जोगाउन नै अख्तियारले आफूलाई यस्ता अनुसन्धानबाट अलग राखेको हो । राजनीतिक भागबन्डाका आधारमा नियुक्ति पाएका पदाधिकारीले आफ्ना नियुक्तिकर्ता र तिनका निकटवर्तीलाई उन्मुक्ति दिने गरेका हुन् । खासमा राजनीतिक नेतृत्वगणले आयुक्तहरूलाई नियुक्ति नै भ्रष्टाचार निवारण गर्न होइन, आफूलाई जोगाउन दिने गरेको खुला रहस्यजस्तै छ । यही कारण, अपवादबाहेक शक्तिशाली राजनीतिज्ञका आर्थिक काण्डमाथि अख्तियारले आँखा चिम्लिदिँदा भ्रष्टाचारको गोरखधन्दा अकण्टक छ । भ्रष्टाचारीका निम्ति यो देश स्वर्ग जस्तै बनेको छ । अख्तियारको यो प्रवृत्तिले मिनी संसद् भनिने संसदीय समितिको अनादर मात्र भैरहेको छैन, स्वयं उसकै संवैधानिक भूमिका र साखमाथि नै प्रश्न उठेको छ । आम नेपालीले पाइलापाइलामा भ्रष्टाचार र घूसखोरीको अनुभूति गरेका छन् । भ्रष्टाचारविरुद्ध काम गर्ने अन्तर्राष्ट्रिय गैरसरकारी संस्था ट्रान्सपरेन्सी इन्टरनेसनलले प्रकाशित गरेको करप्सन पर्सेप्सन्स इन्डेक्स२०२२ अनुसार विश्वका १८० मुलुकमध्ये नेपाल ११० औं स्थानमा छ । नेपालले १०० पूर्णांकमा ३४ अंक मात्रै प्राप्त गरेको छ । ५० अंक पनि नल्याउनु भनेको देशको सार्वजनिक क्षेत्रमा अति भ्रष्टाचार देखिनु हो । तैपनि ठूला काण्डको अनुसन्धानमा प्रवेश गर्न नचाहेकोनसकेको अख्तियार झिनामसिना मामिलामा मात्रै केन्द्रित छ । अख्तियारले बर्सेनि विशेष अदालतमा दर्ता गरेका मुद्दा संख्यामा गैरकानुनी सम्पत्ति आर्जन को हिस्सा ५ प्रतिशतभन्दा कम छ । खालि नक्कली शैक्षिक प्रमाणपत्र, घूसरिसवत, सार्वजनिक सम्पत्ति हिनामिना जस्ता तुलनात्मक रूपमा साना र सजिला प्रकृतिका मुद्दामा मात्रै ऊ केन्द्रित देखिन्छ । साना माछा लाई केही त्रासमा राखेर ठूला माछा सँग आफैं त्रसित हुने निकाय संविधानले परिकल्पना गरेको होइन । मुहान नसङ्ल्याई धाराको टुटी जति सफा गरे पनि कञ्चन पानी खस्दैन, त्यसैले अख्तियारको ध्याउन्न स्रोत नै सफा गर्ने हुनुपर्छ । जबसम्म ठूला आर्थिक काण्डमा संलग्नहरू दण्डित हुँदैनन् र सुशासनको अवस्था कमजोर रहिरहन्छ, तबसम्म अख्तियारजस्तो संवैधानिक आयोगको औचित्यमाथि प्रश्न उठिरहन्छ । अतः आफ्नै औचित्य पुष्टि गर्न पनि अख्तियारले कार्यशैलीमा सुधार ल्याउनैपर्छ । संसदीय समितिका निर्देशनहरूको यथोचित परिपालन गर्नुपर्छ, ठूला र नीतिगत तहका भ्रष्टाचारमाथि अनुसन्धान थाल्नुपर्छ । निश्चय पनि भ्रष्टाचार नियन्त्रणका निम्ति राजनीतिक नेतृत्व प्रतिबद्ध रहनुपर्छ । आर्थिक अपचलनविरुद्ध अनुसन्धान गरी मुद्दा चलाउने संवैधानिक आयोगमा कसरी काबिल मान्छे पुर्याउने र संस्थाको उद्देश्य हासिल गर्नेमा उनीहरू केन्द्रित हुनुपर्छ । परन्तु, मौजुदा अवस्थामै पनि अख्तियारका आयुक्तहरू आफ्नो संवैधानिक भूमिकाप्रति सचेत हुने हो भने धेरै सुधार हुन सक्छ । मुलुकको सुशासनप्रतिको आशा र अख्तियार प्राप्त संस्थाप्रतिको भरोसा डगमगाउन नदिन पनि भ्रष्टाचारका ठूला काण्डहरूलाई त्यसै टुलुटुलु हेरेर बस्न मिल्दैन ।"
कृषि क्षेत्रमाथि किन धावा ?,"संघीयता लागू भएपछि नेपालको कृषि र पशुपालन क्षेत्रमा सकारात्मकभन्दा नकारात्मक प्रभाव बढी पर्यो । नयाँ शासकीय स्वरूप स्थापना हुनुअघि जिल्लास्थित कृषिसँग सम्बन्धित रं अन्तर्गतका निकायले जिल्लाका कुनाकुनामा सेवा पुर्याइरहेका थिए । संघीय प्रणाली सञ्चालन भएसँगै कृषि क्षेत्रमा मच्चिएको विध्वंस शब्दमा वर्णन गर्न सकिँदैन । राजनीतिक नेतृत्वले कर्मचारी, प्राविधिकबाट विकास हुँदैन, रूपान्तरणका संवाहक हामी हौं, गाउँगाउँमा सिंहदरबार लगेर मुलुकलाई सिंगापुर बनाउँछौं भन्नेजस्ता कुतर्क अघि सारेर पहिलेदेखि स्थापित कृषिको संरचना ध्वस्त पारेको, कर्मचारी लखेटेर धेरै ठाउँमा नेताहरूले कब्जा जमाएको, कर्मचारीहरूलाई झिटीगुन्टा बोकेर भाग्न बाध्य पारेको यथार्थबाट हामी अनभिज्ञ छैनौं । फलस्वरूप संघीयता लागू भएपछिका ६ वर्षमा हामी जे देख्न बाध्य छौं, त्यसबाट कृषि क्षेत्रको नामोनिसान मेटिने पो हो कि भन्ने संशय पैदा भएको छ । यो अवधिमा मलको चरम अभाव, विभिन्न क्षेत्रका कृषकलाई सरकारले दिएको प्रताडना, अधिकांश कृषियोग्य भूमि बाँझो, बन्जर बनेको स्थिति, तथाकथित सिंहदरबारहरूमा सुविधाभोगीको घुइँचो लागेको र कृषि विकासमा कसैको ध्यान नजाँदा कृषकहरू पलायन भएपछि हाम्रो जीवनको आधार मासिँदै गएको छर्लंग छ । मल आपूर्तिको सन्दर्भ लामो समयदेखि जगहँसाइ बनिरहेको स्थितिमा सत्ताधारीबाट अझै समस्या समाधान हुने स्थिति देखिँदैन । नेपाललाई आवश्यक पर्ने रासायनिक मलको परिमाण अनुसार भारतीय व्यवसायीसँगको सहकार्यमा सानो सेयर लगानीबाट आपूर्ति सहज हुन सक्ने सम्भावन हुँदाहुँदै ठूलो रकम खर्च गरी मल कारखाना खोल्ने तर्क दिंएर सत्ताधारीले किसानको घाउमा नुनचुक दलिरहेका छन् । कृषिलाई तहसनहस पारिसकेपछि हुँदाहुँदा यतिबेला प्रतिनिधिसभा र राष्ट्रिय सभामा कृषि मन्त्रालयको औचित्यमाथि नै प्रश्न उठाउन थालेका छन् । हाँगाबिँगा काटेर जरो उखेल्न तम्सिएका छन् । आफ्नै कर्तुतबाट थला परेको कृषि क्षेत्रलाई जिम्मेवार नेतृत्वले सुधार गर्दै लाने कि क्षतविक्षत पारेर फ्याँकिदिने ? हाम्रो सर्वस्व बन्दै आएको व्यवसायलाई पुनर्जीवित तुल्याउने कि अपांग बनाएर सर्वसाधारणको गाँस खोस्ने ? भुवनेश्वर शर्मा, चन्द्रागिरि२, काठमाडौं"
अख्तियारले के गर्छ ?,"नक्कली भुटानी शरणार्थी प्रकरणमा नाम मुछिएका प्रेम राई अख्तियारका प्रमुख आयुक्त छन् । अख्तियार संवैधानिक रूपमा नै जिम्मेवार व्यक्तिहरूले आफूले प्राप्त अख्तियारी दुरुपयोग गरेको विषयमा र भ्रष्टाचारका विषयमा छानबिन गर्न खोलिएको शक्तिशाली निकाय हो । विगतदेखि नै यसले आफ्नो कार्यसम्पादन प्रभावकारी ढंगले नगरेको र यसका गतिविधि पूर्वाग्रही देखिँदै आएका छन् । दिनदिनै मौलाउँदै गएको भ्रष्टाचार यसको ज्वलन्त उदाहरण हो । साना कर्मचारी केही हदसम्म अख्तियारबाट डामिएको देखिए पनि ठूलाको हकमा यसका पदाधिकारीहरू आँखा चिम्लिएरै बसेको देखिन्छ । हुन त यसका पदाधिकारीहरू नै शक्तिकेन्द्रबाट भागबन्डामा सिफारिस हुने गरेका छन् । विगतमा संसद्को लेखा समितिबाट अख्तियारलाई छानबिनका लागि सिफारिस भएका ठूला आर्थिक घोटला वर्षौंदेखि बिनाअनुसन्धान थन्किएका छन् । यस्ता अलपत्र पारिएका फाइलहरू त सयौं छन् ।हाम्रा माननीयहरू पनि सके मन्त्री बन्ने नसके सार्वजनिक लेखा समितिमा पर्न दौडधुप नै गर्नुहुन्छ । यो समितिको काम छानबिनका लागि सम्बन्धित निकायमा सिफारिस गर्नु मात्र हो कि आफ्नो सिफारिसउपर के भएको छ भनेर फलोअप गर्नु पनि हो यो त माननीयहरूले नै जान्ने कुरा हो । हाम्रा सम्पूर्ण सरकारी अंगले आफ्नो काम चुस्तदुरुस्त तरिकाले गरून् । रामकृष्ण पराजुली, लामोसाँघु, सिन्धुपाल्चोक"
मरुभूमीकरण रोक्ने योजना चाहियो,"देशमा भएका अधिकांश सडकहरू अहिले विस्तार तथा सुधारको क्रममा छन् । त्यसै गरी सहरी तथा ग्रामीण इलाकाहरूमा नयाँनयाँ सडक निर्माण तथा विकास अभियान पनि चलेकै छ । आर्थिक, भौगोलिक, तथा वातावरणीय अवस्था सम्बन्धी अध्ययनबिना बन्ने वा खन्ने गरिएका अधिकांश सडकहरूका कारण बर्सेनि राज्यलाई थुप्रै आर्थिक बोझ बढेको कुरा जगजाहेर नै छ । टोलटोलमा गतिलैसँग कमिसनको खेती फैलिएको र नेतासँग डोजरवालाको लगनगाँठो पनि राम्रैसँग गाँसिएका कारण अनावश्यक ठाउँमा पनि डोजरखेती जमेको अवस्था छ । देश विकासको पाटोलाई हेर्दा सडक सञ्जाल ज्यादै महत्त्वपूर्ण अवयव हो तर बिनाअध्ययन कमिसन खेतीका लागि बनाइने सडक भने देशका लागि बोझ नै हुन् । यसमा राज्यले दह्रो हिसाबले ऐन कानुन ल्याएर नियन्त्रण गर्न आवश्यक छ । अन्यथा राज्यको ठूलो धनराशि बर्सेनि अनावश्यक क्षेत्रमा बगेर जानेछ । यही सन्दर्भमा अर्को पाटो के छ भने सडक विस्तार र निर्माणको क्रममा पाटी, पौवा, वनपैदावार तथा रूखहरियाली नराम्ररी विनाश भएका छन् भने त्यसको दाँजोमा वृक्षरोपण तथा हरियालीको संरक्षण र विस्तारका अभियानहरू भने चलेको पाइँदैन । जताततै सडक निर्माणका कारण सहरीकरण तीव्र भएकाले हामी निरन्तर मरुभूमीकरणतर्फ बढेका छौं । यो अवस्था भविष्यका लागि निकै चिन्ताजनक छ । यसकारण पनि राज्यले भौतिकतर्फ सन्तुलित विकासनिर्माण तथा हरियाली विस्तार तथा संरक्षणको योजना ल्याउन र कडाइका साथ लागू गर्न ढिला नगरोस् । कृष्ण कुम्पुरे, आदमटार, धादिङ"
संसद्को सर्वोच्चताको उपहास,"संसदीय समितिहरूले देखेका भ्रष्टाचारको छानबिन अख्तियार दुरुपयोग अनुसन्धान आयोगमा पुगेर अलपत्र पर्नुे सार्वभौम संसद्को सर्वोच्चताको उपहास पनि हो । तर, यस कुराले न कुनै सांसदहरूको मन पोलेको छ, न कुनै प्रधानमन्त्रीलाई यस्तो तरिकाले मुलुकमा भ्रष्टाचार रोक्न सकिन्न भन्ने कुराको चिन्ता छ । प्रधानमन्त्री वा मन्त्रीहरूबाट आफ्नो पदोन्नति वा चाहेको ठाउँमा रहेर काम गर्ने अवसर प्राप्त गरेर कृपापात्र बनेका अवकांश कर्मचारीलाई नै सरकारका प्रधानमन्त्री वा मन्त्रीहरूबाट भएको भ्रष्टाचारको छानबिन गर्न लगाउने व्यवस्था नै दोषी छ । जवसम्म आयुक्तहरूको चयनमा नयाँ ढंगले सोचिन्न, यस्तै परिस्थितिले निरन्तरता पाइरहने पक्का छ । अर्को कुरा, यस मुलुकका प्रधानमन्त्रीले म र मेरा मन्त्रिमण्डलका सदस्यहरूले गरेको कामकारबाहीमा कुनै अनियमितता वा भ्रष्टाचार गरेको छनक कुनै अधिकारप्राप्त निकायलाई हुन्छ भने आम राष्ट्रसेवकसरह छानबिन गर्न सक्नेछन् । र, यसका लागि आवश्यक कानुनको सुधार, परिमार्जन र नयाँ कानुनको निर्माण तत्काल गरिनेछ भनेर प्रधानमन्त्री भएर शपथ लिएसँगै आफ्नो पहिलो प्रतिबद्धता जाहेर गर्दैनन् र तद्अनुरूपको वातावरण बनाउँदैनन् तबसम्म वाइडबडी, ओम्नी लगायतका जस्तोसुकै भ्रष्टाचारका प्रकरणहरू पनि आकाशमा देखिने पुच्छ्रे ताराहरूजस्तै देखिने र बिलाउने क्रम जारी नै रहनेछन् । महेशप्रसाद ढुंगाना, नयाँबानेश्वर, काठमाडौं"
प्रचण्डको 'गेरुवा अवतार,"ॅविदेशी प्रभु को भक्तिभावयो भ्रमणको मुख्य हाइलाइट थियो उज्जैन यात्रामा फेरिएको प्रचण्ड अवतार । नास्तिक, कट्टर कम्युनिस्ट क्रान्तिकारी, धर्मनिरपेक्षताका प्रवर्तक प्रचण्डले गेरु वस्त्रमा असजिलो बडी ल्याङ्वेज मा पूजाआरती गर्दैगर्दा प्रश्न उठ्थ्यो त्यो महाकालेश्वरप्रतिको भक्तिभाव थियो कि विदेशी प्रभु को आज्ञापालन ? सबै धर्मप्रतिको आस्था सम्मानयोग्य हुन्छ । प्रचण्डले पनि करोडौं हिन्दु धर्मावलम्बी भारतीयका मनमा चिसो पस्न नदिन धार्मिक कूटनीतिका रूपमा गेरु वस्त्र लगाएको प्रस्टीकरण दिएका छन् । तर जसरी मोदीले प्रचण्डलाई आफूजस्तै गेरुवा अवतारमा देखाएर जे सन्देश दिन खोजे, त्यो अर्थपूर्ण छ । नेपालमा केहीयता हिन्दु राष्ट्रको हावा चलिरहेको छ । त्यसमा मोदी, बीजेपी, आरएसएस फ्याक्टरको ठूलै योगदान छ । राजावादीहरू खुलेआम भन्छन्, पहिले हिन्दु राष्ट्र घोषणा, त्यसपछि त्यसको चेन इफेक्टका रूपमा राजा फर्काउने हो । यस्ता प्रपञ्च र दृश्यअदृश्य खेललाई प्रचण्डको गेरुवा अवतारले अरू सघाउ नै पुर्याउँछ । केहीअघि हिमाल मिडिया मेलामा आएका भारतीय पत्रकार सिद्धार्थ वर्द्धराजनले नेपाललाई सचेत रहन गरेको आग्रह प्रचण्डले सायद सुनेनन् । उनले भनेका थिए, राजनीतिक स्वार्थको रोटी सेक्न हिन्दुत्वको राजनीति अन्ततः घृणाको राजनीतिमा बदलिएको छ र त्यसले भारतको बहुसांस्कृतिक समाजलाई तहसनहस पार्दै छ । नेपालमा पनि त्यो हावा छिराउने प्रयास भइरहेको छ । सचेत रहनुहोला, नेपालमा हिन्दुत्वको हावा छिरे बित्यास पार्छ । हामीले गुजरातमा भोगिसक्यौं ।सारमा बुझ्नुपर्ने कुरा के हो भने, हामीलाई कुनै पनि शक्तिराष्ट्रको रणनीतिको अंशियार बन्ने न छुट छ, न त योग्यता नै । त्यसैले असंलग्नताको व्यवहारमै कार्यान्वयन र सन्तुलित कूटनीतिको अख्तियार गर्नु नै नेपाल हितमा छ, हुनेछ । नबिर्सिऔं, फ्रायडम्यानले भनेझैं, दियर इज नो सच थिङ एज अ फ्री लन्च ।"
संघीय शिक्षा ऐनको सकस,"गर्ने के होला त ? एउटा सजिलो जवाफ बेठीक भएका कुरा उल्टाएर ठीक पार्ने हो । सामुदायिक विद्यालयहरूमा अभिभावकबाट उठेको भरोसा कसरी पुनःस्थापित गर्ने त ? प्रश्न पेचिलै छ । अहिले त्यति बेलाको भन्दा परिस्थिति पनि फरक भइसकेको छ । एक छिन आवेग र उद्वेगलाई, सकिन्छ भने केही स्वार्थलाई पर राखेर ती फरक हेर्ने कोसिस गरौं । मुख्य फरक हो ३०४० वर्षमा निजी विद्यालयहरू सहरका मुख्य शिक्षाप्रदायक भएका छन् (प्रदायकहरू सरकार चलाउने कुर्सी र त्यसका वरपर पुगेर आफ्नो सामूहिक स्वार्थको रक्षा गर्न सक्ने पनि भएका छन्) । तर यसले सरकारको खर्च भने बचाएको छैन किनभने अदक्ष शिक्षा व्यवस्थामा सरकारले लगानी गरिराख्नुपरेको छ । समुदायहरू अब विदेशको भिसा पर्खने अस्थायी क्याम्प भएका छन् । अब पैसाबाहेक अर्थोक महत्त्वको विषय रहेन, सरकार होस् वा नागरिक होऊन् । अब जहाँ दुईतिहाइभन्दा बढी निजी सेवाप्रदायक छन्, त्यहाँ सार्वजनिक शिक्षालयहरू बन्द गरिदिऔं । त्यस्ता ठाउँका सार्वजनिक शिक्षालयमा जाने विद्यार्थीहरूका लागि भौचरको प्रबन्ध गरौं । आधारभूत तहमा विद्यालयको जोनिङ गरौं र तिनीहरूले समेट्ने सेवाक्षेत्र निर्धारित गरिदिऔं । कुनै सामुदायिक विद्यालयका शिक्षक र सेवा क्षेत्रका अभिभावक समूह मिलेर विद्यालय चलाउन चाहन्छन् भने अमेरिकी चार्टर स्कुलजस्तै प्रतिविद्यार्थी अनुदान दिऔं । त्यस्ता शिक्षकका लागि सरकारले निवृत्तिभरणको मात्र जिम्मा लिए पुग्छ । आधारभूत तहमा सहरमा यातायातका कारण हुने सडक अव्यवस्था र प्रदूषणका कारण पनि सेवा क्षेत्र निर्धारण गर्नु जरुरी छ । यो काम सरकारी एकाइबाट गराउन गाह्रो भए पनि अभिभावकले आफ्ना केटाकेटीको स्वास्थ्य ख्याल गरे भने आफैं हुन सक्छ । अहिलेको अर्को मुख्य फरक के हो भने, हाम्रासामु संविधानप्रदत्त अधिकारवाला स्थानीय तहहरू छन् । कम्तीमा उपमहानगरपालिकासम्मले यस्तो व्यवस्थापन गर्न सक्छन् । यस्ता नगरपालिकाहरू तात्त्विक रूपमा शिक्षामा फरक पार्न निजी विद्यालयहरूको व्यवस्थापनमा उत्रिनु आवश्यक छ । संघीय सरकारले उतार्ने नीति अख्तियार गर्नु जरुरी छ । हाम्रो समरूपीकरण अर्थात् सबैतिर एउटै नियम चाहिन्छ भन्ने भूत उतार्नु जरुरी छ । नत्र संघीयताको पनि अर्थ हुँदैन । विद्यालयको शासकीय स्वरूप विद्यालयपिच्छे फरक हुन दिनुपर्छ । अहिले हामीमा हरेक विद्यार्थी फरक हुन्छ, उसको सिकाइ र रुचि फरक हुन्छ अनि उसलाई उही अनुसारको शिक्षा दिनुपर्छ भन्ने चेत आइसक्यो । फरक परिस्थितिका विद्यालय कसरी ठ्याक्कै उस्तै नियमले चल्न सक्छन् ? नगरपालिकाहरूबाट जोगिएको स्रोत ग्रामीण क्षेत्रका गाउँपालिकाहरूमा थप्न सकिन्छ । दुईतिहाइभन्दा कम निजी विद्यालय भएका पालिकाहरूमा निजी विद्यालय राख्ने वा नराख्ने निर्णय ती पालिकाहरूलाई नै गर्न दिए हुन्छ । ग्रामीण क्षेत्रका विद्यालयहरू पनि जोनिङ गरी स्रोत प्रवाह बढाएर सञ्चालन गर्दा अब्बल बन्दै गए भने सहरी जनसंख्या गाउँ फर्किन सक्छ, सम्पूर्ण आप्रवासन र सहरी केन्द्रीकरणको समस्या पनि घट्न सक्छ । निजी उर्फ संस्थागत विद्यालय कम भएका पालिकाहरूमा शिक्षकको वेतन पनि उच्च राखौं जसले गर्दा सहरमुखी शिक्षक पनि गाउँ फर्कन उत्सुक होऊन् । यसले नेपाललाई आवश्यक पर्ने विषयमा पालिका तहमा जनशक्ति निर्माण गर्न पनि प्रोत्साहित गर्ला । अब पाठ्यक्रम र शिक्षण छनोटभन्दा अरू विषयको व्यवस्थापन जसरी पनि सानो स्केलमा नगरी हुन्न । अहिले केन्द्रीकरणले खर्च पनि बढाएको छ । समुदाय तथा अभिभावकले गर्ने योगदानको पनि मौद्रिकीकरण गर्नुपर्ने भएपछि सञ्चालनको काम निकै महँगो पर्न जान्छ । जनप्रतिनिधि र अभिभावकको सहभागिता र शिक्षकको निर्णायकत्व बढाएर पनि खर्च कम गर्न सकिन्छ । यथार्थमा पालिकाका वा अहिलेको शिक्षा एकाइका अधिकृतजति क्षमताको काम सेवा आयोग उत्तीर्ण गरेका शिक्षकहरूले निर्णय गर्न सक्छन् । अहिले सबै ठाउँमा संघीयता अदक्ष भएको स्थानीय तह थपिएकाले होइन कि केन्द्रीय तहका संरचना नघट्नाले हो । शिक्षामा पनि यसो गर्नु जरुरी छ । पालिकाहरूले कर धेरै लगाए भन्ने जनअसन्तुष्टि रहिरहेको भए पनि शिक्षामा ध्यान बढाउनसमेत शिक्षाको व्यवस्थापनमा खर्च जुटाउन शिक्षा कर लगाउनु जरुरी छ । प्रत्यक्ष कर तिर्नु नपरेकाले पनि जनसाधारणले शिक्षामा चासो नदिएका हुन् । सरकारहरूले सेवा आपूर्तिमा मात्र जोड दिएर हुँदैन, सेवा आपूर्तिको गुणस्तर कायम राख्न माग र सहभागिता बढाउनु पनि आवश्यक हुन्छ । यति बेला हामी संघीय शिक्षा ऐन भरेभोलि हुनुपर्ने अवस्थामा छौं । माथिका विषयलाई नयाँ शिराबाट विचार गरेर मात्र हामी अघि बढ्न सक्छौं । अरू कुरा (सम्भवतः भ्रष्टाचारबाहेक) बाट भन्दा पनि हाम्रो देश शिक्षा ध्वस्त भएर असफल हुने स्थितिमा छ । त्यसैले हतारपतार गरेर अनिवार्य शिक्षाजस्तो ऐन मात्र ल्याउनेभन्दा विशद छलफल र बहुपक्षीय सहमति गरेर विधेयक पारित गर्नु जरुरी छ । यसका लागि दलीय शिखर सम्मेलन गर्नु आवश्यक छ । यस्तो प्रक्रियाको अगुवाइ उदीयमान दलहरूले पनि गर्न सक्छन् । शिक्षा राजनीतिक सवाल भयो भने पक्कै उपाय पनि निस्कन्छ, सहमति पनि जुट्छ । कुरा प्राविधिक रूपमा सही मात्र हुनुभन्दा पनि सरोकारवालाबीच सहमति जुटाइए मात्र प्रभावकारी रूपमा कार्यान्वयन हुन सक्छ । शिक्षा हरेक घरको मुख्य चासोहरूमा पर्छ नै, अब यसलाई सार्वजनिक चासोको विषय पनि बनाऔं । भट्टराई शिक्षा नीति तथा अभ्यास केन्द्रसँग सम्बन्धित छन् ।"
बजेट कार्यान्वयनमा चुनौती,"आर्थिक वर्ष २०८०८१ को बजेटमा सरकारले शिक्षा क्षेत्रका लागि १ खर्ब ९७ अर्ब २९ करोड रुपैयाँ विनियोजन गरेको छ । यो रकम मात्राका हिसाबले पर्याप्त हो कि होइन, त्यो बजेटको कार्यान्वयनपछि मात्रै थाहा होला, तर कतिपयले पुग्दो भएको प्रचार गरिरहेका छन् । कतिपय सरोकारवालाले भने बदलिँदो विश्वपरिवेश, प्रविधि एवं ज्ञानको विकास र वर्तमान आवश्यकताका तुलनामा यो बजेट न्यून भएको टिप्पणी गरेका छन् । यहाँनेर रकम कति छुट्ट्याइयो भन्नुभन्दा पनि उद्देश्यहरू केके छन् र तिनको प्राप्तिका लागि कस्ता रणनीति र कार्यक्रमहरू राखिएका छन् भन्ने सवाललाई अन्तरसम्बन्धित बनाएर विश्लेषण गर्नुपर्ने हुन्छ । रणनीति र कार्यक्रमहरूलाई कार्यान्वयन गर्ने संरचना र जनशक्तिको क्षमता एवं इमानदारीको स्तर कस्तो छ भन्ने सवालले उपलब्धिको मात्रालाई निर्धारण गर्छ । योजना, रणनीति र कार्यक्रमहरू त विगतमा पनि आएकै थिए, तिनका लागि बर्सेनि बजेटको व्यवस्थासमेत गरिँदै आएको थियो तर सार्वजनिक विद्यालयहरूमा अहिले पनि सुधार आउन सकेको छैन, न त गुणस्तरी शिक्षामा आम नागरिकको पहुँच स्थापित हुन सकेको छ । कार्यान्वयन तहमा रहेको जनशक्तिमा व्यवस्थापकीय अक्षमता र इमानदारीको अभावका कारण यस्तो भएको हो । त्यसैले गुणस्तरीय शिक्षाप्राप्तिका लागि ठूलो धनराशि खर्च गर्नुपरिरहेको छ । आम नागरिकको प्रतिव्यक्ति आम्दानी आशानुरूप बढ्न नसकेका बेला गुणस्तरीय शिक्षाप्राप्तिको हकदार हुनेखाने वर्ग मात्र हुने गरेको छ । अहिलेको बजेटमा शिक्षा, विज्ञान र प्रविधिलाई १९८ देखि २२३ नम्बरसम्म गरी २५ बुँदामा ठाउँ दिइएको छ । बजेटमा उल्लिखित कार्यक्रम सूची धेरै लामो छ । गुणस्तरीय शिक्षामा आम नागरिकको पहुँच बढाउने र प्राविधिक शिक्षामा लगानी गर्नेदेखि लिएर प्रारम्भिक बालविकास केन्द्रहरूको नक्सांकन, बालबालिकालाई विद्यालयमा ल्याउने, सिकाउने र टिकाउने छात्रवृत्तिलाई निरन्तरता दिने, दिवा खाजाको व्यवस्था गर्ने र जंक फुड खान नदिनेसम्मका कार्यक्रमहरू छन् । त्यस्तै, सेनेटरी प्याड निःशुल्क वितरणÙ खुला प्रतिस्पर्धाका आधारमा प्रधानाध्यापकको छनोटÙ स्रोतकेन्द्रको पुनःस्थापनाÙ रिक्त दरबन्दीहरूमा समायोजन र स्तरोन्नतिÙ अनुमतिपत्र परीक्षामा सबै विषय अध्ययन गर्नेलाई अवसरÙ अंग्रेजी, गणित र विज्ञान विषयका शिक्षकका लागि विशेष व्यवस्था लगायतका कार्यक्रमहरूसमेत छन् । अहिलेको बजेटमा सबैजसो कार्यक्रम समेटिएको जस्तो देखिन्छ, तर गहिरिएर हेर्दा थाहा हुन्छ यस्ता प्रतिबद्धताहरू विगतमा पनि हुँदै आएका थिए । ती कार्यक्रमहरूको कार्यान्वयन कसरी हुन्छ र लाभ कति हुन्छ भन्नेबारे बजेटमा ठोस र अर्थपूर्ण खाका आउन सकेको देखिँदैन । यसले गर्दा यस वर्ष विनियोजित रकमले शिक्षा अन्तर्गतका निश्चित क्षेत्रहरू लाभान्वित होलान् र गुणस्तरीय शिक्षाप्राप्तिको अवधारणाले न्याय पाउला भनी अपेक्षा गर्ने ठाउँ त्यति भेटिन्न । मूलतः गुणस्तरीय शिक्षामा आम नागरिकको पहुँच बढाउने उद्देश्यप्राप्तिका लागि सार्वजनिक विद्यालयहरूको अवस्था सुधार्नुपर्ने हुन्छ । अहिले नेपालमा २७ हजारभन्दा बढी सार्वजनिक र ७ हजारजति निजी विद्यालय छन् । सरकारको प्रत्यक्ष लगानी रहेका सार्वजनिक विद्यालयहरूको समग्र उन्नतिका लागि केही नीतिगत सुधारका कार्यक्रम ल्याउनुपर्ने हुन्छ भने केही संरचनागत, पूर्वाधार, जनशक्ति, व्यवस्थापन र विद्यालयसमाज सम्बन्धका पक्षमा संगति मिलाउनुपर्ने हुन्छ । यसबारे बजेटमा नीतिगत स्पष्टता पाइँदैन । यथास्थितिमै सार्वजनिक विद्यालयहरूको अवस्थामा सुधार आई तिनले गुणस्तरीय शिक्षा दिन सक्छन् भनी विश्वास गर्नर् सकिने आधार देखिँदैन । देशको अर्थतन्त्र जर्जर छ । आर्थिक वृद्धिदर २ दशमलव १६ प्रतिशतभन्दा न्यून छ । व्यापार घाटा १२ खर्ब नाघिसकेको छ । मुद्रास्फीति ७ दशमलव ८ प्रतिशत बढेको छ । सार्वजनिक ऋणको मात्रा २१ खर्ब ५४ अर्ब १२ करोड ३९ लाख रुपैयाँ बराबर छ । आर्थिक सूचकांकहरू प्रायः नकारात्मक दरमा बढिरहेका छन् । नेपालमा रहेर जीवन निर्वाह गर्न साँच्चै कष्टकर भइरहेको छ । यसले गर्दा युवा नेपाली जतिसक्दो छिटो विदेशतिर उड्ने मनोविज्ञान लिएर बसेका छन् । युवा पुस्ताको यस्तो मनोविज्ञान बदल्नका लागि स्वरोजगारमूलक, प्राविधिक, व्यावसायिक र जीवनोपयोगी शिक्षा चाहिन्छ । तर यो बजेट व्यावहारिक रूपमा शिक्षाका समयोचित आवश्यकताहरूलाई सम्बोधन गर्न सफल होलाजस्तो देखिँदैन । कर्मकाण्ड पूरा गर्नु र अर्थपूर्ण लक्ष्य हासिल गर्नु दुई भिन्न आयाम हुन् । कर्मकाण्ड गर्दा यो स्थानमा फूल चढाउनुपर्छ, यति बेला तर्पण दिनुपर्छ भन्ने हुन्छÙ त्यही अनुसारको पूजाविधि अवलम्बन गरिन्छ । अर्थपूर्ण लक्ष्य भनेको समस्या समाधान गर्ने ठोस नीति र योजनासहितको एक्सन हो, जसमा निश्चित मात्राको आर्थिक, भौतिक, प्राविधिक र जनशक्ति लगानी गर्दा निश्चित तहको उपलब्धि हात लाग्छ भनेर वस्तुनिष्ठ एवं विधिसम्मत आकलन गरिएको हुन्छ । तर, अहिलेको बजेट र शिक्षामा अवलम्बन गरिएका नीति तथा योजना, संरचना र जनशक्ति हेर्दा विनियोजित रकम कर्मकाण्डी प्रक्रियामा मात्र सीमित हुने सम्भावना छ ।परिस्थिति बिग्रिएको भए पनि माहोल काबुबाहिर गइसकेको छैन । सरकारले असल नियतले शिक्षा क्षेत्रका लागि निश्चित रकम छुट्ट्याएको छ । केही अंश चालु खर्चका लागि उपयोग हुने भए पनि बाँकीबाट धेरै उपलब्धि पाउन सकिन्छ । चालु अर्थात् साधारण खर्चलाई पनि बढीभन्दा बढी उपयोगी बनाउन सकिन्छ । केवल शिक्षा मन्त्रालयका अधिकारीहरूले अलि बढी फराकिलो सोचाइ राखेर इमानदार ढंगले काम गर्नुपर्ने हुन्छ । यसका लागि राजनीतिक नेतृत्व चनाखो मात्र होइन, हरेक पल जागा रहनुपर्ने हुन्छ । अन्यथा, स्रोतको दुरुपयोग हुने, काम नहुने र उपलब्धि यथास्थितिमै रहने अवस्था नआउला भन्न सकिन्न । शिक्षा अत्यन्त संवेदनशील क्षेत्र हो । यसको दायरा बहुआयामिक छ । शिक्षाको प्रवाहले एकातिर ज्ञान, विचार र व्यवहार निर्माणमा योगदान गर्छ भने अर्कातिर व्यक्तिगत रूपमा सीप, कौशल र क्षमताको विकास गर्न मद्दत पुर्याउँछ । शिक्षा आफैंमा सफ्ट पावर पनि हो । शिक्षाको समयोचित आधार तयार गर्न सकियो भने त्यसबाट उत्पादित जनशक्तिको परिचालनबाट अन्य सबै क्षेत्रको जग व्यापक बनाउन र समृद्धि चुम्न सकिन्छ । तसर्थ, कुनै उद्योग स्थापनामा भन्दा शिक्षा क्षेत्रमा गरिने लगानीको महत्त्व ज्यादा हुन्छ । यो पक्षलाई मनन गर्दै सही योजना, नीति, रणनीति र कार्यक्रमका आधारमा सम्भावित उपलब्धिहरूको निर्धारण गरी बजेटमा विनियोजित रकमबाट अधिकतम लाभ लिनु बुद्धिमानी हुन्छ ।"
प्लास्टिक महाव्याधिको सामना,"प्लास्टिकको टुथब्रसमा प्लास्टिककै ट्युबबाट दन्तमञ्जन निचोरेपछि दाँत माझ्दै सुरु भएको तपाईंको दैनिकी बेलुका माइक्रो फाइबरबाट बनेको सिरानीमा टाउको ढल्काएर प्लास्टिकबाटै बनेको मोबाइल फोनमा हातका औंला दौडाउँदै समापन हुन्छ । ख्याल गर्नुस्, दन्तमञ्जनमा माइक्रो बिड्स मिसिएको हुन सक्छ । मानव स्वास्थ्य र वातावरणमा हानिकारक असर पर्दैनथ्यो भने प्लास्टिक मानव इतिहासकै ठूला आविष्कारहरूमध्ये पर्थ्यो होला । प्लास्टिकले दैनिकीलाई यति सहज बनाइदिएको छ, हामीले प्रयोग गर्ने हरेकजसो सामानमा प्लास्टिकको योगदान छ । प्लास्टिक उपयोगी छ, बलियो छ, हलुका छ, सस्तो छ, सुलभ छ । त्यति नै हानिकारक पनि । ९९ प्रतिशत प्लास्टिक कच्चा तेल र प्राकृतिक ग्यासको सम्मिश्रणबाट बन्छ । प्लास्टिक उत्पादन, उपभोग र विसर्जनको १५० वर्ष लामो इतिहास हेर्दा हामीले प्लास्टिकजन्य फोहोर पृथ्वीमा फाल्न थालेको लामै भइसक्यो । ग्लोबल प्लास्टिक आउटलुक अनुसार, सन् १९५० मा प्रतिवर्ष २ मिलियन टन प्लास्टिक उत्पादन हुन्थ्यो । २०१९ मा आइपुग्दा प्लास्टिकको उत्पादन २३० गुणा बढेर प्रतिवर्ष ४६० मिलियन टन पुगेको छ, जसमध्ये १० प्रतिशतभन्दा कम रिसाइकल हुन्छ । करिब ९० प्रतिशत प्लास्टिक कि वातावरणमा फालिने र जलाइने गर्छ । फलस्वरूप यसले हिमाल, समुद्र, जलमार्ग, वन्यजन्तु र मानव स्वास्थ्यमा हानि पुर्याइरहेको छ । प्राथमिक प्लास्टिक (कच्चा तेलबाट उत्पादन भएको नयाँ प्लास्टिक जसलाई भर्जिन प्लास्टिक पनि भनिन्छ) उत्पादनको प्रमुख हिस्सा अर्थात् ४२ प्रतिशत प्याकेजिङमा प्रयोग हुन्छ । अहिले विश्वमा प्याकेजिङदेखि उपभोक्ता र संस्थागत उत्पादनहरू, यातायात, भवन र निर्माण, इलेक्ट्रिकलइलेक्ट्रोनिक, औद्योगिक मेसिनहरू र लत्ताकपडासम्ममा कुनै न कुनै रूपमा प्लास्टिक प्रयोग हुन्छ । प्लास्टिकबिनाको दैनिकी असम्भवजस्तै देखिन्छ । पछिल्ला दिनहरूमा विश्वसहित नेपालमा सरकारी तथा गैरसरकारी स्तरबाट फोहोरमैला सरसफाइ तथा व्यवस्थापनका लागि अनेकानेक कार्यक्रमहरू भइरहेका छन् । भर्खरै सफा हिमाल अभियान२०२३ सञ्चालन गरियो । यता काठमाडौंमा सफा पशुपति, स्वच्छ पशुपति नारा दिई पशुपति अभियान पनि चलिरहेको छ । बागमती सफाइ अभियान चलेकै एक दशक बितिसकेको छ । सरकार, नागरिक समाज, प्राज्ञिक संस्था, विज्ञ, अनुसन्धाता सबैतिर फोहोर व्यवस्थापनबारे निश्चय पनि सचेतना बढेको छ । तर सचेतना बढ्नु मात्र ठूलो कुरा होइन, मुख्य कुरा फेरि पनि व्यवस्थापनको हो । विश्वका तुलनामा नेपालको प्रतिव्यक्ति प्लास्टिक खपत निकै कम छ । तर अव्यवस्थित फोहोरमैला विसर्जनले अनेक प्लास्टिक प्रदूषणका संकटहरू निम्तिरहेका छन् । सहरहरू बाढी र डुबानको जोखिममा परेका छन् भने प्लास्टिकजन्य फोहोर जलाउँदा उच्च वायु प्रदूषणको जोखिम बढेको छ । यदि प्लास्टिकका झोला, पानीका बोतल, प्लास्टिक प्याकेजिङ (चाउचाउ, बिस्कुट, चकलेट, गुट्खा आदिका खोल), प्लास्टिकनिर्मित अन्य सामग्री वातावरणमा जथाभावी नफालिएका हुन्थे भने सम्भवतः हामीले फोहोर उठाउँदै हिँड्ने झन्झट गर्नुपर्दैनथ्यो । एकलप्रयोग (एक पटक मात्र प्रयोग हुने) प्लास्टिकको उपभोग घटाउनका लागि विश्वभर भइरहेका पहलहरू पर्याप्त छैनन् । धेरै पहल प्लास्टिकको जीवनचक्रको डाउनस्ट्रिम तर्फ निर्देशित भएका छन् । विभिन्न स्तरमा प्लास्टिक फोहोरको व्यवस्थापन गर्न ठूलो रकम खर्चिइएको छ, जबकि यसको उत्पादन पनि तीव्र गतिमा बढिरहेको छ । प्लास्टिकजन्य फोहोरले सर्वोच्च शिखर सगरमाथादेखि समुद्रसम्मलाई प्रदूषित बनाएको छ । प्राकृतिक वातावरणमा मिल्काइएको प्लास्टिकजन्य फोहोरको वार्षिक ३ प्रतिशत अर्थात् ८ मिलियन टन मुख्यतः नदीहरू र अन्य माध्यमबाट समुद्रमा प्रवेश गर्छ । प्लास्टिक सड्न सयौं वर्ष लाग्न सक्छ । अथवा, प्राकृतिक वस्तुजसरी नकुहीकन ससाना कणमा टुक्रिएर माइक्रो (सूक्ष्म) तथा नानो (अति सूक्ष्म) प्लास्टिकका रूपमा प्राकृतिक वातावरणमा सधैंभर रहन्छ । यस्ता कणहरू हामीले खाने खाना, सास फेर्ने हावा र माटामा पनि रहेको विभिन्न अनुसन्धानले पुष्टि गरिसकेका छन् । धेरै प्लास्टिकका वस्तुहरूमा विषाक्त रासायनिक पदार्थहरू मिसाइएको हुन्छ । प्लास्टिकका सामान बनाउन मिसाइने फिलर, यूभी स्टेब्लाइजर, प्लास्टिसाइजर, लुब्रिकेन्ट्स, मोल्ड रिलिज एजेन्ट, प्रशोधन स्टेबिलाइजर, फ्लेम रिटार्डेन्ट्स, अनेक रङ मानव स्वास्थ्यका लागि हानिकारक हुन्छन् । नेदरल्यान्ड्सको भ्रिज युनिभर्सिटी एम्स्टर्डमले सन् २०२२ मा गरेको अध्ययन अनुसार, मानिसको रगतमा पहिलो पटक पोलिमर कणहरू फेला परेका छन् । यो खोजले माइक्रोप्लास्टिकका कणहरू हाम्रो नसानसामा बग्न सक्छन् भन्ने देखाउँछ । माइक्रोप्लास्टिकले मानव कोशिकाहरूलाई नोक्सान पुर्याउँछ । त्यस्तै, हावामा हुने प्लास्टिकका सूक्ष्म कणहरू (माइक्रो फाइबर) बर्सेनि लाखौं मानिसको मृत्युको कारक बनेका छन् । अर्कातिर, प्लास्टिक जलवायु परिवर्तनको प्रमुख कारकमध्ये एउटा हो । किनभने प्लास्टिकको पूरा जीवनचक्र, उत्पादन र विसर्जनले हरितगृह ग्यास उत्सर्जनमा योगदान पुर्याउँछ । मुख्यतया खनिज इन्धनहरूको उत्खनन, निकासी र प्रशोधन साथै प्लास्टिक जलाउने तथा टुक्रिने क्रममा कार्बन डाइअक्साइड र अन्य प्रदूषक निस्कन्छन् । फलस्वरूप पारिस्थितिक प्रणालीमा अवरोध उत्पन्न हुन्छ, कार्बन पृथकीकरणलाई असर गर्छ र जलवायु संकटलाई बढाउँछ ।प्लास्टिक प्रदूषणको दिगो समाधान र व्यवस्थापनका लागि ग्लोबल प्लास्टिक सन्धि (जीपीटी) का सर्तहरू र त्यसको कार्यान्वयन सम्बन्धी दोस्रो अन्तरसरकारी वार्ता समिति (आईएनसी) भर्खरै सकिएको छ । सन् २०२४ सम्ममा खनिज इन्धनहरूको उत्खनन, पेट्रोकेमिकलको प्रशोधन, प्लास्टिक उत्पादन, उपभोग र प्रयोगपछिको व्यवस्थापन तथा व्यापारिक प्रदूषण अन्त्यका लागि सदस्यराष्ट्रहरूलाई कानुनी रूपमा बाध्यकारी व्यवस्था गर्ने राष्ट्रसंघीय ग्लोबल प्लास्टिक सन्धिको लक्ष्य छ । प्लास्टिक प्रदूषणले निम्त्याएको संकट सामना गर्न प्रयोग गरेर विसर्जनपछि व्यवस्थापन गर्नुपर्ने डाउनस्ट्रिम अवधारणा हाल व्याप्त छ । तर ग्लोबल प्लास्टिक सन्धिले प्लास्टिकजन्य फोहोर व्यवस्थापनमा अपस्ट्रिम उद्योगहरूको भूमिकालाई स्वीकार गरेको छ । कच्चा तेल प्रशोधन गर्ने पेट्रोकेमिकल उद्योग, कच्चा तेल र ग्यास निकासी गर्ने कम्पनीहरू, प्लास्टिक उत्पादनमा संलग्न पोलिमर तथा प्लास्टिक उद्योगहरूलाई अपस्ट्रिम उद्योग भनिन्छ । प्लास्टिकका सन्दर्भमा डाउनस्ट्रिम भन्नाले फोहोर व्यवस्थापनका कार्यहरूलाई जनाउँछ । जस्तो फोहोरको विभाजन, संकलन, भण्डारण, रिसाइक्लिङ, सहप्रशोधन र फोहोरबाट ऊर्जा उत्पादन लगायतका कार्य यसमा पर्छन् । नाफाका लागि प्लास्टिक प्रयोग गर्ने व्यवसायहरू, वितरण च्यानलहरू र खुद्रा विक्रेताहरू मिडस्ट्रिम अन्तर्गत पर्छन् । विश्वभरका नागरिक समाज र वैज्ञानिकहरूले वार्ता प्रक्रियामा महत्त्वाकांक्षी बन्न आआफ्ना सरकारलाई दबाब दिइरहेका छन् । तर सन्धिको सुरुआतदेखि नै यसलाई कमजोर पार्न पेट्रोकेमिकल इन्धन उद्योगहरू प्रत्यक्षअप्रत्यक्ष रूपमा सक्रिय लबिइङमा छन् । प्लास्टिक प्रदूषणको मुद्दामा स्पष्ट रूपमा विश्वव्यापी उत्तरदक्षिण विभाजन देखिएको छ । अपस्ट्रिममा पेट्रोकेमिकल कम्पनीहरू, पोलिमर र प्लास्टिक उत्पादन गर्ने कम्पनीहरू तथा प्लास्टिकजन्य दैनिक उपभोगका वस्तुहरू उत्पादन र बिक्रीवितरण गर्ने बहुराष्ट्रिय कम्पनीहरू भूमध्यरेखाभन्दा उत्तरमा छन् । विकासशील राष्ट्रहरूले नियमित रूपमा रिसाइकलका नाममा ग्लोबल साउथ र विकासोन्मुख राष्ट्रहरूलाई डम्पिङ साइट बनाएका छन् । प्लास्टिक प्रदूषण पर्यावरणीय मात्र होइन, मानव स्वास्थ्यको मुद्दा पनि हो । यसको दिगो समाधानका लागि प्लास्टिकको पूर्ण जीवनचक्रलाई सम्बोधन गरी अपस्ट्रिम, मिडस्ट्रिम र डाउनस्ट्रिम स्तरहरूमा व्यापार नियमको आवश्यकता छ । समस्याग्रस्त प्लास्टिक उत्पादनमा प्रतिबन्ध लगाउने, उत्पादनको सीमा तोक्ने र भर्जिन प्लास्टिक पोलिमरको उत्पादन घटाउने दिशातर्फ सन्धिका वार्ताहरू उन्मुख हुनुपर्छ । यसरी मात्र प्लास्टिकको विकल्प र प्रतिस्थापनलाई प्रवर्द्धन गर्न सकिन्छ । ग्रिन वासिङ (प्लास्टिकजन्य उत्पादनको वातावरणीय असरबारे गरिने भ्रामक तथा गलत टिप्पणी) लाई रोक्न अन्तर्राष्ट्रिय परिभाषा र मापदण्डहरूलाई पनि सन्धिले सम्बोधन गर्नुपर्छ । प्लास्टिक प्रदूषण अन्त्य गर्ने सामाजिक र आर्थिक चुनौतीहरू चिर्दै प्लास्टिक उत्पादक र तपाईंहाम्रो घरदैलोसम्म फोहोर संकलन गर्न आउने सफाइकर्मीहरूको न्यायोचित सङ्क्रमणको योजना विकास गर्नुपर्छ । यो लडाइँमा उत्पादन र प्रयोगसँगै अन्तर्राष्ट्रिय व्यापार, हाम्रो दैनिक जीवन र आनीबानी पनि जोडिन्छ । यसर्थ, प्लास्टिक महाव्याधि अन्त्य गर्ने महत्त्वाकांक्षी नीति कार्यान्वयनका लागि व्यापक र समावेशी दृष्टिकोण चाहिन्छ । प्लास्टिक प्रदूषणको सामना तथा थप दिगो भविष्य निर्माणका लागि उत्तरी विश्वमा अवस्थित विकसित मुलुकहरूलाई जिम्मेवार बनाउन अन्तर्राष्ट्रिय दबाब सृजना गर्नुपर्छ । एसिया र अफ्रिकासहितका विकासोन्मुख तथा विकासशील राष्ट्रहरूबीचले सामूहिक पहल गरे यो असम्भव छैन । प्लास्टिक प्रदूषण संकटको समाधान गर्न बाध्यकारी सन्धि अत्यावश्यक छ । यसका लागि नेपालले आफ्नो सरोकार आईएनसीमा स्पष्टसँग राख्नुपर्छ । प्लास्टिकको पूर्ण जीवनचक्रलाई सम्बोधन हुने गरी चक्रीय अर्थतन्त्रको अवधारणा अपनाउन नेपालले ढिलो गर्नु हुँदैन । मानवीय र वातावरणीय दुइटै दृष्टिकोणले सन्तुलन मिलाउनुपर्छ । एकलप्रयोग प्लास्टिक उत्पादनमा रोक लगाउन सकेमा ग्लोबल प्लास्टिक सन्धि इतिहासको सबैभन्दा प्रभावकारी वातावरणीय सम्झौता बन्नेछ । लामिछानेले थाइल्यान्डस्थित एसियन इन्स्टिच्युट अफ टेक्नोलोजी (एआईटी) बाट प्लास्टिक व्यवस्थापनमा स्नातकोत्तर गरेकी छन् ।"
'चीन र अमेरिकाको द्वन्द्वले विश्वलाई नै क्षति,"काठमाडौं (एजेन्सी) चिनियाँ रक्षामन्त्री ली साङ्फुले चीन र अमेरिकाबीचको द्वन्द्वले विश्वका लागि असह्य विपत्ति ल्याउने चेतावनी दिँदै अमेरिकासँग वार्ता गर्न खोजेको बताएका छन् । सिंगापुरमा आयोजित एसियाको उच्चस्तरीय सुरक्षा सम्मेलन सांग्रिला संवादमा बोल्दै लीले चीन र अमेरिका सँगै बढ्नका लागि पर्याप्त सम्भावना रहेको बताए ।चीन र अमेरिकासँग फरक विधि छन् र अन्य विभिन्न रूपले यी फरक छन्, लीले भनेका छन् । ली रक्षामन्त्रीमा नियुक्त भएपछि पहिलो पटक यसरी अन्तर्राष्ट्रिय सम्मेलनमा सम्बोधन गरेका हुन् । उनले भनेका छन्, यद्यपि यसले दुई पक्षलाई द्विपक्षीय सम्बन्ध र गहिरो सहयोग बढाउने साझा आधार र हित खोज्नबाट रोक्नु हुँदैन । यस क्रममा उनले चीन र अमेरिकाबीचको द्वन्द्व वा टकरावले विश्वलाई नै क्षति पुर्याउने कुरा कसैले अस्वीकार गर्न नसक्ने बताएका थिए ।ताइवान, दक्षिण चीन सागरलगायतका मुद्दालाई लिएर दुई देशबीच तनाव जारी रहँदा चिनियाँ रक्षामन्त्रीले आइतबार यस्तो प्रतिक्रिया दिएका हुन् । शनिबार मात्रै अमेरिकी सेनाले चिनियाँ नौसेनाले असुरक्षित युद्धाभ्यास गरेको भन्दै कडा आलोचना गरेको थियो । चीनले भने ताइवानको शान्ति र स्थिरतालाई कमजोर पार्ने गरी अमेरिकाले उक्साहट गरिरहेको आरोप लगाउँदै आएको छ ।"
फ्रान्समा नेपाल महोत्सव,"पेरिस (कास) फ्रान्सको राजधानी पेरिसमा शनिबारदेखि दुईदिने नेपाल महोत्सव सुरु भएको छ । नेपाली सांस्कृतिक गृह, फ्रान्सले नेपाली परम्परा, कलासंस्कृति, पर्यटनलगायत प्रवर्द्धन गर्ने उद्देश्यले महोत्सव आयोजना गर्दै आएको हो । फ्रान्सका लागि नेपाली राजदूत दीपक अधिकारीले महोत्सव उद्घाटन गरे । महोत्सवले विदेशीलाई नेपालको विविधताबारे जानकारी दिने, पर्यटन प्रवर्द्धन गर्ने, दोस्रो पुस्तालाई नेपालबारे जानकारी दिने र दुई देशबीचको सम्बन्धलाई अझ सुमधुर बनाउने उनले बताए । ब्वा द भाँसेन पार्कमा आयोजित १८ औं महोत्सवमा नेपालको विविध जानकारीसहितका स्टल छन् । सांस्कृतिक प्रस्तुति हुनुका साथै परम्परागत झाँकी, मण्डला, रोटेपिङ पनि प्रदर्शनमा राखिएको छ । कुमारीको रथ तान्ने यात्रा र लाखे नाच विशेष आकर्षण बनेको छ । महोत्सवमा नेपालका र नेपालसम्बन्धी विभिन्न संघसंस्था, व्यवसायी, नेपालबारे फ्रान्सेली अध्येता, कलाकर्मीलगायत सहभागी छन् ।"
आर्थिक संकटको जोखिमबाट अमेरिकालाई राहत,"काठमाडौं (एजेन्सीहरू) सत्ता र विपक्षी केही सांसदको विरोधका कारण कर्जा सीमा अवधि बढाउने विधेयक पारितमा ढिलाइ हुँदा आर्थिक संकट को संघारमा पुगेको अमेरिकामा सम्भावित जोखिम टरेको छ । अमेरिकी सरकारले जुन ५ सम्ममा कर्जाको सीमा अवधि बढाउनैपर्ने बाध्यता थियो । बुधबार र बिहीबार अमेरिकाले माथिल्लो सदन सिनेट र तल्लो सदन हाउस अफ रिप्रेजिन्टेटिभ्सले विधेयक पारित गरेको हो । दुवै सदनले विधेयक पारित गरेपछि शनिबार राष्ट्रपति जो बाइडेनले हस्ताक्षर गर्दै कानुनी रूप दिएका छन् । अमेरिकाको तल्लो सदनले सरकारको कर्जा सीमा बढाउने विधेयक बहुमतले पारित गरेको थियो । विधेयकको समर्थनमा ३१४ र विरोधमा ११७ मत परेको थियो । दुवै पक्षबाट विरोधमा पनि मतदान भएको थियो । विधेयकको समर्थनमा राष्ट्रपति जो बाइडेनको पार्टी डेमोक्रेटिकबाट १६५ र विपक्षी पार्टी रिपब्लिकनबाट १४९ मत परेको थियो । यस्तै, माथिल्लो सदन सिनेटमा पक्षमा ६३ र विपक्षमा ३६ मत परेको थियो । राष्ट्रका नाममा सम्बोधन गर्दै अमेरिकी राष्ट्रपति बाइडेनले आर्थिक संकट को सम्भावना हटेको बताएका छन् । उनले विपक्षी पार्टीका सांसदहरूको सहयोगको पनि प्रशंसा गरे, जुन विरलै रूपमा हुने गर्छ । सरकारको कर्जाको सीमा अवधि सकिन लागेकाले राष्ट्रपति बाइडेनले चाँडोभन्दा चाँडो विधेयक पारित गर्न चाहेका थिए । उनले सोमबारसम्म उक्त विधेयक पारित नभएको भए विनाशकारी अवस्था आउन सक्ने आफ्नो सम्बोधनमा बताएका छन् ।हाउस अफ रिप्रेजिन्टेटिभ्समा रिपब्लिकन पार्टीको बहुमत छ । सिनेटमा भने डेमोक्रेटिक पार्टीको बहुमत छ । यस्तो अवस्थामा विधेयक पारित हुनुलाई ठूलो सफलता मानिएको छ । दुवै पार्टीलाई सहमतिको बिन्दुमा ल्याउन महत्त्वपूर्ण भूमिका निर्वाह गर्ने विपक्षी पार्टी रिपब्लिकनका वरिष्ठ नेता तथा तल्लो सदनका सभामुख केभिन म्याकार्थीले यो सम्झौतालाई ऐतिहासिक भनेका छन् । विश्वकै ठूलो अर्थतन्त्र भएको अमेरिकालाई अहिले ३१४ ट्रिलियन डलरको कर्जा छ । अमेरिकाको अर्थ व्यवस्थामा संकट आउनेबित्तिकै अन्य देशमा पनि असर पर्छ । अहिले देखिएको कर्जा संकट नसुल्झिएमा आगामी दिनमा विश्वकै अर्थ व्यवस्थामा असर पर्ने आकलन गरिएको थियो । नयाँ विधेयकले कर्जाको सीमा अवधिलाई सन् २०२५ जनवरी १ सम्म सारेको छ । अमेरिकी सदनले यो विधेयकबाट आगामी एक दशकमा १५ ट्रिलियन डलर बचत हुने जनाएको छ । यद्यपि, यो विधेयकका विषयमा दुवै पार्टीका सांसदले विरोध गर्दै आएका थिए, जसका कारण पारित गर्न ढिलाइ भइरहेको थियो । रिपब्लिकन पार्टीका केही नेताले सरकारले खर्चमा पर्याप्त कटौती नगरेको आरोप लगाइरहेका थिए । डेमोक्रेटिकका सांसदले भने केन्द्र सरकारको खाद्य कार्यक्रम र विद्यार्थीको ऋण चुक्ताको प्रावधानमा आपत्ति जनाइरहेका थिए । अमेरिकी सरकारले आफ्नो खर्च पूरा गर्नका लागि उधारो लिन सक्ने अधिकतम रकमको सीमा नै कर्जाको सीमा हो । अमेरिकासहित थुप्रै देशको बजेट घाटामा चलिरहेको हुन्छ भने सरकारले उठाउने राजस्वभन्दा धेरै खर्च भइरहेको हुन्छ । यस्तो अवस्थामा सरकारलाई खर्च गर्न ऋण आवश्यक पर्छ । अमेरिकामा यसलाई सामान्य प्रक्रिया मानिन्छ । अर्थतन्त्रको अवस्थाअनुसार अमेरिकी सदनले कर्जाको सीमा अवधिलाई घटाउने र बढाउने गरिरहन्छ । सन् १९६० यता अमेरिकाको सदनले ७८ पटक कर्जाको सीमामा हेरफेर गरिसकेको छ ।"
प्रत्येक प्रदेशमा निर्यात सम्भावनाका दुई वस्तु पहिचान अनिवार्य,"वस्तु तथा सेवाको निर्यात कुल गार्हस्थ्य उत्पादनको अनुपातमा पाँच वर्षमा २० प्रतिशत पुर्याइने निकासी बढाउन ढुवानी सेवामा प्रयोग हुने साधनलाई एक्सपोर्ट एम्बुलेन्सका रुपमा सञ्चालन गर्न दिइने एक स्थानीय तह एक विशिष्ट उत्पादन कार्यक्रम सञ्चालन नेपाली औद्योगिक गुणस्तरलाई अन्तर्राष्ट्रिय मान्यता दिलाउन मुख्य व्यापार साझेदार ५ मुलुकसँग पारस्परिक सम्झौता एकीकृत जाँचचौकी, सुक्खा बन्दरगाह, क्रसबोर्डर इकोनमिक जोन, निर्यात प्रवर्द्धन क्षेत्र, विशेष आर्थिक क्षेत्रलगायत पूर्वाधार निर्माण व्यावसायिक जडीबुटी उत्पादनमा लगानीकर्तालाई सहुलियतपूर्ण ऋण, कर छुटलगायत सुविधा सुनचाँदीका गरगहना निर्यातमा प्रोत्साहन गर्न भन्सारमा लकरलगायतको सुविधा तयारी पोसाक बनाउन प्रयोग गरिने कच्चा पदार्थ पैठारीको महसुल र तयारी वस्तुको पैठारी महसुल दर फरक बनाउने ठूला पूर्वाधार परियोजनालाई स्थानीय कच्चा पदार्थ तथा निर्माण सामग्री खरिदमा सहुलियत दिने"
सार्वजनिक सवारीमा घटेको भाडादर लागू भएन,"(काठमाडौं)सिन्धुपाल्चोक बाह्रबिसेकी प्रमिला तामाङ गत बिहीबार ३ सय ५० रुपैयाँ गाडी भाडा तिरेर काठमाडौं आइन् । तर काठमाडौंबाह्रबिसेको भाडा अहिले २ सय ९५ रुपैयाँ मात्र छ । पहिला ३ सय ८ रुपैयाँ थियो । वाग्मती सरकारले गत जेठ ११ मा प्रदेश राजपत्रमा सूचना प्रकाशन गर्दै उक्त रुटको भाडा २ सय ९५ रुपैयाँ निर्धारण गरेको हो । गाडीवालाहरूले भने चाहिनेभन्दा ५५ रुपैयाँ बढी भाडा असुलिरहेका छन् । भाडा घट्यो भनेको सुनेकी हुँ, उनले भनिन्, जिल्लातिर त पहिलाकै जति असुलिरहेका छन् । वाग्मती प्रदेशस्थित श्रम, रोजगार तथा यातायात मन्त्रालयले घटेको भाडा कार्यान्वयनमा ल्याउन सकेको छैन । समस्या प्रमिलाको मात्र होइन, काठमाडौं उपत्यकामा स्थानीय रुटमा चल्ने सवारीसाधनले पनि घटेको भाडा कार्यान्वयन गरेका छैनन् । उपत्यकाको भित्री रुटमा चल्ने सवारीसाधनले त झन् आफूखुसी भाडा असुलिरहेका छन् । भाडा घटेको दुई साता हुन लाग्दा पनि पहिल्यैको भाडा लिने गरेको काठमाडौं जयबागिश्वरीका सरोज अर्याल बताउँछन् । जयबागिश्वरीबाट पेप्सीकोला नियमित रूपमा सार्वजनिक गाडी चढेर जान्छु, उनले भने, सधैं २५ रुपैयाँ भाडा तिर्छु, भाडा घटेको सुने पनि गाडीवालाले अहिलेसम्म लागू नै गरेका छैनन् । भाडा घटेका बेला किन बढी लिएको भनेर सोध्दा उल्टै थाहा छैन भन्दै गाडीवालाहरू पन्छिने गरेको उनले गुनासो गरे । पहिला भाडा बढ्नसाथ गाडीवालाहरूले गाडीमै टाँस्थे, बढेकै दिनबाट बढी भाडा उठाउँथे, उनले भने, तर अहिले भाडा घटेको दुई साता हुन लाग्यो, न घटेको भाडादर गाडीमा टाँसिएको छ, न गाडीवालाले घटेको भाडादर नै लागू गरेका छन् । अहिले पनि व्यवसायीले आफूखुसी भाडा उठाइरहे पनि नियामक निकाय मूकदर्शक बनेको छ । काठमाडौं उपत्यकामा सार्वजनिक सवारी प्रयोग गर्ने धेरैजसो यात्रुको गुनासो एउटै छ कागजमा भाडा घट्यो, गाडीवालाले घटाएनन् । कपन भंगालकी सावित्री श्रेष्ठ सुरुमा २० रुपैयाँ भाडा तिरेर चाबहिल पुग्थिन् । पछि गाडीवालाले भाडा बढेको भनेपछि २५ रुपैयाँ तिर्न थालिन् । सुरुमा २० रुपैयाँ भाडा हो, बढी पैसा तिर्दिनँ भन्दा भाडा बढेको छ, २५ रुपैयाँ नतिर्ने भए गाडी नचढ्नू भन्दै पैसा उठाउनेले हप्कीदप्की नै गरे, उनले भनिन्, अहिले भाडा घट्यो भनेर सुनेकाले किन बढी भाडा लिएको भनेर सोध्दा गाडीवालाहरू बोल्दैनन्, जबर्जस्ती बढी भाडा उठाइरहेका छन् । जबकि भंगाल (साफ्रेढुंगा पुल) देखि चाबहिलसम्मको दूरी करिब ५ किमि छ । वाग्मती प्रदेश सरकारले राजपत्रमा प्रकाशन गरेको भाडादरको सूचीमा ५ किमि दूरीसम्म घटेको भाडा १९ रुपैयाँ कायम छ । गाडीवालाहरूले भने यही दूरीमा २५ रुपैयाँ उठाइरहेका छन् । सरकारको निर्णय पनि अव्यावहारिक रहेको यात्रु सुन्दर घिमिरेको दाबी छ । गाडी चढ्नेबित्तिकै २० रुपैयाँबाट घटाएर सरकारले न्यूनतम भाडा १९ रुपैयाँ कायम गरेको छ, उनले भने, यो भाडा कति व्यावहारिक छ ? न यात्रुले १९ रुपैयाँ दिन सक्छन्, न गाडीवालाले २० रुपैयाँ दिँदा एक रुपैयाँ फिर्ता दिन्छन् । प्रदेश सरकारले गाडीवालालाई पोस्ने गरी अव्यावहारिक भाडादर कायम गरेको उनको आरोप छ । होइन भने यात्रुले १९ रुपैयाँ तिर्नेभन्दा २० रुपैयाँ दिँदा गाडीवालाले १ रुपैयाँ फिर्ता दिने नियम कडाइसाथ कार्यान्वयन गरिनुपर्छ, उनले भने, नत्र देख्दादेख्दै एक रुपैयाँ छाडिदिँदा एक याुत्रबाट एक रुपैयाँका दरले गाडीवालाले दैनिक कति असुल्छन् । त्यसैले यस्तो निर्णय कसलाई फाइदा पुग्ने गरी गरिएको हो, भाडादर कायम गरिएकैबाट थाहा हुन्छ । उपत्यकामा घटेको भाडाअनुसार १० किमिसम्म २५, १५ किमिसम्म ३०, २० किमिसम्म ३३ र २० किमिभन्दा माथि ३८ रुपैयाँ भाडादर कायम गरिएको छ । काठमाडौंदेखि वाग्मतीभित्रकै जिल्लामा जाने सवारीसाधनको घटेको भाडदर कायम गरिएको छ । काठमाडौं उपत्यकामा चल्ने सवारीमा न्यूनतम भाडा १९ रुपैयाँ कायम भएको नेपाल यातायात व्यवसायी राष्ट्रिय महासंघका अध्यक्ष विजय स्वाँरले बताए । यातायात व्यवसायीसँग १ रुपैयाँ फुटकर नभएर २० रुपैयाँ लिएको हुन सक्छ, उनले भने, तर यसबाहेक अन्य तरिकाले बढी भाडा लिनु भनेको यातायातभित्रको विकृति हो, नियामक निकायले अनुगमन गरेर कारबाही गर्नुपर्छ । सबै गाडी कम्पनीहरूले बढेको भाडाबारे समितिहरूलाई जानकारी गराउनुपर्ने उनको भनाइ छ । जुन दिन भाडा घटेको कुरा प्रदेश राजपत्रमा प्रकाशन भयो, उनले भने, त्यही दिनबाट हाम्रोतर्फबाट समितिहरूलाई सर्कुलर गरीसकिएको छ । सम्बन्धित निकायले घटेको भाडा कार्यान्वयन भएनभएकोबारे कडाइसाथ अनुगमन गरे घटेको भाडा पूर्णरूपमा कार्यान्वयनमा आउने उनको भनाइ छ । भाडा बढेकोबारे प्रदेश मन्त्रालयबाट आधिकारिक रूपमा चिठी नआएको काठमाडौं उपत्यका ट्राफिक प्रहरी कार्यालयका प्रवक्ता एसएसपी राजेन्द्रप्रसाद भट्टले जनाए । भाडा बढी लिएको भनेर गुनासो कमै आएका छन्, उनले भने, गुनासै आएको खण्डमा बढी भाडा लिनेलाई कारबाही गर्ने गरिएको छ, कारबाहीका रूपमा ५ हजार रुपैयाँ जरिवाना हुन्छ । बढी भाडा उठाएकाबारे आफू जानकार नभएको र सोमबारबाटै यसको कार्यान्वयनमा कडाइ गरिने वाग्मती प्रदेशअन्तर्गत श्रम, रोजगार तथा यातायात मन्त्रालयका सचिव अस्मान तामाङले बताए ।"
बालीलाई जैविक 'पञ्चामृत,"(चितवन)पूजामा पञ्चामृत हुन्छ । पश्चिम चितवनको शुक्रनगरका छविलाल न्यौपानेले पनि पञ्चामृत बनाउँछन् । त्यो पनि थोरै होइन, ६० लिटर अट्ने ड्रमहरूमा । उनले बनाउने पञ्चामृत भने धार्मिक कार्यका लागि होइन । न त्यसमा पूजामा बनाइने जस्तो दूध, घिउ, दही, मह, चिनी वा सक्खरको मिश्रण हुन्छ । उनले बनाउने घोल खेतीबालीमा प्रयोग हुन्छ । बाली बिरुवाका लागि तयार पार्ने घोलमा उनी गाईबस्तुको गहुँत, गोबर मल, गड्यौला मल, पाती, असुरो मिसाउँछन् । त्यसलाई रासायनिक मल र विषादीको विकल्पमा बाली र माटोमा प्रयोग गर्छन् । बजारमा रासायनिक मलको हाहाकार भए पनि उनलाई चिन्ता हुँदैन । प्रांगारिक खेतीमा अभ्यस्त उनी आफ्नो कृषि प्रणालीलाई प्राकृतिक खेतीपाती भन्छन् । भरतपुर२५ मा ९ बिघा र वडा२८ मा सात बिघामा व्यावसायिक तरकारीदेखि मकैसम्म लगाउने गरेका उनी बालीमा रासायनिक मल र विषादी प्रयोग गर्दैनन् । आफूले बनाउने घोलले बालीमा लाग्ने रोगकीराको निदान गर्दै आएका छन् । भर्खर उनले १८ कट्ठामा तने बोडी स्याहारे । धेरै किसान हिजोआज बोडी जोगाउन विषादी निकै प्रयोग गर्छन् । उनी भने आफैंले बनाएको घोल छरिरहेका छन् । मैले पञ्चामृत छरेको हुँ । यसैले राम्रो भयो, उनले भने । बोडीमा हाल्ने घोलमा भने उनले दूध, घिउसँग गोबर र गहुँत तथा भेली र नरिवल पानी राखे । बोडीका लागि उनले ९० लिटर पञ्चामृत सके । उनको यो पञ्चामृत बनाउन पाँच किलो आलो गोबरमा एक माना घिउ फिटेर ड्रममा राखेपछि अन्य मिश्रण मिसाइन्छ । दिनदिनै घोल्दै गएपछि १० दिनपछि छर्कन तयार हुन्छ । बोटबिरुवामा फूल खेल्दै र बतिलो लाग्न थालेपछि छर्कन सुरु गर्नुपर्छ, उनले भने, यो पञ्चामृत फल राम्रो र पोटिलो बनाउन प्रयोग हुन्छ । यसबाहेक उनी माटो र बिरुवाका लागि चाहिने तत्त्व पनि घरेलु विधिबाटै तयार गर्छन् । ढुसी र अन्य किराका लागि पनि औषधि बनाउने आफ्नै विधि छ । बेसार, पिरो खुर्सानी पनि उनले यसका लागि प्रयोग गर्छन् ।माटोमा नै फाइदाजनक जीवाणु तयार गर्दा बाली सप्रिएको उनले बताए । गड्यौला मल, अन्य प्रांगारिक तत्त्व र गोबर मल उनले खेतीमा राख्छन् । बोटबिरुवालाई चाहिने नाइट्रोजन, पोटास र फस्फोरस हुने जीवामृत पनि तयार गरेर उनले माटोदेखि बिरुवासम्म छर्कने गर्छन् । फल र बिरुवा खाने कीराहरूको जीवनचक्र थाहा पाए रोकथाम गर्न सकिन्छ । हामीले त्यहीअनुसारको उपाय लगाएका छौं, उनले भने । न्यौपाने १५ वर्षअघि प्रांगारिक खेतीमा आकर्षित भएका हुन् । बीचका केही वर्ष अन्य काममा व्यस्त भए पनि चार वर्षयता उनी फेरि खेतीतर्फ मोडिए । माटो, बोटबिरुवाको जरा, डाँठ पात, फूल, बतिला र फलमा आउने समस्या प्राकृतिक तवरमै समाधान गर्न लागेको हुँ । यसो हुँदा पैसा मात्रै जोगिने होइन माटो, वातावरण र हाम्रो स्वास्थ्यमा पनि राम्रो प्रभाव पर्छ, न्यौपानेले भने । न्यौपाने दिगो कृषिका लागि क्रियाशील पर्मा कल्चर समूहमा आबद्ध छन् । त्यसैले प्रांगारिक खेती र त्यसमा प्रयोग हुने घरेलु विधिका मल विषादीबारे जानकार छन् । प्रांगारिक खेती गर्दै आएका चितवनका अगुवा किसान चन्द्रप्रसाद अधिकारी र प्रांगारिक किसानहरूको समूहले थप तालिम र ज्ञान दिएको उनले बताए । मुलुकमा खेतीको विधिलाई प्रांगारिक प्रमाणित गर्ने संस्था अर्ग्यानिक सर्टिफिकेसन नेपाल (ओसिएन) का अध्यक्ष वसन्त रानाभाट खेती मान्छे र प्रकृति दुवैका लागि हितकर तरिकाले गर्नुपर्ने बताउँछन् ।"
वस्तुको प्याकेजिङमा लेबल लगाइँदा अवैध आयात घट्छ,"काठमाडौं (कास) नेपाल उद्योग वाणिज्य महासंघ, कोशी प्रदेशले आगामी बजेटमा उल्लिखित आयातित वस्तुको प्याकेजिङमा आयातकर्ताको लेबल लगाउने व्यवस्था कार्यान्वयन भए अवैध कारोबार घट्ने प्रतिक्रिया दिएको छ । साउन १ देखि आयात हुने मालवस्तुको प्याकेजिङमा आयातकर्ता र बजार वितरकको लेबल लगाउने व्यवस्थाबाट सीमामा हुने अवैध व्यापार केही हदसम्म निरुत्साहित हुन सक्ने प्रदेश महासंघको भनाइ छ । बजेट कार्यान्वयन नहुने परिपाटी हट्नुपर्नेमा भने उसले जोड दिएको छ । विगतको अनुभवले बजेट निर्माणका क्रममा अघि सारिएका कैयौं प्रतिबद्धता तथा कार्यक्रम कार्यान्वयन नहुने अवस्था देखिएकाले बजेटको प्रभावकारी कार्यान्वयनपछि मात्र सही मूल्यांकन हुनेछ, महासंघ, कोशी प्रदेशले जारी गरेको विज्ञप्तिमा भनिएको छ । बजेटमा राखिएको आयको लक्ष्य महत्त्वाकांक्षी रहेको पनि प्रदेश महासंघको टिप्पणी छ ।साधारण खर्चतर्फ १२ खर्ब विनियोजन गरिएकामा साधारण खर्च धान्न आन्तरिक ऋण उठाउने तर समयमै खर्च गर्न नसक्ने विगतको परम्परा पुनरावृत्ति हुँदा बजारमा तरलता अभाव हुने जोखिम रहन्छ, विज्ञप्तिमा भनिएको छ, अर्कोतिर तरलता अभावका कारण आर्थिक गतिविधि संकुचित हुने हुनाले राजस्व संकलनमा समेत कमी आउने अवस्था रहन्छ । राजस्व प्रशासन सुधारका लागि तय गरिएका कार्यक्रमको प्रभावकारी कार्यान्वयन र व्यावसायिक गतिविधिको प्रवर्द्धनबिना आन्तरिक राजस्व २० प्रतिशतभन्दा बढी हुने अपेक्षा पूरा गर्न कठिन देखिने प्रदेश महासंघको भनाइ छ ।निर्यातमूलक उद्योग प्रवर्द्धनका लागि राष्ट्रिय एकद्वार प्रणाली, आन्तरिक र बाह्य लगानी प्रवर्द्धन, औद्योगिक कच्चापदार्थ आयातमा सरलीकरणलगायत विषय सकारात्मक रहेको पनि प्रदेश महासंघले जनाएको छ । नेपालमा पर्याप्त मात्रामा उत्पादन हुने वस्तुको आयातलाई निरुत्साहित गर्ने प्रतिबद्धता, साना करदातालाई मूल्य अभिवृद्धि करको विवरण प्रत्येक ४ महिनामा पेस गर्न पाउने सुविधा, १०० रुपैयाँमा अनलाइन माध्यमबाट कम्पनी दर्ता गर्न सकिने प्रबन्ध, स्टार्टअपका लागि सहयोग जस्ता बजेटमा समेटिएका विषय सकारात्मक छन्, विज्ञप्तिमा भनिएको छ, मेड इन नेपाल र मेक इन नेपाल जस्ता स्वदेशी उत्पादन प्रवर्द्धनका कार्यक्रम, सिमेन्ट उद्योग बचाउन सडक ढलान गर्ने विकल्प, विदेशी लगानी भित्र्याउन लगानी सम्मेलन गर्ने, सन् २०२३ देखि पर्यटक दशक अभियान चलाउने जस्ता कार्यक्रमले आन्तरिक लगानी बढाउन सकारात्मक वातावरण निर्माण हुने अपेक्षा गरिएको छ ।"
राष्ट्रिय ग्रिडमा जोडियो बियर उद्योगको सोलार बिजुली,"काठमाडौं (कास) नवलपरासीस्थित राज ब्रुअरी उद्योगको छानोमा राखिएका सोलारबाट उत्पादित बिजुली राष्ट्रिय प्रसारणलाइनमा जोडिएको छ । बडवाइजर बियर उत्पादन गर्दै आएको राज ब्रुअरीले सोलार बिजुलीबाटै आफ्नो कारखाना सञ्चालन गरी बाँकी रहेको बिजुली राष्ट्रिय ग्रिडबाट वितरण थालेको हो ।प्राइभेट इन्फ्रास्ट्रक्चर डेभलपमेन्ट ग्रुप, कम्पनी इन्फ्राको एसिया र सरल ऊर्जा नेपालको संयुक्त लगानीमा सिम्पल इनर्जीले सोलार सिस्टमको डिजाइन, स्थापना र सञ्चालन गरेको हो । ५ सय किलोवाटको सोलार परियोजनाले वार्षिक करिब ८४४ मेगावाट आवर स्वच्छ ऊर्जा उत्पादन गर्ने सिम्पल इनर्जीले जनाएको छ । नेपालमा हालसम्म उत्पादित बिजुलीमा सोलारको हिस्सा निकै न्यून छ । कार्बन फुटप्रिन्ट घटाउनु अब संस्थागत जिम्मेवारी पनि भएको राज ब्रुअरीका प्रबन्ध निर्देशक राजबहादुर शाहले बताए । स्वच्छ ऊर्जा र नाफा सँगसँगै जान सक्छ भन्ने उदाहरण यो परियोजना भएको सिम्पल इनर्जीका प्रमुख कार्यकारी अधिकृत अपार न्यौपानेको भनाइ छ । सिम्पल इनर्जीले आगामी दिनमा महिलाहरूलाई सोलार रुफटप सेटअप गर्न प्रशिक्षण दिई राष्ट्रिय अर्थतन्त्र तथा वातावरण संरक्षणमा योगदान पुर्याउने पनि उनको प्रतिबद्धता छ ।"
३० करोडको एमआरआई मेसिन अढाई महिनादेखि अलपत्र,"(पर्सा)माल पाएर चाल नपाउँदा के हुन्छ भन्ने एउटा गतिलो उदाहरण बनेको छ वीरगन्जको नारायणी अस्पताल । शरीरका सूक्ष्म भागहरूको एक्सरे गरेर रोग पहिचान गर्नका लागि ३० करोड रुपैयाँ खर्चेर ल्याइएको एमआरआई मेसिन अस्पतालले साढे दुई महिनादेखि अलपत्र राखेको छ । एमआरआई कक्ष र मेसिन सञ्चालन गर्ने जनशक्ति तयारी अवस्थामा भए पनि अस्पताल प्रशासनले सामान्य समस्या देखाएर साढे दुई महिनादेखि यो महँगो उपकरणलाई त्रिपालले छोपेर राखेको हो ।स्वास्थ्य सेवा विभागले टेन्डर गरी आपूर्तिकर्ता लुम्बिनी हेल्थ केयर प्रालिमार्फत यो उपकरण खरिद गरेको थियो । हिलियम ग्यासको अभावका कारण मेसिन जडान गर्न र सञ्चालनमा ल्याउन नसकेको अस्पताल प्रशासनको दाबी छ । सेवाग्राहीका लागि अति उपयोगी हुन सक्ने महँगो मेसिनलाई यसरी राख्दा असुरक्षित हुने भन्दै स्थानीयले चिन्ता व्यक्त गरेका छन् ।त्रिपालले छोपेर राख्दा मेसिनमा क्षति पुग्न सक्ने र पार्टपुर्जा चोरी हुन सक्ने सम्भावना रहेको स्थानीय ओमप्रकाश सर्राफ बताउँछन् । एकातिर अस्पतालमा एमआरआई कक्ष तयार छ, अर्कोतिर आइसकेको मेसिनलाई खुला आकाशमुनि राखिएको छ, सर्राफले भने, यो कस्तो विडम्बना हो, कक्ष तयार छ भने त्यसमा मेसिन जडान गरेर कम्तीमा सुरक्षित राख्नुपर्यो । अस्पतालका प्रवक्ता डा उदयनारायण सिंह ठेकेदार कम्पनीले हिलियम ग्यासको अभावका कारण मेसिन जडान नगरिदिएको बताउँछन् । एमआरआई मेसिन सञ्चालन गर्न हिलियम ग्यास आवश्यक पर्ने रहेछ, यो ग्यासको हाल विश्वव्यापी रूपमै अभाव छ, उनले भने, अस्पताल प्रशासनले एमआरआई कक्ष तयार गरिसकेको छ, त्यहाँ उपकरण सहजै जडान गर्न सकिन्छ तर ठेकेदारले ग्यास अभाव देखाएर मेसिन जडान नगरेपछि हामी के गर्न सक्छौं र ? उनले अस्पतालमा एमआरआई उपकरण सञ्चालन गर्न जनशक्तिसमेत तयार रहेको बताए । हामीसँग नेपाल सरकारको मापदण्डअनुसार मेसिन चलाउने जनशक्ति उपलब्ध छ, उनले भने, थप एक जना रेडियोलोजिस्ट जनशक्ति थपिएको खण्डमा सहजतापूर्वक यो मेसिन सञ्चालन गर्न सकिन्छ । एमआरआई मेसिन सञ्चालनमा आए सेवाग्राहीले नारायणी अस्पतालबाटै भरपर्दो र सस्तो उपचार सेवा पाउने डा सिंह दाबी गर्छन् । नारायणी अस्पताल पर्सादेखि सर्लाहीसम्म तथा सीमावर्ती भारतीय गाउँका बिरामीको समेत उपचार गन्तव्य रहँदै आएको छ ।"
महिलाको भरमा विकास,"(वीरेन्द्रनगर)दैलेखको दुल्लु नगरपालिका२ स्थित मध्यगाउँको जनसंख्या झन्डै ६ सय छ । वडा कार्यालयको तथ्यांकअनुसार गाउँमा २ सय ५ युवा १६ देखि ५९ वर्ष उमेरका छन्, जसमध्ये १ सय ८० युवा मजदुरीका लागि भारत गएका छन् । विकास निर्माणकै सिजनमा युवाहरू गाउँमा छैनन्, आर्थिक वर्ष सकिने बेला जनशक्तिको अभाव खड्किएको उल्लेख गर्दै वडाध्यक्ष फारामसिंह थापाले भने, त्यसैले वडामा आएका १५ वटा योजनामा महिला र ज्येष्ठ नागरिक मात्रैले काम गरिरहेका छन् । उनका अनुसार अहिले प्रधानमन्त्री र मुख्यमन्त्री रोजगार, सिँचाइ, खानेपानी, सामुदायिक भवनलगायत योजनामा झन्डै ५० लाख रुपैयाँको काम भइरहेको छ ।दुल्लु२ को जनसंख्या २ हजार ९ सय ४२ छ, जसमा १ हजार ४ सय ८३ महिला र १ हजार ४ सय ५९ पुरुष छन् । वडामा करिब ९ सय पुरुष रोजगारीका लागि भारत गएका छन् । अधिकांश युवा दसैंतिहार मनाएर मंसिरमा भारत जान्छन्, अर्को वर्षको दसैं मनाउने बेलामात्र गाउँ फर्किन्छन्, स्थानीय शिक्षक कमल थापाले भने, यहाँ रोजगारी छैन, घरको उत्पादनले ३ महिना पनि खान पुग्दैन, त्यसैले परिवार पाल्नकै लागि हरेक घरका पुरुष भारत जान्छन् ।कर्णालीका अधिकांश दुर्गम गाउँ अहिले युवाविहीन छ । जसका कारण गाउँको विकास, निर्माणदेखि मर्दापर्दासम्म महिला र ज्येष्ठ नागरिक जुट्ने गरेका छन् । प्रदेश र स्थानीय सरकारका अधिकांश विकास निर्माण योजना महिलाकै भरमा चलिरहेको छ । प्रदेश योजना आयोगको गत वर्षको तथ्यांकअनुसार करिब १६ लाख ९४ हजार जनसंख्या रहेको कर्णालीमा ४६ प्रतिशत बेरोजगार छन् । जसमा ५ लाख १४ हजार ८ सय १८ वैदेशिक रोजगारीमा छन् । करिब ४ लाख ४२ हजार ७ सय ४३ जना भारतमा मजदुरीका लागि जाने गर्छन् ।जुम्लाको तिला गाउँपालिका७ मा पनि युवा भेट्नै मुस्किल छ । अहिले त घरधन्दादेखि केटाकेटीको स्याहारसुसार र गाउँका सरकारी कार्यक्रममा हाम्रै भर छ, ३६ वर्षीया हिमा विकले भनिन्, पुरुषहरू भारत नगए कसरी वर्षभरिको खर्च चलाउने ? उनका ६८ वर्षीया ससुरा होमबहादुर, ४१ वर्षीय पति कर्णबहादुर र २९ वर्षीय देवर विकास गत मंसिरमा भारत गएका थिए । फर्किने बेला भएको छैन । १३ जनाको परिवारको ७ रोपनी जग्गामा गत बर्खायाममा मुस्किलले २ मुरी मकै उत्पादन भएको थियो । त्यो मकैले ३ महिना पनि खान पुगेन । हामी नै विकासनिर्माणमा अघि सरेपछि गाउँको विकास भएको छ, घरमा दालचामल सकिएको कुरा श्रीमान्लाई भन्नु नपर्ने भएको छ, उनले भनिन्, आफैं काम गर्न थालेपछि पेटभरि खान पाएका छौं ।अहिले गाउँमा सरकारी तथा गैरसरकारी संस्थाले गर्ने काममा महिलाको सहभागिता बढेको छ । तिला७ घोडेसिमकी लक्ष्मी रावत रोकायाका श्रीमान् काम गर्न भारत गएका छन् । हामीले बर्सेनि गाउँमा सडक खन्नेदेखि कुलो निर्माणका कामहरू गरेका छौं, ज्यालाले सामान्य घर खर्च चलिरहेको छ, उनले भनिन्, पहिले गाउँ विकासको काममा पुरुष मात्र अघि सर्थे, अहिले त्यो काम महिलाको काँधमा आएको छ । उनले यो वर्ष झन्डै ३० दिन सडक र कुलो निर्माण योजनामा काम गरेको बताइन् । उनका अनुसार दैनिक ६ सयदेखि ८ सय रुपैयाँ ज्याला आउने गरेको छ । आफूहरूले काम गरेको पैसा खाद्यान्न, स्वास्थ्य र बालबालिकाको पढाइमा खर्च गर्ने उनले बताइन् । घोडेसिमकै गौकली रोकायाका श्रीमान् पनि भारत गएका छन् । ४० वर्षकी उनी गाउँमा हुने विभिन्न कार्यमा सहभागिता जनाउँदै आएकी छन् । श्रीमान् भारत नजाने हो भने घरबार चलाउनै गाह्रो हुन्छ, लगाएको खेतीले ६ महिना पनि पुग्दैन, उनले भनिन्, अहिले त ढुंगा बोक्ने, सिमेन्ट फिट्ने, गारो लगाउने काम हामी गर्न सक्छौं, हाम्रो सीपको विकास भएको छ ।दैलेखको दुल्लु६ कुसाकोटकी कमला खड्का अहिले गाउँमै विश्व खाद्य कार्यक्रमको सडक निर्माणको काममा जुटेकी छन् । द्वन्द्वको समयमा घाइते भएका श्रीमान्ले केही गर्न नसक्ने भएपछि गाउँमा हुने विकास निर्माणका काममा उनको सहभागिता रहने गरेको छ ।"
डेढ दशकदेखि वनमा बास,"(कञ्चनपुर)वरिपरि ठूल्ठूला रूख छन् । रूखैरूखको बीचमा माटोले लिपपोत गरेका घर छन् । कतिपय घर पक्की छन् । यो दृश्य कञ्चनपुरको लालझाडी गाउँपालिका४ मा पर्ने कञ्चन सामुदायिक वन क्षेत्रको हो । वन क्षेत्रमा रूखभन्दा धेरै घर देखिन्छन् । झट्ट हेर्दा यो वनभन्दा पनि बाक्लो बस्ती देखिन्छ । पछिल्लो समय वनमै पक्की संरचना निर्माण भइरहेका छन् । वनको बीच भएर सडकसमेत निर्माणाधीन अवस्थामा छ । लालझाडी४ खल्लाजाइँका मोलसिंह रानाको तीन बिघा जमिन थियो । दोदा नदी किनारको जमिनमा धान, गहुँ र तरकारी राम्रै उत्पादन हुन्थ्यो । सिँचाइका लागि नदीबाटै पानी तान्न सकिन्थ्यो । २०६४ देखि दोदाले विकराल रूप लिन थाल्यो । किनारमै रहेको जमिन कटान र डुबान हुन थाल्यो । अहिले उनको एक बिघा जमिन मात्रै बाँकी छ । जमिन त छ, तर बर्खामा नदी बन्छ, रानाले भने, बाढी आएर खेतीपातीसमेत बगाएर लैजान्छ । उनको परिवार २०६५ सालमा खल्लाजाइँबाट सामुदायिक वन डाँङाजाइँमा सरेको हो । अहिले नदी किनारको जमिनमा बर्खाबाहेकको समयमा लहरे तरकारी खेती गरिरहेका छन् । त्यसैबाट घर परिवारको गुजारा चलिरहेको छ । बर्खा लागेपछि नदी र जमिन छुट्याउनै सकिँदैन । सामुदायिक वनमै घर बनाएर बसोबास गरिरहेका नन्दराम रानाको पनि सोही वर्ष दोदाको बाढीले २ बिघा जमिन बगर बनायो । उनी त्यही बेलादेखि सामुदायिक वनमा छाप्रो बनाएर बस्न थालेका हुन् । नदी किनारमा बगर खेती गर्छु, घरमै पसल राखेको छु, रानाले भने, हिउँदमा त दोदा किनार बगर खेतीले हराभरा हुन्छ, तर बर्खामा बाढीले पुरै जलमग्न बन्छ । उनका अनुसार २०६४ र ०६५ मा दोदाको बाढीका कारण खल्लाजाइँका ३ सय बढी परिवार विस्थापित भएका थिए । उनीहरू सबै सामुदायिक वनमै बस्दै आएका छन् । डाँङाजाइँमा पर्ने सामुदायिक वन क्षेत्र अग्लो भएका कारण पनि विस्थापितहरू यहाँ बसोबास गर्दै आएका हुन् । बसोबासको उचित व्यवस्थापन नभएका कारण पनि वनमै बस्नुपरेको उनीहरू बताउँछन् । हिउँदयाममा नदी किनारको बगरमा लहरे तरकारी खेती गर्न सकिने भएकाले यहीं बसोबास गरेको उनीहरूको भनाइ छ ।हिउँदमा लगाएको काँक्रा, लौका, फर्सी, करेला र तरबुजाले घरपरिवार चलाउने गरेका छन् । एउटै परिवारले बगर खेतीबाट दुईतीन लाखसम्म आम्दानी गरेका छन् । बगरमा उत्पादित नगदे बाली साइकल, गोरुगाडा र ट्र्याक्टरमा राखेर गाउँगाउँ डुलाएर बेच्ने तथा अन्नसँग साट्ने गर्छन् ।सामुदायिक वनमै सडक, बिजुलीदेखि सबै पूर्वाधार निर्माण भइरहेको छ । विस्थापितदेखि जनप्रतिनिधिसम्मले उनीहरूको व्यवस्थापन सोही क्षेत्रमा हुनुपर्ने माग राख्दै आएका छन् । अन्यत्र व्यवस्थापन गर्न सकिने अवस्था छैन, लालझाडी गाउँपालिकाका अध्यक्ष निर्मल रानाले भने, विस्थापितहरू पनि अन्यत्र जान चाहँदैनन् किनकि हिउँदमा बगर खेती गर्न सजिलो हुन्छ ।पन्ध्र वर्षदेखि आफूहरू वनमा बस्दै आएको शारदा राना बताउँछिन् । बाढीबाट विस्थापित भएकाले पुनःस्थापना हुनुपर्ने भन्छन्, तर हाम्रो पुनःस्थापना कहिले हुन्छ थाहा छैन डाँङामा बस्दै आएकी रानाले भनिन् । उनका श्रीमान् मीनबहादुर रोजगारीका लागि भारतको सिमला गएका छन् । घर खर्च चलाउन उनले बगर खेती गरेकी छन् ।लालझाडी सबडिभिजन वन कार्यालयका प्रमुख जयनारायण यादवले बाढीबाट विस्थापितहरू लामो समयदेखि सामुदायिक वनमा बस्दै आएको बताए । उनका अनुसार ३ सय बढी परिवार वनमा क्षेत्रमा छन् । वन कार्यालय कञ्चनपुरका अनुसार लालझाडी गाउँपालिकामा ३८१ हेक्टर वन क्षेत्र अतिक्रमणमा परेको छ । अधिकांश वन क्षेत्रमा बाढीबाट विस्थापितहरू बसोबास गरिरहेका छन् । लालझाडी बाढीबाट जिल्लामै सबैभन्दा बढी प्रभावित हुने स्थानीय तह हो । बर्खायाममा कतिपय बस्तीमा आउजाउ गर्न पनि सकिँदैन । दोदा नदीले बर्सेनि ठूलो मात्रामा खेतीयोग्य जमिन बगर बनाउँदै आएको छ । नदी किनारमा स्थायी तटबन्ध निर्माण हुन सकेको छैन । बस्तीसँगै खेतीयोग्य जमिन पनि जोगिन नसकेको वन क्षेत्रमा बसोबास गर्दै आएकाहरू बताउँछन् ।"
नेपाललाई शृंखला,"काठमाडौं (कास) नेपालले मलेसियाविरुद्धको पाँच ट्वान्टी२० अन्तर्राष्ट्रिय क्रिकेट शृंखला ३२ ले जितेको छ । अनुभवी खेलाडी सीता रानामगर र रुविना क्षेत्रीले जिम्मेवारीपूर्ण ब्याटिङ गरेपछि नेपालले आइतबार पाँचौं तथा अन्तिम खेलमा मलेसियाको महिला राष्ट्रिय टोलीलाई ३ विकेटले पराजित गर्यो । नेपालले टस जितेपछि ब्याटिङको निम्ता पाएको मलेसियाले क्वालालम्पुरस्थित वाईएसडीयूकेएम ओवलमा निर्धारित २० ओभरमा ५ विकेट गुमाई १ सय ९ रन बनायो । यस शृंखलामा मलेसियाको यो उच्च स्कोर हो । तर नेपालले ४ बल अगाडि नै खेल जितेर शृंखला आफ्नो पक्षमा पारेको हो ।सीता ३७ बल खेल्दै ६ चौका प्रहार गरी ३४ रन बनाई प्लेयर अफ द म्याच बनिन् । यस शृंखलामा नेपाली खेलाडीको यो उच्च स्कोर पनि हो । कविता कुँवर ४, इन्दु बर्मा ५ र सम्झना खड्का शून्यमा आउट भएको अवस्थामा सीता र कप्तान रुविनाले नेपालको इनिङ्स उकासेका थिए । रुविनाले ३० बल खेली ३ चौकासहित २३ रन बनाइन् । विन्दु रावल र कविता जोशी समान ५ रनमै आउट भए पनि ज्योति पाण्डे र अप्सरी बेगमले नेपाललाई विजयको बाटो देखाए । ज्योति १६ बलमा ११ र अप्सरी १३ बलमा १५ रन बनाई अविजित रहे । आफूले सामना गरेको पहिलो बलमै अप्सरीले चौका प्रहार गरेकी थिइन् । मलेसियाबाट एइना हासिमले २ विकेट लिइन् । यसअघि मलेसियाबाट ओपनर वान जुलियाले सर्वाधिक ४७ रन बनाएकी थिइन् । ६० बल खेली ३ चौका प्रहार गर्नेक्रममा उनले विनफ्रेइड दुराइसिंगमसँग पहिलो विकेटमा ८ ओभरभित्र ३८ रन जोडेकी थिइन् । दुराइसिंगमले २५ बल खेली ४ चौकासहित २४ रन बनाइन् । माहिराह इस्माइलले ३१ बल खेली १ चौकासहित २० रन बनाइन् । नेपालबाट कविता जोशीले ४ ओभरमा १२ रन खर्चेर २ र ईश्वरी विष्टले २ ओभरमा १५ रन खर्चेर १ विकेट लिइन् । कप्तान रुविना प्लेयर अफ द सिरिज पनि बनिन् । उनले ५ खेलमा ८१ रन बनाउनुका साथै नेपालबाट सर्वाधिक ५ विकेट लिएकी थिइन् । नेपालबाट सर्वाधिक रन सीताले बनाइन् । उनले ८३ रन जोडेकी थिइन् । रुविनाको स्ट्राइकर रेट ९७५९ र सीताको ७४७७ रहेको थियो । पहिलो खेलमा मलेसियाले नेपाललाई ७ विकेटले स्तब्ध पारेको थियो । मलेसियाविरुद्ध ट्वान्टी२० अन्तर्राष्ट्रियमा नेपालको यो पहिलो हार थियो । त्यसपछिको दुई खेलमा नेपालले क्रमशः ७ विकेट र २७ रनको विजय हात पारेको थियो । मलेसियाले अघिल्लो दिन चौथो खेलमा नेपाललाई ३ विकेटले पराजित गरेर शृंखला बराबरी गरेको थियो ।"
मछिन्द्रको सम्भावना अब गणितीय मात्र,मनाङको ११ औं बराबरीदशरथ रंगशालामा मनाङ र फ्रेन्ड्सबीच दिनको अन्तिम खेल बराबरीमा टुंगियो । मनाङको २४ औं खेलमा ११ औं बराबरी रह्यो र यो नतिजापछि मनाङको ३२ अंक भएको छ । फ्रेन्ड्स भने २६ अंकमा १३ औं स्थानमा रह्यो । उसमाथि रेलिगेसनको चर्को दबाब कायम छ । मनाङले ५२ औं मिनेटमा नीराजन धामीको गोलले अग्रता लियो । खेल सकिन चार मिनेट अगाडि अमित तामाङले पेनाल्टीबाट फ्रेन्ड्सलाई बराबरी गोल फर्काए ।
विराट गोल्डकपमा ८७ लाख घाटा,"(विराटनगर)चैत दोस्रो साता सम्पन्न सातौं संस्करणको दिवारात्रि विराट गोल्डकप फुटबल प्रतियोगितामा ८७ लाख रुपैयाँ घाटा लागेको आयोजकले दाबी गरेको छ । उक्त रकम आयोजक समितिका संयोजक र सहसंयोजकले व्यक्तिगत रूपमा बेहोर्ने भनिएको छ । विराट गोल्डकप ट्रस्टद्वारा सञ्चालित प्रतियोगिताको संयोजकमा विराटनगर महानगरपालिकाका मेयर नागेश कोइराला र सहसंयोजकमा उनका भाइ तथा स्पोर्ट्स इन्ट्रोपेनर सुभाशीष कोइराला थिए । आयोजकका अनुसार कुल आम्दानी एक करोड ३३ हजार रुपैयाँ र एक करोड ८७ लाख ३४ हजार खर्च भएको सहसंयोजक कोइरालाले शुक्रबार सञ्चारकर्मीलाई जानकारी दिए ।प्रतियोगिताका लागि महानगरपालिकाबाट १२ लाख, प्रदेश सामाजिक विकास मन्त्रालयबाट १२ लाख, राखेपबाट १२ लाख रुपैयाँ आर्थिक सहयोग उपलब्ध भएको कोइरालाले बताए । उनका अनुसार मुख्य प्रायोजकबाट ८ लाख, प्रायोजकहरूबाट ४ लाख, सहप्रायोजकबाट ४ लाख, पार्टनर प्रायोजकहरूबाट ६ लाख ७५ हजार र टिकट बिक्रीबाट ४१ लाख ५८ हजार एक सय रुपैयाँ आम्दानी भएको थियो ।प्रतियोगिताको विजयी टिमले २० लाख १५ हजार र उपविजेताले १० लाख ५१ हजार रुपैयाँ पुरस्कार पाएका थिए । प्रतियोगिताको उपाधि आयोजक विराट फुटबल सिटीले जित्दा भारतको लुका सकर फुटबल क्लब केरला उपविजेता रहेको थियो । प्रतियोगिता सञ्चालनका क्रममा घाटा भए पनि आगामी दिनमा प्रतियोगिता आयोजना र सञ्चालनका नाममा आफू भागेर नहिँड्ने कोइरालाले बताए । उनको अनुसार दर्शकले साथ नदिनु र स्थानीय संघसंस्थाले पनि भरपूर सहयोग नगर्नु प्रतियोगिता घाटामा जाने प्रमुख कारण हो । यो प्रतियोगिताका अघिल्ला सबै संस्करणमा आयोजकले नाफा कमाएर गोल्डकप ट्रस्टको खातामा जम्मा गरेको थियो । ट्रस्टको खातामा १८ लाख मौज्दात रहेको ट्रस्टका सदस्य वसन्त अर्यालले जानकारी दिए ।"
चितवन सेमिफाइनलमा,"(पाल्पा)सेन्ट्रल कलेज रोड्स चितवनले पाल्पामा जारी कर्णेल उजिरसिंह पाल्पा गोल्डकप फुटबल प्रतियोगिताको शनिबारको खेलमा वीर गोर्खाली फुटबल क्लब लखनउ भारतलाई ५१ गोलले पराजित गर्दै सेमिफाइनल प्रवेश गरेको छ । तानसेन टुँडिखेलमा चितवनबाट सबै गोल विक्की चाम्लिङ राईले गरे । राईले खेल सुरु भएको ५ मिनेटमै गोल गरेर टिमलाई अग्रता दिलाए । प्लेयर अफ द म्याच उनले ७२, ७७, ७९ र ८३ औं मिनेटमा गोल थपे । लखनउका विजय गुरुङले ८२ औं मिनेटमा सान्त्वना गोल गरे । सोमबार स्वयम्भू क्लब काठमाडौं र नेपाली सेनाको दि फेमस महिन्द्र दल गणबीच अन्तिम क्वाटरफाइनल खेल हुनेछ । पाल्पा जिल्ला फुटबल संघको आयोजनामा जेठ २७ गतेसम्म चल्ने प्रतियोगिताको विजेताले ३ लाख र उपविजेताले १ लाख ५० हजार रुपैयाँ पाउनेछन् ।"

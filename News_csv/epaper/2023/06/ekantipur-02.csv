शीर्षक,विवरण
एकअर्कालाई दबाबमा राख्दै नेपाल र भारतबीच मध्यबिन्दुमा सम्झौता,उद्घाटन भएका ६ परियोजना१ कुर्थाबिजलपुरा खण्ड रेलवे लाइन हस्तान्तरण२ बथनाहा (भारत) देखि बुद्धनगर (विराटनगर) सम्म भारतीय कार्गो रेल उद्घाटन३ नेपालगन्ज (नेपाल) र रुपैडिहा (भारत) मा एकीकृत जााच चौकी उद्घाटन४ भैरहवा (नेपाल) र सुनौली (भारत) मा एकीकृत जााच चौकी उद्घाटन५ मोतीहारीअमलेखगन्ज पेट्रोलियम पाइपलाइनअन्तर्गत दोस्रो चरण उद्घाटन६ गोरखपुरबुटवल प्रसारण लाइनको भारतीय भागको शिलान्यास
कर फर्स्योट आयोगका तीन पदाधिकारी भ्रष्टाचारी ठहर,"यसअनुसार तीन जनाबाट ३० अर्ब ६ करोड रुपैयाँभन्दा बढी असुल गर्नुपर्ने उल्लेख छ । दोस्रो मुद्दामा १ अर्ब ३३ करोडभन्दा बढी रकम बिगो कायम गरेर जरिवाना र कैद मागदाबी लिइएको छ । तर, दुवै मुद्दामा सजाय निर्धारण अर्को साता हुने भएकाले बिगो, जरिवाना र कैद सजाय कसलाई कति भन्ने खुल्न बाँकी छ । सार्वजनिक पदमा बसेर गैरकानुनी सम्पत्ति आर्जन गरेको अभियोगमा दायर भ्रष्टाचार मुद्दामा भने चूडामणि शर्माले सफाइ पाएका छन् । शर्मा र उनकी पत्नी कल्पना उप्रेतीविरुद्ध ६ वर्षअघि दायर अकुत सम्पत्तिसम्बन्धी मुद्दामा विशेषले सफाइ दिएको हो । २०७४ माघ १० मा अख्तियारले तत्कालीन सहसचिव शर्माविरुद्ध ४ करोड २९ लाख ५४ हजार रुपैयाँ बिगो, बिगोबमोजिम जरिवाना र कैद सजाय मागदाबीसहित विशेषमा मुद्दा दायर गरेको थियो । शर्माले पेस गरेको सम्पत्ति विवरणमध्ये ३ करोड ६३ लाख रुपैयाँ बराबरको मात्रै वैध स्रोत खुलेको अख्तियारले उल्लेख गरेको थियो । तर, अख्तियारको दाबी नपुग्ने विशेष अदालतको ठहर छ । भ्रष्टाचारबाट आर्जित सम्पत्ति पत्नी कल्पनाका नाममा पनि राखेको देखिएको भन्दै अख्तियारले उनलाई पनि सम्पत्ति फिर्ता प्रयोजनका लागि प्रतिवादी कायम गरेको थियो । २०४५ साउन २३ मा सहलेखापालबाट सरकारी सेवा प्रवेश गरेका शर्माविरुद्ध २०७४ साउन १ मा कर छलीको अभियोगमा मुद्दा दायर भएको थियो । शर्माले सेवा प्रवेश गरेयता तलबभत्ता, सञ्जयकोषबाट प्राप्त ऋण, पुस्तक बिक्री, कृषि आयलगायत शीर्षकमा प्राप्त भएको भनिएका आम्दानीमध्ये ३ करोड ६३ लाखको मात्रै स्रोत खुल्ने तर अनुसन्धानका क्रममा उनका नाममा करिब ८ करोडको हिसाब देखिएको थियो । आफूले पुस्तक बिक्रीबाटै पटकपटक गरेर २ करोडजति कमाएको दाबी शर्माले अख्तियारमा गरेका थिए । विशेषको निर्णयबारे जिज्ञासा राख्दा अख्तियारका एक उच्च अधिकारीले तथ्य र प्रमाण तथा वस्तुनिष्ठ आधार मा आरोपितविरुद्ध गैरकानुनी सम्पत्ति आर्जनको कसुरमा मुद्दा दायर गरिए पनि फैसला प्रतिकूल आएकामा असन्तुष्टि जनाए । तथ्य र प्रमाण हेर्दा यस्तो फैसलाको कल्पना गरिएको थिएन । यो न्यायिक प्रक्रिया भएकाले पूर्ण पाठ आएपछि हामी कानुनअनुसार पुनरावेदनका लागि सर्वोच्च जान्छौं, उनले भने ।"
'विद्युत् व्यापार सम्झौता हस्ताक्षरको लेभलमा छ,"अझ स्पष्ट भन्दा दीर्घकालीन विद्युत् व्यापारका लागि भएको सम्झौतामा आज ठ्याक्कै प्रगति भएको के हो ? भारतले नेपालबाट १० वर्षमा १० हजार मेगावाट जलविद्युत् आयात गर्ने प्रत्याभूति दिएको छ । यसले नेपालमा विद्युतीय क्षेत्रमा लगानीमैत्री वातावरण बनाउन सहयोग गर्छ । यो प्रगति हो । तर, सम्झौता आजै हुन सकेन, खास कारण के होला ? आज पत्र आदानप्रदान नभए पनि इनिसियल अन्डरस्टान्डिङ भएको छ, त्यो दस्तखतको लेभलमा पुगेको छ । सम्झौता त आज हुन सक्थ्यो, आजै हुन सकेन । हुन त आज बिहान भारतको मन्त्रिपरिषद् बैठक बसेको थियो तर त्यतिन्जेलसम्म जलविद्युत् व्यापारमा हामीहरूबीच सहमति भइसकेको थिएन । तर, प्रधानमन्त्री मोदीजीले नै सार्वजनिक रूपमा भनिदिनुभएको छ कि पावर पर्चेडिङ डिल सम्पन्न हो चुका है । यो उहाँको घोषणामा नै सबै कुरा भनेको छ । नेपालको बिजुली बंगलादेश लैजान भारतीय पूर्वाधार प्रयोग गर्ने विषयमा के प्रगति भएको छ ? बंगलादेशसम्म बिजुली पुर्याएर बेच्नु हाम्रा लागि सपनाको योजना हो । त्यसका लागि भारतको पूर्वाधार प्रयोग हुनुपर्छ । भारतबाट बंगलादेश बिजुली लग्ने एक हजार मेगावाटको प्रसारण लाइन अहिले पूर्ण क्षमतामा प्रयोग भइरहेको छ । तर, त्यसमा कुनै ठाउँ खोजेर पहिलो खेपमा नेपालको ५० मेगावाट बिजुली भारत लग्न हामीबीच सहमति भइराख्या छ । भएको छ कि भइराख्या छ ? भारतले मानिसकेको छ, बंगलादेशसँग पनि संवादमा छ । तर, आज यो विषयमा चर्चा नहुनुको कुनै प्राविधिक वा कूटनीतिक कारण छ ? आज हामी नेपाल र भारतमात्र वार्तामा थियौं । यहाँ बंगलादेशको प्रतिनिधित्व थिएन । त्यस्तै भारत र बंगलादेशबीच पत्र आदानप्रदान हुन अझै बाँकी छ । त्यो हुनासाथ यो काम हुन्छ । त्यो लगभग लगभग लागू हुने अवस्थामा गइसकेको छ । तर, यो सुरुवातमा मात्र हो । हामी यो व्यापारलाई ठूलो मात्रामा विस्तार गर्छौं । अर्को प्राथमिकताको विषय हवाई रुट थपसम्बन्धी थियो, नेपाली समुदायले प्रतीक्षा गरेको यो विषयमा सहमति किन हुन सकेन ? नेपालले भारतलाई किन मनाउन सकेन वा भारत सहमत हुनु नपर्ने कारण के देखियो ? कुराहरू भइरहेको छ । प्रवेशबिन्दुका बारेमा हामीले राखेका प्रस्तावमध्ये भारत नेपालगन्जको रुटमा सकारात्मक देखिएको छ । तर, हामीले ३० हजारभन्दा माथिको अल्टिच्युडबाट उडानको रुट मागेका थियौं, उसले १५ हजार फिटभन्दा तलको उडानमा सहमति दिएको छ । यसले भारतका सहरहरूमा उडान गर्न बाटो खुलेको छ । तर, हामीलाई त दुईदेशीयभन्दा पनि अन्तरदेशीय उडानको रुट चाहिएको हो नि, यो कुरा बुझाउन नेपालले पर्याप्त जोड गर्यो कि गरेन ? हामीले आफ्नो पक्ष र दृष्टिकोण राम्रोसँग राखेका छौं । भारत पनि अभूतपूर्व रूपमा सकारात्मक छ । तेस्रो, पञ्चेश्वरको बहुउद्देश्यीय परियोजनाको प्रसंग । यो तपाईंको गृह जिल्लाको पनि परियोजना हो । तर, २६ वर्षदेखि अलपत्र यो आयोजनामा यसपालि केही प्रगति हुन्छ कि भन्ने आशा थियो तर आजको वक्तव्यमा जे लेखिएको छ नि, त्यो यसभन्दा अघिका प्रधानमन्त्रीहरू देउवा र ओली आउँदा पनि त्यही लेखिएको थियो, यस्तो किन छ ? पञ्चेश्वर आयोजनाका विषयमा हामीले धेरै विषय विचार गर्नुपर्छ । यो भनेको एसियामा थ्री गर्जेज (२१ हजार ५ सय मेगावाट) पछिको दोस्रो ठूलो आयोजना हो । पञ्चेश्वरबाट ६ हजार २ सय मेगावाट बिजुली निकाल्ने योजना छ । यो आयोजना नेपालले एक्लै त धान्नै सक्दैन । भारतले पनि धेरै सोच्नुपर्छ । तर, यो त आजको नेपाल र भारतले देखेको सपना होइन नि, २६ वर्षअघिका नेपाल र भारतले बनाउन खोजेको आयोजना हो नि ? हो, तर भारत पनि उदाउँदो अवस्थामा छ, नेपाल पनि यसमा सकारात्मक छ । त्यसैले ३ महिनाभित्रै डीपीआर पूरा गर्ने भनेर दुवै प्रधानमन्त्रीले निर्देशनसमेत दिनुभएको छ । त्यसैले यो सकारात्मक दिशामा छ । परराष्ट्रमन्त्रीज्यू, आज ८ वर्षअघि नेपाल र भारतका प्रधानमन्त्रीहरूले प्रबुद्ध व्यक्तिहरूको समूह (ईपीजी) गठन गर्नुभएको थियो, जसले दुई देशबीच थाती रहेका मुख्य समस्यालाई समाधानको बाटो देखाएको छ । तर, दुई देशका प्रधानमन्त्री पटकपटक भेट्दा पनि त्यो प्रतिवेदन नबुझ्ने,उता त्यो प्रतिवेदन धमिराले खाने बेला भइसक्यो, यस्तो अवस्था किन छ ? त्यो प्रबुद्ध व्यक्तिहरूको समूहले तयार पारेको नैतिक दस्ताबेज हो । कानुनी दस्ताबेज होइन । त्यसको कार्यान्वयन दुई देशको सहमतिमा मात्र हुन सक्छ । मैले काठमाडौंमा रहँदा नै कान्तिपुरमा भनेको छु, नेपाल त्यो प्रतिवेदनका बारेमा सकारात्मक छ । त्यो प्रतिवेदनमा भारतले अख्तियार गर्ने नीतिका बारेमा उसैले बोल्नुपर्छ । भारतले किन बुझेन भनेर नेपाल सरकारसँग सोध्दा यसको जवाफ आउन सक्दैन । हो, सोध्नुपर्ने भारतलाई हो तर सोध्ने हाम्रो सरकारले हो । तर, भारतीय राज्यका विदेश सचिवले आज के भनिदिनुभयो भने आजको वार्तामा ईपीजी प्रतिवेदनका बारेमा कुरै उठेन ? नेपाल राज्यले किन कुरा उठाएन ? कुनै पनि विचार, सूत्र वा सम्झौता दुई देशका बीचमा हुन्छ भने त्यसको कार्यान्वयन पनि दुई देशकै सहमतिमा हुन्छ । त्यो प्रतिवेदन नेपाली पक्षले नपढे पनि प्रबुद्ध व्यक्तिहरूले राम्रै लेखेका होलान् भनेर स्वीकार गरेको छ । तर, त्यसलाई भारत सरकारले कसरी लिन्छ भन्नेमा नेपाल भन्न सक्ने अवस्थामा हुन्न । दुवै पक्षले सुविधा महसुस गरेको अवस्थामा मात्र कुनै पनि सम्झौता र समझदारी अघि बढ्न सक्छन् । तर, हामीकहाँ कहिलेकाहीँ के देख्छु, आफ्नो प्रधानमन्त्री भ्रमणमा जाँदा अतिरिक्त बोझ बोकाएर पठाइन्छ । नेपालका प्रधानमन्त्री भारत आउँदा यो गर्नुपर्छ, यसरी गर्नुपर्छ, यो यस्तै हुनुपर्छ भनेर पठाइन्छ । विमतिका मुद्दामा पूर्वाग्रह राखेर पठाउँदा वार्ताबाट परिणाम निकाल्ने कुरामा अतिरिक्त भार बेहोर्नुपर्छ । तर, यसको सट्टा आफ्नो देशका प्रधानमन्त्रीलाई भारविहीन बनाएर पठाउनुपर्छ । कुनै इस्युविशेषका आधारमा सरकारलाई मूल्यांकन गर्दा रचनात्मक विकास हुन सक्दैन ।"
भैरहवामा अब अत्याधुनिक अवतरण प्रणाली चल्ने,"(काठमाडौं)भैरहवास्थित गौतम बुद्ध अन्तर्राष्ट्रिय विमानस्थलमा जडित उपकरणमा आधारित अवतरण प्रणाली सञ्चालनमा रहेको अवरोध भारतले हटाइदिएको छ । प्रधानमन्त्री पुष्पकमल दाहालको दिल्ली भ्रमणका क्रममा जहाज अवतरण गराउँदा आवश्यक पर्ने अत्याधुनिक इन्स्ट्रुमेन्ट ल्यान्डिङ सिस्टम (आईएलएस) सञ्चालनका लागि भारतले स्वीकृति दिएको हो । भारतीय समकक्षीसहित दिल्लीमा आयोजित पत्रकार सम्मेलनमा प्रधानमन्त्री दाहालले गौतम बुद्ध अन्तर्राष्ट्रिय विमानस्थलमा जडान गरिएको आईएलएस सञ्चालनका लागि भारतले दिएको अनुमतिको प्रशंसा गरे । उडान सञ्चालनको सुरक्षा तथा दक्षता अभिवृद्धि गर्न एआईपी (एरोनटिकल इन्फरमेसन पब्लिकेसन) मा आईएलएसको कार्यविधि प्रकाशन गरेर गौतम बुद्ध अन्तर्राष्ट्रिय विमानस्थल नजिकै सीमावर्ती उडान सञ्चालनका लागि भारतले दिएको स्वीकृतिको हामी प्रशंसा गर्छौं, पत्रकार सम्मेलनमा प्रधानमन्त्री दाहालले भने ।एक वर्षअघि बुद्ध जयन्तीका दिन उद्घाटन गरिएको गौतम बुद्ध अन्तर्राष्ट्रिय विमानस्थलमा जडान गरिएको आईएलएस एयरर्याक मा प्रकाशन नभएका कारण खराब मौसममा अन्तर्राष्ट्रिय विमान अवतरण हुन सकिरहेका थिएनन् । खराब मौसम सामना गर्न नसकेर कुवेतको जजिरा एयरवेज भैरहवा स्थगन गर्दैआफ्ना उडान काठमाडौंतर्फ मोड्न बाध्य भएको थियो भने भैरहवा जान इच्छुक अन्तर्राष्ट्रिय वायु सेवा हच्किएका थिए ।आईएलएसभित्र पनि जहाज अवतरण गराउने ५ वटा प्रणाली छन् । भैरहवामा पहिलो नम्बरको क्याटवान प्रणाली रहेको छ । यो लागू भएपछि जहाजलाई ८ सय मिटरसम्मको भिजिबिलिटीमा अवतरण गराउन सकिन्छ । अहिले भैरहवामा खराब मौसम हुँदा जहाजलाई सिमरातर्फबाट अवतरण गर्न २२ सय मिटर भिजिबिलिटी आवश्यक पर्छ ।नेपालबाहिरबाट आउने जहाज सिमराबाट भरतपुरको आकाश हुँदै भैरहवा जाने हवाई मार्ग बनाइएको छ । सिमराबाट यो २० देखि २४ मिनेटको हवाई दूरीमा रहेको छ । भौगोलिक कठिनाइ र महँगो पर्ने भएकाले आईएलएस प्रणाली त्रिभुवन अन्तर्राष्ट्रिय विमानस्थलमा प्रयोगमा ल्याइएको छैन । ५ महिनाअघि पोखरामा सञ्चालनमा ल्याइएको अन्तर्राष्ट्रिय विमानस्थलमा पनि आईएलएस प्रणाली जडान गरिएको छ ।तर, त्यहाँ डाँडा भएकाले जहाजलाई अवतरणगर्न भैरहवाको दाँजोमा १६ सय मिटर बढीअर्थात् न्यूनतम ३८ सय मिटर भिजिबिलिटी आवश्यक पर्छ ।प्रधानमन्त्री दाहालको भारत भ्रमणमा काठमाडौंबाट महेन्द्रनगर हुँदै दिल्ली निस्किने हवाई रुट (लिमा ६२६) लाई दुईतर्फी बनाउनुपर्ने मागलाई प्राथमिकता दिइएको थियो । भ्रमणमा सहभागी एक उच्च अधिकारीका अनुसार यसमा भारतले सहमति दिइसकेको छैन । बरु ७०९० यात्रु क्षमताका मझौला जहाजलाई क्षेत्रीय उडान गर्न दिन भारत सहमत भएको छ । अन्तर्राष्ट्रिय उडान नेपाल प्रवेश गर्ने सिमरा रुट अत्यधिक व्यस्त भएकाले भैरहवा र महेन्द्रनगर रुटलाई दुईतर्फी सञ्चालन गर्न नेपालले भारतको सहमति खोजेको थियो । कम्तीमा महेन्द्रनगर रुटका विषयमा ब्रेक थ्रु गरौं भन्ने हाम्रो अडान थियो तर त्यसमा समझदारी हुन सकेन, प्रधानमन्त्री दाहालका प्रमुख राजनीतिक सल्लाहकार हरिबोल गजुरेलले दिल्लीमा कान्तिपुरसँग भने, तर, लो अल्टिच्युड (१५ हजार फिटभन्दा तल) उडानका लागि भारतबाटै प्रस्ताव आएको छ, त्यो पनि सकारात्मक हो । यो समझदारीअनुसार भैरहवा र नेपालगन्जबाट भारतको लखनउ र दिल्लीसम्म अन्तरदेशीय उडान गर्न सकिनेछ । खासमा अहिले प्रचार गरिए पनि सन् २०१८ मा यस्तै सहमति भएको थियो । त्यति मात्र होइन, नेपालगन्जबाट बुद्ध एयरले दिल्लीसम्मको उडानको तयारी गरेको थियो । तर, पछि भारत नै यो विषयमा पछि हटेपछि बुद्धले सीमावर्ती सहरहरूमा क्षेत्रीय उडान गर्न पाएन । अतिरिक्त हवाई रुटका लागि भारतसँग प्रस्ताव राखिएको प्रधानमन्त्री दाहालको भनाइ छ । हाई अल्टिच्युड एयर रुटका लागि हामीले भारतसँग आग्रह गर्दै आएका छौं । यसमा उसको सकारात्मक प्रतिक्रिया छ । अझ महेन्द्रनगर रुटमा जतिसक्दो छिटो सहमति होस् भन्ने हाम्रो चाहना छ, उनले भने, नेपाल भैरहवा र पोखरामा बनेका दुई नयाँ अन्तर्राष्ट्रिय विमानस्थलबाट भारतका विभिन्न सहरमा नियमित उडान गर्न चाहन्छ ।भारतका प्रधानमन्त्री नरेन्द्र मोदीले भने पत्रकार सम्मेलनमा उड्डयनसम्बन्धी प्रसंग उठाएनन् । हवाई रुटमा सहमति नभए पनि गौतम बुद्ध विमानस्थलबाट अब अन्तर्राष्ट्रिय उडान निर्बाध हुने बाटो खुलेको नेपाली अधिकारीहरूको भनाइ छ । गौतम बुद्ध विमानस्थलमा स्थापित आईएलएस सञ्चालनमा भारतको असहमति थियो, यसको बफरएरिया भारतीय वायु क्षेत्रमा परेकामा भारतीय उड्डयन अधिकारीहरूको चासो थियो । अब आईएलएस चलाउने भनेर दुई पक्षबीच स्पष्ट सहमति भएको छ, नेपाल नागरिक उड्डयन प्राधिकरणका महानिर्देशक प्रदीप अधिकारीले भने, भैरहवामा अब कुनै पनि मौसममा सुरक्षित हवाई उडान र अवतरण गराउन अब समस्या छैन । यो ठूलो उपलब्धि हो ।"
१७ वर्षीय कीर्तिमानी आरोही,"(सोलुखुम्बु)संखुवासभाको मकालु गाउँपालिका१ वालुङमा जन्मिएका हुन् निमा रिन्जी शेर्पा । कलिलै उमेरका उनी पछिल्लो समय चर्चामा छन् । कारण, केही दिनअघि उनले १० घण्टामा विश्वको सर्वोच्च शिखर सगरमाथा र ल्होत्सो हिमाल आरोहण गर्ने विश्वकै कान्छो आरोहीका रूपमा विश्व कीर्तिमान कायम गरेका हुन् । निमा २०२३ को मे २५ (जेठ ११) का दिन बिहान २ः३० बजे ८८४८८६ मिटर उचाइको सगरमाथाको शिखरमा पुगेका हुन् । त्यसपछि ८५१६ मिटर उचाइको ल्होत्सेतर्फ लागेका उनी सोही दिन बिहान ११ः५० बजे हिमालको चुचुरोमा पुगेर विश्वको कान्छो आरोहीको कीर्तिमान बनाए । योसँगै १० घण्टाभित्र २ वटा हिमाल चढ्ने कान्छो आरोहीको समेत गरेर एकै पटक दुईवटा रेकर्ड बनाएको आधार शिविरमा रहेका पर्यटन विभागका अधिकारीले पुष्टि गरेका छन् । यति कलिलो उमेरमा दुई हिमाल चढ्नु नेपालका लागि ठूलो उपलब्धि भएको पर्यटन विभागको निचोड छ । निमाको यो उपलब्धि पहिलो भने होइन । उनले १७ वर्षको उमेरमा नै हिमाल आरोहणमा तीनवटा कीर्तिमान कायम गरिसकेका छन् । यसअघि १६ वर्षको उमेरमा नै उनले पर्वतारोहणमा विश्व कीर्तिमान बनाएका थिए । २०२२ को सेप्टेम्बर ३० मा उनले विश्वको आठौं अग्लो हिमाल मनास्लु (८१६३ मि) को शिखरमा टेकेर कान्छो आरोहीको रेकर्ड राखेका थिए । उनी त्यो बेला १६ वर्ष ५ महिना १२ दिनका थिए । उनको पछिल्लो साहसले भने नेपाली पर्वतारोहण क्षेत्रमाझ मात्र होइन, विश्वसामु देशलाई थप चिनाएको छ ।सानैदेखि खेलकुद क्षेत्रमा चासो र रुचि राख्ने निमाको आँट भने गज्जबकै छ । संखुवासभामा जन्मेर काठमाडौंमा अध्ययन गर्दै आएका उनी बच्चैदेखि खेलकुदसँग पनि जोडिएका छन् । उनी फुटबल, बक्सिङलगायतका खेलकुदमा अब्बल छन् । छोरा सानैदेखि एथलेटिक्समा निकै अगाडि छ, हाइकिङ र क्लाइम्बिङ उसको सोखका विषय नै हुन्, बुबा टासी ल्हाक्पा शेर्पाले कान्तिपुरसँगको कुराकानीमा भने । काठमाडौंमा ए लेभलको अध्ययन गरिरहेका निमा भने आरोहण सकेर हाल परीक्षाको तयारीमा जुटेका छन् । खासमा उनी पढाइमा पनि उत्कृष्ट छन् । पढाइमा सधैं अग्रणी स्थानमा आउने गरेको छ, बुबा टासीले भने । हिमाल आरोहणमा लाग्न आफ्नै बुबाबाट प्रेरणा मिलेको बताउँछन् निमा । बाबा पनि १६ वर्षकै उमेरमा हिमाल चढ्नुभएको थियो, पर्वतारोहणमा लाग्ने प्रेरणा मलाई उहाँबाटै मिलेको हो, उनले भने । हिमाली वातावरण एकदमै मन पर्छ, सानो छँदा नै बाबा हिमालतिरै हुनुहुन्थ्यो, उहाँले बिनाअक्सिजन सगरमाथा चढेको कुराले निकै प्रेरित गर्यो, अनि त्यही भएर मैले पनि आरोहणमा विश्व कीर्तिमानको सपना देख्न थालें, उनले भने, समर्पित भएर लागियो भने असम्भव भन्ने केही रहेनछ । १० घण्टामै दुई हिमाल चढिसकेपछि भने आफूलाई संसार जितेको अनुभूति भएको बताउँछन् उनी । बाबाले देखाएको पथ र आफ्नो सपनाले साकार गर्न पाउँदा संसार जितेको स्वर्गीय अनुभूति भयो आरोहण सकेर काठमाडौंमा रहेका निमाले भने । निमालाई साहसिक काम गरेर नेपाललाई विश्वमाझ चिनाउने ठूलो धोको छ । हाम्रा अग्रज पुस्ताले हिमाल चढेर नेपाललाई विश्वमा चिनाए, अब हामी जस्तो कान्छो पुस्ताले पनि पर्वतीय पर्यटनको गरिमा र महत्त्वलाई बचाएर लानुपर्ने छ, उनको बुझाइ छ । अध्ययन सकेपछि पनि साहसिक कार्यमा तल्लीन रहने उनको जीवनको लक्ष्य छ । छोराको सफलतामा उनका बाबु पनि निकै दंग छन् । धेरै नै खुसी छु, सानैदेखिको उसको सोच र लगावले सफलता पाएको छ, उनले भने । सगरमाथा हिमाल ९ पटक आरोहण गरिसकेका उनका बुबा टासीले अन्य ७ अग्ला हिमाल आरोहणको क्रममा छन् । सगरमाथासँगै अमेरिकाको माउन्ट डोनाली, युरोपको माउन्ट एलब्रस, अफ्रिकाको माउन्ट कालिमन्जारो जस्ता हिमालको सफलतापूर्वक आरोहण गरिसकेका छन् । उनले २००४ मा पूरक अक्सिजनबिना नै सगरमाथामा आरोहण गरेर विश्व कीर्तिमान कायम गरेका थिए । उनले सगरमाथा ९ पटक, चोयु २ पटक, आमादब्लम ५ पटक र मनास्लु लगायतका हिमाल आरोहण गरिसकेका छन् ।"
राधा लाई तीन अवार्ड,"काठमाडौं (कास) फ्रान्सको कान्समा आयोजित फिल्म फेस्टिभलमा तीन विधामा अवार्ड जितेको छ । ला फाम इन्डिपेन्डेन्ट फिल्म फेस्टिभल मा ७ विधामा मनोनयनमा परेको राधा ले उत्कृष्ट फिल्म, निर्देशन र अभिनेत्रीका लागि अवार्ड जितेको हो । सुवर्ण थापाको निर्देशनमा बनेको फिल्म महिलाको सहनशक्तिको कथामा आधारित छ । फिल्मको कथा निर्देशक स्वयंले लेखेका हुन् । सन् २००५ देखि आयोजना हुँदै आएको ला फाम इन्डिपेन्डेन्ट फिल्म फेस्टिभल ले खासगरी महिला फिल्मकर्मी र महिला चरित्रलाई प्लेटफर्म दिने गर्छ । फिल्ममा सृष्टि श्रेष्ठको मुख्य भूमिका छ । नेपाल प्राविधिक संघले आयोजना गर्दै आएको नेफ्टा अवार्डमा फिल्म १० विधामा मनोनयनमा परेको छ । फिल्म गत वर्ष भदौ दोस्रो साता सार्वजनिक प्रदर्शनमा आएको थियो । तर प्रदर्शकबाट असहयोग भएको भन्दै तेस्रो दिन हलबाट उतारिएको फिल्म आगामी भदौमा पुनः रिलिज गर्ने तयारी भइरहेको निर्देशक थापाले जनाएका छन् ।"
एलिजाबेथले पहिरिएकी थिइन् राजमुकुट,"सन् १९५३ मा आजकै दिन (जुन २) मा बेलायती महारानी एलिजाबेथ द्वितीयले राजमुकुट ग्रहण गरेकी थिइन् । बेलायती सम्राटलाई उनको कार्यकालमा एकपटक मात्र राजमुकुट पहिराइन्छ । वर्तमान राजा चार्ल्स तृतीय उक्त राजमुकुट पहिरिने सातौं बेलायती शासक हुन् । २०२२ को सेप्टेम्बर ८ मा एलिजाबेथको मृत्युपछि उनका जेठा छोरा चार्ल्स तृतीय राजा बनेका हुन् । चार्ल्सभन्दा अघि चार्ल्स द्वितीय, जेम्स द्वितीय, विलियम तृतीय, जर्ज पञ्चम, जर्ज छैटौं अनि एलिजाबेथ द्वितीयाले यो मुकुट पहिरिएका थिए । राजा जर्ज छैटौंको निधन भएपछि एलिजाबेथ द्वितीय १९५२ फेब्रुअरी ६ मा बेलायतकी महारानी भएकी थिइन् । १९२६ को अप्रिल २१ जन्मिएकी एलिजाबेथले २६ वर्षको उमेरमा सिंहासन सम्हालेकी थिइन् । सात दशकसम्म एकछत्र गद्दीमा रहेकी एलिजाबेथ बेलायतको इतिहासमै सबैभन्दा लामो समयसम्म राजगद्दीमा रहने राष्ट्राध्यक्ष हुन् । उनी बेलायतलगायत १४ वटा मुलुकको राष्ट्रप्रमुख थिइन् । जीवनकालमा थुप्रै उतारचढाव सामना गरेकी एलिजाबेथले विभिन्न रेकर्ड पनि कायम गरेकी थिइन् । एक सय २० देशको भ्रमण गरेकी एलिजाबेथले १६ लाख किलोमिटरभन्दा बढी यात्रा गरेकी थिइन् । उनी संसारमै सबैभन्दा धेरै फोटो खिचाउने व्यक्तिमध्येमा पर्छिन् ।"
साहसिक पर्यटनमा नयाँ पुस्ता,"(पाँचथर)बाल्यकालमा लाहुरे बन्ने सपना सँगालेका पाँचथरको फालेलुङ गाउँपालिका८ का ३० वर्षीय फुङ्सो जवेगू अचेल कोशी प्रदेशका हिमाल, ताल तलैया र नदी क्षेत्रमा भेटिन्छन् ।उनको भूमिका विश्वको तेस्रो हिमाल कञ्चनजंघा एवं कुम्भकर्ण क्षेत्रमा पथ प्रदर्शक (गाइड), तमोर नदीमा र्याफ्टिङ गाइड, इलाम र पाँचथरका उच्च पहाडी भूभागमा साइक्लरको छ । त्यस्तै, उनी सन्दकपुर, साधुटार, सुकेपोखरी र तुम्लिङलगायत पर्यटकीय स्थलमा ड्रोन अपरेसनको काम गर्छन् । लाहुर जान दिएको परीक्षामा सफल भएको भए जन्मभूमि आसपासका प्राकृतिक छटासँग यसरी साइनो गासिँदैन्थ्यो होला, उनी भन्छन्, २०७१ मा ब्रिटिस लाहुरेका लागि आवेदन दिए, टाढाको देख्ने समस्या भएको भन्दै अयोग्य घोषणा गरियो । लाहुरे जान नपाएपछि रिफ्रेस हुन अन्नपूर्ण हिमालको बेस क्याम्प गएँ उनी । ४ जनाको टोली थियो । एक साता घुमेर फर्कियौं, त्यसपछि नेपाल आर्मीको सेकेन्ड लेफ्टिनेन्टका लागि दिएको परीक्षामा पनि असफल भएँ, उनले भने । नेपाली सेनाको परीक्षामा पनि असफल भएपछि घुमफिरका लागि पाँचथर र ताप्लेजुङको सिमानास्थित तिम्बुङ पोखरी गएर फर्के उनी । त्यसले भने उनको जागिर मोह हटाइदियो । बालसखा र ब्याचीमध्ये धेरैजसो लाहुरमा छन्, पैसा कमाए पनि देशको माटो र हावापानीको समीपमा आउन भाग्यले दिएन भनेर गुनासो गरिरहन्छन्, अनुकूल मिलाएर घुम्न आउनु है भनेर सुझाव दिन्छु, भन्छन् । हाल उनी तमोर भ्याली ट्राभल टुर एन्ड ट्रेकिङ नामक एजेन्सी खोलेर साहसिक पर्यटनमा जोडिएका छन् । नेपालका उच्च पदस्थ कर्मचारी, सुरक्षा अधिकारी र आम नागरिकसँगै विदेशी पर्यटकलाई लिएर चार पटकसम्म विश्वको तेस्रो अग्लो हिमाल कञ्चनजंघाको आधार शिविर, एक पटक कुम्भकर्ण हिालको आधार शिविर पुगें, सबै भ्रमणमा बेग्लाबेल्लै अनुभव र अनुभूति सँगालेको छु, उनले भने । जवेगूले पथप्रदर्शकसँगै र्याफ्टिङ गाइडको पहिचान पनि बनाएका छन् । उनी संलग्न तमोर भ्याली ट्राभल एन्ड टुर प्रालिले पाँचथर र ताप्लेजुङको सीमावर्ती कावेली नदीदेखि सुनसरीको चतरासम्म व्यावसायिक जलयात्रा थालेको ५ वर्ष पूरा भयो । उनको समूहले प्रायः नक्कले घाटदेखि तमोर नदी माझीटारसम्म जलयात्रा गराउँछ । यात्रीको मागका आधारमा कावेली वा तमोर नदीको नक्कले घाटदेखि माझीटार, लुबुघाट, सिम्राघाट, मूलघाट हुँदै सुनसरीको चतरासम्म जलयात्रा गराउँछौं, उनी थप्छन् । गत वर्ष जवेगूकै नेतृत्वमा काठमाडौं र ताप्लेजुङका तीन युवकले पाँचथरको साधुटारदेखि सुकेपोखरी, सन्दकपुर हुँदै झापाको धुलाबारीसम्म साइक्लिङ गरेर नयाँ गन्तव्य पत्तो लगाएका थिए । जवेगू कुशल ड्रोन अपरेटर पनि हुन् । भ्रमणका क्रममा जहाँजहाँ पुग्छन्, ड्रोन उडाएर आकर्षक वृृृत्तचित्र तथा भ्लग बनाउँदै ती स्थानको प्रचार गर्नु उनको प्राथमिकता हो । उनले लिम्बू संस्कृतिमा आधारित म्युजिक भिडियोसँगै ताप्लेजुङ र पाँचथरको सिमानास्थित तिम्बुङ पोखरी, ताप्लेजुङको पाथीभरा, कञ्चनजंघा पदमार्ग, पाँचथरको सुकेपोखरी, साधुटार, लब्रेकुटी, मिलुङ झर्ना, इलामको सन्दकपुर, कुटीडाँडा, माइपोखरी, तेह्रथुमको जलजले र मिल्केजस्ता स्थानलाई प्रवर्द्धन गर्ने दर्जनौं भिडियो बनाइसकेका छन् । किशोर उमेरमा लाहुरे बन्न जागेको सोख अहिले स्वदेशका हिमाल, पहाड, नदी, झर्ना र पाखा भित्तामा अलमलिइरहेको छ, सम्भवतः लाहुर गएको भए मैले मातृभूमिको सुगन्ध यति नजिकबाट लिन सक्ने थिइनँ र देशको माटोले पनि मलाई चिन्ने थिएन । परीक्षामा अनुत्तीर्ण भएपछि रिफ्रेसमेन्टका लागि गएको अन्नपूर्ण हिमालको आधार शिविर यात्राले यु टर्न गरिदियो, सकेसम्म नेपाली पाखाको भ्रमण गर्छु अनि यहीँको पर्यटन प्रवर्द्धनमा टेवा पुर्याउँछु, जवेगू भन्छन् । फुङ्सोका पिता मोहनशमशेर र दाजु मिलन जवेगू शिक्षक र आमा गृहिणी हुन् । सानैदेखि आफ्नो रुचिअनुसारको काम गर्ने पारिवारिक माहोलले पनि साथ दिएको उनी बताउँछन् । जबरजस्ती पढ्नुपर्छ, पढेर जागिर खानैपर्छ भन्ने दबाब अभिभावकबाट कहिल्यै आएन, उनी भन्छन् ।"
नक्कली शरणार्थी प्रकरणमा महर्जन पक्राउ,"काठमाडौं (कास) नेपालीलाई नक्कली भुटानी शरणार्थी बनाएर अमेरिका लैजान रचिएको अपराधमा संलग्नमध्येका थप एक जना पक्राउ परेका छन् । भुटानी शरणार्थी प्रकरणको अनुसन्धान अघि बढेपछि फरार रहेका हरिभक्त महर्जनलाई प्रहरीले बिहीबार काठमाडौंबाट पक्राउ गरेको हो ।शरणार्थी प्रकरणमा पूर्वउपप्रधानमन्त्री टोपबहादुर रायमाझी, पूर्वगृहमन्त्री बालकृष्ण खाँण, सचिव टेकनारायण पाण्डे, तत्कालीन गृहमन्त्री रामबहादुर थापाका सुरक्षा सल्लाहकार इन्द्रजित राईसहित ३० जनाविरुद्ध जिल्ला सरकारी वकिल कार्यालय काठमाडौंले राष्ट्रहित प्रतिकूल, संगठित अपराध, ठगी र किर्तेका दफा लगाएर बिगो, कैद र जरिवानाको मागदाबीसहित मुद्दा दायर गरेको थियो । आरोपितविरुद्ध २८ करोड ८१ लाख रुपैयाँ बिगो कायम गरिएको छ ।मुद्दा चलाइएकामध्ये १६ जना पक्राउ र १४ जना फरार थिए । फरारमध्ये एक लक्ष्मी महर्जन केही दिनअघि पक्राउ परेकी थिइन् । सोही अभियोगमा प्रतिवादी बनाइएका महर्जन बिहीबार काठमाडौंबाटै पक्राउ परेका हुन् । काठमाडौं प्रहरी प्रमुख एसएसपी दानबहादुर कार्कीले महर्जनलाई काठमाडौंबाटै पक्राउ गरिएको बताए । उनी प्रहरी अनुसन्धान छलेर फरार थिए, फरार महर्जनलाई बिहीबार पक्राउ गरी अदालतको जिम्मा लगाएका छौं । यो प्रकरणमा फरार अन्य अभियुक्तको पनि खोजीकार्य जारी रहेको एसएसपी कार्कीले बताए ।काठमाडौं प्रहरीले यो प्रकरणमा संलग्नलाई राज्यविरुद्धको अपराधसहितका कसुरमा प्रतिवादी बनाएर ३० जनाविरुद्ध अनुसन्धान टुंग्याएर जिल्ला सरकारी वकिलको कार्यालय काठमाडौंमा प्रतिवेदन बुझाएको थियो । त्यसपछि जेठ १० मा सरकारी वकिल कार्यालयले आरोपित ३० जनाविरुद्ध अदालतमा मुद्दा दायर गरेको थियो ।यो प्रकरणमा आरोपित बनाइएकामध्ये तत्कालीन गृहमन्त्री रामबहादुर थापाका छोरा प्रतीक र थापाका सुरक्षा सल्लाहकार इन्द्रजित राईका छोरा नीरजसहित १२ जना फरार छन् । हरिभक्त लक्ष्मी महर्जनका श्रीमान् हुन् । लक्ष्मी नेपाल प्रहरी अस्पताल महाराजगन्जमा सई पदमा कार्यरत नर्स हुन् । हरिभक्तले भुटानी शरणार्थी बनाउने भन्दै सर्वसाधारणबाट असुलेको रकम लक्ष्मीको खातामा राखेको खुलेपछि लक्ष्मी पनि प्रतिवादीको सूचीमा समेटिएकी थिइन् ।जिल्ला अदालत काठमाडौंमा मुद्दा चलाइएकामध्ये पक्राउ परेकामाथि बयान जारी छ । बयान सकेर थुनछेक बहस थाल्ने अदालतको तयारी छ ।"
पाँच महिनामै ८ हजार कामदार कोरिया,"(काठमाडौं)नेपालीको सबैभन्दा आकर्षक गन्तव्य मुलुक दक्षिण कोरियाले आफ्नो श्रम बजारमा जनशक्ति अभावलाई परिपूर्ति गर्न नेपाललाई थप कोटा बढाउँदै लगेको छ । त्यसका लागि चाहिने जनशक्ति उत्पादन गर्नसमेत नेपालसँग सहकार्यको प्रस्ताव अगाडि बढाएको छ ।रोजगार अनुमति प्रणाली (ईपीएस) मार्फत स्रोत देशबाट कामदार ल्याउने नीतिअनुसार कोरियाले नेपाललाई उच्च प्राथमिकता राखेको हो । यो वर्ष मात्रै नेपालबाट झन्डै १९ हजार कामदार लैजाने कोरियाको तयारी छ । यो हालसम्मकै उच्च हो । कोरियाले अघिल्ला वर्षहरूमा प्रतिवर्ष औसत ८ हजार नेपाली कामदारको माग गरिरहेकामा गत जनवरीयता मात्रै ८ हजार २ सय ४१ जना गइसकेका छन् । सबैभन्दा बढी २०२२ मा १४ हजार नेपालीलाई लगिएको थियो ।कोरियाको मानव स्रोत व्यवस्थापन सेवाका उपप्रमुख किम सङ जाले नेपालका लागि कोटा बढाउँदै जाने प्रतिबद्धता जनाए । नेपालबाट छिटो कामदार आउने र इमानदार पनि रहेकाले हामीले नेपाललाई उच्च प्राथमिकतामा राखेका छौं, कोटा पनि बढाउँदै जानेछौं, राजधानी सोलमा पुगेका श्रम, रोजगार तथा सामाजिक सुरक्षा सचिव एकनारायण अर्यालसमक्ष भने । ईपीएस मोडललाई थप प्रभावकारी बनाउन अध्ययन गर्न अर्यालको नेतृत्वमा सहसचिव उमाकान्त आचार्य, वैदेशिक रोजगार विभागका महानिर्देशक मदन दाहाल, दक्षिण कोरियाका लागि श्रम काउन्सिलर चन्द्रकला वली चौलागाईं, उपसचिव दीपेन्द्र पौडेल र कोरिया शाखा प्रमुख पुष्पराज कटुवाल सोलमा (जेठ १२१९) छन् ।कोरियाका श्रम तथा रोजगार उपमन्त्री पार्क जोङपिलले गत डिसेम्बरमा श्रम, रोजगार तथा सामाजिक सुरक्षा सचिव एकनारायण अर्यालसमक्ष नेपालबाट एक वर्षभित्र निर्माण, उत्पादन र कृषि क्षेत्रमा ४० हजारसम्म नेपाली लैजाने जानकारी दिएका थिए । कोरियाले त्यसयता हरेक महिना दुई हजारका दरले कामदार लैजान सुरु गरेको हो । कोरियाले ६ महिने मौसमी कामदार पनि लैजान थालेको थियो तर कामदार भाग्न थालेपछि स्थगन गरेको छ । कोरियाले पहिलो पटक जहाज बनाउनसमेत लैजाने प्रक्रिया थालेको छ । यसअघि उत्पादन र कृषि तथा पशुपालन क्षेत्रमा मात्रै नेपाली लैजाने गरेको थियो । जहाज बनाउनमा रोस्टरमा छानिएको तीन हजारमध्ये असार पहिलो साता ७ सय २६ जना कोरिया जाँदै छन् ।श्रम सचिव अर्यालले कोरियाको भर्ना प्रक्रिया निकै पारदर्शी भएको बताए । कामदारको भर्ना प्रक्रिया निकै पारदर्शी छ, यसलाई पारदर्शी बनाउन दुवै सरकारले उच्च प्राथमिकता राखेको छ, यसलाई दुवै पक्षले निरन्तरता दिनुपर्छ, कोरियालीसमक्ष सचिव अर्यालको भनाइ थियो । कोरियाले आवश्यक जनशक्ति उत्पादन गर्न कोरिया सरकारको ग्लोवर इन्स्टिच्युट फर ट्रान्सफरिङ स्किल र नेपाल सरकारको व्यावसायिक सीप विकास तथा तालिम प्रतिष्ठानबीचमा समन्वयात्मक सम्बन्ध विकास गरी सीपयुक्त जनशक्ति तयार गर्ने जनाएको छ । सचिव अर्यालले ईपीएस प्रणालीमा देखिएका केही कमजोरी पक्षहरू भने सुधार गर्न आवश्यक देखिएको बताए ।ईपीएस प्रणालीअन्तर्गत वार्षिक निश्चित कोटा नतोक्दा नेपाली पक्षलाई व्यवस्थापन गर्न कठिन भइरहेको छ । कोटा तोक्ने गरिए पनि कामदार लैजाने संख्या तलमाथि भइरहेको छ । नेपालले कोरियाली पक्षलाई वर्षभरि लैजाने संख्या यकिन भए व्यवस्थापनमा सहज हुने बताउँदै आएको छ । बायोमेट्रिकसमेत भइसकेपछि पनि रोजगारदाताले छनोट नगर्दा लामो समय पर्खनुपर्ने बाध्यता छ । बायोमेट्रिकमा उत्तीर्ण भई रोस्टरमा भएकामध्येबाट कोरियाली रोजगारदाताले कामदार छान्ने गर्छन् । कामदार छनोट गर्ने प्रक्रियालाई छरितो बनाउन र बहुपक्षीय सीप विकासमा जोड दिन नेपालले आग्रह गरेको छ । कोरियामा मृत्यु भएका नेपाली कामदारको शव ल्याउन पनि कठिन छ । शव ल्याउन लाग्ने खर्च पनि नेपाल सरकारले नै बेहोर्नुपर्छ । सचिव अर्यालले सबै रोजगारदाता कम्पनीले कामदारको २४ घण्टा नै बिमा हुने व्यवस्था गराउनुपर्नेमा जोड दिए । दुई वर्ष पुगेपछि बिदामा घर जान दिइनुपर्छ, उनले कोरियाली पक्षसँग भने, शव पठाउने जिम्मेवारी पनि रोजगारदाताले नै लिनुपर्छ ।सचिव अर्यालका अनुसार नेपालको यी चासोलाई कोरिया पक्षले सकारात्मक रूपमा लिएको छ । त्यस्तै ईपीएस प्रणालीबाट दक्षिण कोरियामा वैदेशिक रोजगारीमा गई फर्किएका नेपाली कामदारको दिगो पुनःस्थापनासम्बन्धी परियोजनाको प्रभावकारी कार्यान्वयन गर्नसमेत कोरिया पक्ष तयार भएको छ । कोरियाले आफ्नो फिर्ता भएका कामदारलाई विभिन्न उद्यम गर्न कोरियन सहयोग नियोग (कोइका) मार्फत करिब ८० करोड रुपैयाँको परियोजना सञ्चालन गरेको छ । ईपीएसअन्तर्गत ८९ हजार ८ सय १६ जना गइसकेका छन् ।"
बाढीपीडितका लागि आएको तीन करोड व्यक्तिका नाममा,"(बागलुङ)बाढीपीडितका लागि ढोरपाटन नगरपालिकामा आएको पौने तीन करोड रुपैयाँ निर्णयबिनै झिकिएको खुलेको छ । उक्त रकम व्यक्तिको नाउँमा चेक काटेर खर्च भएको देखिएको छ । तीन वर्षअघि ढोरपाटन नगरपालिका९ मा गएको पहिरो पीडितका लागि जुटेको रकमको हिसाब खोज्दा यो तथ्य भेटिएको हो ।२०७७ भदौ १७ गते यहाँ ठूलो पहिरो गएको थियो । पीडितहरूका लागि ढोरपाटन समाज रूपन्देहीबाट आएका स्थानीयले नगर प्रमुख देवकुमार नेपालीलाई दिएको रकमको खोजी गर्दा हिनामिनाको रहस्य खुलेको हो । समाजले ३ लाख ७५ हजार ३ सय ७० रुपैयाँको हिसाब खोजी गरेको थियो । नगर प्रमुख नेपाली हाल इमेज बचत तथा ऋण सहकारीको रकम हिनामिना गरेको आरोपमा फरार छन् ।समाजका अध्यक्ष गंगालाल सापकोटा नेतृत्वमा आएको टोली बुटवल नगरपालिका र कञ्चन गाउँपालिकाले पठाइदिएको जिन्सीसमेत हस्तान्तरण गरेर फर्केका थिए । नगरपालिकाले एकद्वार प्रणालीअन्तर्गत सहयोग हस्तान्तरण गर्ने भन्दै रकम सबै खातामा जम्मा गरेको थियो । तर अहिले समाजले दिएको रकम नगरपालिकाको खातामा भेटिएको छैन । दाताले चासो गरेपछि उपप्रमुख धनबहादुर कायतले खोजी गर्दा उक्त रकम खातामा भेटिएन । धेरै दाताले सहयोग गरे पनि रकम वितरण भएनभएको, पीडितले पाएनपाएको गुनासो गरेपछि नगरपालिकामा रकमको खोजी भएको थियो । नगरपालिकाको खाताको रकम सार्वजनिक गर्न माग गर्दा पौने ३ करोड रुपैयाँ व्यक्तिका नाउँमा झिकेको भेटिएको हो । उक्त रकम हिनामिना भएको ठहरसहित न्यायिक समितिले स्टेटमेन्ट नै सार्वजनिक गरेको छ ।नगर प्रमुख नेपाली, तत्कालीन उपप्रमुख करमती पुन, लेखा अधिकृत चण्डीप्रसाद पौडेलको नाउँमा बिनानिर्णय खाता सञ्चालन भएको थियो । बैंकमा १७ वटा चेकमार्फत २ करोड ७४ लाख रुपैयाँ झिकेको भेटिएको उपप्रमुख कायतले बताए । ती चेकमध्ये तत्कालीन उपप्रमुख करमती पुनको नाउँमा १० वटा चेक काटिएको थियो । ती चेकबाट २ करोड ४५ लाख ४१ हजार रुपैयाँ सटही भएको छ । त्यस्तै, ६ वटा चेकमार्फत स्थानीय रामबहादुर घर्तीले २५ लाख र रुपा घर्तीले ३ लाख रकम झिकेको भेटिएको छ ।पीडितले पनि नगरपालिकाबाट रकम नपाएको गुनासो गरेपछि कायतले वैशाख अन्तिम साता आफूले पाएको रकमको जानकारी गराउन भनेका थिए । कावा प्रमुखको हैसियतले कायतले नगरको खाताको रकमबारे बैंकबाट स्टेटमेन्ट झिकाएका थिए । दाताले दिएको रकम पीडितलाई पुगेनपुगेको न्यायिक समितिले छानबिन गर्ने कायतले बताए । २०७७ भदौ १७ गते बाढीपहिरोले यहाँका १ सय २६ घर बगेका थिए । २२ जनाको मृत्यु र १५ जना बेपत्ता भएका थिए ।पीडितका लागि घर बनाउन संघीय सरकारको अनुदान रकम आउने व्यवस्था छ । पीडितले पहिलो किस्ता ५० हजार रुपैयाँ मात्रै पाउँछन् । जग राखेर घर बनाउन थालेपछि १ लाख ५० हजार र फरफारक गर्ने बेलामा अर्को १ लाख पाउने व्यवस्था छ ।कार्यपालिकाको निर्णयबिनै खाता खोलेर करोडौं रकम कारोबार गर्नु नै गलत भएको न्यायिक समितिका सदस्य गोपाल महतले बताए । व्यक्तिको खातामा राख्ने, व्यक्तिले चेक बनाएर रकम झिक्ने काम भयो, उनले भने, हामीलाई वास्तविकता जानकारी गराउनुहोस् भन्दा पनि चासो नदिएपछि आफैं खोजीमा निस्केका हौं । लेखा अधिकृत पौडेलले भने उक्त रकम झिक्न खाली चेकमा सही गराइएको बताए । उनले आफू धेरै बोल्ने अवस्थामा नरहेको प्रतिक्रिया दिए ।घटनापछि १ सय २० दाताले २ करोड २७ लाख रकम नगद र लाखौं रुपैयाँ बराबरको जिन्सी सहयोग गरेका थिए । जेठ ७ गते १९ पीडितले आफूले नगरपालिकाबाट पाएको सहयोगबारे न्यायिक समितिलाई जानकारी गराएका थिए । दाताले पनि आफ्नो सहयोगको सदुपयोग भएनभएको खोजेपछि उपप्रमुख कायत रकमको खोजीमा लागेका थिए । नगर प्रमुख नेपाली भने दुई सातादेखि बेपत्ता छन् । तत्कालीन उपप्रमुख पुनको पनि मोबाइल स्वीच अफ छ ।"
राष्ट्रपति संस्थालाई संवैधानिक अराजकताको केन्द्र नबनाऊ,"संविधानको उल्लंघन कुनै अभिन्न घटनाक्रम होइन, यसको सिधा र सम्बन्ध राजनीतिक अस्थिरतासँग हुन्छ । संसारमा भएका प्रत्येक राजनीतिक अस्थिरताको सुरुवात संविधानको उल्लंघनबाटै भएका छन् । नेपाल त्यसको अपवाद होइन । राजा महेन्द्रले संविधानको उल्लंघन गर्दै प्रथम जननिर्वाचित संसद्लाई विघटन गर्दा देश ३० वर्षसम्म हुकुमी शासनको नियन्त्रित अवस्थाबाट गुज्रन पुग्यो । प्रजातन्त्र पुनःस्थापनापछि पनि कहिले प्रधानमन्त्रीले र कहिले संवैधानिक भनिएका राजाले संविधानको सीमा उल्लंघन गर्दा व्यवस्थाले स्थिरता र गति दिन सकेन, देशले बर्बादी झेल्नुपर्यो । अस्थिरताको चरणबद्ध शृंखलाबाट पीडित नेपाल गणतन्त्र स्थापनापछि पनि संवैधानिक अराजकताको प्रहारबाट मुक्त हुन सकेको छैन, जसको पछिल्लो शृंखलामा जोडिन आइपुगेका छन् नवनिर्वाचित राष्ट्रपति रामचन्द्र पौडेल । अघिल्लो संसद्ले पारित गरेको नागरिकता विधेयकलाई अहिलेको संसद्ले चुनेका राष्ट्रपति पौडेलले प्रमाणीकरण गरिदिएर शीतल निवासलाई अर्को विवादमा जोडिदिएका छन्, यसमा समाज र स्वयं सत्तारूढ दलहरूबाटै आलोचना भएको छ । मिति गुज्रिसकेको विधेयकलाई सुनपानी छर्केर ब्युँताउने कदमले संविधानको पवित्रता र लोकतान्त्रिक मूल्य मान्यताको संरक्षणमा गम्भीर चिन्ता खडा गरेको छ । संविधान पालनका सर्वमान्य सिद्धान्त र विधिशास्त्रको एउटा महत्त्वपूर्ण सर्त के हो भने कानुनका हरफ अक्षरशः पालना हुनुपर्छ । अझ, राष्ट्रप्रमुखजस्तो शीर्षस्थ संस्थाले त संविधानको पालना गर्ने र गराउने हो । त्यसका लागि अतिरिक्त केही गर्ने होइन, संविधानमा लेखिएको जिम्मेवारी पालना गर्ने हो, अझ त्यसलाई अभिभावकत्व पनि प्रदान गर्ने हो । राज्यका अन्य कुनै निकाय वा पदाधिकारीले संवैधानिक रेखाको उल्लंघन गरे वा गर्न खोजे त्यसलाई सच्याउनु पनि राष्ट्रपतिको जिम्मेवारी हो । अघिल्लो राष्ट्रपतिले गरेको गल्ती दोहोर्याएर गणतान्त्रिक नेपालका तेस्रा राष्ट्रपति पौडेलले संविधानको पालना गर्ने र गराउने दुवै भूमिकालाई नजरअन्दाज गरेर देशव्यापी बहस चर्काएका छन् । अघिल्लो सरकारले संसद्मा पेस गरेको नागरिकता संशोधन विधेयक तत्कालीन सदनका दुवै सदनले पारित गरेपछि संविधानको धारा ११३ बमोजिम प्रमाणीकरणका लागि राष्ट्रपति विद्यादेवी भण्डारीका सामु पेस गरिएको थियो । तर, शीतल निवासले केही टिप्पणीका साथ फिर्ता पठाएको विधेयक संघीय संसद्ले प्रमाणीकरणका लागि फेरि पठाएको थियो । संसद्ले दोस्रो पटक पनि पठाएमा राष्ट्रपतिले १५ दिनभित्र विधेयक प्रमाणीकरण गर्नैपर्ने संवैधानिक बाध्यता छ । संसद्ले बनाउने कानुनमा व्यक्तिका रूपमा विद्यादेवी भण्डारीका केही सरोकार हुन सक्छन् तर फरक मत राख्ने र तजबिज प्रयोग गर्ने अधिकार संविधानले राष्ट्रपति संस्थालाई दिएको छैन । तर, त्यो परिस्थितिमा राष्ट्रपति संस्थाको जिम्मेवारीमाथि व्यक्ति भण्डारी हाबी भइन्, त्यसले संसद्ले दोस्रो पटक पारित गरेको विधेयक राष्ट्रपतिले प्रमाणीकरण नगरे पनि हुन्छ भन्ने भयानक उदाहरण बन्न पुगेको छ । तत्कालीन राष्ट्रपतिबाट जुन संवैधानिक अराजकता प्रदर्शन भयो, त्यसलाई सच्याउने एकमात्र उपाय संवैधानिक मार्ग हो । जसको प्रतीक्षा देशले गरिरहेको थियो । त्यसका लागि नयाँ संसद्ले सोही विधेयकमा छलफल गरी पारित गरेर राष्ट्रपतिकहाँ पठाउन सक्थ्यो, राष्ट्रपतिले १५ दिनको संवैधानिक सीमाभित्र प्रमाणीकरण गर्न सक्थे । त्यसले संसद्, राष्ट्रपति र संविधान सबैको सम्मान रहन्थ्यो, सबैभन्दा बढी यो विधेयकबाट आफ्नो अधिकार पाउने नागरिकको सम्मान हुने थियो । तर, स्वाभाविक प्रक्रियाबाट पूरा हुन सक्ने विधेयकलाई विवादित बनाएर राजनीतिक दल, सरकार र स्वयं राष्ट्रपतिले सबैको अपमान गरेका छन् । हुन त, संविधानको उल्लंघन गरेबापत प्रशस्त रूपमा आलोचित हुन पुगेको शीतल निवासमा पाइला राख्दा राष्ट्रपति रामचन्द्र पौडेलले आफूले लोकतान्त्रिक राष्ट्रप्रमुखको उदाहरण प्रस्तुत गर्ने अभिव्यक्ति दिएका थिए । सवारी चलाउँदा सर्वसाधारणको बाटो छेक्ने शीतल निवासको सनातन तोड्दै उनले भरिभराउ सडकमै यात्रा गर्दा लोकप्रियता पनि आर्जन गरेका थिए । त्यो वैयक्तिक आचरण हो तर यो संवैधानिक अराजकता हो । संवैधानिक अराजकतालाई व्यक्तिगत शैली र आचरणले छोप्न सक्दैन, जसरी अहिले सकेन ।संसद्ले पठाएको विधेयक प्रमाणीकरण गर्न सिफारिस गर्ने मन्त्रिपरिषद्को पहलबाटै संविधानको उल्लंघन भएको छ । त्यसलाई राष्ट्रपतिले अनौपचारिक सन्देश र संवादबाटै रोक्न सक्थे । त्यसको विकल्पमा विधेयकलाई विचारार्थ संसद्मा पठाउने उनको अर्को बाटो हुन सक्थ्यो । तेस्रो विकल्पमा, सर्वोच्चको राय पनि उनी लिन सक्थे । यसो नगरी सरकारले लगाए अह्राएको काम गर्नुपर्ने बाध्यता भएजस्तै गरी उनले विधेयकको प्रमाणीकरण गरिदिए । उनको यो कमजोरी नै हो भने पनि लोकतन्त्रका लागि हानिकारक छ । शीतल निवासबाट भइरहेको संविधानको अविच्छिन्न उल्लंघनले सुधारात्मक न्यायिक उपचारको माग गर्दछ । राष्ट्रको स्थायित्व, प्रगति र नागरिक अधिकारको संरक्षणका लागि लोकतान्त्रिक मूल्य मान्यता र संविधानको पवित्रताको रक्षा गर्नु आवश्यक छ र त्यसको सुरुवात तलबाट होइन, माथिबाट हुनु अपरिहार्य छ । यसमा सरकार, संसद् र स्वयं राष्ट्रपति पद पनि मिसिएकाले यसको न्यायिक निरूपण सर्वोच्च अदालतको संवैधानिक इजलासबाट हुन सक्छ । अदालत स्वयंले संज्ञान लिएर पनि यसमा कदम लिन सक्छ भने कुनै सचेत कानुन व्यवसायीबाट पनि यसको सुधारको पहल हुन सक्छ । जसरी अनागरिक बनाइएका नागरिकलाई नागरिकता चाहिन्छ, त्यसमा विवाद छैन । तर, त्यो नागरिकता पनि सम्मान र संवैधानिक माध्यमबाटै दिनुपर्छ, बाटो बिराएर दिन मिल्दैन । स्वयं नागरिकको सम्मानका लागि पनि यो जरुरी छ ।"
विद्युतीय गाडीको भन्सार र निक्षेपको ब्याजकर घटाऊ,"नयाँ बजेटले आउने साउन १ देखि निक्षेपको ब्याजकर ५ बाट ६ प्रतिशत बनाइदियो । यो गलत छ । किनकि नेपालका लाखौं बूढापाका बैंकमा पैसा राखी त्यसबाट आउने ब्याजबाट आफ्नो गुजारा चलाउँदै आएका छन् । ब्याजकर बढाउँदा उनीहरूको पेटमा सीधै असर पर्ने भएको छ । बरु सरकारले वार्षिक ५ लाखसम्म ब्याज पाउनेलाई ५ प्रतिशत र त्योभन्दा बढी ब्याज आर्जन गर्नेलाई मात्र ६ प्रतिशत भनेर तोकेको भए त्यो प्रगतिशील ब्याजकर हुन्थ्यो । साना निक्षेपकर्ताहरूलाई मर्का पर्दैनथ्यो । यसै गरी, साना उपभोक्ताहरूले प्रयोग गर्ने साना विद्युतीय गाडी र सार्वजनिक विद्युतीय सवारीमा भन्सार र अन्तःशुल्क बढाएर सरकारले जनताको स्वास्थ्य र वातावरणविरोधी काम गरेको छ । राहत र छुट सानालाई चाहिएकामा सरकारले त्यसविपरीत महँगो विलासी विद्युतीय सवारीलाई घटाउने, सानालाई बढाउने गरेर उल्टो काम गरेको छ । यसलाई तुरुन्त सच्याउनु जरुरी छ । उता आर्थिक मन्दीले थलिएका सहकारीलाई राहत दिनुको सट्टा उल्टो सरकारले आउने वर्षदेखि सहकारीहरूको आयकरमा दोब्बर वृद्धि गरेर आहत दिएको छ । महानगरहरूका सहकारीमा १० बाट २० प्रतिशत बनाइएको छ, जुन अचाक्ली हो । राजस्वको दर जति बढी हुन्छ, राजस्व चोर्नेछल्ने प्रवृत्ति पनि उति नै बढेर जान्छ भन्ने वास्तविकता सरकारले बुझ्न नसक्नु दुःखद हो । कतिपय वस्तुको भन्सार दरमा गरिएको हेरफेर पनि मिलेको छैन । जस्तै एसेम्बल्ड उद्योगको सामान आयातमा वृद्धि । पुँजी बजारका केही प्रावधानमा पनि सरकारको हेरफेर उचित छैन । यी कुरालाई इगोका रूपमा नलिई तत्काल संशोधन आवश्यक छ । कृषि उत्पादनसँग जोड्ने, कृषि अनुदान उत्पादका आधारमा दिने, स्वदेशी उद्योग र वस्तुलाई प्रोत्साहन दिने, विदेशी उत्पादन र सिमेन्टछड आयातमा सहुलियत नदिने, स्वदेशी सिमेन्ट खपत बढाउन सडक आयोजनाहरूमा ढलान सडकको अवधारणा अघि सार्नेजस्ता कुरा राम्रा छन् । तथापि स्वास्थ्य र पूर्वाधारको बजेट ठूलो मात्रामा घटाउनु अनि रक्षा र गृहमा ३५ अर्बले राजस्व बढाउनु राम्रो संकेत होइन । जनताको जीवनस्तर बढाउन प्रतिफल आउने पूर्वाधार योजनाहरूमा बजेट धेरै हाल्नुपर्छ । तर यसपालि भौतिक योजना मन्त्रालयको बजेट करिब ३० अर्ब र स्वास्थ्यको २० अर्ब कटौती गरिँदा जनताको जीवनस्तर बढाउने कुरामा नकारात्मक असर पर्ने सम्भावना बढेर गएको छ ।राष्ट्रको कुल बजेटको १४५ प्रतिशत सुरक्षा अंगहरूमा खर्चिंदा विकासका लागि चाहिने रकम कम हुन्छ । नेपालले भारत र चीनको सिको गर्नु जरुरी छैन । ती राष्ट्रहरूले सुरक्षामा बजेट बढाउनु उनीहरूको रणनीतिक योजना हो, क्षेत्रीय प्रभुत्ववाद कायम राख्ने योजना हो, जुन नेपालजस्तो सानो राष्ट्रलाई आवश्यक छैन । यसर्थ नेपालले हरेक वर्ष सुरक्षामा खर्च हुने बजेटको सिलिङ घटाउँदै सेनाको संख्यामा पनि कटौती गर्दै जानु राष्ट्रको हितमा हुन्छ । सकिन्छ भने बजेट संशोधन गरी सुरक्षामा बढाएको ३५ अर्ब झिकी पुनः स्वास्थ्य र पूर्वाधारमा हालौं । शिक्षामा बजेट बढाउनु राम्रो हो । यसै गरी स्वदेशी उद्योगलाई प्रोत्साहन दिनु, मलको अनुदान रकम १५ अर्बबाट ३० अर्ब पुर्याउनु सराहनीय छ । कृषि अनुदानको रकम दुरुपयोग हुनबाट रोक्ने योजना राम्रो पक्ष हो । तथापि उत्पादनका आधारमा कृषि अनुदान दिइँदा ठूला व्यवसायीहरूले साना कृषकहरूसँग उनीहरूको उत्पादन किनी आफूले उत्पादन गरेको भनेर अनुदान लिने ठगी धन्दा फस्टाउन नपाओस् । यसमा चनाखो हुनुपर्छ । गोपाल देवकोटा, चाबहिल, कामनपा७"
लोकतन्त्रको खिल्ली,"देशले चुनावबाट नयाँ संसद् पाएको छ । तर यसलाई देखिएन । राष्ट्रपतिले संसद्लाई बेवास्ता गरेर ९ महिनाअघि पेस भएको नागरिकता विधेयकलाई प्रमाणित गरिदिए । यसले लोकतन्त्रको खिल्ली उडाएको छ । गठबन्धन सरकारले पुरानो संसद्बाट पारित विधेयक नै उचित ठानेको थियो भने त्यसलाई पुनः नवगठित संसद्बाट अनुमोदन गराएर राष्ट्रपतिसमक्ष पठाउनु उपयुक्त हुन्थ्यो । त्यसो नगरी चोरबाटोबाट विधेयक पठाउने र राष्ट्रपतिले त्यसलाई पार्टी आसक्तिमा परेर प्रमाणीकरण गर्ने दुवै कदम स्वेच्छाचारी छन् । यसबाट संसद् र संविधान दुवैको मानहानि भएको छ । यो कार्य लोकतान्त्रिक व्यवस्थामा कालो धब्बा हो । महेन्द्रसिंह बम, टीकापुर१, कैलाली"
टोलमा यति काम गरौं,"१ प्लास्टिक, सिसालगायत अप्राकृतिक फोहोर जथाभावी नफालौं ।२ अप्राकृतिक फोहोर सहरबजारबाट गाउँटोलमा भित्रिन नदिनका लागि सचेत बनौं । फोहोरको वर्गीकरण गरेर उपयुक्त ढंगले व्यवस्थापन गरौं ।३ समुदाय र स्थानीय सरकारको सहकार्यमा सफाइ अभियान तथा वृक्षरोपण कार्यहरू सञ्चालन गरौं ।४ नदीनाला तथा सार्वजनिक ठाउँमा फोहोर फाल्नेलाई कडा कारबाही गरौं ।५ पुनः प्रयोगमा आउने किसिमका फोहोरहरूको त्यही अनुसार सदुपयोग गरौं ।६ हरेक विद्यालय तथा सामुदायिक सिकाइ केन्द्रहरूमा सफा र सुन्दर टोल निर्माण तथा संरक्षण सम्बन्धी गहन र सार्थक तालिमको व्यवस्था गरौं र व्यवहारमा उतारौं ।७ विकास भन्नाले बाटो, घाटो, पुल, बत्ती, स्कुलको निर्माण मात्र नभएर सुन्दर तथा स्वच्छ वातावरणको संरक्षणसंवर्द्धन पनि हो भन्ने विषयलाई मनन गरौं ।८ स्थानीय सरकारले यो क्षेत्रका लागि आवश्यक बजेट अनिवार्य छुट्याउने व्यवस्था गरौं ।९ यस अमूल्य धर्तीमा भावी पुस्तालाई पनि मौलिक र सुन्दर गाउँटोल तथा स्वस्थ वातावरणमा बाँच्न पाउने आधार तयार गरिदिने हाम्रो दायित्वलाई नजरअन्दाज नगरौं ।१०विश्वकै उच्चतम प्राकृतिक सुन्दरतायुक्त मुलुक नेपाललाई दुर्गन्धित नाला तथा फोहोरको हिमाल हुनबाट बचाऔं । कृष्ण कुम्पुरे, आदमटार, धादिङ"
सम्बोधनमा ख्याल गरौं,"मधेशीको अनुहार देख्नेबित्तिकै भैया भन्नुहुन्छ पहाडका दाजुभाइ, दिदीबहिनी । यसो भन्दा विवाद हुने गरेको छ । भैया शब्द नराम्रो होइन, तर यसको उपयोग गलत ठाउँमा गर्दा गलत अर्थ लाग्छ । भैया भनेको दाजु हुन्छ । त्यसैले कसैलाई भैया भन्नुअघि त्यो व्यक्ति तपाईंको दाजुसमान जेठो उमेरको हो कि होइन, निश्चित हुनुहोस् । दाजुसमान उमेरको व्यक्तिलाई भैया भनेपछि तपाईं सर्वनामको मात्र प्रयोग गर्नुहोस्, तिमी अथवा तँ को प्रयोग कहिल्यै नगर्नुहोस् । आफूभन्दा कम उमेरका व्यक्तिलाई भैया होइन, भाइ भनिन्छ । भाइलाई तिमी भन्न पाइन्छ । भैयालाई तपाईंहजुर भन्नुपर्छ । अन्यथा तपाईंले उक्त व्यक्तिलाई समुदाय र आर्थिक हैसियतका आधारमा हेपेको प्रतीत हुन्छ । यस्तो अवस्थामा तपाईंले उक्त व्यक्ति वा अन्य व्यक्तिबाट समेत विरोध खेप्नुपर्न सक्छ । विवाद झेल्नुपर्न सक्छ । तपाईंले मधेशी समुदायलाई भैया भनेर हेप्नुभयो भने मधेशीले पनि तपाईंजस्ता पहाडी समुदायका व्यक्तिहरूलाई (उमेर जेसुकै भए पनि) कान्छा, कान्छी, बहादुर, मैयाजस्ता परिचयले सम्बोधन गर्न सक्छन् जुन तपाईंहरूलाई पनि मन नपर्न सक्छ । त्यसैले विचार पुर्याएर बोल्नुहोस् । अनुहार हेरेर कसैलाई हेप्ने बानी त्याग्नुहोस् । हरेक व्यक्तिलाई सम्मान गर्न सिक्नुहोस् । यसबाट तपाईंहरूप्रतिको सम्मान बढ्ने पनि छ र समाजमा खुसी र सौहार्दपूर्ण वातावरणमा वृद्धि पनि हुनेछ । सीएन खड्गा, लोसपा, नेपाल"
पासपोर्टको मूल्य,"नेपालको बाटोप्रत्येक देशको शक्तिको आफ्नै स्रोत हुन्छ । कसैसँग भौतिक शक्ति हुन्छ । कसैसँग मानवीय शक्ति (र, प्राकृतिक शक्ति) हुन्छ । कसैसँग हतियार र पैसा हुन्छ, कसैसँग हुन्छ संस्कृति र सभ्यताको अनमोल खजाना । कसैसँग मानवनिर्मित ठूलठूला पूर्वाधार हुन्छन्, कसैसँग हुन्छ प्रकृतिको अनुपम छटा र सौन्दर्य । कोही अन्तरिक्षको दौडमा हुन्छन्Ù कसैसँग हुन्छ जमिनको साहित्य, कला र संगीत । नेपालसँग के छ ? के हामी धनी बनेर शक्तिशाली हुन सक्छौं ? अहिले त्यो सम्भव देखिँदैन । त्यसो भए के हामी युद्ध जितेर शक्तिशाली हुन सक्छौं ? सक्दैनौं । त्यसो भए के होला त हाम्रो शक्तिको स्रोत जसले विश्वमा (कम्तीमा एसियामा) हामीलाई स्थापित गरोस् । अथवा, के होला त्यो सामर्थ्य जसले हामीलाई विश्वमञ्चमा सबैको प्रिय र अनुपम बनाओस् । यद्यपि यो एआई लाई सोधेर तत्काल जवाफ निकालेजस्तो सजिलो प्रश्न होइन । तर यो हामीले छलफल गर्नैपर्ने प्रश्न हो । यस्तो प्रश्न, जसले हामीलाई आत्मविश्वाससाथ अगाडि बढ्न बाटो देखाओस् । आफ्नो सामर्थ्यमा जब हामी स्पष्ट हुन्छौं, त्यसपछि मात्र हाम्रो यात्राले लय समाउँछ । हामीसँग आफ्नो अस्तित्वलाई स्थापित गर्ने अवश्य नै केही चीज छन्, जसको खोजी आवश्यक छ । यहाँ सन्दर्भ सामग्रीका रूपमा थोरै उदाहरण हेरौं । जस्तो सबैले भन्ने गरेकै कुरा हो, हामीसँग सगरमाथा छ । साथमा छन् अनेकौं सुन्दर हिमशृंखला । तर दुभागर््य, हामीले हिमाललाई मात्र आरोहणमा संकुचन गर्यौं । तर हिमाल हाम्रो सभ्यता हो र हो पृथ्वीको जीवनस्रोत । योसँगै छन् वेह्युलझैं लुकेर बसेका हिमाली जीवनका अनगिन्ती पुराना कथाहरू । ध्यानस्थ ऋषिजस्ता पहाड, घाटी, ताल, अनवरत बग्ने झरना, नदी र वन्यजीवनको जीवित संग्रहालय हो नेपाल । हाम्रो चुरे जसले यो क्षेत्रकै समस्त जलचक्र र गंगा घाँटीलाई जीवित राखेको छ । हाम्रो प्रकृति आफैंमा यस्तो शक्ति हो, जसले पृथ्वीको पर्यावरणलाई सन्तुलित गर्न योगदान गर्छ । पर्यावरण विश्वव्यापी मुद्दा बनेका बेला हिमाल, पहाड र नदीको शक्ति वास्तवमै निकै ठूलो शक्ति हो । सबैले भन्ने गरेझैं, हाम्रो अर्को शक्ति हो बुद्धको जन्मस्थल लुम्बिनी । तर यसलाई हामीले बुद्ध वाज बर्न इन नेपाल भनेर नारा लगाउनबाहेक केही गरेनौं । अवश्य नै, गौतम बुद्ध धार्मिक आस्थाका देवता हुन् । साथसाथै उनी हुन् विश्वशान्ति र मानवताका लागि संसारकै सबैभन्दा पूजनीय व्यक्तित्व । उनको जन्मस्थलसँग संसारका करोडौं मान्छेको आस्था छ । र, त्यो जन्मभूमि छ हामीसँग । योभन्दा ठूलो शक्ति के हुन्छ ? त्यसो त हामीसँग तीन अनमोल सभ्यता छन् । सनातन वैदिक सभ्यता, बौद्ध सभ्यता र किरात सभ्यता । यी सभ्यताहरूसँग आफ्नै ज्ञान, दर्शन, कथा र किंवदन्तीहरू छन् । हजारौंहजार वर्षदेखि यिनै तीन वटा भावधाराबाट हाम्रो जीवन पल्लवित छ । यी सभ्यताका तीन वटा भँगाला बग्दैबग्दै जब हाम्रो सामाजिक जीवनमा जोडिन आइपुग्छन्, यिनीहरू अविभाज्य र एकीकृत बन्छन् । त्यसैले त नेपालका सनातन बौद्धिकहरू उँधौली र उँभौलीमा रमाउँछन् । किरातहरू दसैं मनाउँछन् । हामी रोजामा मुस्लिम दाजुभाइलाई शुभकामना दिन्छौं । र, इसाईहरूसँग क्रिसमसमा रमाउँछौं । यो अर्थमा हाम्रो सामाजिक जीवन उदार बन्दै छ । उदारता नै हाम्रो भविष्य हो । त्यसैले त हाम्रो विविधता समस्या हैन, शक्ति हो । यद्यपि यसलाई अझ समयानुकूल, न्यायपूर्ण, मानवीय र सद्भावपूर्ण बनाउन बाँकी छ । हिजो एक भाषा, एक धर्म, एक जाति, एक राजाको गौरवगाथा गाएर हामीले ठूलो अवसर गुमायौं । अब हामीले हाम्रो जातीय, भाषिक र सांस्कृतिक विविधताभित्र गौरवगाथा खोज्नुपर्छ । त्यसपछि हाम्रा वैदिक सभ्यता, बौद्ध सभ्यता र किरात सभ्यताका कथाहरू साझा बन्छन् । जब हामी सबैका कथाहरू खोजेर दुनियाँलाई सुनाउन थाल्छौं, तब हाम्रो जीवन सौन्दर्य विश्वभर विस्तार हुनेछ । त्यसपछि नेपाल पुरानो मानव सभ्यता चियाउने जीवित संग्रहालय बन्छ, जुन आफैंमा महत्त्वपूर्ण अवस्था हो । उदाहरणहरू अरू पनि छन् । जस्तो मान्छेहरू भन्छन्, काठमाडौं उपत्यका आफैंमा विशेष छ । यहाँका गल्ली, चोक, मन्दिर र घरहरू आफैंमा भव्यतम छन्, जहाँ छन् सयौं वर्षका इतिहास, कथा र किंवदन्ती । त्यसो त, जान्ने हो भने चीन र भारतका बीचमा हुनु हाम्रा लागि अर्को अवसर वा शक्ति हो । यसै गरी, राजनीतिक रूपमा पनि हामीसँग केही महत्त्वपूर्ण र ताजा अनुभव छन् । इतिहासको यस्तो क्षणमा हामीले शान्ति निर्माणको प्रयत्न गर्यौं, जुन आफैंमा एउटा विशिष्ट राजनीतिक अनुभव हो । साथसाथै, नेपालमा गणतन्त्र प्राप्तिको संघर्ष विश्वराजनीतिकै एउटा उल्लेख्य घटना थियो । यसको अर्थ के भने, विश्वका अनेक विश्वविद्यालयमा पढाउनुपर्ने अनुभव र इतिहास हामीसँग छन् । अलिक आदर्शजस्तो लाग्ला, तर सत्य यो हो कि, अनेक विश्वचर्चित पुस्तक लेखिनुपर्ने कथा छन् हामीसँग । अनेक उम्दा गीत, संगीत, सिनेमा र नाटक बन्ने सुख, दुःख, भोगाइ र उथलपुथलहरू छन् हामीसँग, जसलाई संसारले पढून्, सुनून्, हेरून् । त्यसपछि हामी विश्व साहित्य, सिनेमा र संगीतमा आउनेछौं । जब यो सबै हुन्छ, त्यसपछि हाम्रा मान्छेले पनि नोबेल पुरस्कार वा ओस्कर पाउलान् । आजको युगमा एक पूर्ण र अस्तित्वशाली देश बन्न यति त हुनैपर्छ । तर हाम्रो राजनीति तीन वटा गल्ती गरेर ढुक्कले बसेको छ । पहिलो गल्ती आत्मरति हो । उदाहरणका लागि, मसँग सगरमाथा छ भनेर ढुक्कले निदाएको आत्मरति । बुद्ध नेपालमा जन्मिएका हुन् भनेर मक्ख परेको आत्मरति । दोस्रो, नीतिनिर्माण तहमा देखिन्छ हाम्रो विविधताभित्र एकता नखोज्ने जातिवादी वा धर्मवादी उग्रवाद । कट्टर धर्मभीरु हुनु र सभ्यतालाई माया गर्नु अलग कुरा हो । धर्मको राजनीति गर्नु र मौलिक सम्पदालाई माया गर्नु अलग कुरा हो । तेस्रो, अन्धराष्ट्रवाद । हाम्रो राजनीतिले देशभक्तिका लामालामा कविताहरू लेख्न सिकाउँछ । राष्ट्रवादको चर्को नारा लगाउँछ । सबैलाई शत्रु देख्ने साम्राज्यवादको कथा हाल्छ र मित्रहरूप्रति आशंका गर्छ । यो हाम्रो मनोरोग भयो । परिणाम, इतिहासमा बनाइएका दुई ढुंगाबीचको तरुल, भूपरिवेष्टित दुर्भाग्य र गरिबीको भाष्यले स्वयं हाम्रो चिन्तन, ज्ञान र सपना जिम्लिँदै गयो । हामी हीनताबोधमा फस्दै गयौं । हामी निराश र प्रतिक्रियात्मक भयौं । हामीले आफ्नो शक्तिको योजनाबद्ध विवेचना गरेनौं । हामीले रणनीति बनाएनौं र विश्वमञ्चमा आफ्नो स्थान खोज्न ढिलो गर्यौं । यो दुश्चक्रबाट कहिले निस्किने ? अब समय भयो । अन्यथा, हाम्रो युवा पुस्ता मूल्यहीन पासपोर्ट बोकेर विदेश छिर्न बाध्य भइरहनेछ । आफ्ना मान्छेहरू स्वयंले गर्व नगर्ने देशको भविष्य कहिल्यै सुन्दर हुँदैन । थप विमर्श गरौं ।"
"निरपराधी नपरून्, दोषी नउम्किऊन् !","अदालती कारबाहीमा सुधारफौजदारी मुद्दाको कारबाहीमा दुई चरण हुन्छन् पुर्पक्ष र सुनुवाइ । पुर्पक्ष भनेको अभियुक्तको बयानदेखि अन्तिम साक्षी परीक्षणसम्मको कारबाही प्रक्रिया हो । सुनुवाइ भनेको पुर्पक्षको कारबाही समाप्त भएपछि वकिलबाट हुने बहस हो । विश्वव्यापी मान्यता नै यही हो । पुर्पक्षको कारबाही नै इन्साफको मुटु हो । पुर्पक्ष स्वच्छ भएन भने न्याय हुँदैन । त्यति बेला अपराधी फुत्कन्छ । निरपराधी पर्न सक्छ । न्याय गर्ने हो भने न्यायाधीशको ध्यान पुर्पक्षमा जानुपर्छ ।हाम्रो पुर्पक्ष जंगबहादुरको पालाको छ । प्रमाण ऐन आयो, अपराध संहिता आयो, नेपाल आईसीसीपीआरसमेतको पक्ष छ, तर पुर्पक्ष प्रणाली न्यायको मान्य सिद्धान्त विपरीत छ । मान्य सिद्धान्त अनुसार, अभियुक्तको अदालतको बयानदेखि अन्तिम साक्षी परीक्षणसम्म न्यायाधीशकै उपस्थितिमा पुर्पक्षको सम्पूर्ण कारबाही हुनुपर्छ । न्यायाधीश केही क्षणका लागि इजलासबाट बाहिर निस्किनुपरे पनि पुर्पक्षको कारबाही तुरुन्त रोकिनुपर्छ । न्यायाधीश फर्केर आएपछि मात्र पुर्पक्ष सुरु हुनुपर्छ । तर हामीकहाँ यसो गरिँदैन । अभियुक्तको बयान र साक्षी परीक्षण कागजमा न्यायाधीशको रोहबरमा गरिएको भनिन्छ तर न्यायाधीश अरू नै मुद्दा छिन्नमा व्यस्त हुन्छ । पुर्पक्षको कारबाहीमा शारीरिक उपस्थिति देखिन्छ, तर मानसिक उपस्थिति र ध्यान हुँदैन । साक्षी बकाउने काम कर्मचारीले गर्छ । पुर्पक्ष हुँदा न्यायाधीशले कहिल्यै अर्को मुद्दा हेर्नु हुँदैन । पुर्पक्षमा हाम्रो प्रणाली मान्य सिद्धान्तअनुकूल छैन । मुद्दाका भित्री तथ्यहरू र साक्षीहरू कस्ता हुन्, पुर्पक्षका क्रममा बकाइबाट थाहा हुन्छ । साक्षीले के बक्यो, त्यो त कागजमा लेखिन्छ । नेपालको फौजदारी न्याय प्रणाली दोषी किन छ भने, मुद्दाको मुटु साक्षी परीक्षण न्यायाधीशबाट गराइँदैन । वास्तविक अपराधी फुत्कने र निरपराधी पर्न सक्ने कारण यिनै हुन् । अदालततर्फ यी कुराको सुधार नगर्ने हो भने अनुसन्धान जतिसुकै राम्रो, अभियोजन जतिसुकै राम्रो भए पनि फौजदारी न्याय प्रणाली सफल हुँदैन । तसर्थ अख्तियारमा पेरिस सिद्धान्तको गाइड लाइन अनुसार पारदर्शी र प्रतिस्पर्धी ढंगबाट आयुक्त नियुक्त गर्ने, अपराध अनुसन्धान गर्ने छुट्टै प्रहरी बनाउने र अदालती कारबाहीको पुर्पक्ष अन्तर्राष्ट्रिय मापदण्ड अनुसार न्यायाधीशबाटै गरिने हो भने मात्र फौजदारी न्याय प्रणाली सफल हुन्छ ।केसी पूर्वन्यायाधीश हुन् ।"
टर्कीमा इर्दोगानको शासन तेस्रो दशकमा,"अंकारा (एजेन्सीहरू) हालैको निर्वाचनबाट टर्कीको राष्ट्रपतिमा पुनः निर्वाचित भएका रेसेप तैय्यप इर्दोगानको शासनकाल तेस्रो दशकमा प्रवेश गरेको छ । सन् २००३ मा पहिलो पटक प्रधानमन्त्री भएर शासन सुरु गरेका इर्दोगान लगातार सरकार प्रमुख छन् । देशभित्रै विपक्षीको चर्को आलोचना खेपिरहेका उनी पुनः निर्वाचित हुनुले टर्कीको राजनीति, अर्थतन्त्र र वैदेशिक नीतिमा कस्तो अर्थ राख्ला ? अहिले चासोको विषय बनेको छ ।गत मे २८ मा भएको दोस्रो चरणको निर्वाचनमा साँघुरो मत प्रतिशतले इर्दोगान राष्ट्रपतिमा निर्वाचित भएका हुन् । उनले कुल खसेको मतमा ५२ प्रतिशत प्राप्त गर्दा ६ विपक्षी दलको गठबन्धनबाट साझा उम्मेदवार बनेका केमाल किलिचदारोग्लुले ४८ प्रतिशत मत पाए । यसअघि भएको मे १४ को पहिलो चरणको निर्वाचनमा कुनै पनि उम्मेदवार ५० प्रतिशत मत नपाएपछि दोस्रो चरणको निर्वाचन भएको थियो । विश्लेषकहरूले यस पटकको निर्वाचन इर्दोगानका लागि कठिन भएको जनाएका थिए । उनीमाथि एकलौटी आर्थिक नीतिका कारण देशमा मूल्यवृद्धि बढिरहेको आरोप थियो । गत फेब्रुअरीमा गएको भूकम्पमा टर्कीमा ५० हजारभन्दा बढी व्यक्तिको ज्यान गएको थियो । त्यस क्रममा नागरिकको उद्धार, राहत र व्यवस्थापनमा इर्दोगान सरकारले ढिलाइ गरेको आरोप थियो । अघिल्ला कार्यकालमा शिक्षा, स्वास्थ्य र संरचनामा उल्लेखनीय विकास गर्दै देशको अर्थतन्त्रलाई सुदृढ बनाएका इर्दोगान पछिल्लो समय भने निरंकुश बन्दै गएको विपक्षीले आरोप लगाएका छन् । त्यसैले आगामी दिनमा उनलाई समस्याग्रस्त टर्कीको अर्थतन्त्र सुधार्ने मुख्य चुनौती हुनेछ । एक दशकयता इर्दोगानको शासनशैली निरंकुश र एक व्यक्तिकेन्द्रित रहेको आरोप छ । त्यही कारण अभिव्यक्ति स्वतन्त्रता, प्रेस स्वतन्त्रता र खुला सम्मेलनमा प्रतिबन्ध टर्कीमा देखिएको छ । यद्यपि, उनले अधिकार र स्वतन्त्रता फेरि बहाल गर्ने कुनै प्रतिबद्धताबिनै चुनाव जितेका छन् । धार्मिक क्षेत्रमा पनि राजनीतिक रङ मिसाइरहेका इर्दोगानले त्यहीअनुसार चुनावी अभियान सञ्चालन गरेका थिए । त्यसैले टर्की अझै धार्मिक कट्टरपन्थी पथमा लम्किने आशंका विश्लेषकहरूको छ ।टर्कीलाई मध्यपूर्व एसिया र युरोपको पुल मानिन्छ । पछिल्लो समय रुसयुक्रेन युद्धमा टर्कीको झुकाव रुसतर्फ बढिरहेको छ । त्यसैले पश्चिमा देश र टर्कीबीचको तनाव बढिरहेको छ । त्यसो त मध्य पूर्वका देशसँग पनि टर्कीको सुमधुर सम्बन्ध छैन । तीन दशकयता धेरै देशसँग टर्कीको सम्बन्ध बिग्रने र सुमधुर हुने क्रम चलिरहेको छ । चुनावी अभियानमा पनि इर्दोगानले सामान्य रूपमा पश्चिमा देश र विशेष रूपमा अमेरिकाको आलोचना गरेका थिए । टर्कीलाई प्रभावित गर्ने क्षेत्रमा अमेरिकाको गतिविधि देखिएको उनको आरोप थियो । एक वर्षयता उनले सिरियासँग सम्बन्धित कुर्दिस पीकेके संगठनलाई अमेरिकाको सहयोग र ग्रीसको आइल्यान्डमा अमेरिकी सशस्त्र सवारीसाधन परिचालनको आलोचना गर्दै आएका छन् । बरु उनले रुसलाई प्रतिबन्ध लगाउने विषयमा नेटोसँगको सहकार्यलाई अस्वीकार गरे । रुससँग विशेष सम्बन्ध बढाए ।अन्तर्राष्ट्रियस्तरमा टर्की नेटोको सदस्य हो, तर उसले हालसम्म युरोपमा प्रवेश पाइसकेको छैन । टर्कीको युरोपेली संघमा सहभागी चाहे पनि पूरा हुन सकेको छैन । त्यही कारण नर्वे नेटोमा सहभागी हुने क्रममा टर्कीले विरोध गरेको थियो । तर अन्तिमा उसले स्वीकृति दिएको थियो । अमेरिकाको दबाब बाबजुद स्वीडेनलाई नेटो प्रवेशमा अझै पनि टर्कीले रोक्दै आएको छ । गत बिहीबार मात्रै नेटोले स्वीडेनलाई सदस्यता दिन टर्कीले रोक्न नहुने प्रतिक्रिया दिएको छ । टर्कीको राजनीति होस् वा वैदेशिक नीति अन्ततः अर्थतन्त्रको अवस्थामा नै निर्भर हुने विश्लेषकहरूको भनाइ छ । यदि चुनावको परिणामपछि पनि दक्ष र शिक्षित नागरिक पलायन हुन्छन् भने टर्कीलाई बढ्दो आर्थिक संकट सामना गर्न झनै कठिन हुनेछ । यसले इर्दोगान आफ्ना नीतिहरूमा पुनर्विचार गर्न बाध्य हुने अनुमान गरिएको छ । उनी आफ्नो विदेश नीतिमा पनि फेरबदल गर्नुपर्ने अवस्थामा पुग्नेछन् । हाल टर्की वित्तीय सहायताका लागि साउदी अरब र रुसतर्फ ढल्किएको छ । यदि अपेक्षाअनुसार संकट नटरेमा उसलाई अन्तर्राष्ट्रिय मुद्रा कोष (आईएमएफ) र अन्य अन्तर्राष्ट्रिय संगठनको सहयोग आवश्यक पर्नेछ, जसका लागि अमेरिकासँगको सम्बन्ध बलियो बनाउनुपर्ने बाध्यता हुनेछ । इर्दोगानले राजनीति, अर्थनीति र वैदेशिक नीतिमा फेरबदलको कुनै पनि वाचाबिनै चुनाव जितेका छन् । यदि टर्की अहिले जुन आर्थिक संकटको सामना गरिरहेका छन्, यदि त्यसमा कुनै कमी नआएमा उनी आफ्ना नीति फेरबदल गर्न बाध्य हुनेछन् ।"
अब जलमार्गमा पनि पहुँच,"सन्धिमा जलमार्गको पहुँच समोवश हुनु उपलब्धि भए पनि पूर्वाधार नहुँदा तत्काल कार्यान्वयनमा समस्या हुने जानकारहरूको टिप्पणी छ । अहिलेसम्मको सन्धिले सडक र रेलमार्गको पहुँच पाएको थियो, अहिले सन्धि नवीकरणमा जलमार्ग पनि समावेश छ, पूर्वउद्योग सचिव चन्द्र घिमिरेले भने, अब तीनैखाले ट्रान्सपोर्टको अनुमति पायौं ।पारवहन सन्धि नवीकरणले जलमार्ग मात्रै नभई विशाखापट्टनमबाट विराटनगरसम्म बल्क कार्गो ल्याउन सहज हुने जनाइएको छ । सीमा क्षेत्र, विशाखापट्टनममा केही समस्या थियो, बल्क कार्गो ल्याउन सकिने अवस्था थिएन, पूर्ववाणिज्य सहसचिव रवि सैंजुले भने, अब बाटो खुलेको छ । भारतका तीन वटा टर्मिनल बनारस, कालुघाट र शाहेबगन्ज प्रयोग गरेर सामान ल्याउन सकिन्छ । यी टर्मिनलबाट नेपालको भन्डा राखेर जहाज चलाउन सकिने सैंजुले बताए । शाहेबगन्ज टर्मिनल हुँदै कोशीसम्म २ सय टनसम्मका पानीजहाज चलाउन सकिन्छ । सरकारले लगानी गरे कोलकातासम्म जान सकिन्छ, सैंजुले भने, व्यापारको ढोका खुलेको छ, अब त्यहीअनुसारको जहाज र समय मिलाउनुपर्छ । कार्यान्वयनको पाटोमा हामी आफैं तयार हुनुपर्छ । यीबाहेक प्रधानमन्त्री दाहालको भारत भ्रमणमा उद्योग वाणिज्य तथा आपूर्ति मन्त्रालयतर्फ आधा दर्जन एजेन्डामा सम्झौताएमओयू भएको छ । दोधारा चाँदनी एकीकृत जाँचचौकी र सुक्खा बन्दरगाहको एमओयूको भएको छ । दोधारा चाँदनी एकीकृत जाँचचौकी र सुक्खा बन्दरगाह सुदूरपश्चिमलाई ट्रान्सफर्म गर्ने माध्यम रहेको नेपाल इन्टरमोडल यातायात विकास समितिका कार्यकारी निर्देशक आशिष गजुरेल बताउँछन् । यहाँबाट दिल्ली ३ सय किमि दूरीमा पर्छ, गुजरात पनि नजिकै छ । व्यापार गर्नकै लागि भैरहवा, चितवन पुग्नुपर्ने अवस्था छ, गजुरेलले भने, बन्दरगाह निर्माणले सुदूरपश्चिमबाटै निर्यात गर्न सकिन्छ, व्यापारमा लाग्ने लागत कम हुन्छ । कञ्चनपुरको चाँदनी नगरपालिकामा एकीकृत जाँचचौकी र सुक्खा बन्दरगाह निर्माण हुनेछ । यसका लागि ईआईए र जग्गा प्राप्तिको काम भइसकेको छ । एमओयू सम्झौतापछि ३ वर्षमा निर्माण सम्पन्न हुने समितिले जनाएको छ । हाम्रोतर्फबाट सम्पूर्ण तयारी भइसकेको छ । भारतले पनि डीपीआर गरेको छ, उनले भने, एमओयू भएपछि निर्माणको बाटो खुलेको छ । नेपालगन्जमा एकीकृत चौकी उद्घाटन भएको छ । ०७७ असोज २६ मा भारत सरकारको आर्थिक तथा प्राविधिक सहयोगमा उक्त चौकी शिलान्यास भएको थियो । बिहीबार उद्घाटनपछि एक ट्रक जडीबुटी निर्यात भएको छ, भारतबाट पनि तीन ट्रक सामान आयात भएको छ, गजुरेलले भने । भैरहवामा बनाउन लागिएको एकीकृत जाँच चौकीको शिलान्यास पनि भएको छ । उक्त एकीकृत जाँचचौकी १६ महिनामा निर्माण सकिने कार्यक्रम रहेको जनाइएको छ । यसैबीच १७ अर्ब रुपैयाँ लागतमा दुई पेट्रोलियम पाइपलाइन र एउटा ग्रीन फिल्ड टर्मिनल बनाउने विषयमा नेपाल र भारतबीच सम्झौता भएको छ । प्रधानमन्त्री दाहालको भारत भ्रमणका क्रममा भारतको लगानीमा पाइपलाइन र टर्मिनल बनाउने समझदारी भएको हो । प्रधानमन्त्री दाहाल र भारतीय समकक्षी मोदीको उपस्थितिमा उद्योग वाणिज्य तथा आपूर्तिमन्त्री रमेश रिजाल र भारतीय पेट्रोलियममन्त्री हरदीप सिंह पुरीले समझदारीपत्र आदानप्रदान गरे । समझदारीपत्रमा भारतको सिलिगुडीदेखि नेपालको झापासम्म पेट्रोलियम पाइपलाइन र ग्रीन फिल्ड टर्मिनल निर्माण गर्ने उल्लेख रहेको नेपाल आयल निगमका कार्यकारी निर्देशक उमेशप्रसाद थानीले जनाए । मोतीहारीदेखि अमलेखगन्जसम्मको पेट्रोलियम पाइपलाइनलाई चितवनको लोथरसम्म विस्तार गर्ने समझदारी पनि भएको उनले बताए । यी तीन परियोजनाको लागत करिब १७ अर्ब रुपैयाँ पर्छ, उनले भने, तीन वटै परियोजना भारतले बनाइदिने हो । अबको ६ महिनाभित्र सबै गृहकार्य गर्ने र निर्माणको काम थालेको ५४ महिनामा तीन वटै परियोजना सम्पन्न गर्ने सझदारीपत्रमा उल्लेख छ । करिब ५ वर्षमा परियोजना सक्ने गरी समझदारी भएको छ, थानीले भने । सन् २०२० डिसेम्बरमा भारतीय आयल कर्पोरेसन र नेपाल आयल निगमको संयुक्त टोलीले दुई वटा पाइपलाइन र एउटा टर्मिनल बनाउन १७ अर्ब लाग्ने निष्कर्ष निकालेको थियो । अध्ययनले अमलेखगन्ज चितवन पाइपलाइन बनाउन २ अर्ब ७४ करोड भारु र टर्मिनल बनाउन ६ अर्ब १८ करोड भारु लाग्ने बताएको थियो ।"
नेपालभारतबीच मोबाइल बैंकिङ र वालेटमार्फत भुक्तानी खुला,"यद्यपि प्रधानमन्त्रीको भ्रमणअघि यो कारोबारको अधिकार एनसीएचएलको साटो अरू निजी कम्पनीलाई दिन अर्थ मन्त्रालय र राष्ट्र बैंकमा ठूलै दबाब आएको थियो । अन्ततः नेपाल सरकारले राष्ट्र बैंककै प्रस्तावअनुसार अन्तरदेशीय डिजिटल भुक्तानी कारोबारको सम्झौता गरेको हो । धेरै नागरिक आवतजावत गर्ने भएकाले नेपाल र भारतबीच अन्तरदेशीय डिजिटल भुक्तानी सम्झौता आवश्यक रहेको राष्ट्र बैंकका अधिकारीहरूले बताउँदै आएका थिए । हाल नेपालमा भारु एक सयभन्दा ठूला दरका नोट चलनचल्तीमा छैनन् । यसकारण धेरै भारतीय नागरिक नेपालमा आउँदा र घुमफिर, उपचार र अध्ययनका लागि भारत पुग्ने नेपालीलाई भुक्तानीमा कठिनाइ हुँदै आएको थियो । हाल मास्टर र भिसामार्फत जारी भएका कार्डबाट कारोबार भए पनि वालेट तथा क्यूआरबाट नेपाल र भारतबीच भुक्तानी हुँदैन ।सम्झौताले नेपाल र भारतबीच अन्तरदेशीय डिजिटल भुक्तानी कारोबारका लागि बाटो खोलिदिएकाले अब कारोबारका लागि सिस्टम इन्ट्रिगेसन, भुक्तानी औजार, कारोबार सीमा, कारोबार शुल्क, आवश्यक नीतिलगायत व्यवस्था गरिने राष्ट्र बैंक भुक्तानी कारोबार विभाग प्रमुख गुरुप्रसाद पौडेलले बताए । हाल नेपालमा एक सयभन्दा ठूला दरका भारु नोट नचल्ने अवस्थामा यस सम्झौताले अन्तरदेशीय भुक्तानी कारोबारलाई निकै सजिलो र पारदर्शी बनाउने उनको दाबी छ । अब अन्तरदेशीय कारोबारका लागि आवश्यक नीतिगत व्यवस्था, कारोबार औजार कुन कुन हुने, कारोबार सीमा कति हुने, कुन कुन प्रयोजनमा खर्च गर्न पाइने, नियामकीय प्रबन्ध कस्तो हुनेलगायत विषयमा काम गरिने पौडेलले जनाए । कसरी हुन्छ कारोबार ? यो सम्झौतालगत्तै नेपाल र भारतबीच अन्तरदेशीय डिजिटल भुक्तानी कारोबार सुरु भइहाल्ने भने होइन । यसअघि नेपाल र भारतबीच डिजिटल भुक्तानी कारोबारका लागि कुनै सम्झौता भएको थिएन । यस सम्झौताले त्यो बन्द ढोका खोलिदिएको मात्र हो । अहिले भएको सम्झौता भारतमा नेपाली डिजिटल कार्ड जारी गर्न र भारतीय कार्ड नेपालमा जारी हुन होइन । सम्झौताले भारतमा जारी भएका डिजिटल भुक्तानीका औजार लिएर आउने भारतीय नागरिकले नेपालमा भुक्तानी (अक्वायर) गर्न सक्ने र नेपालमा जारी भएका त्यस्ता भुक्तानी औजारमार्फत नेपालीले भारतमा भुक्तानी गर्न सक्ने व्यवस्थाको मात्र बाटो खोलिदिएको हो । अन्तरदेशीय भुक्तानी कारोबारका लागि अब पहिलो चरणमा एनसीएचएल र एनपीसीआईमा यूपीआई इन्ट्रिग्रेसन हुनेछ । यसरी दुवै देशका पेमेन्ट स्वीच आपसमा इन्टिग्रेट भएपछि त्यो प्रणालीमा आबद्ध बैंक तथा वित्तीय संस्थाले जारी गरेका भुक्तानी औजार (डिजिटल कार्ड, क्यूआर कोड, वालेट, मोबाइल बैंकिङ आदि) मार्फत कारोबार हुन सक्नेछ । नेपालका लागि नेपाल क्लियरिङ हाउससँग आबद्ध बैंक तथा वित्तीय संस्थाका औजारमार्फत नेपालीले भारतमा सजिलै भुक्तानी गर्न सक्छन् । यूपीआईसँग भारतका सबै बैंक तथा वित्तीय संस्था आबद्ध भएकाले तिनले जारी गरेका औजारमार्फत भारतीय नागरिकले नेपालमा भुक्तानी गर्न सक्छन् । सम्झौतापछि नेपालीले भारतमा वा भारतीयले नेपालमा मनोमानी रूपमा खर्च गर्न भने पाउँदैनन् । यसमा कारोबारको सीमा, शुल्क, औजार र तिनको नियमन सुपरिवेक्षणबारे राष्ट्र बैंकले नीति बनाउनेछ ।"
नेपालभारतका व्यवसायीबीच सहकार्य घोषणा,"(काठमाडौं)नेपाल र भारतका व्यावसायिक संघसंस्थाका प्रतिनिधि सम्मिलित भारतनेपाल संयुक्त व्यापार मञ्चको पहिलो बैठकले विभिन्न क्षेत्रमा सहकार्य घोषणा गरेको छ । प्रधानमन्त्री पुष्पकमल दाहालको भारत भ्रमणमा सहभागी नेपाली उद्योगी व्यवसायी र भारतका उद्योगी व्यवसायीबीच बिहीबारको बैठकमा सहकार्यको घोषणा भएको हो । नेपालका तर्फबाट नेपाल उद्योग वाणिज्य महासंघका पूर्वअध्यक्ष भवानी राणाले यसको नेतृत्व गरेकी छन् । प्रधानमन्त्रीको भारत भ्रमणमा यस्तो सहकार्य पहिलो पटक भएको हो, राणाले भनिन् । मञ्चले कृषि उत्पादन, औषधि, अटोमोबाइल, औद्योगिक मेसिनरी, पेट्रोलियम र पेट्रोकेमिकल्स, ऊर्जा, सेवा, उत्पादन तथा यातायात र पूर्वाधार विकास क्षेत्रमा सहकार्य घोषणा गरेको छ । मञ्चमा नेपालका तर्फबाट उद्योग वाणिज्य महासंघ, नेपाल चेम्बर अफ कमर्स र नेपाल उद्योग परिसंघका पूर्वअध्यक्षसहित प्रतिनिधि सहभागी छन् ।बैठकले सातबुँदे घोषणापत्रसमेत जारी गरेको छ । दुई देशबीच अधिक व्यापार र लगानी प्रवर्द्धनको आवश्यकता औंल्याएको छ । घोषणापत्रमा नेपालमा भारतीय लगानी प्रवर्द्धन गर्न भारतका प्रमुख सहरहरूमा लगानीको रोड शो गरेर प्रोत्साहन गर्न सकिने उल्लेख छ । दुवै देशमा निजी क्षेत्रको लगानीका अवसरबारे थप सचेतना सुनिश्चित गर्न प्रयास गरिने पनि बताइएको छ । जलविद्युत् क्षेत्रमा नेपालको प्रचुर सम्भावना रहेको र यस क्षेत्रमा सहकार्यले भारतलाई आफ्नो कार्बन उत्सर्जनमा लक्ष्य छिटो हासिल गर्न मद्दत गर्न सक्ने संयुक्त बैठकको निष्कर्ष छ । यसबाट नेपाललाई निर्यातबापतको राजस्व आर्जन गर्न पनि मद्दत पुग्ने घोषणापत्रमा उल्लेख छ ।दुई मुलुकबीच सबैभन्दा आकर्षक क्षेत्रका रूपमा रहेको पर्यटनलाई व्यवसायीले पनि प्राथमिकतामा राखेका छन् । नेपालमा पर्यटनको सबैभन्दा ठूलो स्रोत भारत रहेको उल्लेख गर्दै पर्यटनको क्षेत्रमा सहकार्यलाई गहिरो र फराकिलो बनाउने सम्भावना औंल्याइएको छ । निजी साझेदारीले दिगो पर्यटनको विकासमा सहयोग गर्न सक्ने वित्त, व्यवस्थापन विशेषज्ञता, प्रविधि र अन्य स्रोत योगदान गर्न सक्छ, संयुक्त निष्कर्षमा भनिएको छ, यसबाहेक, शिक्षा र स्वास्थ्य सेवामा भारतको विशेषज्ञतालाई नेपालमा शैक्षिक संस्था, चिकित्सा सुविधा र कल्याणकारी पर्यटन प्रवर्द्धन गर्न प्रयोग गर्न सकिन्छ । विनिमय कार्यक्रम, क्षमता निर्माण पहल र संयुक्त मार्केटिङ प्रयासले यी क्षेत्रको वृद्धिमा योगदान दिन सक्छन् ।बैठकले भारत र नेपालबीचको उच्च व्यापारलाई अगाडि बढाउन मापदण्ड र नियम थप सुव्यवस्थित हुनुपर्ने निष्कर्ष निकालेको छ । फोरमले वर्षमा दुई पटक बैठकका लागि पनि सिफारिस गरेको छ ।"
सांसद बजेट खारेज गर्न रास्वपाको संकल्प प्रस्ताव,"(काठमाडौं)संसदीय क्षेत्र पूर्वाधार विकास कार्यक्रमका नाममा सांसदहरूको तजबिजीमा खर्च गरिने प्रत्येक निर्वाचन क्षेत्रका लागि छुट्याइएको ५ करोड बजेट खारेज गर्न प्रतिनिधिसभाको चौथो ठूलो दल राष्ट्रिय स्वतन्त्र पार्टीले संकल्प प्रस्ताव अगाडि सारेको छ । अर्थमन्त्री प्रकाशशरण महतले आगामी वर्षको बजेटमार्फत प्रत्येक निर्वाचन क्षेत्रका लागि ५ करोड रुपैयाँका दरले ८ अर्ब २५ करोड रकम विनियोजन गरेका छन् । त्यसलाई रोक्न रास्वपाका सांसद डोलप्रसाद अर्यालको नेतृत्वमा संकल्प प्रस्ताव प्रतिनिधिसभामा दर्ता गरिएको हो । जस्तो नाम दिए पनि सांसदहरूको तजबिजीमा खर्च गर्न ल्याइएको योजना खारेज गर्न पार्टीले पहल गर्ने अर्यालले बताए । संसदीय क्षेत्र पूर्वाधार विकास कार्यक्रम वा जेजे नाम दिए पनि सांसद विकास कोष हो । हामी त्यसलाई खारेजीका लागि एकढिक्का भएर अघि बढ्छौं, उनले भने । सांसदले चलाउने गरी रकम विनियोजन गर्दा राष्ट्रको ढुकुटी दोहन हुने रास्वपाको संकल्प प्रस्तावमा उल्लेख छ । देशको अर्थतन्त्र चुनौतीपूर्ण अवस्थामा गुज्रिरहेको समयमा सरकारले संसदीय क्षेत्र पूर्वाधार विकास कार्यक्रमलाई ०८०८१ मा समावेश गरी देशलाई आर्थिक बोझ थप्नुका साथै विकेन्द्रीकरणको औचित्यमै प्रश्न उठाउने भएकाले उल्लिखित कार्यक्रमका लागि बजेट विनियोजन गरिनु राज्यको अनुचित दोहन हुनेछ, रास्वपाको संकल्प प्रस्तावमा उल्लेख छ । यस विषयमा अर्थ मन्त्रालयलाई संसद्ले निर्देशन दिनुपर्ने रास्वपाको माग छ । सरकारले तत्काल सर्वाधिक आलोचित संसदीय क्षेत्र पूर्वाधार विकास कार्यक्रमका लागि अर्थ मन्त्रालयबाट तत्काल बजेट विनियोजनको कार्य रोकी उक्त बजेट अन्य विकास निर्माणका कार्यका लागि परिचालन गरियोस् भन्ने निर्देशन हुनुपर्ने संकल्प प्रस्तावमा भनिएको छ । सांसद विकास कोष को रकमले व्यक्तिलाई फाइदा पुर्याउने भएकाले खारेज गरिनुपर्ने रास्वपाले कारण दिएको छ । व्यक्तिकेन्द्रित बजेट विनियोजनले विकासभन्दा व्यक्तिपूजन संस्कृतिलाई प्रोत्साहन दिने भएकाले खारेज गर्नुपर्ने माग छ । यसरी विनियोजित बजेट कार्यान्वयनका क्रममा भ्रष्टाचार हुने पनि बताइएको छ । संसदीय क्षेत्र पूर्वाधार विकास कार्यक्रमलाई रकम छुट्याएर बजेटको विश्वसनीयतामाथि नै प्रश्न उठाइएको रास्वपाको भनाइ छ । रास्वपा संसदीय दलले बिहीबार सांसद विकास कोष खारेज गर्नुपर्नाका ६ वटा कारण र औचित्य उल्लेख गरेको छ । अर्थतन्त्र धराशायी भएको अवस्थामा यस्ता विवादित र स्रोतको उचित उपयोग हुन नसक्ने कार्यक्रमबाट राष्ट्रिय ढुकुटीको दोहन मात्र हुने, संकल्प प्रस्तावको कारण र औचित्यमा भनिएको छ, मुलुक विकेन्द्रीकरणको अभ्यासमा गइसकेको अवस्थामा यस्ता स्थानीय विकास केन्द्रित कार्यक्रम ल्याउनुले स्थानीय सरकारको कार्य सम्पादनमा आशंका सिर्जना गरेको देखिन्छ ।"
सभामुखलाई अनेरास्ववियुको ज्ञापन,प्रमुख प्रतिपक्षी नेकपा (एमाले) को विद्यार्थी संगठन अनेरास्ववियुले बजेटमा व्यवस्था गरिएको संसदीय क्षेत्र पूर्वाधार विकास कार्यक्रम हटाउन माग गर्दै सभामुख देवराज घिमिरेलाई ज्ञापनपत्र बुझाएको छ । अनेरास्ववियुका अध्यक्ष समिक बडालको नेतृत्वमा सभामुखलाई ज्ञापन बुझाइएको हो ।विगतमा हटाइएको सांसद विकास कोषलाई अहिलेको सरकारले ब्युँताएको भन्दै अनेरास्ववियुले आलोचना गरेको छ । मुलुकको अर्थतन्त्र कमजोर रहेको अवस्थामा यस्ता कार्यक्रम ब्युँताउनु ठीक नभएको उसको भनाइ छ । सांसद विकास कोषका लागि विनियोजित रकम कक्षा ११ र १२ को शिक्षालाई निःशुल्क गराउने कार्यमा खर्च गराउन पनि माग गरिएको छ ।देशको अर्थतन्त्र शिथिल भएको बेलामा सांसद विकास कोषको स्थापना गरी ५५ करोड रुपैयाँ वितरण गर्नुले सांसद जनउत्तरदायी नभएको कुरालाई पुष्टि गरेको अनेरास्ववियुका अध्यक्ष बडालले जनाए । कोषका लागि कानुनी व्यवस्था नभए पनि बद्नियतका साथ अगाडि बढाइएको उनको दाबी छ । ज्ञापनपत्र बुझ्दै सभामुख घिमिरेले यस विषयमा आफ्नो ध्यानाकर्षण भएको बताएका थिए ।
अर्थ संक्षेप,"इन्डियन आयलसँग मिलेर गोल्छाको लुब्रिकेन्ट प्लान्टकाठमाडौं (कास) गोल्छा ग्रुपअन्तर्गतको हंसराज हुलास चन्द एन्ड कम्पनीले नेपालमा सर्भो लुब्रिकेन्टको स्थानीय उत्पादनका लागि अत्याधुनिक ल्युब ब्लेन्डिङ प्लान्ट स्थापना गर्ने सम्झौतामा हस्ताक्षर गरेको छ । इन्डियन आयलको पूर्ण स्वामित्वमा रहेको सहायक कम्पनी इन्डियन आयल मरिसस लिमिटेडसँग कम्पनीले संयुक्त लगानी गर्ने गरी सम्झौतामा हस्ताक्षर गरेको हो । उक्त प्लान्ट सन् २०२४ को अन्त्यसम्ममा तयार हुने अपेक्षा गरिएको कम्पनीले जारी गरेको विज्ञप्तिमा उल्लेख छ । यसका लागि दुवै कम्पनीले ५०५० प्रतिशत संयुक्त लगानी गर्ने सम्झौता भएको छ । यस संयुक्त लगानीको पहिलो चरणअन्तर्गत अधिकारिक पुँजी लगानी ६० करोड बराबर हुने बताइएको छ । इन्डियन आयलसँगको हाम्रो लामो सहयात्राको शुभारम्भ भएको छ, गोल्छा ग्रुपका म्यानेजिङ डाइरेक्टर एवम् चेयरम्यान शेखर गोल्छाले भने, यो पहिलो खुड्किला हो । भविष्यमा अन्य थप उद्योग स्थापना गर्ने बृहत् योजना छ । यो सहकार्यले नेपाली उद्योगी र उद्योगको इतिहासमा एउटा महत्त्वपूर्ण कोसेढुंगा थपेको छ ।फोनपे र लंकापेबीच एमओयूकाठमाडौं (कास) नेपालको भुक्तानी नेटवर्क फोनपे र श्रीलंकाको लंकापेबीच अन्तरदेशीय भुक्तानी प्रणालीसम्बन्धी समझदारीपत्रमा हस्ताक्षर (एमओयू) भएको छ । फोनपेका प्रमुख कार्यकारी अधिकृत (सीईओ) दिवसकुमार सापकोटा र लंकापेका सीईओ चन्ना डी सिल्भाले समझदारीपत्रमा हस्ताक्षर गरे । हस्ताक्षर कार्यक्रममा काठमाडौंस्थित श्रीलंका दूतावासका चार्ज डे अफेयर्स तथा चान्सरी प्रमुख नीलुषा दिलमिनी र एफवान सफ्ट ग्रुपका समूह रणनीतिक निर्देशक डेनियल डी श्रेष्ठ र फोनपेका अध्यक्ष विश्वास ढकालको उपस्थिति थियो । यस किसिमको सम्झौताले डिजिटल भुक्तानी प्रणालीले दुई राष्ट्रबीचका प्रयोगकर्ताहरूलाई निर्बाध रूपमा भुक्तानी कारोबार गर्न सम्भव बनाउने बताइएको छ । लंकापे श्रीलंकाको राष्ट्रिय भुक्तानी नेटवर्क भएको फोनपेद्वारा जारी विज्ञप्तिमा उल्लेख छ । यो सहकार्य दुई देशबीच भ्रमण गर्नेहरूको सहजताका लागि अत्यन्त प्रभावकारी हुनेछ । श्रीलंकाका नागरिक नेपाल भ्रमण गर्दा लंकापेद्वारा अधिकृत मोबाइल एप प्रयोग गरी फोनपे नेटवर्कका विभिन्न मर्चेन्टहरूमा क्यूआर भुक्तानी गर्न सक्नेछन् । श्रीलंका जाने नेपाली नागरिकले फोनपेद्वारा अधिकृत एप प्रयोग गरी क्यूआर भुक्तानी गर्न सक्नेछन् ।ग्लोकल टिन हिरोको आवेदन खुल्योकाठमाडौं (कास) गोल्छा ग्रुपद्वारा प्रस्तुत ग्लोकल टिन हिरो नेपाल २०२३ को नवौं संस्करणका लागि आवेदन खुलेको छ । सेप्टेम्बर १ मा आयोजना हुने ग्लोकल टिन हिरो घोषणा र अवार्ड कार्यक्रम किशोरकिशोरीले समाजमा गरेका प्रभावकारी कार्यलाई कदर गर्न महत्त्वपूर्ण रहेको गोल्छा ग्रुपले बताएको छ । समाजसेवा, पत्रकारिता, रोबोटिक्स, कम्प्युटर प्रोग्रामिङ, उद्यमशीलता एवं सामाजिक चेतना, वातावरण संरक्षण, सामाजिक रूपान्तरणका कार्य दर्साएका प्रतिभावान् किशोरकिशोरीले ग्लोकलटिनहिरोडटकम नेपालमार्फत निःशुल्क आवेदन भर्न सक्ने ग्रुपले जनाएको छ । किशोरकिशोरीमा उद्यमशील सोच विकासका लागि थप ऊर्जा प्रदान गर्ने उद्देश्यले २०१५ देखि कार्यक्रम सुरु भएको हो ।"
"फितलो खुमलटार, लयमा पुलिस","ॅजितको हकदार थिएनौंमनाङका मुख्य प्रशिक्षक गुरुङले प्रदर्शनका आधारमा आफ्नो टिम जितको हकदार नरहेको स्वीकारे । तर, उनी ३ अंकमा खुसी नै रहे । उनले भने, हाम्रो खेलमा कमजोरी रह्यो । मानसिक रूपमा हाम्रा खेलाडी पछाडि रहे । हामी जितकै लागि मैदानमा उत्रेका थियौं, तर यो ३ अंक खुमलटारले हामीलाई उपहार दिएजस्तै भयो । हाम्रा लागि यो तीन अंक निकै महत्त्वपूर्ण छ । यससँगै हामी धेरै अर्थमा सुरक्षित भएका छौं ।खुमलटारका व्यवस्थापक अञ्जन राणा क्षेत्रीले आफ्नो टिमलाई भाग्यले साथ नदिएकै बताए । उनले श्रम स्वीकृतिसँगै अन्य प्राविधिक कारणले विदेशी खेलाडीलाई खेलाउन नसकेको बताए । उनले भने, हामीले विदेशी खेलाडीको वर्क परमिटका लागि एक साताअगाडि नै काम सुरु गरेका थियौं, यो प्रक्रियामा हामीलाई एन्फाले पनि सहयोग गरेन । यो एक साताको समय काम पूरा गर्नका लागि धेरै हो, हामीलाई आजसम्म पनि काम पूरा हुने आस थियो । हारले हामीलाई धेरै गाह्रो भएको छ । तर, हामी सकारात्मक नै छौं ।पुलिसलाई पछुतोदशरथ रंगशालामा भएको पहिलो खेलमा पुलिसले एनआरटीलाई १० ले हराएको थियो । त्यसमा मोसेब ग्याबहले निर्णायक गोल गरे । उनले ७६ औं मिनेटमा गोल गरेका हुन् । यसले पनि देखाउँछ पुलिसका लागि विदेशी खेलाडीको महत्त्व कति धेरै छ भनेर । यो जितपछि पुलिसको ३४ अंक भएको छ । लिगतालिकाको चौथो स्थानमा छ । एनआरटी भने २९ अंकसहित आठौं स्थानमा रह्यो । लिगको दोस्रो आधा भागमा सुधारिएको प्रदर्शन पुलिसकै छ । आफैंमा उत्कृष्ट पनि छ । पुलिसले सुरुआती १३ खेलमा १२ अंकमात्र बटुलेको थियो । तर, त्यसपछिका १० खेलमा २२ अंक बुटलेको छ । पुलिसले आठौं चरणबाट विदेशी खेलाडीलाई खेलाउन थालेको थियो । त्यसयता लगातार राम्रो गरिरहेको छ । त्यसअगाडि पुलिसको सात चरणसम्म जम्मा ४ अंकमात्रै थियो । पुलिस लामै समय रेलिगेसनमा रह्यो १३ चरणसम्म । पुलिसले एकपल्ट के लयमा समातेको थियो, टोलीलाई रोक्न प्रतिद्वन्द्वी टिमहरूलाई नै गाह्रो भइरहेको छ । यस्तोमा प्रश्न बन्छ, के पुलिसले सुरुदेखि नै विदेशी खेलाडीलाई अनुबन्ध गरेर खेलाएको भए लिग उपाधिकै लागि चुनौती पेस गर्न सक्थ्यो त ? यसको उत्तरमा पुलिसका मुख्य प्रशिक्षक चेतन घिमिरेले निकै कूटनीतिक जवाफ दिए । उनको भनाइ थियो, सायद हुनसक्छ । तर फुटबल टिम खेल हो, खेलाडीको होइन । हामीले विदेशी खेलाडीलाई अनुबन्ध गर्नु अगाडि पनि टिमले उत्तिकै मिहिनेत गरेर खेलेको थियो । अहिलेको प्रदर्शन पनि टिमकै कारणले सम्भव भएको हो ।"
नेपालको अग्रता,"(काठमाडौं)कप्तान रुबिना क्षेत्री लगातार दोस्रो खेलमा प्लेयर अफ द म्याच बनेपछि नेपालले मलेसियाविरुद्ध ५ ट्वान्टी२० अन्तर्राष्ट्रिय क्रिकेट शृंखलामा २१ को अग्रता बनाएको छ । नेपालले बिहीबार तेस्रो खेलमा मलेसियाको महिला राष्ट्रिय टोलीलाई २७ रनले हरायो । मलेसियाले टस जितेपछि ब्याटिङ गरेको नेपालले क्वालालम्पुरस्थित वाइएसडीयूकेएम ओभलमा ५ विकेट गुमाई १ सय १० रन बनायो । ओपनर कविता कुँवर २ रनमा आउट भए पनि सीता रानामगर, ज्योति पाण्डे, इन्दु बर्मा र रुबिनाको प्रयासमा नेपालले राम्रो स्कोर बनायो । कुनै बाउन्ड्री प्रहार नगरे पनि सीताले ३५ बलमा २१ र इन्दुले ३० बलमा २० रन बनाए । ज्योतिले २४ बल खेल्दै ३ चौकासहित २३ र रुबिनाले १५ बल खेल्दै ३ चौका र १ छक्कासहित २७ रन बनाएका थिए । रुबिना १९ औं ओभरमा रनआउट भइन् । कविता जोशी ६ बल खेलेर १ र विन्दु रावलले ३ बल खेलेर ३ रनमा अविजित रहे । मलेसियाबाट निक एटिइलाले २, एइस्या इलिसा र विन्फ्रेइड दुराइसिंगमले ११ विकेट लिए । माहिराह स्माइलले अविजित ४४ रन बनाए पनि मलेसियाले २० ओभरमा ४ विकेट गुमाई ८३ रनमात्र बनाउन सक्यो । स्माइलले ५४ बल खेल्दै ६ चौका प्रहार गरिन् । ओपनर दुराइसिंगमले २० रन बनाइन् । नेपालबाट कविता कुँवरले ४ ओभरमा १०, सीताले २ ओभरमा १३ र इन्दुले ३ ओभरमा ७ रन खर्चेर ११ विकेट लिएका थिए । नेपालले ईश्वरी विष्टलाई ट्वान्टी२० अन्तर्राष्ट्रियमा डेब्यु गराएको थियो । ब्याटिङमा मौका नपाएकी उनले बलिङमा ४ ओभरमा १६ रन खर्चिइन् । पहिलो खेलमा ५ विकेटले स्तब्ध भएको नेपालले मंगलबार दोस्रो खेलमा मलेसियालाई ७ विकेटले हराएको थियो । चौथो खेल शनिबार हुनेछ ।"
हिमालयन बैंक गल्फ आजदेखि,"काठमाडौं (कास) रोयल नेपाल गल्फ क्लब (आरएनजीसी) मा शुक्रबार र शनिबार हिमालयन बैंक गल्फ प्रतियोगिता हुने भएको छ । १ सय २० भन्दा बढी गल्फरले प्रतिस्पर्धा गर्नेछन् । महिला, पुरुष, ग्रस, सिनियर, सुपर सिनियर, गेष्ट, हिमालयन बैंक कस्टमर्स जुनियर, गर्ल्ससहितका ९ विधाका विजेतालाई पुरस्कृत गरिने हिमालयन बैंकका प्रमुख व्यवस्थापक समीर आचार्यले बिहीबार पत्रकार सम्मेलनमा बताए । विभिन्न २० पुरस्कार राखिएको छ । बैंकले ३० औं वार्षित्कोत्सव मनाइरहेकाले एउटा पुरस्कार ३० औं स्थानमा रहनेले पनि पाउने छन् ।हिमालयन बैंकले गल्फलाई पहिलादेखि नै प्रवर्द्धन गर्दै आएको छ, बैंककै खर्चमा आफ्ना स्टाफलाई गल्फ पनि सिकाउने गरेका छौं, त्यसैले यस्तो प्रतियोगिता गर्नु हाम्रो दायित्व हो, आचार्यले भने, जुनियरतर्फ २०२२ खेलाडीले प्रतिस्पर्धा गर्न नाम दर्ता गराएका छन्, यो गल्फका लागि सकारात्मक पाटो हो ।गेष्ट र युवासहित ६० खेलाडीले शुक्रबार प्रतिस्पर्धा गर्नेछन् भने बाँकीले शनिबार खेल्नेछन् । धेरै खेलाडीले नाम दर्तालाई अनुरोध गरे पनि १ सय २० खेलाडीभन्दा बढी खेलाउन नसकिने आरएनजीसीका सचिव कृष्णकुमार अग्रवालले बताए । खुलातर्फ आरएनजीसीका सदस्यले खेल्नेछन् । प्रतियोगिता स्टेबल फोर्ड ३४ संरचनामा खेलिने छ । हिमालयन बैंकका प्रमुख व्यवस्थापक जयेन्द्रविक्रम शाहले प्रतियोगिता बैंकको नियमित इभेन्ट भएको बताए । आरएनजीसीका क्याप्टेन मिथुन राईले प्रतियोगिताका लागि आफ्ना खेलाडी तयार रहेको जनाए ।"
मेसी अब साउदी अरेबियामा,"रियाद (एएफपी) अर्जेन्टिनी सुपरस्टार लियोनल मेसीले अर्को सिजनको फुटबल साउदी अरेबियामा खेल्ने भएका छन् । मेसीले साउदी क्लबसँग महँगो अनुबन्ध गर्ने भएका छन् । यसबारे विस्तृतमा जानकारी आउन भने बाँकी छ । पछिल्लो समय साउदी अरेबियाले तेल बेचेर कमाएको अपार धन खेलकुदमा लगानी गरिरहेको छ । यससँगै मेसी र उनका सबैभन्दा ठूला प्रतिस्पर्धी खेलाडी क्रिस्टियानो रोनाल्डोले साउदी लिगमा खेल्ने भएका हुन् । यसबीच पेरिस सेन्ट जर्मेन (पीएसजी) ले मेसीसँग आफ्नो अनुबन्ध जुन ३० सम्म कायम रहेको बताएको छ । तर, क्लब प्रशिक्षक क्रिस्टोफ गाल्टियरले भने मेसीले अब अन्तिम पटक शनिबार क्लेमोन्टविरुद्ध फ्रान्सेली लिग वानमा खेल्ने पुष्टि गरेका छन् । सन् २०२१ मा ३५ वर्षीय मेसी बार्सिलोना छाडेर पीएसजी आएका थिए । त्यसयता उनले दुईपल्ट फ्रान्सेली लिग वानको उपाधि जिते । पीएसजीका लागि यस सिजनले मेसीले २० गोल गर्नुका साथै २० एसिस्ट गरेका छन् ।गाल्टियरले भनेका छन्, विश्वकै सबैभन्दा उत्कृष्ट खेलाडीलाई प्रशिक्षण दिन पाएकोमा म गर्व महसुस गर्दछु । सन् २०२२ मा मात्र मेसीको नेतृत्वमा अर्जेन्टिनाले विश्वकप जितेको थियो । यसबीच रियल म्याड्रिडका अर्का सुपरस्टार खेलाडी करिम बेन्जेमाले पनि स्पेनी क्लब यसै सिजनको अन्त्यसँग छाड्ने निश्चित भएको छ । उनले पछिल्लो १४ सिजन रियलमा बिताएका थिए । सन् २००९ मा उनी लियोनबाट रियल आएका थिए । उनको पनि अबको गन्तव्य साउदी अरेबिया नै रहेको बताइएको छ ।"
एपीएफ र आर्मी समूह विजेता,"(हेटौडा)एपीएफ र त्रिभुवन आर्मी क्लब आआफ्नो समूह विजेता बन्दै खुला राष्ट्रिय भलिबल प्रतियोगिताको सेमिफाइनल पुगेका छन् । बिहीबार हेटौडा४, हुप्रचौरस्थित भलिबल कोर्टमा समूह चरणको अन्तिम खेल जित्दै विभागीय टोली अन्तिम चारमा पुगेको हो । एपीएफले विभागीय प्रतिद्वन्द्वी नेपाल पुलिस क्लबलाई ३१ को सेटमा हरायो । आर्मीले गण्डकी प्रदेशको भलिबल टिममाथि समान ३१ को सेटमा जित पाएको थियो । हार बेहोरे पनि पुलिस र गण्डकी दुवै समूह उपविजेता बन्दै सेमिफाइनल पुगे । शुक्रबार हुने सेमिफाइनलमा एपीएफले गण्डकी तथा आर्मीले पुलिसको सामना गर्नेछन् । बिहीबार पहिलो र दोस्रो सेट प्रतिस्पर्धात्मक बने पनि तेस्रो र चौथो सेटमा पुलिस कमजोर देखियो । पहिलो सेटमा २७२५ ले आफ्नो पक्षमा पारेको एपीएफले दोस्रो सेट २६२८ ले गुमायो । तेस्रो र चौथो सेट क्रमशः २५२१, २५२० ले आफ्नो पक्षमा पार्दै एपीएफ समूह विजेता बन्न सफल भयो । एपीएफका महेन्द्र श्रेष्ठ म्यान अफ द म्याच घोषित झए ।अर्को खेलमा आर्मीले गण्डकीलाई २८२६, २५२०, २३२५, २५२३ को नतिजामा पन्छाएको हो । पहिलो र दोस्रो सेट आफ्नो पक्षमा पारेको आर्मीले तेस्रो सेट गुमायो । तेस्रो सेटबाट खेलमा फर्कने प्रयास गरेको गण्डकीले अन्ततः चौथो सेट गुमाउँदै हार सामना गर्यो । आर्मीका दुर्गा महतो म्यान अफ द म्याच घोषित भए । शनिबार फाइनल हुने प्रतियोगिता विजेताले २ लाख र उपविजेताले १ लाख रुपैयाँ पुरस्कार जित्ने छन् ।"
११ औं एनएसए कप पौडी हुने,"काठमाडौं (कास) सातदोबाटोस्थित अन्तर्राष्ट्रिय पौडी पोखरीमा ११ औं एनएसए कप पौडी प्रतियोगिता भएको छ । नेपाल पौडी संघले आयोजना गर्ने प्रतियोगिता जेठ २१ र २२ हुनेछ । यो प्रतियोगिता दुई कारणले विशेष रहने संघले जनाएको छ । चीनको होङझाउमा हुने १९ औं एसियाली खेलकुदका दुई पुरुष र दुई महिला र ११ वैकल्पिक खेलाडी छानिने छ । पेरिस ओलम्पिकका लागि छनोटको रूपमा जापानको फुकुओवामा वर्ल्ड एक्वाटिक च्याम्पियनसिप हुँदै छ । त्यसका लागि पनि दुई महिला र र दुई पुरुष तथा ११ वैकल्पिक खेलाडीको छनोट एनएसए कपबाट छनोट गरिने संघका अध्यक्ष अशोक वज्राचार्यले जानकारी गराए । प्रतियोगितामा १ सय ७० पुरुष र ९० महिला खेलाडीले खुलातर्फ २८ र उमेर समूहतर्फ ३६ स्वर्णका लागि प्रतिस्पर्धा गर्नेछन् । ओलम्पियन गौरिका सिंह, एलेक्स शाह, डुवाना लामाजस्ता पदककारी खेलाडी पनि प्रतिस्पर्धी हुनेछन् । खुलातर्फ उत्कृष्ट एक महिला र पुरुष खेलाडीलाई जनही १० हजार तथा सबै उमेर समूहका सबै विजेतालाई जनही ३ हजार रुपैयाँबाट पुरस्कृत गर्ने संघका महासचिव जगतमान श्रेष्ठले बताए ।उपत्यकासहित विराटनगर, वीरगन्ज, नेपालगन्ज, पोखरालगायतका स्थानका खेलाडीले पनि भाग लिनेछन् । उमेर समूहमा प्राप्त नतिजाको आधारमा उत्कृष्ट तीन विद्यालयलाई पुरस्कृत गरिनेछ ।"
पोखरामा ओलम्पियन पुनर्मिलन,"(पोखरा)नेपाली ओलम्पियनको छाता संगठन नेपाल ओलम्पियन संघको आह्वानमा नेपाली ओलम्पियन खेलाडी पोखरामा भेला भएका छन् । दोस्रो ओलम्पियन पुनर्मिलन तथा ओलम्पियन सम्मान कार्यक्रम ५० जनाभन्दा बढी ओलम्पियन पोखरा आएका छन् ।संघले बिहीबार पोखरामा आयोजना गरेको पत्रकार सम्मेलनमा अध्यक्ष दीपक विष्टले पोखरामा पहिलोपल्ट ओलम्पियन एकै ठाउँमा जम्मा हुने अवसर मिलेको बताए । उनका अनुसार शनिबार बिहान प्रभातफेरी तथा साँझ गण्डकी प्रदेशका मुख्यमन्त्री सुरेन्द्रराज पाण्डेको मुख्य आतिथ्यतामा पुनर्मिलन तथा सम्मान कार्यक्रम हुनेछ । आइतबार वार्षिक साधारणसभा हुनेछ । आइतबार नै गण्डकी प्रदेशका खेलाडी, खेलकर्मी र खेलप्रेमीसँग ओलम्पियनको अन्तरक्रिया कार्यक्रम हुनेछ । कार्यक्रमको पोखरा महानगरपालिका खेलकद विकास समिति तथा राष्ट्रिय तथा अन्तर्राष्ट्रिय खेलाडी संघ कास्कीले समन्वय गरेका छन् । उपत्यकाबाहिर पनि कार्यक्रम गर्ने उद्देश्यसाथ यसपालि पोखरामा गरिएको हो ।सन् १८६४ देखि २०२० सम्म भएको ओलिम्पिकमा देशको प्रतिनिधित्व गर्ने ओलम्पियनलाई एकैथलोमा भेला गराउने उद्देश्यसाथ पुनर्मिलन कार्यक्रम गर्न लागिएको विष्टले बताए । नेपालले पहिलोपल्ट सन् १९६४ मा टोकियो ओलम्पिकमा सहभागिता जनाएको इतिहास छ । सन् १९६३ मा नेपालले अन्तर्राष्ट्रिय ओलम्पिक काउन्सिल (आईओसी) को सदस्यता प्राप्त गरेको थियो । झन्डै ६ दशकमा नेपालका ९० खेलाडीले ग्रीष्मकालीन (८८ जना) र शीतकालीन (२ जना) ओलम्पिकमा सहभागिता जनाएको तथ्यांक छ । त्यसमध्ये १० जनाको निधन भइसकेको छ ।"
छोटकरी,"स्वयम्भू युथ विजयीपाल्पा (कास) कर्णेल उजीरसिंह पाल्पा गोल्डकप फुटबल प्रतियोगितामा बिहीबार स्वयम्भू युथ क्लब काठमाडौंले विष्णुपादुका युथ क्लब पोखरालाई २१ गोलले पराजित गरेको छ । तानसेन टुँडिखेलमा जारी खेलमा स्वयम्भूका उत्तम शाहीले दुवै गोल गरेर टिमलाई विजयी बनाए । खेलको २८ औं मिनेटमा पहिलो र ४१ औं मिनेटमा दोस्रो गोल गरेका थिए । २० ले पछि परेको विष्णुपादुकाले दोस्रो हाफमा आक्रामक खेल खेल्यो । टोलीका लागि ६१ औं मिनेटमा दृश्य गुरुङले एक गोल गरे । स्वयम्भूका उत्तम म्यान अफ द म्याच भए । शुक्रबार पाल्पा११ र फोर ब्रदर्स फुटबल क्लब पश्चिम नवलपरासीबीच क्वाटरफाइनल हुने आयोजक पाल्पा जिल्ला फुटबल संघले जनाएको छ । स्वयम्भूले जेठ २२ मा दी फेमस महिन्द्र दल गण पाल्पासँग खेल्ने रेफ्री संयोजक विमल जीसीले बताए ।गोर्खाली र कर्णाली रग्बीबीच सम्झौताकाठमाडौं (कास) १० औं राष्ट्रिय खेलकुद प्रतियोगितामा भाग लिएर प्रदेशलाई उत्कृष्ट बनाउने लक्ष्यसाथ कर्णाली प्रदेश रग्बी संघले गोर्खाली रग्बी क्लबसँग सम्झौता गरेको छ । गोर्खाली रग्बी क्लबले कर्णालीलाई प्रदेशको ग्रासरुटदेखि राष्ट्रिय तथा अन्तराष्ट्रिय प्रतियोगितामा भाग लिन सक्षम बनाउन प्राविधिक सहयोग, खेलाडी उत्पादन, खेलाडी प्रमोसन साथै कर्णाली प्रदेशमा रग्वी प्रवर्द्धनका लागि आवश्यक प्राविधिक सहयोग गर्ने सम्झौतामा उल्लेख गरिएको छ । गोर्खालीले आयोजना गर्ने प्रतियोगितामा कर्णाली प्रदेशले प्राविधिक, आर्थिक, भौतिक सहयोग गर्ने जनाइएको छ । रग्बी संघ कोशी प्रदेशको आयोजनामा यही जेठ २६ र २७ मा हुने यू२० राष्ट्रिय रग्बी प्रतियोगिताका लागि जुनियर खेलाडीले कर्णाली प्रदेशबाट प्रतिनिधित्व गराइने भएको छ । त्यसका लागि कर्णाली रग्बीका अध्यक्ष सुरेन्द्र कुँवर र गोर्खाली रग्बीका अध्यक्ष रोहित कार्कीले सम्झौतापत्रमा हस्ताक्षर गरेका छन् ।"

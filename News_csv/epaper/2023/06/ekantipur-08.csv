शीर्षक,विवरण
४६ सय ३९ मेगावाटका सात ठूला आयोजना भारतीय कम्पनीको पकडमा,"तर देउवा नेतृत्वको मन्त्रिपरिषद्ले ०७९ मा उक्त आयोजना बिनाप्रतिस्पर्धा भारतीय कम्पनी एनएचपीसीलाई दियो । विसं ५० को दशकको सुरुमै विश्व बैंकको समेत लगानीमा बनाउने भनिएको अरुण तेस्रो आयोजना नेपालका राजनीतिक दलको राजनीतिक खिचातानीको मञ्च बनेको थियो । विश्व बैंकले हात झिकेपछि लामो समयसम्म त्यसै रहेको आयोजनामा भारतीय कम्पनी एसजेभीएन भित्रिएको हो । सोही कम्पनीले निर्माणको जिम्मा पाएको तल्लो अरुणका लागि प्रधानमन्त्री दाहालको भारत भ्रमणमा परियोजना विकास सम्झौता (पीडीए) भएको हो । एसजेभीएन भारत सरकार र हिमाचल प्रदेशको ज्वाइन्ट भेन्चर कम्पनी हो ।भारतीय कम्पनीले पाएका आयोजनामध्ये अरुण तेस्रोमा काम सन्तोषजनक छ । उक्त आयोजनामा करिब ६५ प्रतिशत प्रगति रहेको लगानी बोर्डले जनाएको छ । पश्चिम सेती र सेती नदी६ मा पनि बोर्डले दिएको समय सीमाअनुसार नै काम भइरहेको लगानी बोर्डका प्रमुख कार्यकारी अधिकृत सुशील भट्टले दाबी गरे । अरुण तेस्रोजस्ता ठूला आयोजना निर्माणमा उल्लेख्य प्रगति हुँदै गएको छ, यसबाट नेपालमा आयोजना निर्माणका लागि वातावरण पनि बन्दै गएको छ, उनले भने ।भारतीय कम्पनीले जिम्मा लिएका आयोजनामध्ये ९ सय मेगावाट क्षमताको माथिल्लो कर्णालीमा भने कुनै प्रगति छैन । माथिल्लो कर्णालीका लागि ०७१ मै परियोजना विकास सम्झौता (पीडीए) भएको थियो । तर, कम्पनीले हालसम्म वित्तीय स्रोत (लगानी) नै जुटाउन सकेको छैन । यसका लागि लगानी बोर्डले पटकपटक म्याद थप्दै आएको छ ।नेपाली विद्युत्को सबैभन्दा बलियो बजार भारत रहेकाले आयोजना निर्माण जिम्मा पनि उसैलाई दिनु सकारात्मक रहेको कतिपय विज्ञको तर्क छ । तर, त्योभन्दा बढी भारत स्वयंले पनि नेपाली जलस्रोतमा एकाधिकार जन्माउने नीति लिएको छ । भारतले सन् २०१८ मा पारित गरेको सीमापार विद्युत् व्यापार निर्देशिका ऊर्जा सम्झौता नभएका मुलुकको लगानी भएका आयोजनाबाट बिजुली खरिद नगर्ने सर्त राखेको छ । यसको अर्थ नेपालमा भारत, बंगलादेश, भुटानबाहेक मुलुकका लगानीकर्ताले निर्माण गरेका आयोजनाको बिजुली भारतले लाँदैन । त्यही नीतिका कारण नेपाली जलविद्युत्मा भारतबाहेकका अन्य देशको लगानी खुम्चिने भएको छ । नेपालको बिजुली भारत र चीनबाहेक मुलुकमा निर्यात सम्भव छैन, बिजुली चीन निर्यात सहज छैन यद्यपि चीन जोड्ने प्रसारणलाइन हालसम्म अध्ययनकै चरणमा छ । त्यस्तै बंगलादेश निर्यातका लागि भारत भूमि र अनुमति चाहिन्छ । बजार सुनिश्चित नहुँदा नेपाली जलविद्युत्का लागि भारतीय लगानी अनिवार्यजस्तै छ । चिनियाँ लगानी भएको बिजुली भारतले नकिन्ने भएपछि यसअघि जिम्मा लिएका आयोजनाबाट चिनियाँ कम्पनी बाहिरिँदै गएका छन् । कतिपय आयोजना चिनियाँबाट खोस्दै नेपाल सरकारले नै भारतीय कम्पनीलाई दिएको छ । भारतका प्रधानमन्त्री नरेन्द्र मोदीले आगामी १० वर्षमा १० हजार मेगावाट बिजुली नेपालबाट लैजाने घोषणा गरिसकेका छन् । ४ हजार ६ सय ३९ मेगावाट क्षमताका आयोजना हात पारिसकेको भारतले थप आयोजनामा पनि चासो राखेको छ । ७ सय ५६ मेगावाटको तमोर जलविद्युत् आयोजना चिनियाँबाट खोसेर भारतीय कम्पनीले लैजाने करिब तय भइसकेको छ । तमोरबाट पावर चाइनालाई हटाउन १ महिने स्पष्टीकरण सोधिएको छ । १ हजार ९ सय २ मेगावाट क्षमताको मुगु कर्णाली जलविद्युत् आयोजनामा पनि भारतीय चासो रहेको छ । १ हजार ६१ मेगावाट क्षमताको माथिल्लो अरुण हात पार्न भारतले निकै जोड गरिरहेको छ । भारतीय कम्पनीलाई जलविद्युत् आयोजना निर्माण गर्न दिँदा बिजुली पनि भारतीय बजारमा खुला रूपमा जान पाउनुपर्ने सर्त नेपालले राख्नुपर्ने अख्तियार दुरुपयोग अनुसन्धान आयोगका पूर्वप्रमुख एवं जलस्रोतविद् सूर्यनाथ उपाध्याय बताउँछन् । तेस्रो देशले निर्माण गरेको बिजुली भारतले किन्दैन भने त्यसलाई परिवर्तन गर भन्न सक्नुपर्यो, उनले भने, हाम्रो स्रोतमा हामी नै झुकेर ज्यूज्यू गर्नुपर्दैन । हामीलाई कसरी फाइदा हुन्छ, त्यहीअनुसार संवाद गर्न सक्नुपर्यो । मुलुकलाई केकति फाइदा हुन्छ र त्यो आयोजना कति समयमा सकिन्छ भन्ने अध्ययन गरेर सरकारले सम्झौता गर्नुपर्ने उपाध्यायको भनाइ छ । जुनसुकै देशले बनाए पनि पानी सदुपयोग हुने गरी आयोजना बनाउने हो, उनले भने, त्यसमा देशलाई के कस्तो फाइदा र बेफाइदा हुन्छ, राम्रोसँग अध्ययन गरी बजार सुनिश्चित गरिनुपर्छ । समयमा काम गरेन भने कारबाही गर्नुपर्यो । ऊर्जा सम्झौता नभएका मुलुकको लगानी स्वीकार्य नहुने भारतको निर्देशिका कारण नेपालमा भारतीय लगानी अनिवार्यजस्तै देखिएको पूर्वऊर्जा सचिव देवेन्द्र कार्की बताउँछन् । हामी भारतलाई गाइडलाइन परिवर्तन गर भन्न सक्दैनौं, उनले भने, समयमा बनाउने हो भने देशलाई रोयल्टी आउँछ, दिनु ठीकै हो । तर, जीएमआरले जस्तो होल्ड गरेर राख्नुभएन ।नेपाल विद्युत् प्राधिकरण पूर्वकार्यकारी निर्देशक मुकेश काफ्लेले आयोजना निर्माणमा भारतीय लगानी भित्र्याउँदा दीर्घकालीन असरका बारेमा पनि विचार गर्नुपर्ने बताउँछन् । पानी बगेर खेर जानुभन्दा सदुपयोग गर्ने पाटोबाट हेर्दा यो राम्रो हो, उनले भने, तर यसको दीर्घकालीन असरबारे पनि अध्ययन हुन जरुरी छ । नेपालमा भारतीय लगानी आउँदा उत्पादित विद्युत् बिक्रीका लागि भारतमा खुला पहुँच हुनुपर्ने उनको भनाइ छ । ऊर्जाविद् रामप्रसाद धिताल जलविद्युत् विकासमा भारतलाई साथमा ल्याउन जरुरी रहेको तर सरकारसरकारबीच (जीटुजी) दीर्घकालीन व्यापारको सम्झौता हुनुपर्ने बताउँछन् । सरकार बलियो रूपमा प्रस्तुत भएर नेपाललाई फाइदा पुग्ने गरी सम्झौता गर्नुपर्छ, उनले भने । मुलुक आर्थिक मन्दीमा रहेकाले लगानी अत्यावश्यक रहेको उल्लेख गर्दै लगानी बोर्डका पूर्वकार्यकारी अधिकृत राधेश पन्त भारतीय, चिनियाँ वा अमेरिकी जुनसुकैको भए पनि लगानी भित्र्याउनुपर्ने बताउँछन् । ठूला आयोजनामा जोखिम धेरै हुन्छ । कतिपय जोखिम सरकारले मात्रै लिन सक्छ । कतिपयमा अनुमतिकै लागि सरकारले ढिलाइ गरेको हुन्छ । यी सबै विषय समयमै सम्बोधन हुने र समयमै निर्माण हुने गरी जिम्मा दिनुपर्छ, उनले भने ।"
कोशीमा मध्यावधिको जोखिम,"पहिचान पक्षधरसँग वार्ता गर्न समितिकोशी प्रदेशको पुनः नामांकन गर्नुपर्ने माग गरी आन्दोलनरत पहिचान पक्षधरसँग वार्ताका लागि प्रदेश सरकारले वार्ता समिति गठन गरेको छ । मन्त्रिपरिषद्को बुधबार बसेको बैठकले सिँचाइ, ऊर्जा तथा खानेपानीमन्त्री तिलकुमार मेन्याङ्बोको नेतृत्वमा तीन सदस्यीय वार्ता समिति गठन गरेको हो । समिति सदस्यमा उद्योग, कृषि तथा सहकारीमन्त्री भक्तिप्रसाद सिटौला र सामाजिक विकासमन्त्री बुद्धिकुमार राजभण्डारी रहेको मुख्यमन्त्री कार्कीको सचिवालयले जनाएको छ । कोशी प्रदेश नामांकन भएदेखि प्रदेश १ पुनः नामांकन संयुक्त संघर्ष समिति गठन गरेर पहिचान पक्षधरले सशक्त आन्दोलन गर्दै आएका छन् । उनीहरूको आन्दोलनमा जसपा, नागरिक उन्मुक्ति, संघीय लोकतान्त्रिक राष्ट्रिय मञ्चलगायत पार्टीको समेत समर्थन छ ।"
खानेपानी अभावले बीपी प्रतिष्ठानमा पठनपाठन बन्द,"प्रतिष्ठानका अनुसार अस्पताल सञ्चालनमा मात्रै दैनिक १५ लाख लिटर पानी आवश्यक छ तर आपूर्ति भने ५ लाख लिटर जति मात्र छ । ट्यांकरबाट किनेर अस्पतालले सेवा दिनु परिरहेको प्रतिष्ठानले जनाएको छ । प्रतिष्ठानलाई खानेपानी व्यवस्थापन बोर्डले पनि ट्यांकरबाट पानी उपलब्ध गराउँदै आएको छ । त्यसबापत प्रतिष्ठानले बोर्डलाई रकम उपलब्ध गराउने सम्झौता छ । तर बोर्डले उपलब्ध गराएको पानी पनि पर्याप्त नभएको प्रतिष्ठानको दाबी छ । धरान उपमहानगरपालिकाका प्रमुख हर्क साम्पाङले प्रतिष्ठानलाई पर्याप्त पानी दिएको दाबी गरेका छन् । खानेपानी व्यवस्थापन बोर्डका अध्यक्षसमेत रहेका उनले मंगलबार मात्र २१ लाख लिटर पानी दिएको जानकारी दिए । दैनिक १५ लाख लिटरको सम्झौता छ तर २१ लाख लिटर दिँदासमेत पानी अभाव भन्दै धरान उपमहानगरकै बेइज्जत गर्ने प्रयास भएको छ, उनले भने ।"
भीर छिचोल्दा रोमाञ्च,दोलखा घुम्न आएका आन्तरिक पर्यटक भीमेश्वर२ मा रक क्लाइम्बिङ गर्दै । चार सय मिटर अग्लो सोक्ला भीरमा पर्यटन बोर्ड र भीमेश्वर नगरपालिकाको सहयोगमा रक क्लाइम्बिङको पूर्वाधार तयार गरिएको सोक्लाश्वरी पर्यटन विकास समाजका अध्यक्ष अर्जुन पाख्रिनले बताए । सोक्ला सदरमुकाम चरिकोटबाट करिब ८ किलोमिटर दूरीमा पर्छ । भीरमा तीनवटा रुटसहित रक क्लाइम्बिङका लागि २५ मिटरको पूर्वाधार बनाइएको छ । तस्बिर ः केदार शिवाकोटीकान्तिपुर
सन्तानले सम्पत्ति हडपेपछि बिचल्लीमा बाआमा,"ज्येष्ठ नागरिक ऐनअनुसार सन्तानले नस्याहारेमा आमाबुबाले सन्तानविरुद्ध स्थानीय तहको न्यायिक समिति वा वडाध्यक्षसमक्ष उजुरी गर्न मिल्छ । उजुरी गरिएको निकायमा आमाबाबु र छोराछोरी दुई पक्षबीच मेलमिलाप गराउने प्रयास गर्छन् । मेलमिलाप हुन नसकेको खण्डमा जिल्ला अदालतबाट कारबाही प्रक्रिया अघि बढाइन्छ । ऐनबमोजिम सन्तान वा परिवारका सदस्य वा हकवालाले पालनपोषण वा हेरचाह नगरेमा तीन लाख रुपैयाँसम्म जरिवाना र ज्येष्ठ नागरिकको इच्छाविपरीत अलग बस्न बाध्य पारेमा तीन महिनासम्म कैद वा १० हजारदेखि ३० हजार रुपैयाँसम्म जरिवाना वा दुवै सजाय हुन्छ । घरबाट निकाला गरेमा वा खान लाउन नदिएमा घरेलु हिंसासम्बन्धी ऐनअन्तर्गत मुद्दा हाल्न मिल्छ । यसअन्तर्गत ६ महिना कैद वा ३ हजारदेखि २५ हजारसम्म जरिवाना वा दुवै हुन सक्छ । तर ज्येष्ठ नागरिक ऐनअनुसार उजुरी हालेमा अदालतले आदेश गर्नुपर्छ, अधिवक्ता विष्णु बस्यालले भनिन्, ६० वर्षमाथिका बाआमालाई हेरचाह दायित्वबाट सन्तान पन्छियो भने ऊ विदेशमै बस्छ भने पनि बाआमाले उजुरी हाल्न मिल्छ । स्थानीय तहबाट नसुल्झिए, अदालतबाट न्याय दिलाइनुपर्छ ।"
"सत्तामा व्यस्त, संगठन 'अस्त","(काठमाडौं)तीनै तहको निर्वाचनमा २०७४ मा भन्दा कमजोर परिणाम ल्याए पनि माओवादीले यतिबेला संघ, दुई प्रदेश र १ सय २६ स्थानीय सरकार (पालिका) को नेतृत्व गरेको छ । संघ र प्रदेश सरकार निर्माणमा उसको हैसियत निर्णायक छ । अध्यक्ष पुष्पकमल दाहाल प्रधानमन्त्री, वाग्मतीमा शालिकराम जम्कट्टेल र कर्णालीमा राजकुमार शर्मा मुख्यमन्त्री छन् । कोशी प्रदेशमा मंगलबार सरकारबाट बाहिरिएर आफ्नै नेतृत्वमा सरकार बनाउने कसरतमा छ । अन्य ६ प्रदेशको सरकारमा माओवादी सहभागी छ ।तीनै तहको सरकारमा हालीमुहाली गरिरहेको माओवादीको संगठनात्मक गतिविधि भने शून्यप्रायः छ । खस्कँदो पार्टी संगठन सुदृढीकरणका लागि सरकार, सदन र सडकबाट संगठन परिचालन गर्ने नीति लिए पनि माओवादी यतिबेला सत्ताको वरिपरि घुमेको छ । यतिसम्म कि उसले डेढ वर्षदेखि केन्द्रीय समिति बैठकसमेत बोलाएको छैन ।माओवादीले पार्टी संगठन र जनसम्बन्ध सुदृढ गर्न फागुन र चैतमा दुईमहिने अभियान चलायो । तर, जिम्मेवारी तोकिएका नेताहरू गाउँ नपुग्दा र गएका नेता पनि छिट्टै फर्कंदा अभियान प्रभावकारी भएन । जनवर्गीय संगठनका बैठक पनि विरलै बस्ने गरेका छन् । सरकार र अरू निर्णय गर्नुपरे पदाधिकारी र स्थायी समिति बैठकले निर्णय गर्दै आएको छ । अध्यक्ष दाहालको निर्णय नै अन्तिम हुने भएकाले केन्द्रीय समिति बैठक बोलाउन आवश्यकता पनि परेको छैन । संघ र प्रदेशमा मन्त्री चयनदेखि सत्तासमीकरणका उछलकुदसम्म अन्तिम निर्णय दाहालबाटै हुने गरेको छ । संगठन सुदृढीकरण गर्नेतिरभन्दा माओवादी नेताहरू प्रदेश सरकारमा आलोपालो नेतृत्वका लागि दौडधुपमा लागिरहेका छन् । संघ र प्रदेशमा मन्त्री हुन अहिलेदेखि नै प्रतीक्षा सूचीमा नाम टिपाउन नेताहरू केन्द्रित छन् ।माओवादी महासचिव देव गुरुङले केन्द्रीय समिति बैठक नबसे पनि पार्टीको प्रणालीअनुसार संगठन चल्दै आएको बताए । अब अनुकूल समय मिलाएर केन्द्रीय समिति बैठक बस्नेछ, उनले भने, आफ्नो प्रणालीअनुसार जेनतेन संगठन चल्दै छ ।माओवादीभित्र फरकमत राख्ने नेताहरू भने पार्टी विधानअनुसार नचलेकाले समस्या भएको बताउँछन् । युवा नेता लेखनाथ न्यौपानेले पार्टी संसदीय राजनीतिमा गएपछि महाधिवेशन र चुनावका बेला सक्रिय हुने चरित्र माओवादीमा सरेको बताए । विधि र विधानअनुसार चलेमात्रै संगठन गतिलो हुने उनको भनाइ छ । पार्टी विधि, विधानअनुसार संगठन चलाउने काम मृतप्रायः भएको छ, उनले भने, मन्त्री र पद पाउन मरिहत्ते गर्ने तर संगठन निर्माणका लागि पछि हट्ने प्रवत्ति छ । महाधिवेशन भएको डेढ वर्षपछि पनि उचित ढंगले कार्यविभाजन हुन नसक्नु दुःखद भएको उनले टिप्पणी गरे । संगठन बलियो बनाउने, पार्टी विस्तार गर्नेभन्दा तत्काल पदका लागि नजर लगाउने प्रवृत्तिले पार्टी बन्दैन, उनले भने । उपमहासचिव गिरिराजमणि पोखरेल पनि पार्टी कार्यक्रम जीवन्त हुन नसकेकाले समाजवादको आधार निर्माण हुन नसक्ने बताए । पार्टीले चलाएको दुई महिने अभियान पनि जसरी जानुपर्ने हो, त्यसअनुसार जीवन्त हुन सकेन, उनले भने, पार्टीको ध्यान सरकारमा बढी केन्द्रित भएको जस्तो देखियो । सदन र सडकको मोर्चा पनि विशिष्ट ढंगले अघि बढाउनुपर्छ ।संगठन सृदढीकरण नभई पार्टी गतिशील हुन नसक्ने उल्लेख गर्दै उनले सरकार, सदन र सडकको मोर्चा बलियो बनाउन अभियान नै चलाउनुपर्ने बताए । सरकारमा गएर गर्नुपर्ने काम, सदनमा खेल्नुपर्ने भूमिका र संगठनमा गर्नुपर्ने कामको संयोजन हुनु आवश्यक छ, उनले भने ।२०७८ पुसमा आठौं महाधिवेशन भएलगत्तै केन्द्रीय समिति बैठक बसेको थियो । त्यसपछि केन्द्रीय समिति बैठक बस्न सकेको छैन । महाधिवेशन भएको ८ महिनापछि माओवादीले केन्द्रीय पदाधिकारी चयन गरेको थियो भने अर्को वर्ष २०७९ माघमा २२ सदस्यीय पदाधिकारी र ३८६ केन्द्रीय सदस्य र २०२ वैकल्पिक केन्द्रीय सदस्य मनोनीत गरेको थियो । सचिव देवेन्द्र पौडेलले अध्यक्ष दाहाल प्रधानमन्त्री भएपछि सरकारका काम प्रभावकारी भएको तर संगठन गतिशील हुन नसकेको बताए । हामीले केन्द्रीय समिति बैठक बस्नुर्पे सुझाव दिएका छौं, उनले भने, तीनै तहको सरकारमा उपस्थिति रहेकाले स्वाभाविक रूपमा हाम्रो ध्यान त्यता छ । अब संगठन निर्माणका लागि व्यापक अभियान चलाउन आवश्यक भइसकेको छ ।माओवादी सरकारमा भए पनि जनगुनासो भने बढ्दै गएको स्थायी समिति सदस्य एवं कर्णाली प्रदेश इञ्चार्ज कालीबहादुर मल्लले सुनाए । हामी तीन तहको सरकारमा छौं तर जनताका गुनासा झन् बढ्दै गएका छन्, उनले भने, मन्त्री हुनुअघि सुझाव माग्ने तर मन्त्री भएपछि कार्यान्वयन नहुने समस्या देखिएको छ ।उनले दुईमहिने अभियानका क्रममा पार्टीमा नातावाद, कृपावाद, गुटबन्दी, नेता तथा कार्यशैलीमा सुधार नभएको गुनासो आफूले पाएको उल्लेख गर्दै यी कुरा केन्द्रमा पुर्याउने बताए । संगठन चुस्त हुनुपर्यो सबैले भन्छन् तर आफू छुट्नु हुँदैन भन्ने प्रवृत्ति छ, उनले भने । नेताहरू पदमा पुगेपछि निहित स्वार्थका लागि केन्द्रित भएको गुनासो गरेका छन् । पार्टीको गुमेको विश्वास लिन केन्द्रदेखि वडासम्म अभियान चलाउने कुरा पटकपटक उठे पनि नेताहरू सत्तामुखी भएको आरोप छ । माओवादी पार्टीप्रति विश्वास टुटेको अवस्था होइन तर जनताका गुनासो सम्बोधन हुने पार्टी संरचना हुनुपर्यो भन्ने सुझाव छ ।अर्का एक नेताका अनुसार मन्त्री र पालिका प्रमुखहरूसँग सर्वसाधारणको पहुँच कम छ । चुनाव जितेर गएपछि जनसम्पर्कमा नेताहरूको ध्यान जान नसकेको व्यापक गुनासो भएपछि प्रधानमन्त्री र मन्त्रीले पार्टी केन्द्रीय कार्यालयमा सातै दिन भेटघाट गरी गुनासो सुन्ने कार्यक्रम तय भएको थियो । तर, प्रधानमन्त्री पुष्पकमल दाहाल र उपप्रधान तथा मन्त्रीहरूले गुनासो सुन्ने कार्यक्रम स्थगित भएको छ । वैशाख पहिलो सातादेखि सातै दिन प्रधानमन्त्रीसहित पालैपालो पेरिसडाँडामा नेता, कार्यकर्ता र सर्वसाधारणसँग प्रत्यक्ष जोडिने तय भएको थियो ।प्रधानमन्त्री दाहालले उद्घाटन गरेपछि एक साता माओवादीका मन्त्रीहरू पेरिसडाँडा गएर गुनासा सुनेका थिए । सरकारको नीति तथा कार्यक्रम, नक्कली भुटानी शरणार्थी प्रकरणलगायत कारणले हाल पेरिसडाँडाको भेटघाट कार्यक्रम स्थगित भएको प्रधानमन्त्रीका स्वकीय सचिव रमेश मल्लले जानकारी दिए । बजेट पारित भएपछि फेरि पेरिसडाँडामा भेटघाट गरी जनगुनासा सुन्ने कार्यक्रम सुरु हुनेछ, उनले भने ।सिंहदरबारमा खासगरी कार्यकर्ताले प्रधानमन्त्री र मन्त्रीलाई भेट्न कठिन भएको गुनासो बढेपछि पार्टी केन्द्रीय कार्यालयमा भेटघाट कार्यक्रम राखिएको थियो । कार्यालय सचिव डोरप्रसाद उपाध्यायले यो कार्यक्रमले सरकारसँग सामान्य कार्यकर्तालाई जोड्ने भएकाले फलदायी हुने बताए । यो सरकारबारे जनताको बुझाइ मात्र होइन, गुनासाहरू सम्बोधन गर्न प्रभावकारी हुन्छ, उनले भने, सिंहदरबारमा सामान्य कार्यकर्ता छिर्नै गाह्रो, छिरे पनि प्रधानमन्त्री र मन्त्रीलाई भेट्न मुस्किल हुन्छ ।"
द्वन्द्वका यौन हिंसापीडितलाई चिन्ने ऐन बनाउन माग,"(काठमाडौं)द्वन्द्वकालमा भएका यौन अपराधको अभिलेखकहाँ छ ? त्यो हाम्रो सम्झनामा मात्रै छ, सेनाको सामूहिक बलात्कारमा परेकी एक पीडित भन्छिन्, इज्जत जाला, घरपरिवारले थाहा पाउलान् र बाँच्न समस्या पर्ला भनेर हामीले कसैलाई भनेनौं । राज्यले त्यसको फाइदा लिएर हामीलाई पीडितका रूपमै चिनेन ।कतिसम्म भने, संक्रमणकालीन न्यायलाई टुंगो लगाउन बनेको बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग ऐनमा समेत यौन हिंसापीडितको उजुरी लिने कुनै व्यवस्था गरिएन । त्यसले गर्दा पीडितहरू गुमनामका गुमनामै रहे, द्वन्द्वमा बलात्कारपीडित महिलाको राष्ट्रिय संगठनकी संयोजक देवी खड्का भन्छिन्, यौन हिंसापीडित महिलाले पीडितको दर्जासम्म पाउन सकेका छैनन् राज्यबाट ।सत्य निरूपण तथा मेलमिलाप ऐनको संशोधन विधेयकबारे मंगलबार संसदीय उपसमितिमा सत्य निरूपण तथा मेलमिलाप आयोगका एक पूर्वपदाधिकारीले यौन हिंसाका घटना खासै नभएको र यसलाई त्यसै उछाल्ने गरेको भनिरहँदा यसबारे बोल्न निम्त्याइएकी संगठनकी संयोजक खड्का त्यहीं थिइन् । ती पूर्वपदाधिकारीको भनाइ सुन्दा उनलाई मात्रै होइन, उनले उठाइरहेको मुद्दालाई चिन्ने सांसदहरूलाई समेत असहज हुन गयो । आयोग हाँकिसक्नुभएको मानिसमा नै यौन हिंसापीडितका मुद्दा सबै नक्कली भन्ने मानसिकता भएपछि न्याय मर्ने नै भयो, खड्का भन्छिन्, त्यही नै सत्य हो भन्ने पर्ला भनेर सांसदहरूलाई यसबारे गम्भीर रूपले सुझबुझ प्रस्तुत गर्न मैले केही वास्तविकता राखें ।द्वन्द्वकालमा कम्तीमा तीन हजारको हाराहारीमा महिला बलात्कृत भएको र त्यसमध्ये ९० प्रतिशतजति बलात्कार राज्यपक्षबाट र बाँकी तत्कालीन विद्रोही माओवादीबाट भएको संगठनको खोजबिनले देखाएको छ । अधिकांश बलात्कारपीडित १२ देखि १८ वर्षमुनिका थिए, उनीहरू सामाजिक बहिष्करणमा परेका, आर्थिक अवस्था कमजोर भएका र लेखपढ गर्न नसक्ने हुनाले अन्याय भएको बुझे पनि न्याय खोज्न नसक्ने अवस्थाका थिए, छन्, खड्का भन्छिन्, सत्य निरूपण तथा मेलमिलाप आयोगले उजुरी लिने घटनाको अनुसूचीमा हत्या, कुटपिट, अपहरण इत्यादि भए पनि यौन हिंसाको कहीं उल्लेख थिएन, जसका कारण पीडितले उजुरीमा आफूमाथि भएको ज्यादतीका बारेमा कहींकतै बोल्नै पाएनन् ।यौन हिंसाका पीडितले गोप्य रूपमा बेनामी उजुरी दिन सक्ने आयोगको व्यवस्था धेरै पीडितले थाहै नपाएकाले जम्मा ३१० वटा मात्रै उजुरी परेको खड्काले बताइन्, जो कुल घटनाको १० प्रतिशत हाराहारी मात्रै भएको संस्थाको बुझाइ छ । ९० प्रतिशतभन्दा बढी पीडितको कुनै अभिलेख नहुनु र उजुरी दिएका थोरै पीडितलाई पनि राज्यले चिन्न नसक्नुले थप अन्याय भएको भन्दै संगठनका तर्फबाट खड्काले विधेयकमा गर्नुपर्ने मुख्य पाँच संशोधन पेस गरेकी छन् ।बलात्कार र यौनजन्य हिंसाका घटनाको छानबिन गरी सत्यतथ्य स्थापना गर्न आयोगभित्र एक विशिष्टीकृत एकाइको गठन र उक्त एकाइमा पीडितमैत्री अनुसन्धान विज्ञ अनिवार्य रहने व्यवस्था हुनुपर्ने उनीहरूको पहिलो माग छ । पीडित महिलाको तर्फबाट कम्तीमा दुई सदस्य रहने गरी पीडित राहत, उपचार तथा शान्तिकोषको तत्काल व्यवस्था ऐनमै हुनुपर्ने उनीहरूको अर्को माग छ ।त्यस्तै, सशस्त्र द्वन्द्वमा भएका बलात्कार र यौनजन्य हिंसाका घटना दर्ता सम्बन्धमा नेपालको कानुनमा रहेको हदम्याद हटाउनुपर्ने, यसबारे हदम्यादसम्बन्धी मुलुकी अपराध संहितालगायत नेपाल कानुनमा आवश्यक संशोधन गर्नुपर्ने पनि संगठनको प्रस्ताव छ । हतियारैसहित पक्राउ परेको भए पनि कब्जामा लिइसकेपछि भएको बलात्कारलाई अक्षम्य अपराध मान्ने गरी ऐनमा संशोधन हुनुपर्ने र परिभाषा खण्डमा जबर्जस्ती करणी पछि गम्भीर यौन हिंसा थपिनुपर्ने उनीहरूको माग छ ।गत चैतमा खड्काको नेतृत्वमा यौन हिंसापीडित महिलाको राष्ट्रिय भेला भएको थियो । उनीहरूले आफ्नो अतीत माओवादी अध्यक्ष पुष्पकमल दाहाल र तत्कालीन प्रधानमन्त्री पुष्पकमल दाहालका सामु राखेका थिए । त्यसक्रममा दाहाल र देउवा दुवैले आँसु झार्दै यौन हिंसापीडितलाई न्याय दिलाएरै छाड्ने वचनसमेत दिएको सम्झना देवीलाई छ । तर, त्यसलगत्तै बनाइएको ऐनको संशोधन विधेयकमा हिंसापीडित महिलाका समस्या सम्बोधन गर्ने यथोचित कानुनी व्यवस्था गरिएको छैन । अघिल्लो सदनमा समयाभावका कारण तुहिएको त्यही विधेयकलाई सरकारले हिउँदे अधिवेशनमा संसद्मा दर्ता गरेको थियो, जसमाथि ३२ सांसदले हालेका संशोधन प्रस्तावमाथि कानुन, न्याय तथा मानवअधिकार समितिले आठै दलको प्रतिनिधित्व हुने गरी गठन गरेको ११ सदस्यीय उपसमितिले दफाबार छलफल चलाइरहेको छ । गत जेठ ११ गते बसेको उपसमितिको पहिलो बैठकले विज्ञ, पीडित, सरोकारवाला तथा संशोधनकर्ता झिकाएर छलफल गरी जेठ ३१ गतेभित्र प्रतिवेदन समितिमा पेस गर्ने जिम्मेवारी पाएको छ । त्यसैअनुसार काम अघि बढिरहेको समितिका सचिव अधिराज राईले बताए । समितिमा एमालेका सुवास नेम्वाङ र महेश बर्तौला, कांग्रेसका रमेश लेखक, जीवन परियार र सुशीला थिङ, माओवादीका पूर्णबहादुर घर्ती, जनमत पार्टीकी गोमा लाभ सापकोटा, जसपाकी रञ्जुकुमारी झा, राप्रपाका ध्रुव प्रधान, रास्वपाका सन्तोष परियार र एकीकृत समाजवादीका शेरबहदुर कुँवर सदस्य छन् । उनीहरूमध्ये ज्येष्ठ सदस्यका हैसियतले पूर्वकानुनमन्त्री ध्रुव प्रधानको सभापतित्वमा बैठक सञ्चालन हुँदै आएको छ ।दस वर्षीय द्वन्द्वकालमा भएका हत्या, अपहरण, बलात्कारलगायतका घटनालाई मानअधिकारको उल्लंघन र गम्भीर उल्लंघन भनी दुई भागमा वर्गीकरण गरिएकाले विधेयक विवादित छ । घुमाउरो पारामा पीडकलाई उन्मुक्ति दिन लागिएको भन्दै पीडितले यसको विरोध गर्दै आएका छन् ।"
उपभोक्तालाई झर्को लगाउँदै रिङ ब्याक टोन,"(काठमाडौं) जातीय छुवाछूत तथा उन्मूलन दिवसको अवसरमा जेठ २१ गते नेपाल टेलिकमका मोबाइल नम्बरमा मान्छे मान्छे एउटै हो नि फरक किन भो बोलको गीत रिङ ब्याक टोन का रूपमा दिनभर बजाइयो । प्रतिनिधिसभाको बुधबारको बैठकमा राष्ट्रिय प्रजातन्त्र पार्टीकी सांसद अनिशा नेपालीले त्यसरी रिङ ब्याक टोन बजाएर जातीय भेदभाव र छुवाछूत अन्त्य नहुने धारणा राखिन् । छुवाछूत अन्त्यका लागि सदनबाट ठोस निर्णय गर्नुपर्ने उनको माग थियो । अझै पनि मोबाइलमा रिङ ब्याक टोन बजाएर छुवाछूत अन्त्य हुन्छ भन्ने विश्वास कायम रहेको देखिन्छ, मलाई त त्यसरी केही होला जस्तो लाग्दैन, उनले भनेकी थिइन्, यसबारे म गम्भीर ध्यानाकर्षण गराउन चाहन्छु । जातीय छुवाछूत सामाजिक रूपमा निन्दनीय र कानुनी रूपमा दण्डनीय छ भनेर भनिन्छ । तर, दलित समुदायका हक र अधिकार संविधानको धारा र नारामै सीमित छन् । अहिलेसम्म समाजमा जातीय विभेदको अन्त्य भएको छैन ।फोन गर्दा बज्ने टोनलाई लिएर यसअघि पनि संसद्मा प्रश्न उठेको थियो । गएको माघ २८ मा अख्तियार दुरुपयोग अनुसन्धान आयोगले अख्तियार स्थापना दिवसका अवसरमा रिङटोनका रूपमा बजाएको भ्रष्टाचारविरुद्धको सन्देशबारे नेपाली कांग्रेसका सांसद चन्द्रकान्त भण्डारीले संसद्मा प्रश्न गरेका थिए । रिङटोन बजाएरभन्दा आयोगले भ्रष्टाचारका फाइल खोलेर कारबाही गर्न किन नसकेको ? भन्ने उनको प्रश्न थियो । बिहान हामीले मोबाइलमा सुन्छौं, भ्रष्टाचार गर्नु अपराध हो, अख्तियार अनुसन्धान आयोग, भण्डारीले भनेका थिए, अख्तियारले फाइल खोजेर थुन्नलाई कसले रोकेको छ र दूरी राखेर बस्छ ? त्यो के हो ? यो नाटक, के नाटक, केका लागि नाटक ?कतिपय सरकारी कार्यालयहरूले आजभोलि आफ्ना सरोकारका अनेक दिवस र कार्यक्रम पिच्छे मोबाइल रिङ टोनमार्फत सारा प्रयोगकर्तालाई सन्देश तथा गीतहरू सुनाउने गरेका छन् । त्यस्ता रिङटोनको औचित्यलाई लिएर सांसद्हरूले शून्य समयमा जिज्ञासा राख्ने गरेका छन् भने कतिपय आम प्रयोगकर्ताहरूले चाहिँ दिवसैपिच्छे नयाँनयाँ रिङटोन सुन्न बाध्य पारिएको भन्दै झर्को मानेको देखिन्छ । यसबारे सामाजिक सञ्जालमा आलोचना हुनुका साथै हेलो सरकार, सञ्चार तथा सूचना प्रविधि मन्त्रालय र दूरसञ्चार सेवा प्रदायकमा पनि प्रशस्तै गुनासो आउने गरेका सम्बद्ध अधिकारीहरू बताउँछन् । अख्तियार दुरुपयोग अनुसन्धान आयोगको स्थापना दिवस, विश्व दूरसञ्चार दिवस, गणतन्त्र दिवस, जातीय भेदभाव तथा छुवाछूत उन्मूलन राष्ट्रिय दिवस हुँदै पछिल्लो पटक विश्व वातावरण दिवसमा विशेषतः सरकारी स्वामित्वको नेपाल टेलिकमका मोबाइल नम्बरमा विविध सन्देश बजे । कोभिड१९ महामारीका बेला सरकारले सबै नेटर्वकका मोबाइल नम्बरमा फोन गर्दा रिङ ब्याक टोनमार्फत कोभिड प्रोटोकल र स्वास्थ्य सतर्कताबारे सन्देश प्रवाह गरेको थियो । सार्वजनिक हितमा जारी यस्ता सन्देश र गीतहरू स्वास्थ्य मन्त्रालयले निकै पछिसम्म पनि बजायो । त्यसयता हरेक मन्त्रालय र अन्य निकायले रिङटोन बजाउन उत्सुकता देखाउने मात्रै होइन सञ्चार तथा सूचना प्रविधि मन्त्रालयमा सिफारिसका लागि अनुरोध गर्ने क्रम बढेको छ । प्रत्येक दिन केही न केही दिवस र उत्वस परिहाल्छन्, हामीलाई हरेक दिनजसो विभिन्न निकाय र संघसंस्थाले रिङटोनमा यो सामग्री हालिदिनुपर्यो भनेर निवेदन पठाउने गरेका छन्, सञ्चार मन्त्रालयका सहप्रवक्ता विशाल सापकोटा भन्छन्, राष्ट्रिय महत्त्वका सामग्री छन् भने बजाइदिनू भनेर नियामक नेपाल दूरसञ्चार प्राधिकरणलाई सिफारिस गरिदिन्छौं । प्राधिकरणले सेवा प्रदायकलाई सिफारिस गरेपछि सेवा प्रदायकले बजाउँछन् ।जेठ १५ को गणतन्त्र दिवसमा सञ्चारमन्त्री रेखा शर्माको रोजाइमा गीतकार श्याम तमोटको शब्द र रामेश तथा रायनको संगीत र स्वरमा बनेको गाउँ गाउँबाट उठ, बस्तीबस्तीबाट उठ, यो देशको मुहार फेर्नलाई उठ बोलको गीत नेपाल टेलिकमका मोबाइल नम्बरमा दिनभर बजाइएको थियो । जेठ २१ मा जातीय भेदभाव तथा छुवाछूत उन्मूलन राष्ट्रिय दिवसको अवसरमा गायक दीपक लिम्बूको स्वरको मान्छे मान्छे एउटै हो नि फरक किन भो बजाइयो । जेठ २२ को वातावरण दिवसमा प्लास्टिकका झोलाको सट्टा वैकल्पिक झोला प्रयोग गरौं भन्दै वन तथा वातावरण मन्त्रालयले रिङटोनसन्देश प्रवाह गरेको थियो । गीतसम्म त सुन्न सकिन्छ तर दिनैपिच्छे नयाँनयाँ सन्देशहरू सुन्नु साह्रै गाह्रो परिसक्यो, बालाजुकी भूमिका भट्ट भन्छिन्, आफूले कुन मुड र कस्तो परिस्थिमा फोन गरिएको हुन्छ, रिङटोनमा भने क्रान्तिकारी गीत र सन्देशहरू बझिदिन्छन् । कुन बेला कस्ता गीत सुन्ने भन्ने स्रोतको रोजाइको कुरा हुनुपर्ने हो । रिङटोनमा राम्रो गीत पनि दिनभर सुनेको सुन्यै गरेपछि पट्यार लाग्दो हुँदो रहेछ । सञ्चार मन्त्रालय र नियामक प्राधिकरणका अधिकारीहरू पनि पछिल्लो समय सरकारी कार्यालयहरूले लहडका रूपमा रिङटोन राख्न थालेको बताउँछन् । रिङटोन राख्नुको औचित्य के हो भन्नेमा कसैलाई वास्ता छैन, मन्त्रालयका अधिकारी भन्छन्, यो फेसन र लहडजस्तो भएको छ । कसैको गीत र सन्देश रिङटोनमा आएन भने हामीलाई हेप्ने भनेर रिसाउँछन् । हालै मात्र थोत्रा लुगा जम्मा गरौं, वातावरण जोगाऔँ भन्ने वाक्यसहित रिङटोन सन्देश राखिदिनुपर्यो भनेर जोडबल गर्न आउनुभएको थियो । सञ्चार मन्त्रालयका पूर्वसचिव महेन्द्रमान गुरुङले दिवस र उत्सवबारे सम्झना दिलाउन र त्यसबारे जनचेतना फैलाउने हिसाबले रिङटोनहरू उपयोगी भए पनि प्रयोगकर्तालाई झर्को लागेमा त्यो हटाउन मिल्ने विकल्प राखिनुपर्ने बताए । गुरुङका अनुसार रिङटोनसम्बन्धी छुट्टै नीतिनियम बनेका छैनन् । विज्ञापन (नियमन गर्ने) ऐन, २०७६ को दफा १० मा सम्बन्धित व्यक्तिको मञ्जुरीबिना कसैको इमेल वा मोबाइलमा इमेल वा एसएमएसबाट विज्ञापनमूलक सन्देश वा इमेल पठाउन नपाइने उल्लेख छ, उनले भने, तर यसमा के प्रस्ट्याइएको छ भने सरकारी निकायले सम्बन्धित व्यक्तिको मञ्जुरीबिना नै सार्वजनिक हितका लागि जानकारीमूलक सूचना प्रवाह गर्न वा विपद्को अवस्थामा पूर्वसूचना वा जानकारी पठाउन सक्ने भनिएको छ । मन्त्रालयका एक अधिकारी अब रिङटोनका विषयमा छुट्टै कार्यविधि बनाउन आवश्यक भइसकेको बताए । साथै यसलाई दूरसञ्चार सेवा प्रदायकको आम्दानीको माध्यम बनाउन सकिन्छ कि भन्नेबारे पनि मन्त्रलायले अध्ययन गर्न लागेको उनको भनाइ छ । सरकारी निकायका लोक कल्याणकारी विज्ञापनका रूपमा हामीले यस्ता रिङटोन बजाएबापत शुल्क लिने गरेका छैनौं, नेपाल टेलिकमका प्रवक्ता शोभन अधिकारी भन्छन्, सम्बन्धित निकायले नै हामीलाई सामग्री तयार गरेर दिन्छन् । हामी जस्ताको त्यस्तै बजाइदिन्छौं । सञ्चार मन्त्रालयका एक उच्च अधिकारीले भने कतिपय रिङटोनका लागि मन्त्रालयकै सिफारिसमा सम्बन्धित निकायले सेवा प्रदायकलाई शुल्क तिर्छन् ।सरकारी निकायका कार्यालयहरूले आफ्ना रिङटोनमा विभिन्न गीतसंगीत बजाउन थालेपछि सम्बन्धित गीतसंगीतका सर्जकहरूले रोयल्टीको पनि प्रश्न उठाउन थालेका छन् । टेलिकमले रोयल्टी संकलन समाजलाई वार्षिक रूपमा एकमुष्ट रोयल्टी रकम प्रदान गर्ने गरेको छ, गीतकार महेश आचार्य भन्छन्, कुन गीत कति बजेको हो, कसको गीतले कति रोयल्टी पाउनुपर्ने हो थाहै हुँदैन । रिङटोनमा बजाइने गीतबारे कुनै पनि निकायले सर्जक वा प्रतिलिपि अधिकार धनीसँग अनुमति लिएकोबारे हालसम्म कुनै जानकारी प्राप्त नभएको उनले बताए । टेलिकममा रिङटोन गीतका रूपमा दर्ता भइसकेको गीत छ भने रोयल्टी संकलन समाजमार्फत सोलोडोलो रूपमा रोयल्टी आउँछ नत्र आउँदैन, उनले भने ।"
दिदीलाई हराएर फेन्च ओपन उपाधि,सन् २००२ मा आजकै दिन (जुन ८) मा आफ्नै दिदीलाई हराउँदै अमेरिकी टेनिस खेलाडी सेरेना विलियम्सले महिलातर्फको फ्रेन्च ओपन उपाधि जितेकी थिइन् । सेरेनाले आफ्नी दिदी भेनस विलियम्सलाई ७५ र ६३ को सिधा सेटमा पराजित गरेकी थिइन् । टेनिस खेल जीवनमा सेरेनाको त्यो पहिलो फ्र्रेन्च उपाधि थियो । त्यतिबेलाकी डिफेन्डिङ च्याम्पियन जेनिफर क्याप्रियाटी सेमिफाइनलमा सेरेनासँग पराजित भएकी थिइन् । सन् १९८१ को सेप्टेम्बर २६ मा जन्मिएकी सेरेनाले १९९५ देखि खेल जीवन सुरु गरेकी थिइन् । त्यसको चार वर्षपछि उनले पहिलो पटक यूएस ओपन उपाधि हात पारेकी थिइन् । २००२ को फ्रेन्च ओपनदेखि २००३ को अस्ट्रेलियन ओपनसम्म चार मुख्य उपाधि फाइनलमा दिदीविरुद्ध जितेकी थिइन् । उनी ३ सय १९ सातासम्म विश्व नम्बर एक महिला टेनिस खेलाडी रहेकी थिइन् । सेरेनाले कुल २३ वटा महिला एकल मुख्य उपाधि जितेकी छन् । मार्गरेट कोर्टको भन्दा एक उपाधि कम हो । सेरेनाले २०२२ को सेप्टेम्बरमा खेल जीवनबाट संन्यास लिएकी थिइन् ।
कोरिया छाडेर अनाथालयमा सेवा,"(रौतहट)एकाबिहानै बालबालिकाहरू एकअर्कालाई ब्युँझाउँछन् । केहीबेरमै नजिकै रहेको मन्दिरमा प्रार्थना गर्न पुग्छन् । अनि प्रार्थनापछि सुरु हुन्छ उनीहरूको दिन । बाराको गरुडा४ स्थित वंशीराम जयसवाल अनाथालयको दैनिकी हो यो । पछिल्लो समय यो अनाथालयसँग जोडिन पुगेका छन्, जितपुरसिमरा उपमहानगरपालिकाका ३८ वर्षीय कृष्णकुमार सिंह । सिंह कोरियाको राजधानी सोलस्थित ध्यान केन्द्रमा जागिर गर्थे । तलब आकर्षक थियो । जिन्दगी राम्रै चलिरहेको थियो । तर एक महिनाअघि अनाथालयका संस्थापक वंशीराम जैसवालले उनलाई अनाथालय रेखदेखका लागि आग्रह गरेपछि उनी नेपाल फर्केका हुन् । त्यसयता उनी टुहुरा बालबालिकाको साथी बनेका छन् । बिहान ५ बजेदेखि बेलुका बालबालिका नसुतुन्जेलसम्म उनी सँगै हुन्छन् ।खासमा सिंह पनि यही अनाथालयमा हुर्केका हुन् । अनाथालयमै बसेर एसएली उत्तीर्ण गरेपछि उनी अध्ययनका लागि पहिले भारत र पछि कोरिया पुगे । सोलस्थित नेसनल विश्वविद्यालयबाट मानवशास्त्रमा स्नातकोत्तर गरेपछि भारतीय दर्शन विषयमा त्यहीको डङगक विश्वविद्यालयमा विद्यावारिधि गरिरहेका थिए । तर जैसवालको आग्रहपछि उनी आफ्नो बाल्यकाल सम्झेर नेपाल फर्किएका हुन् । अध्ययन बीचमै छाडेर आएका सिंह तीन सातायता अनाथालयका बालबालिका सेवामा छन् । एक दशक बढी समय कोरिया बसेका सिंहले अनाथालय सञ्चालन र टुहुरा बालबालिकाको सेवा गर्न पाउँदा आफूलाई भाग्यमानी सम्झन्छन् । अनाथालयको सेवा मेरा लागि जीवनको महायज्ञ हो । मानव सेवाभन्दा ठूलो अरू कुनै सेवा हुन सक्दैन, उनले भने, सबैको सहयोग प्राप्त गर्न महायज्ञमा होमिएको छु । अब यसैमा सारा जीवन अर्पण गर्छु । कोरियाको सहज जीवन छाडेर बालबालिकाको सेवा गर्न यहाँ आएका सिंह परिस्थितिले दिएको विशेष जिम्मेवारी ठान्छन् । सिंह अनाथालयमा बसेर २०५७ सालमा गरुडा माविबाट प्रथम श्रेणीमा एसएलसी उत्तीर्ण गरे । साहित्य, संगीत र अध्यात्ममा रुचि राख्ने उनले भारतको बनारस विश्वविद्यालय काशी गएर संगीततबला विषयमा स्नातक गरे । र, नोयडास्थित गायत्री चेतना केन्द्रको सहप्रबन्धकका रूपमा केही समय काम गरे । उनी २०६८ सालतिर दक्षिण कोरिया पुगेका थिए । त्यहाँ बुद्ध दर्शनमा स्नातक गरेपछि स्नातकोत्तर र पीएचडीसम्मको अध्ययनको यात्रा तय गरेका हुन् । कोरियामा दुई वर्ष त्यहाँको भाषा सिक्न लाग्यो । ४ वर्ष बौद्ध दर्शकको कोर्समै बित्यो, उनले भने । केही समययता अनाथालयको अवस्था नाजुक बन्दै थियो । संस्थापक जैसवाल वृद्धावस्थाको कारण अनाथालय सञ्चालनमा कठिनाइ हुँदै आयो । यही कारण आफूले सिंहलाई जिम्मेवारी सुम्पिन बोलाएको जैसवालले बताए । अब अनाथालयको सञ्चालन र रेखदेखको सम्पूर्ण जिम्मेवारी सिंहले नै सम्हाल्ने छन्, उनले भने । कोरिया हुँदा सिंहले आवश्यक परेका बेला अनाथालयलाई सहयोग रकम पठाउँथे । जन्म दिन, वैवाहिक वार्षिकोत्सव र चाडपर्वको अवसरमा मनकारीले अनाथालयमा पुगेर खाद्यान्न, रकम दिन्छन् । संघसस्थाले वार्षिकोत्सव अनाथालयमा मनाउने गरेका छन् । २०५१ सालमा वंशीरामले आफ्नै निजी जग्गामा अनाथालय सञ्चालनमा ल्याएका हुन् । अहिले अनाथालयमा ३ जना अपांगसहित २६ बालक र ३ बालिका छन् । अनाथालयमा मासिक एक लाख रुपैयाँभन्दा बढी खर्च हुने सिंहले सुनाए । दातासँगको समन्वय, विद्यालय व्यवस्थापन, बालबालिकाको रेखदेख र संस्थापक बुबाको सेवालगायतको काम सिंहले गर्न थालेका छन् । अनाथालयका नाममा एउटा ट्रक छ । त्यही ट्रकको आम्दानीले अनाथालयलाई केही राहत पुगेको छ । २०५५ सालतिर बाबु रामपुकार सिंह र आमा सावित्री देवीको मृत्युपछि उनी अनाथालय आइपुगेका थिए । त्यस बेला उनी १३ वर्षका थिए ।"
रुपक र अस्मिताको प्रेम कहानी,काठमाडौं (कास) गायिका अस्मिता अधिकारी र रूपम डोटेलको आवाजमा नयाँ गीत सार्वजनिक भएको छ । प्रेम कहानी बोलको गीत युट्युब च्यानलमार्फत बुधबार सार्वजनिक गरिएको हो । स्वाभिमान सुवेदीको शब्द रहेको गीतमा सुबास कार्कीले संगीत भरेका हुन् । पुष्कर खत्रीले संगीत संयोजन गरेका छन् । मारुनी डिजिटलमा रेकर्ड गरिएको गीतको मिक्सिङ तथा मास्टरिङ भने कुमार रानाले गरेका हुन् । विशाल घिमिरेको निर्देशनमा तयार भएको गीतको भिडियोमा स्वाभिमान सुवेदी र बसन्ती वलीले अभिनय गरेका छन् । राम केसीले छायांकन गरेको गीतको भिडियो नवीन घर्ती मगरले सम्पादन गरेका हुन् । गीतको भिडियोमा मकवानपुरको कुलेखानी लगायतका रमणीय स्थान देख्न सकिन्छ ।
तापक्रम ४२ डिग्रीसम्म,"(नवलपुरमोरङ) अधिकतम तापक्रम ४२ डिग्री सेल्सियससम्म पुगेपछि नवलपुरको मध्यबिन्दु नगरपालिकाले विद्यालयमा दुई दिन बिदा थपेको छ । प्रमुख प्रशासकीय अधिकृत ज्ञानुप्रसाद पनेरूले बुधबार अत्यधिक गर्मीका कारण पालिकाभित्रका सबै विद्यालय बिहीबार र शुक्रबार बिदा गरिएको जनाएका छन् । नगरपालिकाले बुधबारसम्म ४ दिन लगातार बिदा दिएको थियो । तापक्रम बढेपछि पठनपाठनमा बाधा पुगेका कारण बिदा दिनुपरेको नगरपालिकाको सूचनामा उल्लेख छ । यहाँका कावासोती, विनयी त्रिवेणी, देवचुली र गैंडाकोट नगरपालिकाले यसअघि शुक्रबारसम्म बिदा दिइसकेका छन् ।गर्मीले पूर्वी तराईका झापा, मोरङ र सुनसरीमा पनि सातायता विद्यालयहरू बन्द गरिएका छन् । पालिकाहरूले बालबालिकाको पढाइमा असर पर्न नदिन वर्षे बिदाबाट कट्टा हुने गरी गर्मी बिदा दिएका हुन् । सधैं बिहान उठेर चुलोचौकाको काम गर्दै आएकी विराटनगर१४ जतुवाकी ४७ वर्षीया गीतादेवी यादवको दैनिकी गर्मीले फेरिएको छ । उनी अचेल बिहान उठेर गाईबस्तु लिएर खेतबारीको काममा जाने गरेकी छन् । यसअघि बिहान खाना खाएर मात्रै गाईबस्तु लिएर खेतबारी जान्थें, उनले भनिन्, गर्मी बढेदेखि बिहान चौपाया लिएर खेतबारीको काममा जान्छु र १० बजे घर फर्किसक्छु । बिहान १० नबज्दै हुने गरेको उग्र गर्मीले गाईबस्तु, बाख्रा पनि चर्दैनन् । खेतबारीको काम पनि गर्न नसक्ने भएकाले अहिले दिनचर्यामा परिवर्तन आएको उनले सुनाइन् । खेतबारीको काम सकेर आएपछि मात्रै उनी खाना पकाउँछिन् । खाना खाएपछि दिउँसो घरको काम गर्छिन् । यादवले गर्मीका कारण छोराछोरीको विद्यालय बन्द भएकाले बिहानै खाना पकाउनैपर्ने बाध्यता नभएको बताइन् । स्थानीय ७० वर्षीया भूर्तिदेवी यादव पनि गाईबस्तुका लागि घाँस काट्न बिहानै जाने गरेकी छन् । उनले घाम चर्किने बेलासम्म घाँस लिएर घर फर्किने गरेको बताइन् । उनको अनुभवमा ०५३ सालपछि पहिलोपल्ट यस वर्ष यति धेरै गर्मी भएको छ । उनीहरूझैं कोशी प्रदेशका सुनसरी, मोरङ, झापाका ग्रामीण क्षेत्रका बासिन्दाको दैनिकीमा गर्मीले उथलपुथल भएको छ । स्थानीय बिहानै उठेर गाई, भैंसी, बाख्रा चराउन र खेतबारीको काममा जान्छन् । घाम चर्को हुने बेलासम्ममा फर्केर घर आइपुग्छन् । उनीहरू कामबाट घर आएपछि नुहाएर खाना खान्छन् । चौतारो, बगैंचाजस्ता शीतल हुने र हावा चल्ने ठाउँमा बसेर गर्मी छल्ने गरेका छन् । दिउँसो ४ बजेपछि मात्रै पुनः काममा जान्छन् । ग्रामीण क्षेत्रका बासिन्दाले गर्मी छल्न र त्यसबाट कुनै किसिमको रोग लाग्न नदिन दिनचर्या बदलेका छन् । घाममा काम गरेर आएपछि केहीबेर आराम गरेर मात्रै पानी पिउँछन् । बिहान काम गर्ने र चर्को घाम भएका बेला घरभित्र वा छहारीमा हावा आउने ठाउँमा बस्छन् । कागती, चिनी, पानीको सर्वत, दही, दूध खाने गर्छन् ।स्थानीय ७५ वर्षीया दशरथ यादवले गर्मीबाट जोगिन बालबालिका र वृद्धवृद्धालाई घरबाहिर निस्किन नदिने, परिवारका अन्य सदस्यले बिहानै काम गर्ने र दिउँसो आराम गर्ने परम्परा रहेको बताए । गर्मीको समयमा रोग लाग्न नदिन धेरै पानी खाने, दैनिक स्नान गर्ने, कागती, चिनी, पानीको सर्वत, दहीको लस्सी, दूध खाने गरेका छौं, उनले भने, खानपानमा ध्यान दिने र आफ्नो घरमा दुहुना गाई, भैंसी नहुनेले किनेर भए पनि गर्मी मौसमभरि दूध, दही खाएपछि रोग लाग्नबाट जोगिन्छ ।घामबाट आउनेबित्तिकै चिसो पानी खाँदा रुघा, ज्वरो लाग्ने हुनाले एकछिन आराम गरेर मात्रै पानी खाने गाउँको परम्परा नै रहेको यादवले सुनाए । यो प्रदेशका सहरी क्षेत्रका बासिन्दा चर्को गर्मीले १२ बजेपछि दिउँसो ३ बजेसम्म घरबाहिर निस्किँदैनन्, जसले बजार सुनसान हुन्छ । गर्मी खप्न नसक्ने कतिपय एयरकन्डिसनयुक्त सपिङ मल र बैंकहरूमा गएर समय बिताउने गरेका पनि छन् । हुनेखानेहरू गर्मी छल्न चिसो हुने पहाडी क्षेत्रसमेत घुम्न जाने गरेका छन् । मधेशबाट चिसो हुने भेडेटार, जेफाले, इलाम, धनकुटा, तेह्रथुम, ताप्लेजुङ, सोलुखुम्बु, ओखलढुंगातिर गर्मी छल्न घुम्न जाने कोशी होटल व्यवसायी महासंघका अध्यक्ष राजन श्रेष्ठले बताए । उनले गर्मीले पहाडी क्षेत्रका होटल व्यवसाय अहिले फस्टाएका छन् तर तराईका जिल्लामा दैनिक खर्च धान्नसमेत समस्या भएको गुनासो पोखे । गर्मीका कारण यहाँका सबैखाले व्यापार घटेको छ । सिटी रिक्सा चलाएर परिवार पाल्दै आएका जहदा गाउँपालिका४ का ४६ वर्षीया सियाराम मुखियाले गर्मीका कारण अहिले दैनिक ५ सय रुपैयाँ घाटा लाग्ने गरेको गुनासो पोखे । पहिले न्यूनतम एक हजार आम्दानी हुने गरेकामा गर्मी बढेदेखि ५ सय मात्रै हुने गरेको छ, उनले भने, बिहान १०११ बजेपछि ३४ बजेसम्म कोही घरबाट ननिस्किने गरेकाले यात्रु नभेट्ने गरेको हो ।विराटनगरमा किराना पसल सञ्चालन गर्दै आएका महेन्द्र साहले ग्राहक आइहाल्ने आसमा पसल खोलेर बस्ने गरे पनि साँझ ५ बजेपछि मात्रै ग्राहक आउने गरेकाले व्यवसाय चौपट भएको गुनासो पोखे । उनले गर्मी बढेदेखि २५ प्रतिशत पनि आम्दानी नभएको बताए । दैनिक पसल चल्ने समयमा ६ घण्टा गर्मीले ग्राहक नआउँदा व्यापारको अवस्था के होला ? उनले प्रश्न गरे ।गर्मी बढेदेखि यहाँका उद्योगहरूमा समेत उत्पादन घटेको छ । उद्योगमा मजदुरहरूले गर्मीले काम गर्न नसकेकाले उत्पादन घटेको उद्योगी व्यवसायीहरूको भनाइ छ । उनीहरूले एकातिर मजदुरले गर्मीका कारण काम गर्न नसक्ने र अर्कोतिर अघोषित लोडसेडिङले विद्युत् नहुँदा थप मर्कामा परेको गुनासो पोखे । उद्योग संगठन मोरङका अध्यक्ष राकेश सुरानाले गर्मीले मजदुरहरूको काम गर्ने क्षमतामा ह्रास आउनुका साथै विद्युत् अनियमित हुँदा यहाँका उद्योगहरूमा उत्पादन घटेको बताए । अहिले नदी, खोलामा जलाशय सुखेर विद्युत् उत्पादनमा कमी आएको छ । प्रदेश उद्योग वाणिज्य महासंघका निर्देशक रेवतीरमण भण्डारीका अनुसार गर्मी बढेदेखि यस प्रदेशको सुनसरी, मोरङ, झापाका उद्योग, व्यवसाय क्षेत्र प्रभावित भएको छ । उद्योग भनेको त्यसै तातो निस्किने ठाउँ र त्यसमा थप ४० सेन्टिग्रेडको गर्मी थपिएपछि जस्तोसुकै मजदुर तथा प्राविधिकले काम गर्न सक्ने अवस्था नहुँदा उत्पादन घट्नु स्वाभाविक हो, उनले भने, त्यसमा पनि नेपाल विद्युत् प्राधिकरणले दिनमा २५ पटक लाइन काट्ने गरेकाले पनि उद्योग व्यवसाय प्रभावित भएको छ । उनकाअनुसार यस प्रदेशका तराईका जिल्लाहरूका बजार, व्यवसायमा अहिले २५ प्रतिशत पनि कारोबार भएको छैन । बिहान १० बजेदेखि साँझ ५ नबजुन्जेल ग्राहकै नआउँदा व्यवसायीको के चल्छ ?, उनले भने, राति ८ बजेपछि स्थानीय प्रशासनले पसल चलाउन नदिने गरेकाले १२ घण्टा चल्ने पसल अहिले मुस्किलले ६ घण्टा पनि चल्दैनन् । चर्किएको गर्मीले यस प्रदेशका तराईका जिल्लाहरूको स्वास्थ्य संस्थामा बिरामीको चाप बढ्न थालेको छ । कोशी अस्पतालका आकस्मिक वार्डका कामेश्वर साहले अहिले केही दिनदेखि बढेको गर्मीले बिरामीको चाप बढेको बताए । अस्पतालमा पेट दुख्ने, वाकवाकी लाग्ने, बान्ता हुने, शरीर कमजोर हुने, रुघाखोकी, झाडापखालाका बिरामी बढेका छन् । उनले आकस्मिक कक्षमा मात्रै अहिले दैनिक उपचारका लागि ३ सयभन्दा बढी बिरामी आउने गरेको बताए ।"
बिजुली गाडीका करको विरोधाभास हटाऊ,"सरकारले बिजुली गाडीका करको दरमा गरेको हेरफेर विरोधाभासपूर्ण छ । मध्यम आय भएका नागरिकले खरिद गर्ने कम क्षमताका गाडीमा सहुलियत दिनुपर्नेमा उल्टो कर बढाइएको छ । बढी शुल्क असुल्दा खासै फरक नपर्ने महँगा मूल्यका विलासी गाडीमा कर घटाइएको छ । सामान्य बुद्धिले पनि सही ठहर्याउन नसक्ने यो करव्यवहार सर्वथा आलोच्य छ । सरकारले आर्थिक विधेयकमार्फत गरेको यस्तो असंगतिपूर्ण हेरफेरलाई निःसर्त सच्याउनुपर्छ । सरकारले ५० देखि १ सय किलोवाटसम्मका विद्युतीय सवारीको भन्सार ५ प्रतिशतले बढाएर १५ प्रतिशत पुर्याएको छ भने अन्तःशुल्क १० प्रतिशत लगाएको छ । तर, सयदेखि २ सय किलोवाटसम्मका विद्युतीय सवारीमा भन्सार र अन्तःशुल्क १०१० प्रतिशतले घटाएर २०२० प्रतिशत कायम गरेको छ । २ सय किलोवाटदेखि ३ सय किलोवाटसम्मका सवारीमा भन्सार ५ प्रतिशतले घटाएर ४० प्रतिशत बनाएको छ । सार्वजनिक वृत्तदेखि संसद्सम्मै यस्तो हेरफेरको अन्तर्यबारे प्रश्न उठेको छ । प्रमुख प्रतिपक्षी दल एमालेको संसदीय दलका नेता एवं पूर्वप्रधानमन्त्री केपी शर्मा ओलीले त संसद्मा यस्तो प्रबन्धमा व्यापारीको अनुहार झल्किएको आरोप लगाएका छन् । बजेटको करको दर र गाडीको पैठारी एकैसाथ कस्तो संयोग हो भनेका छन् । सरकारको विरोध गर्नु पक्कै पनि प्रमुख प्रतिपक्षी नेताको धर्म हो, तर उनले संकेत गरेझैं मिलेमतोमा कर निर्धारण र बजेट चुहावट गरिएको हो भने त्यो अक्षम्य आर्थिक अपराध हो । त्यसैले संसद्ले यसबारे अध्ययन गर्नुपर्छ । के बुझ्नुपर्छ भने, मिलेमतोमा कर निर्धारण र बजेट चुहावट सम्बन्धी सत्यता जे भए पनि यो कर हेरेफेरको औचित्य पुष्टि हुन भने कदापि सक्दैन । आधारभूत गाडीमा कर बढाएर विलासीमा घटाएर सरकारले कसको हित संरक्षण गर्न चाहेको हो भन्ने जबर्जस्त प्रश्न उठिरहन्छ । उदेकलाग्दो त, सरकारले सार्वजनिक विद्युतीय सवारीमा पनि कर बढाएको छ । ११ देखि १४ सिट क्षमताका विद्युतीय माइक्रोबस आयातमा १ प्रतिशत भन्सार शुल्क लाग्दै आएकामा १० प्रतिशत पुर्याएको छ । यही बजेट मन्तव्यमा विद्युतीय सवारीसाधनको प्रयोगलाई प्रोत्साहन गरी निजी क्षेत्रसमेतको लगानीमा चार्जिङ स्टेसनहरूको विस्तार गरिने उद्घोष गरे पनि कर व्यवस्थाले भने जीवाश्म इन्धनलाई प्रोत्साहन गरेको छ । साना व्यवसायी आकर्षित हुने र आम सर्वसाधारण चढ्ने विद्युतीय माइक्रो बसलाई निरुत्साहित गरेर सरकारले के गर्न खोजेको हो, बुझ्न मुस्किल छ । यसरी कर बढाउनु सरकारकै विभिन्न घोषणा, नीति र प्रतिबद्धता मात्र होइन, सर्वोच्च अदालतले दिएको आदेशको पनि विरुद्धमा छ । वायु प्रदूषण नियन्त्रण गर्ने गरी मात्रै करको दर तोक्न सर्वोच्चले दिएको परमादेशको सरकारले उल्लंघन गरेको छ । विश्वका कैयौं देशसहरले विद्युतीय सवारी मात्रै चलाउने लक्ष्यहरू धमाधम घोषणा गरिरहँदा ढिलोचाँडो नेपाल पनि त्यसतर्फ अघि नबढी सुख छैन । स्वच्छ ऊर्जा प्रयोग गरी कार्बन उत्सर्जन कम गर्न, प्रदूषण घटाउन र श्वासप्रश्वास सम्बन्धी रोगहरूबाट बच्न सरकारले विद्युतीय सवारीलाई नीतिगत रूपमै प्रोत्साहन गर्न जरुरी छ । नेपालका हकमा त इन्धन आयात कम गरी व्यापार सन्तुलन कायम गर्न र विदेशी मुद्रा सञ्चिति बढाउन पनि यसो गर्नु अपरिहार्य छ । तर सरकारले कर बढाएपछि बिजुली गाडी किन्ने सोच बनाएका मध्यम वर्ग हच्किने निश्चित छ । यसबाट न सरकारको उद्देश्यअनुरूप राजस्व उठ्न सक्छ, न स्वच्छ ऊर्जा प्रवर्द्धन हुन नै । फेरि महँगा गाडीमा शुल्क घटाइएकाले, अधिकतम राजस्व उठाउन कर समायोजन गरिएको सरकारी भनाइ पनि आफैंमा हास्यास्पद छ । वायु प्रदूषणकै कारण बर्सेनि ४२ हजार मानिसको मृत्यु हुने नेपालमा बिजुली गाडीको महत्त्व थप दर्साइरहनुपर्ने विषय होइन । गाडीले फाल्ने धूवाँ प्रदूषणको प्रमुख स्रोत रहेको काठमाडौं उपत्यकाजस्ता सहरमा त बिजुली गाडीको बाटोतर्फ मोडिन अबेलै भैसकेको छ । चालु आर्थिक वर्षकै बजेटमा काठमाडौं उपत्यकामा पेट्रोलियम प्रयोग गर्ने निजी तथा सार्वजनिक सवारीसाधनलाई क्रमशः विद्युतीय सवारीसाधनमा परिणत गर्ने व्यवस्था मिलाइने घोषणालाई नयाँ कर व्यवस्थाले गिज्याएको छ । तत्कालीन अर्थमन्त्री युवराज खतिवडाले २०७७७८ मा विद्युतीय सवारीमा कर बढाउँदा आयात घटेको तथ्य सरकारले हेक्का राख्नुपर्छ । अतः, विद्युतीय सवारीसाधनलाई प्रोत्साहन गर्न सरकारले अनिवार्य रूपमा करका दरमा गरिएको हेरफेर पुनरवलोकन गर्नुपर्छ । र, सरकार सञ्चालकहरूमा वर्षैपिच्छे देखिँदै आएको अलमल हटाउन विद्युतीय सवारीसाधन सम्बन्धी ठोस नीति नै तर्जुमा गर्नुपर्छ । कस्ताकस्ता बिजुली गाडीलाई कुनकुन रूपमा सहुलियत र प्राथमिकता दिने भन्नेमा सरकार नीतिगत रूपमै प्रस्ट हुनुपर्छ । आयातव्यापारीको स्वार्थको छायाबाट बच्न पनि यसो गर्न जरुरी छ । राज्य सञ्चालकहरूले विद्युतीय सवारीसाधनलाई राजस्व संकलनको लक्ष्यसित होइन, सदैव मुलुक र नागरिकको दीर्घकालीन हितसित जोडेर हेर्नुपर्छ ।"
किन चाहियो विमानस्थलै विमानस्थल ?,"काठमाडौं अन्तर्राष्ट्रिय विमानस्थल २४ घण्टा सञ्चालन हुन पाएको छैन, खर्बौं खर्च गरेर बनाइएका पोखरा र लुम्बिनीका अन्तर्राष्ट्रिय विमानस्थलहरूमा कुकुरबिरालाहरू कबड्डी खेल्छन् । तर निजगढको जंगलमा अर्को अन्तर्राष्ट्रिय विमानस्थल बनाएरै छाड्ने रे । देश आर्थिक संकटतिर उन्मुख छ भन्छन्, निजगढको काठ बेचेरै आर्थिक संकट टार्ने हुन् कि ? वातावरणीय एवम् प्राकृतिक दृष्टिले अति महत्त्वपूर्ण मानिएको जंगल मासेर विशाल अत्याधुनिक एयरपोर्ट र स्मार्ट सिटी त बनाउने तर त्यसबाट हुने चुरे विनाश, भूक्षय तथा आधारभूत कृषि उत्पादनमा हुने ह्रासको असरबाट कसरी पार लाग्ने ? उक्त थप एयरपोर्टको उपयोगको सम्भाव्यता कति छ ? त्यसले कहिलेसम्म ऋण तिर्ला र कहिले नाफा देला ? २५ वर्षदेखि भिजिट नेपाल, भिजिट नेपाल चिच्याएर पनि १० लाख पर्यटक त पुर्याउन सक्या छैन । वैदेशिक रोजगारी र विदेश अध्ययनमा जाने क्रम घट्यो । यसका लागि पुरानादेखि नयाँ पार्टीहरूसम्म पनि चिच्याइरहेका छन् । काठमाडौंको एयरपोर्टमै यात्रु र जहाजको चाप आधी पनि रहन्न । त्यस्तो अवस्थामा निजगढ एयरपोर्ट कहिले आत्मनिर्भर होला ? ऋणं कृत्वा घृतं पिवेत अर्थात् ऋण लिएर घिउ पिउने नीति आत्मघाती हुन्छ । अहिलेको समय उत्पादनशील क्षेत्रमा लगानी गर्ने समय हो, थोरै लगानीमा छोटो समयमा अधिक प्रतिफल दिने योजनामा ध्यान केन्द्रित गरी उपलब्ध स्रोतसाधनको उपयोग गर्ने समय हो । देखिने समृद्धिका लागि ठूला महत्त्वाकांक्षी परियोजनाहरू पनि बनाउने तर आधारभूत रूपमा आर्थिक आत्मनिर्भरताको अवस्थामा आएपछि बनाउने हो । थप अन्तर्राष्ट्रिय विमानस्थल बनाउने बेला अहिले भएको छैन, आवश्यक भएपछि बनाउने हो । सीएन खड्का, काठमाडौं"
सहकारीको बेथिति हल गर सरकार,"सहकारीको अबधारण अनुसार सहकारी नचल्दा जनताले जम्मा गरेको अर्बौं रुपैयाँ जोखिममा परेको छ । दैनिक काम गरेर सानो मझौला व्यापार गरेर अलिअलि जम्मा गरेको पैसा सहकारीले डुबाएपछि नागरिक सडकमा आउनुपर्ने अवस्था सृजना भएको छ । एकआपसमा सहकार्य गरेर अप्ठ्यारो परेको बेला काम फुकाउन सहकारी खोलेको हो कि केही व्यक्तिलाई मालिक बनाउन सहकारी खोलेको हो, सरकारले निगरानी गरेन भन्दैमा जे गर्दा पनि पाइन्छ ? नेताको संरक्षणमा जे गर्दा पनि हुन्छ ? सहकारी डुबाउने मालिकलाई हदैसम्मको कारबाही हुनुपर्छ । सहकारीमा पैसा जम्मा गर्ने सामान्यतया न्यून वर्गर्यी परिवारै हुन् । यसको मार पनि अहिले न्यून वर्गलाई नै परेको छ । अब के गर्ने सरकार विकल्प सोच । जनताको रगतपसिना खाने सहकारीका मालिकलाई कारबाही गर । उसको व्यक्तिगत सम्पत्तिबाट भए पनि असुलउपर गर । सहकारीको पैसाबाट पार्टी प्यालेस खोल्ने, जग्गा जमिन किन्ने, घर बनाउने अनि जनतालाई बचत फिर्ता गर्नुपर्यो भने अनेक बहाना गरेर झुलाउने ? यो गलत हो । यस्ता अपराधीलाई कारबाही गर्नुपर्छ । सहकारीलाई अनुगमन गर्नुपर्ने राष्ट्रिय वाणिज्य बैंकले सहकारीले मनलाग्दी गर्दा के हेरेर बस्यो ? सहकारीका छाता संगठन खुलेका थिए । अहिले ती के गरेर बसेका छन् ? जनताले जम्मा गरेको रकमको हर्जाना कसले दिने ? कमाउने सहकारीमा मालिक अनि त्यसको हर्जाना दिनुपर्ने सरकारले ? यो त न्यायसंगत भएन । सहकारीपीडितहरूले आन्दोलन गरे । सरकारसँग वार्ता भयो । सरकारले कार्यदल पनि बनायो वैशाख २६ गते । समस्या समाधानका लागि कार्यदल बनाएको दुई महिना लाग्दा पनि समस्याको हल भएको छैन । दिनहुँ सहकारीमा पैसा लिन जानेको भीड छ । कतिपय सहकारीका सञ्चालकहरू भागिसके । कतिले आत्महत्या गरेका छन् । सहकारीका अध्यक्षले आत्महत्या गरेपछि त्यसको जिम्मा कसले लिने हो ? सहकारीले ऋण प्रवाह गर्दा कोषाध्यक्ष, ऋण समिति, लेखा समितिले पनि हेरेका हुन्छन् त्यो एकल अध्यक्षले मात्र केही गर्न सक्दैनन् । सबैको मिलोमतोमा सहकारी डुबाएका छन् । बढी कमाउने उद्देश्यले सहकारीको यो अवस्था आएको हो । पुरुषोत्तम घिमिरे, जोरपाटी, काठमाडौं"
कूटनीतिक चातुर्यताको खाँचो,"आजभोलि प्रतिनिधिसभा र राष्ट्रिय सभामा विकासको सन्दर्भ कमै उठ्ने गरेको देखिन्छ । नेतानेताबीच घोचपेच, गालीगलौजको संस्कारले निरन्तरता पाइरहेको छ । जिम्मेवार नेतृत्वमा सकारात्मकभन्दा नकारात्मक भावनाले जरो गाड्दा आपसी मेलमिलापको वातावरण खलबलिएको, अन्तर्राष्ट्रिय सम्बन्ध इतिहासमै कमजोर भएको यथार्थबाट हामी अनभिज्ञ छैनौं । परराष्ट्र नीतिमा दलहरूबीच समभाव नहुनु, शीर्षनेताहरू आआफ्नै डम्फु बजाउँदै हिँड्नु, अयोग्य व्यक्तिलाई राजदूतमा नियुक्त गर्नु, जिम्मेवार व्यक्ति, निकाय कूटनीतिक क्षेत्रमा कमजोर देखिनुले विश्वभर हाम्रो बदनामी भइरहेको छ । हुँदाहुँदा हाम्रो राजनीतिक गाईजात्रा छिमेकी भारतले पनि नजिकबाट नियालिरहेको भान हुन थालेको छ, आपसमा लडेरै सिद्धिऊन् भन्नेजस्ता भाव बोकेको संशय पैदा भएको छ । यता हाम्रो कूटनीतिक क्षेत्र विश्वमै कमजोर रहेको मान्न सकिन्छ । शीर्षनेता एउटाले अर्कोसँग कूटनीतिको परिभाषा सोध्ने, चोकगल्लीमा गएर उफ्रिने नेताको चरित्र नौलो होइन । कूटनीतिक सफलताले भूपरिवेष्टित मुलुक स्विट्जरल्यान्डको सफलताको सन्दर्भ होस् या शक्तिशाली देशहरूका बीचमा रहेका सिंगापुर, कतार, बेल्जियमजस्ता मुलुकहरूले देखाएको चमत्कार नै किन नहोस्, यिनीहरूबाट हाम्रो नेतृत्वले कहिल्यै सिक्न सकेन, ३४ वर्षदेखि होहल्लाको राजनीतिमै रमाइरहे । भारतसँगको सम्बन्धबारे कुरा गर्दा राजनीतिक तहमा सदैव तिक्तता देखिए पनि जनताजनताबीचको सम्बन्ध अक्षुण्ण र सदाबहार छ । सामाजिक, आर्थिक, सांस्कृतिक, धार्मिक, भाषिक, साहित्यिक सम्बन्धलाई विश्वमै अद्वितीय मान्नुपर्छ । सोबाहेक भारतमा स्थायी बसोबास गर्ने नेपालीको संख्या ६० लाखभन्दा बढी भएको बताइन्छ । हाम्रा सत्ताधारी भारतमा बसोबास गरेका, प्रत्यक्ष, अप्रत्यक्ष सम्बन्ध भएका पचासौं लाख सर्वसाधारणको अभिभावक पनि होइनन् र ? सधैं राजनीतिक तुरूप फ्याँकेर मुलुक र जनतालाई दुःख दिन सुहाउँछ ? यता नक्कली भुटानी शरणार्थी, पशुपतिनाथको जलहरी प्रकरण, भ्रष्टाचार र काण्डैकाण्डको दुर्गन्धले मुलुक प्रदूषित बनिरहेको छ । कूटनीतिक चातुर्यले बहुआयामिक क्षेत्रमा उपलब्धि हासिल हुनुका साथै दक्षिण एसियाली मुलुकमा पुग्ने ढोकासमेत खुल्न सक्छ । राजनीतिक एजेन्डाभित्र सधैं जनतालाई मुछिरहनु खेदजनक छ । भुवनेश्वर शर्मा, चन्द्रागिरि२, काठमाडौं"
नक्कलीलाई सक्कलीको सुझाव,"नक्कली भुटानी शरणार्थी प्रकरणले सामाजिक सञ्जाल मात्र नभएर नेपालको राजनीतिलाई नै रनक्क तताएको छ । ठूला दलका प्रभावशाली नेताहरूसमेत भटाभट पक्राउ पर्न थालेपछि गठबन्धन सरकारकै भविष्य जोखिममा पर्नेसम्मको अड्कलबाजी सुरु भएको छ । यो संगठित अपराधअनुसन्धानको तीर नेपाली कांग्रेस र नेकपा (एमाले) का शीर्षस्थ नेताहरूतर्फ समेत सोझिन थालेको छ । अनुसन्धानको नतिजा त देखिँदै जाला तर एउटा सार्वभौम देशका नागरिक जानीबुझी नक्कली शरणार्थी बन्न खोज्नु नेपालको राष्ट्रिय लज्जाको विषय भने भइसकेको छ । यसले नेपाल र नेपाली जनताप्रति शुभेच्छा राख्ने हामीजस्ता सच्चा भुटानीहरूलाई नै विस्मित तुल्याइदिएको छ । यस प्रकरणले सम्पूर्ण नेपालीलाई किमार्थ प्रतिनिधित्व गर्दैन तर पनि यस लज्जाको भारी बोक्न सबै नेपाली अभिशप्त छन् । शरणार्थीका नाममा अरू घुसपैठ गरेर सच्चा शरणार्थीहरूको जीवनमा प्रत्यक्ष असर पार्ने यस्तो घटना विश्वमै नेपालमा पहिलो पटक देखिएको भने होइन । सन् २००३ मा अमेरिकाले इराकमा हमला गरेपछि लाखौं इराकी शरणार्थी बन्न पुगे । आक्रमणसँगै अमेरिकाले आफूलाई सहयोग पुर्याउने इराकीहरूलाई धमाधम शरणार्थीका रूपमा अमेरिकामा पुनर्वास गराउने काम थाल्यो । २०२० को डिसेम्बरसम्म आइपुग्दा ८० हजारभन्दा बढी इराकीलाई शरणार्थीको दर्जामा अमेरिकाले पुनःस्थापना गरायो । भुटानी शरणार्थीपछिको यो दोस्रो ठूलो अमेरिकी शरणार्थी पुनर्वास कार्यक्रम थियो । पछि अमेरिकाले २०२१ को जनवरी २२ देखि लागू हुने गरी इराकी शरणार्थीहरूको पुनर्वास कार्यक्रमलाई केही समयका लागि स्थगन गर्यो । त्यसका कारक थिए २०१६ देखि २०१९ को अन्तरालमा पुनर्वास प्रक्रियासँग लक्षित विभिन्न घुसपैठ, छलकपट तथा भ्रष्टाचार । अमेरिकी प्रणालीलाई नै फितलो साबित तुल्याउने त्यस्ता गतिविधिको अनुसन्धान तथा निरूपण गर्न लगभग एक वर्ष लाग्यो । २०२२ को मार्चदेखि यो कार्यक्रम पुनःसञ्चालन गरे पनि अमेरिकाले आवेदकमध्ये करिब ४० हजार इराकी शरणार्थीको सम्पूर्ण प्रक्रिया रोकेर पुनर्विचार गर्नुपर्ने आवश्यकता प्रकट गर्यो । अमेरिकी सरकारी निकायले खुलस्त नभने पनि पुनर्वास कार्यक्रममा सोधिने प्रश्न तथा व्यक्तिगत सुरक्षाजाँचका नतिजाजस्ता संवेदनशील सामग्रीहरू विभिन्न गिरोहले हात पारेर गैरशरणार्थीलाई दर्ता गराइएकाले छानबिन गर्नुपरेको कुरा अमेरिकी सञ्चारमाध्यमहरूले सम्प्रेषण गरे । पुनर्वासमा गइसकेका केही इराकी पनि उक्त अनुसन्धानको दायरामा तानिए । छलकपट गरेर आएका नक्कली शरणार्थीहरू अमेरिकी नागरिक बनेर यहाँ रमाइराखेका हुन सक्छन् । यहाँ त आफ्नो नाम मात्र हैन, थरसम्म परिवर्तन गर्न सकिन्छ । तर, दैव लागेको दिन त्यस्ता व्यक्तिका नागरिकता र पासपोर्ट खोसिनेछन् । त्यसपछि निन्याउरो अनुहार लगाएर आफ्नै देशमा सुपुर्दगी भइने कुराको हेक्का राख्न जरुरी छ । पुनर्वासको हूलमूलमा नक्कली शरणार्थी बनेर सम्पन्न मुलुकमा जान खोज्नेहरूको लहर पाइन्छ । अफ्रिकी मुलुक केन्याबाट नक्कली सोमाली शरणार्थी बनेर अमेरिका र युरोपेली मुलुकहरूमा पुनर्वासमा गएका उदाहरण धेरै पाइन्छन् । सीएनएनले सन् २०१९ मा गरेको एउटा खोजी पत्रकारिताको रिपोर्ट अनुसार, १९९० को दशकदेखि २०१६ सम्ममा धेरै केन्यालीले नक्कली सोमाली शरणार्थी बनेर यो सुविधा लिए । राष्ट्रसंघीय शरणार्थी उच्चायुक्त (यूएनएचसीआर) ले पनि केन्याका सोमाली शरणार्थी शिविरहरूमा ४० हजारभन्दा बढी केन्याली नक्कली शरणार्थी बनेर सरकारी डेटाबेसमा समावेश भएको पुष्टि गरेको छ । शरणार्थी समस्याबाट दिक्क भएको केन्याले सन् २०१३ देखि सोमाली शरणार्थीहरूलाई उत्तरपूर्वी छिमेकी सोमालिया नै फर्काउने अभियान थालेपछि नक्कली शरणार्थी बनेका केन्यालीहरूमा भुइँचालो गयो । कारण थियो शरणार्थीमा दर्ता भइसकेकाले उनीहरूको केन्यामा बस्ने आधार बाँकी थिएन भने सोमालियाको पहिचान थिएन । फलतः केन्याबाट जबरजस्ती सोमालिया फर्काइएका सयौं नक्कली शरणार्थीहरू सोमालिया पुगेपछि वास्तवमै शरणार्थी बने । यो सन्दर्भ अहिले सतहमा आएको नक्कली भुटानी शरणार्थी प्रकरणमा पनि आकर्षित हुन्छ । तीन दशकअघि मातृभूमि भुटानबाट सर्वस्व लुटिएर लखेटिएका हामी नेपालीभाषी भुटानीलाई झापा र मोरङमा बास दिएर नेपाल र नेपाली जनताले लगाएको गुनको ऋण हामी कहिल्यै तिर्न सक्दैनौं । हाम्रो आगमनसँगै भुटानी शरणार्थी समस्या आइलागेपछि नेपालले भुटानसँग विभिन्न चरणमा वार्ता पनि नगरेको होइन, तर ती परिणामविहीन भए । अन्ततः तेस्रो मुलुक पुनर्वास प्रक्रियामा अन्तर्राष्ट्रिय समुदायसँग सहमति जनाउनु र सहजीकरण गर्नुशिवाय नेपालले केही गर्न सकेन । एमालेका वर्तमान अध्यक्ष खड्गप्रसाद शर्मा ओलीदेखि नेपाली कांग्रेसका तत्कालीन सभापति गिरिजाप्रसाद कोइरालासम्म कसैले पनि भुटानी शरणार्थी मामिलामा माखो मारेनन् । भुटानसँग शरणार्थी मामिलामा नेपाल निकै कमजोर रूपमा पेश भयो । आफ्ना लागि चुनावी खर्चसमेत भुटानी तानाशाहबाट लिएर कोइरालाको पार्टी कांग्रेस भुटानी सत्ताको ऋणी नै बनिसकेको थियो । भुटानी प्रजातान्त्रिक नेता टेकनाथ रिजाललाई उनका सहकर्मीहरू जोगेन गजमेर र सुशील पोखरेलसहित सन् १९८९ मा नेपालबाट पाता कसेर भुटानको जिम्मा लगाउने पञ्चायती मरीचमान सिंह र प्रजातान्त्रिक भनाउँदा कोइरालाबीचको अन्तर समाप्त भएको थियो । अरूका तुलनामा एमाले अध्यक्ष ओली भुटानी शरणार्थी समस्यालाई निकै नजिकबाट चिनेका नेता मानिन्छन् । उनले पनि केही लछारपाटो लगाएनन् । बरु अहिले उनको ध्यान नक्कली भुटानी शरणार्थी प्रकरणमा मुछिएका आफ्नै पार्टीका नवशीर्षस्थका साथै स्वयंको प्रतिरक्षामा केन्द्रित भएको देखिन्छ । उनै ओली अहिले ४०० नेपालीहरू नक्कली भुटानी बनेर अमेरिका छिरेको सूचना निर्लज्जतापूर्वक ओकल्दै सक्कली भुटानीहरूमाथि समेत आशंका खडा गर्दै छन् ।वास्तवमा तेस्रो मुलुक पुनर्वास कार्यक्रम अन्तर्राष्ट्रिय रूपमा प्रयोग गरिएको शरणार्थी समस्या समाधानको अस्थायी विकल्प मात्र हो । दीर्घकालीन समाधान त ससम्मान स्वदेशफिर्ती नै हो । अहिले पनि हजारौं भुटानी शरणार्थी पूर्वी नेपालका शिविरमा त्यस्तै दीर्घकालीन समाधानको आशामा बसेका छन् । तेस्रो देश पुनर्वास अन्तर्गत पश्चिमा मुलुकमा पुगेका १ लाख १३ हजारभन्दा बढी भुटानीहरूमध्ये अधिकांशले ती देशको नागरिकता लिइसकेका छन् । उनीहरू नेपालमा रहँदाको तुलनामा धेरै सुखी छन् । तर, भौतिक सुखले आफ्नो माटोप्रतिको मायालाई विस्थापित गर्न सक्दो रहेनछ । नेपालका शिविर वा तेस्रो मुलुकमा जन्मिएका र भुटानबाट निस्कँदाका कलिला मस्तिष्कहरूको सवाल फरकफरक होला तर भुटानकै माटोमा हुर्केका मजस्ता हजारौं भुटानीको मन अर्कै छ । कुनै दिन भुटानमा परिवर्तन आयो र अन्तर्राष्ट्रले निर्वासित भुटानीहरू पनि भुटान फर्कंदा कुनै खतरा नरहेको घोषणा गर्यो भने आफ्नो देशप्रतिको माया कस्तो हुन्छ भन्ने हामीले साबित गर्नेछौ । के त्यतिखेर नक्कली भुटानी बनेका नेपाली साथीहरू पनि हामीसँगै भुटान जान तयार हुनुहुन्छ ? शरणार्थी बनेर बाँच्नुको कहर कहिनसक्नुको छ । यो बुझ्न सक्कली शरणार्थी नै बन्नुपर्छ । शिविरमा रहँदा हामीले भुटानका भगौटे र मगन्ते भोटाङे को पहिचान भोग्यौं । नजिकैका बस्तीमा एउटा गाई बाँध्न बनाएको गोठभन्दा सानो बाँसको छाप्रोमा वर्षौं बितायौं । एकै छिन आँखा चिम्म गरेर कल्पना गर्नोस् त तपाईं एउटा गाईको गोठजत्रो छाप्रोमा सपरिवार कति दिन बस्न सक्नुहुन्छ ? बस्दै जाँदा चार जनाको परिवार आठ जनाको भयो । तर, नेपाल सरकारले सुरुमा दिएको छाप्रोको क्षेत्रफलमा कहिल्यै पुनर्विचार गरेन । हामी भाग्यलाई दोषी मान्दै खुम्चिइरह्यौं । गृह मन्त्रालयको मातहत शिविरमा कार्यरत शरणार्थी समन्वय एकाइका हाकिमले शरणार्थीलाई तपाईं भनेको विरलै सुनियो । हाम्रा लागि तँ नै पेवा भएको थियो । पुनर्वास प्रक्रिया सुरु भएलगत्तै सरकारी हाकिमहरूको रवैया फेरियो । निःशुल्क कामका लागि पनि खुलेआम पैसा माग्न थाले । एकाइका हाकिमको व्यवहार त्यहाँ खटिएका यूएनएचसीआरका नेपाली कर्मचारीलाई पनि थाहा हुन्थ्यो । तर, तिनले न कुनै निगरानी बढाए, न त घूस लिने प्रवृत्तिलाई नै निरुत्साहित गरेÙ फगत मूकदर्शक भए । शरणार्थीको सुरक्षामा खटिएका सशस्त्र प्रहरी बलका सदस्यहरूबाटै कतिपय भुटानी नारीहरू बलात्कारको सिकार भए, संरक्षक नै भक्षक हुँदा पनि कसैको केही जोर चलेन ।नेपाल सरकार र यूएनएचसीआरले शरणार्थीको पुनः दर्ता गरेपछि अधिकांश शरणार्थीले परिचयपत्र पायौं । त्यति बेलाको रमाइलो कुरा, भुटानबारे अत्तोपत्तो नै नभएका तर शरणार्थी शिविरका छाप्रा नम्बरचाहिँ कण्ठ गरेका म पनि भुटानको हुँ भन्नेहरू पनि बेलाबखत टुप्लुक्किन थाले । कति भुटानीले त झ्यालखानामा बसेका वा शिविरभित्रै झुन्डिएर मरेका भुटानीहरू पनि नयाँ चेहरामा देखेको बताउँथे । तर, हामी किंकर्तव्यविमूढ थियौं । उजुर गर्ने ठाउँ थिएन, कसैले बोकेको आधिकारिक शरणार्थी परिचयपत्रप्रति प्रश्न उठाउने आधार पनि भएन । छिमेकीको छोरो हराएको वर्षौं भएको जानकारी शिविरमा धेरैलाई हुन्थ्यो । त्यस्तो युवाको नाम, थर राखेर शरणार्थी परिचयपत्रमा अर्काकै फोटो टाँसिइसकेको हुन्थ्यो । त्यो कसरी सम्भव भयो ? कति त झापाको दमकस्थित यूएनएचसीआरको शाखा कार्यालयमा हुने पटकपटकका अन्तर्वार्तामा पनि भेटिन्थे । कसैले झोसपोल गरिदेलान् कि भनेर उनीहरू चनाखा देखिन्थे । सक्कली शरणार्थीको अनुहारमा फेरि पराईको माटोमा धकेलिनुपर्दाको विषाद झल्किन्थ्यो तर ती नक्कलीहरूमा उत्साह देखिन्थ्यो । सक्कली र नक्कली भुटानी शरणार्थीहरू एउटै जहाज चढेर पश्चिम दिशामा उडे । परिवारको सम्पर्कबाट बाहिर रहेका कतिपय युवाले शिविरमा फर्केपछि चाल पाए उनीहरूका नाममा त अरू नै पुनर्वासमा गइसकेछन् । अहिले पनि त्यस्ता सक्कली शरणार्थीहरू परिचयका लागि शिविरमा लडिरहेका छन् । कुनै दिन भुटान फर्किने अवसर आयो भने ती परिचयविहीन भुटानी शरणार्थीको हालत के होला ?वास्तवमा शरणार्थी सम्बन्धी कानुनको अभावमा नेपालले भुटानी शरणार्थीलाई नचाहेर पनि धेरै भेदभाव गर्यो । शिविरभित्र जंगली हात्तीको आक्रमणबाट केही शरणार्थीले ज्यान गुमाए । सुक्खायाममा भीषण आगलागीमा परेर तथा वर्षामा भाँचिएको रूखले किचेर पनि शरणार्थीहरूको मृत्यु भयो । विपत्मा परेका परिवारले सरकारी राहत पाएनन् । शरणार्थी परिचयपत्र लिनुअघि त मोबाइलको सिमकार्ड लिन पनि कोही स्थानीय नेपालीको सहयोग लिनुपर्थ्यो । बैंक खाता, सवारीचालक अनुमतिपत्र लगायतका अति आवश्यक कागजातबाट पनि शरणार्थी वञ्चित थिए । प्रतिस्पर्धामा नामै निकाले पनि भुटानी शरणार्थी भएकै कारण शान्तिराम पौड्यालले पुल्चोक इन्जिनियरिङ क्याम्पसमा पढ्न पाएनन् । स्थानीय मजदुरसरह काम गर्ने शरणार्थी मजदुर आधा ज्यालामा चित्त बुझाउन बाध्य भए । हामीजस्ता शरणार्थी पत्रकारलाई नेपालको सूचना विभागले पत्रकारको मान्यता नै दिएन । पुनर्वास प्रक्रिया सुरु भएपछि भने शरणार्थीप्रतिको नेपालको व्यवहारमा एक्कासि परिवर्तन देखिन थाल्यो । शरणार्थीलक्षित कुनै नयाँ कानुन बनेको त थिएन, तैपनि शरणार्थीलाई सिमकार्ड, सवारीचालक अनुमतिपत्र र बैंक खाता खोल्न दिन थालियो । भगौटे तथा मगन्ते भोटाङे को आक्षेपमा एक्कासि कमी आयो । नेपालीहरूबाटै वैवाहिक प्रस्ताव आउन थाले । सक्कली शरणार्थीले मात्र यस्ता भेदभावलाई आत्मसात् गर्न सक्छ । जुनसुकै बाध्यताले भए पनि आफूखुसी शरणार्थी बन्ने कथित नक्कली भुटानीहरू र जानीबुझी आफ्नै देशका ती नागरिकलाई शरणार्थी बनाउने शक्तिशाली नेपालीहरूको दुस्साहस हेर्नलायक छ । नक्कली शरणार्थी बन्ने वा बनाउनेहरूले सक्कली शरणार्थी बन्नुपर्दाको पीडा थाम्न दुरूह छ । टन्टलापुर घाम र कठ्याङ्ग्रिने जाडोमा कुनै दिन शरणार्थीको छाप्रोमा तीन दशक हैन, तीन रात मात्र बिताएर हेर्नोस्, अनि तपाईंलाई नक्कली र सक्कली शरणार्थीको अन्तरबोध हुन्छ । राष्ट्रसंघले अनुदान दिएको एक हप्ता पनि नपुग्ने खाद्यान्न जोगाउँदै एक महिना पुर्याउनोस्, घण्टौं लगाएर पत्थर कोइला सल्काएर चुलो बाल्नोस् र बिजुली बत्तीको अभावमा साँझ पर्नेबित्तिकै जता फर्के पनि बिझाउने बाँसको टाँडमा करङ घोट्दै ओसल्टाउन थाल्नोस्, अनि तपाईंले चाल पाउनुहुन्छ, शरणार्थीको सही पीडा !अन्त्यमा, अमेरिकामा जुनसुकै देशको नागरिक जसरी आए पनि न हाम्रो भाग खोसिन्छ, न त हामीलाई चासो नै हुन्छ । तर, संवेदनशील अवस्थामा पनि सुन्दर भविष्यको सपना साँचेर सहयोगको अपेक्षासहित बाँचेका नेपालको जनसंख्याभन्दा ठूलो संख्यामा रहेका विश्वभरिका शरणार्थीको भावनामा कसैले पनि खेलबाड गर्न पाइँदैन । नेपालका नेता हौं भन्नेहरू, तपाईंहरू पनि सक्नुहुन्छ भने भुटानी शरणार्थीहरूको दीर्घकालीन समाधानका खातिर खुलेर डट्नोस्, सक्नुहुन्न भने पनि कम से कम नक्कली शरणार्थी उत्पादन गरेर मानवतस्करीमा संलग्न भई आफ्नै सन्ततिको इज्जत र हाम्रो भावना र प्रतिष्ठामा खेलबाड गर्न त छाडिदिनोस् !भुटान मिडिया सोसाइटी तथा भुटान न्युज सर्भिसमा आबद्ध मिश्र तेस्रो देश पुनर्वास अन्तर्गत सन् २०१३ देखि अमेरिकामा बसोबास गर्छन् ।"
"'सुपरहिट सम्बन्ध, असहज आवागमन","प्रधानमन्त्री पुष्पकमल दाहालको दिल्ली भ्रमणताका नेपालभारत सम्बन्धलाई सुपरहिट बनाउने स्वप्न भारतीय प्रधानमन्त्री नरेन्द्र मोदीले प्रस्तुत गरेका छन् । यो नयाँ भाष्यले नेपालमा खुवै चर्चा पायो । यी दुई मुलुकको सम्बन्ध हिमालयजत्तिकै अग्लिनैपर्छ । नेपालभारत सम्बन्धलाई असाधारण बनाएको खुला सिमानाले हो । विश्वमा अरू मुलुक छन् जहाँ साझा संस्कृतिका बावजुद सिमाना खुला छैनन्, सम्बन्ध असहज छ । छिमेकी भारतसँग खुला सीमा भएकै कारण सम्बन्ध बहुआयामी हुन पुगेको छ ।नेपालभारत सम्बन्धबारे पुरानो भनाइ छ यो दुई सरकारबीचको मात्र सम्बन्ध होइन, जनताजनताबीच हिन्द महासागरजत्तिकै गहिरो सम्बन्ध छ । सम्बन्धको केन्द्रविन्दु र प्राथमिक पक्ष जनता हुन् भने तिनका सवालहरू उच्चस्तरीय भ्रमणका बेला उठ्नुपर्ने हो । प्रधानमन्त्रीको भारत भ्रमणलाई लिएर प्रतिनिधिसभामा पक्षविपक्षले आआफ्ना तरिकाले कुरा राख्दै छन् तर ती प्रस्तुतिहरू हेर्दा लाग्छ त्यहाँ भुइँमान्छेको सरोकार कसैले थाहै पाएको छैन ।जनजनको सम्बन्धको आधार पक्ष हो कनेक्टिभिटी । बोर्डरलाई ब्यारियर बन्न नदिन पूर्वाधार विकासलाई भ्रमणमा प्राथमिकता दिइयो, तर त्यहाँ सीमा क्षेत्रका बासिन्दाहरूको सहजतालाई ख्याल गरिएन । उसो त खुला सीमाको उपभोग नेपाल वा भारतको कुनै पनि क्षेत्रका बासिन्दाले गरिरहेका छन् । त्यसैले सीमावारिपारि सहज आवागमन र प्रबन्धनमा एकरूपता सबैको चासो हो । यतिखेरको भुइँ यथार्थ हो नेपालभारत सीमामा ओहोरदोहोर गर्नु सामान्य मान्छेका लागि असहज हुँदै गएको छ । आखिर दुवै सरकारले सीमामा कस्तो प्रबन्ध खोजेका छन्, त्यो खुलाएका छैनन् । भारतसँगको सीमा क्षेत्रमा कुनै एक समुदायको मात्र बसोबास छैन, न त केवल समतल भूभाग जोडिएको छ । सीमाक्षेत्रमा नेपाल वा भारततर्फ कैयौं प्रदेश छन् । तर यो सीमा प्रबन्धन त संघीय सरकारले गर्ने हो । यतिखेर सीमामा जिल्ला वा नाकापिच्छे फरकफरक व्यवहार छ । कतै दुवैतर्फ परिचयपत्र देखाएर मात्र ओहोरदोहोर गर्न मिल्छ, कतै निर्धारित समयका विभिन्न चरणमा मात्र आवागमन गर्न मिल्छ, कतै रातिको निश्चित समय बन्द हुन्छ । कतै स्थानीय पब्लिक सवारी (टाँगा, ईरिक्सा, रिक्सा) हरूलाई वारिपारि गर्न दिइन्छ । कतै कुनै सवारीलाई अनुमति छ, कुनैमा रोक छ । सीमावर्ती क्षेत्रका धेरै कुरा अव्यक्त छन् । स्थानविशेषमा प्रयोगमा ल्याइएको फरकफरक तौरतरिकाबाट आम मान्छे चेपुवामा परेका छन् । नेपालभारत सम्बन्धको एउटा प्रखर आयाम भनेको स्थानस्थान बीचको सम्बन्ध हो । काकरभिट्टापानीटंकी, विराटनगरजोगबनी, गौरबैरगनियाजस्ता ठूला वा साना बस्तीबजारसहरबीच आफ्नै पारस्परिकता छÙ एकले अर्कालाई जीवन्तता दिएका छन्Ù सुखदुःखमा सहयोगको अतीत छ । यो स्थानविशेषको सम्बन्धभित्र रगतको साइनो छ । यो सम्बन्ध सीमारेखाका कारण निर्मित भएको होइन । सीमा क्षेत्रमा ओहोरदोहोरका लागि स्थानविशेष अनुसार भिन्नभिन्न व्यवस्थाले गर्दा सीमावर्ती क्षेत्रमा विद्यमान स्थानस्थानको सम्बन्ध प्रभावित भएको छ । सम्पन्न मान्छेहरू जस्तोसुकै परिस्थितिमा पनि आफूलाई जोगाउँछन्, पिल्सिने त कमजोर तप्का नै हो ।सीमा क्षेत्रमा आवतजावतको कठिनाइबारे त्यस क्षेत्रका राजनीतिकर्मीहरू बोल्न चाहँदैनन् । कसैलाई दिल्लीले के सोच्ला भन्ने चिन्ता छ, कसैलाई काठमाडौंले झम्टेला भन्ने पीर छ । स्वयं सीमा क्षेत्रका बासिन्दाहरूले लामो समयसम्म बोर्डर व्यवस्था बोल्नुपर्ने विषय हो भन्ने सोचेका थिएनन् । उनीहरूलाई लाग्थ्यो यो परम्परादेखि जस्तो छ, त्यही खुलापनका साथ रहिरहन्छ नै । तर हेर्दाहेर्दै सिमानामा सुरक्षातन्त्रको निगरानी कसिँदै आयो । जब असहजता देखिन थाल्यो, ठाउँविशेषमा स्थानीय बासिन्दाहरू बोल्न थाले । जहाँकाले बोले, त्यहाँ सीमामा आवतजावत तुलनात्मक रूपले खुकुलो बन्योÙ जहाँका बासिन्दाहरू चुप लागे, त्यहाँ असहजता बढ्दै गएको छ ।कनेक्टिभिटी फराकिलो अवधारणा हो । भौतिक, मानसिक र अवधारणागत पक्षहरूसमेत कनेक्टिभिटीसँग जोडिएका छन् । दुई सरकारबीचको सम्बन्धमा आम मान्छेको अस्तित्व कहाँ छ ? यो जरुरी छैन कि सरकारहरूको स्वार्थ जनताको पनि स्वार्थ होस् । नेपाल वा भारतले एकअर्काका सरकारलाई हेरेर नीति बनाउने गर्छन् । नेपालमा त दलैपिच्छे आआफ्नै उफ्राइ छ । सीमा ओहोरदोहोरमा बढ्दै गएको असहजताले सीमावर्ती मनोविज्ञानमा समेत बदलाव देखिएको छ । अब त्यो अवस्था छैन, जब भन्ने गरिन्थ्यो, सरहदें रोक न पाएगी कभी रिश्तों को, खुशबुओं पर न कभी कोई पहरा निकला । आवागमनमा थपिँदै आएको जटिलता न्यु नर्मल का रूपमा स्वीकार्य हुन थालेको छ । तर जब सीमावर्ती बासिन्दाहरूलाई सोध्नुस् पछिल्लो एक दशकमै केकस्तो बदलाव आयो भनेर, उनीहरू झस्किन्छन् । नेपाल वा भारत सरकारले के चाहेका हुन् ? सबै ठाउँमा एउटै व्यवहार किन छैन ? कनेक्टिभिटीको प्रारम्भिक तत्त्व हो सहज आवागमन, आम नागरिकलाई न्यूनतम दिक्दारी । यसमा असहजता आएपछि, अनि यसले सम्बन्धमा असम्बन्धता टुसाउँदै आउँछ । त्यो साबिकको सामीप्य, त्यो साझापन हराउँदै जान्छ । अर्गानिक सम्बन्ध रहँदैन । राज्य हावी हुन्छ र जनमैत्रीको सामर्थ्य खुम्चिँदै जान्छ ।सिमाना अच्छा र खराब दुवै हुन्छ । अच्छा सिमाना नागरिक र सरकार दुवैको साझा एवं समन्वित प्रयासको प्रतिफल हो । जनताजनता सम्बन्धले सीमा व्यवस्थापन हुनुपर्नेमा सीमा व्यवस्थापनमार्फत जनताको सम्बन्ध निर्देशित गर्न खोजिएको छ । नेपालभारत सम्बन्ध जनताले बनाएका हुन् र सरकारहरूले त्यसलाई वैधानिक स्पेस दिँदै आएका हुन् । अब सरकारले निर्देशित गरेको गोलचक्करमा छिरेर जनजनबीचका सूत्रहरू खोज्नुपर्ने भएको छ । यसो हुनुको सोझो तात्पर्य हो अब नेपालभारत सम्बन्ध त्यस्तै रहनेछैन जो विभिन्न विम्बमार्फत व्यक्त हुँदै आइएको थियो, छ । सीमावर्ती मानसलाई दुवैतर्फबाट बुट बजार्नेहरूले कुल्चिँदै छन् ।नेपालतर्फ सिमानाको कठिनाइ जुन अनुपातमा व्यक्त गरिन्छ, पारितिर त्यस्तो गरिँदैन । त्यहाँ त यो अन्तर्राष्ट्रिय सवाल हो र यसलाई दिल्लीको केन्द्र सरकारले हेर्ला भन्ने बुझाइ छ । यसले भारतमा सीमा व्यवस्थापनमा केन्द्रीय सोच हावी हुने स्पेस दिएको छ । नेपालतिर सीमावर्ती सरोकारबारे स्थानीय उकुसमुकुस अभिव्यक्त गरिए पनि संघीय सरकारले त्यसलाई उपेक्षा गर्दै आएको छ । विश्वेश्वरप्रसाद कोइरालाले प्रधानमन्त्रीका रूपमा भारत भ्रमणमा जाँदाको अनुभव आत्मवृत्तान्त मा लेखेका छन् । उनी दिल्ली पुग्नुअघि पटना पुगेका थिए । त्यसले भारतसँगको सम्बन्धमा सीमावर्ती राज्यको महत्त्वलाई दर्साउँछ । नेपालका प्रधानमन्त्रीहरू दिल्ली जाँदा सीमावर्ती भारतीय राज्यहरूमा जाने र स्थानीय सरोकार बुझ्ने प्रवृत्ति त्यति देखिँदैन । भारतीय प्रधानमन्त्रीहरूमध्ये नरेन्द्र मोदी नै यस्ता भए जो नेपालका सीमावर्ती जनकपुर र लुम्बिनी आए । तर उनले पनि नागरिकको सहज आवागमनलाई व्यवस्थित बनाउन सकेनन् । उनी पनि काठमाडौंलाई पुलपुल्याउन र आफ्नो हितैषी बनाउनमै अल्झिए । जनजन सम्बन्धलाई सहज नबनाएसम्म नेपालभारत सम्बन्ध सुपरहिट होइन, सुपरफ्लपचाहिँ बन्न पुग्छ ।सीमा व्यवस्थापनलाई अब पुरानो तरिकाले थेग्न सकिँदैन । नयाँनयाँ चुनौती र जटिलताहरू थपिँदै आएका छन् । सीमामा कठोर नियमन गर्दै वा सुरक्षातन्त्रमाथि निर्भरता बढाउँदै जाँदा बोर्डर भायलेन्स का अनेक रूप अस्तित्वमा आउँछन् । आवागमन असहज हुँदा वारिपारि संवादका पारम्परिक सूत्रहरू चुँडालिँदै छन् । एकअर्काबारेको जनबुझाइमा रिक्तता आएको छ । त्यसको ठाउँमा अनेक अनुमान र आशंका उब्जिएका छन् । राज्यतन्त्रमा सुरक्षातन्त्र प्रभावी हुँदै जाँदा लोकतान्त्रिक संवाद खुम्चिँदै आउँछ र अन्ततः लोकतान्त्रिक विकासमा अवरोध ल्याउँछ । अहिले बोर्डर गभर्नेन्स मा सुरक्षातन्त्रको नियन्त्रणकारी कार्यले गर्दा दुवैतिर विभिन्न समुदायको लोकतान्त्रिक चाहनाले संगठित प्रतिरोधको स्पेस पाउन सकिरहेको छैन । यो कुरा काठमाडौं र दिल्लीको चस्मा लगाएर देख्न र बुझ्न सकिँदैन । सीमा प्रबन्धन कस्तो राख्ने ? दिल्ली र काठमाडौं प्रस्टिनैपर्छ र जनसाधारणलाई बताउनैपर्छ । नेपाल सरकारले सीमा क्षेत्रमा फेरिँदै गएको बोर्डर इकोनमी को भइँयथार्थबारे जानकारी राख्न ढिलो गर्नु हुँदैन । नेपाल र भारतका सीमावर्ती क्षेत्रको ठूलो हिस्सामा जनघनत्व बढी छ र त्यो मानव विकास सूचकांकमा पछाडिसमेत छ । त्यहाँ सार्वजनिक सुरक्षा, स्वास्थ्य, शिक्षा, पूर्वाधार र विपद् व्यवस्थापनको अवस्था कमजोर छ । भारतसँगको सीमा आवागमनको बहुआयामी सामर्थ्य चीनसँगको केही नियन्त्रित सीमानाकाजस्तो होइन भनी नेपालले बुझ्नुपर्ने हो । त्यस्तै, नेपालसँग जोडिएको सीमा सम्बन्ध पाकिस्तान र बंगलादेशसँग जोडिएको जस्तो छैन भनी भारतले पनि ध्यान दिनुपर्ने हो । भारतसँग त अरू छिमेकीसँगको सीमामा पर्खाल लगाएको अनुभवसमेत छ । यता नेपालको एउटा कूपमण्डूक तप्का भारतसँगको सीमामा काँडेतार लगाउनुपर्ने मत राख्छ । नेपाल वा भारत सरकारसँग आफ्ना छिमेकीसँगको सिमाना नियन्त्रित एवं नियमित गर्दै आएको अनुभव छ, त्यो आलोकमा यो युद्धरहित सीमा व्यवस्थाबारे सोच्नुपर्छ ।नेपालभारत सीमा खुला छ र त्यसले जनमैत्रीका आधारहरूलाई मजबुत बनाएको छ । आधुनिक एवं प्रगतिशील हुन चाहनेले खुला सीमाका सामर्थ्यहरूलाई सेलिब्रेट गर्नुपर्छ । रिक्तता र जटिलताहरू टुसाएका छन् भने तिनलाई न्यून गर्नमा दुवैतिरको समन्वित प्रयास जरुरी हुन्छ । तर यसो गर्दा स्थानीय चाहनालाई अवश्यै सम्बोधन गर्नुपर्छ ।"
युद्धले विनाश,रुस नियन्त्रित युक्रेनको खेरसोन सहरस्थित निप्रो नदीको बाँध मंगलबार भत्किएपछि डुबानमा परेको क्षेत्र । बाँधमा विस्फोट हुँदा हजारौं स्थानीय विस्थापित भएका छन् । बाँध भत्किनुमा रुस र युक्रेनले एकअर्कालाई दोष दिएका छन् । तस्बिर ः एपी
ओडिसा रेल दुर्घटनामा तीन नेपालीको मृत्यु,"नयाँदिल्ली (कास) ओडिसामा गत शुक्रबार भएको रेल दुर्घटनामा तीन जना नेपाली नागरिकको मृत्यु भएको भारतीय सञ्चारमाध्यमले जनाएको छ । यद्यपि त्यसको स्वतन्त्र पुष्टि भने बाँकी छ । ओडिसा टीभीको रिपोर्टअनुसार चार जना नेपाली दुर्घटनामा परेको खुलेको छ । एक जना घाइते अवस्थामा उपचाररत छन् । कटकको एससीबी मेडिकल कलेजमा १५ वर्षीय बालकको उपचार चलिरहेको छ । उनको नाम रामानन्द पासवान बताइएको छ । उनको खोजीमा पर्सा जिल्लाबाट आएका पिता हरि पासवानसँग रामानन्दको भेट भइसकेको टीभीले आफ्नो रिपोर्टमा जनाएको छ । रामानन्द आफ्ना अन्य तीन जना आफन्तसँग कामको खोजीका लागि ओडिसा आएका थिए । उनको साथमा रहेका तीन जनाको निधन भइसकेको रिपोर्टमा उल्लेख छ । तर, त्यसको औपचारिक जानकारी दिल्लीस्थित नेपाली दूतावासमा आएको छैन । दूतावासका अधिकारी रेवतीरमण पौडेलले मिडिया रिपोर्टबाट आएको जानकारीबारे विदेश मन्त्रालय तथा नेपाली कम्युनिटीसँग बुझ्ने प्रयास भइरहेको बताए । एक जना घाइते नेपाली नागरिकबारे सरकारी तहबाटै जानकारी आए पनि मृतकबारे कुनै पनि औपचारिक जानकारी प्राप्त नभएको उनले जानकारी दिए । मिडियाले रेल दुर्घटनामा मृत्यु हुने नेपालीको नाम, ठेगाना केही पनि खुलाएको छैन । छोरालाई खोज्दै आएका हरिको कुराकानी ओडिसा टीभीमा प्रसारण गरिएको थियो, जसलाई रामानन्दले देखेपछि सम्पर्क स्थापित भएको समाचारमा उल्लेख छ ।ओडिसाको बालसोर जिल्लाको बहानगा बजार रेल्वे स्टेसन नजिक दुर्घटना भएको हो । दुर्घटनामा तीन वटा रेल परेको थियो । पहिलो एउटा मालवाहक रेलमा पछाडिबाट यात्रुवाहक रेल ठोक्किन पुगेको हो । यात्रुवाहक रेल कोरोमण्डल एक्सप्रेसको १२ वटा डिब्बा रेल्वे लिकबाट बाहिरिएर पल्टिएको थियो । त्यही बेला अर्को रेल्वे लाइनबाट बेंग्लुरुबाट आइरहेको अर्को रेल पहिला नै उछिटिएको रेलका डब्बासँग ठोक्किन पुगेको थियो । तेस्रो रेल यशवन्तपुरहावडा एक्सप्रेस हो । दुर्घटनापछि उक्त ट्रेनको १७ वटा डिब्बा लिकबाट तल आएको थियो । दुर्घटनामा २ सय ८८ जनाको निधन भएको छ । सयौं घाइते छन् ।"
नर्स पलायनले घानाको स्वास्थ्य क्षेत्रमा संकट,"काठमाडौं (एजेन्सी) कमजोर आर्थिक अवस्था भएका देशबाट उच्च आय भएका राष्ट्रमा नर्सहरूको पलायन नियन्त्रण बाहिर हुँदै गएको नर्सहरूको अन्तर्राष्ट्रिय संगठन आईसीएनले जनाएको छ । आईसीएनले अफ्रिकी देश घानाको उदाहरण दिँदै आर्थिक अवस्था कमजोर भएका देशबाट ठूलो संख्यामा नर्सहरू विकसित देशहरूमा गइरहेको बताएको हो ।आईसीएनका सीईओ हवार्ड क्याटनले नर्स पलायनको अवस्था नियन्त्रणबाहिर पुगेको बीबीसीलाई बताएका छन् । विशेषगरी ६७ वटा उच्च आयवाला देशमा यसरी नर्सहरू गइरहेका छन् । यसरी जानेमा अधिकांशजसो कमजोर आय भएका देशहरू छन् । नर्सहरूको पलायनका कारण पश्चिम अफ्रिकी देश घानाले आफ्नो स्वास्थ्य क्षेत्रमा ठूलो संकट व्यहोरिरहेको बीबीसीले जनाएको छ । त्यहाँका विशेषज्ञ नर्सहरू राम्रो कमाइको आशामा विदेशतर्फ पलायन भइरहेका हुन् । सन् २०२२ मा मात्रै घानाका १ हजार २ सयभन्दा बढी नर्स बेलायतको नर्सिङ क्षेत्रमा आएको तथ्यांक छ ।बेलायतको राष्ट्रिय स्वास्थ्य सेवा (एनएचएस) ले युरोपबाहिरका मुलुकबाट यस्ता कर्मचारीलाई आबद्ध गर्दै आएको छ । बेलायतले सक्रिय रूपमा घानाबाट आधिकारिक रूपमा नर्सहरू नल्याइरहेको जनाएको छ । तर, सामाजिक सञ्जालमा एनएचएसले गरेको विज्ञापन नर्सहरूले देख्ने र जागिरका लागि आवेदन दिने गरेका छन् । घानाको बिग्रँदो अर्थतन्त्र पनि नर्सहरूको पलायनको कारण बनेको छ । बेलायतकै केही एजेन्सीहरू अफ्रिकी देशबाट नर्स ल्याउन सक्रिय भइरहेको पाइएको छ, जसमा केन्या, नाइजेरिया, जिम्बाबे र दक्षिण अफ्रिका लगायत देश छन् ।घानाको ग्रेटर एक्रा क्षेत्रीय अस्पतालको नर्सिङ प्रमुख गिफ्टी आर्यीले ६ महिनायता आफ्नो अस्पतालबाट २० नर्स बेलायत र अमेरिका गएको बताइन् । नर्सहरू रोजगारीका लागि विदेश नै जान थालेपछि हाम्रो नर्सिङ सेवामा नै असर पुगेको छ । हामी धेरै बिरामी लिन नसक्ने अवस्थामा पुगेका छौं । जनशक्ति अभावमा सेवामा ढिलाइ हुने र बिरामीको मृत्यु हुँदा मृत्युदर बढ्ने परिस्थिति देखिएको छ, उनले भनिन् । नर्सहरूको कमीकै कारण गम्भीर बिरामीलाई पनि लामो समयसम्म इमर्जेन्सी विभागमा नै राख्नुपरेको उनको भनाइ छ । घानाकै अर्को अस्पताल केप कोस्टमा पनि यही अवस्था छ । अस्पतालको नर्सिङ सेवा प्रमुख क्यारोलिन एग्बोड्जाले त्यहाँबाट एक वर्षमा २२ नर्स बेलायत गएको बताइन् । संवेदनशील अवस्थामा सेवा दिने, अनुभवी नर्सहरू विदेश गए । अब हामीसँग अनुभवी नर्स छैनन् । यदि सरकारले नयाँ भर्ना गर्छ भने पनि उनीहरूलाई प्रशिक्षण दिनुपर्ने हुन्छ, उनले भनिन् । केपकोस्टका इविम हेल्थ क्लिनिकका दुई जना नर्स बेलायत गएपछि ठूलो असर पुगेको क्लिनिकका प्रमुख चिकित्सक डा जस्टिस आर्थरले बताए । यदि हामीले यसैगरी नर्सहरू गुमाइरहने हो भने बालबालिकालाई खोप सेवा प्रभावित हुनेछ, यसले बाल मृत्युदर बढ्ने सम्भावना हुन्छ, उनले भने । आफूसँगको कुराकानीमा सबैजसो नर्सहरू घाना छाड्न खोजिरहेको बीबीसीले जनाएको छ । धेरै कमाइ हुने भएकाले विदेश जान चाहेको उनीहरूको भनाइ छ । घानाको कुमासी क्षेत्रमा एउटा क्लिनिकमा कार्यरत असारी अफ्रियीले बेलायतमा रोजगारी खोजिरहेको बताइन् । हाम्रो खराब सेवाका कारण नर्सहरूको पलायन रोकिनेवाला छैन, उनले भनिन्, नर्सहरूको तलब निकै नै कम छ । यसले महिनाभर गुजारा गर्न पनि मुस्किल छ । बेलायतमा घानाको भन्दा सात गुणा बढी तलब पाइने नर्सहरूको भनाइ छ । यदि नर्सको संख्या हेर्ने हो भने बेलायतले घानाका नर्सलाई आबद्ध गर्नु ठीक नहोला । किनकि अनुभवी नर्स गुमाउनु हाम्रा लागि समस्या हो, उनले भनिन् । तर, विदेश जान पाउनु अधिकारी भएकाले नर्सलाई रोक्नु पनि ठीक नहुने उनको तर्क छ । सरकारले नर्सहरूलाई रोक्न नीति ल्याउनुपर्ने अफ्रियीले बताइन् । घानाको स्वास्थ्य मन्त्रालयले भने यसबारेमा टिप्पणी गर्न अस्वीकार गरेको छ ।विश्व स्वास्थ्य संगठनका अनुसार जनसंख्याको दृष्टिले कम नर्स भएका देशहरूको सूचीमा घाना पनि पर्छ । बेलायतले हालै मात्र १८६ मिलियन अमेरिकी डलर घाना, नाइजेरिया र केन्याको स्वास्थ्य जनशक्तिलाई बढावा दिन सहयोग गरेको छ । नर्सको बदलामा घानालाई सहयोग गर्ने सम्झौता गर्न पनि बेलायत खोजिरहेको छ । नेपालसँग पनि यस्तो सम्झौता भइसकेको बीबीसीले उल्लेख गरेको छ । तर, आईसीएनका सीईओ क्याटनले नर्स गुमाइरहेका देशका लागि उक्त सम्झौता मात्र पर्याप्त नहुने बताए ।"
छोटकरी,"अमेरिकामा बन्दुकधारीको आक्रमणमा दुईको मृत्युभर्जिनिया (एजेन्सी) अमेरिकामा बन्दुकधारीको आक्रमणमा परी २ जनाको मृत्यु भएको छ भने ५ जना घाइते भएका छन् । मंगलबार आक्रमणकारीले भर्जिनियाको रिचमन्ड सहरस्थित एक हाई स्कुलको दीक्षान्त समारोहमा गोली प्रहार गरेका हुन् । प्रहरीले आक्रमणको आरोपमा १९ वर्षीय युवकलाई नियन्त्रणमा लिएको छ । रिचमन्ड प्रहरीका प्रमुख रिक इडवार्डस्ले घटनापछि पैदलै भागेको र प्रहरीले पक्राउ गरेको बताए । अमेरिकामा हरेक वर्ष सार्वजनिक स्थलमा बन्दुकधारीको आक्रमणमा मृत्यु हुनेको संख्या भयावह बन्दै गएको छ ।सात वर्षपछि साउदीमा खुल्यो इरानी दूतावासरियाद (एजेन्सी) इरानले सात वर्षपछि साउदी अरबमा आफ्नो दूतावास खुला गरेको छ । लामो समयदेखि बिग्रिएको कूटनीतिक सम्बन्धमा सुधार आएपछि इरानले मंगलबार रियादमा दूतावास सञ्चालन गरेको हो । अब दुई देशबीच हवाई उडान, व्यापार र आवतजावतमा सहजता हुने अपेक्षा गरिएको छ । यद्यपि, साउदीले इरानमा आफ्नो दूतावास सञ्चालन गरिसकेको छैन । चीनको मध्यस्थतामा दुई देशबीच कूटनीतिक सम्बन्ध पुनः सुरु गर्ने सहमति भएको थियो । कार्यक्रममा इरानका उपविदेशमन्त्री अलिरेजा बिग्देलीले दुई देशबीचको सहकार्य नयाँ युगमा प्रवेश गरेको बताए । बंगलादेशमा गर्मीले हजारौं विद्यालय बन्दढाका (सिन्ह्वारासस) बंगलादेशले आधा शताब्दीयताकै सबैभन्दा लामो गर्मीका कारण हजारौं विद्यालय बन्द गरेको छ । राजधानी ढाकाको तापक्रम ४० डिग्री सेल्सियसको हाराहारीमा पुगेको छ । सन् १९७१ मा बंगलादेश स्वतन्त्र भएयता हामीले यति लामो समयसम्म गर्मी कहिल्यै देखेका थिएनौं, बंगलादेशको मौसम विभागका वरिष्ठ अधिकारी बज्लुर रसिदले भने । सरकारले हजार प्राथमिक विद्यालय बन्द गरेको छ । एयर कन्डिसनर र पंखाको माग बढे पनि बिजुली उत्पादनमा भारी कटौती गरिएको छ । सरकारले गत सोमबार खर्च अभावमा आफ्नो सबैभन्दा ठूलो पावर प्लान्ट सञ्चालन स्थगित गर्न बाध्य भएको जानकारी गराएको थियो । गत वर्ष अमेरिकी डलरको तुलनामा बंगलादेशी टाकाको मूल्य करिब २५ प्रतिशतले अवमूल्यन भएको थियो, जसले गर्दा इन्धन आयात र विद्युत् उपयोगिताको लागत बढेको छ । अन्य प्लान्टहरूले माग पूरा गर्न सकेका छैनन्, जसका कारण घण्टौंसम्म लोडसेडिङ भएको छ ।"
उकासिँदै गरेको पर्यटन क्षेत्रमा हवाई टिकटको भ्याटले अन्योल,"हवाई यात्रामा मूल्य अभिवृद्धि कर पहिलो पटक लगाउँदै छौं । यसलाई कसरी लागू गर्ने भन्ने विषयमा समिति बनाइएको छ । मध्य असारभित्र एउटा टुंगोमा पुग्छौं, मैनालीले कान्तिपुरसँग भने । नेपालबाट चीनमा उडान गर्ने हिमालय एयरलाइन्सले त्यहाँ भ्याट अनिवार्य तिर्नुपर्ने तर नेपालबाट यात्रु लिएर जाने चिनियाँ वायुसेवाले कुनै पनि प्रकारको कर तिर्नु नपर्ने भएकाले एकरूपता गर्न खोजिएको उनको भनाइ छ । नेपालले चीन, भारत, कतारलगायत देशसँग डीटीए (दोहोरो कर मुक्ति सम्झौता) गरेकाले अर्बौं रुपैयाँ राजस्व गुमाउनुपरेको छ । डीटीए सम्झौता नगरेका मुलुकका वायुसेवाले आफ्नो वार्षिक कारोबारमा ५ प्रतिशत कर तिरिरहेका छन् । त्यसैले नेपालले भ्याट लागू गर्न खोजेको हो, महानिर्देशक मैनालीले भने । सर्वाधिक यात्रु सेवा दिने कतार, भारत र चीनका वायुसेवालाई भ्याटमा समेटेपछि नेपालले अर्बौं रुपैयाँ कर संकलन गर्ने अर्थमन्त्री प्रकाशशरण महत बताउँछन् । खाडीलगायत मुलुकका विदेशी वायुसेवा करको दायरामा नआएकाले हवाई यात्रुको टिकटमा मूल्य अभिवृद्धि कर ल्याइएको हो, अर्थमन्त्री महतले कान्तिपुरसँगको संक्षिप्त कुराकानीमा भने, नेपालका दुर्गम भेगमा हुने उडानलाई सहुलियत दिने विषय बजेटमा उल्लेख छ । सहुलियत दिनुपर्ने आन्तरिक वायुसेवालाई कार्यविधि बनाएर हेर्छौं ।हवाई सेवाअन्तर्गत टिकटमा लगाइएको मूल्य अभिवृद्धि कर तथा टुर प्याकेजमा लगाइएको ५ प्रतिशत करको निर्णय गर्नुपूर्व संस्कृति, पर्यटन तथा नागरिक उड्डयन मन्त्रालयमा छलफल तथा जानकारी नभएको पर्यटनमन्त्री सुदन किरातीले प्रतिक्रिया दिए ।"
काम रोकिरहने ठेकेदारले फेरि पनि म्याद थप मागे,"असारसम्म काम गर्ने समय भए पनि निर्माणको कामले गति लिन सकेको छैन । के कसरी आयोजनाको म्याद थप गर्न सकिन्छ भन्ने सम्बन्धमा प्रधानमन्त्री पुष्पकमल दाहाल र अर्थमन्त्री महतसँग छलफल गरेर मात्र निर्णय गरिने भौतिक पूर्वाधार तथा यातायातमन्त्री प्रकाश ज्वालाले जनाए । कति आयोजना म्याद थप्नुपर्ने खालका छन् त कतिपय आयोजनामा नभएको छ, मन्त्री ज्वालाले कान्तिपुरसँग भने, म्याद थप्दा काम नगर्ने पनि पर्ने भए, म्याद नथप्दा कतिपय आयोजनामा समस्या हुने पनि देखिएको छ । म्याद थप्दा काम नगर्ने पनि पुरस्कृत हुने अवस्था रहेको उनको भनाइ छ । त्यसैले म्याद थपको कुरामा समस्या देखिएको छ, उनले भने, यस सम्बन्धमा प्रधानमन्त्री र अर्थमन्त्रीसित छलफल भइरहेको छ, त्यसपछि मात्र टुंगो लाग्नेछ । व्यवसायीले बजेटमै म्याद थपको कुरा राख्न माग गरेका थिए । तर नराखिएपछि अहिले फेरि म्याद थपको माग चर्काइएको उनले जनाए । कुन म्याद थप्ने खालको हो, कुन गर्न नमिल्ने हो, छुट्याउन गाह्रो छ, उनले भने, यसमा अझ बढी अर्थ मन्त्रालयले सोच्न जरुरी छ । तर भुक्तानी नपाएको भन्ने निर्माण व्यवसायीको दाबी स्वाभाविक रहेको मन्त्री ज्वालाले बताए । अर्थसँग निकै प्रयत्न गर्यौं, २६ अर्ब रुपैयाँमध्ये करिब आधा रकम मात्र भुक्तानी भएको छ, उनले भने, बाँकी रहेको रकम भुक्तानीका लागि अर्थसँग माग गरिरहेका छौं ।"
भन्सार ऐन र नियमावली संशोधनमा एजेन्ट प्रतिनिधिको आपत्ति,"(झापा) अर्थ मन्त्रालयद्वारा जेठ १५ मा प्रस्तुत आर्थिक विधेयकमार्फत भन्सार ऐन २०६४ र भन्सार नियमावली २०६४ संशोधन गरी वा प्रतिनिधि भन्ने शब्द हटाइएकोप्रति देशभरका भन्सार एजेन्ट प्रतिनिधिले आपत्ति जनाएका छन् ।भन्सार एजेन्टसम्बन्धी व्यवस्थाको परिच्छेद १० मा निकासी वा पैठारी हुने मालवस्तु भन्सार कार्यालयबाट छुटाउन वा भन्सार कार्यालयसँग सम्बन्धित कामका लागि निकासी वा पैठारी गर्न भन्सार एजेन्ट वा उसले तोकेको प्रतिनिधिलाई अधिकार दिइएको थियो । हालैको आर्थिक विधेयकपछि उक्त अधिकार खोसिएको भन्दै देशभरका एजेन्ट प्रतिनिधिले विरोध जनाएका हुन् । भन्सार एजेन्टले बढीमा दुई जनासम्म प्रतिनिधि राख्न पाउने पुरानो व्यवस्था खारेज भएपछि देशभरका ३ सय हाराहारी प्रतिनिधि विस्थापित हुने अवस्था छ । सरकारले एजेन्ट प्रतिनिधिको अधिकार खोसेर बिल्लीबाठ पार्न खोजेको उनीहरूको आरोप छ । मेची भन्सारका एक एजेन्ट प्रतिनिधिले २५ वर्षभन्दा लामो समयदेखि कार्यरत प्रतिनिधिलाई विस्थापित गर्ने सरकारी नीतिप्रति विमति जनाए । २५ वर्षदेखि कार्यरत हामीलाई हटाउन सरकार आफैं अग्रसर बन्नु खेदजनक छ, उनले भने, निश्चित व्यक्तिको स्वार्थमा लागेर सरकारले प्रतिनिधिलाई रोजगारविहीन बनाउन खोजेको देखियो ।२५ वर्षदेखि काम गरिरहेकालाई विस्थापित गरेर सरकारले कसलाई रोजगारी सिर्जना गरिरहेको छ भनी अर्का प्रतिनिधिले पनि प्रश्न गरे । भर्खरै लाइसेन्स पाएका एजेन्टलाई पनि प्रतिनिधिहरूले खुरुखुरु आफ्नो काम गर्न भन्दै आफूहरूविरुद्ध नलाग्न उनले अनुरोध गरे । लाइसेन्स पाएपछि काम गर्न थाल्नू नि, प्रतिनिधिको विरोध किन गर्नु ? अर्का प्रतिनिधिले भने । सरकारले ०५४ सालदेखि भन्सार एजेन्टका नाममा लाइसेन्स वितरण गरेको थियो । ०५५ देखि एजेन्टका प्रतिनिधि भन्सार क्लियरिङमा कार्यरत छन् । सरकारको पछिल्लो निर्णयले देशभरका ३ सय प्रतिनिधि, तिनका कर्मचारी र परिवारसहित गर्दा १०१५ हजार मान्छेको रोजीरोटी खोसिने उनीहरूको गुनासो छ ।तत्कालीन अर्थमन्त्री जनार्दन शर्मा र भन्सार विभागका महानिर्देशक कमल भट्टराईका पालामा ६ सय १८ जनाले परीक्षा उत्तीर्ण गरेर लाइसेन्स पाएका थिए । यसमा अवकाशप्राप्त कर्मचारी, तिनका आफन्त, उच्चपदस्थ कर्मचारीका नातेदार, मन्त्रीका आसेपासेलगायतले लाइसेन्स पाएको प्रतिनिधिहरूको आरोप छ । हचुवामा छनोट गरेर पहुँचवालालाई लाइसेन्स दिइएको प्रमाण हामीसँग छ, अर्का प्रतिनिधिले थपे ।अन्तर्राष्ट्रिय भन्सार संगठनले पनि सामान क्लियरेन्सका लागि भन्सार एजेन्टले प्रतिनिधि राख्न पाउने उल्लेख गरेको छ । भारतलगायत कतिपय छिमेकी देशले पनि प्रतिनिधिकै नेतृत्वमा भन्सार क्लियरेन्स गरिरहेका छन् । तर सरकारले प्रतिनिधिहरूको वैकल्पिक व्यवस्थापनबिनै हटाउने जुन हठात् निर्णय गरेको छ, यो सरासर गलत हो, स्वतन्त्र भन्सार प्रतिनिधि संघ विराटनगरका नवल उपाध्यायले भने, यो नीतिगत भ्रष्टाचार हो, सरकारले गल्ती सच्याउँछ भन्ने हाम्रो अपेक्षा छ ।भर्खरै लाइसेन्स पाएका एजेन्टहरूको संगठन राष्ट्रिय भन्सार एजेन्ट परिषद् नेपालले जेठ १९ मा विज्ञप्ति निकालेर संशोधनको स्वागत गरेको थियो । लाइसेन्स पाउनेमा करिब २ सय जना अवकाशप्राप्त कर्मचारी रहेको प्रतिनिधिहरूको दाबी छ । २०औं वर्षसम्म राज्यको सुविधा भोगेर अवकाश पाएका धेरैजसो कर्मचारी फेरि एजेन्ट बन्न आएको देखिन्छ । पहुँचवालाले मात्रै लाइसेन्स पाएका छन् । प्रतिनिधि रोजगारीबाट विस्थापित हुने अवस्था सिर्जना भएको छ । हामी जस्ता प्रतिनिधिलाई बिल्लीबाठ पारेर नयाँ रोजगारी सिर्जना गर्ने सरकारको योजना हास्यस्पद छ, उपाध्यायले भने ।जेठ १५ को बजेट भाषणमै भन्सार ऐन र भन्सार नियमावली संशोधन भइसकेकाले त्यसबमोजिम नै प्रतिनिधि खारेजी प्रक्रिया कार्यान्वयन सुरु भइसकेको भन्सार विभागका निर्देशक पुण्यविक्रम खड्काले जनाए । प्रतिनिधिहरूलाई पनि एजेन्ट लाइसेन्सको अवसर प्रदान गरिएको र तोकिएको योग्यताअनुसार लाइसेन्स लिन नसक्नु प्रतिनिधिहरूकै समस्या रहेको उनको दाबी छ ।"
प्रधानमन्त्री तहको वार्ताले पनि हटेन जुटमा एन्टी डम्पिङ शुल्क,"(विराटनगर)नेपाल एवं भारतका प्रधानमन्त्रीबीच नेपाली जुटका तयारी वस्तुमा भारतले सात वर्षदेखि एकपक्षीय रुपमा लिँदै आएको एन्टी डम्पिङ महसुल हटाउने विषयमा द्विपक्षीय छलफल भए पनि नतिजा नआउँदा सम्बद्ध उद्योगी निराश छन् ।भारत भ्रमणका क्रममा दाहालले समकक्षी नरेन्द्र मोदीसँग नेपाली जुटका तयारी वस्तुमा भारतले लिँदै आएको उक्त महसुल हटाउन गम्भीरतासाथ आग्रह गरेका थिए । प्रधानमन्त्रीद्वयको वार्तालगत्तै दुई मुलुकका सचिवस्तरीय बैठकमा भारतीय पक्षले यस विषयमा अध्ययन गर्ने भन्दै पन्छिन खोज्दा परिणाम आउन नसकेको भ्रमण दलका सदस्य एवं उद्योग वाणिज्य तथा आपूर्ति सचिव मधुकुमार मरासिनीले बताए ।भारतले यसअघि नेपाली जुटका तयारी वस्तु निकासीमा साढे १२ प्रतिशत काउन्टर भ्यालु ड्युटी (सीभीडी) लगाएको थियो । सन् २०१६ मा सीभीडी हटाएर नेपाली जुटका तयारी वस्तु निकासीमा दुईदेखि चार प्रतिशतसम्म एन्टी डम्पिङ शुल्क लगाएको हो । जुट उद्योगीले उक्त शुल्क हटाउन पहल गर्न हरेक वर्ष सरकारसमक्ष आग्रह गर्दै आएका छन् ।दुई मुलुकका प्रधानमन्त्रीबीच वार्ता हुँदा पनि समस्या समाधान नभए सम्बद्ध उद्योगीको अरू विकल्प नै नरहने जुट उद्योग संघका अध्यक्ष राजकुमार गोल्छाको अनुभव छ । दुई मुलुकका प्रधानमन्त्रीबीच उक्त महसुलका विषयमा छलफल भएको छ, गोल्छाले भने, समस्या समाधान हुन्छ कि भनेर आशा गर्नुको विकल्प उद्योगीसँग छैन । उनका अनुसार भारतले एन्टी डम्पिङ नहटाए उद्योग सञ्चालन गर्न गाह्रो पर्छ ।भारतमा नेपाल र बंगलादेशले जुटका तयारी वस्तु निकासी गर्दै आएका छन् तर बंगलादेशी उत्पादनलाई भारतले एन्टी डम्पिङ शुल्क लगाएको छैन । नेपाली उत्पादनमा मात्र सात वर्षदेखि उक्त शुल्क लाग्दा बजारमा प्रतिस्पर्धा गर्न गाह्रो भएर उद्योग नै संकटमा परेको गोल्छाको भनाइ छ । नेपाली जुट उद्योगले भारत र बंगलादेशबाट कच्चा जुट आयात गरेर तयारी वस्तु भारत निकासी गर्दै आएका छन् । भारतले उक्त शुल्क लगाएका कारण सुनसरी मोरङ औद्योगिक क्षेत्रका जुट उद्योग संकटमा परे पनि ती उद्योगले गत वर्ष सात अर्ब मूल्य बराबरका जुटका सामग्री भारत निकासी गरेको थियो । चालु वर्ष आठ अर्ब मूल्य बराबरका सामग्री निकासी गर्ने उद्योगीको लक्ष्य छ । भारतको एन्टी डम्पिङ महसुल निकासीमा बाधक बन्दै आएको सरोकारवाला व्यवसायी बताउँछन् । उक्त महसुल हट्ने हो भने वार्षिक सरदर आठ अर्ब मूल्यका जुटका तयारी वस्तु निकासी हुने स्थिति छ ।नेपालबाट हेसियन, सुतली, ब्यागलगायत जुटका तयारी वस्तु भारत निकासी हुँदै आएका छन् । ती वस्तुमा भारतले सन् २०१६ देखि कम्तीमा दुईदेखि चार प्रतिशतसम्म उक्त शुल्क लगाउँदा नेपाली उद्योगले वार्षिक सरदर ३० करोड अतिरिक्त रकम भारतलाई तिर्दै आएको छ । सुनसरी मोरङ औद्योगिक क्षेत्रमा सबैभन्दा बढी मजदुरलाई रोजगारी दिने जुट उद्योगले आवश्यक पर्नेमध्ये ७० प्रतिशत कच्चा जुट भारत र बंगलादेशवाट आयात गरेर तयारी वस्तु भारत निकासी गर्दै आएका छन् । तिनै वस्तुमा नेपाली जुट उद्योगले भारतलाई एन्टी डम्पिङ शुल्क तिर्दा बंगलादेशका उत्पादनलाई छुट छ ।सुनसरी मोरङ औद्योगिक क्षेत्रमा स्थापना भएका ११ मध्ये हाल अरिहन्त, रघुपति, स्वस्तिक, बाबा र नेपाल जुट उद्योग सञ्चालनमा छन् । ती उद्योगमा १२ हजार ५ सय मजदुर कार्यरत छन् । नेपालबाट ६ उद्योगले आफ्नो उत्पादन भारत निकासी गर्दै आएका छन् । बंगलादेशका १६ वटा जुट उद्योगको उत्पादन भारत निकासी हुन्छ । तर बंगलादेशका उद्योगको उत्पादनमा भारतले एन्टी डम्पिङ शुल्कमा छुट दिएर नेपाली उत्पादनमा मात्र विभेदकारी नीति लागू गरेको छ, स्वस्तिक जुट उद्योगका सञ्चालक रमेश राठीले भने । भारतको यस नीतिले नेपाली जुट उद्योग संकट भोग्दै आएको उनको भनाइ छ ।"
अभियुक्तका वकिलले मागे रिहाइको आदेश,"काठमाडौं (कास) नक्कली भुटानी शरणार्थी प्रकरणबारे काठमाडौं जिल्ला अदालतमा जारी थुनछेक बहसको चौथो दिन बुधबार इजलासमा प्रतिवादीका अधिवक्ता सरकारी वकिल र मुद्दाको अनुसन्धान गर्ने प्रहरीलाई गाली गर्नमा केन्द्रित भएका छन् । पेसा र हैसियतका विविध कारणले आफ्नो पक्षका प्रतिवादी राज्यविरुद्ध संगठित अपराध गर्न सक्ने हैसियतमा नभएको उनीहरूले जिकिर गरेका छन् । अभियुक्तहरू केशव दुलाल, सानु भण्डारी र टंक गुरुङका पक्षमा बुधबार दर्जनभन्दा बढी अधिवक्ताले बहस गरेका थिए । उनीहरू सबैको सार प्रतिवादीहरू सम्मानित जीवन बिताइरहेकाले अभियुक्त होइनन्, सरकारी वकिलले झुटा मुद्दा लगाएका हुन् भन्ने थियो । अभियुक्तका वकिलले सरकारी वकिलले जथाभावी अभियोजन गरेको जिकिर गर्दा न्यायाधीश प्रेमप्रसाद न्यौपानेले चाखका साथ सुनेका थिए भने अभियुक्तहरू अघिल्लो दिनको तुलनामा केही उत्सुक र हंसमुख देखिन्थे । अधिवक्ताहरूले झूटा मुद्दा लागेकालाई अदालतले थुनामै राखेर मुद्दाको पुर्पक्ष अघि बढायो भने उनीहरूमाथि अन्याय हुने तथा तिनलाई रातदिन भात खुवाउँदा करदाताको पैसाको दुरुपयोग हुने जिकिर राख्दा इजलासमा हाँसो गुन्जिएको थियो । आफ्ना वकिलको बहस सुनेर सानु भण्डारी, केशव दुलाल र टंक गुरुङ मात्रै होइन, टोपबहादुर रायमाझी, बालकृष्ण खाण र टेकनारायण पाण्डेहरूसमेत खुसी देखिन्थे । प्रतिवादीका वकिलहरूले तर्क गर्ने ठाउँ नपाएपछि हावादारी कुरा गरेर इजलासको समय खाइदिए, अघिल्ला दिनहरूमा अभियुक्तहरूबारे बहस गर्ने एक सरकारी वकिलको प्रतिक्रिया थियो, इजलासमा त तथ्य र तर्क राख्ने ठाउँ पो हो, तर यो मुद्दामा विद्वान्हरूले कुनै तर्क गर्ने ठाउँ नपाएर यस्तो पेसाको मान्छेले पनि त्यस्तो अपराध गर्छ होला त श्रीमान् भनेर हाँसो उठ्दो बहस गरेर समय बिताए ।प्रतिवादीका वकिलले सरकारी वकिलको अभियोजन तथ्यमा आधारित नभई दन्त्य कथाजस्तो रहेको टिप्पणी गरेका थिए । आफ्ना पक्षका मानिस निर्दोष भएकाले उनीहरूलाई छाड्ने आदेश न्यायाधीशले दिए उनको नाम स्वर्ण अक्षरमा लेखिनेछ भनेर प्रतिवादीका वकिलले फुर्क्याउँदा न्यायाधीश न्यौपाने मुसुमुस हाँसिरहेका थिए । अभियुक्तका अधिवक्ताले आफ्नो पक्षका मानिस निर्दोष भएको र उनीहरूलाई सरकारी वकिलको झूटो अभियोगले थुनामा पुर्याएको जिकिर गरिरहँदा इजलासमा बसेर सहायक जिल्ला न्यायाधिवक्ता निर्मला मरासिनी ध्यानपूर्वक टिपोट गरिरहेकी थिइन् । यही टिपोटका आधारमा हामीले पछि जवाफी बहस गर्नुपर्छ, उनले भनिन्, त्यसैले विपक्षीले जे भने पनि त्यसलाई नोट त गर्नै पर्यो ।"
सुदूरपश्चिमको नीति तथा कार्यक्रममा नारैनारा,"धनगढी (कास) सुदूरपश्चिम प्रदेश सरकारले बुधबार प्रदेशसभामा पेस गरेको आर्थिक वर्ष २०८००८१ को नीति तथा कार्यक्रममा थुप्रै आकर्षक नाराहरू उल्लेख छन् र प्रदेश प्रमुख देवराज जोशीद्धारा प्रस्तुत नीति तथा कार्यक्रमहरूको कार्यान्वयन तथा नतिजाको विश्वसनीय आधार भने प्रस्ट छैन । व्यावसायिक कृषिका लागि शून्य ब्याजदरमा ऋण कार्यक्रमको घोषणा गरेको सरकारले कृषि क्षेत्रको विकासलाई पहिलो प्राथमिकतामा राखेको छ । प्रदेश सरकार कृषकको सहयोगी, कृषिमा आत्मनिर्भर सुदूरपश्चिम अभियान, एक स्थानीय तह एक कृषक पाठशाला लगायतका कार्यक्रमहरू ल्याइने नीति तथा कार्यक्रममा छन् । पर्यटन पूर्वाधार विकास, एकीकृत बस्ती विकास, उद्योग, शिक्षा, स्वास्थ्य, खेलकुदलगायत क्षेत्रको विकास समेट्ने गरी आकर्षक नारासहितका कार्यक्रमहरू नीति तथा कार्यक्रममा समेटिएका छन् । पर्यटन पूर्वाधार समृद्ध प्रदेशको आधार नारा दिँदै सरकारले मुख्यमन्त्री एकीकृत पर्यटन विकास कार्यक्रम सञ्चालन गर्ने उल्लेख गरेको छ । सुदूरपश्चिम प्रदेश सरकारले थारू जातिको बरघर प्रथालाई संरक्षण र प्रवर्द्धन गर्ने, गोदावरीधनगढी मोनोरेल सेवा सञ्चालनका लागि सम्भाव्यता अध्ययन गर्ने जनाएको छ । यस्तै, सेती, कर्णाली र महाकाली नदीमा जल यातायात सञ्चालनका लागि अध्ययन गर्ने पनि नीति तथा कार्यक्रममा उल्लेख छ । कैलालीको गोदावरीमा चिडियाखाना स्थापना गर्ने कार्यक्रम पनि प्रदेश सरकारले अगाडि सारेको छ । आगामी आर्थिक वर्षका लागि एक जिल्ला एक उद्योग, वैदेशिक रोजगारीका क्रममा भन्सार बिन्दुबाट बाहिरिनेको अभिलेख राख्ने, मुख्यमन्त्री शैक्षिक पूर्वाधार विकास तथा गुणस्तर सुधार कार्यक्रम र बादी उत्थान छात्रवृत्ति कार्यक्रम गर्ने नीति कार्यक्रममा उल्लेख छ । त्यस्तै, विपन्न वर्ग तथा सहिद बेपत्ता परिवारका विद्यार्थीलाई एमबीबीएस र एमडी अध्ययन गर्न छात्रवृत्ति, प्रदेश प्रमुख एकीकृत बस्ती विकास परियोजनालगायत कार्यक्रमलाई महत्त्वका साथ नीति तथा कार्यक्रममा समेटिएको छ ।"
साढे २ करोड ठगीमा ३ पक्राउ,"काठमाडौं (कास) ललितपुरस्थित निजी क्षेत्रको अस्पताल नेपाल मेडिसिटीको २ करोड ६३ लाख ५५ हजार रुपैयाँ ठगी गरेको आरोपमा प्रहरीले तीन पूर्वकर्मचारीलाई पक्राउ गरेको छ । पक्राउ पर्नेमा भक्तपुरको मध्यपुर थिमि बस्ने दोलखाको भीमेश्वर४ का अस्पतालका पूर्वकर्मचारी (कार्यकारी आईपी बिलिङ) का रूपमा कार्यरत ३४ वर्षीय राघव सापकोटा, ललितपुर गोदावरी११ चापागाउँका २९ वर्षीय सनम देशार र काठमाडौंको बालुवाटारका ३४ वर्षीय आशिष अर्याल छन् । ललितपुरको नख्खुस्थित बिलिङ सेक्सनमा काम गर्ने उनीहरूले प्रयोग हुँदै आएको शुक्रा नामको एचएमआईएस सफ्टवेयर को दुरुपयोग गरी ठगी गरेको आरोप छ । बिरामीहरूबाट बेड, डाक्टर र नर्सिङ चार्जसमेतको लिएको शुल्कभन्दा कम दाखिला गरेर घाटा पुर्याएको अस्पतालको दाबी छ । अस्पतालको उजुरीका आधारमा उनीहरूलाई पक्राउ गरिएको ललितपुर प्रहरी परिसरका प्रवक्ता एसपी नवराज कार्कीले बताए । आपराधिक लाभ तथा आपराधिक विश्वासघातसम्बन्धी कसुर मुद्दामा ललितपुर जिल्ला अदालतबाट ५ दिनको म्याद थप अनुमति लिई अनुसन्धान थालेको प्रहरीले जनाएको छ ।"
९ जिल्लामा दादुराविरुद्ध खोप अभियान,"काठमाडौं (कास) सरकारले ६ महिनादेखि १५ वर्ष उमेरमुनिका बालबालिकाका लागि ९ जिल्लामा दादुराविरुद्धको रुबेला खोप अभियान सञ्चालन गर्ने भएको छ । सुनसरी, महोत्तरी, मोरङ, दाङ, बर्दिया, सुर्खेत, कञ्चनपुर, कैलाली र बाजुरामा खोप अभियान सञ्चालन गरिने स्वास्थ्य सेवा विभागअन्तर्गतको परिवार कल्याण महाशाखा प्रमुख डा विवेककुमार लालले बताए । उनका अनुसार नियमित खोप कार्यक्रमलाई प्रभाव नपर्ने गरी असारभित्रै अभियान सञ्चालन गर्ने हुनेछ । पहिला जति पटक खोप लगाए पनि यो अभियानमा अनिवार्य रूपमा एक मात्रा खोप लगाउनुपर्ने उनले बताए । हाल मुलुकका विभिन्न भागमा दादुरा देखिनुका साथै यो अन्य जिल्लामा समेत फैलिन सक्ने भएकाले ९ जिल्लामा अभियान सञ्चालन गरिने भएको हो । दादुराको संक्रमण छिटो फैलिन सक्ने र मृत्युको जोखिम उच्च भएको मानिन्छ । एक जना संक्रमितले १८ जनासम्मलाई सार्न सक्ने मानिन्छ ।"
सुवासलाई सद्भावको टक्कर,"काठमाडौं (कास) दुई एमेच्योर खेलाडी सदभाव आचार्य र सुवास तामाङले सूर्य नेपाल प्रिमियर गल्फ च्याम्पियनसिपको दोस्रो दिन बुधबार संयुक्त शीर्षस्थान ओगटेका छन् ।गोकर्ण गल्फ क्लबमा सद्भाव र सुवासले ३६ होल समाप्तिमा ९ अन्डर १ सय ३५ को समग्र स्कोरमा नीरज तामाङ र शुक्रबहादुर राईलाई तीन स्ट्रोकले पछि पारेका छन् ।सद्भाव ७ अन्डर ६५ को उत्कृष्ट कार्ड बनाएर शीर्षस्थानमा उक्लिएका हुन् । सुवासले भने इभन पार ७२ मा दिनको खेल सकाएपछि शीर्षस्थान बाँड्नुपरेको थियो । अघिल्लो दिन सुवासको एकल अग्रता थियो ।दिनकै उत्कृष्ट कार्ड बनाउने क्रममा नीरजले ८ अन्डर ६४ को स्कोर बनाए । यो स्कोरमा नीरज र डिफेन्डिङ च्याम्पियन शुक्रबहादुर राईले संयुक्त तेस्रो स्थान बाँडे । शुक्रले ५ अन्डर ६७ मा दिनको खेल टुंग्याए । दुवैले समग्रमा ६ अन्डर १ सय ३८ स्कोर गरे । ४ अन्डर १ सय ४० सहित भुवन नगरकोटी र तोरणविक्रम शाही संयुक्त पाँचौं स्थानमा छन् । भुवनले ४ अन्डर ६८ र तोरणले इभन पार ७२ स्कोर गरे ।जयराम श्रेष्ठ र शिवराम पौडेल संयुक्त सातौं स्थानमा छन् । दुवैले इभन पार ७२ को कार्ड बनाए । समग्रमा २ अन्डर १ सय ४२ सहित सूर्यप्रसाद शर्मा नवौं स्थानमा रहे । उनले २ अन्डर ७० स्कोर गरे । इभन पार ७२ सहित समग्रमा १ अन्डर १ सय ४३ सहित दिनेश प्रजापति दसौं स्थानमा छन् ।३६ होलको समाप्तिमा ७ ओभर १ सय ५१ स्कोर गर्ने २३ प्रोफेसनल गल्फर र ६ एमेच्योर गल्फरले कट बनाएका छन् । प्रोफेसनलतर्फ रवि खड्का, राजेन्द्र थापामगर, रामकृष्ण श्रेष्ठ, कमल तामाङ, भुवनकुमार रोक्का, धनबहादुर थापा, दलबहादुर गुरुङ, रामे मगर, पूर्णप्रसाद शर्मा, भूबहादुर गुरुङ, टासी घले, दीपक मगर, टंकबहादुर कार्की, दीपक न्यौपाने र बलभद्र राईले अन्तिम ३६ होलका लागि स्थान सुरक्षित गरे ।एमरच्योरतर्फ टासी छिरिङ तेस्रो स्थानमा छन् । उनले २ अन्डर ७० सहित समग्रमा १ सय ४४ स्कोर गरे । वाङचेन ढोन्डुप, भरत थापामगर र प्रज्वल गुरुङले पनि कट बनाए ।एमेच्योर युवा गल्फर सद्भावले बर्डीबाट दिनको सुरुआत गरे । तेस्रोदेखि छैटौं होलसम्म लगातार चार होल र नवौं होलमा एकएक शट बचाए । सातौं होलको बोगीले फ्रन्टनाइन ५ अन्डर ३१ मा पूरा गरे । त्यसपछि १३ र १५ औं होलमा बर्डी प्रहार गर्दै ब्याकनाइन २ अन्डर ३४ मा सके ।नेपाल नम्बर एक एमेच्योर गल्फर सुवासले फ्रन्टनाइन १ अन्डर ३५ मा सक्ने क्रममा पहिलो, तेस्रो र सातौं होलमा बर्डी प्रहार गरे । छैटौं र आठौं होलमा एकएक शट खेर फाले । १२ औं होलमा बर्डी प्रहार गरे पनि १४ र १८ औं होलमा बोगी खेपे । ब्याकनाइन १ ओभर ३७ मा टुंग्याए ।धरानका प्रोफेसनल गल्फर नीेरजले उत्कृष्ट कार्ड निकाल्ने क्रममा फ्रन्टनाइनमा लोभलाग्दो प्रदर्शन गरे । उनले तेस्रोदेखि नवौं होलसम्म लगातार सात बर्डीको सफलता प्राप्त गरे । फ्रन्टनाइन ७ अन्डर २९ मा पूरा गरे । ११, १२ र १५ औं होलमा एकएक सट बचाए भने १४ र १६ औं होलमा बोगी प्रहार गरे ।डिफेन्डिङ च्याम्पियन शुक्रले फ्रन्टनाइन ४ अन्डर ३२ मा सके । पहिलो, दोस्रो, तेस्रो, चौथो र सातौं होलमा एकएक शट बचाए भने आठौं होलमा बोगी खेपे । ब्याकनाइन १ अन्डर ३५ मा सकेका उनले १२, १५ र १८ औं होलमा बर्डी प्रहार गरे भने ११ र १३ औं होलमा बोगी खेपे ।"
प्रिन्स र रुकेश फाइनल भिड्ने,"काठमाडौं (कास) एपीएफका प्रिन्स दाहाल र आर्मीका रुकेश महर्जन १६ औं राष्ट्रव्यापी कृष्णमोहन स्मृति खुला ब्याडमिन्टन प्रतियोगिताको फाइनलमा पुगेका छन् । पुरुष एकलतर्फ बुधबार सेमिफाइनललमा रुकेशले एपीएफका देवराज रानालाई १४२१, २११३, २४२२ र प्रिन्सले आफ्नै क्लब एपीएफका क्षितिज खनाललाई २११५, २१११ ले पराजित गरेर फाइनल तय गरेका छन् । महिला एकलतर्फ आर्मीकी रशिला महर्जनले आफ्नै क्लबकी अमिता गिरीलाई २११९, २११५ ले पराजित गरी फाइनल पुगेकी छन् ।महिला युगलतर्फ एपीएफकी जेसिका गुरुङ र सुनैना मुखियाको जोडीले एपीएफकी पूजा श्रेष्ठ र भोजपुरकी नङसलादेवी तामाङको जोडीलाई २१११, २११८ ले हरायो । आर्मीकी रशिला महर्जन र अनुमाया राईको जोडीले भोजपुरकी सीता राई र कस्तुरी कलेजकी सीमा राजवंशीको जोडीलाई २१९, २११५ ले पराजित गरी फाइनल तय गरेको छ । ब्वाइज यू१२ तर्फ आर्मी क्लबका सुदेश राजकोटी र रिजन मगर फाइनल पुगेका छन् । हल्चोकस्थित एपीएफ कभर्डहलमा सुदेशले सुहम कार्कीलाई २११७, १२२१, २११९ र रिजनले एपीएफका आरुष सिम्खडालाई २११३, २११३ ले पराजित गरेका छन् ।भेट्रान्स युगलको ४५ वर्षमाथि एपीएफका सञ्जय कपाली र अनिल थाम्सुहाङको जोडीले स्पोर्ट हबका शानबहादुर साम्बा र लाक्पा शेर्पाको जोडीलाई २११४, २११८ ले पराजित गरी फाइनल तय गरेको छ । भेट्रान्स युगलको ५५ वर्षमाथि एपीएफका प्रेमकुमार श्रेष्ठ र चेतसिंह थापाको जोडीले चितवनका बुद्धि चौधरी र धादिङका विष्णुलाल श्रेष्ठको जोडीलाई २११२, २११२ ले पराजित गरी फाइनल पक्का गरेको छ ।"
अन्नपूर्ण स्कुल चेस भोलिदेखि,"काठमाडौं (कास) अन्नपूर्ण स्कुल चेसको १८ औं संस्करण शुक्रबारदेखि हुने भएको छ । प्रतियोगितामा यू९, यू११ र यू१३ मा दुईदुई समूह तथा यू१५ र यू१७ मा एकएक समूह विभाजन गरेर खेल हुनेछ । प्रतियोगितामा कक्षा १० सम्मका विद्यार्थीले भाग लिन पाउनेछन् । तीन दिन चल्ने प्रतिस्पर्धा स्विस लिग प्रणालीका आधारमा हुनेछ । प्रत्येक समूहमा पहिलोदेखि दसौं स्थानसम्म आउने खेलाडीलाई पुरस्कार प्रदान गरिनेछ । प्रतियोगितामा उत्कृष्ट अंक ल्याउने विद्यालयलाई विशेष ट्रफी प्रदान गरिनेछ ।समूह चरणमा उत्कृष्ट प्रदर्शन गर्ने खेलाडीलाई नेपालको प्रतिनिधित्व गर्दै एसियाली चेस प्रतियोगितामा समेत सहभागिता गराइने छ । प्रतियोगिताको कुल बजेट २ लाख १० हजार रुपैयाँ रहेको छ । १० जिल्लाका तीन सयभन्दा बढी खेलाडीको सहभागिता रहनेछ । विद्यालयले ०६१ देखि प्रतियोगिता सुरु गरेको थियो । नेपाली चेसमा अन्नपूर्ण स्कुलद्वारा आयोजित यो प्रतियोगिता सबैभन्दा ठूलो र नियमित आयोजना भइरहेको एकमात्र प्रतिस्पर्धा छ ।"
रेलिगेसन समीकरण अझै अन्योल,मनाङको ड्रेसिङ रूममा झगडाच्यासल रंगशालामा भएको खेलमा भने एनआरटीले मनाङ मर्स्याङदीलाई १० ले हरायो । त्यसमा दिपेश आलेमगरले निर्णायक गोल गरेका थिए । उनको गोल १७ औं मिनेटमा सम्भव भएको थियो । प्रशिक्षकमा विष्णु गुरुङ आएयता मनाङको यो पहिलो हार हो । खेलको कथा भने यत्तिकैमा टुंगिएन । खेल सकिएपछि खेलाडी र पदाधिकारी ड्रेसिङ रूममा प्रवेश गर्नेक्रममै तनाव सुरु भइसकेको थियो । अन्ततः ठूलै झगडा भएको बताइएको छ । बन्द ड्रेसिङ रूममा के भयो त ? मनाङले त्यसबारे भने खुलस्त पार्नुपर्नेछ ।
छोटकरी,"पौडीका चार खेलाडी छनोटकाठमाडौं (कास) नेपाल पौडी संघले १९ औं एसियाली खेलकुदका लागि चार खेलाडी छनोट गरेको छ । ११ औं एनएसए कप पौडीबाट प्राप्त गरेको उच्च फिना अंकका आधारमा खेलाडी छनोट गरिएको हो । पुरुषतर्फ एलेक्जेन्डर शाह र नासिर हुसेन तथा महिलातर्फ गौरिका सिंह र डुवाना लामा रहेका छन् । एलेक्सले ६९२ फिना अंक प्राप्त गरे । नासिरले ६६४ अंक, गौरिका र डुवानाले समान ५८६ अंक प्राप्त गरे । बैकल्पिक खेलाडीमा पुरुषमा विकास कुमाल र महिलामा अनुसिया तण्डुकार छन् । छनोट चार खेलाडीले जापानको फुकुओकामा असार २९ देखि हुने पेरिस ओलम्पिकको छनोट प्रतियोगिताका रूपमा रहेको वर्ल्ड एक्वाटिक च्याम्पियनसिपमा पनि प्रतिस्पर्धा गर्नेछन् ।होराइजन क्लब फाइनलमापाल्पा (कास) कर्णेल उजीरसिंह पाल्पा गोल्डकप फुटबल प्रतियोगितामा सेन्ट्रल कलेज रोड्स चितवन र होराइजन फुटबल क्लब वालिङ फाइनल भिड्ने भएका छन् । फाइनल शनिबार हुनेछ । बुधबार दोस्रो सेमिफाइनलमा होराइजनले सेनाको दी फेमस महिन्द्र दल गणलाई २० ले हराएको हो । तानसेन टुँडिखेलमा सातौं मिनेटमा टीकाराज गुरुङले गोल गरेर दिलाएको होराइनजको अग्रतामा ८१ औ मिनेटमा विवेक चौधरीले गोल थपे । टीकाराज म्यान अफ द म्याच भए ।युथ ओपन रन असारमा हुनेकाठमाडौं (कास) एथलेटिक्स परिवार नेपालले असार पहिलो साता युथ ओपन फाइभके रन आयोजना गर्ने भएको छ । युवा खेलाडीलाई प्रवर्द्धन गर्ने उद्देश्यसाथ दशरथ रंगशालामा असार २ मा प्रतियोगितामा पुरुष र महिला गरि दुई स्पर्धामा हुने हुने आयोजकका अध्यक्ष राजन खत्रीले जनाएका छन् । १४ वर्ष उमेर पुगेका खेलाडीले प्रतिस्पर्धा गर्न पाउनेछन् । दुवै समूहका विजेताले २० हजार, दोस्रोले १० हजार र तेस्रोले ५ हजार पुरस्कार पाउनेछन् ।"

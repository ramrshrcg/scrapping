शीर्षक,विवरण
जफत गर्नुपर्ने १९ अर्बको सम्पत्तिमा 'दोषी कै रजगज,"२०७९ फागुन १९ मा निर्देशनालयले कसुरजन्य सम्पत्ति जफत, लिलाम र रोक्काको काम प्रभावकारी बनाउन महान्यायाधिवक्ता कार्यालय र विभागसहित सरोकारवाला निकायका अधिकारीसँग छलफल गरेको थियो । त्यसको दुई सातापछि चैत १ मा यही विषयमा केन्द्रित रहेर कामु प्रधानन्यायाधीश हरिकृष्ण कार्कीसहित केन्द्रीय न्याय क्षेत्र समन्वय समितिको बैठक बस्यो । बैठकले तिनै तहका अदालत तथा सम्बन्धित निकायलाई कसुरजन्य सम्पत्ति व्यवस्थापनसम्बन्धी ऐनमा भएका व्यवस्था कार्यान्वयन गर्न र कसुरजन्य सम्पत्ति लिलाम बिक्रीका लागि केन्द्रमा विभाग र जिल्लाको हकमा प्रशासन कार्यालयमा पठाउन निर्देशन दिएको थियो । त्यसको भोलिपल्ट चैत ३ मा निर्देशनालयले बैठकका निर्णय कार्यान्वयन गर्न तीनवटै तहका अदालत, विभाग र कसुरजन्य सम्पत्ति व्यवस्थापनसँग जोडिएका अर्धन्यायिक निकायलाई पत्राचार गरेको थियो । सम्पत्ति जफतको काम अदालतबाट नभई विभागबाट गर्न पनि निर्देशन दिइएको थियो ।गत साता फेरि विभागले सर्वोच्च अदालतलाई पत्र पठाएर देशभर कसुरजन्य सम्पत्ति जफत गर्नुपर्ने सूची उपलब्ध गराउन आग्रह गरेको थियो तर कति विवरण भन्ने अदालतबाट आएन । सर्वोच्चले शुक्रबार विभागलाई पत्र पठाउँदै कसुरजन्य सम्पत्ति विवरण संकलन गरेर विभागलाई उपलब्ध गराउन तीनवटै तहका अदालत प्रशासनलाई निर्देशन दिएको थियो । हामीले देशभर जफत गर्नुपर्ने घरजग्गाको विवरण कति छ भनेर मागेका थियौं, गत साता पठाएको पत्रको जवाफ शुक्रबार आएको छ, विभागका महानिर्देशक फणीन्द्रमणि पोखरेलले भने, यसको विवरण विभागलाई उपलब्ध गराउन तीनवटै अदालत प्रशासनलाई निर्देशन दिइएको उल्लेख छ ।विशेष अदालतका पूर्वअध्यक्ष (न्यायाधीश) गौरीबहादुर कार्की फैसलालगत्तै सम्पत्ति जफतको काम अघि नबढाउँदा त्यसको असर अहिले परेको बताउँछन् ।सर्वोच्चबाट भएका फैसला कार्यान्वयनमा ध्यान नदिँदा अहिले विवरण संकलनको काम जटिल भएको हो, तैपनि फैसला हेरेर निर्क्योल लागिहाल्छ, कार्की भन्छन्, मात्र कार्यान्वयनको तत्परता हो । यसमा जति ढिलो गरिन्छ, दोषी ठहर भएका व्यक्तिले त्यति नै लाभ लिन्छन्, यो राज्यका लागि नोक्सान हो । उनले जफत गर्नुपर्ने भनेर उल्लेख गरिएका घरजग्गा लिलाम गर्नुभन्दा सरकारी निकायकै लागि प्रयोगमा जोड दिनुपर्ने सुझाव दिए । जफत गर्नुपर्ने कतिपय घरजग्गा प्राइम लोकेसनमा छन्, त्यसलाई आवश्यकताअनुसार सरकारी निकायले नै प्रयोग गर्दा उपयुक्त हुन्छ । बरु अरू काम हुँदै गर्छ, तत्काल जफतनियन्त्रणमा लिइहाल्नुपर्छ ।फैसला कार्यान्वयन निर्देशनालयका महानिर्देशक उप्रेती फैसलाबमोजिम सम्पत्ति जफतको कामलाई सरकारले प्राथमिकता नदिँदा त्यसको लाभ अपराध करार व्यक्ति तथा तिनका परिवारले उठाइरहेको बताउँछन् । कानुन बनेको वर्षौंपछि मात्रै कसुरजन्य सम्पत्ति व्यवस्थापन विभाग गठन भएको र त्यसको संरचना प्रभावकारी नहुँदा घरजग्गा जफतको काम सुस्त भएको उनको टिप्पणी छ । यो सम्पत्ति व्यवस्थापनमा राजस्व अनुसन्धान विभाग, भन्सार विभाग, वन विभागकार्यालयलगायतले पनि समन्वयमा सहयोग नगरेको गृहका कर्मचारी गुनासो गर्छन् ।गृहका एक अधिकारी भन्छन्, परम्परागत रूपमा यी संयन्त्र आफैंले कसुरजन्य सम्पत्ति लिलाम गर्थे, अब यो अधिकार विभागमा सर्यो, परम्परादेखिको अधिकार अन्य निकायमा सरेकामा उहाँहरूलाई सहज लागेको नहुन सक्छ । त्यसैले आफैं यो काममा खटिन पाए हुन्थे भन्ने लागेको हुन सक्छ । केही वर्षयता भने फैसलाबमोजिम राज्यले दोषीबाट असुल्नुपर्ने बिगो र जफत सम्पत्ति सरकारका नाममा ल्याउन सरोकारवाला संयन्त्रबीच सहकार्य र समन्वय भइरहेको उप्रेतीको भनाइ छ । दोषीबाट जफत गर्नुपर्ने जग्गाजमिन फैसला भएलगत्तै गरेको भए सजिलो हुन्थ्यो, उतिबेला यसमा चासो नदिएको पाइयो, महानिर्देशक उप्रेती भन्छन्, अहिले वर्षौं पुराना फैसला हेरेर जफतको कामलाई प्राथमिकता दिएका छौं । यसका लागि हालै मुद्दा व्यवस्थापन प्रणाली सफ्टवेयर बनाएका छौं तर पुराना विवरण अध्ययन गर्न डाटा व्यवस्थित छैन ।फैसलाअनुसार थुप्रै चल सम्पत्ति पनि सरकारी कोषमा ल्याउन बाँकी रहेको उनको भनाइ छ । बैंकमा मौज्दात रकम, सेयर तथा सुनचाँदीजवाहरत रोक्का अवस्थामा रहे पनि सरकारी खातामा ल्याउन बाँकी छ, उनी भन्छन्, प्रक्रिया पुर्याएर ल्याइनेछ तर मूल विषय भनेको घरजग्गा जफतलाई प्राथमिकतासाथ अघि बढाउन आवश्यक छ ।उनका अनुसार सम्पत्ति जफतसँग जोडिएका अदालत र सरकारी संयन्त्र नै डेढ दर्जनभन्दा बढी छन् तर ती संयन्त्रबीच काममा समन्वय छैन । उपत्यकाको हकमा विभाग आफैंले फैसलामा उल्लेखित घरजग्गा जफत र लिलाम अघि बढाउने व्यवस्था छ । उपत्यकाबाहिर प्रमुख जिल्ला अधिकारी संयोजक रहेको संयन्त्रबाट यो काम हुने भनिएको छ । तर, कानुनमा भएका प्रावधानअनुसार जफत निकै सुस्त देखिएको उप्रेती बताउँछन् । कसुरजन्य सम्पत्ति व्यवस्थापन विभागका महानिर्देशक पोखरेल सम्पत्ति जफतअघि सम्बन्धित निकायबीच समन्वय र आवश्यक कार्यविधि नहुँदा सम्पत्ति जफतको काम सुस्त बनेको बताउँछन् । विभाग गठनयता फैसलाबमोजिम केही ठाउँका घरजग्गा जफत भएका छन्, केही नियन्त्रणमा लिने चरणमा छौं, विभागका महानिर्देशक पोखरेलले भने, जुन रूपमा काम हुनुपर्ने हो, त्यो भएको छैन । अब सर्वोच्च अदालत, फैसला कार्यान्वयन निर्देशनालय, अरू सम्बन्धित निकायसँग यस विषयमा समन्वय भइरहेको छ । फैसला कार्यान्वयनका लागि सम्बन्धित अदालत र न्याय निरूपण गरी मुद्दाको किनारा लगाउने अन्य निकायबाट जफत गर्नुपर्ने सम्पत्तिको विवरण नआउँदा कार्यान्वयनमा समस्या देखिएको विभागको भनाइ छ । कसुरजन्य सम्पत्तिसम्बन्धी यही ऐनसँग जोडिएको सम्पत्ति शुद्धीकरण तथा आतंकवादी क्रियाकलापमा वित्तीय लगानी निवारणसम्बन्धी राष्ट्रिय रणनीति तथा कार्ययोजना २०७६२०८१ पनि प्रभावकारी कार्यान्वयन भएको छैन ।कसुरको अनुसन्धान र अभियोजनको सिलसिलामा रोक्का राखिएका वा नियन्त्रणमा लिइएका सम्पत्ति व्यवस्थापन वा साधन लिलाम बिक्री गर्ने, त्यस्तो सम्पत्तिमध्ये विदेशी मुद्रा विनियम अधिकारपत्र, बहुमूल्य धातु वा वस्तु राष्ट्र बैंक वा तोकिएका बैंकमा सुरक्षित राख्ने, अदालतको आदेश वा फैसलाबमोजिम जफत भएको सम्पत्ति प्राप्ति, लिलाम गर्ने सबै काम विभागमा सरेको छ ।विभागका अनुसार हाल इलाम, धनकुटा, सुनसरी, धनुषा, काठमाडौं, भक्तपुर, बागलुङलगायत दुई दर्जनभन्दा बढी जिल्लाका जग्गाजमिन रोक्का र सरकारी नियन्त्रणमा आए पनि त्यसलाई लिलाम वा सरकारी स्वामित्वमा ल्याइएको छैन । कसुरजन्य केही सवारीसाधन लिलाम भए पनि देशभरका अदालत तथा अन्य सरकारी निकायमा सवारीसाधन थुप्रिएका छन् । घरजग्गा दोषी करारकै अधीनमा छन् ।"
"मकै सुके, धानको बीउ उम्रिएन","(पोखरा)मनसुन सुरु भइदिएको भए पहाडी क्षेत्रमा यतिबेला किसानलाई धान रोपाइँको चटारो हुन्थ्यो । बारीमा मकैभित्र कोदो रोप्न भ्याइनभ्याइ (माचो) उत्तिकै हुन्थ्यो । तर यतिबेला लामो समयदेखि पानी परेको छैन । खडेरी र तापक्रम वृद्धिका कारण विभिन्न जिल्लामा बर्खे बाली सुक्न थालेको छ । एकातिर घोगा लाग्ने बेलाको मकै सुक्न थालेको छ, अर्कातिर धानको ब्याडसमेत सुक्न थालेको छ । खेतीमा व्यस्त हुनुपर्ने बेलामा भइरहेको मौसमी प्रतिकूलताले किसान चिन्तित छन् । नवलपुरको मध्यबिन्दु१ की ईश्वरीकुमारी महतो मकैको बोट खडेरीले सुक्न थालेपछि चिन्तित छिन् । एक बिघामा लगाएका मकै सुकेको हेरेर उनी गहभरि आँसु पार्छिन् । एकाबिहानै लाग्ने गरेको चर्को घामसँगै उनको मन पनि चर्किन्छ । खेती लगाउँदा ३५४० हजार रुपैयाँ खर्च भइसकेको छ । मकै बेचेर खर्च टार्ने योजना थियो । खडेरी लागेपछि उनको निद्रा हराएको छ । खडेरीले मकै सुक्यो । मकैभित्र लगाएको बोडी तथा फर्सी सुकिसकेका छन्, उनले भनिन्, दुःख गरेर लगाएको खेती सुक्दा मन रोएको छ । सिँचाइको सुविधा नहुँदा यो अवस्था भोग्नुपर्यो । स्थानीय सानु महतोको पीडा पनि उस्तै छ । उनको बारीका मकैमात्र होइन, करेसाबारीको तरकारी पनि सुक्न थालेको छ । नहरको सिँचाइ सुविधा छैन । छिमेकीको पम्पसेट चलाएर दुई पटक सिँचाइ गर्दा पनि दिनहुँको चर्को घामले मकै हरियो भएन । १५ दिनको बीचमा सिँचाइमा उनले २ हजारभन्दा बढी खर्च गरिसके । तर, खडेरीले सिँचाइ पनि प्रभावकारी नभएको उनको गुनासो छ । पाँच कट्ठामा लगाएको मकै खडेरीले खायो । धानको बीउ पनि उम्रिएको छैन । अब आउने वर्ष भोकमरी लाग्ने भो हामीलाई, उनले भने, यति लामो खडेरी र तातो मैले थाहा पाएको थिइनँ । अब पानी आएन भने धान पनि रोप्न पाइँदैन ।दुई साता लामो खडेरी र चर्को घामका कारण मकै, तरकारी र धानको बीउ सुक्न थालेको हो । मकैका घोगा लाग्न यो सिँचाइको अत्यावश्यक समय हो । आकाशे पानीको भर परेका किसान कृषि प्रणाली प्रभावित भएको चिन्तामा छन् । देवचुली, गैंडाकोट, कावासोती, मध्यबिन्दुलगायतमा मकै सुक्न थालेको हो । एकदुई दिनभित्रमा मौसममा सुधार नआएमा थप क्षति हुने कृषि ज्ञान केन्द्र कावासोतीका प्रमुख गोपाल लामिछानेले बताए । नवलपुर जिल्लामा यो वर्ष अधिकतम तापक्रम ४३ डिग्री सेल्सियससम्म मापन भएको छ । जिल्लामा ४ हजार ५ सय ५० हेक्टरमा मकै खेती हुँदै आएको छ । जिल्लामा वर्षे धान रोपाइँ ढिला हुने देखिएको छ । लामो खडेरीका कारण धानको बीउ पनि राख्न नपाएकाले रोपाइँ पछि सर्ने आकलन भइरहेको हो । जेठ सकिनै लाग्दा पनि बीउ राख्न नपाउँदा किसानमा छटपटी छ । असारको पहिलो वा दोस्रो साता रोपाइँ गर्न अहिले बीउ नछर्ने हो भने रोपाइँ नै ढिलो हुने भन्दै किसान चिन्तित भएका हुन् । जेठ महिनाको मध्य समयमा वर्षा हुनुपर्ने हो । केही वर्षअघिसम्म यो समय आकाशे पानीको भरमा धानको बीउ छर्ने गरिन्थ्यो । तर, अहिले यस्तो खडेरी पर्यो । कावासोती१७ का नारायण पौडेलले सिँचाइ सुविधा हुनेले राखेको बीउ पनि चर्को गर्मीले नउम्रने हो कि भन्ने पिरलो रहेको बताए । सिँचाइ सुविधा नहुनेले अब कहिले बीउ राखेर रोपाइँ गर्ने भन्ने टुंगो छैन, उनले भने । चर्को घाम र तातो हावाका कारण जनजीवन प्रभावित भएको छ । पूर्वी नवलपरासीमा १८ हजार हेक्टरमा धान खेती हुने गरेको छ । तनहुँमा पनि मकैका बोट बारीमै सुकेर खरजस्तै भएको बन्दीपुर गाउँपालिका१ का कृषक वासु पन्थले बताए । उनले भने, करिब १० दिन अगाडि पानी पर्दा मकै राम्रो हुने भयो भनेर खुसी थियौं । तर खडेरीले निराश बनाएको छ । यो वर्ष बन्दीपुरमा मकै उत्पादन नहुने देखिएको कृषक कृष्णप्रसाद सापकोटा बताउँछन् । मकैका पात छुँदा झुरुमझुरुम झरेका छन्, यस्तो बोटमा कसरी फल लाग्छ ? उनले भने, सिँचाइको कमीका कारण मकै जोगाउन सकिएन । सधैं बारीमा पानी बोकेर हाल्न पनि सम्भव छैन । करिब ७ रोपनीमा मकै खेती गरेका उनी बीउ खेर गएको भन्दै चिन्ता व्यक्त गर्छन् । ३० रोपनीमा मकै खेती गरेकी भिमाद५ की पार्वती विक पनि खडेरीका कारण उत्पादनमा कमी आउने बताउँछिन् । यसपालि मकै होला जस्तो छैन । बाख्रा, गाईभैंसीलाई कसरी पाल्ने हो चिन्ता पर्न थालेको छ, उनले भनिन्, आज पानी पर्ला, भोलि पर्ला भन्दाभन्दै बारीका मकै सुकेर गइसके । झन्झन् चर्को घाममात्रै लागेको छ । खडेरीका कारण यस वर्ष जिल्लामा मकै कम उत्पादन हुने कृषि ज्ञान केन्द्रका प्रमुख कुलप्रसाद तिवारी बताउँछन् । खडेरीका कारण जिल्लाका प्रायः सबै भागको मकै खेतीमा ठूलो असर गरेको छ, उनले भने, एकदुई दिनमा पानी पर्यो भने केही भागका मकैले भने राहत पाउनेछन् । जिल्लामा २२ हजार हेक्टरमा मकै लगाइन्छ । म्याग्दीमा पनि मकै र धानको बीउ उम्रन नपाउँदै सुक्न थालेको छ । सिँचाइ सुविधा नभएका रत्नेचौर, ज्यामरुककोट, अर्थुङ्गे, छापा, भीरमुनी, पुलाचौर, घतानलगायत जिल्लाका पश्चिमी भेगका सुक्खा क्षेत्रमा लगाइएको मकै बाली सुकेर सेता भएका छन् । चर्को घाम, गर्मी र पानी पर्न नसक्दा खेतबारीमा लगाएको मकै हरियो देखिनुपर्ने बारी सेतो देखिन्छ । अलि चिस्यान भएको ठाउँमा दिउँसो ओइल्याएको मकै राति ब्युँतिन्छ, छेउकुना र सुक्खा क्षेत्रका मकैको पात मिच्दा धूलो आउने भएका छन्, मंगला२ खुम्लियाकी मनसुवा किसानले भनिन्, मकैमात्र होइन कोदोको बीउ र बदाम पनि सुक्न थालेको छ । यो वर्ष मौसमले खेती गरी खान देलाजस्तो छैन ।भर्खर उम्रेका धानका बीउ ब्याडमै सुक्न थालेका छन् । खासगरी धूले बीउ सुक्खा र गर्मीले बढी प्रभावित भएका छन् । त्यस्तै, कोदोको ब्याडमा बीउ नउम्रने र उम्रेका पनि सुकेको कृषकले बताएका छन् । सिँचाइ सुविधा नभएका र बलौटे माटो भएको क्षेत्रमा मकै, सिमीलगायत बाली सुक्न थालेका छन् । खडेरी र चर्को गर्मीले खेतीबाली नष्ट भएको रिपोर्ट आएको छैन तर यो वर्ष अधिक तापक्रम बढेकाले माटो छिटो सुक्खा भइरहेको छ । सदरमुकामका हाम्रा नर्सरीमा अन्य बेलाभन्दा दोब्बर बढी पानी हाल्दा पनि नपुग्ने भइरहेको छ, कृषि ज्ञान केन्द्र बेनीका प्रमुख किरण सिग्देलले भने, जिल्लाको उत्तरी भेगमा प्रायः पानी परिरहेको छ । सदरमुकाम वरपरका क्षेत्र र पश्चिम भेगमा कम पानी परेको छ । म्याग्दीका माथिल्लो क्षेत्रमा मध्यजेठबाट धान रोपाइँ सुरु हुन्थ्यो । पानी नभएकाले यस पटक रोपाइँ थालिएको छैन । पर्वतमा असार सुरु हुनै लाग्दा कतिपय खेतमा रोपाइँको रौनक हुनुपर्नेमा मकै तथा धानको बीउ सुक्न थालेको छ । अधिकांश स्थानमा पानी अभावकै कारण धानको बीउ राख्नसमेत नपाएको किसानले बताएका छन् । शुक्रबार र शनिबार सदरमुकाम कुश्माको तापक्रम ३५ डिग्री मापन गरिएको कृषि ज्ञान केन्द्र पर्वतकी प्रमुख मनिता थापाले बताइन् । उनका अनुसार दुई सातायता धेरैका खेतबारीमा मकै सुक्न थालेका छन् । पानी अभावमा धान र कोदोको बीउ पनि सुक्न थालेको छ । मकै धेरै फल्ने कटुवाचौपारी, मुडिकुवा, चुवा, देवीस्थान, कुर्घा, खानीगाउँ, बर्राचौर, लस्ती, बेउलीबासलगायत फाँटमा बोट सुक्न थालेका छन् । कतिपय किसानले खेतमा सुक्न थालेका मकै गाईबस्तुलाई खुवाउन थालेका छन् । केहीले भने अझै पनि वर्षाको आस गरिरहेका छन् । चार हलको बारीमा लगाएको मकै सुक्यो, फलेवास४ का थानेश्वर भुसालले भने, अझै एक साता पानी नपर्ने हो भने आस छैन । प्रधानमन्त्री कृषि आधुनिकीकरण परियोजनाअन्तर्गत मकै जोनका रूपमा विकास भएको फलेवास६ खानीगाउँको झकलक फाँटमा पनि बोट सुकेर कामै नलाग्ने अवस्थामा पुगेको किसान ढाकाराम सुवेदीले बताए । बर्सेनि लाखौं मूल्य बराबरको उन्नत मकैको बीउ बिक्री गर्दै आएको खानीगाउँमा यस पटक प्रतिकूल मौसमकै निराशा छ । घरकै लागि बीउ जोगाउन मुस्किल हुने चिन्ता बढेको उनले बताए । लमजुङको क्ब्होलासोंथार४ का उमबहादुर गुरुङले जेठ दोस्रो साता धानको बीउ राखेका थिए, खडेरीले उम्रिएन । उनले हाइब्रिड धान लगेर पुनः बीउ राख्ने तयारी गरेका छन् । उनीमात्रै होइन दोर्दी४ का सागरबाबु श्रेष्ठले जेठ १७ मा धानको बीउ राखेकामा नउम्रिएको बताए । माटो तातिएको छ । त्यहीमाथि पानी नै नभएपछि कसरी उम्रिनु ?, उनले भने, अब धाराको पानी लगेर माटो भिजाउनुपर्ला । पानी तात्तिएर बीउ उम्रिन्छ कि उम्रिँदैन थाहा छैन । क्ब्होलासोंथार४ भुजुङका राकेश गुरुङले घिम्चे खेतमा रोपाइँ थालिए पनि बीउ सुकेर पहेंलो सुइरोजस्तो देखिएको बताए । खोलाको पानी खेतसम्म आइपुग्दा पूरै तातिएको छ । रोपेको धान बच्छ या बच्दैन, थाहा छैन, उनले भने । कतिपय स्थानमा धानको बीउ उम्रिएकै छैन । घोगा हालेका मकै पनि सुक्न थालेका छन् । कृषि ज्ञान केन्द्र लमजुङका वरिष्ठ बाली विकास अधिकृत सुदीप खतिवडाले खडेरीले धानको बीउ सुकेको बताए । धानको बीउ सुकेको देख्छु । किसानले धारा र खोलाबाट चिसो पानी ल्याएर खन्याउने गरेका छन् । साह्रै बिजोग छ, उनले भने, वर्षा तत्काल आइदिएमा समस्या समाधान हुन्थ्यो । नवीन पौडेल (नवलपुर), सम्झना रसाइली (तनहुँ), घनश्याम खड्का (म्याग्दी), अगन्धर तिवारी (पर्वत) र आश गुरुङ (लमजुङ)"
निजी अस्पतालले दिँदैनन् विपन्नलाई छुट,"प्रशान्त माली (काठमाडौं), दीपक परियार (पोखरा), रमेशकुमार पौडेल (चितवन), घनश्याम गौतम (रूपन्देही) र विनोद भण्डारी (विराटनगर)"
१० प्रतिशत छात्रवृत्ति कार्यान्वयन गर्न ताकेता,"(काठमाडौं)जेहेन्दार, विपन्न गरिब, अपांगता भएका, दलित, जनजाति, पिछडिएको वर्गका विद्यार्थीले पाउने निःशुल्क छात्रवृत्ति कार्यान्वयन गर्न निजी विद्यालयहरूलाई काठमाडौं महानगरपालिकाले ताकेता गरेको छ । शिक्षा नियमावली२०५९ को छैटौं संशोधन (२०६७) ले निजी विद्यालयले कुल विद्यार्थीको कम्तीमा १० प्रतिशतलाई तहगत रूपमा छात्रवृत्ति उपलब्ध गराउनुपर्ने व्यवस्था गरेको थियो ।महानगरको शिक्षा ऐन र विद्यालय शिक्षा व्यवस्थापन नियमावली २०७४ मा पनि उक्त व्यवस्था छ । उक्त नियम, कानुनअनुसार छात्रवृत्ति वितरणको विवरण नबुझाउने ३ सय ४२ निजी विद्यालयको सूची गत मंगलबार महानगरको शिक्षा विभागले सार्वजनिक गरेको छ । शिक्षा मन्त्रालयले समेत विगतदेखि कार्यान्वयन गर्न नसकेको छात्रवृत्ति कार्यक्रम लागू गर्न महानगर प्रमुख बालेन्द्र शाहले पहल गरेको विभागका कर्मचारीले बताए । महानगरपालिकामा सञ्चालित ५ सय २० निजी विद्यालयमध्ये १ सय ७८ ले मात्र छात्रवृत्ति वितरणको सूची विभागमा बुझाएका छन् । अभिभावक महासंघका अध्यक्ष सुप्रभात भण्डारीका अनुसार १० प्रतिशत विद्यार्थीलाई निःशुल्क पढाउनुपर्ने ऐनमै व्यवस्था भए पनि कार्यान्वयन हुन सकेको छैन ।कतिपय पालिकाले स्थानीय शिक्षा ऐनमा १५ प्रतिशत विद्यार्थीलाई छात्रवृत्ति दिनुपर्ने व्यवस्थासमेत गरेका छन् । काठमाडौं महानगरपालिका प्रमुख शाहले महानगरभित्र अध्ययनरत विद्यार्थीले पाउनुपर्ने अधिकारका बारेमा गम्भीर रहेको जनाएका छन् ।महानगरको शिक्षा विभागले कक्षा १० सम्मका विद्यार्थीलाई जेठ १५ सम्म छात्रवृत्ति वितरण गरी त्यसको विवरण १६ गतेभित्र पेस गर्न सूचित गरेको थियो । ती विद्यालयलाई जेठ २८ भित्र छात्रवृत्ति वितरण गरी विवरण पेस गर्न पुनः म्याद थपिएको छ । सूचनामा उक्त अवधिमा पनि विवरण पेस नगर्ने विद्यालयको अनुमतिस्वीकृति रद्द वा कानुनअनुसार कारबाही गरिने चेतावनी दिएको छ । ऐनको व्यवस्था पालना नगरे विद्यालयको स्वीकृतिअनुमतिसमेत रद्द गर्न सकिने कानुनी प्रबन्ध छ । विभाग प्रमुख सीताराम कोइरालाले सूची सार्वजनिक भएपछि थप विद्यालयले विवरण बुझाउन थालेको बताए । ७०८० वटा स्कुलले विवरण पठाएका छन्, उनले भने, थप म्यादसम्म ८० प्रतिशत विद्यालयले विवरण बुझाउने अड्कल छ । छात्रवृत्ति पाउने विद्यार्थी छनोटका लागि वडा प्रतिनिधि वा वडाध्यक्ष, विद्यालय निरीक्षक वा शिक्षा शाखाको प्रतिनिधि, अभिभावकको प्रतिनिधि, सञ्चालक समितिसँग समन्वय गर्नुपर्ने मापदण्ड स्थानीय तहहरूले बनाएका छन् । तर काठमाडौं महानगरपालिकासहित अन्य स्थानीय तहमा छात्रवृत्ति दिने कतिपय विद्यालयले पनि आफूखुसी विद्यार्थी छनोट गर्ने अभिभावकको गुनासो छ । ललितपुरसहित अन्य महानगरपालिकाले गत वर्षदेखि नै छात्रवृत्ति वितरणलाई पारदर्शी बनाउने प्रयास गरे पनि पूर्ण कार्यान्वयनमा आउन सकेको छैन । ललितपुरले संस्थागत विद्यालय छात्रवृत्ति व्यवस्थापनसम्बन्धी मापदण्ड२०८० जारी गरेको छ । देशभरका निजी विद्यालयले छात्रवृत्ति वितरण नगर्ने र गरे पनि मापदण्डअनुसार नगरेको गुनासो छ ।मुलुकभर ७ हजार ३ सय ७३ वटा निजी विद्यालय सञ्चालनमा छन् । कक्षा ११२ मा साढे ७२ लाख विद्यार्थी अध्ययनरत रहेको तथ्यांक छ । तीमध्ये साढे २० प्रतिशत अर्थात् करिब १५ लाख विद्यार्थी निजीमा पढ्छन् । १० प्रतिशत छात्रवृत्ति पूर्ण कार्यान्वयन भए देशभरका डेढ लाख विद्यार्थीले निःशुल्क पढ्ने अवसर पाउँछन् ।"
अफ्रिकामा विश्वकप फुटबल,"सन् २०१० मा आजकै दिन (जुन ११) मा दक्षिण अफ्रिकामा विश्वकप फुटबल प्रतियोगिता सुरु भएको थियो । हरेक चार वर्षमा हुने प्रतियोगिता १९ औं संस्करणसम्म आइपुग्दा बल्ल पहिलो पटक अफ्रिकामा आयोजना भएको हो । दक्षिण अफ्रिकाको जोहानसबर्गमा उद्घाटन गरिएको प्रतियोगिता विभिन्न ९ वटा सहरका १० स्थानमा आयोजना गरिएको थियो । प्रतियोगिता जुलाई ११ सम्म चलेको थियो । नेदरल्यान्ड्सलाई पराजित गर्दै उक्त विश्वकप उपाधि स्पेनले जितेको थियो । जर्मनी तेस्रो र उरुग्वे चौथो भएका थिए । ३२ टिम सहभागी प्रतियोगितामा ६४ खेल भएका थिए । ती खेलमा कुल एक सय ४५ गोल भएका थिए । १९ औं विश्वकपमा डिएगो फोर्लान उत्कृष्ट खेलाडी, थोमस मुलर उत्कृष्ट युवा खेलाडी, उत्कृष्ट गोलरक्षक इकर कासिलास घोषित भएका थिए । फेयर प्ले टिमको उपाधि विजेता स्पेनले पाएको थियो ।"
नेपाली लेखकको शेर्पा इटालियन भाषामा,"काठमाडौं (कास) नेपाली लेखकद्वय अंकित बाबु अधिकारी र प्रदीप बस्यालको पुस्तक शेर्पा ः स्टोरिज अफ लाइफ एन्ड डेथ फ्रम द फ्रगटन गार्डियन अफ एभरेस्ट इटालियन भाषामा प्रकाशित भएको छ । सगरमाथाको सेरोफेरोमा रहेर शेर्पाहरूको साहस, संघर्ष, त्याग र सफलता समेटिएको गैरआख्यानलाई मिलानस्थित कोर्बासो प्रकाशन गृहले बजारमा ल्याएको हो । गत साउनमा यूकेको ह्याचेट प्रकाशन समूहअन्तर्गतको अक्टोपस प्रकाशनले मूल अंग्रेजी भाषामा लेखिएको पुस्तक बजारमा ल्याएको थियो । शेर्पा मा विश्वको सर्वोच्च शिखर सगरमाथाको चुचुरोमा पुग्ने क्रममा हुने साहसिक कर्म र जीवनयापनको कथा उल्लेख छ । त्यसका साथै, पुस्तक शेर्पा संस्कृतिसँग मात्र नभई जीवन र मृत्युको धारमा उनीहरूको अस्तित्व उल्लेख गरेको छ । नेपालमा दुई लाखभन्दा कम संख्यामा रहेका शेर्पाको मूल बसोबास रोल्वालिङ, खुम्बु र मकालु उपत्यकासहित भारतको दार्जिलिङको परिवेश पनि पुस्तकमा उल्लेख छ ।"
"कथा नौलो, कथ्य शैली पुरानै","(काठमाडौं) जीवनकालमा हर कोहीले केही न केही गुमाइरहेकै हुन्छन् । सपना हराइरहेको हुन्छ । द्वन्द्वकालमा धेरैको आफन्त, इष्टमित्र हराए । भूकम्पको समयमा रुवी भ्यालीका दम्पतीको छोरी हराउँछिन् । उपचारका लागि काठमाडौं पुर्याइएको छोरीको अत्तोपत्तो नहुँदा त्यो दम्पतीमा कस्तो बज्रपात पर्ला ? विपत्मा आफन्तहरूको खबर नहुँदाको पीडा र छटपटी कस्तो होला ? त्यही छटपटी र असह्य पीडाबीच स्यरल्हामो (शान्ति वाइबा) र चेन्जारोङ (दयाहाङ राई) ले छोरीको खोजी सुरु गर्छन् ।त्यही दम्पतीले छोरी खोज्न गर्ने संघर्ष वरपर घुमेको छ नीरफूल को कथा । त्यसका साथै वैदेशिक रोजगारीको मोहबाध्यता, राज्यको निकायमा गरिब जनताको पहुँच, प्रशासन र पत्रकारिताको असंवेदनशीलता र महिलामाथिको गलत दृष्टिकोणविरुद्धको कथा पनि हो यो । फिल्मको कथा गम्भीर र बलियो छ । तर, प्रस्तुतीकरण फितलो हुँदा कथाले उठाएको मूल मर्म दर्शकले महसुस गर्न पाउँदैनन् । कमजोर पटकथा, औसत खिचाइ र शिथिल सम्पादनले फिल्मले उठाएको विषयवस्तुको गहिराइमा पुर्याउँदैन ।कथा राम्रो छ, तर कथ्यशैलीमा नवीनता नहुँदा सञ्चारकर्मी फूलमान बलको निर्देशन डेब्यु नीरफूल ले दर्शकको ध्यान खासै तान्दैन । फिल्मले रुवी भ्यालीको अन्तरवस्तु खोतल्दै पहिचानको विषयलाई पनि छुस्स छोएको छ । तर, विषयवस्तुलाई दृश्यभाषामा बलियो ढंगबाट प्रस्तुत गर्न नसक्दा नीरफूल औसत बन्न पुगेको छ । पटकथा कसिलो नहुँदा यो कथासँग दर्शक अन्तरसम्बन्धित हुनै पाउँदैनन् । पात्रहरूप्रति सहानुभूति र समानुभूति निर्माणमा चुक्दा दर्शकलाई फिल्मले बाँधेर राख्न सक्दैन । रुवी भ्यालीमा भेंडा चराउनमै रमाइरहेका चेन्जारोङ पत्नीकै कारण कतार पुग्छन् । स्यरल्हामोले चेन्जारोङलाई विदेश जान कर गरिरहन्छन् । चेन्जारोङ बाध्य भएर कतार पुग्छन् । तर, स्यरल्हामोको कर र चेन्जारोङको बाध्यतालाई दृश्यमा विश्वासिलो ढंगबाट स्थापित गरिएको छैन । दर्शकले ती कुरालाई जबरजस्त बुझिदिनुपर्ने हुन्छ ।फिल्ममा भीएफएक्सलाई चलाखीपूर्ण ढंगले प्रयोग गरिएको छ । भूकम्पमा रुबी भ्यालीको घर भत्कँदै गरेको भीएफएक्स दृश्यमा मिहिनेत झल्किन्छ । तर, बाँकीका भीएफएक्स दृश्यले भने आँखा बिजाउँछन् । भूकम्पका तस्बिरलाई प्रयोग गरिएको दृश्य विश्वसनीय लाग्दैन । भूकम्पका अन्य दृश्यहरूमा पनि यस्तै गल्ती दोहोरिएका छन् । भूकम्प गएको साता दिनमै स्यरल्हामो बौद्ध आइपुग्छिन् । बौद्ध स्तूप भत्किएको देखाइन्छ, तर छेउका पसलव्यवसाय मज्जाले खुलेका छन् । त्यस्तै अर्को दृश्य छ, जहाँ भूकम्पको समयमा निर्माण गरिएका अस्थायी घर छन् । तर, अस्थायी टेन्टपछाडि काठमाडौं सहर झलमल्ल बलेको देखाइन्छ । फिल्ममा स्यरल्हामो र चेन्जारोङ बसेको गाउँ स्थापित गर्ने दृश्य छैन । पूजापाठमा छिमेकी उनीहरूलाई सहयोग गर्न आइपुगिरहन्छन् तर उनीहरू कहाँबाट आए पत्तो हुन्न ।सम्पादनमा फिल्मलाई सुधार्ने थुप्रै ठाउँहरू थिए । केही दृश्य त यति लामा खिचिएका थिए कि त्यसलाई मज्जाले छोट्याउन सकिन्थ्यो । अनावश्यक दृश्य काट्ने थुप्रै स्थान सम्पादकले त्यतिकै छोडिदिएका छन् । अनावश्यक दृश्यको काँटछाँटले कथा वाचन बलियो बन्न सक्थ्यो । सम्पादनमै फिल्म चुक्दा नीरफूल ले विषयवस्तुको साख नजोगाएको हो । फिल्ममा खिचाइ पनि उम्दा छैन । सिनेमेटोग्राफरले दृश्य भाषाका लागि प्रिप्रोडक्सनमै अभ्यास गरेको भए विषयवस्तुको मुटु र आत्मामा दर्शक सरिक हुन पाउने थिए ।संवादमा फूलमानको लेखन अब्बलता देखिन्छ । दशकौंदेखि नेपाली भाषाका फिल्म हेरिरहेका दर्शकका लागि तामाङ भाषाको नीरफूल हेर्नु सकसपूर्ण हुन सक्छ । तामाङ भाषाको संवादलाई नेपाली सबटाइटलमा पढ्नु झन्झटिलो लाग्न सक्ला । तर, निर्देशक बलले यसमै नयाँ प्रयोग गरेका छन् । नेपाली भाषाकै फिल्मलाई मात्र फिल्म मान्नेहरूका भीडमा तामाङ भाषाको नीरफूल ले विविधता थप्ने देखिन्छछ । तामाङ भाषाको प्रयोग बढी भएको फिल्मलाई मूलधारमा ल्याउन निर्देशक वलले आँट गरेका छन् ।"
संसद् सचिवालयका विकृतिप्रति सदन प्रमुखहरू जवाफदेह बन,"कानुन निर्माणका अतिरिक्त, जनप्रतिनिधिमूलक सर्वोच्च थलो संसद्को अर्को महत्त्वपूर्ण कार्य हो सरकारका कामकारबाहीउपर यथोचित निगरानी राखी आवश्यक अनुसन्धान गर्नु । दुःखको कुरा, हाम्रो संघीय संसद्ले आफ्नै कामकारबाही सञ्चालन तथा व्यवस्थापन गर्न गठित सचिवालयमा भएका तमाम विकृतिमाथि नै पनि दृष्टि दिन सकेको देखिन्न । सार्वजनिक निकायहरूका आम्दानी, खर्च लगायत कार्यहरूको नियमितता, मितव्ययिता, कार्यदक्षता, प्रभावकारिता र औचित्यसमेतको लेखापरीक्षण गर्नुपर्ने महालेखा परीक्षकको कार्यालय पनि संसद् सचिवालयको हकमा आफ्नो दायित्वबाट च्युत भएको पाइन्छ । परिणामतः सचिवालयका अनियमितताहरू जवाफदेहीको कसीमा घोटिएकै छैनन् । विधिको शासन र सुशासन प्रवर्द्धन गर्न अहम् भूमिका खेल्नुपर्ने दुई निकाय संसद् र महालेखाकै बेवास्ता र ढाकछोपमा सचिवालयमा बेथिति मौलाउनु दुर्भाग्यपूर्ण छ । नायब महालेखा परीक्षक घनश्याम पराजुलीको टोलीले लेखा परीक्षण गर्दा संसद् सचिवालयमा करारमा कर्मचारी नियुक्ति, ६ करोडसम्मका विभिन्न खरिद, भ्रमण खर्चसम्ममा अनियमितता देखाएको थियो । सार्वजनिक बोलपत्र छल्नै ६ करोडको बजेटलाई १०६ टुक्रा पारेर खरिद गरिएको पाइएको थियो । प्रारम्भिक प्रतिवेदन अनुसार फर्निचरतर्फ १ करोड १० लाख ४४ हजार खर्च गर्दा ११ लाख ७२ हजारको मात्रै सार्वजनिक बोलपत्रको माध्यमबाट खरिद गरिएको थियो । बाँकी ९८ लाख ७१ हजार रुपैयाँलाई प्रतिस्पर्धा छल्नकै लागि ३७ टुक्रा पारिएको थियो । मेसिनरी औजारमा ३ करोड ६१ लख ३९ खर्च भएकामा सार्वजनिक बोलपत्रबाट १ करोड ६४ लाख ४५ हजारको खरिद गरिएको थियो । बाँकी १ करोड ९६ लाख ८५ हजारको सामान किन्न बजेट ६९ टुक्रा पारिएको थियो । सवारी खरिद र मर्मतमा १ करोड ५० लाख खर्च भएकामा बोलपत्रबाट ४२ लाख ९५ हजार र दररेट मागेर १ करोड ७ लाख खर्चिइएको थियो । सार्वजनिक खरिद ऐन र नियमावलीका व्यवस्थालाई पन्छाउन बजेट टुक्राटुक्रा पारेर कोटेसन का आधारमा खरिद गरिएको भन्दै उक्त प्रतिवेदनमा कैफियत लेखिएको थियो । संसद्का तत्कालीन सभामुख र अध्यक्षहरूको भ्रमण खर्चमा पनि कैफियत नै देखाइएको थियो । विडम्बना त, महालेखाको प्रारम्भिक प्रतिवेदनले कैफियत देखाए पनि संसद् सचिवालयले भाषा मिलाउने, आइन्दा नगर्ने, लिस्ट हटाउने र हटाउन अनुरोध लेखेर पठाएकै आधारमा अनियमितताका अनेक प्रसंग अन्तिम प्रतिवेदनबाट गायब छन् । संसद्का कर्मचारीले अनुरोध गरेकै भरमा महालेखाले किन अन्तिम प्रतिवेदनमा अनियमितताहरू लुकायो, अनुसन्धेय छ । खर्चको बिल भेटिएमा वा तार्किक जवाफ आएमा यस्ता टिप्पणी अन्तिम प्रतिवेदनमा हटाइनु अन्यथा होइन । परन्तु, चित्तबुझ्दो सुधारप्रमाणबिनै आपसी साँठगाँठमा अनियमितताका प्रसंग अन्तिम प्रतिवेदनमा नपारिनु अनुचित छ । सचिवालयले सार्वजनिक खरिदका नियमहरू नमान्नु जति आपत्तिजनक छ, त्योभन्दा बढी घातक छ महालेखाको मौनता । यसरी पहुँचवालाहरूले भनेकै भरमा अन्तिम प्रतिवेदनमा बेथिति नसमेटिने हो भने महालेखा परीक्षणको औचित्यमै प्रश्न उठ्छ । यसले पहुँच नपुग्ने निकाय र व्यक्तिहरूको अनियमितता मात्र महालेखाले औंल्याउने रहेछ भन्ने मान्यता स्थापित हुन्छ । फलतः महालेखाको विश्वसनीयता र प्रभावकारिता दुवैमा ह्रास आउँदै जान्छ । जनप्रतिनिधिहरू स्वयंले पनि अनुचित लालच देखाउँदा र विधिप्रक्रिया मिच्दा समस्या बढेको छ । महालेखाको प्रारम्भिक प्रतिवेदनमा १२ सांसदको नाम र ल्यापटपको मूल्यसहित कैफियत देखाइए पनि अन्तिम प्रतिवेदनमा सांसदका नाम र मूल्य हटाएर फिर्ता हुन बाँकी ल्यापटप संख्या मात्रै लेखिएको छ । यसरी सांसद् स्वयंले सार्वजनिक सम्पत्तिको लोभ गर्दा अरूको मनोबल मात्र बढ्दैन, संसद् संस्थाकै साख पनि गिर्छ । संविधानसभाका बेला तत्कालीन सभासदहरूले लिएको पेस्की अझै फर्स्योट भएको छैन । उनीहरूको नाम गोप्य राख्ने गरिएकैले फर्स्योटमा समस्या भएको देखिन्छ । बेथितिलाई कार्पेटमुनि बिछ्याउन संसद् र महालेखा परीक्षकबीच भैरहेको यस्तो मिलेमतो प्रत्युत्पादक छ । यस्तो विकृतिमा सुधार ल्याउन र समग्र संसद्कै गरिमा जोगाउन दुवै सदनका प्रमुखहरूले समुचित ध्यान पुर्याउन आवश्यक छ । किनभने यसका जवाफदेह उनीहरू नै हुन् । संसद् सचिवालयको उपल्लो संरचना सचिवालय सञ्चालन तथा व्यवस्थापन समिति मा सभामुख सभापति र राष्ट्रिय सभा अध्यक्ष सदस्य रहन्छन् । सचिवालयका हरेक कामकारबाहीलाई विधिसम्मत तुल्याउन उनीहरू जिम्मेवार बन्नैपर्छ । यो प्रकरणको आलोकमा महालेखाले पनि आफ्नो प्रतिवेदन लेखनको असंगत पक्षमाथि ध्यान दिन जरुरी छ । संसद्, संवैधानिक निकाय, प्रधानमन्त्री कार्यालयको सामान्य विषय मात्रै औंल्याउने अभ्यासले लेखापरीक्षणको उद्देश्य पूरा हुन सक्दैन । हरेक सार्वजनिक निकायको जेजस्तो अनियमितता छ, महालेखाले त्यो सबै औंल्याउनुपर्छ । र, अख्तियार दुरुपयोग अनुसन्धान आयोगले पनि सार्वजनिक खरिद ऐन उल्लंघन गरे लगायत सचिवालयका अनियमिततामाथि अनुसन्धान गर्नुपर्छ । सम्बन्धित सबै निकायको यथोचित प्रयासबाट संसद् सचिवालयमा सुधार ल्याउनुपर्छ ।"
गाँजा खेतीबारे चलेको बहस,"आगामी आर्थिक वर्ष २०८०८१ को बजेट र कार्यक्रम प्रस्तुत गर्ने क्रममा अर्थमन्त्रीले अर्थतन्त्र सुधारका लागि गाँजा खेती प्रवर्द्धन गर्ने विषय अघि सारेपछि यसले जनमानसमा खुलदुली बढाएको छ । यो विषयबारे सञ्चारमाध्यमहरूमा सकारात्मक र नकारात्मक अभिव्यक्ति दिने क्रम बढ्दा सबैको कान ठाडो हुँदै गएको छ । कतिपयले गाँजालाई लागूपदार्थको रूपमा मात्र बुझेका छन् भने अरूले यसको महत्त्व, बहुआयामिक पक्षमा आफ्ना विचार अघि सारिरहेका छन् । यसैबीच अमेरिकामा गाँजा खेतीलाई वैध मानिएको, गाँजाबाट उत्पादित तेल प्रतिलिटर पाँच लाख रुपैयाँको हाराहारीमा खरिदबिक्री हुने गरेको विषयले अरू चर्चा बटुलेको छ । भन्ने हो भने गाँजालाई एउटा बहुउपयोगी वनस्पतिको रूपमा चित्रण गर्न सकिन्छ । सीमित मात्रामा प्रयोग गर्दा ग्यास्ट्रिक, अल्सर, अनिद्रा, तनाव लगायतका समस्यालाई न्यून गर्ने बताइन्छ भने कीरा नलाग्ने भएकाले गाँजाको बोट प्रशोधन गरी कपडा, झोलाजस्ता अनगिन्ती सामान तयार गर्न पनि सकिन्छ । यसरी अनगिन्ती फाइदा लिन सकिने गाँजालाई सुनको बोटसरह मान्दा पनि फरक पर्ने देखिँदैन । नेपालका हिमाली जिल्लाका केही भागबाहेक सबै ठाउँ गाँजाखेतीका लागि उपयुक्त भएको स्थितिमा यसको सदुपयोगबाट अर्थतन्त्रले फड्को मार्ने विषय नकार्न सकिँदैन । विगत कोट्याउँदा मकवानपुर, रुकुम, रोल्पा, सल्यान लगायत जिल्लामा गाँजा सर्वसाधारणको हातमुख जोड्ने आधार बनेको थियो । यसलाई लागूपदार्थसँग जोडेर अनावश्यक टीकाटिप्पणी हुनु गलत छ । धेरै खायो भने चिनी पनि तीतो हुन्छ भन्ने उखान यहाँनिर सान्दर्भिक देखिँदैन र ? आज पश्चिमी पहाडका धेरैजसो घरपरिवार जाँडरक्सीको अत्यधिक प्रयोगबाट तहसनहस बनेका, महिला हिंसा, लुटपाट, हत्या, बलात्कारजस्ता अपराध अनियन्त्रित बनेको स्थितिमा त्यतातिर ध्यान नदिई गाँजाको सदुपयोगमाथि अनावश्यक आलोचना गर्नु उचित देखिँदैन । गाँजाखेतीका लागि भरपर्दो बिजनेस प्लान तयार गर्नुपर्छ । भद्रगोल तरिकाले यसको खेती विस्तार गर्नु ठीक हुँदैन । सरकारी नियन्त्रण, निगरानीबिना गाँजा उत्पादन प्रत्युत्पादक नहोला पनि भन्न सकिँदैन । भुवनेश्वर शर्मा, चन्द्रागिरि२, काठमाडौं"
७० वर्ष हटाउँदा एमालेको भोट बढ्छ ?,"हिजोका दिनसम्म एमाले पार्टीका अधिकांश युवा नेताहरू गर्वका साथ भन्ने गर्थे युवाहरूलाई आकर्षण गर्न सक्ने हाम्रो पार्टीजस्तो अरू कुनै पार्टी छैन । हाम्रो पार्टीमा २ पटकभन्दा बढी पार्टी सभापति बन्न पाइँदैन र ७० वर्ष पुगेपछि पार्टीको कुनै पदमा चुनाव लड्न पाइँदैन । यस्तो अन्य पार्टीमा छ त ? हिजोको दिनसम्म एमालेको यो हुँकार सही नै थियो तर आज ? आज के भनेर एमालेका नेताहरूले खण्डन गर्छन् ? के भनेर पार्टी सचिवालयले ७० वर्षे प्रावधानलाई हटाएकामा समर्थन गर्छन् ? आम जनतालाई जान्न मन लागेको छ । हुन त कांग्रेसमा पनि २ पटकभन्दा बढी पार्टी सभापति बन्न नपाइने विधान छ तर त्यसमा उमेरको हद छैन । एमालेमा उमेरको हद तोकिएको हुँदा युवाहरूलाई आकर्षण गर्नेमा कांग्रेसको भन्दा एमालेको विधान प्रगतिशील थियो । त्यस्तो प्रावधानले ७० वर्षपारिका नेताहरू विस्थापित हुँदै जाने र युवाहरू नेतृत्वमा स्थापित हुँदै जाने सहज बाटो सृजना गरेको थियो । तर अहिलेको उमेरहदलाई निलम्बन गर्ने सचिवालयको निणर्यले एमालेलाई पनि उही कांग्रेसको झैं वृद्धहरूको पार्टीमा परिणत गर्ने भएको छ । यी दुवै पार्टीमा कुनै फरकपन देखिएन । जुन युवापंक्तिका लागि नैराश्यको विषय हो । यसले पार्टीप्रति युवाहरूको आकर्षणलाई घटाउँछ, पार्टीको भोट बैंक घटाउँछ । यसबारे एमालेका युवा नेताहरू किन बोल्दैनन् ? किन विरोध गर्दैनन् ? अझ आश्चर्यको विषय सचिवालयमै रहेका र युवाहरूको विश्वास जितेका योगेश भट्टराई, शंकर पोखरेल, पद्मा अर्यालहरूको समर्थन भएको छ । उमेरहद हटाउने निणर्यमा उनीहरूको मनैदेखिको समर्थन हो वा केपी ओलीको डरत्रासले समर्थन गरेका हुन् ? एमालेका युवा नेताहरूको मौनताले पार्टीको भविष्य अन्धकार बनेमा त्यसको दोष उनीहरूले लिने कि नलिने ? लिने हो भने निर्धक्कसाथ पार्टी बैठकहरूमा सत्य कुरा बोल्ने हिम्मत गर्नुपर्छ । तर त्यो हिम्मत गरेको देखिएन । पार्टीको महाधिवेशनले गरेको ७० वर्षे प्रावधानलाई परिवर्तन गर्ने अधिकार पार्टी सचिवालयलाई हुँदैन, त्यो केवल आउने महाधिवेशनलाई हुन्छ । महाधिवेशनको निणर्यलाई निलम्बन गरी एमालेको पार्टी सचिवालयले पार्टी विधान र भावनाको ठाडो उल्लंघन गरेको छ । तर पनि बोल्ने आँट कसैले गरिरहेका छैनन् । धिक्कार छ यस्तो राजनीति । एउटा सामान्य कर्मचारी ६० वर्षमा हाँसीहाँसी रिटायरमेन्टमा जान हुने तर नेताहरू ७० वर्षपारि पुग्दा पनि अवकाशमा जान नचाहने प्रवृत्ति खतरनाक छ । ७० वर्षपछि पनि पार्टीको निर्वाचित र मनोनीत पदहरूमा लड्न पाउने एमाले सचिवालयको यो निणर्यले वृद्ध नेताहरूप्रति वितृष्णा र युवाहरूलाई विकर्षण गर्ने निश्चित छ । किन एमाले यस्तो निर्णय गरेर पार्टीलाई वृद्ध नेताहरूको भजनमण्डली बनाउन लागेको हो ? के अब पनि असफल प्रमाणित भैसकेका ७० वर्षपारिका ओली, वामदेव, मुकुन्द न्यौपानेजस्ता वृद्ध नेताहरूले युवाहरूलाई आकर्षण गर्न सक्छन् ? यस्तै सोच हो भने त्यो गलत सोच २०८४ को आम निर्वाचनमा पूर्ण रूपमा पराजित हुनेछ । बिग्रेपछि सप्रने कि बिग्रनुअगि नै सच्चिने ? एमालेका युवा नेताहरूले बेलैमा बोलून् । गोपाल देवकोटा, चाबहिल, काठमाडौं"
मूर्तिमा मौरी,मौरीले ढाकिएको रोमन सम्राट् हार्डियनको मैनको मूर्ति । स्लोभाकियाका कलाकार थोमस लिबर्टिनी र इजराइली मौरीपालक राफी नाइरले यो मूर्ति बनाएका हुन् । तस्बिर : एएफपी
भारतको कूटनीतिमा के भयो परिवर्तन ?,"ॅनक्साको कुरा राजनीतिक विषय होइन भारतको नयाँ संसद्मा लगाइएको एउटा प्राचीन भारतको नक्साप्रति नेपाल, बंगलादेश र पाकिस्तानले असन्तुष्टि जनाएका छन् । त्यस सन्दर्भमा सोधिएको प्रश्नको जवाफ दिँदै विदेशमन्त्री एस जयशंकरले नक्सा ऐतिहासिक सन्दर्भको कुरा भएकाले त्यसलाई राजनीतिक विषय बनाउन नहुने टिप्पणी गरेका छन् । उनले यसअघि नै विदेश मन्त्रालयको प्रवक्ताले त्यस विषयबारे बताइसकेको समेत उल्लेख गरे । नक्साको मुनि प्रस्ट रूपमा अशोका एम्पायरको ऐतिहासिक तथ्य लेखिएकाले मलाई लाग्दैन यो राजनीतिक विषय बन्नुपर्छ, उनले भने, हाम्रा मित्र देशहरूलाई कुनै क्लियारिफिकेसन चाहिएको छ भने त्यो कुनै ठूलो कुरा होइन । पाकिस्तानको कुरा छाड्दिनु तर अन्य मलाई बताइएअनुसार अन्य मित्र देशहरूले कुरा बुझिसकेका छन् ।"
छोटकरी,"दुर्घटनाको ४० दिनपछि ४ बालबालिका फेलाकाठमाडौं (कास) कोलम्बियामा विमान दुर्घटनाको ४० दिनपछि ४ जना बालबालिका जीवितै भेटिएका छन् । समाचार संस्था रोयटर्सका अनुसार कोलम्बियाको दक्षिणी भेगमा विमान दुर्घटनामा परेका बालबालिका भेटिएका हुन् । कोलम्बियाका राष्ट्रपति गुस्ताभो पेट्रोले कोलम्बियाको जंगलमा उनीहरूलाई सेनाको टोलीले शुक्रबार उद्धार गरेको जानकारी दिएका छन् । दुर्घटनाको समयमा जहाजमा यी चार दाजुबहिनी, आमा र एकएक जना पाइलट र कोपाइलट थिए । विमानका पाइलटद्वय र यी बालबालिकाको आमाको भने मृत्यु भएको थियो । यी बालबालिकाको उमेर १३, ९, ४ र एक वर्ष रहेको रोयटर्सले उल्लेख गरेको छ । राष्ट्रपति पेट्रोले लामो खोजीपछि बालबालिकालाई सकुशल भेट्नु पूरै मुलुकका लागि खुसीको क्षण भएको बताएका छन् । सिंगल इन्जिनको सेसना२०६ विमान अमाजोनस प्रान्तको अरारकुआराबाट ग्वावियारे प्रान्तको सान होजे डेल ग्वावियारे जाँदै गर्दा इन्जिन फेल भएर गत मे १ मा दुर्घटनाग्रस्त भएको थियो । तीन बालिका र एक बालकका हजुरबुबा नारसिजो मुकुटुवीले उद्धारको समाचार थाहा पाएलगत्तै आफू निकै खुसी भएको रोयटर्सलाई बताएका छन् । कोलम्बियाली सेनाले सार्वजनिक गरेको तस्बिरमा सैनिकको समूहले घना जंगलको बीचमा ती बालबालिकालाई भेटेको देखिएको छ ।श्रीलंकाले ३ सय वस्तु आयात प्रतिबन्ध हटायोकोलम्बो (सिन्ह्वारासस) श्रीलंका सरकारले विद्युतीय उपकरण, सरसफाइसम्बन्धी र खाद्य सामग्रीलगायत ३ सयभन्दा बढी वस्तुको आयातमा लगाइएको प्रतिबन्धलाई खुकुलो बनाएको छ । राष्ट्रपति रनिल विक्रमासिंघेद्वारा वित्त, आर्थिक स्थिरीकरण र राष्ट्रिय नीति मन्त्रीको रूपमा जारी गरिएको राजपत्र अधिसूचनापछि यो नयाँ नीति शुक्रबारदेखि लागू भएको हो । श्रीलंका सरकारले सन् २०२२ को अगष्टमा एक हजार ४६५ वस्तुको आयातमा प्रतिबन्ध लगाएको थियो तर तीमध्ये ८०० भन्दा बढी वस्तुमाथिको प्रतिबन्ध फुकुवा गरेको थियो । सन् २०२२ मा श्रीलंकाको कुल आयात खर्च १८ अर्ब अमेरिकी डलरभन्दा बढी रहेको र सन् २०२१ को तुलनामा ११४ प्रतिशतले कमी आएको सरकारी तथ्यांकले देखाएको छ । श्रीलंकाको केन्द्रीय बैंकले सन् २०२२ को अधिकांश समय अत्यावश्यक बाहेकका आयातमा प्रतिबन्ध लगाउने उपायका कारण बजारमा तरलताको अभाव कायम रहेकाले यो निर्णय गरिएको जनाएको छ । श्रीलंकाका वित्त राज्यमन्त्री रञ्जित स्याम्बालापिटियाले अमेरिकी डलरको उपलब्धतामा भएको सुधारको परिणामस्वरूप आयात प्रतिबन्धलाई थप खुकुलो बनाउने निर्णय भएको बताए ।"
किन बढिरहेको छ मुद्दती निक्षेप ?,"(काठमाडौं)पछिल्ला महिनामा बैंक तथा वित्तीय संस्थाको कुल निक्षेपमा मुद्दती निक्षेपको हिस्सा निरन्तर बढ्दो छ । गत वैशाखसम्म बैंक तथा वित्तीय संस्थाको कुल निक्षेपमध्ये मुद्दती निक्षेपको हिस्सा ६० प्रतिशत पुगेको छ । पछिल्लो डेढ वर्षमा यस्तो हिस्सा करिब १३ प्रतिशत बिन्दुले बढेको छ । ०७८ असारमा कुल निक्षेपमा मुद्दती निक्षेपको हिस्सा ४७ प्रतिशत थियो । धेरै ब्याज पाइनुका साथै लगानीका अन्य क्षेत्र घरजग्गा, सेयर, उद्योगलगायतमा उत्साह नहुँदा मुद्दती निक्षेपमा बचत गर्नेको संख्या बढेको जानकार बताउँछन् । अघिल्ला वर्षहरूमा प्रायः कुल निक्षेपमा मुद्दतीको हिस्सा ४५ देखि ५० प्रतिशत हाराहारीमा रहँदै आएकामा चालु आर्थिक वर्षमा बढेर ५० प्रतिशतभन्दा माथि पुगेको हो । पछिल्ला महिनामा यस्तो हिस्सा बढेर गत वैशाखसम्म ६० प्रतिशत पुगेको राष्ट्र बैंकको तथ्यांक छ । मुद्दती निक्षेप बढिरहँदा साधारण बचतको हिस्सा भने घटिरहेको छ । यसबाट बचतकर्ताले साधारण निक्षेपमा राखेको रकम मुद्दतीमा परिवर्तन गरेको पुष्टि हुने जानकारहरू बताउँछन् । जब कि ०७५ असारमा कुल निक्षेपमा मुद्दती निक्षेको हिस्सा ४४८ प्रतिशत थियो । खासगरी कोभिड संक्रमण सकिन थाले पनि (असोज ०७८ पछि) निरन्तर रूपमा ब्याजदर बढ्न थालेसँगै कुल निक्षेपमा मुद्दतीको हिस्सा पनि बढ्दै गएको नेपाल बैंकर्स संघका पूर्वअध्यक्ष भुवन दाहाल बताउँछन् । ब्याजदर पनि धेरै भएको र छोटो अवधि (तीन महिना, ६ महिना आदि) को पनि निक्षेप राख्न मिल्ने भएपछि मुद्दती निक्षेप बढेको उनको भनाइ छ । ब्याजदर १० प्रतिशतभन्दा माथि पुगेपछि बचतकर्ताहरूमा पनि केही उत्साह हुँदो रहेछ । यसकारण ब्याजदर बढ्न थालेदेखि नै साधारण बचत धमाधम मुद्दतीमा परिणत भइरहेका छन्, उनले भने, यस अवधिमा कुल निक्षेप धेरैले बढेकाले मुद्दतीको हिस्सा बढेको नभई साधारण बचत मुद्दतीमा परिणत भएको देखिन्छ । मुद्दती निक्षेप बढ्दा बैंकलाई केही लामो समयका लागि पुँजी प्राप्त हुने भए पनि धेरै निक्षेप एकदुई वर्षभन्दा कम अवधिकै रहेकाले दीर्घकालीन पुँजी प्राप्त भयो भन्न नमिल्ने उनले जनाए । गत मंगलबारसम्म बैंक तथा वित्तीय संस्थाको कुल निक्षेप ५५ खर्ब ३३ अर्ब रुपैयाँ रहेको राष्ट्र बैंकको तथ्यांक छ । कुल निक्षेपमध्ये मुद्दतीको हिस्सा ३३ खर्ब १९ अर्ब रुपैयाँ छ । बाँकी निक्षेप साधारण बचत, चल्ती र अन्य खातामा देखिन्छ । कुल निक्षेपमा मुद्दतीको हिस्सा बढ्नुको मुख्य कारण उच्च ब्याजदर र लगानीका अन्य क्षेत्र (घरजग्गा, सेयर, सुन आदि) को कारोबारमा सुस्तता पनि भएको नेपाल बैंकर्स संघका अध्यक्ष सुनील केसीले बताए । ब्याजदर बढ्न थाले पनि विस्तारै बचतको पैसा मुद्दतीमा परिणत भइरहेको देखिन्छ, उनले भने, झट्ट हेर्दा निक्षेपकर्ताको ब्याज आम्दानी बढेको मात्र देखिन्छ, तर सँगै बैंकको लागत पनि बढेको हुन्छ, लागत बढेपछि आधार दर पनि बढ्छ, आधारदर बढ्दा कर्जाको ब्याजदर बढ्छ । मुद्दती निक्षेपको हिस्सा बढ्दै गए पनि एक वर्षभन्दा बढी अवधिको मुद्दती बचत तुलनात्मक रूपमा कम रहेको उनले स्विकारे । गत वैशाखसम्म बैंक तथा वित्तीय संस्थाको कुल निक्षेपमा चल्ती खातामा रहेको बचतको हिस्सा ७, साधारण बचतको २५८ र मुद्दती निक्षेपको हिस्सा ६० प्रतिशत छ । अघिल्लो चल्ती बचतको ८५, साधारण बचतको २८१ र मुद्दतीको ५६५ प्रतिशत थियो । ०८० वैशाख मसान्तमा बैंक तथा वित्तीय संस्थाको कुल निक्षेपमा संस्थागत निक्षेपको अंश ३६३ प्रतिशत छ, राष्ट्र बैंकको मासिक प्रतिवेदनमा भनिएको छ, ०७९ वैशाख मसान्तमा यस्तो निक्षेपको अंश ३८४ प्रतिशत थियो । हाल वाणिज्य बैंकहरूले व्यक्तिगत मुद्दती निक्षेपमा अधिकतम ९९९ र संस्थागत मुद्दतीमा अधिकतम ७९९ प्रतिशत ब्याजदर दिँदै आएका छन् । गत चैतमा बैंकहरूले व्यक्तिगत मुद्दतीमा ११ र संस्थागत मुद्दतीमा ९ प्रतिशत दिँदै आएका थिए । केही महिनाअघिसम्म वाणिज्य बैंकहरूले नै मुद्दती निक्षेपमा १२ प्रतिशतसम्म ब्याजदर दिँदै आएका थिए ।निक्षेपका लागि विभिन्न प्रकारका बैंक खाता हुन्छन् । यीमध्ये चल्ती, बचत र मुद्दती खाता मुख्य चलनचल्तीमा आएका खाता हुन् । निक्षेपकर्ताले चाहेको समयमा चाहेको जति रकम एकै दिनमा जतिसुकै पटक पनि राख्न तथा झिक्न सकिने खातालाई चल्ती खाता हो । कार्यालयका लागि यो खाता बढी उपयोगी हुन्छ । बचत खातामा रकम जति पटक पनि जम्मा गर्न सकिन्छ तर एउटा निश्चित सीमाभित्र रहेर मात्र रकम झिक्न सकिन्छ । मुद्दती खातामा ६ महिना, १ वर्ष, २ वर्ष, ५ वर्ष वा सोभन्दा धेरै अवधिसम्मको एउटा निश्चित समय अवधि तोकेर रकम जम्मा गरिन्छ । सामान्यतया रकम जम्मा गरेको भुक्तानी अवधि समाप्त नभई मुद्दती खाताबाट रकम झिक्न पाइँदैन । निकाल्नै परेको अवस्थामा बैंकले जरिवाना तिर्न लगाउँछ । यसकारण मुद्दती खातामा रकम जम्मा गरे बचत खातामा अरू खातामा भन्दा धेरै ब्याज पाइन्छ । मुद्दती खातामा भएको रकमलाई नै धितो राखेर उक्त रकमको ९० प्रतिशतसम्म ऋण लिन पनि सकिने व्यवस्था छ ।मुद्दती खाता भन्नाले बैंक वा वित्तीय संस्थामा निश्चित अवधिसम्म जम्मा रहने गरी राखिएको रकमको हरहिसाब लेखिएको खाता हो । संस्थागत मुद्दती निक्षेप (बोलकबोलसमेत) मा प्रदान गरिने अधिकतम ब्याजदर सर्वसाधारणलाई मुद्दती निक्षेपमा प्रदान गरिने अधिकतम ब्याजदरभन्दा कम्तीमा २ प्रतिशत बिन्दुले कम हुनुपर्ने राष्ट्र बैंकको निर्देशन छ । यस्तै, ३ महिनाभन्दा कम समयावधिको व्यक्तिगत मुद्दती निक्षेप तथा ६ महिनाभन्दा कम समयावधिको संस्थागत मुद्दती निक्षेप स्वीकार गर्न पाइँदैन ।"
नियमावलीमा भूमि बैंकसम्बन्धी व्याख्या नगरिँदा कार्यान्वयन अन्योल,"(काठमाडौं)रूपा गाउँपालिका, कास्कीको भूमि बैंक कार्यक्रम सञ्चालन कार्यविधि, ०७७ तयार छ । तर संघीय सरकारको भूउपयोग नियमावलीमा थप व्याख्या नगरिदिँदा काम गर्न समस्या भएको उपाध्यक्ष लालसुब्बा गुरुङ बताउँछिन् । संघीय सरकारले पनि कानुन ल्याउने भनेको छ, योचोटि ल्यायो भने हामीलाई कार्यान्वयन गर्न सजिलो हुनेछ, उनले भनिन्, सरकारले कानुन नल्याउँदा कार्यविधि बने पनि कार्यान्वयन भएको छैन । भूउपयोग ऐन, ०७६ मा आवश्यकताअनुसार स्थानीय तहमा भूमि बैंक स्थापना गर्न सक्ने स्पष्ट व्यवस्था गरिएकाले सोहीअनुसार कार्यविधि ल्याइएको उनको दाबी छ । कार्यविधि ल्याइए पनि कसरी कार्यान्वयन गर्ने भन्ने अलमल रहेको उनको भनाइ छ ।भूउपयोग ऐन, ०७६ ले भूमि बैंकसम्बन्धी कानुनी व्यवस्था गरेको छ । तर त्यसको कार्यान्वयन गर्ने सन्दर्भमा भूउपयोग नियमावली, ०७९ मा केही पनि उल्लेख छैन । भूमि बैंकसम्बन्धी कानुनी व्यवस्था के कसरी कार्यान्वयन गर्ने भन्ने व्याख्या नभएकाले पालिकाहरूलाई कार्यान्वयनमा समस्या भएको हो ।भीमसेन थापा गाउँपालिका, गोरखाले पनि भूमि बैंकसम्बन्धी कार्यविधि बनाएर कार्यान्वयनमै ल्याइसकेको छ । गाउँपालिकाले ०७९ माघ ४ मा इच्छुक किसानले आफ्नो जग्गा गाउँपालिकाको भूमि बैंकमा दर्ता गर्न १५ दिने सूचना जारी गरेको थियो । तर उक्त अवधिमा न्यून निवेदन परेकाले कार्यान्वयन गर्न असहज भएको गाउँपालिका अध्यक्ष लोकप्रसाद बन्जाराले बताए । गाउँपालिकाले संघीय मन्त्रालय लगायत सरोकारवालासँग छलफल गरेर भूमि बैंकसम्बन्धी कार्यविधि बनाई कार्यान्वयनमा ल्याएको उनको भनाइ छ । भूमि बैंकसम्बन्धी संघीय कानुन छैन, संघ र प्रदेशसँग गाउँपालिकाको कार्यविधि बाझियो भने स्वतः खारेज हुन्छ, उनले भने, गाउँपालिकाले आफ्नै बजेटमार्फत काम सुरु गरिसक्यो । हेर्दै जाऔं । संघले कानुन ल्याएको भए भूमि बैंकसम्बन्धी अवधारणालाई कार्यान्वयन गर्न सजिलो हुने उनको बुझाइ छ । हामीले भूमि बैंकसम्बन्धी विषय बुझाउनै सकिरहेका छैनौं, कम उब्जाउ हुने जग्गा बैंकमा आएका छन्, उनले भने, सरकारले पनि आफ्नो अवधारणा ल्याए सहज हुन्थ्यो । भूमि व्यवस्था, सहकारी तथा गरिबी निवारण मन्त्रालयले हालसम्म भूमि बैंकसम्बन्धी अवधारणा ल्याएको छैन । यद्यपि मन्त्रालयको वेबसाइटमा रहेको भूमि बैंक सञ्चालनसम्बन्धी संक्षिप्त अवधारणा स्वीकृत भइनसकेको मन्त्रालयले जनाएको छ । संघ, प्रदेश र स्थानीय तहको सहलगानीमा आगामी वर्ष ३०० पालिकामा भूमि बैंकका इकाई स्थापना गरिनेछ, आर्थिक वर्ष ०७७७८ बजेट वक्तव्यमा भनिएको छ । भूउपयोग वर्गीकरणसम्बन्धी व्यवस्था कार्यान्वयन गर्न, भूमिको अधिकतम उपयोग गरेर उत्पादकत्व वृद्धि गर्न सरकारले आवश्यकता अनुसार स्थानीय तहमा भूमि बैंक स्थापना गर्न सक्नेछ । र, भूमि बैंकसम्बन्धी अन्य व्यवस्था तोकिएबमोजिम हुनेछ, भूउपयोग ऐन०७६ को दफा २१ मा उल्लेख छ । यसैलाई आधार मान्दै र स्थानीय सरकार सञ्चालन ऐन, ०७४ को दफा १०२ बमोजिमको अधिकार प्रयोग गरी केही पालिकाले भूमि बैंकसम्बन्धी कार्यविधि बनाए । केही पालिका भूमि बैंकसम्बन्धी कार्यविधि बनाएर पनि पर्ख र हेरको अवस्थामा छन्, केही पालिकाले भने कार्यान्वयनमा ल्याइसकेका छन् । कालीगण्डकी गाउँपालिकास्याङ्जा, चापाकोट नगरपालिका, मादी गाउँपालिका, गुल्मी दरबार गाउँपालिकालगायतले कार्यविधि ल्याएका हुन् । वैदेशिक रोजगारीमा जाने कामदारको संख्यामा निरन्तर वृद्धि हुँदै गएसँगै कृषि श्रमिकको अभावमा हिमाल एवं पहाडी क्षेत्रमा बाँझो जग्गा बढ्दै गएको छ, आर्थिक सर्वेक्षण ०७९८० मा उल्लेख छ । जग्गा बाँझो रहन नदिन भूमि बैंकको अवधारणालाई कार्यान्वयनमा ल्याउने र जग्गाको बढ्दो खण्डीकरणलाई निरुत्साहित गर्न तीन तहको सरकारबीच नीतिगत समन्वय गर्नुपर्ने सर्वेक्षणमा उल्लेख छ । आगामी आर्थिक वर्षको बजेटमा बाँझो जग्गा उपयोगका लागि नीतिगत व्यवस्था गरिने उल्लेख छ ।मन्त्रालयको यस वर्ष एकीकृत कार्ययोजनामा भूमि बैंकसम्बन्धी अवधारणा उल्लेख गरिएकाले उक्त कार्ययोजना पास भइसकेपछि त्यहीअनुसार काम गरिने भूमि मन्त्रालयका प्रवक्ता प्रकाश जोशीले बताए । उपयोग नभएका भूमिहरूलाई प्रयोग गर्ने विधि हो । अवधारणा स्वीकृत भइसकेको छैन, उनले भने, अर्थ मन्त्रालयको सहमति लिइसकेपछि स्वीकृत हुनेछ । अहिलेसम्म भूमि बैंकसम्बन्धी संघ, प्रदेश र स्थानीय तहमध्ये कसले, के, कहिले गर्ने भन्ने नै छैन । कति पालिकाले भूमि बैंकसम्बन्धी कार्यविधि बनाए भन्ने तथ्यांक मन्त्रालयसँग छैन । भूउपयोग ऐन, ०७६ मा भूमि बैंकसम्बन्धी व्यवस्था भए पनि गत जेठ २३ मा जारी नियमावलीमा भूमि बैंकसम्बन्धी केही उल्लेख छैन ।भूमि बैंकको अवधारणामार्फत नै स्थानीय तहमा भूमि बैंक सञ्चालन र व्यवस्थापन प्रयोजनका लागि एउटा कोष स्थापना गर्ने परिकल्पना पूर्वमन्त्री अर्याल हुँदा नै गरिसकिएको थियो । भूमि बैंक सञ्चालन र व्यवस्थापनका लागि स्थानीय तहको ५०, प्रदेशको २० र संघीय सरकारको ३० प्रतिशत लगानी रहनेसमेत अवधारणामा उल्लेख छ । सरकारले आर्थिक वर्ष ०७७७८ मा मुलुकभर बाँझो र उपयोगविहीन व्यक्तिगत जग्गा उपयोगमा ल्याउन भूमि बैंक स्थापना गर्ने घोषणा गरेको थियो । मुलुकभर व्यक्तिगत जग्गा बाँझो रहने क्रम बढेपछि त्यसलाई व्यावसायिक रूपमा उपयोगमा ल्याई उत्पादकत्व बढाउन सरकारले उक्त घोषणा गरेको थियो । सर्वसाधारणको जग्गा संकलन गरी अभिलेख राख्ने र लिजमा लगाउने काम भूमि बैंकको हो । सबै पालिकामा खोलिने भूमि बैंकमा आफ्नो स्वामित्वमा रहेको जग्गा उपयोग गर्न नचाहनेनसक्ने जग्गाधनीले जग्गाको कित्ता र आफूले लिजमा दिन चाहेको अवधि खुलाई निवेदन दिनुपर्नेछ । जग्गाको वर्गीकरण गरी बैंकले आफूसित जम्मा (डिपोजिट) रहेको जग्गा लिजमा लिन चाहने इच्छुक व्यक्ति या कम्पनीलाई आवेदन दिन सूचना प्रकाशन गरी आह्वान गर्नेछ ।पूर्वभूमि व्यवस्थामन्त्री पद्मा अर्यालको कार्यकालमा सरकारले भूमि बैंकलाई अघि बढाउन खोजेको थियो । अर्यालले ०७७ भदौमै भूमि बैंक सञ्चालनसम्बन्धी अवधारणासमेत ल्याएकी थिइन् । उक्त अवधारणामा उद्देश्यदेखि लाभग्राही र बजेट व्यवस्थापनसम्म उल्लेख गरिए पनि अब भूमि बैंक के हुन्छ भन्ने नियमावलीमा उल्लेख छैन । बाँझो जमिनलाई उत्पादनमा लगाउने र उत्पादन वृद्धि गर्नु नै भूमि बैंकको मुख्य उद्देश्य हो ।"
नेकब्लास्टले बिगार्यो चैते धान,"(चितवन)घाँटीमरुवा अर्थात् नेकब्लास्ट रोगले चैते धान रोपेका चितवनका किसान निकै चिन्तित छन् । नेकब्लास्ट रोग नलाग्ने भनेर सिफारिस भएको जात चैते५ धानमै यो रोग देखिएपछि आफूहरूलाई धोका भएको किसान बताउँछन् । चैते धान धेरै रोपाइँ हुने चितवनको पूर्वी क्षेत्रको रत्ननगर, खैरहनीमा यो रोग देखिएको छ । रोग लागेपछि धानका बाला सुक्छन्, दाना लाग्दैनन् । खैरहनी नगरपालिका१० कठार खरखुट्टेका किसान कृृष्ण अर्यालका दाजुभाइ मिलेर साढे चार बिघा जमिनमा चैते५ धान रोपेका थिए । अघिल्ला वर्षमा हर्दिनाथ जातको धान रोप्दा घाँटीमरुवाले सताएर उनीहरू हैरान थिए । कृषि विज्ञ र प्राविधिकले चैते५ मा यो रोग लाग्दैन भनेपछि उनीहरूले ढुक्क भएर गएको फागुन ९ मा ब्याड राखे । चैत १० मा रोपाइँ भ्याए । अब असार ४५ गतेतिर धान स्याहार्ने उनीहरूको योजना थियो ।तर अहिले घाँटीमरुवाले समायो । पश्चिम कुनोबाट सुरु भएको रोग पूर्व लाग्दै सप्पै खेत भ्याएको छ । बाला सुकेको छ । हेर्दा पाकेर काट्न ठिक्क भएको झैं देखिन्छ । तर दाना सुकेर चामल नै पसेन । सप्पै बोक्रा मात्रै भयो, अर्यालले भने । केही दिनमा धान काट्ने मेसिन ल्याएर खेतमै सबै धान नष्ट गर्ने तयारीमा अर्याल छन् । एक बिघामा ४० देखि ५० क्विन्टलसम्म फल्ने भनेर उनले यो धान रोजेका थिए ।राम्रो धान भनेर राप्ती नगरपालिकाको कृषि शाखाले नै बीउमा अनुदान दिएको थियो । लगभग किलोको ९० रुपैयाँ पर्ने बीउमा नगरपालिकाले आधा रकम अनुदान दिएको उनले बताए । रोग लाग्दैन भनेका थिए । तर पनि बीचमा मैले एक पटक रोग नलागोस् भनेर औषधि छरेको थिएँ । अब यो काट्न ठिक्क परेका बेला रोग आएर सप्पै बिगार्यो । पुरै खेतमा १० प्रतिशत पनि सद्दे धान ननिस्किएला, अर्यालले भने ।खैरहनी११ सुन्डीका रामबहादुर केसीले २५ कट्ठामा यही चैते५ लगाएका छन् । उनी धान काट्ने कम्बाइन हार्भेस्टर मेसिन भाडामा पनि लगाउँछन् । धान काट्दै म जहाँ जहाँ पुगें, यो धान लगाएको ठाउँमा जताततै समस्या देखिएको छ । मेरो अलि चिसो खेत भएकाले त्यत्ति बिग्रेको छैन । नभए धेरै सखाप नै भएको छ, केसीले भने । चैते५ क्विन्टलको २४ सय रुपैयाँसम्म बिक्री हुन्छ भनेपछि किसान रोप्न तम्सिएका हुन् । यस हिसाबले हाम्रो धेरै नोक्सानी भयो, अर्यालले भने । राजमार्गदेखि दक्षिणमा पर्ने खरखुट्टेलगायतका ठाउँमा भन्दा राजमार्ग उत्तरका गाउँमा अझ बढी समस्या रहेको खैरहनी नगरपालिकाको कृषि शाखाका प्रमुख गौरव न्यौपाने बताउँछन् । नगरपालिकाको २, ३ र ९ नम्बर वडामा बढी समस्या देखिएको छ ।"
तेस्रो कोल्ड चेन एसिया प्रदर्शनी आज सकिँदै,"काठमाडौं (कास) ओलम्पिया एक्जिभेसन प्रालि र सेन्थेसिस एक्जिभेसन एन्ड इभेन्टको संयुक्त आयोजनामा भृकुटीमण्डपमा जारी तेस्रो कोल्ड चेन एसिया प्रदर्शनी आइतबार सकिँदै छ । शुक्रबार सुरु भएको प्रदर्शनीमा ४० स्टल रहेको आयोजकले जनाएको छ । भारतीय कम्पनी तथा नेपाली उत्पादन कम्पनीहरूले प्रदर्शनीमा आफ्ना उत्पादन र उपकरण राखेको आयोजकले जारी गरेको विज्ञप्तिमा उल्लेख छ । कृषि बजार, दुग्ध उत्पादन, खाद्यान्न, माछामासु, हरिया तरकारी र लामो समयसम्म चिस्यान गरी भण्डारण गर्न सकिने उपकरण प्रदर्शनीका आकर्षण रहेको आयोजकले जनाएको छ ।नेपाली व्यवसायीको व्यवसाय प्रवर्द्धन गर्ने उद्देश्यले प्रदर्शनी आयोजना गरिएको भारतीय आयोजक प्रमुख एसके त्रिपाठीले बताए । प्रदर्शनीमा गान्धी अटोमेसन, केन्स टेक्नोलोजी, मनकामना एग्रो, लुङ्गी इन्डस्ट्रिज, रुचि फुडलाइन, किर्लोस्कर, सौरभ एभरेस्टलगायत कम्पनीको सहभागिता छ । आइतबार भिजिटरको थप उल्लेख्य सहभागिता रहने नेपाली आयोजक राकेश महतोको भनाइ छ ।"
"वर्षौंअघि फैसला, सम्पत्तिमा दोषीकै रजगज","जल उत्पन्न प्रकोप नियन्त्रण विभागका तत्कालीन महानिर्देशक आमोदानन्द मिश्र पनि गैरकानुनी सम्पत्तिको मुद्दामा सर्वोच्चबाट २०७३ फागुन २ मा दोषी ठहरिए । १ वर्ष कैद र २० लाख ४ हजार ७ सय ७३ रुपैयाँ जरिवाना भुक्तान गरी उनी रिहा भए पनि त्यति नै बिगोसहित लाजिम्पाटमा रहेको ८ आना २ पैसामा बनेको घर तथा जग्गा जफतको काम अघि नै बढेन । मिश्र र उनका परिवारका नाममा रहेका अरू ठाउँका सम्पत्ति पनि जफत गर्नुपर्ने जग्गा आफ्नो बनाएको छैन ।सम्पत्ति शुद्धीकरण मुद्दामा २ वर्ष कैद र २ करोड २५ लाख ९१ हजार १ सय ५३ रुपैयाँ जरिवाना तथा स्रोत नखुलेको घरजग्गा, बैंक मौज्दात, सवारीसाधनलगायत जफत हुने गरी २०७० पुस १९ मा सरिता गिरी (राई) विशेष अदालतबाट दोषी ठहर भइन् । २०७२ माघ ११ मा सर्वोच्चले मुद्दाको अन्तिम किनारा लगाउँदै विशेषको फैसला सदर गरिदियो । सर्वोच्चको फैसलाले सरिताका नाममा बैंकमा रहेको १ करोड ५९ लाख ८० हजार रुपैयाँ, सरिताकी आफन्त सेती गिरीका नाममा रहेको जोरपाटीस्थित १२ आनामा बनेको साढे २ तले घरसहित जग्गा, जोरपाटीमै रहेको कित्ता नम्बर २४२ को अर्को जग्गा तथा सुनसरीको धरानस्थित १ रोपनी जग्गा र त्यसमा बनेको घर जफत हुने फैसला भयो । तर, अहिलेसम्म सम्पत्ति जफत न लिलाम । अझै पनि त्यसमा गिरी परिवारकै रजगज छ । सम्पत्ति जफत हुन नसकेका यी केही प्रतिनिधिमूलक फैसला हुन् । दोषीले भोगचलन गर्दै आएका अर्बौं रुपैयाँ पर्ने घरजग्गा जफत हुन सकेका छैनन् ।"
च्याम्पियन चर्च ब्वाइज,"एपीएफको दुःखलिग भर्खरभर्खर सुरु भएको थियो, एपीएफको जोस नै बेग्लै थियो । एपीएफले लिग नै जित्न सक्ने छाँटकाँट नदेखाएको होइन । तर, अन्त्यमा यही टिम रेलिगेसनमा पर्यो । यसको पूरा दोष अरू कसैलाई होइन, एपीएफलाई नै जानेछ । विशेषतः क्लबका प्रशिक्षक र खेलाडीलाई । लिगको २२ औं चरणसम्म एपीएफ २९ अंकसहित मजुबत स्थितिमै देखिएको थियो । कहींकतै रेलिगेसनको सम्भावना थिएन । लगभग २ अंक चाहिएको थियो रेलिगेसनबाट बच्न । तर, एपीएफले अन्तिम चार खेलमा मात्र एक अंक बटुल्न सक्यो । यी चार खेलमध्ये सुरुआती तीनमा एपीएफका खेलाडीले निकै हेलचेक्र्याइँ गर्दै खेलेका थिए । मानौं उनीहरूलाई थाहा थियो रेलिगेसनबाट टोली बचिसकेको छ । पूरा कुरा यहीं बिग्रियो । लिगको २५ औं चरणमा एपीएफ खुमलटारसँग ३१ ले पराजित रह्यो ।यो सवर्था अस्वीकार्य थियो । त्यसअगाडि चर्च ब्वाइजसँग पनि उत्तिकै ४१ हारको खराब नतिजा बेहोरेको थियो । रेलिगेसनसँगै एपीएफको नेपाली घरेलु लिग फुटबलमा एउटा अध्याय सकिएको छ । वर्ष ०६२ मा पछाडिको ढोकाबाट ए डिभिजन छिरेको एपीएफको बहिर्गमन भने स्वभाविक रह्यो । एपीएफले ०६२ देखि ०८० सम्म १८ वर्षमा माथिल्लो डिभिजनका १० संस्करण खेल्यो । यो अवधिमा एपीएफले १ सय ९० खेलमा ७० जित, ३७ बराबरी र ८३ हारको सामना गरेको छ । यस्तै टोलीले २ सय ९० गोल गर्यो भने २ सय ६९ गोल खायो । फ्रेन्ड्ससँगको हार लिग यात्राको पूर्णविराम नै साबित भयो । जसरी यसपल्टको संस्करणमा थ्रीस्टार रेलिगेसनबाट जोगिएको थियो, एपीएफ स्वयं त्यही परिस्थितिमा दुईपल्ट रेलिगेसनबाट बचेको छ । एपीएफ ०६६६७ को लिगमा १२ टिममध्ये १० औं स्थानमा थियो । यस्तै ०७६ को लिगमा पनि एपीएफ १४ मध्ये १२ औं स्थानमा रहेको थियो । यी दुवै अवसरमा एपीएफले आफू रेलिगेसनबाट बचेको खुसीयाली मनाएको थियो । तर, अहिले एपीएफले यस्तै खुसी थ्रीस्टारले मनाएको देख्नुपरेको छ ।"
अनन्त 'मोस्ट भ्यालुएबल प्लेयर,च्याम्पियन चर्च ब्वाइजका कप्तान अनन्त तामाङ मोस्ट भ्यालुएबल प्लेयर घोषित भए । उनले यसवापत तीन लाख रुपैयाँ हात पारे । सर्वाधिक गोलकर्ता ओलावाले आफिजले २ लाख जिते । चर्च ब्वाइजकै प्रिसो उत्कृष्ट गोलरक्षक भए र उनको भागमा पनि २ लाख पर्यो । थ्रीस्टारका लाकेन लिम्बू भने उदीयमान खेलाडी बने । उनले १ लाख ५० हजार प्राप्त गरे । लिग जितेको चर्च ब्वाइजले पुरस्कार राशिको रूपमा ७५ लाख हात पार्यो भने दोस्रोमा रहेको मछिन्द्रको भागमा ५० लाख पर्यो । नेपाल पुलिसले तेस्रो हुँदै २५ लाख जित्यो । पुलिस नै फेयर प्लेका लागि २ लाख थप हासिल गर्न सफल रह्यो ।

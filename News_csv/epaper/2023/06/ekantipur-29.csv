शीर्षक,विवरण
'अर्थ विविध शीर्षकको ७६ अर्ब बाँड्ने सहमतिमा बजेट पारित,"जसपाका धेरैजसो सांसद बजेटको विपक्षमा मतदान गर्नॅपर्ने अडानमा बसेपछि प्रधानमन्त्री दाहाल बुधबार दिउँसो जसपाको संसदीय दल बैठकमै गएका थिए । उनले विविध शीर्षकको बजेट निकासा गर्ने सर्तमा उनीहरूलाई मनाएका छन् । संसद् बैठक चलिरहेकै बेला जसपा संसदीय दलको बैठक संसद् भवनकै शंकर हलमा बसेको थियो । जसपाका सांसदले आफ्नो क्षेत्रमा बजेट नभएकाले विपक्षमा मतदान गर्ने भन्दै सरकार र पार्टी अध्यक्ष उपेन्द्र यादवलाई चेतावनी दिएका थिए । बजेटको पक्षमा मतदान गर्ने वातावरण नभएको भन्दै यादवले संसद्मै रहेका प्रधानमन्त्री दाहाललाई आमन्त्रण गरेका थिए ।प्रतिनिधिसभाको बुधबारको बैठकमा २ सय ५५ जनाको उपस्थिति भए पनि बजेटको पक्षमा जसपाले समेत मतदान नगर्दा १ सय ३५ मत मात्रै हुन्थ्यो । बजेट पारित गर्न कम्तीमा १ सय ३८ मत आवश्यक पर्थ्यो । तर, जसपाका सांसदहरूले पार्टीले ह्वीप लगाए पनि बजेटको पक्षमा मतदान नगर्ने अडान लिएका थिए । प्रधानमन्त्रीले बजेट दिने आश्वासन नदिएको भए औंला काटिए पनि पक्षमा मत दिन चाहेका थिएनौं तर हामीले पक्षमा मत नदिएको भए सरकार नै ढल्ने स्थिति थियो, त्यसैले हाम्रो माग पूरा गर्ने आश्वासन दिन प्रधानमन्त्री आउनुभएको थियो, जसपाका एक सांसदले भने, उहाँ हाम्रो बैठकमा आएर म प्रधानमन्त्री नै बोलें, तपाईंहरूको माग पूरा गर्ने जिम्मा मेरो भयो, अहिले बजेट पास गर्न सहयोग गरिदिनुस् भन्नुभयो । त्यसैले पक्षमा मतदान गर्न हामी तयार भयौं ।जसपाका प्रमुख सचेतक प्रदीप यादवले आफ्नो पार्टीसहितको गठबन्धन सरकार भएकाले बजेट पारित गर्न पक्षमा मतदान गर्नुपरेको बताए । सरकारमा हाम्रो पार्टीका पनि मन्त्री छन्, प्रधानमन्त्रीले मधेशका लागि बजेटको सम्बोधन गर्छु भन्नुभएको छ, उनले भने, हामीले उठाएको विषय सम्बोधन भएकाले पक्षमा मतदान गरेका हौं ।सत्तापक्षमा रहेको जनमत पार्टीले बजेटमाथिको मतदान बहिष्कार गरेको छ । तर, अन्तिममा जसपाले मत दिएकाले बजेटको पक्षमा १ सय ४७ जना पुगेका छन् । विपक्षमा भने १ सय ८ मत परेको थियो । अब राष्ट्रिय सभाबाट पारित गरेर राष्ट्रपतिले प्रमाणीकरण गरेपछि १७ खर्ब ५१ अर्ब ३१ करोडको बजेट साउन १ देखि कार्यान्वयन हुनेछ ।सरकारले ल्याएको बजेटमाथि १६ दिनमा १ सय १२ घण्टा छलफल भए पनि जिल्ला निर्वाचन कार्यालय कायम रहनेबाहेक अरू विषय यथावत् रहने गरी विनियोजन विधेयक पारित भएको हो । विनियोजन विधेयकमा निर्वाचन कार्यालयलाई जिल्ला प्रशासन कार्यालयमातहतको इकाई बनाउने प्रस्ताव गरिएको थियो । एमाले र रास्वपाले त्यसको विरोधमा सदन अवरुद्ध गरेपछि अर्थमन्त्री महतले निर्वाचन कार्यालय यथावत् रहने गरी बजेट पारित गर्ने प्रस्ताव गरेका हुन् । अन्य विषयवस्तु भने कुनै पनि परिवर्तन भएनन् ।सरकारमा रहेका सीमित मन्त्रीको निर्वाचन क्षेत्रमा मात्रै बजेट छुट्याएको भन्दै सत्तारूढ दलका सांसदले नै विधेयक संशोधन नभएसम्म विपक्षमा मतदान गर्ने चेतावनी दिँदै आएका थिए । ती सांसदले सरकारसँग लेनदेन गरेर बजेटको पक्षमा मतदान गरेका हुन् । एकीकृत समाजवादीका सांसद कृष्णकुमार श्रेष्ठले त रोस्ट्रममै मौन धारण गरेका थिए । तर, विरोधको स्वरलाई प्रधानमन्त्री पुष्पकमल दाहाल र अर्थमन्त्री प्रकाशशरण महतले अर्थ विविध शीर्षकको बजेटबाट व्यवस्थापन गर्ने आश्वासन दिएका छन् ।अर्थ विविध बजेट राखेर राजनीतिक पहुँचका आधारमा तजबिजमा बजेट चलाउन मिल्ने गरी अर्थ विविध शीर्षकमा रकम राख्ने बेथिति छ । गत आर्थिक वर्षको बजेटमा तत्कालीन अर्थमन्त्री जनार्दन शर्माले १ खर्ब ११ अर्ब ९८ करोड ६४ लाख रुपैयाँ अर्थ विविध शीर्षकमा विनियोजन गरेका थिए । त्यसमध्ये करिब ३८ अर्ब ७३ करोड ५० लाख रुपैयाँ खर्च भइसकेको छ । आगामी वर्षका लागि अर्थमन्त्री महतले ७६ अर्ब ६९ करोड ८१ लाख रुपैयाँ अर्थ विविध शीर्षकमा राखेका छन् । विरोध गर्ने दल तथा सांसदलाई उक्त शीर्षकमा बजेट छ, त्यो दिन्छौं भनेपछि पास भएको हो, एक सांसदले भने, विरोध गर्ने सांसदले पनि एजेन्डामा गरेका हैनन्, मेरो निर्वाचन क्षेत्रमा बजेट चाहियो भनेका हुन् । पछिल्लो समय संसद्मा हुने विरोधको खास अन्तर्य यही हो ।यस्तै बार्गेनिङ र विभिन्न समयमा खर्च गर्नका लागि अर्थ मन्त्रालयले बजेट बनाउँदा विविध शीर्षकमा ठूलो रकम छुट्याउने गरेको छ, पछिल्ला वर्ष सांसदले यसरी नै बार्गेनिङ गर्ने प्रवृत्ति मौलाइरहेको छ । यस्तै बार्गेनिङको स्वर मत्थर पार्न संघीयता र संविधानविपरीत यस पटक अर्थमन्त्री महतले सांसदले पाउने निर्वाचन क्षेत्र विशेष कार्यक्रम ब्युँताएका छन् । २०७८७९ मा तत्कालीन अर्थमन्त्री विष्णु पौडेलले भने यो शीर्षकको बजेट कटौती गरेका थिए ।बजेटको विरोध गर्ने नेकपा एकीकृत समाजवादीका सांसद श्रेष्ठले सत्ता गठबन्धनमै रहेका कारणले पक्षमा मतदान गर्नुपर्ने बाध्यता रहेको बताए । एकीकृत समाजवादीले पनि बजेट संशोधन नभए विपक्षमा मतदान गर्ने धम्की दिएको थियो । सरकारलाई धम्क्याउँदै गठबन्धनको बैठकमा समेत उसले बजेटको बार्गेनिङ गरेको थियो । प्रधानमन्त्रीले आगामी दिनमा नीति तथा कार्यक्रम बनाउँदा सांसदलाई प्रत्यक्ष सहभागी गराउने र १ सय ६५ निर्वाचन क्षेत्रमै सांसदको संयोजकत्वमा छुट्टै समिति गठन गर्ने प्रतिबद्धता जनाएको श्रेष्ठले बताए । यसपालि पनि शून्य बजेट भएको निर्वाचन क्षेत्रमा व्यवस्था गर्ने प्रतिबद्धता आएको छ, उनले भने ।सरकारले संसद्को औचित्य समाप्त हुने गरी बजेट पारित गर्न लागेको भन्दै जनमतका सांसदले बुधबार बैठक बहिष्कार गरे । अब संसद् सार्वभौम भएन, सरकारले जे ल्यायो, त्यही पारित भएपछि संसद्को औचित्य के रह्यो र ? जनमत अध्यक्ष राउतले भने, संसद्को गरिमामा आँच आएको छ । यो विकृतिको साक्षी बस्न नपरोस् भनेर हामीले बैठक बहिष्कार गरेका हौं । संसद्मा बजेटमा भएका कमजोरी सुधार गर्न छलफल भए पनि सरकारले नचाहेको उनले बताए । कर्मकाण्डी बजेट बहुमतका आधारमा पारित भएकाले संसद्को औचित्य नै भएन, सरकारले जे व्यवस्था राखेको छ, त्यही पारित हुँदा सांसदको भूमिका के भयो त ? उनले भने । जनताविरोधी असमान बजेटलाई ताली पड्काएर पारित गर्नु गलत भएको उनले बताए । जसपा, लोसपा, नाउपा र स्वतन्त्र सांसदले मात्रै ताली बजाएर मत नदिएको भए यो मधेश र जनताविरोधी बजेट पारित हुने थिएन, उनले भने, संसद्को गरिमा र मर्यादा रहन्थ्यो । एक महिना भएको छलफलको सार्थकता रहन्थ्यो ।बजेटका त्रुटिपूर्ण व्यवस्था सम्बोधन भएनअर्थमन्त्री महतले आगामी वर्षका लागि ल्याएको बजेटमा चौतर्फी आलोचना भइरहेको छ । खासगरी विरोधाभासपूर्ण कार्यक्रम र करका दरहरूको विषयलाई लिएर संसद्देखि सडकसम्म विरोध भइरहेको छ । बढी क्षमताका विद्युतीय सवारीमा कर घटाएर आधारभूत सवारीमा वृद्धि, महिलाले प्रयोग गर्ने सेनिटरी प्याडको भन्सार वृद्धि, बचतको ब्याजमा कर निर्धारण, इन्टरनेटमा कर वृद्धि, भूतप्रभावी कर व्यवस्थाका कारण अर्थमन्त्री, बजेट र समग्रमा सरकारको आलोचना भइरहेको छ ।सरकारले फर्दर पब्लिक अफरिङ (एफपीओ), गाभिँदा तथा प्राप्ति प्रक्रियामा भएको बार्गेन पर्चेज गेन, सेयर र घरजग्गाको नियमित व्यावसायिक कारोबारमा विगतमा भएको कारोबारमा अब नयाँ कर लिने व्यवस्था छ । यो भूतप्रभावी व्यवस्था भएको भन्दै निजी क्षेत्रले सच्याउन सरकारलाई दबाब दिइरहेको छ । उल्लिखित करका विषयमा यस पटक संसद्मै सत्तारूढ दलका नेता तथा सांसदले विरोध गरेका थिए ।बजेट संशोधन गर्नुपर्ने आवाज सत्तापक्षका सांसदहरूबाटै उठेको थियो, जुन मुद्दा सुनुवाइ भएन । अर्थमन्त्री महतले आगामी आर्थिक वर्षका लागि कुल खर्च १७ खर्ब ५१ अर्ब ३१ करोडको बजेट ल्याएका हुन् । कुल विनियोजनमध्ये चालुतर्फ ११ खर्ब ४१ अर्ब ७८ करोड अर्थात् पुँजीगततर्फ ३ खर्ब २ अर्ब ७ करोड र वित्तीय व्यवस्थातर्फ ३ खर्ब ७ अर्ब ४५ करोड बजेट छ । यो खर्च अनुमानका लागि स्रोतमध्ये राजस्वबाट १२ खर्ब ४८ अर्ब ६२ करोड र वैदेशिक अनुदानबाट ४९ अर्ब ९४ करोड, वैदेशिक ऋणबाट २ खर्ब १२ अर्ब ७५ करोड र २ खर्ब ४० अर्ब आन्तरिक ऋणबाट बेहोरिने गरी अर्थमन्त्री महतले बजेट ल्याएका हुन् ।प्रधानमन्त्री दाहालले अर्को वर्षदेखि बजेट निर्माणमा संघीय संसद्का सांसदलाई सहभागी गराउने दाबी गरेका छन् ।"
बजेटमा पहिलो पटक मत विभाजन,"बजेट ध्वनि मतले पारित हुने विधेयक हो, यसमा सभामुखले यकिन गरेपछि स्वतः मान्य हुने परम्परा छ । तर, यसपालि मत विभाजनको गलत अभ्यास सुरु भयो, उनले भने । बजेटको पक्षमा सत्तारूढ कांग्रेस, माओवादी, जसपा, एकीकृत समाजवादी, राष्ट्रिय जनमोर्चा र स्वतन्त्र सांसदले मत दिएका थिए । एमाले, रास्वपा, राप्रपा र नेमकिपाले विनियोजन विधेयकको विपक्षमा मत दिएका थिए ।बजेटको पक्षमा परेको मतलाई प्रमुख प्रतिपक्ष एमालेले दाहाल सरकार कमजोर भएको रूपमा अर्थ्याएको छ । एमाले अध्यक्ष एवं पूर्वप्रधानमन्त्री केपी शर्मा ओलीले सरकारमाथि संसद्को विश्वास घटेको टिप्पणी गरे । बजेट अनुमोदनपछि प्रतिक्रिया व्यक्त गर्दै ओलीले भने, सरकारमाथिको विश्वास पहिले ९९९९ प्रतिशत थियो, अहिले ५३ प्रतिशतमा घट्यो । योभन्दा के हुनुपर्यो ?पुस १० मा एमालेसहितका दलको समर्थनमा प्रधानमन्त्री बनेका दाहालले पुस २६ मा पहिलो पटक विश्वासको मत लिएका थिए । त्यतिबेला प्रतिनिधिसभामा उपस्थित २ सय ७० मध्ये २ सय ६८ सांसदले दाहाललाई मत दिएका थिए, विपक्षमा २ मत मात्रै परेको थियो । दाहालले चैत ६ मा दोस्रो पटक संसद्बाट विश्वासको मत लिँदा त्यो संख्या १ सय ७२ मा खुम्चिएको थियो । त्यस समय विपक्षमा ८९ मत परेको थियो । अहिले बजेटको पक्षमा १४७ मत पर्दा विपक्षमा १०८ पुगेको छ ।"
ललिता निवासको अनुसन्धानमा म्याद असीमित,"ब्युरोले २०७८ पुस २२ मा मुलुकी अपराध संहिता २०७४ अनुसार अनुसन्धान गरेर रायसहितको प्रतिवेदन सरकारी वकिलको कार्यालयमा बुझाएको थियो । तर सरकारी वकिलको कार्यालयले निर्देशनसहित २०७८ पुस २६ मा ६५ बुँदे निर्देशनसहित प्रतिवेदन फिर्ता गर्दा मुलुकी अपराध संहिता नभई मुलुकी ऐनको किर्तेसम्बन्धी महल अनुसार अनुसन्धान अघि बढाउनुपर्ने भनेको थियो । त्यसपछि अनुसन्धान नै निष्क्रिय बनेको थियो । ब्युरोको प्रतिवेदनमा कम्तीमा २ सय २० जनाविरुद्ध बिगो, जरिवाना र कैद सजाय तथा हडपिएको जग्गा फिर्ता ल्याउनुपर्ने मागदाबी लिनुपर्ने राय थियो । त्यतिबेला तत्कालीन प्रधानमन्त्री शेरबहादुर देउवा नेतृत्वको सरकारले अस्वाभाविक दबाब र हस्तक्षेप गरेपछि अनुसन्धान निष्क्रिय भएको एक प्रहरी अधिकारीले बताएका थिए । ब्युरो प्रमुख एआईजी किरण बज्राचार्यले संलग्नमाथि तथ्य र प्रमाणका आधारमा अनुसन्धान हुने र प्रहरी कसैको दबाब र प्रभावमा नपर्ने बताइन् । ललिता निवास र त्यसले चर्चेको सरकारी जग्गा हडप्न कसरी मन्त्रिपरिषद्का निर्णय अपव्याख्या गरियो, व्यक्तिका नाममा जग्गा लैजान कसरी सरकारी कागजात किर्ते भयो भन्नेलगायत तथ्य र प्रमाण सुरक्षित छन्, बुधबार आयोजित पत्रकार सम्मेलनमा उनले भनिन् ।सुवर्णशमशेर राणाका हकदारका नाममा रहेको ललिता निवासको जग्गा पञ्चायतकालमा सरकारले मुआब्जा दिएर अधिग्रहण गरेको थियो । २०४६ को राजनीतिक परिवर्तनपछि राजनीतिक, प्रशासनिक र भूमाफियाको सेटिङमा तत्कालीन भोगाधिकारीकै नाममा सरकारी जग्गा लैजान प्रपञ्च रचियो । त्यही प्रपञ्चबमोजिम २०४९, २०६२, २०६६६७ र २०६९ सालमा गिरोहले जग्गा हडपेको थियो । त्यही कसुरमा संलग्न रहेको आरोपमा शाह र गुरुङसहित डिल्लीबजार मालपोत कार्यालयका तत्कालीन प्रमुख रहेका पूर्व सहसचिव कलाधर देउजा, उपसचिव हुपेन्द्रमणि केसी, अर्का अधिकृत सुरेन्द्रमान कपाली तथा कर्मचारी धर्मप्रसाद गौतम र गोपाल कार्कीलाई काठमाडौंका विभिन्न स्थानबाट समातिएका हुन् । देउजा, केसी र कपालीले अनुसन्धानका क्रममा थुनामा बस्न नपर्ने गरी गतवर्ष साउनमै सर्वोच्च अदालतबाट आदेश लिएकाले उनीहरूलाई उपस्थित हुने गरी कागज गराएर छाडिएको छ । शाह, गुरुङ, गौतम र कार्कीलाई भने ७ दिन थुनामा राखेर अनुसन्धान अघि बढाउन काठमाडौं जिल्ला अदालतका न्यायाधीश वासुदेव पौडेलको इजलासले बुधबार ब्युरोलाई अनुमति दिएको हो । ललिता निवास जग्गा हिनामिना प्रकरणमा ब्युरोले फरकफरक ४ वटा मिसिल खडा गरेर अनुसन्धान सुरु गरेको छ । पहिलो चरणमा २०४९ सालमा १ सय १२ रोपनी ४ आना १ पैसा जग्गा हडपिएको विषयमा अनुसन्धान सुरु गरिएको छ । त्यही क्रममा मंगलबार ७ जना पक्राउ परेका हुन् । यसमा कम्तीमा ४० जनालाई मुद्दा चलाउने प्रहरीको तयारी छ । त्यस्तै २०६२ मा थप १२ आना २ पैसा जग्गा पहिलेका भोगाधिकारी रहेका राणा परिवारका नाममा लगिएको थियो । यसमा कम्तीमा १५ जनाको संलग्नता खुलेको ब्युरोको भनाइ छ । प्रधानमन्त्री, प्रधानन्यायाधीश र सभामुख निवास विस्तार गर्ने नाममा गिरोहकै प्रपञ्चमा रचिएको खेलमा २०६६६७ मा २५ रोपनी ७ आना १ पैसा १ दाम जग्गा भूमाफियाले हडपेका थिए । २०६९ मा सरकारका नाममा बाँकी रहेको थप ४ रोपनी १४ आना ३ पैसा २ दाम जग्गा पशुपति टिकिन्छा गुठीका नाममा लगिएको थियो । त्यसपछि नक्कली मोही कायम गरेर भूमाफियाले जग्गा आफ्नो बनाएका थिए । चार चरणमा जग्गा हडप्ने क्रममा प्रधानमन्त्री, भूमिसुधार तथा भौतिक योजना मन्त्रीदेखि सचिव, सहसचिव, अन्य कर्मचारीलगायतबाट कानुनविपरीत निर्णय एवं काम गरिएको थियो । जग्गा हडप्ने क्रममा कर्मचारीले मन्त्रिपरिषद् निर्णयको अपव्याख्या मात्रै गरेका थिएनन्, सरकारी कागजात नै किर्ते गरेको प्रहरी अनुसन्धानमा पाइएको छ । तत्कालीन भोगाधिकारी, भूमाफिया, बिचौलिया र कर्मचारी र राजनीतिक व्यक्तिबीच आर्थिक लेनदेन भएको पनि खुलेको छ । २०४९ सालमा जग्गा हत्याउन निर्णय गरेबापत तत्कालीन भोगाधिकारी सुवर्णशमशेरका परिवारले २२ रोपनीभन्दा बढी जग्गा त कर्मचारीलाई घूस नै दिएको खुलिसकेको छ । त्यति बेला घूसबापत जग्गा लिएको कसुरमै पूर्व सहसचिव एवं निर्वाचन आयोगका पूर्वआयुक्त शाह र बिचौलियाको भूमिका खेलेको कसुरमा भाटभटेनी सुपर मार्केटका सञ्चालक गुरुङ पक्राउ परेका हुन् । प्रहरी हिरासतमा रहेका चार आरोपितमध्ये शाहले २०४९ सालमा मालपोत कार्यालय भक्तपुरमा अधिकृतका रूपमा कार्यरत रहेका बेला सुवर्णशमशेर राणा, सुनीति राणा, रक्मशमशेर राणा, शैलजा राणा, हेमनशमशेर राणा र हाटकशमशेर राणाका नाममा अनधिकृत रूपमा सरकारी जग्गा लैजान भूमिका खेलेको आरोप छ । त्यसबापत शाहले पत्नी उर्मिलाका नाममा ५ आना २ पैसा २ दाम जग्गा घूस पाएको प्रहरी अनुसन्धानमा पाइएको छ । राणा परिवारबाट सस्तोमा जग्गा हत्याउने, सरकारी कागजात किर्ते तथा नक्कली मोही बनाउने भूमिकामा भाटभटेनीका सञ्चालक गुरुङको संलग्नता देखाइएको छ । त्यसबापत गुरुङले आफू र परिवारका नाममा ललिता निवासको २९ रोपनी १५ आना ३ पैसा १ दाम जग्गा ल्याएको ब्युरोले जनाएको छ । अर्का आरोपित तथा मालपोतका पूर्वकर्मचारी गोपाल कार्कीले २०४९ सालमा जग्गा हडपेपछि मालपोत कार्यालय डिल्लीबजारबाट फाइल नै गायब बनाएका थिए । सरकारी जग्गा व्यक्तिका नाममा दाखिला खारेज गर्दा बनाइएका फर्जी विवरणसहितका मिसिल १०२४ र १०२५ गायब पारिएको थियो । अर्का कर्मचारी गौतमले सरकारले अधिग्रहण गरेको समरजंग कम्पनीका नाममा रहेको जग्गा व्यक्तिको बनाउन भूमिका खेलेका थिए । समरजंगका नाममा रहेको जग्गा गुठीका नाममा दर्ता गरेर व्यक्तिका नाममा फिर्ता गर्ने काममा उनी संलग्न रहेको प्रहरी अनुसन्धानमा देखिएको छ । २०४७ सालको मन्त्रिपरिषद्को निर्णयलाई अपव्याख्या र दुरुपयोग गरी सरकारले कानुनबमोजिम अधिग्रहण गरेको जग्गालाई जफत भनी फरक व्यहोरा तयार पार्नुका साथै आधिकारिक निर्देशनसहित पत्राचार गर्ने कार्यमा पनि गौतम संलग्न थिए । सरकारी जग्गा राणा परिवारका नाममा लैजान सघाएबापत गौतमले आफन्त मोहनप्रसाद भट्टराई र अर्का कर्मचारीका आफन्त शशिकला सुब्बाका नाममा १ रोपनी ३ आना जग्गा घूस पाएका थिए । त्यस्तै खिमादेवी आङ्बुहाङ र मोहनप्रसाद भट्टराईको संयुक्त नाममा १ रोपनी १४ आना २ पैसा पनि उनले घूस लिएका थिए । यो कसुर अनुसन्धानबाट पुष्टि भएको ब्युरोले जनाएको छ ।"
सरकारले 'डिस्टिङ्सन पायो : दाहाल,"(काठमाडौं)प्रतिपक्षी दलहरूको कडा आलोचनाबीच प्रधानमन्त्री पुष्पकमल दाहालले मुलुकमा सुशासन र आर्थिक सूचकांकमा देखिएको सुधारले आफ्नो सरकारले डिस्टिङ्सन ल्याएको दाबी गरेका छन् । प्रतिनिधिसभा बैठकमा बुधबार सांसदले उठाएका प्रश्नको जवाफ दिँदै उनले सरकारको कामबाट आफू सन्तुष्ट भएको बताए । राष्ट्रिय स्वतन्त्र पार्टीकी सांसद सुमना श्रेष्ठको प्रधानमन्त्रीको रिपोर्ट कार्डमा कति नम्बर आयो ? भन्ने प्रश्नमा उनले पास मात्र भएको होइन, डिस्टिङ्सन पाएको दाबी गरे । हामी एकढिक्का भएर नकारात्मकता र असन्तुष्टिलाई प्रोत्साहन होइन, विकास, समृद्धि, सुशासन र सामाजिक न्यायमा एक भएर अगाडि बढौं, उनले भने, प्रधानमन्त्रीका रूपमा ६ महिनाको कामप्रति मूलभूत रूपमा सन्तुष्ट छु । मैले त ६ महिनाको कामबाट डिस्टिङ्सन पाउनुपर्ने ठानेको छु ।नेपाल मजदुर किसान पार्टीका प्रेम सुवालले प्रश्न गरे, नेपाली भूमि कालापानीबाट भारतीय सेना हटाउने र लिम्पियाधुरामा जनगणना गर्ने काम किन हुन नसकेको ? नागरिकता वितरण खुलेपछि देश सिक्किमजस्तै त बन्ने होइन ? उनको प्रश्नमा जवाफ दिँदै दाहालले कालापानी, लिम्पियाधुरा र लिपुलेकका सीमा समस्या समाधान गर्न भारतका प्रधानमन्त्रीले सकारात्मक कुरा गरेको जानकारी दिए । नेपाल र भारतबीचको सीमा समस्या समाधान गर्ने सम्बन्धमा मेरो हालै सम्पन्न भारत भ्रमणमा भारतीय प्रधानमन्त्री नरेन्द्र मोदीजीबाट प्रतिबद्धता व्यक्त भएको विषय अनुरोध गर्दछु, उनको भनाइ थियो ।स्वतन्त्र सांसद अमरेशकुमार सिंहले शक्तिशाली नेताको जिल्लामा बजेट किन बढी विनियोजन भयो भन्ने प्रश्न गर्दा दाहालले यसबारे अर्थमन्त्री प्रकाशशरण महत जानकार भएकाले उनैले जवाफ दिने बताए । रास्वपाका रवि लामिछानेले नेपालका अस्पतालहरूमा आमनागरिकले के पाइरहेका होलान् ? भन्ने प्रश्न गरे । यसमा दाहालको स्पष्टीकरण थियो, मैले प्रस्तुत गरेको कुरामा सबै ठीकठाक भइसक्यो भन्नु हुँदैन । गर्न अझै धेरै बाँकी छ । वीर अस्पतालमा ७०० बेड निःशुल्क गर्ने भनिएको छ । अरू यस्तै काम अघि बढ्दै छन् ।एमालेका पदम गिरीले प्रधानमन्त्रीले विकासको तुफान आएको भन्नुभएको हो ? भन्ने प्रश्नमा दाहालले भने, विकासको तुफान आइसक्यो भनेकै होइन, दृढ इच्छाशक्तिका साथ काम गर्ने हो भने विकास असम्भव छैन भनेको हो, १० वर्षमा १० हजार मेगावाट विद्युत् निर्यात गर्ने कुरा भएका छन् । अघि जाने हो भने तुफान आउन सक्छ ।एमालेकै रघुजी पन्तको प्रश्नमा दाहालले अझै राम्रा सुझाव दिए आफूले त्यसलाई पछ्याउने बताए । पन्तले प्रधानमन्त्रीको आफ्नै कार्यालय व्यवस्थित छैन भने अरू के होला भन्ने प्रश्न गरे । प्रधानमन्त्री कार्यालय र त्यसको कामबाट म सन्तुष्ट छैन, सन्तुष्ट हुनका लागि केही नयाँ गर्न चाहेको छु, रघुजी पन्तजस्ता माननीयले राम्रो सुझाव दिनुभयो भने म पालना गर्छु, उनले भने । दाहालले नेपालभारत प्रबुद्ध समूहको प्रतिवेदन बुझ्ने दाबी गरे । यस पटक आफ्नो ढंगले छलफल अघि बढाएको छु । केही समयभित्र बुझ्ने काम हुन्छ भन्ने विश्वास बोकेर आएको छु, उनले भने, अघिअघि पनि प्रधानमन्त्री हुनुहुन्थ्यो, सरकार थिए । उहाँहरूले भ्याएको भए मैले गर्नै पर्दैनथ्यो नि ।एकीकृत समाजवादीका राजेन्द्र पाण्डेले बूढीगण्डकी परियोजना सुरु गर्नेबारे तिथिमिति तोक्न आग्रह गरे । उनको प्रश्नमा दाहालको जवाफ थियो, बूढीगण्डकी परियोजना अघि बढाउन यही महिना कार्यालय उद्घाटन र शिलान्यास हुन्छ । निजगढ विमानस्थल फास्ट ट्र्याकमा लिंक गरेर अघि बढाइएको छ, यथाशीघ्र विमानस्थलको काम अघि बढ्छ ।एमालेका ईश्वरबहादुर रिजालले तत्कालीन प्रधानमन्त्री केपी शर्मा ओलीले आफूसँग राजस्व अनुसन्धान, सम्पत्ति शुद्धीकरण, राष्ट्रिय अनुसन्धानलाई आफ्नो मातहत ल्याउनु उचित भएकाले हाल प्रधानमन्त्रीले आफूसँग राखेको प्रमाणित भएको भन्दै स्पष्टीकरण माग गरे । यसमा दाहालको जवाफ थियो, राजस्व अनुसन्धान, सम्पत्ति शुद्धीकरण, राष्ट्रिय अनुसन्धान केपीजीले प्रधानमन्त्री तथा मन्त्रिपरिषद् मातहत ल्याउन सुरु गर्नुभएको हो, उनले भने, उहाँले काम गर्न केन्द्रित गर्नुभएको मनसायमा त्यति बढी सोचेका थिएनौं । देउवाजीका बेलामा पनि रहे । अहिले किन हटाउनुपर्ने ? एमालेकै सूर्य थापाले फुकोट कर्णाली र अरुण तल्लो जलविद्युत् आयोजना भारतलाई दिएर राष्ट्रघात भयो कि भएन भन्ने प्रश्न गरे । भारतको मुरल नक्सामा कपिलवस्तु र लुम्बिनी राखिएकामा कूटनीतिक नोट कहिले पठाउनु हुन्छ ? संसद्को अपमान गर्ने गरी पक्षपातपूर्ण बजेट विनियोजन गर्ने मन्त्रीलाई कहिले बर्खास्त गर्नुहुन्छ ? भन्ने प्रश्नमा प्रवेश नगरी दाहालले अर्को प्रश्नको जवाफ दिए । दाहालको स्पष्टीकरणपछि थापाले नियमापत्ति गरे ।राप्रपा सांसद धवलशमशेर जबराले राखेको नेपालगन्जदिल्ली उडान कहिले हुन्छ ? भन्ने प्रश्नमा दाहालले त्यसको पहल भइरहेको जवाफ दिए । राष्ट्रिय गौरवका योजनामा भ्रष्टाचार रोक्न सरकारले के गरेको छ भन्ने एमालेका सूर्यप्रसाद ढकालले प्रश्नमा दाहालले राष्ट्रिय गौरवका योजनाको काम छिटो गतिमा अघि बढाउन आफू प्रतिबद्ध भएको बताए ।सांसदहरूको प्रश्नको जवाफ दिनुअघि उनले प्रतिनिधिसभामा लिखित स्पष्टीकरण दिए । उनले संघीय मन्त्रिपरिषद् सानो बनाउनुपर्ने तर्कमा सहमत भएको बताए । संघीय मन्त्रिपरिषद् अझै सानो बनाउनुपर्छ भन्ने माननीयज्यूको सुझावमा म सहमत छु, यस विषयमा संसद्मा रहेका सबै राजनीतिक दलबीच छलफल गरेर साझा सहमति निर्माण गर्न आवश्यक छ, उनले भने । दाहालको नजरमा सरकारको ६ महिनाप्रधानमन्त्री दाहालले सांसदका प्रश्नको जवाफ दिनुअघि आफ्नो सरकारका ६ महिनाको ३५ बुँदामा समीक्षा गरेका थिए । उनले अर्थतन्त्र सुधारोन्मुख भएको उल्लेख गर्दै सन्तुष्टि व्यक्त गरे । अर्थतन्त्र धेरै गतिशील भएको छ, म यसलाई सरकारको उपलब्धिमा मात्र सीमित गर्न चाहन्न, राष्ट्रकै उपलब्धि मान्दछु, उनले भने, पछिल्लो ६ महिनायता कुल विदेशी विनिमय सञ्िचति २०९ प्रतिशतले वृद्धि भएको छ । अब हामी ९७ महिनाको वस्तु तथा सेवा आयात धान्न सक्ने सुरक्षित अवस्थामा छौं । यसैगरी कुल वस्तु व्यापार घाटामा १५२ प्रतिशतले कमी आएको छ । उनले नक्कली भुटानी शरणार्थी प्रकरणमा जनतामा जागेको भरोसालाई ठूलो उपलब्धिका रूपमा लिएको बताए । उनले भने, शरणार्थी काण्डको सफल अनुसन्धानबाट सरकारले कानुनको सर्वोच्चता मात्र प्रमाणित गरेको छैन, लोकतन्त्रको सर्वोच्चता पनि स्थापित गरेको छ । यो काण्डको सफल अनुसन्धानसँगै अब लोकतन्त्रको सर्भिसिङ र शुद्धीकरण सुरु भएको छ । उनले सुशासनको अभियान नरोकिने बताए । यो शुद्धीकरण अब रोकिने छैन, हिजोबाट प्रधानमन्त्री निवास नै निल्न खोज्ने ललिता निवास काण्डका अभियुक्तहरू पक्राउ पर्न थालेका छन्, उनले थपे, मिटरब्याजी र सहकारीका ठगमाथि कारबाही सुरु भइसकेको छ । वर्षौंदेखिको विकृतिको डुंगुर सफा गर्ने सुशासनको यो लडाइँमा मलाई संसद् र जनताको अझ धेरै समर्थन चाहिएको छ । कुनै पनि मूल्यमा विकृतिविरुद्धको यो लडाइँ अगाडि बढाइनेछ ।सांसदले किसानले मल नपाएको गुनासो गरेपछि दाहालले अब अभाव नहुने दाबी गरे । अब मलको हाहाकार हुन दिइने छैन, उनले थपे, त्यो प्रतिबद्धता पूरा भएको छ । यस आर्थिक वर्षमा साढे ७८ हजार मेट्रिक टन रासायनिक मल आपूर्ति सुनिश्िचत भएको छ । प्रधानमन्त्री दाहालले वैदेशिक रोजगारीमा जानका लागि पहिलेभन्दा सहज भएको दाबी गरे । उनले ७ सय ५३ वटै स्थानीय तहका रोजगार सेवा केन्द्रमार्फत श्रम स्वीकृतिसम्बन्धी सेवा प्रदान गरिएको दाबी गरे ।"
विश्वासको मत लिँदै मुख्यमन्त्री कार्की,"(मोरङ)माओवादीले सरकार छाडेपछि अल्पमतमा परेका कोशीका मुख्यमन्त्री हिक्मतकुमार कार्कीले प्रदेशसभामा विश्वासको मतका लागि प्रस्ताव पेस गर्ने भएका छन् । प्रदेशसभा सचिव गोपालप्रसाद पराजुलीलाई बिहीबार दिउँसो १ बजे बस्ने प्रदेशसभा बैठकको कार्यसूचीमा विश्वासको मतका लागि प्रस्ताव पेस गर्ने विषय राखिदिन सूचित गराएका छन् । सचिव पराजुलीका अनुसार बिहीबार सुरु हुने प्रदेशसभाको तेस्रो अधिवेशनको सम्भावित कार्यसूचीमा प्रदेश प्रमुख पर्शुराम खापुङले पठाएको अधिवेशन आह्वानको पत्र सभामुख बाबुराम गौतमले पढेर सुनाउने, बजेटसबन्धी अध्यादेश पेस गर्ने, मुख्यमन्त्री कार्कीले विश्वासका मतका लागि प्रस्ताव राख्नेलगायत छन् । बिहीबार बिहान ११ बजे बोलाइएको कार्य व्यवस्था परामर्श समितिले बैठकको कार्यसूचीको अन्तिम टुंगो लगाउनेछ । एमालेबाट निर्वाचित मुख्यमन्त्री कार्कीले विश्वासको मत पाउने समीकरण प्रदेशसभामा छैन । ९३ सदस्यीय प्रदेशसभामा सत्तारूढ एमालेका उपसभामुखसहित ४० र राप्रपाका ६ गरी ४६ जनाको मात्रै उनलाई समर्थन छ । प्रतिपक्षमा गठबन्धन दल कांग्रेसका २९, माओवादीका सभामुख बाबुराम गौतमसहित १३, एकीकृत समाजवादीका ४ र जसपाको एक गरी ४७ जना छन् । मुख्यमन्त्री कार्कीले ४७ सांसदको समर्थन जुटाएर प्रदेशसभाको बैठकमा विश्वासको मत लिने अवस्थामा सभामुख अनुपस्थित भइदिए उपसभामुखले बैठकको अध्यक्षता गर्नुपर्ने हुन्छ । त्यस्तो अवस्थामा बराबर मत भएपछि मात्रै बैठकको अध्यक्षता गर्नेले निर्णायक मत दिन पाउँछन् तर सभामुखसहित थप एक प्रदेश सांसद अनुपस्थित भएको अवस्थामा प्रतिपक्षमा ४५ मत मात्रै हुन जाने भएकाले मत बराबर नहुन सक्छ । विश्वासको मत सुनिश्चित गर्न मुख्यमन्त्री कार्कीलाई गठबन्धन दलका दुई प्रदेश सांसद तान्नै पर्ने बाध्यात्मक अवस्था छ । तर गठबन्धन दल प्रत्येक प्रदेश सांसदलाई निगरानीमा राखेर मुख्यमन्त्री कार्कीको विश्वासको मतको प्रस्ताव विफल बनाउने तयारीमा छन् । गठबन्धन दलका प्रदेश सांसद तान्न नसकेको अवस्थामा मतदान हुनुअघि नै राजीनामा दिएर नयाँ सरकार गठनका लागि बाटो खोलिदिने संकेत मुख्यमन्त्री कार्कीले गरेका छन् । विश्वासको मत लिनका लागि बिहीबार प्रदेशसभा बैठक बस्नु अगाडिसम्म प्रयास गरिने एमालेका उपनेता रामबहादुर मगरले बताए । मधेस प्रदेशमा जसपाका मुख्यमन्त्री सरोज यादवलाई एमालेले विश्वासको मत दिएकाले उक्त पार्टीले कोशीका मुख्यमन्त्री कार्कीलाई विश्वासको मत दिने विश्वास उनले व्यक्त गरे । मुख्यमन्त्री कार्कीले विश्वासको मत नपाए वा राजीनामा दिए नयाँ सरकार नेतृत्व कसले गर्ने भन्ने अन्योल छ । कांग्रेस र माओवादी आलोपालो नेतृत्व लिनुपर्ने पक्षमा छन् तर पहिले आफैंले सरकारले चलाउनुपर्ने दाबी दुवै दलले गरिरहेका छन् । संसदीय दलका नेताहरूको बैठकमा सरकारको नेतृत्वको विषयमा कसैले आफ्नो अडान नछाडेकाले केन्द्रीय गठबन्धन दलले गरेको निर्णय स्विकारेर जाने सहमति भएको छ, कांग्रेसका प्रमुख सचेतक भूपेन्द्र राईले भने । कांग्रेस र माओवादी दुवै दलले आआफ्नो पार्टीका शीर्ष नेताहरूलाई सरकारको नेतृत्वका लागि दबाब दिइरहेका छन् । कांग्रेसका सांसदले पार्टी सभापति शेरबहादुर देउवालगायतका शीर्ष नेता र माओवादीका सांसदले पार्टी अध्यक्ष एवं प्रधानमन्त्री पुष्पकमल दाहाललाई भेटिसकेका छन् । माओवादीका सांसदले एकीकृत समाजवादी र जनता समाजवादी पार्टीका प्रदेश सांसदसहित सोमबार बालुवाटारमा दाहाललाई भेटेका हुन् । माओवादीका कोशी प्रदेश इन्चार्ज राम कार्कीले प्रदेशको समग्र स्थितिले नयाँ प्रदेश सरकारको नेतृत्व माओवादीले नै पाउनुपर्ने अवस्था रहेको बताए ।"
डेन्टिस्टको नयाँ 'डेस्टिनेसन,"(चितवन)दन्त चिकित्सक (डेन्टिस्ट) दिनचर्या सामान्यतः अस्पताल वा क्लिनिक पुगेर बिरामीको हेरचाह गर्दैमा बित्छ । तर डेन्टिस्ट सन्ध्या कँडेलका पाइला भने अस्पताल वा कुनै क्लिनिकमा नपरेका लामै समय भयो । खासमा कोभिड महामारीसँगैको लकडाउनले उनलाई फुर्सदिलो बनायो । त्यो बेला फुरेको नयाँ आइडियाले भने उनलाई फरक काममा निकै व्यस्त बनाएको छ । लकडाउनअघि उनी भरतपुरस्थित मालपोत चोकमा रहेको घरबाट निस्केर भरतपुर ब्यारेक आडको एलाइभ अस्पताल पुग्थिन् । तर, पछिल्लो समय भने उनको डेस्टिनेसन बदलिएको छ । घरबाट निस्केर बसपार्क चोक हुँदै केही पूर्वपट्टि रहेको कार्यस्थल पुग्छिन् । भर्खर बनेको तीनतले घरको दोस्रो तलामा चहलपहल छ । कँडेलको आवर क्लोसेट मा ग्राहकहरूको ओहोरदोहोर चलिरहेको हुन्छ । कपडा सिलाउँदै गरेको मेसिनका आवाज सुन्न सकिन्छ । आएका ग्राहकलाई कपडा देखाउन मात्रै उनले ६७ जना कर्मचारी खटाएकी छन् । लैजाने मात्र होइन, लगेका लुगा फिर्ता गर्न आउने पनि उत्तिकै हुन्छन् ।आवर क्लोसेट ले तयारी पोसाक बिक्रीभन्दा पनि भाडामा पनि दिन्छ । अचेल गर्भवती भएपछि बेबी सावर गर्ने चलन बढेको छ । जन्मेको ६ महिनामा पास्नी, हुर्कंदै गर्दा बर्थ डे र व्रतबन्ध गर्ने पुरानै चलन हो । तर, यी सबै अवसरलाई भव्य रूपमा मनाउन थालिएको छ । बिहे पनि पहिलाको जस्तै सामान्य कार्यक्रममा सीमित छैन । बिहेको इंगेजमेन्ट अनि मेहन्दी, हल्दी पनि भव्य नै हुन्छ । बिहेका दिन र त्यसपछि हुने भोजमा पनि आकर्षक पहिरन र गहना नलगाउने कोही हुँदैनन् । तर यस्ता तडकभडकमा ठाँटिन आर्थिक रूपमा सबैलाई कहाँ पुग्ला र ? त्यस्तो वर्गलाई राहत दिन खुलेको हो आवर क्लोसेट । बीस हजार रुपैयाँभन्दा बढी पर्ने बिहेको लेहेङ्गा यहाँ ४५ सय रुपैयाँ भाडा तिरेपछि पाइन्छ । अन्य समारोहका लागि चाहिने आकर्षक र मूल्यवान् पोसाक भाडामा पाइने भएपछि सेवा लिन आउनेहरूको चाप बढ्दो छ । तीन वर्षअघि कँडेलले सुरु गरेको यो व्यवसाय अहिले काठमाडौं, हेटौंडा र पोखरासम्म पनि फैलिएको छ । कँडेलले यसरी व्यवसायमा व्यस्त भइएला भनेर सोचेकी भने थिइनन् । भरतपुरस्थित स्मल हेभन स्कुलबाट २०६६ सालमा एसएलसी उत्तीर्ण गरेपछि उनले चिकित्सक बन्ने लक्ष्य लिएकी थिइन् । स्थानीय प्रेरणा कलेजमा विज्ञान विषयमा १२ कक्षा सकेपछि उनी दन्त चिकित्सक बन्न भरतपुरको पुरानो मेडिकल कलेजमा बीडीएसमा भर्ना भइन् । बीडीएस पूरा भएपछि एलाइभ अस्पतालमा काम सुरु गरेकी थिइन् उनले । तर, त्यहाँ काम सुरु गरेको दुई वर्ष नबित्दै कोभिड महामारी सुरु भयो । लकडाउनका बेला घरमै बस्दा उनले नयाँ कामबारे सोच्न थालिन् । चार वर्षअघि बिहे गरेकी उनी घुम्न जाँदा काठमाडौंमा भाडामा राम्रा पोसाकहरू पाउने थाहा पाएकी थिइन् । कँडेलले भरतपुरमै त्यस्तो व्यवसाय सुरु गर्नेबारे सोच बनाइन् । सुरुमा मेरा आफ्नै कपडा जो एकदुई पटक मात्रै प्रयोग भएका थिए ती राखें । साथीहरूका पनि त्यस्ताखाले कपडा मागें । दुई लाख रुपैयाँ जति खर्च गरेर नयाँ पनि सिलाएँ, कँडेलले सुनाइन् । अस्पताल आउने क्रममा गर्भवतीहरूले बेबी सावर गर्नका लागि पोसाक खोज्दै उनको पसलमा छिर्न थाले । व्यापार सोचेभन्दा राम्रो भयो । मालपोत चोकमा ठाउँ साँघुरो भयो । महिना दिनपछि नै उनी फराकिलो ठाउँ खोज्दै भरतपुर केन्द्रीय बसपार्क नजिक आएकी हुन् । त्यसपछि उनले काठमाडौंसम्म पनि कपडा भाडामा पठाउन थालिन् । भरतपुरदेखि पठाउनभन्दा उतै सोरुम खोल्न सहज हुने ठानेर अघिल्लो वर्षको वैशाखमा सिनामंगलमा काम थालिन् । गएको मंसिरमा हेटौंडा टीसीएन रोडमा र माघमा पोखरा सिर्जना चोकमा पनि उनका आउटलेट खुलेका छन् । तर, उनले भने बुटवल र विराटनगरसम्म सेवा दिने गरेकी छन् । सबैतिर गरेर उनले २५ जनाभन्दा बढीलाई रोजगारी दिएकी छन् ।दुई लाख रुपैयाँबाट सुरु भएको उनको व्यवसायमा अहिले कामदार र कर्मचारीको तलब र घर भाडाका लागि मात्रै महिनाको चार लाख खर्च हुन्छ । खर्च कटाएर हुने आम्दानीबाट भने उनी सन्तुष्ट छिन् । चितवनमा भरतपुर नारायणगढ क्षेत्रमा यसरी कपडा भाडामा लगाउने चलन खासै थिएन । टेलर र बुटिकहरूले फाट्टफुट्ट नगरेका भने हैनन् । तर, बिक्रीमै जोड गर्थे, निकै गहिरिएर सोधखोज गरेपछि भाडामा पनि दिन सक्ने कुरा चुहाउँथे । यस्तो बेला कँडेलले सिधै भाडामा पहिरन दिने व्यवसाय सुरु गरेकी हुन् । व्यवसाय गर्ने नौलो सोचलाई प्रोत्साहित गर्नर् गत वर्ष चितवन महोत्सवमा उनलाई एक लाख रुपैयाँ नगदसहित पुरस्कृत गरियो । अहिले पनि सिधै भाडामा दिने पसलहरू त खुलेका छैनन् । तर, केही बुटिकहरूमा फोटोकपी पेपरमा प्रिन्ट गरेर यहाँ पोसाकहरू भाडामा पाइन्छ भनेर लेखेको देखेकी छु, उनले भनिन् । जीवनको महत्त्वपूर्ण समारोहका लागि भाडामा कपडा लिनुको कारण पैसा नभएर मात्रै नभएको उनको भनाइ छ । रकम नभएकाहरू यस्ता कपडा भाडामा लिन आउँछन् भन्ने पनि हैन । मेरा ग्राहक राम्रो कमाइ हुने चिकित्सक, नर्स र बैंकका कर्मचारी पनि छन् । बिहे पक्कापक्की भयो तर सारा लुगाकपडा, गहना किन्न उनीहरूलाई समय कम छ । आम्दानी राम्रो भए पनि समय कम भएकाहरू ग्राहक छन्, कँडेल भन्छिन् । जीवनमा एक पटक मात्रै प्रयोगमा आउने पहिरनमा धेरै खर्च किन गर्ने भन्नेहरू पनि उनका ग्राहक छन् ।सामाजिक सञ्जालमा भिडियो अपलोड गर्ने चलनले पनि उनको व्यापार बढाएको छ । केवल भिडियो बनाउनका लागि मात्रै भाडामा खोज्न त कमै आउँछन् । तर, बेबी सावर, इंगेजमेन्ट, मेहन्दी, हल्दीलगायतका अवसरमा पहिरन लगाएर टिकटक बनाउने चलनले हाम्रो व्यापारलाई मद्दत नै गरेको छ, कँडेलको भनाइ छ । अरूले बिहे या अन्य समारोहमा प्रयोग गरेका पहिरन नकिने पनि उनले सोरुममा राख्ने गरेकी छन् । ती पहिरन भाडामा लागेको खण्डमा अनुपात मिलाएर रकम बाँडफाँट गर्ने गरेको उनी बताउँछिन् । कपडा सिलाएपछि ४ देखि बढीमा ६ पटकसम्म भाडामा लगाउने गरेको उनको भनाइ छ । कपडाको माग भएका नयाँ स्थानमा थप सोरुम खोल्नभन्दा पनि भएकैलाई राम्रोसँग चलाउने र राम्रो सेवा दिने उनको सोच छ । त्यसका साथै अस्पताल वा क्लिनिकमार्फत सेवा दिने योजना पनि बनाएकी छन् उनले ।"
आईपीसीसीमा पहिलो पटक नेपालको उम्मेदवारी,"(काठमाडौं)जलवायु परिवर्तनसम्बन्धी अन्तरसरकारी संस्था (आईपीसीसी) को सातौं अध्ययन प्रतिवेदन निर्माण समितिका लागि हुने चुनावमा नेपालले पहिलो पटक उम्मेदवारी दिएको छ । अगामी जुलाई २५ देखि २८ सम्म आईपीसीसीको ५९ औं बैठकमा सातौं अध्ययन प्रतिवेदनका लागि समिति गठन हुँदै छ । वैज्ञानिक एवं अनुसन्धानकर्ताहरू रहने समितिमा आईपीसीसीका पक्ष राष्ट्रका प्रतिनिधिले मतदान गर्नेछन् ।एसियन इन्स्टिच्युट अफ टेक्नोलोजी (एआईटी) का प्राध्यापक शोभाकर ढकाल र जर्मनस्थित रिसर्च इन्स्टिच्युट फर सस्टेनएबिलिटीमा कार्यरत वैज्ञानिक महेश्वर रुपाखेतीलाई नेपालले उम्मेदवार बनाएको हो । ढकाललाई कोचेयर र वर्किङ ग्रुप३ को भाइस चेयरको रूपमा नेपालले उम्मेदवार बनाएको हो । यस्तै, वर्किङ ग्रुप१ को भाइस चेयरका लागि रुपाखेतीलाई उम्मेदवार बनाइएको हो । चुनावले आईपीसीसीको नयाँ ब्युरो गठन हुने छ । जसमा ब्युरो अध्यक्ष, सहअध्यक्ष, उपाध्यक्ष, कार्यगत समूहका उपाध्यक्ष र टास्क फोर्स ब्युरोमा सदस्यहरूको चुनिने छन् । ब्युरोले आईपीसीसीले निकाल्ने विभिन्न प्रतिवेदन लेखका लागि विज्ञ तथा अनुसन्धानकर्तालाई समावेश गराउँछ । नेपालले उम्मेदवार बनाएको प्राध्यापक ढकाल आईपीसीसीका लागि भने नयाँ होइनन् । उनले यअसघि आईपीसीसीको पाँचौं र छैटौं अध्ययन प्रतिवेदनको कार्यगत समूह३ को मुख्य लेखक भएर काम गरिसकेका छन् । नेपालको वन तथा वातावरण मन्त्रालयले जलवायु परिवर्तनको विषयलाई विश्वमाझ लैजानका लागि नेतृत्व तहमा उम्मेदवारी दिन खोज्नु एकदमै सकारात्मक पाटो हो, प्राध्यापक ढकालले कान्तिपुरसँगको कुराकानीमा भने । नेपालले सन् २०४५ सम्ममा शून्य कार्बन उत्सर्जन गर्ने प्रतिबद्धता जनाएको छ । यो अन्य देशहरूको तुलानामा केही प्रोएक्टिभ निर्णय भए पनि समाधान्मुख विज्ञान आवश्यक रहेको प्राध्यापक ढकालले आफ्नो मनोनयन पत्रमा लेखेका छन् । जलवायु परिवर्तनसम्बन्धी दक्षिण एसियामा हुने वैज्ञानिक खोज र अनुसन्धानको सीमितताबीच आफूले कम विकासित मुलुकहरूको प्रतिनिधित्व हुने गरी उम्मेदवारी दिन पाउनु सुखद रहेको उनको भनाइ छ । आईपीसीसीका जलवायु परिवर्तनसम्बन्धीका मूल्यांकन र व्यवस्थित समीक्षा गर्दै उच्च मापदण्डहरू निर्धारण गर्न आवश्यक पनि छ । समाधानउन्मुख दृृष्टिकोणको माग पनि छ, ढकालले भने । यस्तै, रुपाखेती दक्षिण एसियाको वायु प्रदूषणमा केन्द्रित भएर अनुसन्धान गरिरहेका वैज्ञानिक हुन् । हिमाली क्षेत्रमा वायु प्रदूषणले पार्ने प्रभाव र असरसँगै जलवायु परिवर्तनको भौतिक विज्ञानको अनुसन्धानमा उनको दख्खल छ । सरकारले नेमिनेसन गरेर आफूलाई उम्मेदवार बनाउँदा खुसी लागेको बताउँदै वैज्ञानिक रुपाखेतीले यो अवस्थाले नेपाली वैज्ञानिकहरूको अन्तर्राष्ट्रिय स्तरमा दर्बिलो उपस्थिति देखिने बताए । रुपाखेतीले यो अवसर आफूले मात्रै नभएर विश्व मञ्चमा नेपालको समेत उपस्थिति रहेको बताए । रुपाखेतीका अनुसार नेपालमा हालसम्म आईपीसीसीको एसेसमेन्ट रिपोर्ट तयार गर्नका लागि भनेर यसअघि उम्मेदवारी दिइएको थिएन । आईपीसीसले हरेक एसेसमेन्ट रिर्पाट बनाउनका लागि छुट्टै प्यानल निर्माण गर्ने गर्छ । छौटौं एसेसमेन्ट रिपोर्ट निर्माण सम्पन्न भएपछि अब सातौं रिपोर्ट बनाउने तयारी छ । त्यसका लागि एउटा छुट्टै आईपीसीसी ब्युरोको गठन हुने प्रावधान छ । जसमा वैज्ञानिकहरू समावेश हुन्छन् । उक्त ब्युरोमा आईपीसीसीको चेयर र भाइस चेयर हुन्छन् । तीनवटा कार्यगत समूहका लागि दुईदुई जना जना कोचयर र सातसात जना भाइस चेयर चुनिने गरिन्छ । यस्तै तीनवटा कार्यगत समूहपछि एउटा छुट्टै टास्क फोर्स हुन्छ । उनीहरूको पनि चुनाव हुने गर्छ । त्यस्तै, आईपीसीसीको कार्यगत समूहमा एक जना चेयर, ३ जना भाइस चेयर र ६ जना कोचेयर हुने वन तथा वातावरण मन्त्रालयका सहसचिव बुद्धिसागर पौडेलले बताए । हरेक वर्किङ ग्रुपमा ७७ जना भाइस चेयर हुने गर्छन् । यसरी ३१ जनालाई आईपीसीसीका पक्ष राष्ट्र मुलुकका प्रतिनिधिले भोट दिने उनले बताए । जलवायु महाशाखा प्रमुख पौडेलका अनुसार चुनावमा सबै देशका फोकल व्यक्तिहरू सहभागी हुन्छन् ।"
कियाराको 'सत्य प्रेम की कथा आजदेखि,"मुम्बई (एजेन्सी) कार्तिक आर्यन र कियारा आडवानी अभिनीत फिल्म सत्य प्रेम की कथा बिहीबारदेखि प्रदर्शनमा आएको छ । समीर विदवान्स निर्देशित बलिउड फिल्ममा कार्तिक एक गुजराती युवाको भूमिकामा छन् । विवाहका लागि केटीको खोजीमा रहेका उनको जीवनमा कियारा आएपछिको प्रेमसम्बन्ध र उतारचढाव फिल्म देखाइएको छ । फिल्ममा उनीहरूसँगै सुप्रिया पाठक कपुर, गजराज राव, सिद्धार्थ रन्धेरिया, अनुराधा पटेल, राजपाल यादवलगायतले अभिनय गरेका छन् । फिल्म साजिद नाडियाडवाला, शरीन मन्त्री केडिया र किशोर अरोराको लगानीमा निर्माण भएको हो । फिल्मको कथा करण श्रीकान्त शर्माले लेखेका हुन् ।"
मिस्टर नेपालमा अन्तिम २० प्रतिस्पर्धी,"काठमाडौं (कास) मिस्टर नेपाल २०२३ को अन्तिम स्पर्धाका लागि २० प्रतियोगी छानिएका छन् । देशभरबाट पहिलो चरणमा छानिएका तीन सय प्रतियोगीबाट अन्तिम २० छनोट गरिएको हो । अन्तिम २० मध्ये कतिपय चिकित्सक, इन्जिनियर, पाइलट, चार्टर एकाउन्टेन्टलगायतका पेसाकर्मी छन् । आयोजक नेक्स्ट मोडेलस नेपालका अध्यक्ष रवि धमलाले छनोट भएका अन्तिम प्रतियोगीहरू केही दिनमा प्रशिक्षणमा जुट्ने बताए । प्रशिक्षणमा स्विमिङ, फुटबल, रक क्लाइमिङ, समाज सेवा, सर्ट हाइकिङ, क्याटवाक, व्यक्तित्व विकास, पब्लिक स्पिकिङलगायतका दर्जन बढी विषय समावेश छन् ।१६ वर्षदेखि ३२ वर्ष ननाघेका ५ फिट ८ इन्च माथि उचाइ भएका नेपाली युवाहरू सहभागी हुन सक्ने प्रतियोगिताका अडिसन राउन्ड विराटनगर, जनकपुर, चितवन, बुटवल, पोखरा र काठमाडौंमा गरिएको थियो । प्रतियोगिताको शीर्ष विजेताले ५ लाख बराबरको पुरस्कारका साथै मिस्टर वर्ल्ड २०२३ वा मिस्टर ग्लोबल २०२३ मा नेपालको प्रतिनिधित्व गर्न पाउँछन् । युवाहरूको व्यक्तित्व विकास, आत्मविश्वास अभिवृद्धि, क्षमता उजागरलगायत नेतृत्वदायी क्षमता विकास गर्ने उद्देश्यले प्रतियोगिता २००१ देखि आयोजना हुँदै आएको छ ।"
आइफोन बिक्री सुरु,सन् २००७ मा आजकै दिन (जुन २९) मा एप्पल कम्पनीले आइफोनको पहिलो मोडेलको बिक्री सुरु गरेको थियो । एप्पलका तत्कालीन सीईओ स्टिभ जब्सले २००७ को जनवरी ९ मा सार्वजनिक गरेको आइफोनको पहिलो मोडेलको बिक्री जुन २९ देखि सुरु भएको थियो । लामो समयको चर्चा र चासोबीच सुरु भएको आइफोनले स्मार्टफोनको बजारमा नयाँ उत्साह र रेकर्ड कायमसमेत गर्न सफल भयो । उक्त मोडेलको मूल्य ४ जीबीको ४ सय ९९ र ८ जीबीको ५९९ अमेरिकी डलर तोकिएको थियो । ३५ इन्चको डिस्प्ले रहेको आइफोनको अपरेटिङ सिस्टम आइओएस ३१३ रहेको थियो । उक्त फोनमा२ मेगापिक्सेलको एक मात्र क्यामेरा रहेको थियो । पहिलो मोडेल सार्वजनिक भएको एक वर्षपछि एप्पलले आइफोनको दोस्रो मोडेल बजारमा ल्याएको थियो । त्यसको नाम आइफोन थ्रीजी राखिएको थियो । थ्रीजी नेटवर्क सपोर्ट गर्ने फोनको मूल्य पहिलेको तुलनामा घटाइएको थियो । ८ जीबी क्षमताको मोडेललाई १९९ र १९ जीबीलाई २९९ डलर तोकिएको थियो । आइफोनको डेढ दशकभन्दा लामो यात्रामा पछिल्लोपटक १४ औं मोडेल सार्वजनिक भइसकेको छ । यो अवधिमा एप्पलले निकै परिमार्जन र परिष्कृत गरेर आइफोनका अत्याधुनिक मोडेलहरू बजारमा ल्याइसकेको छ ।
बल्ल आमाका नामबाट नागरिकता,"(उदयपुरधनकुटा)बाबुको पहिचान नहुँदा नागरिकता पाउन नसकेकी उदयपुरगढी गाउँपालिका८ खोल्मेकी २२ वर्षीया कमलकुमारी मगरले बल्ल आमाका नामबाट नागरिकता पाएकी छन् । काठमाडौंमा स्नातक तेस्रो वर्ष पढिरहेकी उनले जिल्ला प्रशासन कार्यालय उदयपुरबाट मंगलबार आमा रमिला मगरको नामबाट नागरिकता लिएकी हुन् । नागरिकता नहुँदा भविष्य नै अन्योल होला जस्तो थियो । बल्ल पढाइले सार्थकता पाएको छ, अब पढाइ पूरा गर्छु, उनले भनिन्, बाबु नहुँदा जति पीडा थियो, नागरिकता नहुँदा त्योभन्दा बढी थियो । भर्नादेखि परीक्षाका लागि भरिने फाराममा बुबाको नाम उल्लेख गर्नुपर्ने प्रावधानले बेलाबेला झस्काउने गरेको उनले सुनाइन् । क्याम्पसले स्नातक तेस्रो वर्ष पढ्दासम्म नागरिकता पेस गर्नुपर्ने सर्त राखेको थियो । अब सबैभन्दा पहिले नागरिकता क्याम्पसमा लगेर बुझाउँछु, उनले भनिन्, ढिलो भए पनि राज्यले न्याय गरेको छ । प्रमुख जिल्ला अधिकारी जनार्दन गौतमका हातबाट नागरिकता लिइरहँदा उनकी आमा ४० वर्षीया रमिला पनि छेउमै थिइन् । छोरीको नागरिकता बनाउन काम लाग्ला भनेर बाउको एउटा फोटो राखेको थिएँ, रमिलाले भनिन्, त्यो फोटो पनि घर आगलागी हुँदा जल्यो । ठेगाना नै यकिन नभएका श्रीमान्को अनुहार पनि बिर्सेको उनले बताइन् । घर कहिले रामेछाप, कहिले दोलखा भनेर ढाँटेकाले पतिलाई खोज्ने ठेगाना नै थाहा भएन, उनले भनिन् । ०५६ सालमा एसएलसी उत्तीर्ण गरेकी रमिला नेपाल रेडक्रसको सहयोगमा गाउँमा अनौपचारिक शिक्षा पढाउँदै थिइन् । तालिमका सिलसिलामा जनकपुर पुगेकी उनको एक मंगोलियन अनुहारका युवकसँग सम्बन्ध भयो । गर्भवती भएपछि ४५ महिना सँगै बसे पनि बस्दा भएका सबै प्रमाण नष्ट गर्दै बेपत्ता भएको उनले सुनाइन् । २०५८ चैतमा माइती घरमै उनले छोरी जन्माइन् । ४ महिनापछि नाबालक छोरी बोकेर पति खोज्न रामेछाप गए पनि पत्ता लगाउन नसकेको उनको भनाइ छ । नामथरठेगाना केही थिएन, सँगै बस्दा पहिचान गरेको अनुहार र एउटा फोटो मात्रै थियो, रमिलाले भनिन्, त्यसरी खोज्न जाँदा कसरी भेट्नु ? छोरीको विद्यालय जाने उमेर भएपछि आमाको मात्रै नाम उल्लेख गरेर जन्मदर्ता गरिदिएको उनी बताउँछिन् । बाबु नहुँदा नागरिकता बनाउन भोगेको समस्याभन्दा बढी सामाजिक व्यवहारले पोल्ने गरेको उनले सुनाइन् ।रमिला वैदेशिक रोजगारीका क्रममा १३ वर्षयता दुबईको एक होटलमा हाउसकिपिङको काम गर्छिन् । छोरीको नागरिकताका लागि उनी धेरै पटक नेपाल आइन् तर रित्तो फर्किइन् । पछिल्लो पटक नागरिकता ऐन संशोधन भएर लागू भएपछि गत महिना पुनः घर आएको उनले बताइन् । अब दुई दिनपछि दुबई फर्किने उनको योजना छ । छोरीकै लागि भए पनि वैदेशिक रोजगारी रोज्नुपर्यो, उनले भनिन् ।तीन दिनयता जन्मसिद्ध नागरिकका छोराछोरी र स्वघोषणाका आधारमा आमाको नामबाट लिनेसमेत ४६ जनाले नागरिकता लिएका छन् । धनकुटा नगरपालिका७ की १९ वर्षीया सन्ध्या सहनी तीन वर्षदेखि धेरै पटक वडा कार्यालयदेखि जिल्ला प्रशासन धाइन् । बाजेबराजु चार पुस्तादेखि धनकुटामा बस्दै आए पनि उनले नागरिकता पाउने आशा मारेकी थिइन् । हजुरबुबा रामचन्द्र आमासँग व्यापारको सिलसिलामा धनकुटामा पुगेका थिए । बाबु सुरेश धनकुटामै जन्मिए । बाबुले २०६४ सालमा जन्मसिद्ध नागरिकता पाएका थिए । आमा अनिताकुमारीले समेत वंशजका आधारमा नागरिकता पाएकी थिइन् । तर, वंशजका आधारमा सन्ध्याले नागरिकता पाउनुपर्ने माग गर्दै आए पनि कानुनी व्यवस्था नभएको भन्दै त्यसबाट वञ्चित थिइन् । नागरिकतासम्बन्धी नयाँ व्यवस्थाले भने उनले वंशज नागरिकता पाएकी छन् ।नागरिकता अभावले जागिर तथा अन्य पेसा वा व्यवसाय गर्न कठिनाइ होला भन्ने पीर अब हटेको छ, स्नातक अध्ययनरत उनले भनिन्, अब लोक सेवा तयारीमा लाग्छु । १० कक्षा पढिरहेका उनका भाइ १७ वर्षीय सागर सहनीले पनि वंशजका आधारमा नागरिकता लिएको प्रमुख जिल्ला अधिकारी थानेश्वर गौतमले बताए । यस्तै, धनकुटा७ का नरेश तामाङ, ओम तामाङ र गणेश तामाङले आमा तारा तामाङका नामबाट वंशजको नागरिकता पाएका छन् । छथर जोरपाटी गाउँपालिका५ की गौरी लिम्बूले पनि आमाको नामबाट वंशजको नागरिकता पाएकी छन् ।"
अदालतको अवहेलनामा मन्त्री राजभण्डारीसँग जवाफ माग,"मोरङ (कास) कोशी सरकारका सामाजिक विकासमन्त्री बुद्धिकुमार राजभण्डारीलाई अदालतको अवहेलना मुद्दामा ५ दिनभित्र लिखित जवाफ पेस गर्न उच्च अदालत विराटनगरले बुधबार आदेश दिएको छ । कामु मुख्य न्यायाधीश सत्यमोहन जोशी थारू र न्यायाधीश किरणकुमारी गुप्ताको संयुक्त इजलासले आदेश दिएको हो । मन्त्री राजभण्डारीले असार १० मा विराटनगरस्थित एक कार्यक्रममा अदालत, न्यायाधीश र अदालतविरुद्ध आपत्तिजनक अभिव्यक्ति दिएका थिए । प्रदेश खेलकुद विकास बोर्डका सदस्य सचिवले पैसा दिएकै भरमा उच्च अदालतका न्यायाधीशले आदेश गरेको उनले आरोप लगाउँदै उनले न्यायाधीशलाई फटाहा र कलंकको संज्ञासमेत दिएका थिए । मन्त्रिपरिषद् बैठकले प्रदेश खेलकुद विकास बोर्डका सदस्य सचिव हंसराज वाग्लेलाई बर्खास्त गर्ने निर्णय गरेको थियो । त्यसविरुद्ध वाग्लेको रटमा उक्त निर्णय कार्यान्वयन नगर्न आदेश भएको थियो । त्यही आदेशविरुद्ध राजभण्डारीले आक्रोश व्यक्त गरेका थिए ।"
"सुदखोरको आँगन धाउने होइन, बैंकमा आउने बाटो बनाऊ सरकार","मिटरब्याजी सुदखोरबाट पीडितहरू अनवरत आन्दोलनमा उत्रिएपछि सरकार एवं नियामक निकायले नीतिनियममा कडाइ गर्दै छन् । समस्या समाधान गर्न सरकारले बनाएको छानबिन आयोगले जिल्लाजिल्लाबाट विवरण संकलन गरिरहेको छ । त्यस्तै सेवा शुल्क र ब्याजमा अत्याचार गर्ने लघुवित्तमाथि राष्ट्र बैंकले कडाइ गरेको छ । कानुन लागू गर्न सरकार र राष्ट्र बैंकले लिएको पहल आफैंमा सकारात्मक छ । तर, सुदखोरलाई निषेध गर्ने, सहकारी र लघुवित्तलाई निरुत्साहित गर्ने नीतिले मात्र सर्वसाधारणको सेवा हुने होइन । सर्वसाधारणलाई सहज वित्तीय पहुँचमा कसरी पुर्याउने भन्ने मूल प्रश्नमा सरकारको चिन्ता र योजना देखिएको छैन । बैंकसम्म पुग्न सर्वसाधारणको हिम्मतै नहुने, सहकारी तथा लघुवित्तबाट एक पटक ऋण पाए पनि जीवनभरका लागि नसिहत पाउने भएपछि सर्वसाधारण कहाँ जाने ? निःसन्देह फेरि जाने साहुकारकै आँगनमा हो । त्यही स्थिति दोहोरिँदै आएको छ जुन दुर्भाग्यपूर्ण छ । ६ महिनाअघि राष्ट्र बैंकद्वारा प्रकाशित प्रदेश र जिल्लास्तरमा वित्तीय साक्षरताको अवस्था र वित्तीय समावेशिताको स्थिति सम्बन्धी सर्वेक्षणप्रतिवेदनअनुसार ७१८३ प्रतिशत वयस्क जनसंख्या आर्थिक गतिविधिका लागि साहुमहाजन, परिवार तथा साथीभाइमै निर्भर छ । त्यसो त, मुलुकको जनसंख्याभन्दा डेढ गुणाभन्दा धेरै अर्थात् ५ करोड १ लाख खाता बैंक तथा वित्तीय संस्थामा खोलिएको छ । त्यसैले एउटै व्यक्तिले दोहोरो, तेहरो र त्योभन्दा बढी खाता खोलेका छन् भन्ने प्रस्ट छ । तर, ती सबैजसो खाता सामान्य बचत कार्यका लागि खोलिएका हुन् भन्ने पनि राष्ट्र बैंकको तथ्यांकले नै प्रस्ट पार्छ किनकि बैंक तथा वित्तीय संस्थामा खोलिएका ऋण खाता भने १८ लाख ४२ हजार मात्र छन् । त्यसमा पनि एकै व्यक्तिका धेरै खाता छन् र बलियो आर्थिक हैसियत तथा पहुँच भएकाले एकभन्दा धेरै बैंक र खाताबाट ऋण लिएका छन् । यसको सोझो अर्थ के हो भने नेपालको जनसंख्याको जम्मा ६ प्रतिशतले मात्र बैंक तथा वित्तीय संस्थाबाट ऋण पाएको छ जबकि जीवन निर्वाह, शिक्षा, स्वास्थ्य, रोजगारी तथा अन्य गतिविधिका लागि लेनदेन गर्नु नपर्ने कोही पनि हुँदैन । यसबाट देशका २ करोड ७४ लाख जनसंख्या आधारभूत नागरिक अधिकारबाट वञ्चित छन् भन्ने प्रस्ट छ । सम्मानजनक वित्तीय पहुँचमा नभएका विपन्न सुदखोर साहुको चरणसम्म पुग्न, प्रातडना सहन बाध्य छन्, राज्य रमिते बनेर अलिक पर उभिएको छ ।पछिल्ला वर्षहरूमा गाउँगाउँमा बैंकहरू पुगेको तथ्यांकलाई सरकारले उपलब्धिका रूपमा देखाइरहेको छ । हुन पनि ७ सय ५२ स्थानीय तहमा कुनै न कुनै वाणिज्य बैंकका शाखा छन् । तर, सर्वसाधारणका लागि ती बैंकले गर्ने भनेको सामाजिक भत्ता वितरण र विदेशबाट आएको रेमिट्यान्सको कारोबार मात्र हो । ऋण भने तिनैले पाएका छन् जो हिजो सहरसम्म पुगेरै पनि कारोबार गर्न सक्थे । हुँदा खानेहरू का लागि पालिकासम्मै आइपुगेका बैंक पनि अझै टाढा छन् । निश्चय पनि बैंकबाट ऋण दिने आफ्नै प्रक्रिया छ । धितो राख्ने जेथा र किस्ता तिर्ने क्षमता प्रदर्शन गर्न नसक्नेलाई बैंकले पत्याउँदैन । यिनै नागरिकलाई लक्षित गरेर लघुवित्तको परिकल्पना गरिएको हो जसलाई बिनाधितो र सामूहिक जमानीका आधारमा ऋण प्रवाह गर्न सकियोस् । गाउँबस्ती पुगेका लघुवित्तले आफ्ना ग्राहकलाई सीप विकास गराउने, योजना बनाउने र उत्पादन बढाउने बाटो सिकाएनन् । बरु, आफ्ना प्रतिनिधिलाई टार्गेट दिएर जसरी पनि ऋण लगानी गर्न र पछि जसरी पनि उठाउने अभ्यास सिकाइरहेका छन् । चर्को ब्याज र न्यून उपार्जनका कारण पिल्सिएका बेला उठीबास लगाउने हतारो गर्दा लघुवित्तको आम पहिचान नै धमिलिएको छ । यसमा लघुवित्त सञ्चालक मात्र होइन, त्यसको अनुगमन गर्ने राष्ट्र बैंकको पनि दोष छ जसले लघुवित्त कम्पनीलाई सही रूपमा अभिमुखीकरण गर्नुको सट्टा पहिले पूरै खुला छाड्ने र पछि पूरै निषेध गर्ने नीति लिइरहेको छ । लघुवित्त पुगेका बस्तीका सर्वसाधारणले कुनै न कुनै शीर्षकमा ऋण लिएका छन् र धेरैजसोले समयमा तिर्न सकेका छैनन् । अब एउटाभन्दा बढी संस्थाबाट ऋण लिन नपाइने नियम कडाइका साथ लागू गरिएपछि अहिले लघुवित्त संस्थाभन्दा बढी लघु ऋणी पनि समस्यामा छन् । लघुवित्त कम्पनीको गेट पनि बन्द भएपछि उनीहरू फेरि साहुकारको पिँढीतर्फ सोझिएका छन् । किनकि बैंक पनि एउटा सहयोगी उपक्रम हो भन्ने वातावरण नै बनेको छैन । सरकार र राष्ट्र बैंकले के बुझ्नुपर्छ भने वित्तीय प्रणाली सीमित वर्ग र क्षेत्रका मानिसको पकडमा मात्रै रहिरहनु मुलुकको समुन्नतिका लागि बाधक मात्र होइन, समाजको दीर्घकालीन संयम र स्वास्थ्यका लागि पनि हानिकारक छ । त्यसैले, सर्वसाधारणलाई भरपर्दो, जिम्मेवार र उत्तरदायी बैंकिङ प्रणालीमा जोड्न ढिलाइ गर्न हुन्न । त्यसतर्फ के बाधा छन्, तत्काल संयन्त्र विकास गर्नुपर्छ । थोरैथोरै रकम बचत गर्ने र ऋण चाहनेहरूका लागि बैंकहरू झन्झटिलो बन्नु हुन्न । यसमा सुधार भए विपन्न नागरिक पनि जिम्मेवार वित्तीय कारोबारमा अभ्यस्त हुन्छन् र आफ्नो, समाज र देशको समृद्धिमा योगदान गर्न सक्छन् ।हेक्का हुनुपर्छ जबसम्म आम साधारणजन औपचारिक वित्तीय प्रणालीमा जोडिँदैनन् वा बैंकहरूबाट तिनले ऋण पाउँदैनन् तबसम्म प्रहरीको डन्डाका भरमा सुदखोरी धन्दा निर्मूल पार्न सम्भव छैन । अतः राष्ट्र बैंकले बैंकिङ प्रणालीमै संरचनात्मक सुधार गर्नुपर्छ, सर्वसाधारणलाई पनि बैंकिङ मूल प्रवाहमा जोड्नुपर्छ ।"
ललिता निवास प्रकरणमा सामेललाई कारबाही होला ?,"बालुवाटारस्थित ललिता निवास जग्गा प्रकणको फाइल फेरि खुलेकाले जनतामा केही आस पलाएको छ । प्रमज्यू आँट गर्नुहोस् भ्रष्टाचारीलाई कारबाही गर्नुहोस् । नेता मोटाउने, देश कंगाल हुने अवस्था आएको छ । त्यसकारण केही गर्नुपर्ने बाध्यता छ । सबै नेता मौन बस्ने भ्रष्टाचारीलाई कारबाहीचाहिँ कसले गर्न ? मौन बस्दाबस्दा देश नै मौन हुने बेला आयो, अब सरकार उठ अपराधी जो भए पनि कारबाही गर । सरकारले साँच्चिकै जनताको भावना बुझेको हो ? भ्रष्टाचारीलाई साँच्चिकै कारवाही गर्न खोजेकै हो ? यदि हो भने जनताको साथ छ । फाइल खोलेर मात्र भएन, त्यसमा संलग्न जोकोही भए पनि कानुनी कारबाही हुनुपर्यो । समात्न छाड्नु ठीक होइन । समातेपछि कारबाही हुनुपर्यो, कसैको दबावमा कसैलाइू उन्मुक्ति दिने काम ठीक होइन । सानालार्ई ऐन ठूलालाई चैनचाहिँ नहोस् । तत्कालीन सरकारले हस्तक्षेप गरेका कारण रोकिएको फाइल पुनः एक पटक खुलेको छ । मंगलबार फाइल खोल्नासाथ प्रहरीले भाटभोटेनीका सञ्चालक मीनबहादुर गुरुङ र अर्का पूर्वनिर्वाचन आयुक्त सुधीरकुमार शर्मार्लाई हिरासतमा लिएको छ । यस बालुवाटार जग्गा प्रकरणमा बिभिन्न उच्चपदस्थ नेताहरू र कर्मचारीको पनि मिलोमतो रहेको समचार आएको छ । भ्रष्टाचारको दलदलमा फसेको राष्ट्र्लाई यसबाट पार लगाउन हिम्मतवाला नेता नै चाहिन्छ । बालुवाटारको १ सय ४३ रोपनी जग्गा हिनामिना भएको खबर आएको छ । माधब नेपाल, बिष्णु पौडेल, बाबुराम भट्टराई, बिजयकुमार गच्छदारजस्ता नेताहरू संलग्न रहेका छन् । तिनलाई साथ दिने कर्मचारीहरू पनि छन् । ती सबका सब कारबाहीमा पर्नुपर्छ । कतै भुटानी शरणार्थीको फाइल बन्द गराउन यो फाइल खोलेजस्तो गरेको त होइन नि । प्रमज्यू तपाईंका लागि यो मौका हो, भ्रष्टाचारमा संलग्नलाई कारबाही गर्नुहोस् । पुरुषोत्तम घिमिरे, जोरपाटी, काठमाडौं"
श्रद्धा र आस्थामा भ्रष्टाचार,"उच्च पदस्थहरूले भगवान् पशुपतिनाथको जलहरीमा समेत भ्रष्ट आचार देखाए भन्दा हामी सबै नेपालीलाई लज्जाबोध भएको छ । पवित्र र पावन जहाँ आस्था र श्रद्धा समर्पण गरेर हामीले चढाएको भेटीबाट आर्जित र राज्यको करबाट सृिजत पैसामा समेत भ्रष्टाचार गर्नेहरूलाई हामीले के भन्ने ? के सजाय दिने ? कसरी भ्रष्टहरूलाई मतियार बनाएर नेताहरूले संरक्षण गरिरहेका छन् ? सोचनीय विषयवस्तु रहेको छ । राज्य गरिब गुरुवा, लेखक, प्राध्यापक, शिक्षकको होइन कि भन्ने आभास आम नेपालीलाई भएको छ । राज्यको पैसा कार्यकर्ताका नाममा भाग बाँडेपछि हामी यति बजेट पर्यो भनेर मख्ख भएका छौं । आवश्यकता र पहिचानबिना हचुवाको भरमा राज्य लुट्न, आस्था र श्रद्धामाथि कुठाराघात गर्ने नेपाली समाजका अगुवाहरू प्रयासरत रहेका छन् । के पशुपतिनाथको दान दक्षिणामा समेत आँखा गाड्ने लोभीपापी, अपराधी, भ्रष्टाचारीहरूलाई हामीले मल प्रदान गरेका त छैनौं । हाम्रा पुर्खा बाबुबाजेहरूले न्याय र अन्याय, पाप र पुण्यको आधारमा गर्दथे । अहिले एक्काइसौं शताब्दीमा आइपुग्दा पापपुण्य, धर्मकर्मभन्दा पनि पैसा आर्जन गर्ने उद्यत भएको हाम्रो समाज देखिन्छ । किन हाम्रो समाज यस्ता कुकार्यहरूको पछाडि दौडिरहेको छ । हाम्रो देशमा राजनीति गर्ने नेताहरूले नै यस्तो खराब संस्कार र संस्कृतिको संरक्षण गरिरहेका छन् । मूल र मुहान सफा नभएपछि अरू सफा हुने त कुरै छैन । नेपालको परिवेशमा समेत यस्तो अवस्था आएको छ जसरी पनि धन आर्जन गर्ने परम्पराको अन्त्य हुन जरुरी रहेको छ । युवाहरू विदेशी भूमिमा रगतपसिना बगाउने भ्रष्ट लुटेराहरूले देश खोक्रो पारिरहेका छन । सुन्दा, देख्दा अचम्म लाग्छ समाजको मनोविज्ञान किन यसरी भ्रष्टीकरण भएको छ । यसका अवयवहरू के हुन् ? टंकप्रसाद गैह्रे, वालिङ१३, स्याङ्जा"
राम र सीताबारे अदालतले बोल्ने कि संस्कृतिविद्ले ?,"न्यायालयले न्याय प्रशासन र कानुनको व्याख्या गर्ने कि धर्म र संस्कृतिको ? धर्म र संस्कृतिको आधिकारिक व्याख्याता को हो ? कसको कुरा जनताले मान्नुपर्ने हो ? जानकी भारतको चेली हो कि नेपालको भन्ने कुरा अदालतले होइन धर्म, संस्कृतिविद् र इतिहासकारहरूले भनेको मात्र सुहाउँछ र आधिकारिक कुरा पनि त्यही हुन्छ । तर हाम्रा न्यायालयहरू जे कुरामा पनि आफैं बाठो हुन खोज्छन् । विशेषज्ञको कुरा सुन्दैनन् । किन ? यसै गरी सरकारको पनि एउटा राजधर्म हुन्छ । त्यो हो राष्ट्र र राष्ट्रियताप्रति कुनै प्रश्न उठे तत्कालै राष्ट्रको हितमा बोल्ने । राष्ट्रप्रतिको वफादारिता दर्साउन नसकिने हो भने त्यो सरकारले आफ्नो राजधर्म ननिभाएको ठहर्छ । वर्तमान सरकार विदेशीको इसारामा नाचेको महसुस गरेका छन् । अन्यथा भारतीय चलचित्र आदिपुरुष मा सीता मातालाई भारतको चेली भनेकामा गम्भीर प्रतिवाद भैसक्थ्यो, अनि भारतको नयाँ संसद्भवनमा लुम्बिनी कपिलवस्तुसमेत समेटेर राखिएको नक्सामा कूटनीतिक नोट पठाइसक्थ्यो । तर राष्ट्रवादको यस्तो गम्भीर कुरामा वर्तमान सरकार सचेत नभएको देख्दा सरकारको राष्ट्रवादमा गम्भीर प्रश्न उठेको छ । उल्टो मोदीलाई खुसी पार्ने नाममा भारत र नेपालका मठमन्दिरमा हूलका हूल गेरुवस्त्र लगाएर नयाँ नाटक मञ्चन गरिएको छ । यस्तो भएपछि कसरी नेपाली राष्ट्रियता जोगिएला ? सबैले गम्भीर भएर सोच्ने बेला आएको छ । राष्ट्र, राष्ट्रियता र संस्कृति जगेर्नामा काठमाडौं माहानगर प्रमुख बालेन्द्र शाहले लिएको अडानमा नेपाल चलचित्र वितरक संघ र नेपाल सरकारले किन साथ दिइरहेका छैनन् ? के राष्ट्रियता र संस्कृतिको सवालमा बालेनको मन मात्र दुख्नुपर्ने हो ? अरूको दुख्नु पर्दैन ? अरूलाई पोल्नु पर्दैन ? चलचित्र वितरक संघका पदाधिकारीहरूमा राष्ट्रप्रति मोह र माया छैन ? छ भने खोइ त ? किन बालेनले भन्नुभन्दा अगाडि नै देवी जानकीलाई नेपालको छोरी भनेर ओरिजनल रिलमा न सच्चाएसम्म हामी नेपालमा चलचित्र आदिपुरुष वितरण गर्दैनौं, चलाउँदैनौं भन्न सकेनन् ? वितरक संघले बालेनलाई साथ दिन्छौं नभनेर केवल सरकारको निर्णय कुर्छौं भनेर राष्ट्रियताको सवालमा चुप्पी साधेका छन् । यो दुःखद कुरा हो । सरकारले चलाऊ नै भने पनि जानकी नेपालकी छोरी भनेर नसच्चाएसम्म हामी चलाउँदैनौं भन्न सक्नुपर्थ्यो । राष्ट्रियता र संस्कृति जगेर्नाको सवालमा आफ्नो राष्ट्रभक्ति देखाउन सक्नुपर्थ्यो, जुन अहिले देखिएन । न चलचित्र वितरक संघमा देखियो न त सिनेमाहल मालिकहरूमा देखियो, न त नेपाल सरकारमा नै देखियो यो राष्ट्रभक्ति । राष्ट्रियता र संस्कृतिप्रति च्युत हुने सरकारलाई राष्ट्रको सरकार भनेर दाबी गर्ने अधिकार होला र ? सरकारले गम्भीर रूपमा लिनुपर्यो । भारतलाई खुसी पार्ने नाममा राष्ट्रियतालाई यसरी गौण ठान्न थालियो भने सीता माता आफ्नो भन्नेले भोलि जनकपुर र लुम्बिनी नै आफ्नो भूभाग हो भनेर दाबी गर्न बेर लाग्दैन । संस्कृति अतिक्रमणले राष्ट्र अतिक्रमण हुने कुरा प्रमाणित भैसकेको छ । यो अत्यन्तै दुःखद विषय हो । गोपाल देवकोटा, कामनपा७, गौरीनगर"
ढिलो भइसक्यो विकासको पुनर्परिभाषा गर्न,"विकास र रैथाने ज्ञानआयातित ज्ञानको परिणामबारे माथि चर्चा गरियो । त्यसो हो भने अब हाम्रो ज्ञानको स्रोत के हो ? अब हामी १८० डिग्रिको फन्को मारेर रैथाने ज्ञानमा फर्किनु छ । कृषि विकासका लागि कस्तो मान्यता ? सिँचाइका लागि कस्तो शिक्षा ? हाम्रो आवश्यकतामा आधारित ज्ञानहरू भनेका रैथाने ज्ञान हुन्, जसले समाजमा संघर्ष गर्दै यहाँसम्म ल्याइपुर्याए । ज्ञानको तिर्खा अब औपचारिक ज्ञान मात्रै लिएका, समाजसँग सम्बन्ध र जरो नभएका कथित विज्ञहरूबाट मेट्न हुँदैन । हामीले सामाजिक संघर्षका क्रममा प्राप्त गरेको ज्ञानलाई थप वैज्ञानिक बनाउनु, परिपक्व बनाउनु र विकास गर्नु नै हाम्रो बाटो हुनुपर्छ । त्यही भएर जसरी रैथाने खाना स्थापित हुन खोज्दै छ, त्यसरी नै रैथाने ज्ञानलाई पनि स्थापित गर्नुपर्छ । हाम्रो पर्यावरणीय विविधता र सांस्कृतिक विविधताभित्र असंख्य ज्ञान छन् । ती ज्ञानहरूको खोजी गर्न जरुरी छ ।"
सांस्कृतिक साम्राज्यवादको संक्रमण,"भित्तेचित्र ः सांस्कृतिक प्रभुत्वको नयाँ स्रोतअंग्रेजहरूले औपनिवेशिक समयमा जे गरे, भारतले भित्तेचित्र मार्फत आज दक्षिण एसियामा त्यही गरिरहेको छ । अंग्रेजहरूले सीमा तोके तर सीमाभन्दा बाहिर प्रहार गर्न आफूखुसी खेल बनाए । युरोपेली संस्कृतिले युरोपेली साम्राज्यवादी गतिशीलतालाई आकार दिन्छ । भाषा, प्रतीक, मानदण्ड, मूल्य र कलाकृतिहरू संस्कृतिका प्रमुख तत्त्व हुन् । सांस्कृतिक प्रभावका लागि आधुनिक अमेरिकी साम्राज्यले अन्य माध्यम प्रयोग गर्छ । म्याकडोनाल्ड, कोकाकोला र हलिउड फिल्महरू, संगीत अमेरिकी सांस्कृतिक साम्राज्यवादका माध्यम र अमेरिकीकरण का प्रतीक हुन् (मन परून् वा नपरून्, यी विश्वसंस्कृति बनेका छन्) । २० औं शताब्दीको सुरुमा सांस्कृतिक साम्राज्यवाद सैन्य हस्तक्षेपसँग जोडिएको थिएन, तर शक्तिशाली देशहरूको आर्थिकराजनीतिक प्रभावको प्रयोगसँगै सांस्कृतिक साम्राज्यवाद जोडिँदै गयो । युरोपेलीहरूले चीनमा निरन्तर आफ्नो उपस्थिति र प्रभाव बढाए । सन् १९४९ पहिले चीन विदेशी आक्रमण र नियन्त्रणमा थियो । आधुनिक र उदाउँदो चीनले विश्वलाई कसरी प्रभाव पार्छ, त्यो हेर्न बाँकी छ । रुसयुक्रेन युद्ध द्विपक्षीय मात्र होइन, यो ट्रान्सयुरोपियन र अमेरिकी राजनीतिक संस्कृतिको युद्ध हो । यद्यपि गैरआक्रमणको अन्तर्राष्ट्रिय नियम उल्लंघनका लागि रूस जिम्मेवार छ ।तथाकथित उत्तरऔपनिवेशिक युगमा राष्ट्रवादको गलत प्रयोग हुन गयो । राष्ट्रियता र राष्ट्रिय चेतनाका कमजोरीहरूका कारण इतिहास समाप्त हुँदैन । उपनिवेशवाद मरेको छैन, सांस्कृतिक उपनिवेशको विस्तार भइरहेको छ । राष्ट्रवाद औपनिवेशिक संघर्षका लागि शक्तिशाली विचार थियो । तर राष्ट्रवादलाई धार्मिक कट्टरपन्थी र जातिवादी तानाशाहहरूले दुरुपयोग गरिरहेका छन् । भारतको नयाँ संसद्भवनमा भारतीय उपमहाद्वीपको भित्तेचित्र नेपालका लागि सबैभन्दा ठूलो सांस्कृतिक चुनौती हो, जसको सामना र प्रतिरोध बौद्धिक बहसका साथ गर्नुपर्छ । नक्कली इतिहास, भूगोल र संस्कृतिको खण्डन बौद्धिकहरूले गर्नुपर्छ । भारतीय हिन्दु संस्कृतिको नेपाली संस्कृतिसँगको मिसावटविरुद्ध, नेपालको सार्वभौम राजनीतिक पहिचान जोगाउन नेपालका हिन्दु धर्मावलम्बीहरू पनि सचेत हुनुपर्छ ।"
बालबालिकाका लागि घातक हुन्छ मोबाइल,"बालबालिका, किशोरकिशोरी कसैलाई पनि पत्रु खाना नदिनोस्Ù उनीहरूका मुटु, कलेजो, मृगौला बिग्रन्छन् भनेर मैले लेख्न थालेको २० वर्षभन्दा बढी भयो । कतिले पत्रु खाना दिन छोडे पनि, कतिले भने आऽ केही हुँदैन, संसारभरि खाइरा छन् भन्दै छोराछोरीको बानी बदल्न सकेका छैनन् । उनीहरूले भविष्यमा थाहा पाउनेछन्, जब आफ्ना छोराछोरी युवावस्थामै मधुमेहको, मोटोपनको सिकार भएर अस्पताल धाउन थाल्छन् । तर त्यो बेला धेरै अबेर भइसकेको हुनेछ ।पत्रु खानाले शरीरको भित्री अंग बिगारेजस्तो अहिले शिशु अवस्थादेखि नै टीभीमोबाइल देखाएर खाना दिने आमाबाले बच्चाहरूको मस्तिष्कमा यस्ता वस्तुले खराबी गर्छन् भन्ने थाहा पाएका छैनन् । वा, यसबाट त पत्रु खाना खाएजस्तो खराबी हुँदैन भन्ठान्छन् । मैले काठमाडौंका कति घरमा देखेकी छु ६ महिनादेखि (पास्नीपछि) शिशुले खाना खान आनाकानी गरे, मोबाइलमा कार्टुन वा फिल्म लगाइदियो, त्यो हेर्दै बच्चाले खाएपछि ल, यसले त सबै खायो भनेर आमाबा दंग पर्ने गर्छन् । तर यसले शिशुलाई त कुलत मा फसाइसकेको हुन्छ । अनि मोबाइल नहेरी खानै नखाने भएपछि शिशुको मस्तिष्कको विकास नै राम्ररी हुन पाउँदैन ।मैले एक ठाउँ पढे अनुसार, भारतमा रेलमा यात्रा गर्दैगर्दा एउटी आमाले राति नौ बजेतिर २० महिनाको बालकलाई खाना खुवाउने सुर गरिछन्, तर बच्चाले चिच्याएर खानै मानेनछ । रेलमा इन्टरनेट नभएकाले आमाबाले उसलाई घरमा जस्तै गरी कार्टुन देखाउन सकेनन् । कार्टुन नदेखाई खानै नखाने २० महिनाको बालकको रेलमा त्यो चाला देखेर आमालाई होस आएछ, छोरालाई कार्टुन देखाएर बडो गल्ती गरिएछ । रक्सी र चुरोटको नशा लागेको व्यक्ति जसरी नशा नखाई बस्नै सक्दैन, त्यसरी नै बालबालिकालाई सानैदेखि टीभीमोबाइल देखाउँदै खाना खुवाउने गरेपछि अनेक समस्या आइलाग्छन् ।यस्तो कुलत बारे विश्व स्वास्थ्य संगठन पनि मुखर भएको छ । अनेक जनस्वास्थ विज्ञ, बालरोग विज्ञ, मनोचिकित्सकहरूले समेत समाजमा बढिरहेको यो समस्याबारे बोल्दै आएका छन् । खाना खाँदा र अन्य समयमा पनि मोबाइलमा कार्टुन र फिल्म हेर्ने लत शिशु र बालबालिकाको दिमागका लागि बडो घातक हुन्छ भन्छन् बालरोग विज्ञहरू ।सानो उमेरमा बच्चाको मस्तिष्कले नयाँनयाँ कुरा सिकिरहेको हुन्छ । त्यस बेला टीभीमोबाइलमा कार्टुन हेर्ने बानी बसे मस्तिष्कको विकास नै हुन पाउँदैन । विशेषज्ञहरू भन्छन्, जसरी दुई वर्षभन्दा मुनिको बच्चालाई कुनै पनि हालतमा पत्रु खाना दिनु हुँदैन, त्यसरी नै दुई वर्षभन्दा सानो उमेरकालाई टीभीमोबाइल हेर्नै दिनु हुँदैन । दुई वर्षदेखि पाँच वर्षसम्मका बच्चाका लागि दिनमा एक घण्टा स्क्रिन टाइम (टीभीमोबाइल हेर्ने समय) तय गर्न सकिन्छ, त्यो पनि लगातार होइन । दिनभरिमा अलिअलि गरी । टीभीमोबाइलमा एक घण्टाभन्दा बढी समय बिताउँदा बाल मस्तिष्कमा अनेक समस्या उत्पन्न हुन सक्छन् ।बच्चाले खाना नखाँदा पहिलेपहिले आमाबा, बाजेबज्यै त फकाएर फल, चरा, बिरालाका कथाको सहारा लिने गर्थे । त्यस्ता कथा सुनाउँदै खुवाउँथें । अहिले अभिभावकसँग बच्चालाई कथा हालेर कुराकानी गर्ने फुर्सद छैन अनि टीभीमोबाइल देखाएर खुवाउँछन् । यसले गर्दा बच्चाको मस्तिष्कमा नकारात्मक प्रभाव पर्दै जान्छ, उसको कल्पनाशीलता हराउँछ । उफ्रनु, चटपटाउनु, चकचक गर्नु, दौडनुको सट्टा उसले टीभीमोबाइल बढी मन पराउँछ र उसको मस्तिष्कमा रंगीचंगी टीभी र मोबाइलकै संसार बस्छ । बच्चाको मस्तिष्कमा मोबाइलले टीभीको रेडिएसन पठाउँछ, भारतका बालरोग विज्ञहरूले चेतावनी दिएका छन् । बच्चाहरूलाई टीभीमोबाइलमा भुलाइरहँदाको खतराबारे भारतमा भएका अनुसन्धानहरूले समस्या हामीले सोचेभन्दा धेरै गहिरो रहेको देखाउँछन् ।दुई वर्षभन्दा सानालाई टीभी, कम्प्युटर, मोबाइल आदि देखाउनु हुँदैन भनेर चेतावनी दिँदादिँदै पनि कति परिवारमा १२ महिनाभन्दा मुनिका बच्चालाई समेत मोबाइलको कुलत भइसकेको छ । भारतमा विभिन्न समुदायमा गरिएको अनुसन्धानबाट थाहा भए अनुसार, टीभीमोबाइल धेरै हेर्ने बानीले विशेष गरी कोभिडपछि बच्चाहरूका आँखामा सुक्खा हुने, निद्रा नलाग्ने, पेट दुख्ने समस्या बढ्दै गएको छ । भारतको बेङलोरस्थित एउटा मानसिक रोग अस्पतालमा अहिले टीभीमोबाइलको कुलतबाट प्रभावित भएका बालबालिकाका लागि कुलत छुटाउने केन्द्र नै स्थापना भएको छ । नेपालमा भारतमा जस्तो यसरी स्क्रिन टाइमको कुलतबारे अध्ययनअनुसन्धान त भएको छैन तर समस्याचाहिँ रहेको विभिन्न मानसिक रोग विज्ञहरू बताउँछन् । बेङ्लोरको त्यो मानसिक रोग अस्पतालका डाक्टरले भनेका छन्, हामीकहाँ हप्तामा २०२२ जना अभिभावक यस्तो कुलतको समस्यामा परेका आफ्ना बालबालिका लिएर आउँछन् । कति जनामा त काउन्सिलिङपछि बिस्तारै सुधार देखिँदै आउँछ, कति जनालाई चाहिँ अस्पतालमै भर्ना गर्नुपर्ने हुन्छ । विचार गर्नुस् त, रक्सीको कुलत छुटाउनेजस्तै गरी यदि बालबालिकालाई टीभीमोबाइल हेर्ने कुलत छुटाउनुपर्ने भयो भने कस्तो लाग्दो होला ? यस्तो कुलत भएका बच्चाहरूमा अहिले देखा परेको मानसिक समस्या हो आमाबा, घरका मान्छे, साथी, घरमा आउने पाहुना कोहीसँग पनि गफ गर्न नचाहनुÙ एक्लै धुमधुमती बसिरहनु । ती डाक्टरका अनुसार, उक्त अस्पतालमा एक चोटि यस्तो बच्चालाई ल्याइएको थियो, जो आमाबासँग आमनेसामने बोल्दै बोल्दैनथ्यो, मोबाइलमा मात्रै कुरा गर्थ्यो । यसले गर्दा उसलाई डिप्रेसन भयो । आमालाई यति तनाव भएछ कि परिवार नै टुक्रिने अवस्थामा पुगेको थियो ।कतिपय आमाबा हताश भएर भन्ने गर्छन्, के गर्ने, टीभी वा मोबाइलमा कार्टुन नदेखाई बच्चाले खानै मान्दैन । तर यो समस्या आमाबाले नै सुरु गरेका हुन् । भारतका बालरोग विज्ञ डा तारिक भन्छन्, यदि आमाबाले अलिकता ध्यान दिए यस्तो समस्या पर्दैन । आमाबा आफैंले खाना खाँदा टीभी वा मोबाइल हेर्ने गरेपछि, बच्चालाई फकाएर खुवाउन अल्छी गरेपछि समस्या त पर्ने नै भयो । बच्चालाई खाना खुवाउँदा टीभी वा मोबाइल नदेखाई आफैंले गीत गाउने, कविताकथा भन्ने, कोठामा भएका विभिन्न सामान वा रंगीचंगी किताब देखाउने बानी गर्नुपर्छ । मेरी नौ महिनाकी नातिनीलाई पनि केही खुवाउन सजिलो थिएन । कहिले फूलपात देखाएर, कहिले घण्टी बजाएर, कहिले किताब देखाएर कथा भन्दै खाना खुवाइयो । कहिले दुइटा कचौरा बजाएर, कहिले कुकुर र बिरालोको स्वर निकाल्दै पानी र दूध खुवाइयो । यसो गर्दा आफूलाई सजिलो त भएन तर नातिनीलाई टीभीमोबाइलको रंगीन दुनियाँको काला जादु बाट सकेसम्म बचाइयो । उनी अहिले १३ महिनाकी भइन् । अझै गीतकविता भन्दै, किताब देखाउँदै खुवाउने गरिन्छ । तर पहिलेको भन्दा धेरै सजिलो भएको छ । शिशु र बालबालिकाको मस्तिष्कलाई टीभीमोबाइलको कुलतबाट बचाउन हरेकले आफ्नै तरिकाले समाधान निकाल्लान् तर एउटा सजिलो चाहिँ आँगनमा घुमाएर अनेक कुरा देखाउँदै कथा बनाई सुनाउन, अनेक रंगीन कलमले चित्र बनाउन लगाउन सकिन्छ । बच्चाहरूले ३ देखि ६ महिनादेखि नै तपाईंले बोलेको कुरा बुझ्न सक्छन् । त्यसैले उनीहरूसँग बोलेको बोल्यै गर्नुपर्छ ।बच्चालाई के कथा सुनाउने भन्ने कतिलाई लाग्छ होलाÙ आफूले सानामा सुनेका, पढेका कथाहरू नै भन्ने हो । बच्चाहरूको मस्तिष्क बडेबडे कल्पनाले भरिपूर्ण हुन्छ । एकादेशमा एउटा घर, ठूलो नदी थियो भन्दा बच्चाको मस्तिष्कमा घर वा नदीको कल्पना आउँछ । टीभीमोबाइलले त त्यो कल्पनाशक्ति नै कम गरिदिन्छन् । बच्चाको भाषा पनि कमजोर हुन्छ । त्यसैले शिशुलाई शारीरिक र मानसिक रूपमा स्वस्थ बनाएर हुर्काउने कि अस्वस्थ बनाएर समस्यामा पार्ने, अभिभावकहरूले विचार गरौं ।"
घट्यो दक्षिण कोरियालीको उमेर,सोल (एजेन्सी) दक्षिण कोरियाले उमेर गणनाका लागि बुधबारदेखि कार्यान्वयनमा ल्याएको नयाँ नियमले त्यस देशका नागरिकको उमेर १ देखि २ वर्षसम्म कम भएको छ । यसअघि दक्षिण कोरियाले उमेर गणनाको परम्परागत विधिलाई त्याग्दै अन्तर्राष्ट्रिय मापदण्ड लागू गरेपछि कोरियाली नागरिकको उमेर कम हुन पुगेको हो ।कोरियामा आमाको गर्भमै रहेको समयदेखिको उमेर गणना गरिने परम्परागत नियम थियो । फलस्वरूप शिशुको जन्म हुनेबित्तिकै उसको उमेर एक वर्षको हुन्थ्यो र नयाँ वर्षपछि उक्त शिशुको उमेर २ वर्षको हुने गर्थ्यो । उदाहरणका लागि कुनै शिशुको जन्म २०२२ डिसेम्बर ३१ मा भयो भने सोही दिन शिशुको उमेर एक वर्षको हुने र २०२३ जनवरी १ मा शिशुको उमेर २ वर्ष भएको मान्ने गरिन्थ्यो । अर्थात् जन्मिएको दुई दिनमै शिशु २ वर्षको हुने विधि थियो ।यो नियम बुधबारदेखि कार्यान्वयनमा आएको छ । गत वर्ष राष्ट्रपतिमा नियुक्त भएसँगै युन सुक योलले अनावश्यक सामाजिक तथा आर्थिक मूल्य सिर्जना गरेको बताउँदै उमेर गणनाको नियम परिवर्तन गर्नुपर्नेमा जोड दिएका थिए ।
'क्यासलेस अर्थतन्त्रमा भारतको फड्को,"(काठमाडौं)उत्तर प्रदेशका उमेश पञ्जिकार दिल्लीको व्यस्त बजारमध्येको एक लाजपत नगरमा रिक्सा चलाउँछन् । उनले ग्राहकसँग पाउने भाडा २० देखि ५० भारतीय रुपैयाँसम्म हो । त्यही पनि नगदमा भन्दा डिजिटल भुक्तान गर्न खोज्ने ग्राहकको संख्या बढ्दै जान थालेपछि उनी पनि प्रविधिमैत्री नभई धरै पाएनन् । उनले बैंक एकाउन्टको क्यूआर कोड रिक्सामा नै टाँसिदिएका छन् । नोट छैन भन्दै ग्राहक रिक्सामा नै नचढ्ने भएपछि यो नराखी सुखै भएन, उनले भने । स्मार्टफोन नबोक्ने निरक्षर उनले क्यूआर कोड राख्न थालेको तीन महिना भयो । ३० रुपैयाँ तिर्न पनि नगद छैन भन्छन् । मोबाइल नै तेर्स्याउँछन् । त्यसैले बैंकमा खाता खोलेर यो स्टिकर लगाएको हुँ, उनले भने, ग्राहकले मोबाइलबाटै पैसा तिरेपछि छोरालाई फोन गरेर रकम आएनआएको सोध्ने गरेको छु । जुत्ताचप्पल मर्मतको पेसामा संलग्न पश्चिम बंगालका हरि नारायणको कारोबारको तरिका पनि बदलिएको छ । सेन्ट्रल मार्केट अगाडि पीपलको रूखमुनि ब्रस, पोलिस, सियो, धागो र गमलगायत सरसामानसहितको बाकस थापेर बसेका उनले पनि आडैमा क्यूआर कोड को स्टिकर टाँसेका छन् । ग्राहकले सुरुमै पे टीएम, फोन पे छ भनेर सोध्छन् ?, उनले भने, यसरी धेरैले सोध्न थालेपछि र नहुँदा ग्राहक फर्किने अवस्था आएपछि यो उपाय गर्नुपरेको हो । भारतमा पछिल्लो समय डिजिटल पेमेन्ट ले जबर्जस्त ठाउँ लिँदै गएको छ । डिजिटल प्रविधिमैत्री नहुने सानै व्यापारीले पनि ग्राहक गुमाउनुपर्ने जोखिम बढ्दै गएको छ । मझौला र ठूला व्यापारीमा त्यसरी भुक्तानी हुन थालेको त धेरै भइसक्यो । तर, सडकमा थापिएका खुद्रा पसल, ठेलानाङ्लामा तरकारीदेखि चुरोट, खैनी, पान गुट्खा वा चिया बेच्नेसम्मले पनि डिजिटल पेमेन्ट सिस्टममा आउनै पर्ने बाध्यता बनिसकेको छ । दिल्ली विश्वविद्यालय, श्रीराम कलेजमा अर्थशास्त्र विषयका एसोसिएट प्राध्यापक मल्लिका कुमार डिजिटल भुक्तानीलाई आत्मसात् गर्न नसक्नेका लागि सानो व्यापारव्यवसाय पनि अब चुनौती बन्न थालेको बताउँछिन् । उनी डिजिटल भुक्तानीको क्षेत्रमा हाल भारतमा उल्लेखनीय प्रगति भएको र सबैलाई यसको प्रयोग जरुरी बन्दै गएको मान्छिन् । कृष्णा मार्केटमा राजु चायवाला पसलका सञ्चालक जिवछ साफीले चिया पिउन आउनेमध्ये धेरैजसोले मोबाइलबाटै भुक्तानी गर्ने गरेको बताए । मजदुरी गर्ने ग्राहकले मात्रै नगदमा दिने गरेको उनी सुनाउँछन् । नत्र १० रुपैयाँ पनि डिजिटल पे गर्नेहरू झन्डै आधाआधी ग्राहक हुने गरेको उनको अनुमान छ । नोटको कारोबार कम हुँदै जाँदा ठूला नोट साट्न भने मुस्किल पर्ने गरेको उनको अनुभव छ । ठेलामा तरकारी बेच्ने बब्लुलाई डिजिटल्ली पैसा लिन त खासै समस्या छैन तर बिहान सब्जीमन्डी पुगेर तरकारी किन्न पैसा तिर्ने बेला आफूलाई भने समस्या पर्ने गरेको सुनाए । बब्लुले स्मार्ट फोन चलाउन भने जानेका छैनन् । निरक्षर साना व्यवसायीहरू पनि छोराछोरीको सहायतामा डिजिटल पेमेन्ट चलाउन थालेका छन् । त्यस्तैमा पर्छन्, ठेलामा तरकारी बेच्ने अर्का ६० वर्षीय तपस साह । उनको कारोबारको डिजिटल मनी छोराको खातामा पुग्छ, छोराबाटै उनले त्यसको कन्फर्मेसन लिन्छन् । भारत सरकारले नोटको कारोबारलाई निरुत्साहित गर्दै डिजिटल प्रविधिमा आधारित भुक्तानीको व्यवस्थालाई उच्च प्राथमिकता दिन थालेपछि डिजिटल लेनदेन दिन प्रतिदिन बढ्दै गएको छ । अत्यधिक रूढिवादी र परम्परागत कार्यशैली अपनाउने देशका रूपमा चिनिएको भारतमा पछिल्लो समय डिजिटल पेमेन्ट सिस्टम ले शान्त तरिकाले बजारमा क्रान्ति नै ल्याएको देखिन्छ । प्रधानमन्त्री नरेन्द्र मोदीले डिजिटल भारत को नारालाई जोड दिएका छन् । सबै नागरिकको आधार कार्ड र बैंक खाताको अभियानलाई सरकारले प्राथमिकता दिएको छ । सन् २०१६ नोभेम्बर ८ मा ५ सय र एक हजारका नोटमाथि प्रतिबन्ध लगाएपछि प्रविधिमा आधारित भुक्तानीले अझै गति लिएको हो । कोभिड महामारीपछि डिजिटल भुक्तानीप्रति विश्वास गर्नेको संख्या उल्लेख्य बढेको छ । भारत सरकारले डिजिटल इन्डिया, मेक इन इन्डिया र स्टार्टअप इन्डियाजस्ता परियोजनालाई प्राथमिकता दिएको छ । दूरदराजसम्म इन्टरनेट र स्मार्टफोनको पहुँच हुँदै गएकाले आर्थिक कारोबारलाई स्मार्ट फोनमार्फत औंलामा ल्याइदिएको छ । डिजिटल प्लेटफर्म को माध्यमबाट गरिने भुक्तानीमा अनलाइन खरिदारी, डिपार्टमेन्टल स्टोर, पसल वा मलहरूमा ग्राहकले छुट पाउने, क्यास ब्याक आउने, प्वाइन्ट पाउने वा पुरस्कार जित्नेसम्मका स्किम दिन थालेपछि यो विधिबाट भुक्तानी गर्न प्रोत्साहन मिलेको प्राध्यापक मल्लिकाको बुझाइ छ । भारतमा उद्योगी व्यवसायीहरूको संगठन पीएचडी चेम्बर अफ कमर्स एन्ड इन्डस्ट्रीका पदाधिकारी अतुलकुमार ठाकुर पर्स बोक्नुपर्ने स्थिति धेरै हदसम्म हट्दै गएको बताउँछन् । बजार क्यासलेस हुँदै जान थालेपछि होटल, रेस्टुरेन्टका वेटरले टिप्ससमेत क्यूआर कोड तेर्स्याएर माग्न थालेका छन् ।डिजिटल भुक्तानीको क्षेत्रमा भारतले पछिल्ला वर्ष ठूलो प्रगति गरेको तथ्यांकहरूले देखाएका छन् । युनिफाइड पेमेन्ट्स इन्टरफेस (यूपीआई) को प्रारम्भपछि डिजिटल पेमेन्टमा क्रान्ति आएको मानिन्छ । यसले मोबाइल एप्सको मद्दतले तत्काल पैसा पठाउने र पाउने सुविधा दिएको छ । २०१६ मा यूपीआईमार्फत भारत क्यास लेस को दिशातर्फ अघि बढेको हो । ठाकुर ३० वर्ष पहिले नै भारतमा आर्थिक क्षेत्रमा आधुनिकीकरणको यात्रा सुरु भएको बताउँछन् । सन् २००८ मा भारतीय रिजर्भ बैंकले नेसनल पेमेन्ट कर्पोरेसन अफ इन्डिया (एनपीसीआई) को गठन गरेको थियो । २०१५ बाट सरकारले क्यास लेस इकोनोमी बनाउने रणनीति लिएरै काम गरिरहेको छ । यूपीआई सिस्टममा भारतका ३ सय ८० भन्दा बढी बैंकहरू जोडिएका छन् । त्यसबाहेक विभिन्न मोबाइल वालेटलाई पनि यसले एकीकृत गरेको छ । यसको अवधारणाले डिजिटल भुक्तानीको पहुँचलाई विस्तार गरेको प्राध्यापक मल्लिकाले उल्लेख गरिन् । यसले कुनै पनि बैंकमा खाता भएकाले सहजै मोबाइल एप्समार्फत रियल टाइम लेनदेन गर्न पाएका छन् । क्रेडिट, भिसा वा रूप वे कार्डबाट भइरहेका भुक्तानीभन्दा मोबाइल वालेट धेरै सजिलो भएको छ । बैंकिङ सफ्टवेयरले स्मार्ट फोनमा धेरैजसो बैंकिङ कारोबारको सुविधा उपलब्ध गराएको छ । क्यूआर स्क्यानर नबोक्नेलाई उसको मोबाइल नम्बरबाटै पैसा पठाउने सुविधा पनि दिइएको छ । कतिपय अटो चालकले पैसा लिने बेलामा आफ्नो मोबाइल नम्बर दिने गर्छन् । भारतमा फोन पे, पेटीएम, गुगलपेजस्ता डिजिटल प्लेटफर्महरू धेरैतिर चलेका छन् । स्मार्ट फोनको प्रयोग गरी यूपीआई प्लेटफर्मबाट सम्बन्धित व्यक्तिको भर्चुअल भुक्तानी ठेगाना (जस्तै मोबाइल नम्बर) वा क्यूआर कोड स्क्यान गरेर पैसा पठाउन वा प्राप्त गर्न सक्छन् । डिजिटल इन्डिया अभियानको सुरु हुँदा भारतका १९ प्रतिशतमा मात्रै इन्टरनेटको पहुँच थियो । ग्रामीणवासीसँग बैंक खाता पनि थिएन । तर, पछिल्ला ५ वर्षमा भारतले डिजिटल छलाङ मारेको छ । नेसनल पेमेन्ट्स कर्पोरेसन अफ इन्डियाका प्रबन्ध निर्देशक दिलीप अस्बेका अनुसार भारतभर भइरहेका सबै लेनदेनमा ४० प्रतिशत हिस्सा डिजिटल्ली भइरहेको छ । सन् २०२२ को तथ्यांकअनुसार प्रधानमन्त्री जनधन योजनाअन्तर्गत करिब ४६ करोड २५ लाख नयाँ बैंक खाता खोलिएको छ ।इन्टरनेटमा ८५ करोड मानिसको पहुँच पुगेको छ । स्मार्ट फोन प्रयोगकर्ता एक अर्ब पुगेका छन् । नेसनल इन्फर्मोटिक्स सेन्टरका अनुसार गत वर्ष ८८ अर्ब अमेरिकी डलरको लेनदेन डिजिटल प्रविधिबाट भएको र २०२६ सम्ममा २ सय अर्ब पुग्ने अनुमान छ । गत वर्षको तथ्यांकअनुसार प्रतिसेकेन्ड २ हजार ३ सय ४८ जनाले डिजिटल एप्समार्फत भुक्तानी गरेका छन् । डिजिटल लेनदेनमा भारत विश्वमै अग्रस्थानमा पुगेको छ । विश्वमा हुने हरेक एक सय वटा डिजिटल लेनदेनमा ४० प्रतिशत भारतीय हुने गरेको तथ्यांकले देखाउँछ । डिजिटल लेनदेनको संख्यामा भारतले अमेरिका, ब्रिटेन, जर्मनी र फ्रान्सजस्ता विकसित देशलाई उछिनेको छ ।डिजिटल भुक्तानीले आर्थिक प्रणालीलाई पारदर्शी बनाउन सघाएको छ । कारोबार बैंकिङ माध्यममा केन्द्रित हुन थालेपछि त्यसले सुशासनलाई पनि सहयोग पुर्याएको छ ।"
"गोलभेंडाको मूल्य बढ्दै, प्याजको घट्दै","(काठमाडौं)होलसेल बजारमा प्याजको मूल्य घट्न थाल्दा गोलभेंडाको भाउ भने बढ्न थालेको छ । भ्याटको बहानामा प्याजमा कृत्रिम मूल्य बढाएका व्यापारीले अहिले मूल्य घटाउन थालेका छन् । मूल्य नपाएको भन्दै कालीमाटी तरकारी बजारमा गोलभेंडा फालेर विरोध गरेका किसानले उत्पादन तीन दिन बजारमा पठाएनन् । बजारमा केही अभाव गराएका किसानले अहिले गोलभेंडाको मूल्यमा सुधार आएको बताउँछन् । किसानले पाउने मूल्य बढेपछि होलसेल बजारमा गोलभेंडाको भाउ बढ्न थालेको छ । त्यस्तै प्याजको मूल्यमा भने केही गिरावट आएको कालीमाटी फलफूल तथा तरकारी बजार विकास समितिले जनाएको छ । व्यवसायीहरूले प्याज भित्र्याउन थालेका छन्, आपूर्ति सहज भएलगत्तै प्याजको मूल्य घट्न थालेको हो, कालीमाटी तरकारी समितिका सूचना अधिकारी विनय श्रेष्ठले भने, गोलभेंडाको होलसेल मूल्यमा सामान्य वृद्धि देखिन्छ । नेपाल कृषि उपज आलु, प्याज आयातनिर्यात तथा थोक विक्रेता संघका महासचिव प्रकाश गजुरेलले प्याजको माग नभएकाले मूल्य थप घट्न सक्ने बताए । गजुरेलका अनुसार कालीमाटीमा २१ टन क्षमताका ३४ गाडी प्याज दैनिक भित्रिएको छ । सहज आपूर्तिसँगै होलसेल मूल्य पनि घटेको हो । यद्यपि, खुद्रामा भने प्रतिकिलो ७० देखि ८० रुपैयाँमै बिक्री भइरहेको उनले बताए । केही बाहिरी तत्त्वले गर्दा बीचमा चलखेल भयो, भ्याट लगाउने निर्णयपछि त्यसको गलत फाइदा बीचका तत्त्वले लिए, गजुरेलले भने, स्वच्छ रूपमा कारोबार गर्ने व्यापारीले मूल्य बढाएका थिएनन् ।पछिल्लो समय भारतीय गोलभेंडाको मूल्य पनि बढ्न थालेको छ । त्यसको प्रभाव यहाँ पनि पर्न थालेको छ । समितिको विवरणअनुसार असार ३ मा कालीमाटी तरकारी बजारमा टनेलको गोलभेंडाको होलसेल भाउ न्यूनतम ६ रुपैयाँदेखि अधिकतम १० रुपैयाँ थियो । भाउ नपाएको भन्दै सोही दिन किसानले कालीमाटीमा गोलभेंडा फालेर विरोध जनाएका थिए । पछि केही सुधार भएको जनाउँदै भक्तपुरका किसान रमेश फ्यालले भने, सामूहिक निर्णय गरी ३ दिन बजारमा गोलभेंडा पठाएनौं, टनेल गोलभेंडाको मूल्य प्रतिकिलो ४ रुपैयाँबाट बढेर १० पुगेको छ । तर यो मूल्य पनि थोरै हो, यसले लागत उठ्दैन । समितिले बुधबार टनेल गोलभेंडाको न्यूनतम १२ र अधिकतम २० रुपैयाँ तोकेको छ । उपभोक्ता मूल्य (खुद्रा बिक्री) भने प्रतिकिलो ४० रुपैयाँसम्म छ । किसानको बारीदेखि बजारसम्म हुने विभिन्न तह (बिचौलिया) का कारण उपभोक्ता मूल्य बढी परेको हो । तर, नियामक निकायले ध्यान नदिएको उपभोक्ताकर्मी बताउँछन् । बजार मूल्य हस्तक्षेप गर्ने वाणिज्य आपूर्ति तथा उपभोक्ता संरक्षण विभाग हो । तर, विभागले बजार अनुगमनमा त्यति चासो दिएको छैन । फलस्वरूप खुद्रा मूल्य पसलैपिच्छे फरक परेको छ ।टनेल गोलभेंडाबाहेक समितिले ठूलो गोलभेंडाको न्यूनतम ४५ र अधिकतम ५० रुपैयाँ तोकेको छ । ठूलो गोलभेंडा सलादका रूपमा प्रयोग हुन्छ । यी गोलभेंडा ठूला होटल, रेस्टुरेन्टले खरिद गर्ने गरेको व्यवसायी बताउँछन् । जानकारका अनुसार असारपछि गोलभेंडाको मूल्य थप बढ्न सक्छ । किसानको उत्पादन सकिँदै गएकाले बजार भाउ बढ्न सक्ने जनाइएको छ ।प्याजको होलसेल भाउ घटे पनि खुद्रा मूल्य भने अझै महँगो नै छ । समितिको विवरणअनुसार जेठ १५ मा प्याजको न्यूनतम ३४ र अधिकतम मूल्य ३५ रुपैयाँ थियो । सरकारले आर्थिक वर्ष २०८०८१ को बजेटमार्फत प्याजमा भ्याट लगाएपछि व्यवसायीले मूल्य बढाएका थिए । जेठ १६ मा न्यूनतम मूल्य ३९ र अधिकतम ४० रुपैयाँ रहेको प्याज जेठ २२ सम्म आइपुग्दा न्यूनतम मूल्य ५८ र अधिकतम ६० रुपैयाँ पुग्यो । त्यसपछि केही व्यापारीले मूल्य बढाएर बिक्री गरेका थिए । बजेट भाषणको अघिल्लो दिन खुद्रा मूल्य प्रतिकिलो ४५ देखि ५० रुपैयाँसम्ममा बिक्री भइरहेको प्याज छोटो अवधिमा नै बढेर ९० देखि १ सय रुपैयाँसम्म पुग्यो । भारतबाट औसतमा दैनिक ८० देखि ९० टन प्याज भित्रिन्छ । भारतबाट आयात नभएपछि समितिभित्र कारोबार हुन छाडेको थियो । मूल्य वृद्धिको चौतर्फी विरोधपछि वाणिज्य आपूर्ति तथा उपभोक्ता विभागले कानुनविपरीत बढी मूल्यमा बिक्री गरे कारबाही गर्ने जनायो । त्यसपछि भने मूल्यमा केही सुधार देखिएको विभागको दाबी छ । व्यवसायीले असार ५ मा कालीमाटीमा प्याज भित्र्याएसँगै मूल्य घटेको छ । असार ५ मा कालीमाटी बजारले न्यूनतम ५० र अधिकतम ५२ रुपैयाँ तोकेको थियो । प्याजको होलसेल मूल्य घटेर बुधबार न्यूनतम ४३ र अधिकतम ४५ रुपैयाँ पुगेको छ । संघका अध्यक्ष मोहन बानियाँले खुला सीमाका कारण भारतबाट चोरीको प्याज प्रशस्त भित्रिएको बताए । कालीमाटीमा प्याज नहुँदा उपत्यकामा समस्या भएको थियो, त्यसको फाइदा उठाउँदै तस्करीबाट आयात गरेकाहरूले मूल्य बढाए, उनले भने । भन्सार विभागको तथ्यांकअनुसार चालु आर्थिक वर्षको जेठसम्म ११ करोड १ लाख ७४ हजार रुपैयाँको प्याज आयात भएको छ । भारतबाट मात्रै ६ करोड ७६ लाख ५५ हजार रुपैयाँ र चीनबाट ४ करोड २५ लाख १९ हजार रुपैयाँको आयात भएको छ ।"
११ महिनामै ६७ करोडको सिमेन्ट निर्यात,"(काठमाडौं)चालु आर्थिक वर्षको साउनदेखि जेठसम्म ११ महिनामा ६७ करोड ७६ लाख ५३ हजार रुपैयाँ बराबरको ८ लाख ९३ हजार १२१ टन सिमेन्ट तथा क्लिकंर निर्यात भएको छ । २०६९७० मा निर्यात गरेको नेपालले त्यसपछिका दुई आर्थिक वर्षपछि त्यसलाई निरन्तरता दिन सकेन । पछिल्ला दुई आर्थिक वर्षदेखि फेरि सिमेन्ट निर्यातले निरन्तरता पाएको हो ।आव २०६९७० मा १ लाख ५६ हजार रुपैयाँ बराबरको सिमेन्ट निर्यात गरेको थियो । भारतबाटै कच्चा पदार्थ ल्याई तयारी सिमेन्ट निर्यात गर्दा महँगो लागत र सिमेन्ट उद्योग आँफै आत्मनिर्भर नहुँदा निकासीले निरन्तरता पाउन नसकेको अधिकारीहरू बताउँछन् । सरकारले सिमेन्ट निर्यातमा नगद अनुदान दिनेलगायतका व्यवस्था गरेकाले पनि उद्योगीहरूले निर्यात गर्न थालेका हुन् । सिमेन्ट उद्योग आफैं आत्मनिर्भर भइसकेकाले निर्यात सुरु भएको उनीहरूको दाबी छ । झन्डै एक दशकअघि पनि आरएमसी सिमेन्टले भारतको सीमावर्ती बजारमा पोर्टल्यान्ड स्ल्याग (पीएससी) सिमेन्ट निर्यात गरेको थियो । आव २०७०७१ मा ५६ लाख ९२ हजार रुपैयाँ बराबरको ५ लाख ५३ हजार २ सय ४० किलो सिमेन्ट निर्यात भएको थियो । २०७१०७२ मा २ लाख ५४ हजार रुपैयाँ बराबरको १६ हजार २ सय २५ किलो सिमेन्ट मात्र निर्यात भएको विभागको तथ्यांकमा छ । पाल्पा सिमेन्टको तानसेन र अर्घाखाँची र बालाजी ब्रान्डका सिमेन्ट भारतमा निर्यात हुन थालेका छन् । पहिला भारतबाटै कच्चा पदार्थ ल्याई तयारी सिमेन्ट पुनः भारत पठाउँदा लागत मूल्य बढेकाले व्यवसायीले निर्यातलाई निरन्तरता दिन सकेका थिएनन् । एक दशक अघि नै सिमेन्ट निर्यात सुरु भएपनि त्यो ट्रायल मात्रै रहेको नेपाल सिमेन्ट उत्पादक संघका अध्यक्ष ध्रुव थापाले बताए । त्यतिबेला हामी आफैं आत्मनिर्भर उन्मुख थियौं, सीमा क्षेत्रबाट २४ ट्रक सिमेन्ट गएको हो, उनले भने, जुन देशबाट क्लिंकर आयात गर्यो त्यहीं सिमेन्ट निर्यात गर्यौं । आफ्नै कच्चा पदार्थ नहुँदा सिमेन्ट उत्पादनको लागत महँगो हुने गरेको उनको भनाइ छ । अहिले हामी सिमेन्टमा आत्मनिर्भर भइसकेका छौं, अनि निर्यात थालेका हौं, थापाले भने, निर्यात रोकिने गरी कुनै समस्या छैन, प्रक्रिया पूरा गर्दागर्दै पनि उच्च तहबाटै गुणस्तर चिह्न प्राप्त गर्न ढिलाइ भइरहेको छ ।आर्थिक वर्ष २०७८७९ जम्मा १२ लाख ९३ हजार रुपैयाँ बराबरको १५ हजार १ सय ८९ टन सिमेन्ट निर्यात भएकोमा २०७७७८ मा ८३ हजार रुपैयाँ बराबरको ११ टन सिमेन्ट निर्यात भएको विभागको तथ्यांक छ । मुलुकमा ६५ वटा सिमेन्ट उद्योग छन् । सिमेन्टको माग कम भएर उत्पादन कटौती गरेका कारण १० देखि १५ वटा उद्योग चालु आर्थिक वर्षमै बन्द हुने सम्भावना रहेको उनले सुनाए । नेपालमा बर्सेनि १ करोड टनभन्दा बढी सिमेन्ट खपत हुन्छ । मुलुकमा सिजनमा ७० लाख र अफ सिजनमा ३० लाख टन मात्र सिमेन्ट उत्पादन हुने गरेको छ । सरकारले निर्यातमा अनुदान प्रदान गर्नेसम्बन्धी (दोस्रो संशोधन) कार्यविधि, ०७९ मा सिमेन्टमा करिब ८ प्रतिशतसम्म निर्यात अनुदान दिने व्यवस्था गरेको छ । वार्षिक १० करोडभन्दा बढीको विद्युत् खपत गर्ने उद्योगलाई दुईदेखि १५ प्रतिशतसम्म महसुलमा छुट दिनेसमेत चालु बजेटमा उल्लेख छ । सरकारले ५० करोड रुपैयाँ बराबरको निर्यात गर्दा ८ प्रतिशतसम्म अनुदान दिने भनेको छ । वर्षको बीचतिर असोजकात्तिकमा ल्याएको नियमले गर्दा त्योभन्दा अघि सिमेन्ट निर्यातकर्ताले अनुदान पाउनेनपाउनेमा अन्योल रहेको संघले जनाएको छ ।आगामी आर्थिक वर्षका लागि सरकारले स्वदेशी सिमेन्टको आन्तरिक खपत बढाउन पक्की सडक निर्माण गर्दा निश्चित मापदण्डको आधारमा ढलान गर्ने प्रविधि अवलम्बन गरिने व्यवस्था अघि सारेको छ । यसबाट टिकाउ र गुणस्तरीय सडक निर्माण हुने तथा बिटुमिन (अलकत्रा) को आयात घट्ने विश्वास लिएको छु, अर्थमन्त्री प्रकाशशरण महतले वक्तव्यमा भनेका छन् । सिमेन्ट उद्योगी व्यवसायीले लामो समयदेखि माग गर्दै आएको मुद्दालाई सरकारले अघि सार्दै आएको छ । पहिला भारतबाटै कच्चा पदार्थ ल्याएर सिमेन्ट निर्यात गर्नेुपर्ने बाध्यता भए पनि अब तयारी सिमेन्ट मात्रै निर्यात गरिरहेको पाल्पा सिमेन्ट उद्योगका सञ्चालक तथा नेपाल उद्योग परिसंघका अध्यक्ष राजेश अग्रवालले बताए । पहिला हाम्रै कम्पनीबाट आरएमसी ब्रान्डको सिमेन्ट निर्यात गरेको थियो, उनले भने, भारतबाटै कच्चा पदार्थ ल्याई त्यसको भाडा तिरी, फेरि तयारी सामानको भाडा तिरेर पठाउँदा हामीलाई महँगो पर्यो । त्यसकारण पनि पहिला सिमेन्ट निर्यातले निरन्तरता पाउन नसकेको भन्दै उनले अहिले स्वदेशी कच्चा पदार्थबाटै तयारी सिमेन्ट निकासीले निरन्तरता पाउने बताए । भारतमा बजार बनाउन समय लाग्छ, तर अब निर्यात रोकिँदैन, उनले भने । भारतकै गुणस्तर चिह्न लिइसकेपछि मात्रै निर्यात गर्ने सामान्य प्रक्रिया रहेको भन्दै बिस्तारै सबै उद्योगले सिमेन्ट निर्यात सुरु गर्ने उनले जानकारी दिए । सिमेन्ट निर्यात बढ्ने मात्रै होइन, आयातसमेत घटिरहेको छ । गत वर्षको तुलनामा चालु वर्षको ११ महिनामा ५५ प्रतिशतले सिमेन्ट तथा क्लिंकरको आयात घटेको छ । ११ महिनामा २८ करोड ८४ लाख ६० हजार रुपैयाँ बराबरको सिमेन्ट र क्लिंकर आयात भएको छ । गत वर्षको सोहीमा ६५ करोड २६ लाख १० हजार रुपैयाँको सिमेन्ट तथा क्लिंकर आयात भएको थियो । यसको अर्थ नेपालमा पर्याप्त सिमेन्ट उत्पादन भई निर्यातको ढोका खुला भएको छ ।हामी सिमेन्ट उत्पादनमा आत्मनिर्भर भएको ५६ वर्ष भइसकेको महासंघले जनाएको छ । सन् २०१८१९ मा १० करोड टन माग भएकोमा गत वर्ष ८ करोड टन मात्रै थियो । यस वर्ष ८ करोड टन पनि नपुग्ने अवस्था रहेको महासंघले जनाएको छ । स्वदेशी उद्योगसँग वार्षिक २५ करोड टन सिमेन्ट उत्पादन क्षमता छ । यसमध्ये ३३ प्रतिशत मात्रै माग छ । औसत ३३ प्रतिशत उद्योग चलाएर बाँच्न नसकिने उद्योगीहरू बताउँछन् । करिब ३ सय अर्ब लगानी भएको उद्योग धराशायी हुने अवस्थामा छ । पाँचदेखि सातवटा ग्राइन्डिङ युनिट ३ महिनाअघि नै बन्द भइसके, यो आर्थिक वर्षमा कम्तीमा १० उद्योग बन्द हुनेछन्, उनले भने, सिमेन्ट निर्यात नै यसको समाधान हो ।सरकारले हाम्रो माग सम्बोधन गर्दै सिमेन्ट निर्यातमा ८ प्रतिशत नगद अनुदान दिने व्यवस्था गरेको छ । तर यतिले पुग्दैन गुणस्तर चिह्न अनिवार्य हुँदा भारतमा निर्यात गर्न भारतकै गुणस्तर चिह्न लिनुपर्छ । स्वदेशी सिमेन्ट ७८ वटा उद्योगले गुणस्तर चिह्नका लागि आवेदन दिए पनि ३ वटाले मात्रै चिह्न पाएका छन् । भारतको उच्च तहबाटै नेपाली सिमेन्ट आउन नदिनका लागि प्रक्रियामा आनाकानी गरिरहेको संघका अध्यक्ष थापाले बताए ।"
राजस्व अनुसन्धानको महानिर्देशक २७ महिनामा ६ जना,"(काठमाडौं)प्रधानमन्त्रीको सचिवालयमा कार्यरत सहसचिव नवराज ढुंगानालाई राजस्व अनुसन्धान विभागको महानिर्देशकमा सरुवा गरिएको छ । मन्त्रिपरिषद्को मंगलबारको निर्णयअनुसार गत माघमा पठाइएका महानिर्देशक नारायण सापकोटालाई प्रधानमन्त्री कार्यालयमा फिर्ता गरेर बुधबार ढुंगानालाई पठाइएको हो । सापकोटालाई चार महिनामा फिर्ता बोलाइएको छ । ढुंगाना २७ महिनामा विभागको छैटौं महानिर्देशक हुन् । राजस्व चुहावटको सम्भावना रहेका क्षेत्रमा छापा मार्ने, अनुसन्धान गर्ने र कारबाहीका लागि मुद्दा चलाउने अधिकार पाएको विभागलाई आर्थिक चलखेलको शक्तिशाली केन्द्रका रूपमा हेरिने गरेको छ । अनुसन्धान विभाग प्रधानमन्त्री कार्यालयअन्तर्गत रहेको छ । शेरबहादुर देउवा प्रधानमन्त्री भएको ९ महिनामा विभागको महानिर्देशक चार पटक फेरिएका थिए । पुष्पकमल दाहाल प्रधानमन्त्री भएको हालको ६ महिनामा तीन जना फेरिसकेका छन् । एक जना महानिर्देशकले विभागमा साढे चार महिना काम गर्ने अवसर पाएका छन् । प्रधानमन्त्री कार्यालयले गत माघमा पठाएको सापकोटालाई छोटो समयमै तानेर सचिवालयका ढुंगानालाई पठाइएको हो । दाहाल प्रधानमन्त्री भएलगत्तै ढुंगानालाई गत पुसमा वीरगन्ज भन्सार प्रमुखबाट सिंहदरबारस्थित सचिवालयमा ल्याइएको थियो । उनले बुधबार विभागमा पद बहाली गर्दै सरकारले दिएको जिम्मेवारी इमानदारितापूर्वक पूरा गर्ने बताए । दाहाल प्रधानमन्त्री भएको एक महिनापछि तत्कालीन महानिर्देशक मदन दाहाललाई तीन महिनामा सरुवा गरेर सापकोटालाई पठाइएको थियो । यस अवधिमा देउवा र दाहालले प्रधानमन्त्रीको हैसियतमा राजस्व अनुसन्धान विभागमा तीनचार महिनामा महानिर्देशक सरुवा गर्ने थिति बसालेका छन् । प्रधानमन्त्री आफैंले पठाएको कर्मचारीलाई तीनचार महिनामा किन सरुवा गर्छन् त्यसको कारण भने खुलाउने गरिएको छैन । देउवा नेतृत्वको सरकार आफैंले नियुक्ति गरेको महानिर्देशक प्रकाश पौडेललाई ९ महिनामै फिर्ता बोलाएको थियो । पौडेललाई पठाउनुअघि महानिर्देशक रामप्रसाद आचार्य थिए । आचार्यको ७ महिनामा सरुवा गरेर पौडेललाई पठाइएको थियो । पौडेलपछि पठाइएका झलकराम अधिकारीलाई पनि पाँच महिनामा सरुवा गरियो । पटकपटक महानिर्देशक परिवर्तन हुनुलाई विभागकै कर्मचारीले अस्वाभाविक मान्ने गरेका छन् । छोटो समयमै विभागका महानिर्देशक किन सरुवा हुन्छन् भन्ने कारण भने कहिल्यै खुलाउने गरिएको छैन । आर्थिक कारोबारमा प्रत्यक्ष सहभागी हुने र मुलुकको राजस्व संकलनमा महत्त्वपूर्ण प्रभाव पार्न सक्ने विभागको नेतृत्व परिवर्तन प्रधानमन्त्री कार्यालयसँग जोडिएकाले प्रधानमन्त्रीले नचाहेमा अस्वाभाविक सरुवा हुने सम्भव नभएको अर्थका अधिकारीहरू बताउँछन् । अर्थ मन्त्रालयको मातहतमा रहेको उक्त विभागलाई तत्कालीन प्रधानमन्त्री केपी ओलीको समयमा २०७४ मा प्रधानमन्त्री कार्यालयको मातहतमा ल्याइएको थियो ।"
खस्किएको पाकिस्तानी फुटबल,"(बेंगलुरु)कुनै देशको फुटबल कतिसम्म पतनको सिकार हुनसक्छ भनेर उदाहरण दिनुपर्दा अगाडि आउने नाम हो, पाकिस्तान । दक्षिण एसियाली देशको फुटबलमध्ये जहाँ हामी भारतको फुटबलले असाध्यै राम्रो गर्न थालेको र भुटानले विस्तारै प्रगति गर्दै लगेको कुरा गर्छौं, त्यहीं पाकिस्तानको प्रसंग आउँदा भन्छौं, यहाँको फुटबलले पछिल्लो समय शृंखलाबद्ध धक्कामात्र बेहोरेको छ । साफ च्याम्पियनसिप २०२३ मा सबैभन्दा कमजोर प्रदर्शन गर्ने टिम भनेकै पाकिस्तान रह्यो । एकपछि अर्को गलत निर्णय, आपसी विवाद र कमजोर संगठनका कारण अहिले पाकिस्तानी फुटबल दयनीय स्थितिमा छ । पाकिस्तानी टिमका मुख्य प्रशिक्षक हुन्, सेहजाद अनवर । उनले प्रतियोगितामा सहभागी हुने टिम बनाउँदा एउटा उपाय अपनाए, जसको अहिले व्यापक आलोचना भइरहेको छ । भारत जाने टिमका लागि उनले त्यस्ता खेलाडीलाई बढी महत्त्व दिए, जसले विदेशी भूमिमा फुटबल खेलिरहेका छन् । फेरि उनीसामु दोस्रो विकल्प पनि थिएन । पाकिस्तानमा अहिले क्लब फुटबल संस्कृति नै छैनभन्दा हुन्छ । जति फुटबल क्लब छन्, ती सेना, पुलिस र केही सरकारी संस्थाका मात्र छन् । त्यसैले पाकिस्तानले डायस्पोरा मा छरिएर रहेका खेलाडीको मदतमा टिम बनायो । त्यसमा सबैभन्दा पहिले नाम आउने खेलाडी हुन्, ओटिस खान । उनी आक्रामक मिडफिल्डरका रूपमा ग्रिम्सबाई टाउनका लागि खेल्छन् । ग्रिम्सबाई इंग्लिस फुटबलको लिगटुमा खेल्ने क्लब हो । त्यो भनेको चौथो डिभिजन । ओटिसको जन्म पनि इंग्ल्यान्डमै भएको हो । तर उनीसम्मिलित टिमले केही गर्न सकेन । भारतले भिसा नदिएपछि कोही पनि पाकिस्तानी पत्रकार बेंगलुरु आएनन् । तर, तिनीहरूले उत्तिकै रूचि दिँदै साफ च्याम्पियनसिप प्रतियोगिताबारे लेखिरहेका छन् । नेपालविरुद्धको आफ्नो अन्तिम लिग चरणको खेलमा पनि पराजित भएपछि पाकिस्तानी मिडियाले लगभग एउटै भाकामा प्रयोग गरेको शब्द हो, रक बटम । अर्थात पाकिस्तानी फुटबल त्यस्तो विन्दुमा पुगेको छ, जहाँबाट अझ पछाडि जाने स्थिति नै छैन । सबैभन्दा पहिले यसपल्टको साफ च्याम्पियनसिपमा पाकिस्तानको प्रदर्शन वास्तवमै किन यति धेरै कमजोर रह्यो त ? नेपालसँगको खेल गुमाएयता प्रशिक्षक अनवर पहिलोपल्ट मिडियाको सामना गर्न आए । त्यसअघि उनले आफ्ना सहायकलाई पठाइरहेका थिए । उनको विश्लेषण थियो, सबैभन्दा पहिले त पाकिस्तान प्रतियोगिताकै कठिन समूहमा परेको थियो । भारत र नेपालसँगै कुवेतविरुद्ध खेल्नु सजिलो थिएन । त्यसैले पनि तीनै खेलमा पराजित रह्यौं ।अनवर मान्छन्, अहिले पाकिस्तानी फुटबल पुनर्निर्माणको चरणमा छ । अब पाकिस्तान फुटबलसामु अगाडि बढ्ने विकल्पमात्र छ, किनभने यो भन्दा खराब प्रदर्शनबारे सोच्न सकिन्न । उनले थपे, एकपछि अर्को पाइला चाल्दै हामीले पाकिस्तानी फुटबल अगाडि बढाउनुपर्छ, रातारात केही हुने छैन । हाम्रा खेलाडी नयाँ छन्, टिम नयाँ हुने नै भयो । त्यसैले पाकिस्तानी टिमले अब धेरैभन्दा धेरै खेल्नुपर्छ र टिमलाई राम्रो बनाउने प्रयास गर्नुपर्छ ।पाकिस्तानी टिमको अबको लक्ष्य भनेको विश्वकप छनोट र त्यसअघिका केही अन्तर्राष्ट्रिय मैत्रीपूर्ण खेल नै हो । पाकिस्तानी टिमको प्रदर्शनका पछिल्ला आँकडा वास्तवमै निकै डरलाग्दा छन् । जस्तो, विश्वकप छनोटको इतिहासमै पाकिस्तानले अहिलेसम्म एक जित पनि निकाल्न सकेको छैन । सन् २०२६ को विश्वकपका लागि पाकिस्तानले एसियाको प्रारम्भिक छनोटमै खेल्नुपर्नेछ । पाकिस्तानले जुनयता खेलेका सबै ६ खेलमा हार सामना गरेको छ । पाकिस्तानमाथि फिफाको प्रतिबन्ध फुकुवा भएयता टिम लगातार ८ खेलमा पराजित छ । यी आठ खेलमा पाकिस्तानले गरेको गोल संख्या भनेको जम्माजम्मी एकैमात्र हो । सम्भवतः भारतीय भूमिमा पाकिस्तानको सबैभन्दा ठूलो लक्ष्य भनेकै नेपाललाई बराबरीमा रोक्ने थियो । त्यसमै पनि टिम सफल रहेन । यस्तोमा पाकिस्तानी मिडियाले लेखेको छ, अब त प्रस्ट भएको छ, पाकिस्तानी फुटबल टिम वास्तवमै कति धेरै कमजोर र लाचार छ भनेर ।प्रशिक्षक अनवर थप्छन्, टिममा सुधार ल्याउने नै हो भने वास्तवमै अझ बढी समय चाहिन्छ । सबै खेलाडीलाई एकै स्थानमा राखेर हामीलाई नियमित प्रशिक्षण गर्न सक्ने स्थिति चाहिन्छ । पाकिस्तानी मिडियाको के निचोड छ भने देशको फुटबल संघले यो खेलको सञ्चालन निकै गलत ढंगले गरिरहेको छ । लगातारको गलत व्यवस्थापनकै कारण पाकिस्तानी फुटबल यति धेरै कमजोर स्थितिमा पुगेको हो । यो त अरू देशको फुटबल संघलाई पनि शिक्षा हुनसक्छ ।"
बंगलादेश १४ वर्षपछि सेमिफाइनलमा,"बेंगलुरु (कास) साफ च्याम्पियनसिप सुरु हुँदा सबैको एकखाले अनुमान थियो सेमिफाइनल पुग्ने टिमबारेमा । धेरैलाई लागेको थियो, भारत त सेमिफाइनल पुग्छ नै, त्यसपछि दुवै आमन्त्रित टिम कुवेत र लेवनान पनि अन्तिम चारमा पुग्नेछन् । एउटै दुविधा थियो, चौथो टिम कुन हुनेछ त ? बुधबार यो प्रश्नले उत्तर पाएको छ । यो हो, बंगलादेश । आन्तरिक कलहकै कारण बंगलादेशी फुटबल पनि पछिल्लो समय विवादमा अल्झिरहेको छ । तर, यसलाई ओझेलमा पार्दै बंगलादेशले १४ वर्षपछि पहिलो पटक दक्षिण एसियाली फुटबलको सबैभन्दा ठूलो प्रतियोगिताको सेमिफाइनलमा स्थान बनाएको छ । बंगलादेश लिग चरणको अन्तिम खेलमा भुटानलाई ३१ ले हराएर समूह बी को उपविजेता बन्यो । सबै तीनै खेल जितेर लेवनान समूहको शीर्षस्थानमा रह्यो । टोलीको ९ अंक भयो । लेवनानले दिनको पहिलो खेलमा माल्दिभ्सलाई १० ले हराएको थियो । यससँगै माल्दिभ्सको प्रदर्शन पनि बिर्सनलायक रह्यो । समूह बी मा बंगलादेश ६ अंकसहित दोस्रोमा रह्यो । भुटान भने अंकविहीन स्थितिमा पुछारमै अड्कियो । अब पहिलो सेमिफाइनलमा कुवेतले बंगलादेशको सामना गर्नेछ । अर्को सेमिफाइनलमा लेवनान र भारत भिड्ने छन् । दुवै सेमिफाइनल शनिबार हुनेछ । फाइनल भने मंगलबार हुनेछ । कान्तिरभा रंगशालामा लेवनानले अन्तिम खेलमा प्राप्त लगातार तेस्रो जितमा हसन माटोकले २३ औं मिनेटमा निर्णायक गोल गरे । उनले पेनाल्टी एरियाको ठीकबाहिरबाट गरेको फ्रिकिक प्रहार आकर्षक ढंगले गोलमा परिणत भयो । अर्को खेलमा भुटानले१२ औं मिनेटमा छेन्दा दोर्जीको गोलमा अग्रता लिएको थियो । बंगलादेशका शेख मोरसलिनले २१ औं मिनेटमा गोल गर्दै खेल बराबरीमा ल्याए । खेलको ३० औं मिनेटमा फुन्सो जिग्मेले आत्मघाती गोल गरेपछि बंगलादेश पहिलोपल्ट खेलमा अगाडि रह्यो । रकिब हुसेनले ३६ औं मिनेटमा बंगलादेशका लागि तेस्रो गोल गरेका थिए ।"
ह्याट्रिकसहित सन्तोषको ५ विकेट,"(काठमाडौं)सन्तोष यादवले ह्याट्रिकसहित ५ विकेट लिएर अलराउन्ड प्रदर्शन गरेपछि नेपालले एसीसी यू१६ इस्ट जोन कप क्रिकेटको आफ्नो पहिलो खेलमा थाइल्यान्डलाई २ सय २५ रनले पराजित गरेको छ । यस नतिजापछि समूह चरणको पहिलो खेलबाटै नेपाल सेमिफाइनल पुगेको हो । टस जितेको नेपालले निर्धारित ३५ ओभरमा ८ विकेट गुमाई २ सय ६९ रन बनायो । मलेसियामा भइरहेको प्रतियोगितामा २ सय ७० रनको विजय लक्ष्य पाएको थाइल्यान्ड १३२ ओभरमा ४४ रनमै अलआउट भयो । बाङ्गीस्थित वाईएसडी यूकेएम ओभल मैदानमा नेपालसामु थाइल्यान्ड निकै फिक्का देखिएको थियो । देव्रेहाते स्पिनर सन्तोष प्लेयर अफ द म्याच भए । उनले ३२ ओभरमा १ मेडन राख्दै ८ रनमात्र खर्चे । अर्का देव्रेहाते स्पिनर अशोक धामीले ३ ओभरमा २ मेडन राख्दै ४ रन खर्चेर ३ विकेट र कप्तान अभिषेक तिवारीले ४ ओभरमा १ मेडन राख्दै २१ रन खर्चेर २ विकेट लिएका थिए ।सन्तोषले अन्तिम ४ मध्ये ३ लगातार विकेट लिएर ह्याट्रिक विकेट पूरा गरेका थिए । उनले आफ्नो तेस्रो ओभरको अन्तिम तथा थाइल्यान्डको इनिङ्सको १२ औं ओभरको अन्तिम बलमा सुथिमन थोङसमलाई शून्यमा आउट गरे । १४ औं ओभरको पहिलो दुई बलमा उनले क्रमशः पियावर्त नोर्दीलाई बोल्ड गरे भने सुफानत मुएङसाइलाई एलबीडब्लुको धरापमा पार्दै लगातार तीन विकेट पूरा थिए । नेपालको यो पहिलो खेल हो । तर, समूह ए मा रहेको थाइल्यान्ड दुवै खेलमा पराजित भएपछि नेपाल र मलेसिया सेमिफाइनल पुगेका हुन् । थाइल्यान्ड आफ्नो पहिलो खेलमा मलेसियासँग पराजित भएको थियो । नेपालले शुक्रबार घरेलु टोली मलेसियासँग खेल्ने छ । विजयी हुने टोली समूह विजेता बन्ने छ । यसअघि ओपनिङ जोडी नीरज यादव र सूर्यांशु कोइरालाले शतकीय साझेदारी गरेपछि नेपालले सानदार सुरुआत गरेको थियो । नीरज र सूर्यांशुले पहिलो विकेटमा १३ ओभरमा १ सय २६ रन जोड्दै नेपालको विशाल योगफल बनाएका थिए । नीरजले ४३ बलमा ७४ रन बनाए । २१ बलमै अर्धशतक पूरा गरेका उनले कुल ७ चौका र ६ छक्का प्रहार गरे । सूर्यांशुले ५५ बल खेल्दै ३ चौकासहित ४० रन बनाए ।आशिष लुहार १३ रनमा आउट भए पनि सन्तोष यादव र नरेन भट्टले चौथो विकेटमा ८१ रनको साझेदारी गर्दै नेपालको रनक्रमलाई निरन्तरता दिएका थिए । सन्तोषले ३६ बलमा ४ चौका र १ छक्कासहित ४२ रन बनाए । नरेन ५३ र प्रतीक पोखरेल १ रन बनाई अविजित रहे । नरेनले ४३ बल खेल्दै ५ चौका प्रहार गरे । अशोक धामी ५, अभिषेक तिवारी १४, दीप भुजेल ६ र कृतिक कामत शून्यमा आउट भए ।"
राष्ट्रिय सफ्ट टेनिस सुरु,"(विराटनगर)राष्ट्रिय सफ्ट टेनिस प्रतियोगिता बुधबारदेखि विराटनगरमा सुरु भएको छ । विभिन्न पाँच विधामा खेलाइने प्रतियोगितामा पहिलो दिन महिला एकलतर्फ ४ र पुरुष एकलतर्फ १५ प्रिक्वाटरफाइनल पुगेका छन् । महिलातर्फ कोशीकी श्रेया राई, वाग्मतीकी जर्जिया चौधरी, लुम्बिनीकी विमला पन्थी र ऋषिका चौधरी क्वाटरफाइनल पुगेका छन् । पुरुषतर्फ लुम्बिनीका रोशन केसी र सुमन लामा, कोशीका आशिष बोहरा र आभाष बुढाथोकी, एपीएफका राजेन्द्र श्रेष्ठ, भीमबहादुर मगर र सुमन लामा विजयी भएका छन् । कोशीका युकेश योन्जन, आशिष ढकाल, लुम्बिनीका सुरज चौधरी, एपीएफका कमल भण्डारी, वाग्मतीका प्रदीप खत्री, निर्मल स्थापित र ब्रिजेश पाण्डे वाइ पाएर अघिल्लो चरण पुगेका छन् । प्रतियोगितामा आयोजकले सात प्रदेश र तीन विभागीय टोलीलाई आमन्त्रण गरिए पनि आर्मी, पुलिस, मधेश र कर्णाली प्रदेशले सहभागिता रहेन । विभिन्न बिधाका विजेतालाई ३५ हजार, दोस्रोलाई २५ हजार र तेस्रो हुनेलाई समान १० हजार रुपैयाँ पुरस्कार रहेको छ । शनिबारसम्म चल्ने प्रतियोगिताको उद्घाटन विराटनगर महानगर प्रमुख नागेश कोइरालाले गरे । स्पर्धा कोशी प्रदेश खेलकुद विकास बोर्डको सहयोग र मोरङ सफ्ट टेनिस संघको संयोजनमा भएको हो ।"

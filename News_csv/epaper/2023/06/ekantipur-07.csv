शीर्षक,विवरण
"आधारभूत विद्युतीय गाडीमा कर किन बढ्यो, विलासीमा किन घट्यो ?","आर्थिक विधेयकको दफा २९ मा धितोपत्र, जग्गा तथा घरजग्गाको व्यावसायिक कारोबार गर्नेलाई छुटसम्बन्धी व्यवस्था छ । विधेयकमा प्राकृतिक व्यक्तिले नियमित व्यवसायका रूपमा धितोपत्र, जग्गा तथा घरजग्गाको कारोबारको आय विवरण तथा कर दाखिला गर्न बाँकी रहेको भए आर्थिक वर्ष २०७६७७ देखि आर्थिक वर्ष २०७८७९ सम्मको त्यस्तो कारोबार घोषणा गरी आयकर ऐन २०५८ बमोजिम लाग्ने करको ५० प्रतिशत रकम आगामी चैतभित्र दाखिला गरे त्यसमा लाग्ने बाँकी शुल्क तथा ब्याज मिनाहा हुने प्रावधान थियो । यो विषयमा पनि सेयर लगानीकर्ताले विरोध गरेपछि अर्थ मन्त्रालय पछि हटेको छ । अर्थ मन्त्रालयले सूचना निकालेर सेयर लगानीकर्ताका लागि ५ प्रतिशत र साढे ७ प्रतिशत पुँजीगत कर नै अन्तिम भएको र अरू कर नलाग्ने स्पष्ट पारिसकेको छ ।करका दर हेरफेर रहस्यमय रहेको भन्दै संसद्मा समेत सरकारको आलोचना भएको छ । एमाले संसदीय दलका नेता ओलीले मंगलबार संसद्मा बोल्दै बजेटमार्फत करका दर परिवर्तन गरिनुअघि जेठ १४ मा ठूलो संख्यामा गाडी भन्सारबाट छुटाइएको दाबी गर्दै अर्थमन्त्री प्रकाशशरण महतको ध्यानाकर्षण गराएका छन् । करको दर बढ्नेवाला छ भन्ने थाहा पाएरै बजेटका अघिल्लो दिन ११ सय जति गाडी भन्सारबाट छुटे । भोलिपल्टै बजेटमा ती गाडीहरूको भन्सार दर बढ्यो, यी सूचना व्यापारीलाई कसरी थाहा भयो ? उनले प्रश्न गरे, यो विषयमा सरकार जिम्मेवार हुनु पर्दैन ? ओलीले कृषिमा कर वृद्धि गरिएको विषयसमेत उठाएका छन् । धनीले खाने महँगो माछामा कर नबढ्ने तर गरिबले खाने आलु, प्याजलगायत आधारभूत वस्तुमा किन बढ्ने ? उनले भने, खाद्यान्नमा आत्मनिर्भर गराउन बजेटमा प्रोत्साहन छैन, गाँजा खेतीमा किन र कसको स्वार्थमा प्रोत्साहन गर्न खोजिएको हो ? गाँजा खेतीमा प्रोत्साहन प्राकृतिक रूपमा खेती गरिरहेको किसानको पक्षमा नभई निश्चित व्यापारीको हितमा रहेको उनको आरोप छ ।सांसदहरूको प्रश्नको जवाफ दिँदै अर्थमन्त्री महतले आफूले इमानदार र पारदर्शी रूपमा बजेट ल्याएको दाबी गरे । इमानदार भएर काम गर्न कठिन हुँदो रैछ, इमानदार हुँदा प्रश्नमाथि प्रश्न उठ्ने रहेछ, उनले भने, बजेट दबाब प्रभावबाट मुक्त भएर पारदर्शी ढंगले ल्याएको छु । बजेट निर्माणका क्रममा गत जेठ १४ गते राति अनधिकृत व्यक्ति प्रवेश गराइयो भन्ने कुरा गलत रहेको उनले बताए । म अर्थमन्त्री भएर आउनुअघिबाटै रामकृष्ण श्रेष्ठले नियुक्ति पाइसक्नुभएको थियो । ३० वर्षदेखि यही काम गर्दै आउनुभएकाले यसमा उहाँ अनुभवी, दक्ष र इमानदार मान्छे भनेर नियुक्तिका लागि सिफारिस हुनुभएको रहेछ, महतले भने, आधिकारिक रूपमा निर्णय भएका करका दरहरू राख्नका लागि उहाँलाई नियुक्ति गरिएको हो, गोप्य रूपमा निर्णय गर्ने ठाउँमा उहाँ हुनुहुन्न । उहाँ करका दर टाइप र इन्ट्री गर्न बस्नुभएको हो । तुरुन्त अर्को जनशक्ति राख्ने अवस्था नभएकाले श्रेष्ठलाई विज्ञका रूपमा राखिएको उनको भनाइ थियो ।ओलीले बजेट निर्माण प्रक्रियामा अनधिकृत व्यक्ति (पूर्वनासु रामकृष्ण श्रेष्ठ) लाई सहभागी गराइएको विषयमा समेत अर्थमन्त्रीको ध्यानाकर्षण गराएका थिए । करका दरमा गरिएको परिवर्तन र व्यापारीको चहलपहलले अर्थमन्त्रीको अनभिज्ञता, लापरबाही वा अरू केही कुराले प्रभावित गरेको भन्ने बुझ्न नसकिएको उनको भनाइ थियो । आफूले अर्थमन्त्रीको विरोध गरेको नभई अर्थतन्त्रको बेहाल र नागरिकले भोगिरहेको दुर्दशाप्रति चिन्ता व्यक्त गरेको उनले बताए । प्रतिनिधिसभा बैठकमा कांग्रेस सांसद रामहरि खतिवडाले भने पूर्वनासु रामकृष्ण श्रेष्ठलाई २०७९ फागुन १९ मा सरकारले निर्णय गरेर अर्थ मन्त्रालयमा नियुक्त गरेको बताएका थिए । त्यतिखेर अर्थमन्त्री को थियो ? सचिव को थियो ? दुई वर्षअघि अवकाश भएका कर्मचारीलाई त्यहाँ नियुक्ति गर्नुपर्ने जरुरी के पर्यो ? उनले प्रश्न गरे, किन फेरि उनको आवश्यकता भयो ? खतिवडाले भनेको समयमा अर्थ मन्त्रालयको जिम्मेवारी स्वयम् प्रधानमन्त्री पुष्पकमल दाहालसँग थियो । गत वर्षको बजेट निर्माण प्रक्रियामा निश्चित स्वार्थ समूहको डिजाइनमा करका दरहरू अवैज्ञानिक रूपमा हेरफेर गरी नीतिगत कब्जा र भ्रष्टाचार गरिएको आरोप लागेपछि तत्कालीन अर्थमन्त्रीले राजीनामा नै दिएको सांसद स्वर्णिम वाग्लेले सम्झाए । यस वर्ष त्यस्तो नहोस्, त्यो कलंक नदोहोरियोस् भनेर रचनात्मक प्रतिपक्षका रूपमा हामीले अर्थमन्त्रीलाई सचेत गराउँदै आएका थियौं, उनले भने । यस वर्ष पनि बजेट निर्माणमा एचएस कोडका एक विज्ञलाई संलग्न गराइयो भन्ने दाबी बाहिर आएकाले शंका उब्जिएको वाग्लेले बताए । हजारौं भन्सारका कोड, व्यापकता र महत्त्व बुझ्छौं, उनले भने, यही जटिलताले गर्दा त्यहाँ खेल्ने ठाउँ हुन्छ, अंकहरू बढाउने र घटाउने गरिन्छ । यो वर्ष षड्यन्त्रमूलक ढंगले निश्चित व्यापारिक घरानालाई अनुचित लाभ हुने गरी अपारदर्शी ढंगले करका दरमा हेरफेर गरिएको छ, छैन भन्दै उनले प्रश्न गरे । नियमावलीहरू नै संशोधन गर्दै अख्तियार दुरुपयोग आयोगले पनि समात्न नसक्ने गरी सेटिङमा हुने भ्रष्टाचारको महामारी विगत केही वर्षमा आगोझैं सल्किएको वाग्लेको दाबी छ । दण्डहीनताको यो चुरीफुरीविरुद्ध उभिएका छौं, यसलाई तोडेरै छाड्ने पार्टीको संकल्प छ, उनले भने, स्पन्ज र बिलेट, स्टिल र विद्युतीय सवारीदेखि आलु, प्याजसम्ममा बढाइएका र लगाइएका कर विवादित भएका छन् ।"
एमालेले हटायो ७० वर्षे उमेरहद,अध्यक्ष केपी शर्मा ओली ७२ वर्षवरिष्ठ उपाध्यक्ष ईश्वर पोखरेल ७० वर्षउपाध्यक्ष सुवास नेम्वाङ ७१ वर्ष अष्टलक्ष्मी शाक्य ७० वर्ष विष्णु पौडेल ६४ वर्ष सुरेन्द्र पाण्डे ६५ वर्ष रामबहादुर थापा ६९ वर्ष युवराज ज्ञवाली ७० वर्षमहासचिव शंकर पोखरेल ६१ वर्षउपमहासचिव प्रदीप ज्ञवाली ६१ वर्ष पृथ्वीसुब्बा गुरुङ ६६ वर्ष विष्णु रिमाल ६२ वर्षसचिव लेखराज भट्ट ६४ वर्ष गोकर्ण विष्ट ५८ वर्ष योगेश भट्टराई ५७ वर्ष छविलाल विश्वकर्मा ६१ वर्ष रघुवीर महासेठ ६२ वर्ष पद्मा अर्याल ५५ वर्ष
सुर्ती अम्मलीलाई थेरापी,"वीर अस्पतालकी मेट्र्रन संगीता श्रेष्ठका अनुसार अम्मलअनुसार २ वा ४ ग्रामको निकोटिन चुइङगम प्रयोग गरिन्छ । २० वटा चुरोट वा २० पटक सुर्तीजन्य पदार्थका अम्मलीलाई ४ मिलिग्रामको चुइङगम ९ पटकसम्म दिनमा ८९ पटक दिने गरिन्छ । अम्मलीहरूलाई काउन्सिलिङ गरेपछि एक दिनमा अधिकतम ९ वटा उपयोग गर्ने गरी ७ दिनका लागि ६३ वटा निकोटिन चुइङगम दिने गरेका छौं, उनले भनिन्, सुर्तीजन्य पदार्थ छाड्ने दरो इच्छाशक्ति भएका, भित्रैबाट यो अम्मल त्याग्छु भन्ने भावना भएकालाई मात्र यो थेरापी दिइन्छ । अध्ययनअनुसार चुरोटको धूवाँमा हानि गर्ने तत्त्व २ सयवटा हुन्छन् । धूवाँमा रहेको ७ हजार रसायनमध्ये ७० वटाले क्यान्सरको जोखिम रहन्छ । चुरोट छाडेको १२ घण्टापछि शरीरमा कार्बनमोनोअक्साइडको स्तर घट्छ र अक्सिजन पूर्वस्तरमै फर्किन्छ । चुरोट छाडेको ३ दिनपछि माथिल्लो श्वास नली (अपर रेस्पिरेटरी ट्र्र्याक) सामान्य हुन थाल्छ र श्वास फेर्न पहिलेको दाँजोमा सहज हुन्छ । सामान्यतः चुरोट छाडेको तेस्रो दिन शरीर निकोटिनमुक्त हुन्छ । केही महिनापछि शरीरमा रगतको प्रवाह बढ्ने र फोक्सोले अक्सिजन सोस्ने क्षमता ३० प्रतिशतसम्म वृद्घि हुने देखिएको छ । फोक्सोको सतहमा भएको बाहिरी धूलो र अन्य हानिकारक कण रोक्ने मसिनो रौं पुनः विकसित हुन थाल्छ । चिकित्सकहरूका अनुसार धूमपान छाड्नेहरूमा एक वर्षभित्र हृदयाघातको जोखिमसमेत ५० प्रतिशतले कम हुन्छ । एक दशकपछि फोक्सोको क्यान्सरको जोखिम धूमपान गर्नेको दाँजोमा आधा कम हुन्छ । त्यस्तै, धूमपान त्यागेको १५ वर्षपछि मुटु रोगको जोखिम धूमपान नगर्ने व्यक्तिसरह हुने डा कार्की बताउँछन् । नेपालमा सुर्तीजन्य पदार्थ सेवनका कारण बर्सेनि २७ हजारको ज्यान जान्छ । स्वास्थ्य अनुसन्धान परिषद्ले गरेको नेपालमा नसर्ने रोगसम्बन्धी सर्वेक्षण (स्टेप्स सर्भे) अनुसार करिब २९ प्रतिशत वयस्कले धूमपान तथा सुर्तीजन्य पदार्थ सेवन गर्छन् । सुर्तीजन्य पदार्थ सेवनका कारण विश्वभर बर्सेनि ८० लाख व्यक्तिको मृत्यु हुने डब्लूएचओको तथ्यांक छ ।"
लोकसेवाका वैकल्पिक मात्र त्रिवि सेवामा करारका लागि योग्य,"(काठमाडौं)त्रिभुवन विश्वविद्यालयले लोकसेवा आयोगको परीक्षामा वैकल्पिक सूचीमा परेका उम्मेदवारलाई करार सेवाका कर्मचारीमा नियुक्त गर्ने भएको छ । त्रिवि सेवा आयोगले समयमा जनशक्ति पदपूर्ति गर्न नसक्दा क्याम्पस, विभागले मनोमानी रूपमा करार कर्मचारी नियुक्ति गर्ने प्रवृत्ति रोक्न मापदण्ड लागू गरेको हो । कार्यकारी परिषद्बाट स्वीकृत त्रिवि करार सेवामा कर्मचारीको नियुक्तिसम्बन्धी विनियममा वैकिल्पक सूचीमा समावेश उम्मेदवारबीच प्रतिस्पर्धा गराएर मात्र नियुक्ति दिन पाइने व्यवस्था छ । यसअघि विभाग, क्याम्पसलगायत निकायले आफूखुसी र पहुँचका आधारमा कर्मचारी नियुक्ति गर्दै आएका छन् । आगामी दिनमा सेवा आयोगले सञ्चालन गरेको परीक्षा, लोकसेवा र प्रदेश लोकसेवाको समान श्रेणीको पदमा वैकल्पिक वा अस्थायीकरार सूचीमा परेका मध्येबाट मात्र नियुक्ति दिनुपर्नेछ । यी निकायको सबैभन्दा पछिल्लो परीक्षाका वैकल्पिक उम्मेदवारबाट छनोट गर्नुपर्ने व्यवस्था गरिएको हो । उपकुलपति धर्मकान्त बाँस्कोटाले विश्वविद्यालयमा कर्मचारी नियुक्तिमा एकरूपता र मनोमानी रोक्न विनियम लागू गरिएको जनाए । त्रिवि शिक्षण अस्पतालले उक्त विनियमका आधारमा करार कर्मचारी नियुक्तिको प्रक्रिया थालेको छ ।त्रिविमा प्रशासन अधिकृत, लेखा अधिकृत, कार्यालय सहायकलगायत प्राविधिक पदमा सेवा आयोगले खुल्ला प्रतिस्पर्धाबाट कर्मचारी चयन गर्ने व्यवस्था छ । तर सेवा आयोगले नियमित पदपूर्ति गर्न नसक्दा ३५ प्रतिशतभन्दा बढी अध्यापक, कर्मचारीको दरबन्दी रिक्त रहेको अनुमान छ । अध्यापक छनोटको परीक्षा विश्वविद्यालयले मात्रै सञ्चालन गर्ने हुँदा कर्मचारी छनोटमा भने लोकसेवाको परीक्षामा वैकल्पिकमा छनोट परेकालाई करार सेवामा लिने नीति लिएको हो ।वैकिल्पकमा परेकालाई करारमा नियुक्ति दिँदासमेत सम्बन्धित क्याम्पस, विभाग वा निकायले सार्वजनिक सूचना प्रकाशित गरी प्रतिस्पर्धा गराउनुपर्ने व्यवस्था विनियममा व्यवस्था गरिएको छ । सूचना जारी गर्नुपूर्व विश्वविद्यालयबाट पूर्वस्वीकृतिसमेत लिनुपर्नेछ । करारमा नियुक्ति हुन त्रिवि सेवाको परीक्षामा वैकिल्पकमा छनोट भएकाले पहिलो प्राथमिकता पाउनेछन् । यसैगरी दोस्रोमा लोकसेवा र तेस्रोमा प्रदेश लोकसेवा आयोगका प्रतिस्पर्धीलाई प्राथमिकता पाउने विनियममा उल्लेख छ । पहिलो प्राथमिकताबाट निवेदन पर्न नआए वा माग संख्या अपुग भए मात्र क्रमशः दोस्रो र तेस्रो प्राथमिकताबाट कर्मचारी करारमा नियुक्ति गर्न सकिनेछ । सेवा आयोगबाट उक्त पदमा स्थायी कर्मचारी नियुक्ति भए स्वतः पदमुक्त हुने गरी ६६ महिनाको करार नियुक्ति दिनुपर्ने व्यवस्था गरिएको हो । त्रिविमा अहिलेसम्म करार वा आंशिक शिक्षकको रूपमा नियुक्ति हुने र आन्तरिक प्रतिस्पर्धाको आधारमा स्थायी नियुक्ति हुने परम्परा कायम छ । त्रिविले करारमा नियुक्ति हुने तर सेवा आयोगको परीक्षामा सहभागी नहुने वा सहभागी भएर पनि परीक्षामा सफल नहुनेको समेत करार नवीकरण नगर्ने विनियम जारी गरेको हो ।क्याम्पस, विभागलगायत निकायले करारमा नियुक्ति गर्दासमेत पदपूर्ति समितिबाट मात्र गर्नुपर्ने व्यवस्था लागू गरिएको छ । संयोजक र दुई सदस्य रहने समितिले वैकल्पिकमा परेका मध्येबाट पनि खुल्ला प्रतिस्पर्धाबाट मात्रै नियुक्तिका लागि छनोट गर्नुपर्नेछ ।विनियमअनुसार एक सय पूर्णाङ्कको परीक्षाबाट कर्मचारी छनोट गरिनेछ । ९० पूर्णाङ्कको लिखित र १० पूर्णाङ्क शैक्षिक योग्यतालाई मूल्यांकन गरिनेछ । अन्तरवार्ता हुने छैन । प्रतिस्पर्धीबीच बराबर अंक आए माथिल्लो शैक्षिक योग्यताका आधारमा चयन गरिनेछ । ९० पूर्णाङ्कको लिखित परीक्षामा बहुवैकल्पिक ९० वटा प्रश्न मात्रै हुनेछन् । उत्तीर्णाङ्क ४० तोकिएको छ । ३ जना विज्ञबाट प्रश्न तयार गर्नुपर्नेछ । विश्वविद्यालयमा रिक्त हुने पदमा करारमा कर्मचारी नियुक्ति गर्ने प्रयोजनका लागि विनियम लागू गरिएको उपकुलपति बाँस्कोटाले जनाए । विनियमको व्यवस्थाले पहुँच र मनोमानी रूपमा कर्मचारी छनोट र नियुक्ति गर्ने परम्परालाई रोक्ने उनको दाबी छ । त्रिविले करारमा कर्मचारी नियुक्ति गर्न यसअघि जारी कार्यविधि र नियम पनि खारेज गरिएको छ ।पछिल्लो १० महिनादेखि त्रिवि सेवा आयोग अध्यक्षविहीन हुँदा आयोग ठप्प छ । विगत १० वर्षदेखि परीक्षामा अनियमिततालगायत कारणले कर्मचारीको पदपूर्ति प्रक्रिया बिथोलिएको छ । सेवा आयोगका पदाधिकारी लगायत कर्मचारी ३ पटकसम्म परीक्षाको अनियमिततामा मुछिएपछि अख्तियार र अदालतमा विभिन्न मुद्दा विचाराधीन छन् । मुद्दामामिलाका कारण पनि कर्मचारी छनोट र नियुक्ति समयमा हुन नसकेको सेवा आयोगका कर्मचारी बताउँछन् । जसका कारण ६५ प्रतिशत जनशक्तिले मात्र विश्वविद्यालयको अध्यापन, अनुसन्धान र दैनिक प्रशासनिक कामकाज सञ्चालन गरिरहेका छन् । सरकारले सेवा आयोगलाई १० महिनासम्म पूर्णता नदिँदा करार कर्मचारी नियुक्ति गर्ने मापदण्ड लागू गरिएको पदाधिकारीले गुनासो गरे । त्रिविमा गत साउनदेखि अध्यापक, कर्मचारी छनोट, नियुक्ति र बढुवाको काम ठप्प छ । सेवा आयोग अध्यक्षविहीन हुँदा दैनिक गतिविधि अवरुद्ध भएको हो । आयोगका कर्मचारी दैनिक हाजिर गरेर बस्ने गरेका छन् । तत्कालीन प्रधानमन्त्री तथा कुलपति शेरबहादुर देउवाको कार्यकालमा नियुक्ति हुनुपर्ने थियो तर वर्तमान प्रधानमन्त्री पुष्पकमल दाहालले समेत सेवा आयोगको अध्यक्ष नियुक्त गर्न सकेका छैनन् ।गत मंसिरमा निर्वाचन आचारसंहिताका कारण देउवाले निर्वाचन आयोगबाट अनुमति लिए पनि सेवा आयोग अध्यक्ष नियुक्ति गर्न असफल भएको स्रोतले जनायो । ऐनअनुसार विश्वविद्यालयको कुलपति प्रधानमन्त्री रहने व्यवस्था छ । नियुक्तिको कुनै प्रक्रिया सुरु नभएको शिक्षा मन्त्रालयले जनाएको छ । तत्कालीन अध्यक्ष लालुप्रसाद पौडेलको पदावधि गत साउन १८ मा सकिएको थियो । त्यतिबेला देउवा प्रधानमन्त्री र माओवादी केन्द्रका नेता देवेन्द्र पौडेल शिक्षामन्त्री थिए । शिक्षामन्त्री तथा सहकुलपतिको सिफारिसमा कुलपतिबाट अध्यक्ष नियुक्ति गर्ने व्यवस्था छ । पौडेलको अध्यक्षतामा गठित सिफारिस समितिमा ३८ जनाले अध्यक्ष बन्न आवेदन दिएका थिए । गत चैत १७ मा शिक्षामन्त्री नियुक्त अशोक राईले त्रिवि सेवा आयोगको अध्यक्ष तथा सदस्य नियुक्तिका निम्ति सिफारिस समिति गठन गर्न सकेका छैनन् । उपकुलपति बाँस्कोटाले पूर्व र वर्तमान प्रधानमन्त्री र शिक्षामन्त्रीलाई सेवा आयोगमा पदाधिकारी नियुक्तिका निम्ति पटकपटक आग्रह गरेको सुनाए । कर्मचारी, प्राध्यापकको अभाव रहेका कुरा भेटेर भनेको छु, पहिले पनि प्रधानमन्त्री शेरबहादुर देउवालाई भनेको थिएँ, अहिलेका प्रधानमन्त्री पुष्पकमल दाहाललाई भनेको छु, तर आयोगले अध्यक्ष पाउन सकेको छैन, उनले भने ।त्रिवि, विभाग र अन्तर्गतका आंगिक क्याम्पसमा ७ हजार ९ सय ३८ अध्यापक र ८ हजार १ सय २४ कर्मचारी गरी १६ हजार ६२ दरबन्दी रहेको छ । जसमा ५ हजार १ सय ३४ शिक्षक र ५ हजार ३ सय ६२ गरी १० हजार ४ सय ८६ मात्रै कार्यरत रहेका छन् । प्राध्यापकभन्दा कर्मचारीको दरबन्दी बढी छ । महालेखा परीक्षकको ५९ औं प्रतिवेदनमा दरबन्दीको आवश्यकता र औचित्यका आधारमा पुनरावलोकन गर्न सुझाव दिएको छ । त्यसतर्फ पनि काम हुन सकेको छैन । त्रिविले प्राध्यापक, कर्मचारी अवकाशमा गएपछि क्याम्पस, विभाग र अनुसन्धान केन्द्रको रिक्त दरबन्दीमा जनशक्ति पठाउन छाडेको छ । विश्वविद्यालयमा प्राध्यापक अभाव हुँदाको असर देशभरका ६२ वटै आंगिक क्याम्पसमा समेत परेको छ । विद्यार्थी संख्या धेरै भएका कतिपय क्याम्पसमा दरबन्दी भन्दा करार र आंशिक शिक्षकको संख्या बढी छ । एमाले निकट विद्यार्थी संगठन अनेरास्ववियुले जेठ पहिलो साता सेवा आयोगलाई पूर्णता दिन ज्ञापनपत्र बुझाएको थियो ।"
हाई प्रोफाइल कसुरदारहरू छुटेको अधिवक्ताहरूको जिकिर,"(काठमाडौं) खास कसुरदार बाहिर छाडेर मुद्दाको कारबाही अगाडि बढ्यो भने के हुन्छ ? तिनलाई पक्राउ गरी अनुसन्धान अघि बढाउन अदालतले आदेश दिनुपर्छ श्रीमान्, नक्कली भुटानी शरणार्थी प्रकरणमा जारी थुनछेक बहसको तेस्रो दिन अधिवक्ताहरूले जिकिर गरे, यस्तो आदेश यही अदालतले दिएको नजिरसमेत पनि छ ।पक्राउपछि गरिएको बयानमा बिचौलियाहरूले पूर्वगृह सचिव प्रेमकुमार राई, केपी शर्मा ओलीका सल्लाहकार अजयक्रान्ति शाक्य र उनका प्रमुख स्वकीय सचिव राजेश वज्राचार्यदेखि पूर्वगृहमन्त्री रामबहादुर थापा, उनका छोरा प्रतीक थापा, उनकी सांसद पत्नी नैनकला थापा र काठमाडौं महानगरपालिकाका पूर्वमेयर विद्यासुन्दर शाक्यका निजी सचिव राजेश्वर स्थापितसमेतलाई पैसा खुवाएको बयान दिएका थिए । आठ सयभन्दा बढी नेपालीलाई नक्कली परिचय दिलाएर अमेरिका लैजाने सपना देखाई करोडौं असुल्ने दुष्कर्ममा संलग्न सानु भण्डारी र केशवप्रसाद दुलालको बयानमा यो प्रसंग छर्लङ्ग हुने गरी आएको भन्दै छुटेका उच्च पदस्थहरूलाई अनुसन्धानको दायरामा ल्याउन अदालतले आदेश दिन सक्ने तर्क जाहेरवालाका तर्फबाट बहस गर्नेहरूको थियो । पक्राउ परेका १८ मध्येका अभियुक्त भुटानी शरणार्थी नेता टेकनाथ रिजालले समेत टोपबहादुर रायमाझीको सहयोगमा शरणार्थी मामिला हल गर्ने भनी केपी ओलीदेखि पुष्पकमल दाहालसम्मलाई भेटेको बयान दिएका छन् । प्रहरीले फेला पारेको अडियोमा कांग्रेस सभापति शेरबहादुर देउवाकी पत्नी सांसद आरजु राणा र बालकृष्ण खाणकी पत्नी सांसद मञ्जुले रकम लिएकोसमेत खुलिसक्दा पनि उनीहरू पक्राउ नपर्नु न्यायिक रोहमा मान्य नहुने अधिवक्ताहरूको जिकिर छ । अभियुक्तमध्ये केशव दुलाल र सानु भण्डारीले बयानमा पोलेका उच्च ओहदाका मानिसलाई सरकारले कारबाहीको दायरामै नल्याई मुद्दा चलाइरहेको भन्दै त्यसलाई इजलासले नोटिसमा लिनुपर्ने माग अधिवक्ताहरूले गरे । श्रीमान्, यो मुद्दामा ठूला मानिसहरू समातिएकै छैनन् जबकि अभियुक्तहरूले बयानमा तिनको नाम पोलेका छन्, जाहेरवालाका तर्फबाट बोल्दै अधिवक्ता हरिप्रसाद कट्टेलले भने, उनीहरू राज्यका सबभन्दा ठूला मानिस भएकाले प्रहरीले हिम्मत गर्न सकेन, अब इजलासबाटै यसलाई न्यायिक नोटिसमा लिएर उनीहरूमाथि अनुसन्धान गराउने आदेश गरिपाऊँ । तेस्रो दिनको थुनछेक आदेशमा मंगलबारको बहस सरकारी वकिल सूर्यबहादुर परियारले गरेका थिए । बहसका क्रममा टेकनाथ रिजालले रायमाझीदेखि ओलीसम्मको नाम पोलेकाले संगठित अपराधको जरो देश हाँकिरहेका मानिससम्म पुगेको देखिएको जिकिर गरे । थुनछेकका क्रममा सरकारी वकिलहरूको बहस सकिएपछि मंगलबार जाहेरवालाहरूका तर्फबाट बोल्ने क्रममा यो संगठित अपराधमा गृहमन्त्री र गृह सचिवहरू पक्राउ परे पनि उनीहरूलाई काम गराउने त्यसभन्दा माथिका मानिस छुट्न गएको जिकिर कट्टेलले गर्दा न्यायाधीश प्रेमप्रसाद न्यौपानेले चाख दिएर सुनिरहे । काठमाडौं जिल्ला अदालतले नै ठगी मुद्दामा नवराज ढकाल भन्ने प्रतिवादीको संलग्नतालाई इजलासले नोटिसमा लिएर अनुसन्धान गर्न आदेश गरेको नजिर पेस गर्दै कट्टेलले भने, यहाँ पनि त्यो गर्न मिल्छ श्रीमान्, मूल अपराधीहरूलाई झिकाउने आदेश होस् । न्यायाधीश न्यौपानेले नवराज ढकाललाई न्यायिक नोटिसमा लिएर अनुसन्धानमा झिकाएको मुद्दाको विवरण राय किताबमा नोट गरे । उनले मुद्दाको थप विवरण हेर्न बेञ्च असिस्टेन्टलाई तत्काल खटाए पनि । जाहेरवालाहरूका तर्फबाट बहस गर्ने अन्य अधिवक्ताहरू सुशीलकुमार सापकोटा, स्वागत नेपाल, राधिका चौंलागाई र वरिष्ठ अधिवक्ता ध्रुवलाल श्रेष्ठले पनि आफ्नो बहसमा बयानमा पोलिएका हाइप्रोफाइलहरूलाई अनुसन्धानको दायरामा ल्याउनुपर्ने जिकिर गरेका थिए । अधिवक्ता श्रेष्ठ अभियुक्त खाणका सहपाठी पनि हुन् । आफूलाई सहपाठीको मायाभन्दा पनि उनले गरेको देशविरुद्धको अपराधले बढ्ता पोलेकाले बहस गर्न आएको उनले इजलासमा सुनाइरहँदा खाण भावशून्य मुद्रामा देखिएका थिए ।"
पहिलो विश्वकप क्रिकेट सुरु,"सन् १९७५ मा आजकै दिन (जुन ७) मा पहिलो विश्वकप क्रिकेट प्रतियोगिता सुरु भएको थियो । इंग्ल्यान्डमा ७ जुनमा सुरु भएको प्रतियोगिता जुन २१ सम्म चलेको थियो । प्रतियोगिता प्रुडेन्सियल एसुरेन्स कम्पनीको प्रायोजनमा सम्पन्न भएको थियो । प्रतियोगितामा ६ वटा टेस्ट खेल्ने र २ वटा टेस्ट नखेल्ने राष्ट्र सहभागी थिए । ६० ओभरमा खेलाइएको म्याचमा खेलाडीका लागि सेतो जर्सीको व्यवस्था गरिएको थियो । क्रिकेट बल भने रातो रंगको खेलाइएको थियो । खेल इंग्ल्यान्डका ७ स्थानमा खेलाइएको थियो । सहभागी टिमलाई २ समूहमा विभाजन गरी प्रत्येक टिमले अरू हरेक टिमसँग खेल खेलाइएको थियो । हरेक समूहका दुईदुई उत्कृष्ट टिम सेमिफाइनल पुगेका थिए भने बिजेताले फाइनल खेलेका थिए । प्रतियोगितामा टेस्ट खेल्ने राष्ट्रहरू इंग्ल्यान्ड, अस्ट्रेलिया, भारत, न्युजिल्यान्ड, पाकिस्तान र वेस्ट इन्डिज तथा टेस्ट नखेल्ने श्रीलंका र पूर्वी अफ्रिका सहभागी थिए । लर्डसमा भएको फाइनलमा अस्ट्रेलियालाई १७ रनले पराजित गर्दै वेस्ट इन्डिजले प्रतियोगिता जितेको थियो । दोस्रो (१९७९) र तेस्रो (१९८३) मा भएका विश्वकप क्रिकेट प्रतियोगिता पनि इंग्ल्यान्डमै भएका थिए । भारतले तेस्रो विश्वकप आयोजनाका लागि दाबी पेस गरेको भए पनि आईसीसीले पर्याप्त स्रोत साधनका कारण देखाउँदै इंग्ल्यान्डमा नै प्रतियोगिता आयोजना गर्ने निर्णय लिएको थियो । १९८७ को विश्वकप क्रिकेट भने भारत र पाकिस्तानले संयुक्त रूपमा आयोजना गरेका थिए । उक्त प्रतियोगितादेखि खेल ५० ओभर खेलाउन थालिएको हो ।"
साहसिक पर्यटनमा पाल्पाली जोस,"(पाल्पा)पहाडी जिल्ला पाल्पाको तानसेन पर्यटनका लागि प्रख्यात छ । तर देशविदेशबाट यहाँ आउने पर्यटकको बसाइ भने लामो हुँदैन । कारण पाल्पा आइपुग्ने पर्यटक केका लागि बास बस्ने ? भौतिक पूर्वाधारका काम हुन नसक्दा पर्यटकलाई भुलाउने क्षेत्रको अभाव भएको हो । त्यसैले पर्यटकको बसाइँ लम्ब्याउन नसकेको पर्यटन व्यवसायीसमेत स्विकार्छन् । तर पछिल्लो समय पर्यटन क्षेत्रलाई विस्तार गर्न पाल्पाली तातेका छन् । जसका कारण एकपछि अर्को साहसिक खेल पर्यटनहरू सुरु भएका छन् । सदरमुकाम तानसेनमा आकाशबाट उडेर तानसेन हेरौं भन्ने अभियानसहित फ्लाई तानसेन प्याराग्लाइडिङ सञ्चालनमा आएको छ । त्यस्तै, तानसेनदेखि ९ किलोमिटर टाढाको भैरवस्थानमा जिप लाइन ले पर्यटक लोभ्याइरहेको छ । यति मात्र होइन, १३ किलोमिटर टाढाको प्रमुख पर्यटकीय गन्तव्य रानीमहलको आँगनमा कालीगण्डकीमा र्याफ्टिङ चलाइएको छ । जे होस् पाल्पा आएपछि रोजाइअनुसारका साहसिक पर्यटनमा रमाउन पाइने भएछ, कोसी प्रदेशको झापाबाट घुम्न तानसेन आएकी रस्मिता गिरीले भनिन्, अहिले धेरै खुसी लाग्यो । कोभिड सुरु हुनुभन्दा अघि केही थिएन । यहाँ आइसकेपछि रमाउन, घुम्न र खेल्न पाइने भएको छ । तीनवटै व्यवसाय युवाले सुरु गरेका हुन् । युवा पत्रकार देव पचभैयाको नेतृत्वमा जिप लाइन सञ्चालनमा ल्याइएको हो । एकपछि अर्को युवाले साहसिक खेलमा लगानी थपेका छन् । तानसेनका अर्का युवा रूपम कक्षपतिले प्याराग्लाइडिङ सुरु गरेका हुन् । रानीमहलमा युवा कृष्ण पाण्डेय क्षत्री र अनिल रानाले जलयात्रा अर्थात् र्याफ्टिङ सुरुवात गरेका छन् । रिब्दीकोट गाउँपालिका४, भैरवस्थानमा सुरु भएको जिप लाइन साहसिक खेल हो । यसले पाल्पा आउने पर्यटकलाई थप आकर्षित गरेको छ । भैरवस्थान मन्दिर परिसरबाटै जिप लाइन खेल्न पाइन्छ । यसमा रमाउने युवकयुवतीको संख्या दैनिक बढ्दो छ । एक वर्षदेखि सुरु भएको जिप लाइन खेल्ने पर्यटक दैनिक बढेको सञ्चालक पचभैयाले बताए । पाका पुस्ताभन्दा पनि युवाको संख्या अधिक हुन्छ, उनले भने, खेलेर मनोरञ्जन लिनेहरूको संख्या दैनिक बढ्दै गएको छ । जेठ दोस्रो सातासम्म ५ हजार पर्यटकले जिप लाइन खेलिसकेका छन् । पाल्पा दर्शन प्रालिबाट जिप लाइन सञ्चालनमा छ । साहसिक खेल भएकाले युवा र किशोरले बढी चाख लिएर खेल्ने गर्छन् । २ करोड बढी लगानी रहेको जिप लाइन मा अन्य सहयोगीले पनि सघाएको उनले बताए । यहाँ आउने पर्यटकको रोजाइ बनाउने योजनाका साथ अघि बढेको पचभैयाले बताए । लुम्बिनी र पोखराबाट पाल्पा आउने पर्यटक भैरवस्थान मन्दिरसम्म पुग्छन् । पछिल्ला दिनमा जिप लाइन खेल्नकै लागि पुग्ने गर्छन् । भैरवस्थान मन्दिरमा पुग्नेहरू पनि एक पटक जिप लाइन खेल्न मन नपराउने कुरै भएन । ९ सय मिटर दूरीमा जिप लाइन को मज्जा लिन पाइन्छ । यो दूरी पार गर्न तौलअनुसार एकदेखि डेढ मिनेट लाग्छ । पर्यटकका लागि जिप लाइनमा सेल्फी खिच्ने, यात्राको भिडियो बनाउने व्यवस्थाले अझ आकर्षित हुन्छन् । जिल्लामै पहिलो पटक सञ्चालनमा आएकाले धेरैले यो खेल्न मन पराउने गरेको सञ्चालक पचभैयाले बताए । । यहाँ सुरु भएको जिप लाइन बाट पर्यटकलाई बसाइँ लम्ब्याउन मद्दत पुगेको रिब्दीकोट गाउँपालिकाका अध्यक्ष नारायण कार्कीले बताए । जिप लाइन सँगै ३८० डिग्रीको साइक्लिङको पनि व्यवस्था छ । यो पनि एक प्रकारको साहसिक खेल हो । पाल्पा सदरमुकाम तानसेन बजार र प्राकृतिक मनमोहक श्रीनगरडाँडा आकाशबाट हेर्दा निकै आनन्द लागेको रूपन्देही भैरहवाबाट आएका केशव खनालले सुनाए । उनले उडेको केही क्षणमै प्याराग्लाइडिङले उचाइ लिनासाथ खुलेको मौसममा लहरै हिमाल देख्दा आनन्द महसुस भएको बताए । वर्ड आई भ्यु मा तानसेन र श्रीगर देख्दा छुट्टै मज्जा आउने उनले बताए । गुजुमुज्ज तानसेन सहर मात्र होइन, मठमन्दिर, पाल्पा दरबार, शीतलपाटी देख्दा धेरै मज्जा लाग्यो, उनले भने, गजबचाहिँ पाइलटले नै सबै वर्णन गर्दा लाग्यो । ठूलो माडी फाँट देख्दा झनै गजब लागेको उनले सुनाए । तानसेनको आकाशमा २०७९ वैशाखबाट व्यावसायिक उडान सुरु भएको हो । फ्लाई तानसेन ले आकाश उड्दाउड्दै पर्यटकीय स्थलको जानकारी गराउने प्रचलन छ । तानसेन र वरपरका दृश्यावलोकन मात्र गराउँदैन, पर्यटकीय स्थलको विशेषता जानकारी गराउने गरिएको छ, सञ्चालक तानसेन४, मखनटोलका रुपम कक्षपतिले भने, यसले हामीलाई मात्र होइन, पाल्पा आउने पर्यटकलाई पनि फाइदा पुगेको छ । आकाशमा उड्दा रानीमहल, भैरवस्थान क्षेत्रसमेत माथिबाट देख्दा पर्यटक रमाउने उनले सुनाए । दक्षिणतर्फ माडीफाँट, तानसेन दरबार, भगवती मन्दिर, अमरनारायण मन्दिर, शीतलपाटी, टुँडिखेल, कारागार क्षेत्र देखिन्छ । पाल्पा राज्यका विषयमा पनि उडानका क्रममा पर्यटकलाई जानकारी दिइने गरेको छ । उडानको समयअनुसार पर्यटकलाई व्याख्या गर्ने गरिन्छ । गजब के लाग्छ भने भारतीय र तेस्रो मुलुकका पर्यटकले चासो लिएर सुन्छन्, उनले भने, पाल्पा बाहिरकालाई व्याख्या गर्दा धेरै लोभिन्छन् । तानसेन उडौं अर्थात् फ्लाई तानसेन २०७९ वैशाखमा सुरु भएको हो । अहिलेसम्म ४ सय ७५ जति उडान भइसकेको छ । बतासेडाँडाबाट सुरु हुने उडान प्रभासको रक्साहामा अवतरण हुन्छ । एक फ्लाईको ५ हजार ५ सय रुपैयाँ लाग्छ । मौसम र हावाको चापअनुसार १५ देखि ३० मिनेटसम्म उडान हुन्छ । ५ हजार ५ सय मिटर उचाइसम्म जान अनुमति छ । कतिपय अवस्थामा एक घण्टासम्म पनि उडाउने गरिन्छ । एडभेन्चर टुरिजमका लागि वा प्याराग्लाइडिङ गर्ने भनेर पोखरा जानु पर्दैन भन्ने भइसकेको छ । ५ जनाले प्रत्यक्ष रोजगारी पाएका छन् ।नेपालीभन्दा भारतीय बढी उड्ने गरेका छन् । नेपाली र तेस्रो मुलुकका कम मात्र उड्ने चाहना राख्ने उनले बताए । भारतका धेरैजसो गोरखपुर, लखनउ, कानपुर, बिहारका आउने गर्छन् । अस्ट्रेलिया, बेलायतलगायत विदेशमा बस्ने नेपाली पनि धेरै इच्छुक छन् । फ्लाई तानसेनले प्याराग्लाइडिङ (टेन्डम) को व्यावसायिक उडान गर्छ । पाल्पामा आउनेहरूलाई नयाँपन दिन साहसिक पर्यटकीय खेल सुरु गरेको उनले बताए । उनका अनुसार एक्लै प्याराग्लाइडिङ उडाउनेलाई सोलो पाइलट भनिन्छ । पाइलटसँगै अर्को मानिस राखेर उडाउनेलाई टेन्डम पाइलट भनिन्छ । अहिले कक्षपतिसँग दुई वटा भए पनि ५ वटा उडाउने अनुमति लिएका छन् । पछिल्लो समय सीमा नाकाका बजार खोज्ने क्रममा छन् । अहिले अधिकांश होटलमार्फत बुकिङ आउने गरेको छ ।काठमाडौंकी रीता पराजुली पहिलो पटक रानीमहल आएकी हुन् । उनलाई रानीमहल पुग्ने ठूलो धोको थियो । नजिकमा कालीगण्डकी नदीमा मुख धुन पुगिन् । त्यहीँ पुग्दा उनलाई र्याफ्टिङ गर्ने मन भयो । दुई वटा बोट देखेपछि मन थामिएन । साथीहरूलाई बोलाएर सुरु गरिन्, साहसिक जलयात्रा । पराजुली मात्र होइन, रानीमहल पुग्ने जो कोहीलाई एक पटक कालीगण्डकीमा जलयात्रा गर्न मन लाग्छ । बालबालिकादेखि ज्येष्ठ नागरिकसम्म पनि यहाँ साहसिक जलयात्राको मज्जा लिन्छन् । त्यसमा मात्र होइन, वर्षा लागेपछिको भेलमा पनि कालीगण्डकी नदीमा रानीमहल हेर्दै गर्न सकिने र्याफ्टिङको मज्जा लिन्छन् । सुरुमा के होला भन्ने भयो, नवलपरासीको परासीबाट आएका विवेक अधिकारीले भने, पछि त आनन्द लाग्यो । रानीमहल क्षेत्रमा सञ्चालित र्याफ्टिङले धेरैलाई लोभ्याउने गरेको त्यसका सञ्चालन कृष्ण पाण्डेय क्षत्रीले बताए । तानसेन नगरपालिकाबाट १३ किलोमिटर उत्तरमा रानीमहल पर्छ । युवाले लगानी गरेर पर्यटकलाई लोभ्याएको पर्यटन व्यवसायी टंक न्यौपानेले बताए । साहसिक जलयात्राले पर्यटक पनि आकर्षित भएका छन् । दैनिक एक सय बढी आन्तरिक तथा बाह्य पर्यटकले जलयात्रा गर्छन् । रानीमहलमा दैनिक ३ सय बढी पर्यटक पुग्ने गरेका छन् । अधिकांशले जलयात्रा गर्न खोज्छन् । विगतमा रानीमहल पुग्नेहरू पनि पछिल्ला दिनमा साहसिक जलयात्रामा रमाउन पुग्ने गरेका छन् । साथीले जलयात्रा गरेको देखेपछि मन लोभिने चितवनबाट रानीमहल पुगेका रमेश अधिकारीले बताए । सञ्चालक पाण्डेयले समयअनुसारको पैसा लिने गरेको बताए । कतिपयलाई व्यावहारिक ढंगले पनि जलयात्रा गराउनुपर्छ, उनले भने, जसले गर्दा ३ सयदेखि ५ सय रुपैयाँसम्म लिने गरिएको छ ।"
युट्युबबाट सिकेर शृंगारमा अब्बल,"(लुम्बिनी)तिलोत्तमा नगरपालिका६ रूपन्देहीकी गीताञ्जली कार्कीलाई सानैदेखि मुहारको शृंगारमा रुचि थियो । आमा पशुपति कार्कीले मेकअपका साधन प्रयोग गर्दैनथिन् । जसका कारण घरमै मेकअप सिक्ने वातावरण थिएन । कहिलेकाहीं शृंगार गर्नर्पैरे आमाले छिमेकीको सहयोग लिन्थिन् । आफ्नी छोरीलाई पनि मेकअप गरेर चट्ट पार्दिन भन्थिन् । छोरी गीताञ्जली भने मेकअप पारखी । त्यही रुचि अहिले उनको चिनारी बनेको छ । अहिले जिल्लामा उनलाई नचिन्ने महिला र युवा पुस्ता विरलै भेटिन्छन् ।विद्यालयमा पढ्दादेखि नै अभिभावकलाई मेकअपका सामान किन्न लगाउने उनी सुरुमा जस्तो जानिन्छ, त्यस्तै शृंगार गर्थिन रे । ऐना हेरेर सुन्दर बन्ने अभ्यास गरिरहे, गीताञ्जली भन्छिन्, कक्षा ६ मा पढ्दा सानिमालाई बेहुलीको शृंगार गरिदिएँ, त्यसपछि थप रुचि बढ्दै गयो । घरमै बसेर युट्युबमार्फत शृंगारका सामान प्रयोग गर्ने तरिकासम्बन्धी ज्ञान लिएको उनले बताइन् । सुरुमा आफैंमा सीमित थिए, उनले भनिन्, पछि अरूलाई पनि सिंगार्छु भनेर यसमै लागें । स्नातक पढ्दैदेखि आफ्नै सामान लगेर मागअनुसार शृंगारको काम गर्न थालेको उनले बताइन् । बिहेको सिजनमा दैनिक ६ जनासम्म बेहुलीको मेकअप गर्छु, उनले भनिन्, फोन गरेर बोलाउँछन् ।पहिले अरूले शृंगार गरेको युट्युबमा हेर्थिन् । अहिले आफैंले मेकअप गरेको भिडियो बनाएर राख्न थालेकी छन् । त्यो हेरेर उनीसँग मेकअपबारे सोध्ने र कामका लागि बोलाउनेको संख्या निकै बढेको छ । २०७५ सालमा उनले युट्युबका साथीसँगको सल्लाहमा पहिलो मेकअप कक्षा सञ्चालन गरिन् । बुटवलको कालिकानगरमा सानो कोठामा कुर्सी, टेबल राखेर सुरु गरें, उनले भनिन्, ५ दिनको कक्षाका लागि ६ हजार तिरेर विद्यार्थी आए । त्यसपछि सिकाउने आत्मविश्वास बढेको उनले बताइन् । त्यो कक्षा सफल भएपछि स्टुडियोको सपना बुनें, उनले भनिन्, सुरुको कोठा छाडेर तिलोत्तमा३ स्थित बिना कम्प्लेक्सको भवनमा मेकअप स्टुडियो सञ्चालनमा ल्याए ।अहिले स्टुडियोमा मेकअप गरिदिने र विद्यार्थीलाई पढाउने काम चलिरहेको उनले बताइन् । शृंगार गर्ने भनेकै अनुहार राम्रो देखाउने विषय भएकाले कस्ता सामान प्रयोग योग्य हुन्छन्, कुन छालामा के सुहाउँछ, कसैको छाला र स्वास्थ्यमा असर नगर्ने उत्पादन ल्याउने विषयमा समस्या पर्न थालेको उनले बताइन् । हरेक कम्पनीका सामान आफूले १० दिनसम्म प्रयोग गरेपछि मात्र ग्राहकका लागि प्रयोग गर्ने गरेको उनको भनाइ छ । म जहाँ पायो त्यहींको सामान प्रयोग गर्दिनँ, उनले भनिन्, प्रयोग गर्नलाई पनि केही दिनको समय मागेर दिनदिनै आफूमा लगाएर हेर्छु, अनिमात्र युट्युबमा राख्छु ।मेकअप गर्न आउने ग्राहकले सामानको पनि माग गर्न थालेपछि विगत डेढ वर्षदेखि गीताञ्जली स्टोरसमेत सञ्चालन गरेर शृंगार सामग्री बिक्री गरिरहेको उनले बताइन् । स्टुडियोमा तालिम लिनेहरू बिहान तथा दिउँसो गरी दैनिक ३० जनासम्म हुन्छन् । १५ हजारदेखि ६० हजारसम्म लिएर तालिम दिइरहेकी छु, उनले भनिन् । उनले शारीरिक बनावटलाई समेत स्वस्थ र सुन्दर राख्न व्यायामसमेत सिकिन् । सर्टिफाइड ट्रेनर बनिसकेकी उनले बिहान साँझ गरी अनलाइन तथा घरमै रहेको जिमहाउसमा महिलालाई व्यायाम पनि सिकाउँछिन् । भविष्यमा महिला व्यायामशाला सञ्चालन गर्ने धोको छ, उनले भनिन् ।"
३३ वर्षमा १८ भ्रमण हुँदा भारतबाट ६ पटक मात्रै,"(काठमाडौं)चारदिने औपचारिक भारत भ्रमण सकेर प्रधानमन्त्री पुष्पकमल दाहाल हालै स्वदेश फर्किइसकेका छन् । नेपालमा प्रजातन्त्र पुनर्बहाली भएपछि सन् १९९० यता नेपालबाट भारतको द्विपक्षीय औपचारिक भ्रमण गर्ने दाहाल १८ औं प्रधानमन्त्री बनेका छन् । भारतीय प्रधानमन्त्री नरेन्द्र मोदीको दुई शपथ ग्रहणमा नेपालका प्रधानमन्त्रीको सहभागितालाई समेत जोड्ने हो भने, ३३ वर्षमा दाहालको यो भ्रमण २० औं हुन्छ । सन् १९९० यता नेपालमा २९ पटक सरकार परिवर्तन भए र यसबीच राजा ज्ञानेन्द्र शाहको १५ महिने प्रत्यक्ष शासनकालबाहेक १३ प्रधानमन्त्री रहे । नेपालमा प्रधानमन्त्री हुनेबित्तिकै दक्षिणी छिमेक भारतको द्विपक्षीय भ्रमण गर्ने एक किसिमको परम्परा नै भइसकेको छ । केही अपवादबाहेक सिंहदरबार पुग्नेबित्तिकै प्रधानमन्त्रीको भ्रमणको पहिलो प्राथमिकतामा भारत हुन्छ । सन् २००८ मा पहिलो पटक प्रधानमन्त्री हुँदा दाहालले बेइजिङको भ्रमण गरे । उनी त्यसबेला बेइजिङ ओलम्पिकको समापन समारोहमा गएका थिए । फर्कनेबित्तिकै भारत चिढिन्छ भन्दै संकेत बुझेर उनले पहिलो औपचारिक विदेश भ्रमण भारतबाटै हुने अभिव्यक्ति दिए । रोचक कुरा त, सन् १९९० मा प्रधानमन्त्री बनेका कृष्णप्रसाद भट्टराईदेखि नेपालबाट भारतमा १८ वटा द्विपक्षीय भ्रमण गर्दा नयाँदिल्लीबाट भने नेपालतर्फ ६ पटक मात्र द्विपक्षीय औपचारिक भ्रमण भए । त्यसमा पनि सन् २०१४ यता मोदी सरकारमा आएपछि मात्र ३ द्विपक्षीय भ्रमण भए । मोदीले ३ द्विपक्षीय भ्रमणबाहेक एक पटक १८ औं सार्क शिखर सम्मेलन र अर्को चौथो बिमस्टेक शिखर सम्मेलनमा नेपाल भ्रमण गरेका थिए । नेपालमा ११ औं सार्क शिखर सम्मेलनमा सहभागी हुन आएका अटलविहारी बाजपेयीपछि काठमाडौं उत्रिने मोदी नै बने । आफू प्रधानमन्त्री बनेपछि छिमेक पहिलो नीति अवलम्बन गरेका मोदी सन् १९९७ मा इन्द्रकुमार गुजरालले नेपाल भ्रमण गरेपछि नेपाल आउने पहिलो प्रधानमन्त्री बने । उनी सन् २०१४ मा पहिलो औपचारिक भ्रमणमा नेपाल आएका हुन् । मोदीअघि १० वर्ष प्रधानमन्त्री बनेका मनमोहन सिंह कहिल्यै नेपाल आएनन् । भूराजनीतिक जानकार चन्द्रदेव भट्ट मोदी सरकारमा आएपछि उच्च तहमा द्विपक्षीय भ्रमणले गति लिएको मान्छन् । त्यसअघि भारतबाट कम भ्रमण हुने गरेको र नेपालस्थित भारतीय दूतावासबाटै काम हुने गरेको उनले बताए । हाम्रा मान्छे नै उता बढी गइदिन्छन् । हामीले त्यसलाई पारस्परिक भ्रमणको रूपमा विकास गर्न सकेनौं, उनले भने, समान सार्वभौमसत्ता भएको मुलुक भएपछि उताबाट पनि बोलाउनुपर्यो नि । भारतीय राष्ट्रिय कंग्रेसको नेतृत्वमा सरकार हुँदा नेपाल मामिलामा सब कन्ट्याक्ट जस्तो गरियो । उनीहरूले नेपाल मामिला हेर्ने जिम्मा यहाँ आएका राजदूतहरूलाई दिए । मोदी सरकारमा आएपछि छिमेकी पहिलो नीति ल्याएर छिमेकी मुलुकसँग सिधै सम्बन्ध विस्तार गर्न थालेको उनले बताए । अहिले भारत यति व्यस्त भयो कि नेपालमा चाहेर पनि आउन नसक्ने भयो । नयाँदिल्ली अहिले न्युयोर्क र लन्डनजस्तै भइसक्यो । भारतमा हरेक दिनजसो कुनै न कुनै मुलुकका राष्ट्र प्रमुख, सरकार प्रमुख वा अन्य भ्रमण भइरहेका हुन्छन् । भारतको पनि अन्य मुलुकमा भ्रमण हुन्छ । यसरी भारत अहिले विश्वकै भूराजनीतिक केन्द्र बनेको छ । दुई मुलुकबीचको उच्च तहको भ्रमणका रूपमा नेपालका पहिलो राष्ट्रपति रामवरण यादवले सन् २०११ जनवरी २७ देखि फेब्रुअरी ५ सम्म भारतको औपचारिक भ्रमण गरेका थिए । भारतबाट पनि राष्ट्रपति प्रणव मुखर्जीले सन् २०१६ को नोभेम्बर २४ सम्म नेपालको तीनदिने राजकीय भ्रमण गरे । सन् २००२ को जुन २३ देखि २८ सम्म राजाको रूपमा ज्ञानेन्द्र शाहले नयाँदिल्ली भ्रमण गरेका थिए । यस्तै, राष्ट्रपति विद्यादेवी भण्डारीले सन् २०१७ को अप्रिल १७२१ सम्म भारतको राजकीय भ्रमण गरेकी थिइन् । सन् १९९० पछि फेरि प्रधानमन्त्री बन्ने अवसर पाए पनि सूर्यबहादुर थापा र लोकेन्द्रबहादुर चन्दले भारत भ्रमण गरेनन् । उनीहरूको कार्यकाल पनि छोटो रह्यो । यस्तै, बाबुराम भट्टराईपछि चुनावी सरकारको नेतृत्व गरेका मन्त्रिपरिषद्का अध्यक्ष खिलाराज रेग्मी भारत गएनन् । एमालेका तत्कालीन अध्यक्ष झलनाथ खनाललाई भारत भ्रमणको निम्तो नआउँदै कार्यकाल सकियो । पूर्वपरराष्ट्र सचिव मदनकुमार भट्टराई नेपालमा सरकार परिवर्तन भइरहने र भारतमा त्यस्तो अस्थिरता नदेखिँदा नेपालकै तर्फबाट बढी भ्रमण भइरहेको हुन सक्ने बताउँछन् । भारतको व्यस्तता पनि बढी भयो । मनमोहनजी नआएपछि मोदी आउँदासम्म लामो ग्याप नै भइसकेको थियो, उनले भने, नेपालका प्रधानमन्त्रीहरू भारत भ्रमणमा गइरहनुको पछाडि हाम्रो आवश्यकता पनि हो । छिमेकी मुलुकसँग सम्बन्ध राम्रो गर्नुपर्नेछ । नेपालले भारत, चीन र अरू महत्त्वपूर्ण मुलुकमा वर्षको एउटा उच्च तहको भ्रमण आदानप्रदान गर्दा राम्रो हुने उनको भनाइ छ । भारत र जापानबीच हरेक वर्ष आउजाउ हुन्छ । तर भ्रमणमा भीड मात्र गरेर मात्रै हुन्न, सरकार प्रमुख वा राष्ट्र प्रमुखको भ्रमणचाहिँ कुनै समस्या समाधानका लागि गर्नुपर्छ, उनले भने । सन् १९९० अघि भारतका प्रधानमन्त्री जवाहरलाल नेहरू (दुई पटक), इन्दिरा गान्धी, लालबहादुर शास्त्री र मोरार्जी देसाईले नेपालको भ्रमण गरेका थिए । तर, त्यसपछि नेपालमा भारतबाट उच्च तहको भ्रमण घट्दै गयो । भारत मामिलामा नेपाल हेर्न साउथ ब्लक (भारतीय विदेश मन्त्रालयको नेपाल हेर्ने जिम्मेवारी पाएको विभाग) र लैनचौर (नेपालस्थित भारतीय दूतावास) नै हाबी हुन थाल्यो । भारतीय कंग्रेसको नेतृत्वमा रहेको युनाइटेड प्रोग्रेसिभ एलायन्स (यूपीए) को पालामा नेपाललाई राजनीतिकभन्दा पनि कर्मचारीतन्त्रबाट हेरियो । त्यसबेला नेपालमा रहेका राकेश सुद, जयन्त प्रसाद, श्याम शरणजस्ता राजदूत राजनीतिक मामिलामा सक्रिय रहे । मोदी सत्तामा आएपछि राजनीतिक तहमा प्रधानमन्त्रीको भ्रमण भए पनि आन्तरिक राजनीतिक अस्थिरताका कारण नेपाल कूटनीतिक रूपमा बलियो गरी प्रस्तुत हुन सकेको छैन ।भारतका भूराजनीतिक जानकार प्राध्यापक महेन्द्र पी लामाले भारतमा प्रधानमन्त्री मोदी नै नौ वर्षदेखि सरकारको प्रमुख रहँदा सोही अवधिमा नेपालमा सन् २०१४ देखि २०२३ भित्र सात प्रधानमन्त्री फेरिएको उल्लेख गरेका छन् । कोही प्रधानमन्त्री २५३ दिन कुर्सीमा बसे भने कोही १,१८२ दिन । कुर्सीमा को छिटो बस्ने भनी तीन जना प्रधानमन्त्रीहरू त वरिपरि घुमी नै रहे, र तीनै जनाले दुईदुई पटक कुर्सी हत्याए गत नौ वर्षमा । तिमीपछि म, मपछि उनी र उनीपछि तिमी र फेरि म भन्ने प्रथाव्यवस्था नेपाली प्रजातन्त्रमा मात्रै चरितार्थ हुन सक्छ, लामाले मंगलबारको कान्तिपुरमा लेखेका छन् । भारतका लागि नेपालका पूर्वराजदूत नीलाम्बर आचार्य नयाँदिल्लीबाट नेपाल भ्रमण कम हुनुलाई स्वाभाविक ठान्छन् । स्वतन्त्र र सार्वभौम मुलुकको रूपमा नेपाल र भारतको हैसियत एउटै रहे पनि दुई देशको व्यस्तता फरकफरक भएको उनको बुझाइ छ । हामीलाई समान व्यवहार गर्छन् र मागहरू पूरा हुन्छन् भने उताबाट पनि पारस्परिक भ्रमण हुनुपर्छ भन्ने छैन, उनले भने, उताबाट आएनन्, हामी मात्र गयौं भन्न पनि हुन्न । दुवै देशको व्यस्तता फरकफरक छ नि ।"
'यो ईपीजीले गर्न सकेन भने अर्को ईपीजी बनाइयोस्,"अनन्त समस्या यथावतै राखेर र समस्याको बुँदा हस्तान्तरण मात्रै गरेर हाम्रा प्रधानमन्त्री उत्साहित भएर फर्कनुभएको छ । समस्या थाती राखेर मात्रै सम्बन्ध सहज र समधुर हुन सक्ला र ? यसलाई नेपाली जनताले कसरी हेर्छन् भन्ने मुख्य कुरा हो । केही कुरामा भएको प्रगतिलाई हेर्ने हो भने यो पहिलेदेखि चलिआएको विषय हो, नयाँ होइन । त्यही पुरानै विषयले पनि पूर्णता पाएको कुरा राम्रो हो । मूल कुरा एउटा देशले अर्को देशलाई गर्ने (देखाउने) व्यवहारमा सुधार ल्याउन आपसमा विमति भएका विषयलाई सम्बोधन गर्नैपर्ने हुन्छ । ठीक छ, यो ईपीजीले गर्न सकेन भने अर्को ईपीजीले गरोस् न त । भारत स्वतन्त्र भएयता कति समस्या हामीले कहिले सचिवको तहमा, कति मन्त्रीको तहमा सम्बोधन गर्न प्रयास गरेकै हौं, तर पार लगाउन नसकेको यथार्थ त हो नै । सम्बन्ध सुधारको कुरामा यतापट्टि ध्यान नराखिन्जेल सम्बन्ध यथास्थितिमै रहिरहन्छ ।"
निर्वाचन आयोगको स्वायत्तता नखलबल्याऊ,"जिल्ला निर्वाचन कार्यालय खारेज गरी जिल्ला प्रशासन कार्यालय अन्तर्गत निर्वाचन एकाइ राख्ने सरकारको घोषणा प्रथम दृष्टिमै अस्वीकार्य छ । निष्पक्ष र भयरहित निर्वाचन गराउनुपर्ने दायित्व भएको संवैधानिक अंग निर्वाचन आयोग अन्तर्गतका कार्यालयहरूलाई गृह प्रशासनको एकाइजस्तो बनाउन सिद्धान्ततः नै मिल्दैन । निर्वाचन आयोग ऐनले पनि यसो गर्न दिँदैन । सरकारले आर्थिक वर्ष २०८०८१ को बजेटमार्फत गरेको यो प्रस्तावले निर्वाचन आयोगको स्वतन्त्रता र स्वायत्ततामाथि ठाडो धावा बोलेको छ । आयोगको संवैधानिक शक्तिलाई दुर्बल तुल्याउन खोजेको छ । आयोगलाई आवश्यक बजेट र जनशक्ति उपलब्ध गराउनु सरकारको संवैधानिक दायित्व हो । तर यही कारण, उसका कार्यालयहरू मनखुसी चलाउन चाहनुचाहिँ सरासर बलमिच्याइँ हो । यसरी निष्पक्ष निर्वाचनको एउटा आधारभूत सर्तमै दखल पुर्याउने छुट सरकारलाई छैन, हुनु हुँदैन । निश्चय पनि सरकारले नीति तथा कार्यक्रम र बजेटमार्फत चालु खर्च कटौतीका लागि प्रयोजनविहीन र कार्यबोझ कम भएका संस्थान, विकास समिति र कार्यालयहरू खारेज गर्ने वा गाभ्ने रणनीति लिनु आफैंमा सकारात्मक छ । राजस्वले चालु खर्च धान्न पनि मुस्किल परिरहेका बेला अनावश्यक सरकारी खर्च घटाउन निर्मम बन्नैपर्ने अवस्था छ । तर यही बहानामा न्यूनतम सुझबुझबिनै संवैधानिक अंग अन्तर्गतकै कार्यालयलाई नै चलाउनुलाई चाहिँ कुनै पनि हालतमा मुनासिब मान्न सकिँदैन । संसद्निर्मित कानुनका आधारमा व्यवस्था गरिएका कार्यालयहरूलाई सरकारले कार्यपालिकीय घोषणाका भरमा चलाउन सक्दैन, पाउँदैन । निर्वाचन आयोग ऐनमा आयोग आफैंले सम्पादन गर्नुपर्ने कामका लागि आवश्यकतानुसार प्रदेश तथा तोकिएबमोजिमका अन्य स्थानमा कार्यालय स्थापना गर्न सक्ने व्यवस्था छ । यही प्रावधानमा टेकेर आयोगको प्रस्तावमा सरकारले सातै प्रदेश र ७० जिल्लामा निर्वाचन कार्यालय स्थापना गरेको हो । तिनमा स्वीकृत दरबन्दीबमोजिम कर्मचारी छन् । संविधानको धारा २४६(१) अनुसार निर्वाचन प्रयोजनका लागि मतदाताको नामावली तयार गर्ने काम यिनै जिल्ला निर्वाचन कार्यालयले गर्छन् । स्थानीय तह, प्रदेश र प्रतिनिधिसभाको निर्वाचनका लागि नियमित कार्यसम्पादन, मतदाता नामावली दर्ताअद्यावधिक, मतदाता शिक्षालाई स्थानीय तहमा विस्तार र अदालतमा विचाराधीन मुद्दाको कागजपत्र सुरक्षित गर्ने अभिभारा यी कार्यालयले निर्वाह गर्दै आएका छन् । यसअतिरिक्त, राजनीतिक दलसँग आवश्यक समन्वय, दलका विवरण प्राप्त गरी अद्यावधिक, आयोगका निर्णय तथा निर्वाचन अवधिमा पालना गर्नुगराउनुपर्ने विधि र प्रक्रियाका बारेमा मतदातालाई सुसूचित पनि यिनैले गर्छन् । पक्कै पनि निर्वाचनको छेकोमा बाहेक यी सबै कार्यालयका निम्ति कार्यबोझ पर्याप्त नहुन सक्छ । यिनमा आवश्यकताभन्दा बढी दरबन्दी पनि हुन सक्छन् । तर त्यस्तो भएमा पनि खर्च कटौतीका निम्ति सरकारले निर्वाचन आयोगसितको परामर्शमै विधिसम्मत बाटो रोज्न सक्छ । निर्वाचन प्रयोजन नपरेका बेला प्रदेश वा केही मुकाममा मात्र यस्ता कार्यालय सीमित गर्ने विकल्प खोज्न सक्छ । तर सोझै बजेटमार्फत यी कार्यालयलाई जिल्ला प्रशासनअन्तर्गत ल्याउन खोज्नुले सरकारको मनसुबामाथि नै प्रश्न उठेको छ । खर्च कटौतीको बहानामा कतै ऊ शक्ति सन्तुलन, नियन्त्रण र शक्ति पृथकीकरणको सिद्धान्तकै खिल्ली उडाउन उद्यत त छैन भन्ने संशय जन्माएको छ । गृह प्रशासन अन्तर्गत निर्वाचन कार्यालय ल्याउँदा तिनले गर्ने गतिविधिको निष्पक्षतामा स्वतः प्रश्न उठ्छ । सत्ताशक्तिको अभ्यास गरिने अड्डाको आरोप लाग्ने गरेको जिल्ला प्रशासन कार्यालय अन्तर्गतका एकाइमा सत्तारूढ शक्तिको छाया पर्दैन भन्नै सकिन्न । यस्ता एकाइले निष्पक्ष भूमिका नै निर्वाह गरे पनि आम तहमा त्यस्तो अनुभूति नहुन सक्छ । स्मरणीय छ, प्रतिनिधिसभा निर्वाचनका बेला चुनावी आचारसंहिता अनुगमन समितिको संयोजक प्रमुख जिल्ला अधिकारीलाई बनाउँदा राजनीतिक दलहरूले विरोध गरेकै कारण कोष तथा लेखा नियन्त्रण कार्यालय प्रमुखलाई उक्त जिम्मेवारी सुम्पिइएको थियो । र, संसदीय कालखण्डमा स्थानीय निर्वाचन प्रमुख जिल्ला अधिकारीले गराउँदा व्यापक धाँधली भएको आरोप लागेकै कारण लोकतन्त्रकालमा कानुन तथा न्याय अधिकारीहरूलाई यस्तो जिम्मेवारी दिने गरिएको छ । यसरी हाम्रो आफ्नै अभ्यासको आलोकमा पनि सरकारको यो प्रस्ताव घातक छ, प्रतिगामी छ । तसर्थ, खर्च कटौतीको बाटो हिँड्ने नाममा सरकारले विधिको राजमार्ग नभत्काओस्, शक्ति सन्तुलनको सिद्धान्तको धज्जी नउडाओस्, र प्रतिस्पर्धात्मक लोकतान्त्रिक व्यवस्थामा व्यवधान ननिम्त्याओस् । जिल्ला निर्वाचन कार्यालयहरूलाई जिल्ला प्रशासनको एकाइ बनाउने प्रस्तावबाट पछि हटेर सरकारले निष्पक्ष निर्वाचनका आधारभूत सर्तहरूको पालना गरोस् ।"
संसद् निरर्थक गफ गर्ने थलो नबनोस्,"प्रधानमन्त्री पुष्पकमल दाहाल चारदिने भारत भ्रमण सकेर देश फर्किएका छन् । यस्तोमा संसद्भित्र प्रमको भ्रमणको उपलब्धि के ? के कस्ता सन्धि, सम्झौता र सहमतिहरू भए ? देशको उद्योग, व्यापार र पर्यटनमा टेवा पुग्ने केके कुराहरू गरिए ? नदीबाढी नियन्त्रणमा केकस्ता छलफल र सहमति भए ? सीमा, सुरक्षा, शिक्षा, स्वास्थ्य, कृषिजस्ता विकासमुखी विषयहरूमा केकस्ता उपलब्धि भए ? त्यसबारे चर्चा र विवेचना हुनुको सट्टा भ्रमणका क्रममा कसले के लुगा लगाए ? कहाँ पूजा गरे ? कोलाई कहाँ उभ्याए ? प्रोटोकलमा कहाँ के बिराए ? कहाँ के नाच देखाए ? यस्तायस्ता गसिपमा संसद्को सत्र खर्चिन्छन् हाम्रा सांसद र वरिष्ठ नेताहरू । कोही सिङ न पुच्छरको कुरामा पनि उत्पातै उफ्रेर आफूलाई खुंखार क्रान्तिकारी देखाउन खोज्छन् । राष्ट्रवादी राष्ट्रचिन्तक साबित गर्न हतारिन्छन् । यो सब देख्दा कहिलेकाहीँ उदेक लागेर आउँछ । संसद्मा यस्तै हुने हो भने यस्तो संसद् चाहिन्छ र ? यति सांसद चाहिन्छ र ? यी सांसदहरूले खाने राष्ट्रको नुनको सोझो गर्ने गरेका छन् र ? संसद्भित्र र बाहिरका यस्तै गतिविधि र खिसिटिउरीले गणतन्त्र र संघीयतामाथि प्रश्न उठ्ने गरेका छन् । काम छैन भने बरु आआफ्नो निर्वाचन क्षेत्रतिर जानुस् । जनताका पीरमर्का सुन्नुस् । दीर्घकालीन महत्त्वका विकास निर्माणका सम्भावनाहरूबारे छलफल गर्नुस् । तर गरिब नेपालीले तिरेका करबाट तलबभत्ता र सुविधा खाएर खिसिटिउरी र ख्यालठट्टामा समय नगुमाउनुस् । सीएन खड्गा, लोसपा, नेपाल"
निर्माणमा नयाँ प्रविधि अपनाऔं,"चालु आर्थिक वर्षको बजेट र बजेट कार्यान्वयन नीतिले, सडक निर्माण गर्दा ढलान प्रविधि अपनाउनुपर्ने बाध्यात्मक सरकारी नीति स्वागतयोग्य छ । देश सिमेन्टमा आत्मनिर्भर भइसकेको अवस्थामा, यस प्रविधिले सिमेन्टको आन्तरिक खपत बढाउनुका साथै सिमेन्ट उद्योगलाई स्थायित्वसमेत दिलाउनेछ । ढलान प्रविधिबाट सडक निर्माण हुँदा, बिटुमिनको प्रयोगबाट हुने वातावरण प्रदूषणबाट मुक्ति मिल्नुका साथै, रोजगारीमा समेत वृद्धि हुनेछ । यो प्रविधिबाट सडक निर्माण गरिए हाल बिटुमिन खरिदमा बाहिरिने अर्बौं विदेशी मुद्राको समेत बचत हुनेछ ।ढलान प्रविधि ३० देखि ३५ प्रतिशतले महँगो भए पनि यो प्रविधि टिकाउ हुन्छ । यस प्रविधिबाट निर्मित सडक बीसपच्चीस वर्षसम्म चल्ने हुँदा बर्सेनि हुने मर्मतसम्भार खर्च पनि बचत हुनेछ । तर यस्तो प्रविधिबाट निर्माण गरिने सडकका लागि निश्चित मापदण्ड निर्माण गर्नु पनि जरुरी रहेको छ । यसका साथै निर्माणकार्यका लागि हाल चलनचल्तीको ठेक्का प्रणालीमा समेत सुधार गर्नु पनि त्यत्तिकै जरुरी छ । हाल आयोजनाको अनुमानित लागतभन्दा निकै घटीमा ठेक्का हात पार्ने चलनले गुणस्तरीय ढलान सडकको निर्माण ठेकेदारले गर्नेछैन । मापदण्डभन्दा तल गई, कमसल छड र सिमेन्टको प्रयोगबाट निर्मित सडक दिगो र गुणस्तरीय हुन सक्दैन । महेन्द्रसिंह बम, टीकापुर१, कैलाली"
आयोगलाई स्वायत्त राख,"वर्षौंदेखि काम गर्दै आइरहेको निर्वाचन आयोगलाई अहिले सीडीओमातहत राख्ने सरकारको प्रस्तावले केही शंका उब्जएको छ । निष्पक्ष र भयरहित निर्वाचन गराउनुपर्ने आयोगको कामलाई सीडीओमातहात राखेर सरकारले झन् अन्योल सृजना गरेको छ । देशमा निष्पक्ष निर्वाचनका लागि निर्वाचन आयोग नै ठीक छ । यसमा किन परिवर्तन चाहियो ? रुद्रनाथ पौडेल, पोखरा३"
प्लास्टिकको विकल्प खोजौं,"प्लास्टिकले त वातावरण बिगार्ने पो भयोगाउँटोल सहरबजार यसकै थुप्रो भयो सजिलो र हलुका यो वरदानै थियोअहिले भने धर्तीलाई नै चुनौती पो दियोहिमाल, सागर, माटो, जंगल, हावापानीमाअसर यसको देखिँदो छ हरेक प्राणीमासय वर्ष हजार वर्ष कुहिँदैन योनछोएरै टार्न पनि सकिँदैन योअत्यावश्यक ठाउँमा मात्रै प्रयोग गर्ने गरौंविकल्पले चल्ने ठाउँमा विकल्प नै रोजौंविवेकशील प्राणी ? हामी सचेत हुनुपर्योनिर्विकल्प एउटा धर्ती बचाउनुपर्यो । कृष्ण कुम्पुरे, आदमटार, धादिङ"
निकुञ्जमा औपनिवेशिक चिन्तन,"चित्तौन कचेहेरी ः एउटा फरक बहसयस्ता गम्भीर विषयहरूलाई सार्वजनिक छलफलमा ल्याइएको छैन । सबै तहबाट लुकाउन खोजेजस्तो देखिन्छ । यहीबीच चितवनका आलोचनात्मक चेत भएका र जागरुक युवाहरूले चित्तौन कचेहेरी को आयोजना गरेर दुःखका कथाहरू स्वयं दुःखीहरूकै मुखबाट बाहिर ल्याउने प्रयत्न गर्यो । दुःखीहरूको दुःखलाई सिद्धान्तको मालाभित्र उनेर छलफल र विमर्श गर्यो । दुःखबाट कसरी निस्कन सकिन्छ, एउटा सानो प्रयास गर्यो । सबभन्दा पहिले त नाम नै चित्तौन कचेहेरी राखेर चित्तौनको ऐतिहासिकताको उजागर मात्रै नगरी कचेहेरी शब्दमार्फत थारू संस्कृतिको सम्मानसमेत गरिएको छ । कचेहेरीमा आइमाया चेपाङ पनि थिइन्, जसको छोरा राजकुमार २०७८ साउन १ गते माछा मार्न र निहुरो टिप्न निकुञ्ज गएका थिए । सेनाले नियन्त्रणमा लिएर कुटपिट गरेर छाडिदियो । एक हप्तापछि राजकुमारको मृत्यु भयो । आइमाया कचेहेरीमा बोल्नै सकिनन् । बोल्न मात्रै के खोजेकी थिइन्, बलिन्द्रधारा आँसु झरी वाक्य बन्द भयो । लुकेका पीडाहरूलाई यस्ता कचेहेरीका माध्यमले बाहिर ल्याएर बहसको विषय बनाउँदै निकुञ्जको पुनःसंरचना गर्नु छ । कर्मचारी र सेनामा होइन, समुदायमा विश्वास गरिएको संरचना बनाउन ढिलो भइसकेको छ । अहिलेको चितवन बनाउनका लागि थारूहरूले औलोसँग लड्न आफ्नो ज्ञान, सीप र पौरख पोखे । बस्नलायक चितवन बनाएका थारूहरूको पहिचानको झन्डालाई पनि यसले उठाएको छ । यस्तैयस्तै वैकल्पिक बहसले हाम्रा नयाँ गन्तव्यहरू निर्धारण गर्ने हुन् ।"
छवि जोगाउने कि बदनामी बोक्ने ?,"अब यसो गरौंस्वार्थको द्वन्द्व आफैंमा भ्रष्टाचार होइन, भ्रष्टाचारलाई मलजल गर्ने एउटा महत्त्वपूर्ण माध्यम हो । तसर्थ स्वार्थको द्वन्द्व नियन्त्रण हुनु भनेको भ्रष्टाचारको पनि नियन्त्रण हो । हो, कानुनले मात्रै सबै कुरा नियन्त्रणव्यवस्थापन हुँदैन र स्वार्थको द्वन्द्व व्यवस्थापन तथा नियन्त्रण पनि त्यसको अपवाद होइन । यसलाई तीन तवरबाट नियन्त्रणव्यवस्थापन गर्न सकिन्छ । पहिलो, शैक्षिक कार्यक्रममै समावेश गरेरÙ दोस्रो, कानुन बनाएरÙ र तेस्रो, स्वअनुशासन एवं उच्च नैतिकता प्रदर्शन गरेर ।पहिलो तरिका लामो र दीर्घकालीन हो । केही पूर्वतयारीपश्चात् यसलाई सुरु गर्न कुनै कठिनाइ छैन । जहाँसम्म दोस्रो, कानुन निर्माणको सन्दर्भ छ, त्यो जसरी पनि गर्नैपर्ने हुन्छ, किनकि हामी अन्तर्राष्ट्रिय अभिसन्धिको पक्षराष्ट्र हौं । फेरि, यसै पनि नेपाल कानुन आयोगले स्वार्थको द्वन्द्व सम्बन्धी कानुन मस्यौदा गरिसकेको छ । त्यसलाई सार्वजनिक बहसमा ल्याई प्रक्रिया पुर्याएर छिटोभन्दा छिटो संसद्मा पठाउने तत्परता मात्रै चाहिएको छ । स्वार्थका द्वन्द्वको नियन्त्रणव्यवस्थापनका लागि सजिलो र तत्काल कार्यान्वयन गरिहाल्न मिल्नेचाहिँ तेस्रो तरिका मात्रै हो । यस अनुसार प्रधानमन्त्री, मन्त्री, सांसद र उच्च सरकारी ओहोदामा आसीनहरूले आआफ्ना निजी सचिवालयलाई आफन्त र नातागोताबाट तत्कालै मुक्त गरून् । यस्तो स्वघोषणाले जनमानसमा उनीहरूप्रति सम्मान पनि बढ्नेछ ।स्वघोषणा र स्वअनुशासन कानुननिर्माताका हकमा अझ बढी लागू हुन्छ । किनकि सांसदहरू जति नैतिकतावान् हुन्छन्, तिनले बनाउने कानुन पनि त्यति नै शुद्ध अर्थात् कतैबाट प्रभावित नभएको हुन्छ । यस सन्दर्भमा अघिल्लो प्रतिनिधिसभाको कार्यकाल दुर्भाग्यपूर्ण रह्यो, जहाँ स्वार्थको द्वन्द्व छरपस्टै हुन पुग्यो । उदाहरणका लागि, अर्थ समितिमा उल्लेख्य संख्यामा बैंक सञ्चालक सांसदहरू थिए । चौतर्फी विरोधका बावजुद उनीहरूले बैंक तथा वित्तीय संस्था एकीकरण सम्बन्धी कानुनमा आफ्नो स्वार्थ अनुसारका प्रावधान थपघट गर्न लगाए । त्यस्तै, विद्यालय सञ्चालक सांसदहरू शिक्षासम्बन्धी कानुन आफूले चाहेजस्तो बनाउन सफल भए । यी दुवै सन्दर्भमा, स्वार्थ बाझिने सांसदहरूले समितिका छलफलमा सहभागी हुन पटक्कै संकोच मानेनन् ।हुन त प्रतिनिधिसभाका नयाँ संसदीय समितिहरूमा पनि स्वार्थ बाझिने सांसदहरूको संख्या टन्नै छ तर समितिहरू भर्खरै गठन भएका र काम थाल्ने बेला भएकाले उनीहरूलाई नयाँ परम्परा बसाउने अवसर पनि छ । अघिल्लो कार्यकालमा भएका गल्ती नदोहोर्याउन र सांसदको इज्जत जोगाइराख्न यो अत्यावश्यक पनि छ । त्यसका लागि आफू सदस्य रहेको समितिको बैठकमा स्वार्थ बाझिने विषय प्रवेश गर्दै छ भने त्यस्ता सांसदले पहिल्यै अनुपस्थित हुने घोषणा गर्नु सर्वोत्तम विकल्प हुन सक्छ । यदि बैठककै दौरान त्यस्ता विषय प्रवेश गरे भने सभापतिलाई सूचित गरेरै बैठकस्थलबाट बाहिरिन सकिन्छ । विगतको अमिलो अभ्यासबाट पाठ लिने हो भने सांसदहरूले आफूलाई यसरी स्वनियममा बाँध्नैपर्छ । स्वार्थ बाझिने विषयमा प्रतिनिधिसभामा समितिको बैठकमा स्वैच्छिक अनुपस्थिति सम्बन्धी संकल्प प्रस्ताव ल्याएर पारित गर्नु एउटा विकल्प हुन सक्छ । अर्कोचाहिँ प्रतिनिधिसभा नियमावलीमै यस सम्बन्धी एउटा प्रावधान थप्न सकिन्छ ।यति मात्रै गर्दा पनि स्वअनुशासन र नैतिक मूल्यको उच्चतम परिपालना गरेको देखिनेछ । यसरी स्वअनुशासनमा बस्ने सांसदप्रति समाजको दृष्टि पनि सम्मानजनक हुनेछ । यसले संसद् र सांसदको गरिमा बढाउने मात्रै होइन, विधेयकले पनि कतै र कसैबाट प्रभावित हुनुपर्दैन । तर नैतिकतावान् माननीयको छवि बनाउने कि बदनामीको दाग बोकेर कार्यकाल गुजार्ने, त्यो निर्णय गर्ने जिम्माचाहिँ सांसदहरूकै हो ।"
भ्रष्टाचार र हाम्रो लोकतन्त्र,"२०४७ सालमा लोकतन्त्र आएपछिको सबभन्दा ठूलो र राष्ट्रकै बेइज्जती हुने भ्रष्टाचारको काण्ड बनेको छनक्कली भुटानी शरणार्थी काण्ड । भ्रष्टाचार गर्नकै लागि दुई ठूला प्रतिस्पर्धी दलका उच्चपदस्थ नेताहरू आपसमा मिलेको तथा वरिष्ठ सरकारी कर्मचारीहरू मुछिएको यो काण्डले हाम्रो लोकतन्त्रको औचित्यमै धावा बोलेको छ । किनकि मूलतः बढ्दो भ्रष्टाचारकै कारण हाम्रो लोकतन्त्र बदनाम भैरहेकै थियो, लोकतन्त्रमाथि आक्रमण र अनास्था बढ्दै गैरहेकै थियो । यस्तो बेला यो प्रकृति र स्तरको काण्डले हाम्रोजस्तो तेस्रो विश्वको देशमा लोकतन्त्र भ्रष्टाचाररहित हुन सक्दैन भन्ने खतरनाक भाष्यलाई मलजल गरेको छ । यो काण्डका आरोपितहरूको बचाउमा ज्यान फालेर लागेका छन् पूर्वप्रधानमन्त्री र दोस्रो ठूलो दलका अध्यक्ष केपी शर्मा ओली । यही काण्डमा विवादित आफ्ना परिवारजन र आरोपित सहयोगीहरूका बारेमा एक शब्द नबोली बसेका छन् अर्का पूर्वप्रधानमन्त्री र सबभन्दा ठूलो दलका सभापति शेरबहादुर देउवा । जुनसुकै र जत्रोसुकै दलका नेता किन नहोऊन्, हाम्रा सबै नेतामा भ्रष्टाचार नगर्नेनियन्त्रण गर्ने इच्छा र क्षमता दुवै नरहेको यो काण्डले पुष्टि गरिदिएको छ । र हामी जनता ती नेता र शासकलाई फेर्ने शक्तियुक्त होइन, झेल्ने नियतियुक्त लोकतन्त्रमा बाँच्न विवश छौं । शिविरमा रहेका पूर्वलडाकुका नाममा माओवादी नेताले १४१५ वर्षअगाडि एकमुस्ट बुझेर लगेको करोडौं रकम योभन्दा पनि चर्को भ्रष्टाचारको काण्ड थियो । किनकि सो रकम यो काण्डमा जस्तो लुकाएर र राजस्व नमासीकन होइन, हाकाहाकी र राष्ट्रको ढुकुटीबाट सोझै बुझेर लगिएको थियो, र जसको ठूलो हिस्सा अपचलन गरिएको थियो । त्यत्रो ठूलो भ्रष्टाचारलाई विद्रोही माओवादीहरूलाई मूलधारमा ल्याई लोकतन्त्रलाई मजबुत बनाउने नाममा फासफुस पारियो । त्योबाहेक लोकतन्त्रको सुरुआती कालखण्डका लाउडा र धमिजाकाण्डदेखि पछिल्ला कालखण्डका सत्तरी करोड, ओम्नी, यतीजस्ता अनेक अरू काण्ड पनि सबै दलका शासनकालमा भए । तीमध्ये सबैजसो फासफुस भए, तार्किक परिणतिमा पुगेनन् । शिविर घोटाला त राजनीतिक इच्छाशक्ति भएको भए, त्यस्तै अख्तियार दुरुपयोग अनुसन्धान आयोग सक्षम र व्यावसायिक भएको भए अनि त्यहां दलगत राजनीतिक भागबन्डामा पदाधिकारी नियुक्ति हुने अघोषित परिपाटी नभएको भए दोषीले सहजै सजाय पाउने बलियो दसीप्रमाण भएको केस थियो । माथिल्लो तहका भ्रष्टाचारका यस्ता केस धेरै थिए, छन् र दुखको कुरा, झनै हुने संकेतहरू छन् । अनि मुहान फोहोर भएपछि तलको पानी सङ्लो हुने त कुरै भएन । तल्लो तहमा पनि भ्रष्टाचार बढ्दै गएको त अख्तियारमा सबभन्दा धेरै उजुरी अचेल स्थानीय निकायका पदाधिकारीहरूकै विरुद्ध पर्न थालेको तथ्यले नै बताउँछ । आफ्नै गाउँलेले चुनेर पठाएकाको पनि दोस्रो कार्यकालमै यो हाल छ भने पछिपछि के होला त ? अहिलेका संघ र प्रदेश सरकार अन्तर्गतका मालपोत, नापी, यातायात, अध्यागमन, राजस्व उठाउने वा छानबिन गर्ने अड्डाकै गोता नजालान् तिनीहरू ? नियमले मिल्ने र गर्नैपर्ने काम गर्न पनि सोझै घूस दिनुपर्ने वा बिचौलियामार्फत केही अतिरिक्त रकम खर्च गर्नैपर्ने स्थितिबाट पीडित नभएको मान्छे आज सायदै कोही भेटिएला देशमा । के लोकतन्त्र यस्तै हुन्छ ? यो प्रश्नलाई पन्छाएर वा यी यथार्थहरूलाई नकारेर वा यी कुराहरूलाई लोकतन्त्रविरोधीको प्रचार भनेर आत्मरति त होला तर त्यसबाट समस्याको समाधान हुंदैन । किनकि मूलतः भ्रष्टाचारकै कारण आम जनतामा लोकतन्त्रप्रति वितृष्णा बढेको हो ।हो, हाम्रो लोकतन्त्रले सबलाई बोल्ने, लेख्ने, चुनावमा मत दिने, आफ्ना असन्तुष्टि पोख्ने, न्याय माग्ने स्वतन्त्रता दियो । प्रेस र न्यायालयलाई स्वतन्त्रतापूर्वक काम गर्ने अधिकार पनि दियो । उत्पीडित र पछि परेका समुदायलाई उकास्न समावेशिताको संरचनात्मक प्रबन्ध पनि गर्यो । यी कुराहरू लोकतन्त्र आउनुपूर्व थिएनन् । अतः यहांसम्म लोकतन्त्र सही दिशामै थियो, छ । हुन त आआफ्ना नाजायज एजेन्डा र मागको पूर्तिका लागि संगठित राजनीतिक, जातीय, क्षेत्रीय समूह, दल र व्यक्तिहरूले लोकतन्त्रलाई बेलाबेला बन्धक बनाएकै पनि हुन् । त्यसबाट हाम्रो लोकतन्त्र अराजकतामा बदलिएको पीडासमेत आम जनताले अनुभूति गरेका पनि हुन् । तर त्यसमा सुधार हुँदै गैरहेकै थियो । उदाहरणका लागि, नेपाल बन्दजस्ता बन्दहडताल, जसलाई रोक्ने राजनीतिक इच्छाशक्ति, सुझबुझ र प्रशासकीय सामर्थ्य शासक र राजनीतिक वर्गमा थिएन । आम जनतालाई दुःखकष्ट दिने र अर्थतन्त्रलाई कमजोर बनाउने जनइच्छाविपरीतका बन्दहरू लोकतन्त्र आएपछिको पहिलो दशक (२०४८५८) मा खूब भए । बन्द गर्नेमा ठूला र सत्तामा जाने लगायतका सबै दल थिए भने एमाले सबभन्दा अगाडि थियो । अचेल ठूला दलहरूले बन्द गराउँदैनन्, र सानाले गराउन चाहेर पनि सक्दैनन् । किनकि जनताले बन्द मन पराउँदैनन् । र जनताले मन नपराउने काम गर्नु प्रत्युत्पादक हुने सत्य दलहरूले बुझे । यो एउटा राम्रो दृष्टान्त हो, हाम्रो लोकतन्त्र परिपक्व हुँदै गएको । हाम्रो संविधान, चुनाव र जनखबरदारीले घातक जातीय राजनीतिलाई पनि किनारा लगाइदिएको, कमजोर पारिदिएको सत्य हो । जुन एकताका, खास गरी पहिलो संविधानसभाको कार्यकालमा खतरनाक ढंगबाट उचालिएको थियो । यो पनि हाम्रो लोकतन्त्रको परिपक्वताको प्रमाण हो ।हाम्रो लोकतन्त्रले राजनीतिक रूपमा देब्रे र दाहिने दुवै कोणबाट भएको आक्रमणबाट पनि आफूलाई जोगाएकै हो । जस्तो कि, पहिले दाहिने कोणकै कुरा गरौं राजाले हातमा लिएको शासनसत्ताको आयु पछिल्लो पटक १५ महिनाभन्दा बढी रहन सकेन । उनको कदम समयसँग मेल नखाने त छँदै थियो, देशीविदेशी सबै राजनीतिक पक्षसँग एकसाथ दुस्मनी गर्ने उनको शैलीले उनीहरू सबैलाई राजतन्त्रविरुद्ध एकै ठाउँमा ल्याउँदाको परिणाम राजतन्त्र उन्मूलनै भयो ।लोकतन्त्रउपर देब्रे कोणबाट भएका हमलाहरू भने दाहिने कोणबाट भएभन्दा बहुआयामिक, क्रूर र हिंसक रहे । विशेष गरी गरिबी, बेरोजगारी र सामाजिक विभेदलाई भजाउँदै माओवादीले गरेको हिंसक विद्रोहले जनधनको ठूलो नोक्सान गर्यो । र उनीहरूलाई शान्तिपूर्ण र मूलधारको राजनीतिमा ल्याउन देशले धेरै र अनावश्यक सम्झौताहरू गर्नुपर्यो, जसका विभिन्न दुष्प्रभाव लामो समयसम्म देशले भोगिरहनुपर्नेछ । दुःखको कुरा, धेरै सहुलियत र इम्प्युनिटी पाएको क्रान्तिकारी माओवादीको भ्रष्टीकरण र सत्ताको लोभ भने अरू ठूलासाना, नयाँपुराना सबै दलको भन्दा बढी छ । यता ठूला दलहरू कमजोर हुँदै जाने एवं साना र क्षेत्रीय दलहरू बन्दै जाने क्रमसँगै बढेको सबै दलको सत्तालिप्साले राजनीतिक अस्थिरता र भ्रष्टाचारलाई झनै चर्को र स्थायी बनाइदिएको छ । जति पछि भयो, त्यति नै चुनाव लड्न र राजनीति चलाउन अत्यन्त खर्चिलो भएको परिप्रेक्ष्यमा दल र नेताहरूका लागि एकातिर भ्रष्टाचार र राज्यदोहन नगरी सत्तामा पुग्नै नसक्ने स्थिति छÙ अर्कातिर, भ्रष्टाचार र राज्यदोहन गरिरहन फेरि सत्तामै नपुगी नहुने स्थिति पनि छ । सत्तासँगको यो अन्योन्याश्रित स्वरूप र सम्बन्धले हाम्रो लोकतन्त्रमा भ्रष्टाचारलाई पूरै पद्धतिगत (सिस्टमिक) बनाइदिएको छ, जसको उपचार पनि पद्धतिगत नै गर्नुपर्ने भएको छ एक दुई केसमा सक्रियता देखाएर पुग्नेछैन अब । हाम्रो लोकतन्त्र जति परिपक्व भयो, त्यति नै बढी भ्रष्टाचारबाट चाहिँ झन्झन् आक्रान्त हुँदै गैरहेको छ । जबकि भ्रष्टाचारलाई नियन्त्रण गर्ने काम लोकतन्त्रले गर्न सकेन भने त्यो लोकतन्त्रको कुनै उपादेयता हुन्न र त्यो कहिल्यै खतरामुक्त पनि रहन्न । चौतारी, चियापसल, सडक, सामाजिक सञ्जाल, मिडिया, अगिल्लो आम चुनावको सन्देश, जुनसुकै माध्यमबाट व्यक्त आजको जनचाहना पनि भ्रष्टाचार र ढिलासुस्तीरहितको डेलिभरी नै हो सुशासन नै हो । र त्यसका आधारमा तीव्र आर्थिक विकास र समृद्धितर्फको फड्को हो । तर दुर्भाग्यवश, यी एजेन्डाप्रति लोकतन्त्रका निम्ति संघर्ष र आन्दोलनहरू गरेका र पटकपटक सरकारमा पनि गएका दल र तिनका नेतृत्वहरू नै गम्भीर छैनन् । यी कुरा उनीहरूका प्राथमिकतामा होइन, नारामा सीमित छन् । बरु व्यक्तिगत, गुटगत र दलगत स्वार्थ एवं परिग्रहका लागि कहाँबाट भ्रष्टाचार गर्न पाइन्छ, त्यसैमा उनीहरू भित्रभित्र ध्याउन्नरत रहन्छन्, लिप्त रहन्छन् । जनचाहनाको उनीहरूलाई परबाह छैन । अनि भ्रष्टाचार गर्न त सत्तामा जानैपर्यो । र सत्तामा जान उनीहरू जे गर्न पनि, जोसँग मिल्न पनि सक्ने लचक भएका पनि यही भ्रष्टाचार गर्नलाई नै हो, एक्लै खान नमिल्ने भएपछि मिलीजुली खान । देश बनाउन होइन । दल र नेताहरूले लोकतन्त्रमाथि खतरा, उपलब्धि गुम्ने डर जस्ता भाषण होइन, त्यस्तो खतरा र डरको सबभन्दा ठूलो स्रोत बनेको भ्रष्टाचारलाई रोक्न, कम गर्न अबचाहिँ ठोस र बोल्ड काम गर्नैपर्छर् । आफूहरूको शुद्धीकरण, अख्तियारको अराजनीतीकरण, सबलीकरण र व्यवसायीकरण, चुनाव पद्धतिको आमूल सुधार र तदनुरूप संविधान संशोधन गर्न सकिने कुरा धेरै छन् । गर्न नचाहे दुर्घटनाको खतरा पनि धेरै नै छ ।"
लोकतन्त्रको भद्दा मजाक,"रेशम चौधरी प्रकरण चरम राजनीतिक स्खलनको दृष्टान्त हो । २०४६ को परिवर्तनपछि हाम्रो राजनीतिक अभ्यास र लोकतन्त्र क्रमशः संस्थागत र उन्नत हुनुपर्नेमा अवनति र अपराधीकरणतर्फ अग्रसर देखिन्छ । रेशम प्रकरणलाई एकल घटनाक्रमका रूपमा हेर्नुभन्दा समग्र लोकतान्त्रिक अभ्यासमाथि गहिरो विमर्श गर्नुपर्ने हुन्छ । यसो गर्नुपूर्व उनको राजनीतिक उतारचढावबारे बुझ्न जरुरी छ ।२०७२ भदौ ७ गते कैलालीको टीकापुरमा हिंसात्मक प्रदर्शनपछि वरिष्ठ प्रहरी उपरीक्षकसहित सात सुरक्षाकर्मी र एक नाबालकको मृत्यु भयो । यसपछि रेशम चौधरी एकाएक खबरहरूमा छाए । पहिचानको आन्दोलन चर्किंदै गर्दा सुदूरपश्चिममा एकैसाथ थरुहट र अखण्ड सुदूरपश्चिम आन्दोलन सुरु भएका थिए । पहिचानको यो तानातानबीच टीकापुर काण्डको मुख्य योजनाकारका रूपमा रेशम चर्चामा आएका थिए । मुद्दा चलिरहेकै अवस्थामा प्रहरीको फरार सूचीमा रहेका रेशम २०७४ को निर्वाचनमा कैलाली क्षेत्र नम्बर १ बाट २१ हजारभन्दा बढीको मतान्तरसहित विजयी भए । तर पुर्पक्षका लागि थुनामा राख्ने आदेश आएसँगै उनको सांसद पदको शपथग्रहण रोकिएको थियो । २०७५ फागुन २२ गते थुनामै रहेका रेशमसहित अन्य ५८ जना व्यक्तिउपर जिल्ला अदालत कैलालीमा मुद्दा चलेर टुंगिँदा रेशमसहित ११ जनाले जन्मकैदको सजाय पाए । योसँगै उनको राजनीतिक जीवनमा प्रश्नचिह्न खडा भयो । यसबीच हरेक सरकारले रेशमको मुद्दा फिर्ताको कोसिस गर्यो र असफल भयो । समयक्रममा २०७९ मंसिरमा सम्पन्न आम निर्वाचनमा रेशमपत्नी रञ्जिता श्रेष्ठ नागरिक उन्मुक्ति पार्टी दर्ता गरी चुनावमा होमिइन् । निर्वाचनमा नागरिक उन्मुक्ति पार्टीले पाएको अप्रत्याशित सफलताले फेरि एक पटक रेशम राष्ट्रिय चर्चामा देखिए । नागरिक उन्मुक्ति पार्टी सत्ताको प्रमुख मियो भएसँगै रेशमको रिहाइ फेरि राजनीतिको केन्द्रीय बहसमा आइपुग्यो । मुद्दा फिर्ता नभए पनि २०८० को गणतन्त्र दिवसको अवसर पारेर सरकारले उनलाई आम माफी दिइसकेको छ । उनको रिहाइले नेपालको समग्र संवैधानिक र न्यायिक प्रणालीमाथि गम्भीर प्रश्न खडा गरेको छ । राजनीति सत्तास्वार्थमा मात्रै सीमित हुँदा अपराध र राजनीतिबीच फरक छुट्टिन्न भन्ने टड्कारो उदाहरण बनेको छ रेशम प्रकरण । रेशमको रिहाइले हाम्रो समग्र राज्य व्यवस्था र राजनीतिक चरित्र प्रस्ट पार्छ । हिजोका कमजोर रेशममा कसैको चासो थिएन, आज शक्ति आर्जन गरेका रेशम सत्ता गठबन्धनका प्रिय भएका छन् । अन्याय अनि शक्तिपूजनको यो नांगो नाच देखिसकेपछि दलहरूको हिजोको लडाइँ राजनीतिक परिवर्तनका लागि नभएर केवल सत्ताप्राप्तिका लागि थियो भन्दा अतिशयोक्ति हुन्न । रेशम प्रकरणमा अभियोजन र मुद्दा प्रक्रिया अगाडि बढ्दा हामी र हाम्रो समाजले जनयुद्धका युद्ध अपराध अनि मधेश आन्दोलनको हिंसालाई सहजै राजनीतिक घटनाक्रम मान्नुले समाज र राज्य व्यवस्थाको पदलोलुपता र शक्तिपूजन प्रस्ट देखाउँछ । कमजोर थारूमाथि मुद्दा अभियोजन हुनु अनि उस्तै प्रकृतिका अन्यमाथि नहुनुको एउटा मात्र कारण थियो थारुहरू सत्ताको केन्द्रमा नहुनु । २०७९ को निर्वाचनसम्म आइपुग्दा ठूला दलहरू र तिनका नेतृत्वको पदलोलुपता र सत्तालालसा झनै टड्कारो देखियो । रेशम नेपालको न्याय प्रणालीको सर्वोच्च निकायबाटै मुद्दाको किनारा लागेर जेलमै थिए अनि विधिको वकालत गर्ने पुराना ठूला दलहरूका ठूला भनिएका नेताहरू चुनाव प्रचारमा रेशम निर्दोष र सच्चा क्रान्तिकारी रहेको भन्दै थिए, जुन कुनै तर्क र विमर्शमा आधारित थिएन, रेशमको चुलिँदो लोकप्रियतालाई आफूतिर तान्ने कपट मात्रै थियो । हिजो कमजोर रेशम कसैका पनि थिएनन्, आज बलिया रेशम सबैका भए, तर नेताहरूले यो भनिरहँदा एउटा भाष्यसँगै स्थापित पनि गरिरहेका थिए उनीहरूले ल्याएको राजनीतिक परिवर्तन सीमित व्यक्तिहरूको सत्तास्वार्थपूर्तिको मियो मात्रै हो, कुनै विधि र विधानको शासन व्यवस्था हैन । रेशमको रिहाइले नेपालको संवैधानिक व्यवस्थामाथि गम्भीर प्रश्न खडा गरेको छ । नेपालको न्याय व्यवस्थाले जघन्य फौजदारी अपराध मानेर सजाय दिइसकेपछि सो घटनालाई सत्तास्वार्थबाट प्रेरित भएर आम माफी दिनुले भोलिको दिनमा जुनसुकै अपराध गरे पनि राजनीतिमा उदाए सबै माफ हुने नजिर स्थापित गरेको छ । कतै समग्र फौजदारी न्याय प्रणाली सत्ताको गुलाम हो भन्ने भाष्य स्थापित गर्न खोजिएको त हैन ? अनुसन्धान गरियो, प्रतिवेदन तयार भयो तर राजनीतिक संरक्षण भनौं या राजनीतिक स्वार्थ, यसरी आम जनसरोकार र चासोको विषय भएपश्चात् पनि लाल आयोगको प्रतिवेदन गोप्य राखिनुले राज्यको नियतमाथि नै प्रश्न तेर्सिन्छ । कानुनी राज्यमा न्यायको अर्थ हो निर्दोष फस्नु भएन, दोषी छुट्नु भएन । तर यहाँ तीन तहका अदालतले दोषी ठहर गरेका रेशम निर्दोष छन् भनेर होइन, दोषी हुन् तर राज्यले माफी दियो भनेजसरी आम माफीका नाममा छानबिनका वास्तविक तथ्यहरू आम जनताबाट लुकाउने काम भयो । आम माफी प्रकरणले रेशम निर्दोष साबित हुन पाएनन्, बरु अपराधी हुन् तर सत्ताशक्तिको बलमा माफी दिइयो भन्ने भाष्य बन्न पुग्यो । यसले न रेशमको आन्दोलनलाई न्याय गर्यो न समग्र थारू जातिलाई । रेशमको रिहाइले हाम्रो लोकतन्त्रमा तीनवटा मानक स्थापित गरेको छ १ कमजोर र निम्छरोमाथि मात्रै फौजदारी कानुन लाग्छ । २ फौजदारी कानुनले दोषी प्रमाणित गरे पनि राजनीतिले सहजै उन्मुक्ति दिन सक्छ । ३ यो देशको न्यायिक सर्वोच्चताभन्दा माथि सत्ता हावी हुन्छ ।रेशम रिहाइले प्रतिपादन गरेका उपर्युक्त तीन मानकले नेपाली राजनीतिमा स्थापित पुराना दलहरूका तीन चरित्र उजागर गरेको छ१ नेपाली कांग्रेस, एमाले, माओवादी लगायतका दलहरूले लडेको भनेको परिवर्तनको लडाइँ केवल सत्ता परिवर्तनका लागि थियो र आफूलाई सत्ताको मूलधारमा स्थापित गर्ने उद्देश्य मात्रै थियो ।२ नेपालमा विधि र पद्धति तीन ठूला दलको स्वार्थपूर्तिका साधन मात्रै हुन् ।३ तीन ठूला दलको एउटा समान चरित्र भन्नु नै सत्ताप्राप्तिका लागि कुनै पनि अपराध र अपराधीको पक्षपोषण गर्नु हो । नेपाली समाज र चेतना परिवर्तन नहुने हो भने सार्वभौम मताधिकारका बावजुद मानिस दास नै रहिरहन सक्दो रहेछ भन्ने झन्झन् चरितार्थ हुँदै जानेछ । सत्ताप्राप्तिलाई एक मात्र लक्ष्य ठान्दै आएका पुराना ठूला दलहरूलाई अब पनि बिदा गर्न नसके समाज र राष्ट्रले आशाअनुरूप परिवर्तन र समृद्धि हासिल गर्न सक्नेछैन । कार्की प्रतिनिधिसभा सदस्य हुन् ।"
विकास र कृषि,तस्बिर : सिन्ह्वा
बाँधमा विस्फोट हुँदा बस्ती जोखिममा,"काठमाडौं (एजेन्सी) रुस नियन्त्रित दक्षिणी युक्रेनस्थित एक विशाल बाँधको केही हिस्सा भत्किँदा बस्ती जोखिममा परेको छ । खेरसोन क्षेत्रमा रहेको नोभा काखोभ्का बाँध मंगलबार भत्किएको हो । बाँधलाई ध्वस्त पारेको भन्दै रुस र युक्रेनले एकआपसमा आरोपप्रत्यारोप लगाएका छन् ।युक्रेनी सेनाले निप्रो नदीमा बाढी आउन सक्ने भन्दै त्यस आसपासका बस्तीका मानिसहरूलाई अन्यत्र जानका लागि सुझाव दिएको छ । यद्यपि रुसी अधिकारीहरूले त्यस क्षेत्रका बासिन्दाहरूलाई बाहिर जानु नपर्ने जनाएका छन् । बाँध ध्वस्त भएपछि निप्रो नदीमा १५० टन तेल मिसिएको युक्रेनले जनाएको छ । साथै अरू थप तेल नदीमा मिसिन सक्ने बताइएको छ ।यही विषयलाई लिएर युक्रेनको राष्ट्रपति कार्यालयमा आपत्कालीन बैठक बसेको छ । यसैबीच उक्त बाँध ध्वस्त पारिएकामा विभिन्न देशका प्रमुखहरूले आपत्ति जनाउँदै प्रतिक्रिया दिएका छन् । यस क्रममा बेलायती विदेशमन्त्री जेम्स क्लेभरलीले एक घृणित कार्य भएको भन्दै नियतवश पूर्वाधारमा आक्रमण गर्नु युद्ध अपराधजस्तै भएको बताएका छन् । जेम्सले यस घटनाबारे एक विज्ञप्ति जारी गर्दै यस्तो प्रतिक्रिया दिएका हुन् ।युरोपियन युनियन प्रमुख चार्ल्स माइकेलले उक्त घटनाबाट आफू स्तब्ध भएको भन्दै यसप्रति रुस र उसको प्रतिद्वन्द्वी जिम्मेवार हुने बताएका छन् । यस्तै लिथुएनियाका विदेशमन्त्री गेब्रिएलियस ल्यान्ड्सबर्गिसले रुस र युक्रेनले शक्तिबाहेक अन्य कुनै कुरामा समन्वय नगरेको भन्दै उनीहरू नरोकिएसम्म आतंककारीहरू पनि नरोकिने चेतावनी दिएका छन् ।युक्रेनले रुसलाई आफ्नो दक्षिणी क्षेत्रमा रहेको विशाल जलविद्युत् बाँध विस्फोट गरेको आरोप लगाउँदै यस घटनालाई युद्ध अपराधका रूपमा छानबिन भइरहेको जनाएको छ । युक्रेनले तत्कालै यसबारे अनुसन्धान सुरु भएको जनाएको छ । उक्त विस्फोटपछि नदीमा बाढी आएर आसपासका बस्तीहरूमा पनि ठूलो क्षति पुग्न सक्ने आशंका गरिएको छ । युक्रेनले यसबाट ठूलो पर्यावरणीय नोक्सान पनि हुने भन्दै अन्तर्राष्ट्रिय मुद्दा बनाएको छ ।रुसी उच्च अधिकारीहरूले भने उक्त बाँध युक्रेनले नै ध्वस्त पारेको आरोप लगाएका छन् । क्रेमलिन प्रवक्ता दिमित्री पेस्कोभले खेरसोन क्षेत्रको नोभा काखोभ्का बाँध युक्रेनले नै ध्वस्त पारेको आरोप लगाए । साथै रुसले युक्रेनले आफूमाथि लगाएको आरोप पनि अस्वीकार गर्दै आएको छ । उक्त जलविद्युत् बाँधबाट लक्ष्य हासिल गर्न नसकेपछि युक्रेन स्वयंले विस्फोट गराएको रुसी अधिकारीहरूको आरोप छ ।बाँध भत्किएपछि आएको बाढीले त्यहाँस्थित युरोपकै सबैभन्दा ठूलो आणविक ऊर्जा केन्द्र पनि जोखिममा परेको छ । यस्तै, खानेपानीको आपूर्तिमा समस्या हुने बताइएको छ । बाढीले आसपासको क्षेत्रमा खतरा बढेको छ भने केही गाउँ डुबेको अन्तर्राष्ट्रिय सञ्चारमाध्यमले जनाएका छन् । सोभियतकालमा निप्रो नदीमा बनाइएका ६ बाँधमध्ये काखोम्का पनि एउटा हो । यो बाँध यति ठूलो छ कि युक्रेनको उत्तरदेखि दक्षिणी भूभागसम्म फैलिएको छ । बाढीको जोखिममा रहेको रुसी नियन्त्रित क्षेत्रमा २२ हजार बासिन्दा छन् भने युक्रेन नियन्त्रित क्षेत्रमा १६ हजारको बसोबास छ । दुवै पक्षले मृत्यु वा घाइते भएको कुनै पनि घटना उल्लेख गरेका छैनन् ।"
छोटकरी,"आईएमएफबाट वित्तीय सहयोग खोज्दै पाकिस्तानइस्लामाबाद (एजेन्सी) पाकिस्तानका प्रधानमन्त्री शहबाज सरिफले यही महिना अन्तर्राष्ट्रिय मुद्राकोष (आईएमएफ) सँग ऋण प्राप्तिका लागि सम्झौता हुनेमा आशा व्यक्त गरेका छन् । बढ्दो ऋणका कारण आर्थिक संकट भोगिरहेको पाकिस्तानले आईएमएफसँग सहयोगका लागि पहल गर्दै आएको छ । आईएमएफको सर्त र मापदण्डअनुसार हामीले यही महिना सहयोग पाउने आशा गरेका छौं, उनले भने । पाकिस्तानले तत्काल ११ अर्ब अमेरिकी सहयोगको अपेक्षा राखेको छ, जुन आईएमएफ र पाकिस्तानबीच सन् २०१९ मा भएको सहयोग सम्झौताको एउटा किस्ता हो । पाकिस्तानले गत वर्षको अगस्टमा उक्त कार्यक्रमको पहिलो किस्ता मात्र प्राप्त गरेको छ ।बम विस्फोटमा अफगानिस्तानका डेपुटी प्रान्तीय गभर्नरको मृत्युफैजाबाद (सिन्ह्वारासस) अफगानिस्तानको प्रान्तीय राजधानी फैजाबादमा मंगलबार भएको विस्फोटमा परी डेपुटी गभर्नरसहित दुई जनाको मृत्यु भएको छ भने अन्य ६ जना घाइते भएका छन् । सूचना तथा संस्कृतिका प्रान्तीय निर्देशक कारी माजुद्दिन अहमदीका अनुसार फैजाबाद सहरमा भएको विस्फोटमा बदख्सान प्रान्तका डेपुटी गभर्नर मौलावी निसार अहमद अहमदीसहित दुई जनाको मृत्यु भएको छ । स्थानीय समयअनुसार बिहान सवा ८ बजे फैजाबाद सहरको चराही महकामा क्षेत्रमा कार बम विस्फोट भएको हो । आक्रमण कसले गरेको हो भन्ने खुलेको छैन ।हाइपरसोनिक मिसाइल बनाएको इरानको दाबीदुबई (एपी) इरानले हाइपरसोनिक मिसाइल बनाएको दाबी गरेको छ । यो मिसाइलको गति ध्वनिको तुलनामा १५ गुणा बढी हुने उसको भनाइ छ । इरानको आणविक कार्यक्रमका बारेमा अमेरिकासँग चलिरहेको तनावका बीच यो घोषणा भएको हो । फत्ताह नाम गरिएको उक्त मिसाइलले १४ सय किलोमिटरसम्म मार हान्न सक्ने इरानका टेलिभिजन रिपोर्टमा उल्लेख गरिएको छ । इरानका राष्ट्रपति इब्राहिम रायसीले यो शक्तिबाट मध्य एसियामा सुरक्षा र शान्ति कायम सहज हुने टेलिभिजन कार्यक्रममा बताएका छन् । यसलाई कुनै पनि क्षेत्रीय रक्षा संयन्त्रले पनि रोक्न नसक्ने इरानको दाबी छ । यद्यपि, दाबीलाई बल पुग्ने प्रमाण उसले सार्वजनिक गरेको छैन ।अमेरिकाद्वारा चिनियाँ सामानको आयात कटौतीबेइजिङ (एएनआईरासस) अमेरिकाले चिनियाँ सामानको आयात घटाएको छ । हालै सार्वजनिक भएको तथ्यांकअनुसार दस वर्षको अन्तरालमा पहिलो पटक चिनियाँ सामानको आयातमा ५० प्रतिशतले कमी आएको छ । परामर्श कम्पनी केर्निकोका अनुसार चीनमाथिको निर्भरता कम गर्न अमेरिकाले सरकारीस्तरमा नै चिनियाँ उत्पादनको आयात कटौती गरेको छ । दक्षिण कोरिया र जापानका उत्पादनतर्फ अमेरिकी उपभोक्ता आकर्षित हुँदै गएका छन् । यद्यपि ती मुलुकबाट अमेरिका आयातको हिस्सा ५० प्रतिशतभन्दा कम हुने ठानिएको छ । भारत, भियतनाम, ताइवान र मलेसियाका उत्पादनप्रति पनि अमेरिकी उपभोक्ता आकर्षित भएका छन् । चीन र अमेरिका एकअर्काका सबैभन्दा ठूला व्यापारिक साझेदार हुन् । अमेरिकी व्यापार तथ्यांक प्रयोग गर्ने किर्नीको रिसोरिङ इन्डेक्सका आधारमा गत वर्ष एसियाली देशहरूबाट अमेरिकाले आयात गरेको वस्तुको ५०७ प्रतिशत चिनियाँ सामान थियो ।"
नेपालबंगलादेश व्यापारमा अवरोध गर्ने भारतको चेतावनी,"(झापा) यतिबेला संसद्भित्र र बाहिर देशको पूर्वी नाका हुँदै बंगलादेश जोड्ने काँकडभिट्टाफूलबारीबंगलाबन्ध सडक मार्गको व्यापक चर्चा छ । तर, यही रुटबाट हुँदै आएको बंगलादेशसँगको नेपाली व्यापारमाथि भारतले थालेको अवरोधबारे न सत्तापक्ष जानकार छ, न त प्रतिपक्ष नै । सन्धिविपरीत ओभरलोड सामान बोकेको भन्दै नेपालभारतबंगलादेशबीचको त्रिदेशीय व्यापारिक केन्द्रनजिकको फूलबारी ल्यान्ड कस्टमले यसै सातादेखि बंगलादेशसँगको व्यापारमा अवरोध गर्ने चेतावनी दिएको छ ।भारत र बंगलादेशसहितको त्रिपक्षीय व्यापार तथा ट्रान्जिट सम्झौता (सन्धि) पछि ०५४ भदौ १४ बाट सरकारले काँकडभिट्टाफूलबारीबंगलाबन्ध व्यापारिक मार्गबाट बंगलादेशसँग औपचारिक व्यापार थालेको थियो । व्यापार सन्धिमा नेपाल र बंगलादेशबीचको व्यापारका लागि भारतले पानीट्यांकीदेखि फूलबारीसम्मको करिब ३४ किमि सडक सुविधा उपलब्ध गराउने सम्झौता छ । तर अतिरिक्त ट्रान्जिट रुटका लागि बनाइएको मोडालिटीको चौथो बुँदामा टेकेर यतिबेला भारतले अनावश्यक बखेडा सुरु गरेको व्यवसायीहरूले जनाएका छन् । यस सडकबाट चल्ने नेपाली ट्रक वा कन्टेनरको तौल १९ टनभन्दा माथि हुनुहुँदैन, मोडालिटीको चौथो बुँदामा भनिएको छ । सन्धिबमोजिम छचक्के ट्रकसहितको तौल १९ टन हुनुपर्ने नेपाल पारवहन तथा गोदाम व्यवस्था कम्पनी लिमिटेड काँकडभिट्टाका प्रमुख रोमन श्रेष्ठले बताए । विगतमा छचक्के गाडी मात्रै थिए । अहिले पुराना मोडलका गाडी हराइसके । १०१२ चक्के ट्रक चलिरहेका छन्, श्रेष्ठले भने, त्यसको क्षमता २१ टनभन्दा माथि हुन्छ । भारतीय भन्सारले सन्धिविपरीत सामान बोक्ने गाडीलाई अवरोध गर्ने चेतावनीसहितको मौखिक जानकारी आइसकेको श्रेष्ठले बताए । नेपाली व्यवसायीले भने २१ टन नै बोक्न पाउनुपर्ने माग गर्दै आएका छन् । अहिलेसम्म काम रोकिएको त छैन । तर भारतीय भन्सारले यसै साताबाट रोक्ने चेतावनी दिइरहेको छ, श्रेष्ठले भने ।करिब १३ वर्षदेखि सन्धि पुनरावलोकन नभइरहेको र पुनरावलोकनका लागि पहल थालिएको उनले जनाए । नेपाल पारवहन गोदाम व्यवस्था कम्पनीले परराष्ट्र मन्त्रालयमार्फत भारतलाई पत्राचारको तयारी सुरु गरेको छ । खराब समयमा सामान रोक्ने अवस्था त हुन दिनुभएन भनेर पहल थालेका छौं, श्रेष्ठले थपे, भारतीय भन्सारलाई सन्धि पुनरावलोकनको प्रक्रिया भइरहेकाले तत्कालका लागि सहजीकरण गरिदिन भनेका छौं । समयानुकूल सन्धि फेरबदल नगरिँदा नेपाली व्यवसायीले अनावश्यक सास्ती सहनुपरेको नेपालबंगलादेश व्यापारमा संलग्न स्थानीय भन्सार एजेन्ट दिलीप तिम्सिनाले गुनासो गरे । थपे, सन्धि मुताविक गर्ने हो भने गाडीको तौल घटाउँदा त ९१० टन मात्रै सामान बोक्न सकिने अवस्था हुन्छ । नेपाली ट्रकले नेपाल सरकारको मापदण्डअनुसार सामान बोकिरहेको अर्का भन्सार एजेन्ट मित्रलाल संग्रौलाले जनाए । अहिलेको अवस्थामा १२ चक्केले २१ टन सामान बोक्नैपर्ने बाध्यता छ, उनले भने, पुरानो सन्धि पल्टाएर भारतले अनावश्यक दुःख दिन मिल्दैन ।भारतबाट भने १८ चक्के कन्टेनर खुलेआम भित्रिँदा पनि नेपालले कुनै अवरोध गरेको छैन । भारतीय गाडीले ४० टन सम्म बोक्दा हामीले केही नभन्ने अनि हाम्रा १२ चक्केले २१ टन सामान बोक्दा भारतले किन निहुँ खोज्नु ? भन्सार एजेन्ट संग्रौलाले थपे । बंगलादेशसँगको व्यापारका लागि यो रुट सबभन्दा छोटो हो । काँकडभिट्टादेखि बागडोग्राघोषपोखरफूलबारीसम्मको करिब ३४ किलोमिटरको दूरी पार गर्दा बंगलाबन्ध व्यापारिक रुट भेट्न सकिन्छ । भारतको बखेडाप्रति बंगलादेशी व्यवसायीहरूले पनि असन्तुष्टि जनाएको नेपाली व्यवसायीको भनाइ छ । भारतले हाम्रातिर ४०, ५० टन तौलका ढुंगासहितका कन्टेनर भित्र्याइरहेको दृश्य हामी पनि टुलुटुलु हेर्दैनौं, एक बंगलादेशी व्यवसायीलाई उद्धृत गर्दै एक नेपाली व्यवसायीले भने, भारतीय भन्सारको पछिल्लो व्यवहारले बंगलादेशीलाई पनि चिढाएको छ ।सुरुवाती वर्षमा यस नाकाबाट सामान्य मात्रै व्यापार भएको थियो । पूर्वाधारको चरम अभाव थियो । नेपाली व्यवसायी र ट्रक चालकहरूले भारतीय श्रमिकदेखि सुरक्षाकर्मी सम्मको हप्की सहनुपर्ने बाध्यता थियो । सीमामा तैनाथ सीमा सुरक्षाबल (बीएसएफ) बाट पनि नेपाली व्यवसायीले निक्कै सास्ती बेहोरेका थिए । बीएसएफकै निगरानीमा सामान लोडअनलोड गर्नुपर्ने बाध्यता थियो । पुनः भारतले ओभरलोडको प्रसंग झिकेर नेपालबंगलादेशबीचको व्यापारलाई थप धराशायी बनाउने काम सुरु गरेको नेपाली पक्षको गुनासो छ । खासमा नेपालबंगलादेशबीचको व्यापारका लागि उपलब्ध गराएको फूलबारीबंगलाबन्ध ट्रान्जिट नाकाबाट भारत आफैंले सन् २०११ जनवरी २२ तारिखबाट औपचारिक व्यापार सुरु गरिसकेको छ । भारतले यस नाकाबाट ढुंगा निकासी गर्दै आएको छ । नेपालबंगलादेश व्यापार नै प्रभावित हुने गरी भारतीय भन्सारले गर्न लागेको अवरोधप्रति पश्चिम बंगालका ल्यान्ड कस्टम कमिसनर रञ्जन खन्नासँग संवाद गरिरहेको कोलकातास्थित महावाणिज्य दूतावासका महावाणिज्यदूत ईश्वरराज पौडेलले जनाए । जतिबेला सन्धि भयो, त्यति बेला रोड सानो थियो, गाडी पनि सानै थिए, पौडेलले भने, तत्कालीन अवस्थालाई हेरेर गरिएको सन्धिका आधारमा भारतले नेपालबंगलादेश व्यापार प्रभावित गर्नु जायज हुन्न ।"
मुर्रामार्फत नश्ल सुधार भए दूध उत्पादन ३ गुणा बढ्ने,"(काठमाडौं)प्रधानमन्त्री पुष्पकमल दाहालको भारत भ्रमणका क्रममा निःशुल्क उपहारका रूपमा ल्याउने भनिएका मुर्रा जातका १५ वटा राँगाका विषयमा सामाजिक सञ्जालदेखि संसद्सम्म चर्चा छ । आखिर यी कस्ता राँगा हुन् ? यिनको प्रजनन क्षमता कस्तो छ ? यस विषयमा कृषि तथा पशुपन्छी मन्त्रालयले वस्तुगत सहायतास्वरूप प्राप्त हुने उच्च प्रजनन मानका १५ राँगोबाट ३ वर्षपछि वार्षिक कम्तीमा १५ लाख डोज वीर्य उत्पादन हुने जनाएको छ । यसले कम्तीमा १ लाख भैंसीमा कृत्रिम गर्भाधान गराई नश्ल सुधार हुने मन्त्रालयको दाबी छ । यसले नश्ल सुधारपछि दूधमा देखिएको समस्या समाधान हुने जानकार बताउँछन् । दुई मुलुकबीचको सहकार्यअनुसार १५ वटा मुर्रा राँगो उपलब्ध गराइने भारतीय दूतावासले गत शनिबार जारी गरेको विज्ञप्तिमा उल्लेख छ । कृषि तथा पशुपन्छीको क्षेत्रमा दुई देशबीचको सहकार्यअनुरूप नेपाल सरकारको अनुरोधमा १५ वटा मुर्रा राँगो नेपाल सरकारलाई उपलब्ध गराइँदै छ । कृषि मन्त्रालयले पनि विज्ञप्ति जारी गर्दै मुर्रा राँगो आयातका लागि विगतदेखि नै प्रयास भइरहेको प्रस्ट्याएको छ । सन् २०१८ मा नेपालभारत संयुक्त कृषि प्राविधिक कार्य समूहको निर्णयानुसार विभिन्न समयमा औपचारिकअनौपचारिक रूपमा भारत सरकारसँग ३० वटा उच्च प्रजनन मानका मुर्रा राँगो नेपाल सरकारलाई उपलब्ध गराउन अनुरोध भएको थियो, मन्त्रालयले जारी गरेको विज्ञप्तिमा भनिएको छ, सन् २०२० जुनमा नेपालले निर्धारण गरेको प्राविधिक मापदण्डबमोजिमका १५ वटा उच्च नश्लका मुर्रा जातका पाडा उपलब्ध गराउन सम्बद्ध भारतीय पक्षबाट प्रतिबद्धता प्राप्त भएको छ । फलस्वरूप प्रधानमन्त्रीको भ्रमणमा १५ वटा उच्च प्रजनन मानका मुर्रा राँगो उपलब्ध गराउने घोषणा भएको मन्त्रालयले जनाएको छ ।यो उन्नत प्रजाति मुख्यतः भारतको पञ्जाब र हरियाणामा विकास भएको हो । नश्ल सुधारका लागि यो विश्वकै उन्नत जातमा पर्छ, पशुसेवा विभागका सूचना अधिकारी चन्द्र ढकालले भने, लामो समयको प्रयासबाट भारतले मुर्रा राँगो उपलब्ध गराउने भएको छ । यसले दुग्ध क्षेत्रमा फड्को मार्ने अपेक्षा गरेका छौं । दुग्ध क्षेत्रको विकास गर्न मुर्रा आयातको पहल भएको विभागले प्रस्ट्याएको छ । खरिददेखि जीटूजीको पनि प्रयास भएको थियो । तर विफल भयो । लामो प्रयासपछि भारतले वस्तुगत सहायतास्वरूप १५ वटा मुर्रा राँगो निःशुल्क दिन लागेको हो । भारतको नीतिले मुर्रा राँगो बिक्रीवितरण निषेध गरिएको रहेछ । अन्तर्राष्ट्रिय बिडिङ गर्दा पनि खरिद गर्न सफल भएका थिएनौं, ढकालले भने, १५ वटा मुर्रा राँगो उपलब्ध गराउने निर्णयले सजिलो भयो । मन्त्रालयका अनुसार पछिल्लो समय दूध दिने गाई, भैंसीको संख्या र दूध उत्पादन बढेको छ । आर्थिक वर्ष ०७७७८ मा गाईको संख्या १२ लाख ९ हजार ४१ थियो । ०७८७९ मा यस्तो संख्या बढेर १२ लाख २३ हजार ६१ पुगेको छ । आर्थिक वर्ष ०७७७८ मा १६ लाख ३० हजार ६ सय ४२ भैंसी रहेकामा ०७८७९ मा १६ लाख ६६ हजार ८ सय २७ पुगेको जनाइएको छ । संख्या बढेसँगै दूध उत्पादनमा पनि केही सुधार भएको मन्त्रालयको तथ्यांक छ । ०७७७८ मा १० लाख ६० हजार ४ सय ८७ टन गाईको दूध उत्पादन भएकामा ०७८७९ मा ११ लाख १ हजार ८ सय १२ टन पुगेको मन्त्रालयले जनाएको छ । भैंसीको दूध पनि १४ लाख १९ हजार ४ सय १२ टनबाट बढेर १४ लाख ६४ हजार ८ सय २ टन उत्पादन भएको छ । तर पनि हरेक वर्ष दूध अभाव भइरहेको छ । दूध अभाव भएपछि गत वर्ष भारतबाट समेत आयात गरिएको थियो । यसपालि पनि आयातका लागि उद्योगीहरूले दबाब दिइरहेका छन् । भारतबाट आयात हुने मुर्रा राँगो र कृत्रिम गर्भधारणले दूध उत्पादन बढाउने मन्त्रालयले जनाएको छ । राँगोको प्राविधिक पक्ष निरीक्षणका लागि सक्दो छिटो विज्ञ एवं प्राविधिक भारतका सरकारी फार्ममा जाने तयारी भइरहेको छ । प्राविधिक पक्षको टुंगो लागेपछि भारतीय पक्षबाट नेपालको भन्सार नाकासम्म उच्च प्रजनन मानका मुर्रा राँगो उपलब्ध हुने बताइएको छ । परराष्ट्र मन्त्रालयमार्फत काम भइरहेको छ, यसरी प्राप्त राँगालाई पशुसेवा विभाग मातहतका राष्ट्रिय पशु प्रजनन कार्यालयमा राखिनेछ, ढकालले भने, एक डेढ महिनाभित्र राँगा आइपुग्छन् । भारतबाट आयात हुने राँगाबाट पोखरा, नेपालगन्ज र लाहानमा रहेका प्रजनन कार्यालयमा उच्च गुणस्तरको वीर्य उत्पादन गरिने बताइएको छ । त्यसपछि किसानलाई कृत्रिम गर्भाधानका लागि उक्त वीर्य उपलब्ध गराइने जनाइएको छ । मुर्रा राँगोबाट १० वर्षसम्म वीर्य संकलन गर्न सकिन्छ । प्रत्येक साता सिमेन संकलन र प्रयोगशाला परीक्षण गरिन्छ । १९६ डिग्रीमा भण्डारण र गुणस्तर परीक्षण गरेपछि विभिन्न ठाउँमा वितरण हुन्छ, उनले भने । यसले पशुको उन्नत नश्ल विकास हुने जनाइएको छ । एउटा बेतको समय ३ सय १० दिन हो । आर्थिक वर्ष ०७७७८ मा गाईको प्रतिबेत उत्पादन ८ सय ७७ लिटर थियो । ०७८७९ मा बढेर ९ सय लिटर पुगेको छ । स्थानीय भैंसीको दूध उत्पादन क्षमता ८ सय ७० लिटरबाट बढेर ९ सय ८७ लिटर पुगेको पनि छ । राष्ट्रिय पशु प्रजनन कार्यालय, पोखराले विकास गरेको मुर्रा भैंसीको एक बेतको उत्पादन क्षमता करिब २२ सय लिटर हो । तर भारतबाट आयात हुने मुर्रा राँगोबाट कृत्रिम गर्भाधान गरेको भैंसीको उत्पादन क्षमता ४ हजार लिटरभन्दा बढी रहेको सूचना अधिकारी ढकालले जनाए । मुर्रा पाडीले एक बेतमा ४ हजार लिटरभन्दा बढी दूध दिने क्षमता राख्छ, ढकालले भने, लाखौं भैंसीमा कृत्रिम गर्भाधान गराएर पछि नश्ल सुधारको अपेक्षा गरेका छौं ।लोकल जातका भैंसीबाट पर्याप्त दूध नभएकै कारण नश्ल सुधारका लागि मुर्रा राँगो ल्याउन पहल भएको राष्ट्रिय पशुपन्छी स्रोत व्यवस्थापन तथा प्रवर्द्धन कार्यालयका सूचना अधिकारी धर्मराज गिरीले बताए । यसको मुख्य उद्देश्य उत्पादन र उत्पादकत्व बढाउने हो । वीर्य संकलन गरेर कृत्रिम गर्भाधान गरिन्छ । त्यसपछि भैंसीले राम्रो दूध दिन्छ, उनले भने । मुर्रा राँगोको मूल्य ठाउँविशेष र वंशानुगतअनुसार फरक फरक हुन्छ । एउटै राँगोको मूल्य दुई लाखभन्दा बढी पर्ने गिरीको भनाइ छ । सरकारले गत वर्ष अमेरिकाबाट ६ वटा साँढे ल्याएको थियो । गत पुसमा दक्षिण कोरियाले नेपाल सरकारलाई साँढे ५६ करोड बराबरको सय बाछी र २० वटा साँढे उपहार दिएको थियो । यसमा हेफर इन्टरनेसनल नेपाल र हेफर इन्टरनेसनल कोरियाले सहयोग गरेका थिए ।"
छानबिन गर्न आयोग बनाइने,"काठमाडौं (कास) श्रम, रोजगार तथा सामाजिक सुरक्षा मन्त्रालयले वैदेशिक रोजगारीमा भएको ठगीको छानबिन गर्न उच्चस्तरीय आयोग बनाउने भएको छ । वैदेशिक रोजगार विभागले मात्रै ठगी मुद्दामा छानबिन गर्न नसक्ने भएको भन्दै मन्त्रालयले अधिकारसम्पन्न उच्चस्तरीय आयोग बनाउने तयारी गरेको हो । श्रममन्त्री शरतसिंह भण्डारीले ठगीको मुद्दालाई आफूले गम्भीरतापूर्वक लिएको बताए । उनका अनुसार विभागमा १५ देखि २० हजार ठगीका फाइल थाती छन् । यसमा सबैभन्दा बढी मधेसी समुदायकै व्यक्ति पीडित छन्, जो आफैं वैदेशिक रोजगारमा जान मिटरब्याजको पासोमा परेका छन् । उनीहरू सहकारी र लघुवित्तबाट पनि प्रताडित छन्, उनले भने, पीडितहरूको न्यायका लागि अधिकारसम्पन्न उच्चस्तरीय आयोग नै बनाएर कारबाही गर्ने तयारी थालेको छु । सरकारले २०७२ असार २१ देखि खाडी र मलेसिया जाने कामदारका लागि निःशुल्क भिसा र टिकटको नीति लागू गरेको थियो । म्यानपावर कम्पनीले भिसा र टिकटबापतको शुल्क लिन नपाउने तर सेवा शुल्कबापत १० हजार लिन पाउने नीति सरकारले लिएको थियो । रोजगारदाता कम्पनीले म्यानपावर व्यवसायीलाई सेवा शुल्क दिएको छ भने कामदारसँग त्यो १० हजार रुपैयाँ पनि लिन नपाइने नीति छ । तर, मागपत्र पाउन भिसा खरिद गरी ल्याएको कम्पनीहरूमा पठाउन म्यानपावर कम्पनीहरूले भने सेवा शुल्कबापत एक लाखभन्दा बढी लिने गरेका छन् । यसरी वैदेशिक रोजगारीमा गएका व्यक्ति करारबमोजिमको काम र तलब नपाई फर्कनुपरेको छ भने उचित क्षतिपूर्ति पाउनबाट वञ्चित छन् । तीन लाख २० हजार बुझाएर मलेसिया गए पनि सम्झौताअनुसारको काम नपाएर फर्कनुपरेको जनकपुरका रितेश कर्णले बताए । म्यानपावरले पैसा फिर्ता दिँदैन, विभागमा जाँदा पैसा तिरेको रसिद माग्छ जुन मसँग छैन, उनले गुनासो गरे, काठमाडौंले न्याय दिँदैन, घरमा मिटरब्याजले तनाव छ ।विभागले वैदेशिक रोजगार न्यायाधिकरणमा ८७ वटा मुद्दामा २२ करोड ८७ लाख रुपैयाँ दाबी गर्दै मुद्दा दायर गरेको छ । विभागमै कामदार र म्यानपावर कम्पनी वा व्यक्तिगत लेनदेन भएका ४ सय १३ मुद्दामा मेलमिलाप गर्दा ३१ करोड ७९ लाख रुपैयाँ फिर्ता गराइएको छ । हामी ठगी मुद्दाको ठूलो दबाबमा छौं । कामदारसँग दिइएको रकमको प्रमाण नहुँदा कानुनी हिसाबले क्षतिपूर्ति दिन सकिरहेका छैनौं, विभागका महानिर्देशक मदन दाहालले भने । २०७९८० को फागुनसम्म वैदेशिक रोजगारसम्बन्धी संस्थागत (म्यानपावर) तर्फ ४८५ र व्यक्तिगततर्फ ६८६ गरी ११ सय ७१ उजुरी दर्ता छन् । सोबापतको क्षतिपूर्ति दाबी रकम ५६ करोड ६८ लाख रुपैयाँ रहेको छ । त्यसबाहेक पनि विभागमा थाती रहेका मुद्दा करिब २० हजार वटा छन् । विभागका अनुसार पर्याप्त अनुसन्धान अधिकृत नभएकाले ठगीका फाइल खोतल्न ढिलाइ हुँदै जाँदा फाइलका चाङ थपिइरहेका हुन् ।मन्त्री भण्डारीले विभागमा थन्किएका फाइललाई टुंगोमा पुर्याइछाड्ने बताए । वैदेशिक रोजगारको क्षेत्रमा संलग्न सबै निकायको कार्यसम्पादनमाथि तुरुन्तै प्रभावकारी अनुगमन गर्नेछु, उनले भने, अर्को सातादेखि प्रहरी नायब उपरीक्षकको नेतृत्वमा टोली खटाउँछु ।"
अर्थ संक्षेप,"सेल्सबेरीको ईकमर्स वेबसाइटकाठमाडौं (कास) चेन डिपार्टमेन्ट स्टोर सेल्सबेरी ग्रुपले ईकमर्स वेबसाइट सञ्चालनमा ल्याएको छ । सातदोबाटोस्थित कम्पनीको प्रमुख कार्यालयमा आयोजित एक कार्यक्रममा ग्रुपले ईकमर्स वेबसाइट सार्वजनिक गर्यो । अनलाइन सपिङ सेन्टरबाट ४ हजारभन्दा बढी प्रडक्ट, घरायसी सामान तथा खाद्यवस्तु प्राप्त गर्न सकिने सेल्सबेरीका सीईओ सुशीलमान प्रधानांगले जनाए । हिमालबाट ३५ हजार किलो फोहोर संकलन काठमाडौं (कास) नेपाली सेनाको नेतृत्व तथा युनिलिभर नेपालको सहकार्यमा सगरमाथा, ल्होत्से, अन्नपूर्ण र बरुञ्चे हिमालबाट ३५ हजार ७ सय ८ किलो फोहोर संकलन गरिएको छ । हिमालबाट प्लास्टिक तथा फोहोर हटाउने लक्ष्यसहित सुरु भएको सफा हिमाल अभियान २०२३ अभियानअन्तर्गत सगरमाथाल्होत्से क्षेत्रबाट १३ हजार ६ सय २१, अन्नपूर्णबाट ३ हजर ५ सय ६७ र बरुञ्चेबाट १८ हजार ५ सय २० किलो फोहोर संकलन भएको हो ।बजाजको २५ वर्ष लिडरसिप उपहार योजना काठमाडौं (कास) नेपालका लागि बजाज मोटरसाइकलको आधिकारिक वितरक हंसराज हुलासचन्द एन्ड कम्पनीले रजत जयन्तीको अवसरमा लिडरसिपको २५ वर्ष क्याम्पेन सम्पन्न गरेको छ । यसअन्तर्गत बजाजले ग्राहकलाई आकर्षक अफर उपलब्ध गराएको थियो, जसमा विशेष २५ प्रतिशत डाउनपेमेन्टमा फाइनान्सिङको विकल्प, १० हजार रुपैयाँसम्मको स्योर सट नगद छुट र भाग्यशाली २५ जना ग्राहकलाई १ किलो चाँदी जित्ने अवसर थियो ।"
कोशीमा अब कसको सरकार ?,प्रदेशसभा अनिश्चितकालका लागि स्थगितसभामुख बाबुराम गौतमले प्रदेशसभाको बैठक अनिश्चित कालका लागि स्थगित गरेका छन् । सरकारले आउँदो वर्षको नीति तथा कार्यक्रम बुधबार प्रदेशसभामा पेस गर्ने तयारी गरेको थियो । तर माओवादीले समर्थन फिर्ता लिएपछि नीति तथा कार्यक्रम पारित नहुने अवस्था बनेको छ । त्यसैले अन्य बिजनेस नहुने अवस्था रहेकाले प्रदेशसभा बैठक स्थगन गरिएको प्रदेशसभा सचिवालयले जनाएको छ । मुख्यमन्त्री कार्की नेतृत्वको सरकार अल्पमतमा परिसकेकाले प्रदेश सरकारले आर्थिक वर्ष २०८०८१ को बजेट अध्यादेशमार्फत ल्याउने अवस्था निर्माण भएको एक सांसदले बताए । उनका अनुसार सरकारले बजेट अधिवेशन अन्त्य गरेर अध्यादेशमार्फत बजेट ल्याउन सक्छ ।
विवादित योजनालाई निरन्तरता,"(धनुषा)मधेश प्रदेश प्रमुख हरिशंकर मिश्रले अनुत्पादक खर्चलाई निरुत्साहित गर्दै उत्पादनशील क्षेत्रमा लगानी गर्न प्रोत्साहन तथा खर्च प्रणालीलाई पारदर्शी र जवाफदेही बनाइने बताएका छन् । आर्थिक वर्ष ०८०८१ का लागि प्रदेशसभामा नीति तथा कार्यक्रम प्रस्तुत गर्दै मिश्रले पारदर्शिता र जवाफदेहितामा जोड दिएका हुन् । गैरबजेटरी खर्च न्यूनीकरण गर्न र अबण्डा रकम कानुनले अनिवार्य गरेको बाहेक नराख्ने नीति तथा कार्यक्रममा उल्लेख छ । परम्परागत र विवादित अभियानलाई निरन्तरता दिँदै निर्माण सम्पन्न भई भुक्तानी बाँकी रहेका आयोजनाहरूको भुक्तानी दिने र अधुरा योजनाहरू सम्पन्न गर्ने नीति कार्यक्रममा उल्लेख छ । अघिल्लो सरकारका विवादित अभियान बेटी पढाऊ, बेटी बचाऊ, मुख्यमन्त्री स्वच्छता अभियानलाई निरन्तरता दिने नीति अगाडि सारिएको छ । छोरी बिमा, छात्रवृत्ति, लोकसेवा आयोग तयारी कक्षासँगै विवादित बनेको साइकल वितरण कार्यक्रमलाई निरन्तरता दिइने नीति कार्यक्रममा समावेश छ । प्रदेश सरकारले पनि संसदीय विकास कोषलाई निरन्तरता दिएको छ । प्रदेश मन्त्रालयअन्तर्गतका निर्देशनालय, विभाग, बोर्ड, समिति, आयोग र प्राधिकरणलाई गाभी पुनःसंरचना वा खारेज गर्ने भनिएको छ । चालु खर्च न्यूनीकरण गर्दै पुँजीगत खर्च बढाउने, कृषिलाई प्राथमिकतामा राख्दै प्रविधिमैत्री योजना अगाडि बढाउने नीति तथा कार्यक्रममा उल्लेख छ । चुरे तथा तराई मधेशको खेतीयोग्य भूमिको संरक्षण तथा व्यवस्थापनका लागि चुरे उत्थानशील योजना अगाडि बढाउने नीति लिइने उल्लेख छ । मधेश प्रदेशको पर्यटन पूर्वाधार, आन्तरिक पर्यटनको आधार नारालाई सार्थक तुल्याउन प्राथमिकताको नीति लिने भनिएको छ । मधेश प्रदेशका ६० वर्षमाथिका नागरिकलाई आँखा, दाँत र कानको निःशुल्क जाँच गरिने नीति तथा कार्यक्रममा उल्लेख छ । बाल अस्पताल स्थापना, एक नागरिक एक बिरुवा कार्यक्रम, वीरगन्जराजविराज रेल सेवा विस्तार, एक वडा एक एग्रोभेट कार्यक्रम सञ्चालन गर्ने नीति पनि सरकारले लिएको छ ।"
जिप र दुई शव भेटियो,"सिन्धुली (कास) लगातार पाँच दिनको प्रयासपछि गोताखोर टोलीले बेपत्ता जिप र दुई जनाको शव फेला पारेको छ । घटनास्थलबाट करिब ५० मिटर तल सुनकोशी नदीको बीचबाट मंगलबार स्कार्पियो गाडीसँगै तनहुँको भानु९ का ५७ वर्षीय कृष्ण केसी र इलामका ३२ वर्षीय विद्युत् प्राविधिक अधिकृत भानु पौडेलको शव फेला परेको हो । खोजीमा परिचालित तीनवटा गोताखोर टोली र प्रहरीको विपद् व्यवस्थापन टोलीले गाडिएको अवस्थामा जिप र त्यसभित्र दुई शव फेला पारेको सिन्धुलीका एसपी राजकुमार सिलवालले बताए । भक्तपुरबाट खोटाङतर्फ जाँदै गरेको सीटीईभीटीको बा१झ ७४६७ नम्बर स्कार्पियो जिप गत शुक्रबार मध्यपहाडी लोकमार्गको खुर्कोटघुर्मी खण्डअन्तर्गत गोलन्जोर७ लौकुनमा सुनकोशी नदीमा खसेको थियो । दाङ घर भएका चालक कृष्ण चौधरी पौडिएर निस्किएका थिए भने जिपसँगै बेपत्ता प्रशासन शाखाका निर्देशक केसी, विद्युत् प्राविधिक अधिकृत पौडेल र पूर्वी नवलपरासीको देवचुली७ का योजना महाशाखा निर्देशक ५६ वर्षीय यमप्रसाद भुर्तेलको अवस्था अज्ञात थियो । भुर्तेलको खोजी भइरहेको छ । सशस्त्र प्रहरी, सेनाको गोताखोर र नेपाल प्रहरीको विपद् व्यवस्थापनसमेत चारवटा टोलीले सुनकोशी नदीमा खोजी गर्दै आएको छ । खोजीका लागि ४ एक्स्काभेटर, ५ वटा टिपर र एउटा ट्र्याक्टर लगाएर पानीको बहाव अर्कोतर्फबाट फर्काइएको थियो ।"
डेब्युमै 'ए डिभिजन च्याम्पियन,आजका खेलमनाङ मर्स्याङ्दीविरुद्ध एनआरटीहिमालयन शेर्पाविरुद्ध मछिन्द्रसंकटाविरुद्ध फ्रेन्ड्स
सुवासको अग्रता,"(काठमाडौं)सुवास तामाङले सूर्य नेपाल प्रिमियर गल्फको पहिलो दिन ५ स्ट्रोकको अग्रता लिएका छन् । गोकर्ण गल्फ क्लबमा नेपालका नम्बर एक एमेच्योर गल्फर सुवासले मंगलबार ९ अन्डर ६३ को उत्कृष्ट स्कोर बनाए । सूर्य नेपाल गल्फ टुर सिजनको आठौं तथा अन्तिम प्रतियोगितामा व्यावसायिक गल्फर तोरणविक्रम शाही ५ स्ट्रोक पछाडि रहेर सुवासलाई पछ्याइरहेका छन् । तोरणले ४ अन्डर ६८ को स्कोर बनाए । जयराम श्रेष्ठ र शिवराम पौडेलले ३ अन्डर ६९ को स्कोरमा संयुक्त तेस्रो स्थान छन् । दक्षिण एसियाली खेलकुद (साग) का दोहोरो स्वर्णधारी सुवासले व्यावसायिक गल्फरहरूलाई पहिलो दिनदेखि नै दबाब दिनेक्रममा उत्कृष्ट सुरुआत गरे । पहिलो, दोस्रो र तेस्रो होलमा लगातार तीन बर्डी प्रहार गरेका उनले आठौं होलमा एक शट खेर फाले । तर, पाँचौं र नवौं होलको बर्डीले फ्रन्टनाइन ४ अन्डर ३२ मा टुंग्याए । ब्याक नाइनमा पनि सुवासले उत्कृष्ट लय कायम राखे । १० औं होलमा एक शट बचाउँदा ५ पारको ११ औं होलमा इगलको सफलता प्राप्त गरे । यसपछि १२ र १४ औं होलमा एकएक शट बचाउँदै उनले ब्याकनाइन ५ अन्डर ३१ मा टुंग्याए ।तोरणले फ्रन्ट र ब्याकनाइन दुवै २ अन्डर ३४ मा पूरा गरे । उनले दिनको सुरु बोगीबाट गरे । पहिलो होलमा बोगी खेपे पनि तेस्रो, सातौं र नवौं होलमा बर्डी प्रहार गरे । यसपछि १२ र १६ औं होलमा एकएक शट बचाए । एमेच्योर खेलाडी सद्भाव आचार्य २ अन्डर ७० सहित पाँचौं स्थानमा छन् । १ अन्डर ७१ को स्कोरमा डिफेन्डिङ च्याम्पियन शुक्रबहादुर राईसहित कृष्णमान राजबहाक र दिनेश प्रजापति संयुक्त छैटौं स्थानमा छन् । सूर्यप्रसाद शर्मा, भुवन नगरकोटी, दलबहादुर लामा, रवि खड्का र राजेन्द्र थापामगर संयुक्त नवौं स्थानमा छन् । उनीहरूले पहिलो दिनको खेल इभनपार ७२ मा सकेका थिए ।जयरामले फ्रन्टनाइन २ अन्डर ३४ मा टुंग्याए । पहिलो, पाँचौं र सातौं होलमा बर्डी प्रहार गर्दा चौथो होलमा बोगी खेपे । ब्याकनाइन १ अन्डर ३५ मा पूरा गरे । ११ र १३ औं होलमा एकएक शट बचाउँदा १५ औं होलमा बोगी खेपे । शिवरामले फ्रन्टनाइन ३ अन्डर ३३ मा सक्ने क्रममा पहिलो, दोस्रो र पाँचौं होलमा बर्डी प्रहार गरे । ब्याकनाइन इभनपार ३६ मा पूरा गरेका उनले ११ औं होलमा बर्डी र १७ औं होलमा बोगी प्रहार गरे ।प्रोफेसनल गल्फर्स एसोसिएसन नेपालद्वारा आयोजित प्रतियोगितामा ४१ प्रोफेसनल र ९ एमेच्योरले ७२ होलको प्रतियोगिता खेल्नेछन् । ३६ होल समाप्तिमा शीर्ष २१ प्रो र कम्तीमा ६ एमेच्योर खेलाडीले कट बनाउने छन् ।"
शीर्ष खेलाडीलाई सफलता,"काठमाडौं (कास) हल्चोकस्थित नेपाल एपीएफ क्लबको कभर्डहलमा भएको १६ औं राष्ट्रव्यापी कृष्णमोहन स्मृति खुला ब्याडमिन्टन प्रतियोगिता२०८० को पुरुष एकलतर्फ आयोजक एपीएफका प्रिन्स दाहालले आर्मीका कविर केसीलाई २१७, २११२ ले पराजित गरी क्वाटरफाइनल तय गरेका छन् ।त्यस्तै देवराज रानाले पुलिसका हरि राईलाई २११३, २११० ले, आर्मीका रुकेश महर्जनले एपीएफका अमन महर्जनलाई २११७, २११७ ले, पुलिसका सुनील जोशीले भोजपुरका विशाल तामाङलाई २१११, २११३ ले, एपीएफका क्षितिज खनालले कैलालीका चन्द्रिका कथरीलाई २११३, २११३ ले, पुलिसका जीवन आचार्यले आर्मीका नरेन्द्र बमलाई २११६, २११९ ले, पुलिसका पूर्णबहादुर थापाले एपीएफका प्रनिशसिंह ठकुरीलाई १८२१, २११८, २११७ ले र पुलिसका विष्णु कटुवालले एपीएफका भोजबहादुर गुरुङलाई १०२१, २११८, २११७ ले पराजित गरी क्वाटरफाइनल तय गरेका छन् ।महिला एकलतर्फ भोजपुरकी नङ्सलदेवी तामाङले कस्तुरी कलेजका सीमा राजवंशीलाई २११२, २११६ ले, एपीएफकी जेसिका गुरुङले आर्मीकी रिहाना शेरचनलाई २१८, २१६ ले, आर्मीकी अनुमाया राईले एपीएफकी रिना तामाङलाई २११७, २९२७ ले, एपीएफका सुनैना मुखियाले आर्मीकी विष्णा विष्टलाई १६२१, २११३, २११८ ले हराए । एपीएफकी शोभा गौचन, आर्मीकी अमिता गिरी, पुलिसकी नीता लम्साल र आर्मीकी रसिला मर्हजन पनि जित पाएका छन् ।"

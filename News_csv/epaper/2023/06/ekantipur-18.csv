शीर्षक,विवरण
"राष्ट्रपति बिरामी, अढाई महिनामै ५ पटक अस्पताल",चैत २२ ः शिक्षण अस्पतालवैशाख ५ ः शिक्षण अस्पताल वैशाख ६ ः भारत (एम्स) जेठ ३० ः गंगालाल असार २ ः मनमोहन कार्डियो थोरासिक
बढ्यो घरजग्गा कारोबार,वैशाखको तुलनामा जेठमा वृद्धि कित्ताकाट ५३३६कारोबार ३१३२राजस्व ४१९४
कांग्रेसभित्र विशेष महाधिवेशनको दबाब,"(काठमाडौं)कांग्रेस रूपान्तरणको मुद्दा बोकेर देश दौडाहा गरेका नेता शेखर कोइराला र महामन्त्री गगन थापानिकट नेताहरूले नेतृत्व बदल्नका लागि विशेष महाधिवेशन गर्नुपर्नेमा जोड दिएका छन् ।आफ्नै समूहका नेताहरूबाट आएको विशेष महाधिवेशनको मागप्रति महामन्त्री थापा सकारात्मक भए पनि कोइराला तयार छैनन् । उनले नेतृत्वको विषयलाई लिएर पार्टीभित्र धेरै द्वन्द्व बढाउने पक्षमा आफू नभएको बताएका छन् । थापाले भने तत्काल नेतृत्व परिवर्तन नहुने हो भने पार्टी थप संकटमा पर्ने विचार राख्दै आएका छन् ।नेताकार्यकर्ताले विशेष महाधिवेशन माग गरेकाले त्यसको नेतृत्व लिन सातै प्रदेशमा पार्टी रूपान्तरणको अभियान सकेर फर्केका नेताहरूले कोइरालालाई दबाब दिएका छन् । त्यसमा कोइरालाले अनिच्छा राख्दा संस्थापनइतर पक्ष नै दुई खेमामा विभाजित हुने संकेत देखिन थालेको छ । केन्द्रीय सदस्य मधु आचार्य, गोविन्द पोखरेल, नेविसंघका पूर्वअध्यक्षहरू गुरुराज घिमिरे, रञ्जित कर्ण, पूर्वसांसद जगदीशनरसिंह केसी, तरुण दलका पूर्वमहासचिव भूपेन्द्रजंग शाही, युवा नेता देवराज चालिसेलगायतको समूहले डेढ महिनाअघि पार्टी रूपान्तरणका लागि प्रदेशस्तरीय अभियान सुरु गरेका थिए । सातवटै प्रदेशको अभियान गत बुधबार सकिएको छ । कांग्रेसका महाधिवेशन प्रतिनिधिहरू विदेशमा समेत भएकाले असार ३ मा भर्चुअल माध्यमबाट डायस्पोरा सम्मेलन गर्ने अभियानकर्ताको कार्यक्रम छ । त्यसलगत्तै दोस्रो चरणको जिल्ला अभियानमा विशेष महाधिवेशनका लागि हस्ताक्षर गर्ने तयारी छ । अभियानमा खटिएका नेता गुरुराज घिमिरेले तल्लो तहका ९० प्रतिशत नेताकार्यकर्ताबाट वर्तमान नेतृत्व बदल्नुपर्ने र त्यसका लागि तत्काल विशेष महाधिवेशन बोलाउनुपर्ने सुझाव आएको बताए । अभियान सुरु गर्दा नै पार्टी सभापति शेरबहादुर देउवा सशंकित थिए । नेतृत्व बदल्ने मुद्दा उठ्न सक्ने बुझेरै उनले कोइरालालाई अभियान रोक्न आग्रह गरेका थिए । कोइरालाले पार्टी रूपान्तरणको दिशामा मात्रै अभियानलाई केन्द्रित गर्ने भन्दै आश्वस्त पारेपछि देउवा रोकिएका हुन्, दुई नेताबीचको संवादबारे जानकार एक केन्द्रीय सदस्यले भने । नेता घिमिरेले भने अभियान सुरु गर्दाकै बखत कोइराला र महामन्त्री थापालाई विशेष महाधिवेशनसम्म जानुपर्ने परिस्थितिको आकलनबारे प्रारम्भिक जानकारी दिइएको बताए । तल जाँदा पार्टीका नयाँपुराना सबै नेताकार्यकर्ता विशेष महाधिवेशनमा गएर नेतृत्व बदल्नुपर्छ भन्नेमा देखिनुभयो, कांग्रेस सुदृढीकरणको सुनिश्चितता गरिए बरु हामी पछि हट्न सकौंला तर तलका कार्यकर्ता अब पछि हट्न तयार छैनन्, उनले भने ।१४ औं महाधिवेशनमा देउवाका प्रतिस्पर्धी रहेका कोइराला तत्काल नेतृत्व बदल्न सहज नभएको भन्दै आफ्नै समूहका नेताहरूलाई सम्झाउने प्रयासमा छन् । उनले कान्तिपुरसँगको कुराकानीमा पनि नेतृत्वसँग द्वन्द्व बढाउन नचाहेको बताएका थिए । संगठनलाई चलायमान बनाउने सरोकार नै मुख्य रहेको उनको भनाइ थियो । ०७४ को निर्वाचनपछि पनि हामीले अर्ली महाधिवेशन र विशेष महाधिवेशनको कुरा उठाएको हो तर पार लाग्ने अवस्था देखिएन, अहिले पनि दुई तिहाइले हटाउन कसरी सकिन्छ ? कोइरालाको भनाइ छ ।रूपान्तरण अभियानका अर्का सदस्य एवं नेविसंघका पूर्वअध्यक्ष रञ्जित कर्णले नेतृत्व सच्चिने र सुधार गर्ने समयसमेत अब नभएको बताए । नेतृत्वप्रति आक्रोश छ, आवेग छ, नेतृत्वको अलोकप्रियताले कांग्रेस कमजोर भएको छ, कार्यकर्ताको मनोबल घटेको छ, त्यसैले पार्टी छाडेर जाने क्रम बढिरहेको छ, उनले भने, कांग्रेसप्रति भरोसा र आशा जगाउने हो भने नेतृत्व बदल्नेबाहेक विकल्प छैन । त्यसका लागि नेतृत्व लिन हामी आफ्नो समूहका नेताहरूलाई दबाब दिन्छौं । विशेष महाधिवेशनमा जाँदा नेतृत्वलाई दुई तिहाइबाट हटाउन सकिने उनको दाबी छ ।नेता घिमिरेका अनुसार पहिलो चरणको समीक्षा सकिएलगत्तै दोस्रो चरणको जिल्ला अभियान सुरु हुनेछ । त्यतिबेला नै विशेष महाधिवेशनका लागि हस्ताक्षर संकलन हुने उनले बताए । जिल्ला अभियानकै क्रममा हस्ताक्षर सुरु गर्छौं, हस्ताक्षर गर्दा ५१ प्रतिशत सजिलै पुग्ने देखिन्छ, उनले भने,दुई तिहाइ पुर्याउन अलि मिहिनेत गर्नुपर्ने हुन्छ ।यो मुद्दाले संस्थापनइतरपक्षमै कोइराला र महामन्त्री थापाबीच ध्रुवीकरण बढ्न सक्ने कतिपयको बुझाइ छ । थापाले संरचनागत सुधारले मात्रै पार्टीलाई रूपान्तरण गर्न नसकिने भएकाले नेतृत्व तत्काल बदल्नुपर्ने बताएका छन् । विशेष महाधिवेशनबाट हटाउन सम्भव नभए पार्टीभित्रै आन्दोलनबाट धक्का दिनुपर्नेमा समेत थापाको जोड छ । कोइरालाले भने तत्काल पार्टीका कमीकमजोरी सच्याएर अघि बढ्ने र नेतृत्व १५ औं महाधिवेशनबाट मात्रै बदल्न सकिने बताउँदै छन् । कान्तिपुर टीभीसँगको अन्तर्वार्तामा बुधबार कोइरालाले १५ औं महाधिवेशनमा आफू पार्टी सभापतिको उम्मेदवार हुने उद्घोषसमेत गरेका छन् । वैचारिक रूपमै कोइराला र थापाबीच अन्तरद्वन्द्व बढ्ने देखिएको छ, अर्का एक केन्द्रीय सदस्यले भने, नेतृत्वको मुद्दामा सहमतिको बिन्दु देखिएन भने कोइराला र थापाको बाटो अलगअलग हुन सक्छ ।नेतृत्वलाई बीचमै हटाउने वैधानिक बाटो सभापतिविरुद्ध अविश्वासको प्रस्ताव दर्ता गर्ने हो । यस्तो विकल्पमा जाँदा २५ प्रतिशत सदस्यले अविश्वास प्रस्ताव दर्ता गरेर विशेष महाधिवेशन बोलाउन सक्छन् । त्यस्तो प्रस्तावबाट सभापतिलाई हटाउन भने सम्पूर्ण सदस्य संख्याको दुई तिहाइ मत आवश्यक पर्छ । १४ औं महाधिवेशनमा कुल प्रतिनिधि ४ हजार ७ सय ४३ थिए । सभापति हटाउन त्यसको दुई तिहाइ अर्थात् ३ हजार १ सय ६२ मत आवश्यक पर्छ । १४ औं महाधिवेशनमा सभापति उम्मेदवार देउवाले २ हजार ७ सय ३३ र कोइरालाले १ हजार ८ सय ५५ मत ल्याएका थिए । दुई तिहाइ मत पुर्याउन कोइरालाले पाएकोभन्दा १ हजार ३ सय बढी मत थप्नुपर्ने हुन्छ । जसलाई कोइरालाले सहज ठानिरहेका छैनन् ।महामन्त्री थापा सकभर पार्टीका आमकार्यकर्ता र मतदाताको भावना बुझेरै नेतृत्वले मार्गप्रशस्त गर्नु राम्रो हुने बताउँछन् । यस्तो विकल्पको सम्भावना कम भएकाले विशेष महाधिवेशनमै जानुपर्ने उनको पनि दोस्रो विकल्प हो । तर, उनमा पनि दुई तिहाइबाट हटाउन सकिन्छ कि सकिँदैन भन्नेमा द्विविधा देखिन्छ । सामान्य प्रक्रियाबाट हटाउन नसकिए पार्टीभित्र आन्दोलन गरेर दबाब दिनुपर्ने पक्षमा उनी देखिएका छन् । यसका लागि आमकार्यकर्ताको मनस्थिति बुझ्न अर्का महामन्त्री विश्वप्रकाश शर्मा, सहमहामन्त्री बद्री पाण्डे, केन्द्रीय सदस्य प्रदीप पौडेलसहित टिम बनाएर देश दौडाहा गर्ने योजनामा उनी छन् । लामै समय जानुपर्ने हुन्छ, वर्षात् सकिनासाथ देशभर घुम्ने र त्यसपछि एउटाएउटा निर्णयमा पुग्ने हो, थापाले भन्दै आएका छन् ।थापाले नेतृत्वलाई आफैं मार्गप्रशस्त गर्न पनि आह्वान गर्दै आएका छन् । सभापतिजी जति छिटो नेतृत्वबाट अलग हुनुहुन्छ, त्यति धेरै उहाँ र पार्टीको हितमा हुन्छ, मंगलबार विराटनगरमा सञ्चारकर्मीमाझ थापाले भने, अझै पनि आफूले नेतृत्व नगरे पार्टी रहँदैन भन्ने मानसिकता त्याग्नुपर्छ ।संस्थापन पक्षका नेता तथा कांग्रेस प्रचार विभाग प्रमुख मीन विश्वकर्मा भने पार्टीको बैठक बस्न नसक्दा केन्द्रीय सदस्य तथा पदाधिकारीले समसामयिक रूपमा धारणा राख्ने ठाउँ नपाएकाले यस्ता अभिव्यक्ति आएको बताउँछन् । कतिपय गतिविधि पार्टी हितविपरीत हँॅदाहुँदै पनि हेरिरहनुपर्ने अवस्था छ, पार्टीको केन्द्रीय कार्यसमिति बैठक बोलाएर शीर्ष तहका नेता र पदाधिकारीले यस्ता अभिव्यक्तिको छिटो सम्बोधन गरेर सबै विचारलाई मूलधारमा ल्याउनुपर्छ, उनले भने ।महामन्त्री थापाले मंगलबार विराटनगरमा नेतृत्वले मार्गप्रशस्त गर्नुपर्छ भनेर दिएको अभिव्यक्ति र रूपान्तरणको अभियानकर्ताबाट विशेष महाधिवेशनका लागि हस्ताक्षर गर्नुपर्छ भन्ने दृष्टिकोण दुवै उत्ताउलो रहेको विश्वकर्माले बताए । नेतृत्वबाट मार्गप्रशस्त गर्नुपर्छ भन्ने र विशेष महाधिवेशन बोलाउनुपर्छ भन्नुभन्दा पनि नीति महाधिवेशन कसरी छिटो र सफल ढंगबाट गर्ने त्यतातिर ध्यानकेन्द्रित गर्नुपर्छ, उनले भने ।"
फैलँदै हिमताल,२०२३ मे २० : तस्बिर: घनश्यामकान्तिपुर
क्षयरोग संक्रमण र मृत्युदर पाँच वर्षमा अढाई गुणा वृद्धि,"(काठमाडौं)दिगो विकास लक्ष्य (एसडीजी) ले सन् २०३० सम्ममा क्षयरोग महामारी अन्त्य गर्ने उद्देश्य राखेको छ, तर नेपालमा क्षयरोग फेरि तीव्र गतिमा बढ्न थालेको छ । क्षयरोगका बिरामी सन् २०१७ मा वार्षिक ३१ हजार ६४ रहेकामा सन् २०२३ सम्म यो संख्या बढेर ६९ हजार पुगेको छ । जबकि क्षयरोग नियन्त्रणमा सरकारी मात्र होइन, ग्लोबल फन्डले ठूलो लगानी गरेको छ ।सन् २०१७ सम्म नेपाली जनसंख्यामा १ लाखमा १०६ जनालाई क्षयरोग थियो भने अहिले त्यो अनुपात २२९ पुगेको छ । मृत्युदर पनि त्यही अनुपातमा बढेको छ । पाँच वर्षअघि क्षयरोगबाट वार्षिक मृत्यु हुनेको संख्या सात हजार थियो, अहिले यो संख्या पनि बढेर १७ हजार पुगेको छ । भक्तपुरस्थित राष्ट्रिय क्षयरोग नियन्त्रण केन्द्रको तथ्यांकअनुसार लक्षण देखा परेर पनि उपचार नगरिक बस्नेको संख्या ३१ हजार जना छन् । यो तथ्यांक पनि सन् २०१७ को भन्दा दोब्बर बढी हो । क्षयरोग विशेषज्ञहरूका अनुसार ३१ हजारमध्ये कतिपय निजी अस्पतालमा गएका हुन सक्छन्, तर धेरैजसो भने आर्थिक अवस्था र स्वास्थ्य चेतनाका कारण उपचारको पहुँचमा छैनन् । यसले मृत्युदर पनि बढिरहेको छ । अहिले क्षयरोगबाट दैनिक ४७ जनाको मृत्यु भइरहेको छ, जबकि यो संख्या पाँच वर्षअघिसम्म १९ थियो । केन्द्रको तथ्यांकअनुसार सन् २०२३ मा क्षयरोगकै कारण दैनिक झन्डै ४७ जनाको मृत्यु भइरहेको छ । मृत्यु हुनेमा पुरुष ६७ प्रतिशत र महिला ३३ प्रतिशत रहेको छ । भने नयाँ बिरामी बर्सेनि ६९ हजारको दरले थपेको छ । सन् २०१७ मा दैनिक मृत्यु हुनेको संख्या १९ जना थियो ।क्षयरोग नियन्त्रण केन्द्रका चिकित्सकहरूका अनुसार नयाँ बिरामी सम्पर्कमा आए पनि रोग पत्ता लागेपछि सम्पर्कमा नरहने समस्या छ । लगातार दुई सातासम्म खोकी लागेर खकारमा रगत देखिएपछि रामेछापबाट राजधानी आएका आएका एक बिरामी शुक्रबार केन्द्रमा थिए । यसअघि उनलाई खाना नरुच्ने, तौल घट्ने, जोर्नी दुख्नेजस्ता लक्षण देखा परे पनि उपचारमा बेवास्ता गर्दै आइरहेका थिए, किनकि उनलाई यो क्षयरोग हुन सक्छ भने चेतना र आशंका नै थिएन । केन्द्रका चिकित्सकहरूका अनुसार सास फेर्न गाह्रो हुने, कहिलेकाहीं स्वर बन्द हुने, सुत्न गाह्रो हुने, छाती दुख्नेजस्ता समस्या देखा परे पनि कतिपय बिरामी उपचार नगरी बस्ने गरेका छन् । तर, असाध्य भएपछि मात्र उपचारमा आउने बिरामीमध्ये धेरै जना विपन्न र असहाय छन् । यसले ज्यानको जोखिम बढाएको छ । सबैभन्दा डरलाग्दो पक्ष, औषधि प्रतिरोधी क्षयरोग को प्रभाव पनि बढेको छ । अहिले औषधिको असर नहुने यस्ता बिरामीको संख्या झन्डै तीन हजार रहेका छन् । यो संख्या नेपालको कुल जनसंख्याको अनुपातमा अन्त्यन्त धेरै भएको वरिष्ठ छातीरोग विशेषज्ञ डानवीनप्रकाश शाहको भनाइ छ । उनी भन्छन्, शिक्षा र चेतनाको अभाव, आयस्रोतको कमी र सामाजिक संरचनाले क्षयरोग बढाउँछ, क्षयरोग रोकथाम गर्न विश्वव्यापी र क्षेत्रीय प्रतिबद्धताहरू पर्याप्त छन् । तर व्यवहारमा काम गर्न अझै बाँकी छ । सार्क राष्ट्रहरूले पनि एसडीजीका लक्ष्यहरूलाई पछ्याइरहेका छन् । तर, डा शाहका उनका अनुसार औषधि प्रतिरोधी क्षयरोगका करिब ७५ प्रतिशत बिरामीसँग सिधा सम्पर्कमा ल्याउन सकिएको छैन । औषधि प्रतिरोधी क्षयरोगकै कारण बढी मृत्यु हुने गरेको छ, बिरामीमा जसरी क्षयरोगको औषधिप्रति प्रतिरोध बढ्दै जान्छ, त्यही अनुपातमा मृत्यु दरसमेत बढ्दै जान्छ, उनी भन्छन् । विश्व स्वास्थ्य संगठनले सन् २०२१ देखि नेपाललाई औषधि प्रतिरोधी क्षयरोगको उच्च प्रकोप भएका ३० देशको सूचीमा समावेश गरेको छ । क्षयरोग लागेका बिरामीलाई लगातार खोकी लाग्ने, खकारमा रगत देखिने, छाती दुख्ने, तौल घट्ने, कमजोरी हुने, ज्वरो आउने र राति पसिना निस्किने लक्षण देखिन्छन् । औषधि प्रतिरोधी क्षयरोगको लक्षण पनि उस्तै हुन्छ । यो संक्रमण भएमा क्षयरोगमा प्रयोग गरिने धेरैजसो औषधिले काम गर्दैन । अन्य मुलुकमा त्यस्ता बिरामीमध्ये ५० प्रतिशत मात्र पूर्णरूपमा निको हुने गरेका छन् । औषधि प्रतिरोधी क्षयरोगको उपचार ९ महिनादेखि १८ महिनासम्म चिकित्सकको प्रत्यक्ष निगरानीमा गर्नुपर्छ । त्यस्ता बिरामीलाई उपचारमा जान प्रेरित गर्न सरकारले पोषण तथा यातायात खर्चका रूपमा ३ हजार रुपैयाँसमेत दिने गरेको छ । तर, यसको वस्तुगत अनुगमन नभएकाले क्षयरोगको प्रभाव र मृत्युदर बढिरहेको छ । क्षयरोग निवारण गर्न आगामी आर्थिक वर्षका लागि स्वास्थ्य क्षेत्रमा बजेट घटे पनि केन्द्रको भने बढेको छ । गत वर्ष अर्थ मन्त्रालय र ग्लोबल फन्डको गरेर ७० करोड रुपैयाँ छुट्याएकोमा यस वर्षका लागि बढाएर १ अर्ब १५ करोड रुपैयाँ पुर्याएको छ । यो बजेट स्थानीय तह र प्रदेश सरकारको बाहेकको हो । यसले क्षयरोग निवारण गर्न मद्दत गर्ने केन्द्रको विश्वास लिएको छ । क्षयरोग संक्रामक रोग हो, यसले मुख्यतः फोक्सोलाई असर गर्छ । खोक्दा र हाच्छिउँ गर्दा ब्याक्टेरिया हावामा निस्कने ससाना कणहरूमार्फत सर्छ । तर प्रभावकारी पहल भएमा क्षयरोगको रोकथाम र उपचार गर्न सकिने रोग हो । स्वास्थ्य मन्त्रालयले क्षयरोग अन्त्यका रणनीतिलाई निर्देशक सिद्धान्त मानी पञ्चवर्षीय रणनीतिक योजना २०७८७९२०८२८३ तयार गरी कार्यान्वयनमा ल्याएको छ । रणनीतिक योजनाले गुणस्तरीय क्षयरोग सेवाको विस्तार, देशका विभिन्न स्थानमा क्षयरोग प्रेषक प्रयोगशालाको स्थापना, केन्द्रीयस्तरमा निर्माण सम्पन्न भएका छातीरोग अस्पतालको सञ्चालन, सातवटै प्रदेशमा क्षयरोगको रेफरल उपचार केन्द्र स्थापना र क्षयरोग रोकथाम तथा उपचार सेवाको विस्तारलगायत छन् । तर, यी योजना अलपत्रजस्तै छन् । भक्तपुरमा ५० बेडको केन्द्रीय छातीरोग अस्पतालको भवन बने पनि अझै सञ्चालनमा ल्याउन सकेको छैन । लुम्बनी प्रदेशमा बाहेक अन्य प्रदेशमा रेफरल अस्पताल सञ्चालनमा ल्याउन सकेको छैन ।"
वीर अस्पतालमा स्पेसिफिकेसनविपरीत डेढ करोडको सामान खरिद,"काठमाडौं (कास) वीर अस्पतालमा कोभिड१९ महामारीका बेला हाई डिपेन्डेन्सी युनिट (एचडीयू) चलाउन खरिद गरिएको १४ करोड रुपैयाँको उपकरणमध्ये झन्डै डेढ करोड रुपैयाँको स्पेसिफिकेसनविपरीत रहेको पाइएको छ । २०७७ असोज २६ गतेको मन्त्रिपरिषद् बैठकले वीरमा एक सय बेडको एचडीयू चलाउने निर्णय गरेको थियो । सोहीअनुसार वीरले आईसीयू बेड, पेसेन्ट मनिटर, ईसीजी मेसिन, अक्सिजन सिलिन्डरलगायत ११ थरीका उपकरण खरिद गरेको थियो । तीमध्ये हाई फ्लो नसल क्यानुला (एचएफएनसी), सिरिन्ज पम्प, इन्फ्युजन पम्प, सीपीएपीबीआईपीएपी (भेन्टिलेटर) र इमर्जेन्सी क्र्यास कार्टमा अनियमितता देखिएको हो । सामान खरिद गर्दा तत्कालीन कोभिड१९ युनिफाइड केन्द्रीय अस्पताल (वीर) का प्रमुख प्रशासकीय अधिकारी डा जागेश्वर गौतम थिए । उपकरण खरिदमा अनियमितता भएको सम्बन्धमा उजुरी परेपछि राष्ट्रिय सतर्कता केन्द्रले थप अनुसन्धान तथा कारबाहीका लागि अख्तियार दुरुपयोग अनुसन्धान आयोगमा सिफारिस गरेको थियो । केन्द्रको छानबिन समितिका सदस्य प्रहरी नायब उपरीक्षक बुद्धि खनालले छानबिन क्रममा तोकिएको स्पेसिफिकेसनविपरीत सामान खरिद गरिएको पाइएको बताए । सामान खरिदमा वीरका कर्मचारी र ठेकेदारबीच मिलेमतो थिएन भन्न सकिन्न, उनले भने । एचएफएनसी नाकको नलीको माध्यमबाट उच्च गतिमा शरीरमा अक्सिजन प्रवाह गर्ने आधुनिक यन्त्र हो । यसबाट बिरामीलाई प्रतिमिनेट ६० लिटरसम्म अक्सिजन दिन सकिन्छ । अन्य यन्त्रमार्फत सामान्यतया बिरामीलाई प्रतिमिनेट ५ लिटरसम्म मात्र अक्सिजन दिन मिल्छ । कोभिड महामारीका बेला वीरमा एचडीयूका लागि एचएफएनसी यन्त्र सप्लार्ई गर्ने ठेक्का म्याक्सिम इनकर्पोरेसन ट्रेडर्स कम्पनीले ७२ लाख ३२ हजार रुपैयाँमा पाएको थियो । वीरको स्पेसिफिकेसन तथा लागत अनुमान समितिले तयार पारेको स्पेसिफिकेसनअनुसार यो यन्त्र एक वर्षमुनिका शिशुदेखि बालबालिका, वयस्कसम्मलाई प्रयोग गर्न मिल्ने, अक्सिजन फ्लो ४० लिटर प्रतिसेकेन्डसम्म अटोमेटिक घट्ने खालको हुनुपर्छ । हावामा पानीको मात्रा ७ लेबल सम्म हुनुपर्ने, सुक्खा हुनबाट बचाउने, पुनःप्रयोग गर्न मिल्ने, तापक्रम सन्तुलन गर्ने खालको हुनुपर्छ । तर, म्याक्सिम इनकर्पोरेसनले उपलब्ध गराउने यन्त्रबारे पेस गरेको कागजातमा यी कुरा उल्लेख नभएको सतर्कता केन्द्रले तयार पारेको प्रतिवेदनमा उल्लेख छ । सिरिन्ज र इन्फ्युजन पम्प ओम सर्जिकल कन्सर्न कम्पनीले २१ लाख ११ हजार र २१ लाख ६५ हजार रुपैयाँमा सप्लाई गर्ने ठेक्का पाएको थियो । बायोमेड इन्टरनेसनल कम्पनीले २८ लाख २५ हजार रुपैयाँमा भेन्टिलेटर र एटलस ट्रेडिङ कम्पनीले ५ लाख रुपैयाँमा इमर्जेन्सी क्र्यास कार्ट (औषधि राख्ने ट्रली) सप्लाईको ठेक्का पाएका थिए । वीरको लागत समितिले तयार पारेको स्पेसिफिकेसनअनुसार सिरिन्ज पम्पको क्षमता ३ हजार किसिमको औषधि निश्चित मात्रामा दिन मिल्ने, डिस्प्ले मनिटर कम्तीमा ४ इन्चको हुनुपर्छ । तर, ठेकेदारले उपलब्ध गराएको पम्पमा २ हजार किसिमको औषधि मात्र दिन मिल्छ । मनिटर २५ इन्चको मात्र छ । पम्पको वाटर प्रुफ ग्रेड आईपी ३४ हुनुपर्नेमा ग्रेड पनि मिलेको छैन ।स्पेसिफिकेसनअनुसार सिरिन्ज पम्पबाट प्रतिघण्टा एकदेखि १ हजार ८ सय मिलिलिटरसम्म औषधि सप्लाई गर्न मिल्ने खालको र प्रतिघण्टा ५ मिलिलिटर औषधि सप्लाई गरेमा ब्याट्री ब्याकअप १० घण्टासम्म टिक्ने खालको हुनुपर्छ । तर, ठेकेदारले उपलब्ध गराएको पम्पबाट ०१ देखि १ सय ५० मिलिलिटर मात्र औषधि सप्लार्ई गर्न मिल्छ भने ब्याट्री ब्याकअप पनि ८ घण्टा मात्र टिक्ने खालको छ । स्पेसिफिकेसनअनुसार इन्फ्युजन पम्पको एलईडीएलसीडी डिस्प्ले कम्तीमा ४ इन्चको हुनुपर्नेमा ३५ इन्चको मात्र छ । वाटर प्रुफ मापदण्ड र आईएसओ मानक पनि मिल्दैन । वीरको स्पेसिफिकेसन तथा लागत अनुमान समितिका तत्कालीन संयोजक रविराम श्रेष्ठले स्पेसिफिकेसनविपरीतका उपकरणले गम्भीर प्रकृतिका जुनसुकै बिरामीको ज्यान जोखिममा पर्न सक्ने बताए । सिरिन्ज पम्प भनेको निश्चित मापन गरी औषधि दिने यन्त्र हो । इन्फ्युजन पम्प पाइपमा हावा गएकोनगएको पत्ता लगाउने यन्त्र हो । अहिले प्राप्त सिरिन्ज पम्प बिरामीलाई एक घण्टामा १५० एमएलभन्दा बढी औषधि दिनुपरेमा मिल्दैन, उनले भने, बिरामीको शरीरमा पाइपमार्फत रगत पठाउने क्रममा २० एमएलसम्म हावा गएमा ज्यानैसमेत जान सक्ने खतरा हुन्छ । स्पेसिफिकेसनअनुसार भेन्टिलेटरको श्वासप्रश्वास दर शून्यदेखि ४० सम्म हुनुपर्छ । तर, खरिद गरिएकामा शून्यदेखि २५ सम्म मात्र छ । यदि मेसिनमा खराबी आएमा अडियो र भिडियो दुवैमार्फत संकेत दिने हुनुपर्छ तर, प्राप्त भेन्टिलेटरमा खराबी आएमा संकेत दिन अडियो मात्र उपलब्ध छ । यसले स्वास्थ्यकर्मी चनाखो नभएमा मेसिनमा आउने गडबडी थाहा नभएर बिरामीको ज्यानैसमेत जान सक्ने संयोजक श्रेष्ठले बताए । सतर्कता केन्द्रको छानबिन प्रतिवेदनअनुसार इमर्जेन्सी क्र्यास कार्ट (औषधि राख्ने ट्रली) पनि तोकिएबमोजिम ठेकेदारले उपलब्ध गराएका छैनन् । स्पेसिफिकेसनविपरीत सामान खरिद गरिएको बारेमा बुझ्न खोज्दा तत्कालीन कोभिड१९ युनिफाइड केन्द्रीय अस्पतालका प्रमुख प्रशासकीय अधिकारी डा गौतमले भने, त्यतिबेला कोभिडको महामारी थियो, मान्छे धमाधम मरिरहेका थिए । त्यस्तो बेला सामान खरिद गरिएको थियो । अहिलेलाई यति नै भन्न सक्छु । अख्तियारका प्रवक्ता भोला दाहालले यसबारेमा प्रारम्भिक अध्ययन भइरहेको बताए । भ्रष्टाचार भएको लागेमा थप अनुसन्धान अधिकृत खटाएर छानबिन थाल्छौं, उनले भने ।"
त्रिवि सेवा आयोग अध्यक्ष भागबन्डामा सिफारिस,"(काठमाडौं)त्रिभुवन विश्वविद्यालय सेवा आयोग अध्यक्षमा राजनीतिक भागबन्डाका आधारमा प्राध्यापक विजय सिलवालको नाम सिफारिस गरिएको छ ।शिक्षामन्त्री अशोक राई, सचिव रामकृष्ण सुवेदी र राष्ट्रिय योजना आयोगका सदस्य रमेशचन्द्र पौडेल सम्मिलित समितिले प्रक्रिया मिचेर आयोग अध्यक्षको नाम सिफारिस गरेको हो । एक जनाको मात्रै निवेदन परेको झूटो विवरण उल्लेख गरेर सिलवालको नाम पठाइएको छ । प्रधानमन्त्री तथा कुलपति पुष्पकमल दाहालले जेठ पहिलो साता अध्यक्ष नियुक्तिका लागि सिफारिस समिति गठन गरेका थिए । शिक्षामन्त्री राईको अध्यक्षतामा गठित समितिमा सुवेदी र पौडेल सदस्य थिए । समितिले आवेदन नै आह्वान नगरी एक जनाको मात्रै निवेदन परेको भन्दै एकल नामावली सिफारिस गरेको प्रधानमन्त्री कार्यालयका एक उपसचिवले जनाए । ती उपसचिवका अनुसार आइतबारसम्म सिलवाललाई नियुक्ति दिने तयारी छ । अध्यक्ष रिक्त रहेको १० महिनापछि नियुक्ति प्रक्रिया अघि बढाइएको थियो । त्यसअघि शिक्षामन्त्री देवेन्द्र पौडेलले खुला प्रतिस्पर्धाबाट अध्यक्ष नियुक्ति गर्न आवेदन माग गरेका थिए । त्यतिबेला आवेदन दिने ३८ जनामा पनि सिलवालको नाम थिएन । उनी एकीकृत नेकपा समाजवादीनिकट प्राध्यापक हुन् । त्यतिबेला सिफारिस समितिले व्यक्तिगत विवरणसहित प्रशासनिक दक्षता, कार्य अनुभव, शैक्षिक योग्यता, पदीय दायित्व, कृति, लेख, रचना प्रकाशन खुलाएर आवेदन माग गरेको थियो । समाजवादीका अध्यक्ष तथा पूर्वप्रधानमन्त्री माधवकुमार नेपालको जोडबलमा उनको नाम सिफारिसमा परेको प्रधानमन्त्री कार्यालय स्रोतले जनायो । सत्तारूढ दलको भागबन्डामा त्रिवि सेवा आयोगको अध्यक्ष समाजवादीको भागमा पर्यो, ती उपसचिवले भने, प्रधानमन्त्रीकै निर्देशनमा एकल नाम सिफारिस भएको हुन सक्छ । यसअघि समितिले ३ जनाको नाम सिफारिस गर्ने र कुलपतिले नियुक्ति दिने प्रचलन थियो ।विश्वविद्यालयमा राजनीतिक भागबन्डाका आधारमा पदाधिकारी नियुक्ति नगर्न र विश्वविद्यालयमा एकीकृत सेवा आयोग बनाउन विज्ञहरूले सुझाव दिँदै आएका छन् । प्रतिस्पर्धाका आधारमा पदाधिकारी नियुक्ति गर्नुपर्ने विज्ञको सुझाव बेवास्ता गर्दै फेरि भागबन्डा गरिएकामा शिक्षा मन्त्रालयका एक अधिकारीले असन्तुष्टि जनाए । उच्च शिक्षा आयोग २०७५ को प्रतिवेदनमा यी सुझाव दिइएको छ तर सरकारले प्रतिवेदन नै लुकाइरहेको छ । पहिले आवेदन दिएका ३८ जनाको नाम बेवास्ता गरियो, यसपालि आवेदन नै नमागी गोजीबाट एक जनाको नाम सिफारिस गरियो, उनले भने, यसअघि कम्तीमा ३ जनाको नाम सिफारिस गरिन्थ्यो । ३८ जनाले आवेदन दिएका बेला पनि सिफारिस समितिको सदस्यमा शिक्षा सचिव सुवेदी नै सदस्य थिए । त्रिवि ऐनमा कुलपतिबाट सहकुलपतिशिक्षामन्त्रीको अध्यक्षतामा त्रिवि सभाका दुई सदस्य रहेको समिति गठन गरी त्यसको सिफारिसमा अध्यक्ष नियुक्ति गर्ने व्यवस्था छ । शिक्षा सचिवले नाम सिफारिस गरिएको जनाए । परीक्षा दिइयो, कसरी सिफारिस गरियो, रिजल्ट आएपछि भनौंला, उनले भने ।स्रोतका अनुसार समाजवादी अध्यक्ष नेपालले सेवा आयोग अध्यक्ष आफ्नो पार्टीको भागमा माग्दै प्रधानमन्त्री दाहालदेखि सत्तारूढ कांग्रेस सभापति शेरबहादुर देउवालाई दबाब दिएका थिए । तीन दलका नेताकै सहमतिमा भागबन्डामा पदाधिकारी नियुक्ति हुन लागेको प्रधानमन्त्रीनिकट स्रोतले जनाएको छ । सेवा आयोग अध्यक्षको कार्यकाल तीन वर्षको हुने गर्छ । सिलवाल राजनीतिशास्त्रका प्राध्यापक हुन् । उनी समाजवादी गठन हुनुअघि एमालेनिकट प्रगतिशील प्राध्यापक संगठनमा सक्रिय थिए । तत्कालीन अध्यक्ष लालुप्रसाद पौडेलको पदावधि २०७९ साउन १८ मा सकिएपछि आयोग अध्यक्षविहीन छ । पौडेललाई पनि राजनीतिक भागबन्डाकै आधारमा तत्कालीन प्रधानमन्त्री केपी शर्मा ओलीले नियुक्ति दिएका थिए । आयोगका अध्यक्ष नहुँदा कर्मचारी, अध्यापक छनोट र उनीहरूको वृत्ति विकासको काम प्रभावित बनेको छ । आयोगले विश्वविद्यालयलाई चाहिने प्राध्यापक, कर्मचारी नियुक्ति र बढुवालगायतको काम गर्छ । अध्यक्ष नियुक्ति नहुँदा उपप्राध्यापक, अधिकृत र अन्य कर्मचारीको खुला विज्ञापनसमेत गर्न नसकिएको आयोगले जनाएको छ । अध्यापक अभावमा क्याम्पसहरूमा आंशिक र करारका प्राध्यापकले पठनपाठन गराउँदै आएका छन् ।गत मंसिरमा निर्वाचन आयोगसँग नियुक्तिका लागि सहमति लिए पनि प्रधानमन्त्री देउवाले नियुक्ति गर्न सकेका थिएनन् । त्यतिबेलादेखि नै नेपालले सिलवालको नाम अघि सार्दै आएका थिए । आयोगमा पौडेलअघिका लगातार दुई अध्यक्ष र सदस्य खुला प्रतिस्पर्धाको परीक्षामा भएको अनियमिततामा मुछिएका थिए ।"
संघीय मन्त्रालयसँगै छैन कर्मचारीको लगत,"(काठमाडौं)संघीय मामिला तथा सामान्य प्रशासन मन्त्रालयको जिम्मेवारी सम्हालेलगत्तै सिंहदरबारका कर्मचारी स्थानीय तहमा पठाउने र सरुवा प्रणालीलाई व्यवस्थित बनाउने घोषणा गरेका अमनलाल मोदीले चार महिना बित्दासम्म कर्मचारीको विवरणसमेत पाएका छैनन् । मुलुकभरका निजामती सेवाका स्थायी कर्मचारीको विवरण माग्दै संघीय मामिला मन्त्रालयले माघ २७ यता विभिन्न मन्त्रालय र मातहतका निकायलाई पाँचपटक पत्र काटिसकेको छ । तर, विवरण कसैले दिएका छैनन् ।सरोकारवाला निकायले विवरण उपलब्ध नगराएपछि संघीय मन्त्रालयले आफ्नै मातहतमा रहेका कर्मचारी कहाँ काम गर्दै छन् ? काजमा छन् कि सरुवा भएका हुन् ? खटाएको स्थानमा गएका छन् कि छैनन् ? अस्थायी हुन् कि स्थायी हुन् ? लगायतका विवरण पाउन सकेको छैन । मन्त्री मोदीको निर्देशनमा सचिवस्तरीय निर्णयअनुसार मन्त्रालयले गत माघ २७, फागुन ३०, वैशाख २८, जेठ ३ र ३० मा एउटै व्यहोराको परिपत्र गरेको हो । पत्रमा कर्मचारीको नाम, पदसंख्या, सेवा समूह, हाल कार्यालयमा कार्यरत अवधि, दरबन्दीको अवस्था र रिक्त संख्या उपलब्ध गराउन आग्रह गरिएको छ ।पत्रमा राजपत्रांकित र राजपत्र अनंकित कर्मचारीको छुट्टाछुट्टै विवरण १५ दिनभित्र पठाउन भनिएको छ । धेरै कर्मचारी सरुवा भएर पनि हाजिर हुन नगएको, काजमा बसेको, एउटै कार्यालयमा लामो समय बसेको, वर्षौर्देंखि सिंहदरबारमा बसेको, दुर्गममा जान अटेर गरेको जस्ता गुनासा बढेपछि मन्त्रालयले विवरण खोजेको हो । मन्त्रीले अझै कुन कार्यालयमा कति कर्मचारी दरबन्दी छ र आवश्यकता कति हो भन्ने जानकारी पाउन नसकेको उनको सचिवालयले जनाएको छ । मन्त्रालयले ४० भन्दा बढी मन्त्रालय, आयोग र सचिवालयलाई पत्र लेखेर विवरण मागेकामा मुस्किलले २० वटाले आंशिक सूचना दिएका छन् ।मन्त्री मोदीले गत साता संघीय मन्त्रालयमा पत्रकार सम्मेलन गरी आफूले इमानदारीपूर्वक काम गरेको दाबी गरेका थिए । मुलुक संघीयतामा गए पनि कर्मचारीे खटनपटन त्यसअनुसार हुन सकेको छैन । खासमा संघीय निजामती कर्मचारी ऐन बन्न नसक्दा भएको भद्रगोलको अवस्थाले कर्मचारी प्रशासनमा बेथिति बढेको मन्त्रालयका अधिकारीहरू बताउँछन् । प्रदेश र स्थानीय तहमा कर्मचारीको खाँचो भए पनि संघमा भएका कर्मचारी उपत्यकाबाहिर जान नचाहने प्रवृत्ति हाबी भएको अधिकारीहरू बताउँछन् । संघमा ५३ हजारभन्दा बढी कर्मचारी रहेको अनुमान छ । केन्द्रबाट स्रोतसाधन प्रदेश र स्थानीय तहमा पठाए पनि कर्मचारी व्यवस्थापन हुन सकेको छैन । मन्त्री मोदीले आगामी साउनदेखि सरुवाको थिति बसाल्ने र स्थानीय तहमा प्रमुख प्रशासकीय अधिकृत निमित्त नराख्ने घोषणा गरेका छन् । सरुवा व्यवस्थित गर्न मन्त्रालयले सहसचिवको नेतृत्वमा गृहकार्य गरिरहेको जानकारी उनले दिए । उनले पछिल्लो समय बढुवा भएर आएका उसचिवहरू सबैलाई स्थानीय तहमा पठाएका थिए ।"
बटुवाको तिर्खा मेटाउँदै,"(नेपालगन्ज) गर्मीले सडकमा मानिसको चहलपहल कम छ । सडक नै तातिएको छ । बजार सुनसान छन् । तर, ज्यालादारी मजदुरी गर्ने विपन्नलाई त्यो तातोमा पनि काम नगरी सुख छैन । त्यस्तै बाटो हिँड्ने बटुवालाई खानेपानी खुवाउन व्यस्त छन् नेपालगन्ज उपमहानगरपालिका५ गणेशपुरका ३० वर्षीय अजिज मलिक । गत शनिबारदेखि उखरमाउलो गर्मी बढेपछि उनी आफैं सडकमा निस्किएर बटुवालाई पानी पिलाइरहेका छन् ।पैसा हुनेहरूले त चिसो पानी किनेर खालान् तर पैसा नहुनेहरूले पानी किनेर खाने अवस्था छैन, उनले भने, त्यसैले यो गर्मीमा बटुवाका लागि पानी बाँड्ने काम सुरु गरेको हुँ । उनलाई साथ दिन साथीभाइ स्वस्फुर्त जम्मा भएका छन् । पहिलो दिन शनिबार ५ पेटी पानी बाँडेका उनले आइतबारदेखि ५० पेटी पानी एकै दिन बाँडेको सुनाए । प्लास्टिकको गिलासमा पानी हालेर उनी गाडीरिक्सा चालक र बटुवालाई वितरण गरिरहेका भेटिन्छन् । यो कुनै अभियान होइन, कुनै स्टन्ट पनि होइन, उनले भने, फगत मानवीय कर्म मात्रै हो ।यो आइडिया त्यसै नफुरेको भने उनले सुनाए । गत साता शनिबार बिहान कामका लागि भारतीय बजार बाबागन्ज पुगेका उनीसँग गोजीमा पैसा थिएन । गर्मीले बेहाल भएपछि उनलाई प्यास लाग्यो । तर, उनले नेपालगन्जसम्म पुग्दा बाटोमा कुनै धारा भेटेनन् । गोजीमा भएको मोबाइल स्विच अफ थियो । कसैलाई फोन गर्नसमेत पाएनन् । गर्मीले बेहाल भएका उनले तिर्खा मेट्ने पानी घरमै आएर पाए । प्यासको महत्त्व बल्ल बुझें, उनले भने, त्यसपछि आफैं पानी बोकेर सडकमा हिँडिरहेको छु । लाखौं बजेट हुने स्थानीय तहले आफ्नो वडामा खानेपानीको व्यवस्था गर्न नसक्नु दुःखद भएको उनले सुनाए । एउटा सानो खानेपानीको ट्यांकी राख्न कति नै बजेट चाहिन्छ र ? उनले प्रश्न गरे । पाँच दिनमा झन्डै १ लाख लिटर पानी बाँडिसकेका छन् । उनको यस अभियानलाई नेपालगन्ज११ वडा कार्यालयले भने ट्यांकी उपलब्ध गराएर सहयोग गरेको छ । उनको एकल प्रयासलाई साथ दिँदै अहिले अन्य युवाले पनि नेपालगन्जको चारबाहिनी चोकमा निःशुल्क चिसो पानी वितरण सुरु गरेका छन् ।मानवता नेपाल बाँकेको आयोजनामा आइतबार यहाँ खानेपानी वितरण गरिएको हो । आउनुहोस् हराएको मानवताको खोजीमा सबैले हातेमालो गरौं भन्ने मूल नाराका साथ पानी वितरण गरिएको छ । पछिल्लो समय नेपालगन्जमा अत्यधिक गर्मी भएको र हिँडडुल गर्ने व्यक्तिलाई प्यास धेरै लाग्ने हुँदा उनीहरूको प्यास मेटाउन निःशुल्क पानी वितरण गरिएको मानवता नेपाल बाँकेका अध्यक्ष मधुसूदन अधिकारीले बताए । पछिल्लो समय मानवता हराउँदै गएको छ । अहिलेको युवा पुस्ताले परेका बेला सहयोग गर्ने बानी बसाल्न यो अभियान थालेका हौं, उनले भने ।आइतबार एक हजार जनालाई साढे ५ सय लिटर पानी वितरण गरिएको उनको भनाइ छ । एक सातासम्म पानी खुवाउने कार्य गर्न खोजे पनि आर्थिक अभाव हुँदा एक दिनमात्र निःशुल्क पानी खुवाउन सकिएको उनको भनाइ छ । कसैले पानी खरिदमा सहयोग गरे नेपालगन्जका चोकचोकमा पानी वितरण गरिने उनी बताउँछन् । संस्थामा आबद्ध सदस्यहरूले जन्मदिनको खर्च कटाएर मानव सेवा आश्रमलाई सहयोग गर्दै आएको पनि उनले बताए । युवा पुस्ताको नवीन कामले समुदायलाई जोड्न सहयोग पुर्याउने समाजसेवी नन्नदलाल वैश्यले सुनाए । युवाहरूले गरेको यो कामले सहयोगको भावना जगाउँछ, उनले भने, सराहनीय कामको सबैले अनुसरण गर्नुपर्छ ।"
जेम्सको निर्देशनमा 'सर्ट टर्म मेमोरी लस',"काठमाडौं (कास) गायक तथा संगीतकार जेम्स प्रधानले आफ्नै निर्देशनमा सर्ट फिल्म ल्याएका छन् । सर्ट फिल्म एसटीएमएल (सर्ट टर्म मेमोरी लस) मा छिनछिनमा बिर्सने समस्या भएका दुई प्रेमीप्रेमिकाको सम्बन्धमा आउने उतारचढाव देखाइएको छ । काठमाडौंमा आयोजित एक कार्यक्रममा प्रिमियर गरिएको १९ मिनेट लामो फिल्ममा समिसन जिसी र वेदना राईले अभिनय गरेका छन् । फिल्ममा श्याम तामाङको छायांकन, जेसिका प्रधानको सम्पादन र कपिल पराजुलीको रंग संयोजन रहेको छ । फिल्मको प्रिमियरका क्रममा प्रधानले इन्टरनेटको माध्यमबाट आफूले सिकेको सीप प्रयोग गरेर सर्ट फिल्मको निर्देशन गरेको जनाए । आफू निकट भविष्यमा फिचर फिल्मको निर्देशनमा समेत आउने सक्ने उनको भनाइ छ । यो उनको दोस्रो सर्ट फिल्म हो ।कार्यक्रममा निर्देशक राजेन्द्र शलभले विज्ञापन बनाउने क्रममा नै जेम्सको प्रतिभालाई महसुस गरेको र त्यो पछिल्लो समय निर्देशनमा देखिएको बताए । प्रिमियरमा गायक योगेश्वर अमात्य, सचिन रौनियार, प्रसन्नध्वज प्रधान, भीम तुलाधर, संगीतकार न्हू वज्राचार्य, निर्देशक सुब्रतराज आचार्य, अभिनेता प्रशान्त ताम्राकारलगायतको उपस्थिति थियो ।"
सिरिजंगा लिपिमा मुन्धुम हावेक,"सुनसरी (कास) याक्थुङ समुदायको सांस्कृतिक र सामाजिक जीवन पद्धतिलाई डोर्याउने मुन्धुम हावेक शनिबार धरानमा सार्वजनिक गरिएको छ । तुम्याहाङ भीमप्रसाद मुदेन्छङ साँवा लिम्बूद्वारा संकलित मुन्धुम हावेकको याक्थुङ संस्कृतिविद् येहाङ लावतीले विमोचन गरेका थिए ।याक्थुङ मुन्धुमी भाषा र सिरिजंगा लिपिमा रहेको मुन्धुम हावेकको सम्पादन र अनुवाद डीबी आङबुङले गरेका हुन् । संकलक सांवाका अनुसार लिम्बूको मुन्धुम मौखिक रूपमा मात्र पुस्तान्तरण हुँदै आएकाले थुमथुमका मुन्धुमको मुख्य प्रारूप नै फरक रहेको पाइन्छ । उनले भने, मुन्धुम एउटै नै भए पनि थुमथुमअनुसार मुन्धुमका उच्चारण शैली, पात्र, फरकफरक पाइने भएको मुन्धुमप्रति चासो र चिन्ता राख्ने व्यक्तिहरूबीच मतभेद भई अविश्वास सिर्जना हुने अवस्था छ । त्यसलाई मेट्ने उद्देश्यले हावेक मुन्धुम प्रकाशन गरिएको हो । पुस्तकमा ३७ वटा हावेक मुन्धुम संकलित छन् । उनले आफू येवा, साँवा वा फेदाङमा नभएर मुन्धुमप्रतिको चिन्ता र चासो राख्दै लामो समय लगाएर संकलन गरेका मुन्धुमलाई पुस्तकका रूप दिएको बताए ।"
सन् १८१५ मा आजकै दिन: वाटरलु युद्धमा नेपोलियन पराजित,सन् १८१५ मा आजकै दिन (जुन १८) मा वाटरलुको युद्धमा नेपोलियन बोनापार्ट पराजित भएका थिए । युद्धमा नेपोलियन नेतृत्वको फ्रान्सेली सेना वेलिंग्टन र ब्लुचरको नेतृत्वमा रहेका सहयोगीहरूको गठबन्धनबाट पराजित भएको थियो । जसका कारण युरोपलाई आफ्नो अधीनमा राख्न फ्रान्सेली सपना पूरा हुन सकेन । त्यसअघि भने उनले सबैजसो युद्ध जितेका थिए । सन् १७६९ को अगस्ट १५ मा जन्मिएका नेपोलियनले फ्रान्सेली सैनिक तथा राजनीतिक नेता थिए । उनले पछिल्लो फ्रान्सेली क्रान्ति तथा यससँग सम्बन्धित युद्धमा सफलताका कारण ख्याति कमाए । उनी नेपोलियन प्रथमका रूपमा १८०४ को मे १८ देखि १८१४ अप्रिल ६ सम्म पहिलोपटक र १८१५ को मार्च २० देखि जुन २२ मा दोस्रोपटक फ्रान्सको सम्राट् भएका थिए । उनको १८२१ को मे ५ मा मृत्यु भएको थियो ।
युवालाई गाउँमै रोक्न के छन् प्रदेशका योजना ?,"विनोद भण्डारी (विराटनगर), अजित तिवारी (जनकपुर), प्रताप विष्ट (हेटौंडा), प्रतीक्षा काफ्ले (कास्की), घनश्याम गौतम (रूपन्देही), कृष्णप्रसाद गौतम (सुर्खेत) र डीआर पन्त (धनगढी)"
"हिउँ पग्लिएन, यार्चा संकलक अलपत्र","(बझाङ)सुर्मा गाउँपालिका३ का चक्र बोहरा हरेक वर्ष वैशाख मध्यतिर श्रीमती र चार छोराछोरीसहित दुई दिनको बाटो हिँडेर चाल्नापाखा लेक पुग्छन् । अढाई महिना पालमा बसेर सातआठ सय किरा (यार्चा) टिपेपछि जेठ अन्तिमतिर घर फर्कन्छन् । त्यसपछि असार लगाउनु (खेतीपातीको काम गर्नु) उनको नियमित तालिका नै हो । अघिल्ला वर्षहरू जस्तै मौसमले साथ दिएको भए बोहराको परिवार यतिबेला यार्चा टिपेर घर फर्किसकेको हुने थियो । तर, यसपालि पहिलाको जस्तो मौसम भएन । प्रायजसो जेठ २५ गतेसम्म यार्चा टिपेर फर्किने उनको परिवार जेठ ३२ गते कुम्लाकुटुरा बोकेर घरबाट चाल्नापाखातर्फ लागेको छ । महिना दिनभन्दा बढी पाटनमा बस्दा पनि हिउँ नपग्लेपछि जेठ तेस्रो साता केही दिनका लागि घर आएका उनीहरू हिउँ पग्लिने र यार्चा पाइने आशामा फेरि पाटन उक्लेका छन् । पहिला त यस्तो कहिल्यै हुन्थेन, यो पाला के भयो के भयो ? हिउँ परेको पर्यै छ । किरा खोज्ने ठाउँ सबै हिउँले ढाकेको छ, चक्रकी छोरी अन्जनाले भनिन्, असार लागेपछि त हिउँ पग्लेला कि भन्ने आशाले जान लागेका छौं । हिउँ पग्लेन भने फेरि रित्तै हात फर्किनुपर्ने हो कि ?सुर्माकै गणेश बोहराको परिवार वैशाख १४ देखि लेकमै छ । उनको गाउँ सबैभन्दा बढी यार्चा संकलन गर्नेमा गनिन्छ । अघिल्ला वर्षजस्तै भए, यो अवधिमा उनीहरू एक किलोभन्दा बढी यार्चा टिपेर घर फर्किसकेका हुन्थे । अहिले त्यसो भएन । हिउँ पग्लेला र किरा टिपौंला भनेर बसेका उनीहरूको रासन खान मात्रै डेढ लाख रुपैयाँभन्दा बढी खर्च भइसकेको छ । डेढ महिना भइसक्यो । खालि रासन सिध्याउने काम मात्रै भएको छ, उनले भने, नौ जनाको परिवारले ८०९० किरा पनि टिप्न पाएका छैनौं । सबैतिर हिउँ छ । किरा बाहिरै आउन पाएको छैन । उनले आफू रहेको सुर्माको ठाडे पाटन क्षेत्रमा मात्रै चार सयभन्दा बढी मानिस डेढ दुई महिनादेखि पाल रुँगेर बसिरहेको बताए । चक्र र गणेशको परिवार जस्तै यार्चाको खोजीमा हिमाली पाटनहरूमा पुगेका बझाङका सयौं परिवारमध्ये केही हिउँ पग्लेपछि यार्चा टिप्ने आशामा पाटन कुरेर बसिरहेका छन् । केही घर फर्किने बेलामा लेकतर्फ गइरहेका छन् ।हिमपातका कारण यार्चा संकलन गर्ने नियमित समय पर सरेपछि यसको प्रत्यक्ष असर खेतीपातीमा पनि पर्ने संकलकहरू बताउँछन् । असारमा खेती लगाउने बेला भइसक्यो । घर जाउँ भने रित्तै हात कसरी जाऊँ ? रासन खाएको पैसा तिर्न पनि कमाइ भएको छैन, साइपालको औंलागाडमा यार्चा खोज्न गएका तलकोट गाउँपालिकाका प्रकाश जेठाराले भने, नजाऊँ भने बर्खाको खेती पनि बाँझै हुने भयो । यो पाला साह्रै समस्या भयो । कतिपय संकलकहरू रासन सकिएपछि रित्तै हात फर्किन थालेका छन् । यार्चा संकलनका लागि अहिले जिल्लाभित्र र बाहिरका गरी २५ हजार हाराहारी मानिस बझाङको साइपाल, सुर्मा, छबिसपाथीभेरा गाउँपालिका र बुंगल नगरपालिकाका विभिन्न लेकाली पाटन पुगेको स्थानीय तहको रेकर्ड छ । नेपालमा सबैभन्दा बढी यार्चा संकलन हुने बझाङमा निरन्तरको हिमपातका कारण उत्पादन घटेर यार्चाकै कमाइमा आधारित जीविका भएकालाई समस्या हुने यस क्षेत्रका जानकार बताउँछन् । अब असारको महिना टिप्न पाए भने बेग्लै कुरा हो, नभए अघिल्लो वर्षको तुलनामा आधाभन्दा बढी उत्पादन घट्ने निश्चित भइसकेको छ, यार्चा तथा जडीबुटी व्यापारी साइपाल गाउँपालिकाका पूर्वअध्यक्ष राजेन्द्र धामीले भने, अरू आम्दानीको स्रोत नभएकाहरू ऋण कहाँबाट तिर्ने भन्ने चिन्तामा छन् । आयस्रोतको प्रमुख माध्यम रहेको यार्चाको उत्पादन घट्दा बझाङको अर्थतन्त्रमा ठूलो असर पर्ने उनको भनाइ छ ।बझाङमा प्रत्येक वर्ष एक अर्ब बढीको यार्चाको कारोबार हुने गरेकामा यो अंकमा ठूलो ह्रास आउने बताए । अघिल्लो सिजनमा बझाङबाट ३ सय ८ किलोग्राम यार्चा जिल्ला बाहिर गएको डिभिजन वन कार्यालयको तथ्यांक छ । यो सिजनमा अहिलेसम्म ४९ किलो मात्रै बाहिर गएको छ, डिभिजन वन कार्यालय प्रमुख कर्णबहादुर खातीले भने, यो वर्ष पहिलाभन्दा उत्पादन घट्ने निश्चित छ ।"
आप्रवासन र जलवायु परिवर्तनको सम्बन्ध,"गत जुन ५ मा विश्वले वातावरण दिवस मनायो । नेपालले पनि त्यस सन्दर्भलाई महत्त्व नदिने कुरा रहेन; विभिन्न कार्यक्रम गरी विद्यालय, गैसस, सञ्चार क्षेत्रसहित सरकारी निकायहरूले वातावरण सम्बन्धी चेतनामूलक कार्यक्रम र नीतिगत बहसहरू चलाएका समाचारहरू प्रशस्तै पढ्न पाइए । सार्वजनिक गरिएका र विभिन्न रूपमा मनाइएका ती कार्यक्रमहरू चेतनामूलक हुनु आफैंमा सकारात्मक पक्ष त हुँदै हो तर समयसापेक्ष भए कि भएनन्, यसमा छुट्टै छलफलको आवस्यकता हुन सक्ला । त्यसतर्फ यो आलेख केन्द्रित गर्न खोजिएको होइन । यहाँ उठाउन खोजिएको पक्षचाहिँ जलवायु परिवर्तन र आप्रवासनबीचको सम्बन्ध हो, जुन वातावरणको अन्तर्राष्ट्रिय तहको बहसमा केही दशकयता चिन्ता व्यक्त गर्न थालिएको तर अझै पनि धेरै मुलुकका राष्ट्रिय नीतिगत बहसमा उचित प्रवेश पाउन नसकेको विषय हो । आप्रवासनका आयामहरू र ती आयाम निर्माण हुनुका कारक सामाजिक, आर्थिक, राजनीतिक र वातावरणीय प्रवृत्तिका हुन्छन् । अनि यस्ता कारकमा मानवीय व्यवहार, स्रोतमाथिको दोहन र असावधानीको प्रमुख भूमिका रहने तथ्य पनि सतहमा छर्लंगै छ । विविध आयाम र तिनका कारकको ठाडो र तेर्सो सम्बन्ध जटिल त छ नै, महत्त्वपूर्ण प्रश्न यस्ता जटिलताको प्रत्यक्ष प्रभाव झेलिरहेको तप्का कुन हो भन्ने हो । यस्ता सम्बन्धको सोझो असर जीविकाको खोजीमा भौंतारिने आप्रवासीलाई नै पर्ने हो । दशकौंदेखि आप्रवासनलाई केन्द्रमा राखेर नीतिगत तहमा गरिएका बहस र पैरवीहरूले आर्थिक र राजनीतिक आयामलाई बढी ध्यान दिएका भए पनि चार दशकयता मूल रूपमा समाजविज्ञानका अध्येताहरूले सामाजिकसांस्कृतिक आयामलाई पनि आप्रवासन विधाको आफ्नो अनुसन्धानको दायरामा गहकिलो रूपमा ल्याएको पाइन्छ । त्यस्ता अनुसन्धानले आप्रवासनको असर सम्बन्धित समाज र चेतनामा परेको तथ्यगत विश्लेषण गरिदिनाले नीतिगत तहमा समयसापेक्ष निर्णय गर्न धेरै सहयोग गरेका उदाहरणहरू छन् । हुन त नेपालजस्तै विप्रेषणले थेगिएका दक्षिण र मध्यएसियाली हिन्दुकुश भूगोलमा समेटिएका मुलुकहरू यो मामिलामा अलिक पछाडि देखिन्छन् तर औपनिवेशिक विधाका अध्येताहरूले यसअघि पनि आप्रवासनको सामाजिकसांस्कृतिक प्रवृत्तिलाई नऔंल्याएका भने होइनन् । उसो त आप्रवासन, त्यसमा पनि श्रम आप्रवासन औपनिवेशिक शासनको रणनीतिक औजार थियो भन्नेमा दुईमत छैन, चाहे त्यो अदक्षको बहाना बनाएर शोषण गर्न सकिने श्रमिक ल्याई दास प्रथालाई राज्यकरण गर्नमा होस् वा आप्रवासी श्रमिकविरुद्ध सृजना गरिएको रंगभेदी व्यवहारलाई नीतिगत रूपमै संस्थागत गर्ने सन्दर्भमा ।तर बीसौं शताब्दीको अन्तिम दशकसम्म पनि आप्रवासनको वातावरणीय आयाम, वातावरणमा आएको ह्रासका कारण निम्तिएको प्राकृतिक प्रकोप र त्यस्ता प्रकोपहरूले तय गरेको बासस्थान र श्रमका लागि गरिने एकल वा पारिवारिक बसाइँसराइबीचको सम्बन्धलाई बुझ्नेबुझाउने प्रयास प्राज्ञिक र नीतिगत दुवै तहबाट त्यति हुन सकेन । यो आप्रवासनबारे भएगरेका अध्ययनहरूमा महसुस गरिएको ज्ञानको अन्तर्निहित खाडल (ग्याप) हो ।संयुक्त राष्ट्र संघसहित विभिन्न अन्तर्राष्ट्रिय प्राज्ञिक निकायका अध्ययनहरूलाई विश्लेषण गर्दा आप्रवासन र वातावरणका सम्बन्धमा व्यवस्थित अध्ययन सन् १९९० को दशकदेखि हुन थालेको देखिन्छ । यसको पुष्टि राष्ट्रसंघीय आप्रवासी संगठनद्वारा १९९२ मा आयोजित एउटा महत्त्वपूर्ण अध्ययनले गरेको पाइन्छ जसले प्रस्ट रूपमा भनेको छ पछिल्ला वर्षहरूमा वातावरणमा आएको ह्रासले गर्दा ठूलो संख्यामा मानिसहरू बसाइँ सरेका छन् र यो क्रम बढ्दो छ । उक्त अध्ययन अनुसार सुरुमा आन्तरिक रूपमा नजिकैको पल्लो गाउँ वा सहरतिर परिवारको एउटा व्यक्ति वा सपरिवार आफ्नो जीविकाका लागि लाग्थ्यो भने अहिले जलवायु परिवर्तनले वातावरणमा थप जटिलता थपेपछि मौसमी तालिका फेरिनेÙ सुक्खा, खडेरी, अतिवृष्टि, बाढीपहिरो, डुबान हुने आदिका कारण मानिसहरू केही दिनको ज्यालामजदुरी मात्र होइन, दीर्घकालीन रोजगारीकै लागि स्वदेशकै ठूला सहर र वैदेशिक रोजगारीमा जाने क्रम निकै बढेको पाइयो ।राष्ट्रसंघ आप्रवासी संगठनको उक्त अध्ययन वातावरण र आप्रवासनको सम्बन्धलाई स्थापित गर्ने एउटा कोसेढुंगा साबित भएको पाइन्छ । यसले वातावरणको परम्परागत बुझाइबाट माथि उठी जलवायु परिवर्तन र आप्रवासनको बहसलाई अझ बढी प्रोत्साहित गर्यो, प्राज्ञिक र नीतिगत दुवै तहमा यो सम्बन्धको गहन विश्लेषण गरी परिवेश सुहाउँदो नीति तय गर्ने सामूहिक प्रक्रियालाई सहजीकरण गर्यो । म आफैं लामो समय कार्यरत राष्ट्रसंघीय आप्रवासी संगठनले संयोजन गरेका पछिल्ला केही अध्ययनले पनि त्यो यथार्थताको पुष्टि गर्छन् ।तर विडम्बना, योसहित यसपछि कोसेढुंगा साबित भएका केही अध्ययनलाई सरोकारवालाहरूले विश्वमा वातावरण प्रदूषण गर्न बढी जिम्मेवार विकसित भनिएका मुलुकहरू एवं विप्रेषणबाट मुलुकको अर्थतन्त्र चलाउने मुलुकहरूका अनुसन्धानकर्ताहरूबाटै त्यति ध्यान दिइएन । फलस्वरूप आप्रवासन र वातावरणÙ जलवायु परिवर्तनका सामाजिक, आर्थिक र राजनीतिक सम्बन्धजस्ता सवालहरू लगभग ओझेलमै परे । यो सवाल पुनः सतहमा तब आयो जब सन् २००५ मा आप्रवासन सम्बन्धी विश्व आयोगको प्रतिवेदन प्रकाशित भयो जो आप्रवासन र वातावरणको सम्बन्धबारे मौनप्रायः थियो । त्यो मौनतामाथि प्रतिवेदन तयार पार्ने समूहका सदस्यहरूबाटै र अन्य सरोकारवालाहरूबाट पनि प्रश्न उठे अनि सवालले बहसको ठाउँ पायो । त्यो आयोगमा दक्षिण एसियाबाट भारत, बंगलादेश, पाकिस्तान र श्रीलंका संलग्न थिए । वातावरणीय समस्याबाट बढी प्रभावित मुलुकहरू भएर पनि तिनले यो पक्षमा मौनता साध्नु अनौठो थियो । तत्कालीन अध्ययनहरूलाई आधार मान्ने हो भने यो मौनताका कारक मूल रूपमा वातावरणीय आप्रवासनको वस्तुगत स्थितिका सन्दर्भमा आयोजक राष्ट्रहरूबीच सहमति हुन नसक्नु रह्यो । अर्को अर्थमा, आप्रवासनलाई वातावरणजन्य परिस्थितिले वा जलवायु परिवर्तनजस्तो समस्याले प्रभाव पार्छ भन्ने तर्कमा संलग्न सदस्यराष्ट्रहरूबीच अन्योल, अस्पष्टता र असहमति । त्यो स्वाभाविक पनि थियो, आप्रवासनको निर्णय कुनै एउटा पक्षले मात्र प्रभाव पारेर गरिने निर्णय पनि होइन । हुन त जनजीविकाको पक्ष सबैभन्दा बलियो भए पनि एउटा व्यक्ति र उसको परिवारले गर्ने यो निर्णय दीर्घकालीन असर पार्ने खालको हुन्छ र त्यसका लागि अनेकौं सामाजिक, आर्थिक, राजनीतिक, भावनात्मक, सांस्कृतिक र मानवीय संवेदनासँग गाँसिएका मूल्यहरू चुकाउनुपर्ने हुन्छ । फलाना यो मुलुकमा रोजगारीमा गयो वा बसाइँ सर्यो भन्नेजस्तो बाहिरी आवरण मात्र होइन, आप्रवासनको जटिल निर्णय, चाहे त्यो अल्पकालीन वा दीर्घकालीन वैदेशिक रोजगारीको होस् कि सीमापारि भारतमा दैनिक, साप्ताहिक र मौसमी ज्यालादारीमा जान बाध्य हुनेहरूका लागि होस् अथवा बाढीपहिरोका कारण भएको खेतबारी गुमाएर कृषकबाट भूमिहीन आप्रवासी श्रमिकमा रूपान्तरण भएका साना किसानका लागि आफ्नै देशभित्र नजिकको सहरतिर भौंतारिँदै विदेशी गन्तव्य ताक्ने निर्णयमा पुग्नैपर्ने बाध्यता किन नहोस् । यो अवधारणागत चुनौती हुँदाहुँदै पनि तत्कालीन थुप्रै अनुसन्धानकर्ता र कतिपय नीतिनिर्माताको बुझाइमा जलवायु परिवर्तनजन्य समस्याका कारण मानिसको जनजीविकामा परेको नकारात्मक असरले गर्दा आफ्नो परम्परागत जीविकोपार्जनका उपायहरूको विकल्प खोज्ने क्रममा मानिसहरू आप्रवासनको निर्णयमा पुग्छन् भन्ने नलागेको भने होइन । यस्तै असहमति र अनेक चुनौतीबीच विभिन्न मुलुकमा भएका स्थानीय उदाहरणसहितका अनुसन्धान, प्राज्ञिक र नीतिगत बहसले वास्तवमा सन् २०१५ मा आएर जलवायु परिवर्तन सम्बन्धी राष्ट्रसंघद्वारा आयोजित पेरिस सम्मेलनले एउटा माहोल सिर्जना गर्यो । दुई साता चलेको त्यो सम्मेलनमा निकै बहसपछि एउटा दस्तावेजमा नेपालसहित १२६ सदस्यराष्ट्रले सहमति जनाए जसलाई जलवायुसँग सम्बन्धित आप्रवासनका सन्दर्भमा अभूतपूर्व उपलब्धि ठानिएको छ । उसो त पेरिस सम्मेलनअगाडि वातावरणप्रेरित आप्रवासनबारे क्षेत्रीय र विश्वस्तरमा अनेकौं बहस, पैरवी र अनुसन्धान नभएका होइनन् तर ती सबैका अनुभव, सिकाइ र चुनौतीहरूलाई समेटी पेरिस सम्मेलनले जुन दिशा निर्देश गर्यो, त्यो वास्तवमा आप्रवासनका सवालमा अध्ययनअनुसन्धान गर्ने र नीतिनिर्माण तहमा निर्णय गर्ने राजनीतिक नेतृत्वका लागि महत्त्वपूर्ण थियो र छ । अन्तर्राष्ट्रिय तहमा संगठित रूपमा पोल्यान्डको पोजनान सहरमा सन् २००८ देखि सुरुआत भएको वातावरण र आप्रवासी सम्बन्धी वार्ता हुँदै २००९ मा बनेको जलवायु परिवर्तन, वातावरण र आप्रवासी संजालगठबन्धनदेखि लिएर क्यानकुन२०१० हुँदै दोहा२०१२ सम्म आइपुग्दा केही महत्त्वपूर्ण निर्णय भई राष्ट्रसंघीय आप्रवासी संगठनसहित सरोकारवालाहरूबीच सहकार्यको खाका बनेर जलवायु परिवर्तन, वातावरण र आप्रवासनबीच बहुआयामिक सम्बन्ध स्थापित भई पेरिस२०१५ सम्म पुगेको हो । त्यसै गरी प्रकोप न्यूनीकरण सम्बन्धी बनाइएको सेन्दाई खाका र विकास सम्बन्धी दिगो विकास लक्ष्यजस्ता खाकाहरू पनि जलवायु परिवर्तन, वातावरण र आप्रवासनको पेरिस सहमतिलाई कार्यान्वयन गर्ने सवालमा जोडिएर आएको देखिन्छ । यी सबै खाकाको निर्माणमा राष्ट्रसंघको नेतृत्वदायी भूमिका रहेको एवं सहमति जनाउने र आफ्नो घरेलु नीतिनिर्माणमा समायोजन गर्ने पक्षराष्ट्रहरू राष्ट्रसंघका सदस्य भएका कारण पनि सकेसम्म बढी र सान्दर्भिक खाकाहरू जोडेर लाने प्रयासलाई सकारात्मक रूपमै लिन सकिन्छ । हुन त यस्ता दस्तावेजहरूको राष्ट्रिय स्तरमा उचित कार्यान्वयनको प्रश्न जहिल्यै जटिल हुन्छ र यसमा पनि त्यस्तै भैरहेको छ । नेपालकै सन्दर्भ कोट्याउने हो भने पनि पेरिस र त्यसयताका बहस र मञ्चहरूमा नेपालको सहभागिता दाताको अनुदानका कारण भई नै रहेको पाइन्छ तर ती छलफल र निर्णयहरूमा आप्रवासनका पक्षमा कहीँकतै छलफल भएको संकेतसम्म पाइन्न । र तालुकदार (श्रम) मन्त्रालय र उसका निकायहरूको न सहभागिता भेटिन्छ न त पेरिस र अन्य सम्मेलनपछि तय गरिएका राष्ट्रिय अनुकूलन योजनामा जलवायुजन्य परिस्थितिले प्रभावित आप्रवासनबारे विश्लेषण नै भेटिन्छ । मलाई सम्झना छ, पेरिस सम्मेलनवरपर सन २०१४१५ तिर राष्ट्रसंघीय आप्रवासी संगठनको राष्ट्रिय सल्लाहकारका रूपमा म आफैं पनि संलग्न भएर इसिमोड समेतको साझेदारीमा साबिकको वन तथा वातावरण मन्त्रालय सचिवालय रहेको श्रम मन्त्रालय, योजना आयोग लगायत सदस्य रहेको नेपाल सरकारको निकायसँग राष्ट्रिय अनुकूलन योजनामा प्राविधिक सहकार्य गरिएको थियो । त्यसमा आप्रवासन र त्यसबाट सृजित विप्रेषणलाई उपयोग गरी कसरी जोखिम न्यूनीकरण गर्ने र आप्रवासीका परिवारलाई सचेतनासहित पारिवारिक योजना बनाउन सहयोग गर्ने भन्ने कुरा समावेश गरिएको थियो । तर विडम्बना, अहिले नेपाल सरकारले सार्वजनिक गरेको राष्ट्रिय अनुकूलन योजना सन् २०२१२०५० लाई सरसर्ती हेर्दा ठूलठूला सपनाहरूले भरिएको योजनामा वातावरणीय समस्यासहित विविध कारणले रोजगारीको सम्भावना नदेखी आप्रवासी श्रमिक हुन बाध्य यो समुदायको कुरा कहीँकतै भेटिन्न । यो अवधारणागत अस्पष्टता र प्राविधिक त्रुटिभन्दा पनि सम्बन्धित निकायको उदासीनता हो भन्न गाह्रो छैन । किनकि नेपाली प्रतिनिधिमण्डल सहभागी हुने हरेक अन्तर्राष्ट्रिय मञ्चमा र तिनका दाताहरूमा जलवायु परिवर्तन र आप्रवासनबीचको सामाजिक, आर्थिक, राजनीतिक सम्बन्धबारे जहिल्यै अनुसन्धानमूलक सूचना हुन्छन्; उनीहरूबीचमा ताता बहस पनि हुन्छन् र एक तहसम्मको सहमति हुन्छ । किनकि परिवेश सन् १९९० को दशकको जस्तो छैन । तर ती मञ्चहरूमा गएर जे बोले पनि, विप्रेषणकेन्द्रित राष्ट्रिय ढुकुटीबाट र लाखौंको विदेशी ऋण खर्च गरी प्रायोजित तालिमबाट सिके पनि हाम्रो घरेलु संस्कार अहिले पनि वातावरण दिवसमा कार्यालयको एउटा कोठामा गमलामा धान रोपी पत्रकार बोलाएर समाचार प्रसारण गर्नमै सीमित छ । समय र परिवेशसापेक्ष कहिले हुने हो हामी ?"
न्यायालयप्रति बढेको विश्वास अब कहिल्यै नधरमराओस्,"देशमा दण्डहीनता सीमाहीन बन्दै थियो । सानालाई ऐन, ठूलालाई चैन एउटा उक्ति मात्र नभएर समकालीन नेपालको कटु यथार्थ थियो । जतिसुकै ठूला आर्थिकआपराधिक काण्डहरू बाहिरिँदा पनि दोषीहरू उन्मुक्त नै थिए । राज्यका संस्थाहरूप्रति आम भरोसा डगमगाएको थियो । यही कारण, नक्कली शरणार्थी प्रकरणमा पनि सोही नियति दोहोरिने शंकाउपशंका व्याप्त थियो । मुद्दा अभियोजन भएर काठमाडौं जिल्ला अदालतमा थुनछेक बहस जारी रहँदा पनि कतै अभियुक्तहरूले सुरुमै उन्मुक्ति त पाउँदैनन् भन्ने चिन्ता सर्वत्र थियो । प्रमुख दलहरूकै शक्तिशाली नेताहरूसमेत संलग्न रहेकाले पनि यस्तो भय ज्यादा थियो । परन्तु, तत्काल प्राप्त आधारमा दोषी देखिएको र पछि प्रमाण बुझ्दै जाँदा ठहरेबमोजिम हुने गरी भन्दै अदालतले सबैजसो अभियुक्तलाई पुर्पक्षका लागि थुनामा पठाएसँगै यस्तो आशंका हाललाई चिरिएको छ । जिल्ला न्यायाधीश प्रेमप्रसाद न्यौपानेको एकल इजलासको आदेशले राज्यसंस्थाहरूप्रति पुनः आशा जगाएको छ, यो स्वागतयोग्य छ । भन्नै पर्दैन, आफ्नै ८७५ नागरिकलाई विदेशी शरणार्थी बनाएर तेस्रो देश पठाउन स्वयं मन्त्रीसचिवहरू नै संगठित भएर मच्चाइएको यो प्रकरण जति असाधारण छ, त्यति नै अन्तर्राष्ट्रिय लज्जाको विषय पनि । त्यसैले, जवाफदेही राज्य प्रणालीप्रति नेपालको राष्ट्रिय इच्छाशक्ति मापन गर्ने एउटा परीक्षा पनि बनेको थियो यो मुद्दा । कारण, शक्तिशाली नेताहरूको संलग्नता रहेको यस प्रकरणमा शीर्षस्थ नेताहरूको सक्रियता र मौनता दुवै सन्देहास्पद थियो । खाणको दल नेपाली कांग्रेसका सभापति शेरबहादुर देउवा एकातिर मौन थिए भने अर्कातिर उनलाई दलबाट निलम्बन गर्नसम्म इच्छुक थिएनन् । अरू नेताकार्यकर्ताले निलम्बनका लागि दबाब दिँदा पनि देउवाले प्रतिकार गरेका थिए । रायमाझीको दल एमाले अध्यक्ष केपी शर्मा ओलीले त आफ्ना नेताकार्यकर्तालाई नफसाउन बारम्बार सार्वजनिक चेतावनी नै दिइरहेका थिए । यस्तोमा विधिको शासन बरकरार राख्नु एवं यो मुद्दालाई यो स्थितिसम्म ल्याइपुर्याउनु पनि आफैंमा चुनौतीपूर्ण थियो । सम्बन्धित सबै निकायहरूको अडान र न्यायसम्मत कार्यका कारण यति सफलता मिलेको हो । यी संस्थाहरूको अब पनि यस्तै सक्रियता र कार्यसम्पादन वाञ्छनीय छ । पूर्वउपप्रधानमन्त्री टोपबहादुर रायमाझी, पूर्वगृहमन्त्री बालकृष्ण खाण, गृहसचिव टेकनारायण पाण्डे, पूर्वगृहमन्त्री रामबहादुर थापाका सुरक्षा सल्लाहकार इन्द्रजित राईसहित १६ अभियुक्तलाई पुर्पक्षका लागि थुनामा पठाउने र दुई जनालाई धरौटीमा छाड्ने अदालती आदेशले विधिको शासनप्रति विश्वास जगाएको छ । देश र जनतालाई जसरी ठगे पनि शक्तिमा हुनेहरू कहिल्यै कारबाहीको दायरामा आउँदैनन् भन्ने स्थापित मान्यतालाई खण्डित तुल्याएको छ । अब त पहुँचवालाहरूमा पनि कानुनको भय पलाउँछ कि भन्ने आशा बढाएको छ । कालो बादलमा देखिएको यो चाँदीको घेराले निरन्तर आकार वृद्धि गर्नुपर्छ । अदालत पुगेपछि पनि मुद्दा बेवारिस बनिरहने विगतका दुःखान्त फेरि दोहोरिनु हुन्न । यसका निम्ति प्रहरी प्रशासन, न्यायाधिवक्ता कार्यालय र न्यायालयहरू विधिको बाटोमा कदापि डगमगाउनु हुँदैन । यस मुद्दाको अन्तिम टुंगो लाग्दासम्मै कानुनको जित जारी रहनुपर्छ । र, अरू ठूला प्रकरणमा पनि यो मुद्दा नजिर बन्नुपर्छ । नेपालमा आपराधिक गिरोह कतिसम्म सक्रिय हुन र आफ्ना गुप्तयोजना कार्यान्वयन गराउन सरकारलाई नै आफूमा समाहित गर्न सक्छन् भन्ने एउटा दसी हो यो प्रकरण । सचिव र मन्त्री मात्र होइन, सरकार नै बदलिँदा पनि अपराधको साङ्लो चुँडिनुको साटो थप बलियो बन्दै जानु, र अपराधका योजना फत्ते तुल्याउन एकपछि अर्का ठूला सरकारी निर्णय हुनु यसैका प्रमाण हुन् । त्यसैले पनि राज्यकै अपराधीकरण रोक्न यो मुद्दालाई तार्किक टुङ्गोमा पुर्याउन अति जरुरी थियोछ । यस परिप्रेक्ष्यमा अहिलेसम्मका उपलब्धिबाट एउटा प्रस्ट सन्देश प्रवाहित भएको छ जतिसुकै शक्तिशाली भए पनि अर्थात् शासनसत्ताकै बागडोर सम्हालेका व्यक्ति भए पनि आपराधिक कार्यमा संलग्न भएमा जेलमा जाकिनुपर्नेछ । यस अर्थमा, अनुसन्धान र अभियोजनसँगै अदालतको प्रारम्भिक न्याय निरूपणले राज्यसंयन्त्रप्रतिको आस्था बढाएको छ । कानुनी शासन बलियो हुने यसै गरी हो । र, यो सम्पूर्ण प्रकरणलाई न्यायसम्मत टुङ्गोमा पुर्याएपछि विधिको शासनको जित हुने हो । खास गरी, देशमा कानुन तथा सुव्यवस्था कायम राख्ने दायित्व भएको एवं तीनतीनवटा सुरक्षा निकायको तालुकदार मन्त्रालयका राजनीतिक र प्रशासनिक दुवै नेतृत्व जघन्य अपराधमा संलग्न भएको यस प्रकरणले राज्यसंयन्त्रप्रतिको समग्र विश्वसनीयता नै खस्काएको थियोछ । त्यसलाई पुनर्जीवन दिन पनि यो मुद्दा अन्तिम किनारा लाग्दासम्मै कसरी अघि बढ्छ भन्ने सवाल अझै अहम् छ । त्यसैले, कानुनका सिङ समाएर र शक्तिको दाउपेच चलाएर यो मुद्दालाई कदापि नलम्ब्याइयोस्, र न्यायालयले यथोचित प्राथमिकताका साथ टुङ्ग्याओस् ।"
समृद्धिबाट टाढिएको कर्णाली,"संघीयतापछि कर्णालीले के पायो ? सरकारी निवासमा अरूकै रजाइँ शीर्षकका खबर पढ्नेहरू स्तब्ध बनेका छन् । साबिक मध्यपश्चिम र सुदूरपश्चिम गाभेर अखण्ड मध्यपश्चिमको माग गर्दै सुर्खेतमा भएको दलीय आन्दोलन त्यत्तिकै खेर गएको साथै त्यसपछि स्थापना भएको कर्णाली प्रदेशले ६ वर्षको अवधिभित्र विकासको नाममा सिन्को भाँच्न सकेन । सुरुमा आवासगृहको विषयलाई लिएर नेता र ठूला नेताबीच भएको आपसी झगडाले कर्णालीमा मात्र नभएर सबै प्रदेशमा दुर्गन्ध फैलाइदियो । अहिले बजेट र कर्मचारीको चरम अभाव भएको भन्दै त्यहाँको सरकारले गुनासो पोख्ने गरेको, ठूला आयोजना सञ्चालन गर्न केन्द्रले बजेट विनियोजन नगरेको, सधैं केन्द्रको मुख ताक्न बाध्य हुनुपरेको विषयलाई नजरअन्दाज गर्न नसकिने भए पनि त्यहाँका सभासद्देखि मन्त्रिपरिषद्सम्मले आफ्नो कार्यक्षेत्र नीति निर्माणमा केन्द्रित रहनुपर्ने विषय भुलेका छन् । गतिपय नेता आफैं ठेकेदार बनेको, बजेट कहिले आउला र पहाडमा डोजर धसेर पैसा कमाउँला भन्नेजस्ता स्वार्थी विचारबाट बाहिर निस्कन नसकेको सन्दर्भ पहिलेदेखि आलोचित बन्दै आएको छ । पहिलेको कर्णाली अञ्चलमा स्वास्थ्यसेवाको दुरवस्था, ६ सय जनाको बसोबास रहेको हुम्लास्थित लिमीका अधिकांश बासिन्दा अझैसम्म नागरिकताबाट वञ्चित हुनुपरेको स्थितिमा कतिपयले बरु संघीयता लागू हुनुअघिको सरकारबाट जनता लाभान्वित भएको विषय उठाउनु प्रादेशिक सरकारका असफलाताका दृष्टान्त हुन् । भन्ने हो भने १६ मध्ये ५ वटा हिमाली जिल्ला र अन्यत्र पनि पहाडैपहाड भएको स्थितिमा पर्वतीय विकासको अवधारणा अघि सार्ने अवसर पाउँदा पनि कर्णालीले गुमाएको छ । पहाडलाई महत्त्व दिएर जापानले फुजी पहाडका नामबाट नेपालको भन्दा ठूलो अर्थतन्त्र खडा गरेको यथार्थमाथि ध्यान दिइएको छैन । यता सरकारी निवासमा बाहिरियाको रजाइँ, धेरै सरकारी निकायले कर्मचारी बस्नलाई स्टोर को नाममा सुविधासम्पन्न घर भाडामा लिएर करोडौं सरकारी रकम स्वाहा पारेको, सरकारी निवास संरक्षण गर्नुको साटो अरूलाई सस्तो भाडामा दिएर सरकारी सम्पत्तिमाथि धावा बोलेको सन्दर्भबारे जति आलोचना गरे पनि पूरा हुँदैन । यावत् विसंगति, बेथिति टुलुटुलु हेरेर बस्ने, समग्र प्रदेशको विकासमाथि ध्यान नदिने प्रदेशका सत्ताधारीबाट त्यहाँको रूपान्तरण हुने कुरा सपनामा पनि सोच्न सकिँदैन । भुवनेश्वर शर्मा, चन्द्रागिरि२, काठमाडौं २०४० को दशकमा कर्णालीबाट चीनको तिब्बतमा कोदो, फापर, चामल लगायतजस्ता स्थानीय खाद्यान्न उत्पादनहरू आफूले प्रयोग गरेर पनि बढी भएका सामानहरू चीन सिमाना नजिक पर्ने भएकाले चीनको तिब्बतमा निर्यात हुन्थ्यो । आजको त्यही कर्णाली हो जहाँ सवारीसाधनको चरम संकट छ भने तिनै खाद्यान्नको चरम संकट र महँगाइ अति छ भन्ने समाचार सुन्नुपरेको छ । सरकारले ढुवानीमा अनुदान दिएर कर्णालीमा चामल त पठाएको छ तर उक्त चामल पर्याप्त मात्रामा किनेर स्टक राख्न नसक्दा र व्यापारीले त्यही चामल सरल भाउमा किनेर महँगोमा बेच्दा कर्णालीवासी पीडित बन्न बाध्य छन् । सञ्चारमाध्यममा दिए अनुसार प्रतिक्विन्टल १०१२ हजारमा किनेर रु २५३० हजारसम्ममा बिक्री गर्दा पनि सरकार मूकदर्शक भइरहेको देखिन्छ । सरकारले चामल मात्र उपलब्ध गराउँदा खाद्यान्न भनेको चामल मात्र हो भनेर बुझ्न कर्णालीवासी बाध्य छन् । मरुभूमिजस्तो तिब्बती भूभागमा सरकारले लगानी गरेर हरियाली बनाएको छ भने नेपालको कर्णालीलाई खाद्यान्नको हरियाली र सुन्दर बनाउन पक्कै नसकिने होइन । कर्णालीमा उत्पादन हुने उपजहरूको सम्भाव्यता राम्रोसँग अध्ययन गरी लगानी गर्नु सरकारको दायित्व मात्र होइन, कर्तव्य पनि हो । कर्णालीमा स्याउ, फापर, धान उत्पादन र पशुपालनका लागि राम्रो सम्भावना छ । पहिलापहिला कर्णालीमा उत्पादन हुने गरेको मार्सी धान हिजोआज उत्पादन झन् घट्दो छ । स्थानीयवासीले बाली लगाउन ध्यान नदिएको हो कि सरकारको कमजोरी हो जसको कारण पत्ता लगाएर उत्पादनमा सहयोग गर्नु पनि सरकारको दायित्व हो । कर्णालीमा केही पनि हुँदैन भनेर भिख माग्नेको पाराझैं देखाएर त्यहाँका मानिसहरू पनि अल्छी भएर बस्नु हुँदैन भने सरकारले पनि कृषि उत्पादनमा ध्यान दिन सक्नुपर्यो । कर्णाली भूभागमा बस्नेहरूले आफूले के उत्पादन गर्न सकिन्छ त भन्नेतर्फ लाग्नु जरुरी छ भने सरकार र स्थानीयवासी जागरुक भई कर्णालीको माटाबाट कर्णालीलाई आवश्यक उत्पादन गरी आत्मनिर्भर बनाउन सम्बन्धित सबै पक्षको ध्यान जानु जरुरी छ । तिलप्रसाद न्यौपाने, माछापोखरी काठमाडौं"
देशलाई माथि नलगेर तलतल झार्ने,"खाडलमाथि खाडल खन्ने नेताहरूको बुद्धिबरु छिटो यिनीहरूले लिए हुन्थ्यो छुट्टीकुर्सी पाउन टिकाउन जसो पनि भन्नेकहिले मन्दिर भत्काउने, कहिले त्यहीं ढोग्नेजेजे भन्छन् बराजुले सोहीसोही स्वाहानेताजीका नालीबेली बल्ल पाइयो थाहाराम्रो यिनले के गरे खोइ ? भेटिँदैन केहीराजा राणाजस्ता थिए यिनको पारा त्यही भागबन्डामा रमाउनचाहिँ ट्याक्क मिलेकोजुनचाहिँ जोगी आए पनि कानै चिरेको । कृष्ण कुम्पुरे, आदमटार, धादिङ"
निगाहबाट विकास !,"कहाँको जनसंख्या कति छ ? कहाँ केको आवश्यकता छ ? कहाँ विकासको काम अधुरो भइरहेको छ ? कुन क्षेत्रको पहिलो प्राथमिकता के हो ? यति सानो र सुन्दर देशको विकासको सन्दर्भका यी प्रश्नको उत्तर सामान्य नागरिकले पनि सजिलै यकिन गर्न सक्छ । त्यसमाथि तीनतीन तहका सरकार छन् । योजना आयोग छ । यति भएर पनि अति नै लाजमर्दो र बदनियतपूर्ण हिसाबले फेरि संसदीय क्षेत्र पूर्वाधार विकास कार्यक्रम का नाममा ब्युँझाइएको पाँच करोडे सांसद विकास कोष ले नेपाली जनताको टाउको दुखाएको छ ।अपवादबाहेक कुनै पनि सांसद, विकास निर्माण सम्बन्धी प्राविधिक ज्ञान भएका दक्ष जनशक्ति छैनन् । तिनको काम विकास निर्माणमा सहभागी हुनु पनि होइन । तिनको काम त असल कानुन बनाउने, सरकारी कार्यालयले जनतालाई दिएको सेवासुविधा सरल छ कि छैन हेर्ने, सेवासुविधाबाट वञ्चितलाई अवसर दिलाउने हो । जहाँसम्म विकास निर्माणको कुरा छ यो कुनै नेताको सम्पत्तिले हुने नभएर जनताले तिरेको करबाटै हुने हो । प्रधानमन्त्री, मन्त्री भएपछि उहाँहरूका निर्वाचन क्षेत्र र जिल्लामा मात्रै थुपार्ने पनि होइन, अहिले गोरखा, डडेलधुरा, नुवाकोट र सल्यानमा जसरी । यो त प्राथमिकताका आधारमा सबैतिर समानुपातिक हिसाबले हुने कुरो हो । तर हाम्रा नेताहरू आफूलाई विकासको सूत्राधार, खूब दाता र त्यागी ठान्दै छन् अनि सचेत नेपाली जनतालाई चाहिँ निरक्षर र मूर्ख ! विकास उहाँहरूकै निगाहबाट हुने ठानिदिनुपर्ने ! करोडका करोड रकम पहिला उहाँहरूको पोल्टामा हालिदिनुपर्ने ? अनि हामीले उहाँहरूलाई खुसी पारेर बक्सिस माग्नुपर्ने ! मन्त्री र मन्त्रालय धेरै भएपछि विकास बढ्ता हुन्छ भनेर मानिदिनुपर्ने ? यो अवस्थामा उहाँहरूका क्रियाकलाप र प्रवृत्तिलाई कुन विशेषणले सम्बोधन गर्ने होला ! इन्द्रकुमार श्रेष्ठ, कमलाकुञ्ज, ओखलढुंगा"
कांग्रेसको भविष्य र रूपान्तरणको सम्भावना,ट्वीटर:
जनगणना तथ्यांकमा बहसको खाँचो,"नेपालमा जनगणनाको १२ औं शृंखला समाप्त भएको डेढ वर्ष भयो । २०७८ जेठ २५ देखि असार ८ सम्म हुनुपर्ने जनगणना कोरोना महामारीका कारण २०७८ कात्तिक २५ देखि मंसिर ९ सम्म भएको थियो । यो जनगणनाको प्रारम्भिक नतिजा २०७८ माघमा प्रकाशित भयो । अन्तिम नतिजा २०७९ चैतमा मात्र प्रकाशित भयो । विभिन्न क्लस्टरमा अहिले पनि जनगणनाका प्रतिवेदनहरू सावर्जनिक हुने क्रम जारी नै छ । तथ्यांकको व्यापकता तर चर्चा कम२०७८ को जनगणना नेपालमा संघीय शासन प्रणाली लागू भएपछिको पहिलो हो । देश विकेन्द्रीकरणको बाटामा गएजस्तै जनगणनाले पनि विकेन्द्रित सूचनाहरू संकलन गर्न अधिक प्रयास गरेको देखिन्छ । यसअघि संकलन नगरिएका तथ्यांकहरू (जस्तै वडा तहसम्मको पूर्ण तथ्यांक, घरपरिवारका साथै जातजाति, धर्म आदिको जनसंख्या) संकलन गरिएको छ । वडामा भएका सामुदायिक संरचना, सार्वजनिक जग्गाजमिन आदिको तथ्यांक पहिलो पटक संकलन गरिएको हो । व्यक्तिको बैंक खाता, ऋण तथा अनुदानको अवस्था पनि जनगणनामा सोधिएको थियो । विकासनिर्माणका लागि आवश्यक लगत तथ्यांक वडास्तरबाटै संकलन गरिएपछि यो प्रयोजनका लागि स्थानीय तहहरूलाई आवश्यक बोझ पर्दैन भन्ने मान्यताले यस्तो गरिएको हो । यो संघीयताको फ्रेस तथ्यांक पनि हो । किनकि २०६८ को जनगणना हुँदा स्थानीय तहको पुनःसंरचना पनि भइसकेको थिएन । २०७४ मा स्थानीय तहको पुनःसंरचना भइसकेपछि पहिलाकै तथ्यांकलाई कतिपय मर्ज गरेर, कतिपय अनुमान गरेर नयाँ संरचना अनुसार काम चलाइयो । यस्तै, विकास क्षेत्रका आधारमा संकलन गरिएका तथ्यांकलाई पछि प्रदेशगत रूपमा विभाजन गरियो । यही तथ्यांकका आधारमै २०७४ मा स्थानीय तहको पुनःसंरचना भयो भने निर्वाचन क्षेत्र निर्धारण आयोगले पनि २०६८ कै तथ्यांकका आधारमा १६५ वटा संघीय र ३३० वटा प्रादेशिक निर्वाचन क्षेत्रहरू निर्धारण गरेको हो । जनगणनाको नतिजा उत्साहप्रद आए पनि यसको चर्चा कम भयो, जसका केही कारण छन् । २०६८ को जनगणनाको नतिजा सार्वजनिक भएका बेला देश संविधानसभाबाट संविधान बनाउने दौडधुपमा थियो । संविधानसभाको बैठकदेखि टोलका भेलासम्म त्यस बेला सबैका जिब्रामा समावेशी शब्द झुन्डिएको थियो । त्यो समावेशिताको आधार कुनै पनि िंलंग, जाति, भूगोल, समुदाय, धर्म आदिको जनसंख्या थियो । त्यसमा पनि समावेशी संविधानसभा र त्यसले बनाउने संविधानमा सबै भूगोल, जाति, धर्म, सम्प्रदाय, पछाडि परेकापारिएका, सीमान्तीकृत, अल्पसंख्यक, दलित, तेस्रोलिंगी, अपांगता भएका आदि सबै क्षेत्र र समुदाय यसै तथ्यांकलाई टेकेर संविधानसभामा आफ्ना पहिचानका मुद्दा स्थापित गराउन सकिन्छ भन्नेमा थिए । यो भावनाको आधार उही जनगणनाको नतिजा र तथ्यांक भएकाले सभासद्, बौद्धिकदेखि अभियन्तासम्मले तथ्यांकको व्यापक प्रचार गरे । त्यस बेला यो तथ्यांक अन्तर्राष्ट्रिय समुदायबीच पनि चासोको विषय बन्यो । कारक थियो नेपालमा एक्कासि जनसंख्या वृद्धिदर घट्नु । २०५८ को जनगणनामा जनसंख्या वृद्धिदर २५ प्रतिशत थियो । २०५८६८ को दशक आन्दोलनको अवधि थियो । सशस्त्र द्वन्द्वको उत्कर्ष, जनआन्दोलन, मधेश आन्दोलन र संविधानसभाका नाममा भएको व्यापक राजनीतिक कचिङ्गलबीच पनि नेपालीको जन्मदरमा व्यापक कटौती देखियो । त्यसै बेला ३ करोड पुग्ने अनुमान गरिएको जनसंख्या २ करोड ६४ लाखमा अडियो । करिब २ प्रतिशत रहने अनुमान गरिएको जनसंख्या वृद्धिदर १३ प्रतिशतमा झर्यो । विश्वास गर्नै गाह्रो हुने न्यून जनसंख्या वृद्धिदरका कारण पनि जनगणना२०६८ का तथ्यांकहरू चर्चामा थिए । राजनीतिक स्थिरता, सूचकहरू समृद्धजनसंख्या नियन्त्रणका लागि सन् १९६० को दशकदेखि अमेरिका लगायत पश्चिमा देशहरूले अनवरत रूपमा गरेको प्रत्यक्षअप्रत्यक्ष लगानीको परिणाम २०७८ को जनगणनामा स्पष्टै देखियो । जनसंख्या वृद्धिदर ०९३ प्रतिशत मात्र देखिनु आश्चर्यलाग्दै विषय हो । नेपालजस्तो भर्खरै विकासशीलको सिँढी उक्लिएको देशमा जनसंख्या वृद्धिदर विकसित देशमा झैं १ प्रतिशतभन्दा कम हुनु सुखद सन्देश हो । अन्तर्राष्ट्रिय समुदायले जनगणनाको यो नतिजाको अध्ययनबाट नेपाल जनसांख्यिक संक्रमणको तेस्रो चरणमा प्रवेश गरेको निष्कर्ष निकालेका छन् । यस पटक कुल प्रजननदर २१ प्रतिमहिला देखिएको छ । अर्थात्, हरेक १० दम्पतीले २१ जना बच्चा जन्माउँछन् । यसको अर्थ हो राजनीतिक स्थिरतासँगै जनसंख्या पनि स्थिरतातर्फ गएको छ । द्रुत जनसंख्या वृद्धिदरको चरणबाट २० वर्ष नपुग्दै नेपाल १ प्रतिशतभन्दा कमको वृद्धिदरमा झर्नु अचम्मको उपलब्धि हो । वैदेशिक रोजगारीमा जाने युवाको संख्या बढ्नाले दम्पतीहरू प्रजनन प्रक्रियामा नियमित रूपमा सामेल हुन नपाउनु, साक्षरता दर बढ्नु, नेपालको आर्थिक स्तर बढ्नु, सूचना र प्रविधिको पहुँचका कारण परिवार नियोजनका साधनमा पहुँच हुनु, छोराछोरी बराबरी भन्ने धारणाको व्यापक हुनु, रोजगारीमा सामेल हुने नेपालीको संख्या बढ्नु, स्वास्थ्यको मजबुत प्रबन्ध भएर जन्माएका बच्चाबच्ची पूरा आयु बाँच्छन् भन्ने सुनिश्चितता हुनु लगायतका कारणले जनसंख्याको तीव्र वृद्धिदरमा ब्रेक लागेको हो । २०७८ को जनगणनाले अरू पनि केही सूचक र तथ्यांकहरू समृद्ध देखाएको छ । नेपालमा काम गरी खान सक्ने उमेर समूह (१५५९ वर्ष) को जनसंख्या इतिहासमै सबभन्दा उच्च देखिएको छ । जनसांख्यिक लाभांशको उमेर भनेर चिनिने यो समूहको जनसंख्या ६२ प्रतिशत देखिएको छ । अघिल्लो जनगणनामा यो उमेर समूहका मानिसहरू ५७ प्रतिशत थिए । अहिलेको तथ्यांकलाई जनसंख्या पिरामिडमा राखेर हेर्यो भने पिरामिडको आकार नै रहरलाग्दो र आशा जगाउने खालको बन्छ । किनकि पिरामिडमा फेदतिर हुने ०४, ५९, १०१४ वर्ष उमेरका रेखाहरू छोटा देखिन्छन् भने १५१९ वर्ष उमेर समूहभन्दा माथिका रेखाहरू लम्बिँदै गएका छन्Ù नेपालमा विकसित देशको जस्तै पिरामिड निर्माण भएको छ । पिरामिडको उचाइ पनि बढ्दै गएको छ । यसको अर्थ, नेपालीको औसत आयु उकालो लाग्दै छ । संसद्मा बहसको विषय बनेन जनगणनाजनगणनाको नतिजा आएपछि संसद्मा एक प्रकारले हट डिबेट होला कि भन्ने धेरैको अनुमान थियो । सांसदहरूले नै खोइ किन हो, यो विषय उठाएनन् । जनगणनाका औसत सूचकहरू समृद्ध छन् तर तिनलाई अलगअलग क्लस्टरमा हेर्ने हो भने अवस्था फरक छ । जस्तै औसतमा नेपालमा १० वर्षमा करिब २६ लाख ७० हजार मानिस थपिएका छन् । अर्थात्, २०७८ मा २०६८ भन्दा करिब १००८ प्रतिशत जनसंख्या बढ्यो । तर हिमाली क्षेत्रमा जनसंख्या घटेको छ । त्यहाँको वृद्धिदर ०५, पहाडी क्षेत्रको ३१९ र तराईको १७३८ प्रतिशत छ । जनसंख्याको यस्तो असन्तुलित वितरणले ल्याउन सक्ने जोखिमबारे संसद्मा पर्याप्त बहस, छलफल हुनुपर्ने हो । तथ्यांकले नेपालको हिमाली भागमा ६०८, पहाडमा ४०३ र तराईमा ५३६ प्रतिशत जनसंख्याको बसोबास देखाएको छ । तराईको २३ प्रतिशत भूभागमा करिब ५४ प्रतिशत जनसंख्याको चाप पर्दा सम्भावित असरबारे बहस हुनुपर्ने हो । तराईमा जनसंख्या मात्र बढेको छैन, उत्पादनमूलक जग्गाजमिनमा घरैघर बन्नाले हाम्रो परनिर्भरता पनि बढ्दै छ ।अर्कातिर, हिमाल र पहाडका ३४ जिल्लाको जनसंख्या वृद्धिदर ऋणात्मक छ । अघिल्लो दशकमा यो संख्या २७ थियो । एक दशकमा थप ७ जिल्लाले जनसांख्यिक स्रोत गुमाएका छन् । जनसंख्याका आधारमा निर्वाचन क्षेत्र निर्धारण हुने हाम्रो संवैधानिक प्रावधानलाई सांसदहरूले मनन गर्ने हो भने आफ्नो जिल्ला वा निर्वाचन क्षेत्रका मानिसहरू किन बसाइँ सरेर अन्यत्र गइरहेका छन् भनेर खोजीनिती हुन्थ्यो होला, तर हुन सकेको छैन । सांसदहरूले सम्झनुपर्छ, हरेक २० वर्षमा हुने निर्वाचन क्षेत्र पुनर्निर्धारणमा जनसंख्यालाई मुख्य आधार बनाइन्छ । त्यसकै आधारमा २०४८ मा तीनवटा निर्वाचन क्षेत्र भएको भोजपुरले अहिले एउटा मात्र निर्वाचन क्षेत्र पाएको छ । २०६४ सम्म दुईवटा निर्वाचन क्षेत्र पाएको ताप्लेजुङले २०७४ देखि एउटा मात्र निर्वाचन क्षेत्र पाएको छ । हिमाली र पहाडी भेगमा घटेका निर्वाचन क्षेत्रहरू जनसंख्या वृद्धिसँगै तराईमा बढिरहेका छन्, जसका कारण हिमाल र पहाडले राजनीतिक पहुँचका अतिरिक्त सरकारबाट पाउने सेवासुविधामा पनि जनसंख्याजस्तै कटौती भइरहेको वास्तविकताबारे सांसदहरूले आवाज नउठाउनु अचम्मको विषय भएको छ । हिमाल र पहाडबाट तराईतर्फ भइरहेको अत्यधिक बसाइँसराइ नै ती भेगमा जनसंख्या क्षतिको कारक हो । हिमाल र पहाडलाई पनि मानिस रमाउन सक्ने बनाउन केके कुराले अवरोध गरिरहेको छ, त्यसको खोजीनिती यही जनगणनाको तथ्यांकबाट हुनुपर्छ । जनगणनासँग जोडिएका यस्ता थुप्रै विषयको सम्बोधन राजनीतिक दलहरूका नेता, सांसद तथा स्थानीय तहका जनप्रतिनिधिहरूबाट मात्र सम्भव छ । तथ्यांकलाई केवल अंकका रूपमा लिँदा यसको गहिराइबारे अलमल भएको हो । यसबारे अध्ययन र बहसबाट थुप्रै जनमैत्री नीति र कार्यक्रमहरू बनाउन सकिन्छ । देशको नीतिनिर्माण गर्ने थलो संघीय संसद्, प्रदेश संसद् र स्थानीय तहहरूले यसको गाम्भीर्यता बोध गरी तथ्यांकमा आधारित नीतिकार्यक्रम बनाउनुपर्छ ।"
भारतचीनबीच घटेन तनाव,"(नयाँदिल्ली)तीन वर्षअघि पूर्वी लद्दाखको गलवानमा भएको सैन्य झडपले बढाएको भारत र चीनबीचको तनाव अझै सामान्यीकरण हुन सकेको छैन । दुवै देशका अधिकारी पटकपटक वार्तामा बसे पनि सीमा क्षेत्रमा शान्ति ल्याउने ठोस आधारहरू पहिल्याउन सकेका छैनन्, जसका कारण दुई देशबीच सीमामा कुनै पनि बेला तनाव उत्पन्न हुन सक्ने संशय यथावत् छ । सन् २०२० जुन १५ मा गलवान घाँटीमा दुवैतिरका सैनिकहरू एकआपसमा भिडेका थिए । सीमा क्षेत्रमा गस्तीमा रहँदा हतियारको प्रयोग नगर्ने सम्झौता भने दुवैले पालना गरेका थिए । दुवै पक्षका सैनिकबीच हिंस्रक झडप भएको थियो । त्यसमा २० जना भारतीय र ४ जना चिनियाँ सैनिक मारिएको सञ्चारमाध्यमले जनाएका थिए । उक्त घटनापछि दुवै देशका सैन्य अधिकारीबीच १८ पटकसम्म वार्ता भइसकेको छ । तर, ती वार्तामा दुवै देशबीचको वास्तविक नियन्त्रण रेखाको विषयमा कुनै सहमति हुन सकेको छैन । सीमा छुट्याउने नियन्त्रण रेखाको विषयमा दुई देशबीच विवाद छ । संघाई सहयोग संगठन (एससीओ), जी२० र ब्रिक्स जस्ता अन्तर्राष्ट्रिय मञ्चहरूमा दुई देशका उच्चस्तरीय राजनीतिज्ञहरूको भेट निरन्तर भइरहेको छ । पछिल्लो पटक गत मे ४५ मा गोवामा एससीओको विदेशमन्त्री तथा अप्रिल २७२८ मा एससीओकै रक्षा मन्त्रीस्तरीय बैठक भएको थियो । त्यसमा पनि भारत र चीनका समकक्षीबीच साइडलाइन वार्ता भए । तर, त्यसले पनि परिणाम दिएको छैन । गत साता भारतीय विदेशमन्त्री एस जयशंकरले चीनसँग निरन्तर आफूहरू संवादमा रहेको र सीमामा शान्ति नभएसम्म सम्बन्ध अगाडि बढाउन समस्या हुने बताएका थिए । भाजपा सरकारको ९ वर्ष पूरा भएको अवसरमा विदेश मामिलाको उपलब्धि सुनाउने क्रममा उनले चीनसँग सम्बन्ध सहज नभइसकेको बताए । चीनसँगको सम्बन्ध त्यतिबेला मात्रै राम्रो हुन सक्छ, जतिबेला सीमा क्षेत्रमा शान्ति हुनेछ, उनले भने, भएका सम्झौता वा हुने सम्झौताको पालना हुनुपर्छ । सम्झौता उल्लंघन गरेर सम्बन्धलाई अगाडि बढाउन समस्या हुन्छ । शान्ति कायम गर्ने प्रयासहरूसँगै दुवै देशले सीमा क्षेत्रमा बढाउँदै लगेको सैन्य तैनाथीले युद्धको तयारीलाई झल्काउँछ । अन्तर्राष्ट्रिय मिडियाहरूले दिएको रिपोर्टका अनुसार दुवै देशले लद्दाख क्षेत्रमा ५० हजारभन्दा बढी सैनिकलाई तैनाथ गरेका छन् । गतवर्ष डिसेम्बरमा अरुणचलको तवांग नजिकै यांग्त्से क्षेत्रमा पनि सैनिकहरू आमनेसामने परेका थिए । उनीहरूबीच झडपसमेत भएको थियो । सीमामा कुनै पनि बेला तनाव हुन सक्ने सम्भावनालाई ध्यानमा राख्दै भारतले उत्तरी सीमामा सैन्य सामग्री र सैनिकको तैनाथी बढाउँदै लगेको छ । सीमासम्म सैन्य सामग्री पुर्याउन बाटोहरूको निर्माणलाई प्राथमिकता दिएको छ । सीमासम्म भौतिक पूर्वाधारहरूको निर्माण यतिबेला भारतको प्राथमिकतामा परेको छ । १९६२ मा दुवै देशबीच युद्ध भइसकेको छ । त्यसको पराजयको घाउ भारतले बिर्सिन सकेको छैन । त्यसैले युद्ध भइहाल्ने स्थिति आएमा त्यसको पूर्वतयारीलाई भारतले जोड दिएको देखिन्छ । उता, चीनले पनि सीमा क्षेत्रमा ठूलो सैन्य बन्दोबस्ती तयार पारेको अन्तर्राष्ट्रिय सञ्चारमाध्यमले जनाउँदै आएका छन् । गलवान घटनाको तीन वर्ष भएको दिन कंग्रेस अध्यक्ष मल्लिकार्जुन खड्गेले ट्वीट गर्दै सरकारको दोषपूर्ण नीतिका कारण सीमा क्षेत्रका ६५ पेट्रोलिङ प्वाइन्टमध्ये २६ प्वाइन्टमाथि भारतले अधिकार गुमाएको आरोप लगाएका छन् । यस विषयमा धेरै पटक संसद्मा कुरा उठाउन खोजे पनि नपाइएको भन्दै उनले मोदी सरकारले देशलाई अँध्यारोमा राख्न खोजेको आरोप लगाएका छन् । सीमामा तनाव भए पनि चीनसँग भारतको व्यापार भने लगातार बढेको छ । धेरै सामानका लागि चीनमाथि भारतको निर्भरता बढ्दै गएको आयातको तथ्यांकले देखाएको छ । सन् २०२०२१ मा चीनसँग भारतको व्यापारघाटा ४४३३ अर्ब अमेरिकी डलर थियो । लद्दाखको भिडन्तपछि व्यापार घाटा झनै बढ्यो । सीमामा तनाव बढेकै वर्ष चीनसँगको द्विपक्षीय व्यापारमा ४३३ प्रतिशतले वृद्धि हुन पुग्यो । एकातिर दुश्मनी र अर्कोतिर सस्तो सामानका लागि चीनमाथिको निर्भरताले भारत समस्यामा परेको छ । सन् २०२१ मा चीनसँग भारतको व्यापार १ सय २५ अर्ब डलरको थियो । त्यसमा ९४५७ अर्ब डलरको सामान भारतले चीनबाट आयात गरेको छ । जबकी २८१ अर्ब डलरको सामान मात्रै चीनमा निर्यात गरेको छ । त्यसभन्दा अघिल्लो वर्ष दुई देशबीच भएको ८६ अर्ब डलरको व्यापारमा आयातको हिस्सा ६५ अर्ब डलर थियो । गतवर्ष दुई देशबीचको व्यापार १ सय ३६ अर्ब डलर पुग्यो । सोही वर्ष चीनसँग भारतको व्यापार घाटा एक सय अर्ब डलर पार गरेको छ । २०१४१५ मा यस्तो व्यापार घाटा ४८ अर्ब डलर थियो । ९ वर्षमा व्यापार घाटा दोब्बरले वृद्धि भएको छ । त्यस्तै, २००३२००४ मा चीनबाट हुने आयात ४३४ अर्ब डलरको मात्रै थियो । त्यसको १० वर्षपछि २०१३०१४ मा व्यापार बढेर ५१०३ अबर डलर पुगेको थियो । सन् २०२१ मा व्यापार सय अर्बको सीमालाई नाघ्दै १ सय २५ अर्ब डलर र २०२२ मा १ सय ३६ अर्ब डलर पुगेको छ । औषधि बनाउने कच्चा पदार्थदेखि इलेक्ट्रोनिक सामान, इलेक्ट्रिक मेसिनरी धेरै सामानको आयात भारतले चीनबाट गर्दै छ । प्लास्टिकबाट निर्मित सामग्री, गार्मेन्ट, जुत्ता, चप्पल, खेलौना, अर्गानिक केमिकल, स्पेयर पार्ट्स, टेलिभिजन, मोबाइल, सवारीसाधनका पार्टपुर्जा, आइरन र स्टिलजस्ता सामानको आयात चीनबाट हुने गरेको छ ।"
"युगान्डाको विद्यालयमा आक्रमण, ४१ जनाको मृत्यु",कम्पाला (एजेन्सी) पश्चिम युक्रेनको एक विद्यालयमा विद्रोहीको आक्रमणमा परी ४१ जनाको मृत्यु भएको छ । मृत्यु हुनेमा अधिकांश विद्यार्थी रहेको समाचार संस्था एपीले जनाएको छ । इस्लामिक स्टेट ग्रुप (आईएस) सँग सम्बन्धित विद्रोही समूहले शुक्रबार राति आक्रमण गरेका हुन् । एमपोन्ड्वेस्थित लिबिरिहा विद्यालयमा गरिएको आक्रमणमा परी आठ जना गम्भीर घाइते छन् । थुप्रै छात्राहरूलाई अपहरण गरिएको पनि स्थानीय अधिकारीहरूले जनाएका छन् । घटनाको जिम्मेवार कंगोस्थित एडीएफ समूह भएको बताइएको छ । विद्यालयकै आवासमा रहेर अध्ययनरत विद्यार्थी ६० जना थिए । सशस्त्र विद्रोही समूहले विद्यालय भवनमा आगलागी गरेको र खाद्यान्न पनि लुटेको युगान्डाको सेनाले जनाएको छ । अपहरणमा परेका विद्यार्थीको खोजी भइरहेको युगान्डा सरकारले उल्लेख गरेको छ ।
रुसले बेलारुसमा पठायो आणविक हतियार,"मस्को (एजेन्सी) रुसका राष्ट्रपति भ्लादिमिर पुटिनले बेलारुसमा आणविक हतियार तैनाथ गरेको बताएका छन् । सेन्ट पिटर्सबर्ग इन्टरनेसनल इकोनोमिक फोरममा उनले रुसको सीमाभित्र कुनै संकट आउन सक्ने अवस्था देखिएमा आणविक हतियार प्रयोग गर्ने स्पष्ट पारेका छन् । युक्रेनसँग सीमा जोडिएको देश बेलारुसले रुसलाई साथ दिँदै आएको छ । पुटिनले बाँकी आणविक हतियार पठाउने क्रममा रहेको पनि जनाएका छन् । रुसले बेलारुस पठाएको आणविक हतियार सानो र निश्चित क्षेत्रलाई नष्ट गर्ने गरी बनाइएको छ । यस्ता हतियारको परिमाण कममा एक किलोटन वा त्यसभन्दा थोरै हुन्छ भने बढीमा १ सय किलोटनसम्म हुन्छ । अमेरिकाले सन् १९४५ मा जापानको हिरोसिमामा खसाएको परमाणु बम १५ किलोटन थियो । यद्यपि, अमेरिकी सरकारले भने उक्त हतियार युक्रेनको युद्धमा प्रयोग हुने संकेत नदेखिएको जनाएको छ ।"
इरानको पहिलो भ्रमणमा साउदी विदेशमन्त्री,तेहरान (सिन्ह्वारासस) साउदी अरबका विदेशमन्त्री राजकुमार फैजल बिन फरहान इरानको पहिलो भ्रमणका क्रममा शनिबार तेहरान पुगेका छन् । उनले इरानका राष्ट्रपति इब्राहिम रायसीसँग भेटवार्ता गर्नेछन् । सन् २०१६ मा रियादले सिया धर्मगुरु निम्र अलनिम्रलाई मृत्युदण्ड दिएको विरोधमा भएको प्रदर्शनका क्रममा तेहरानस्थित दूतावास र उत्तरपश्चिमी सहर मशादस्थित वाणिज्य दूतावासमा आक्रमण भएपछि सुन्नी मुस्लिम शक्ति साउदी अरबले सिया नेतृत्वको इरानसँग सम्बन्धविच्छेद गरेको थियो । तर गत मार्चमा दुई देशबीच सम्बन्ध सुधार्न र आआफ्ना दूतावास खोल्न चिनियाँ मध्यस्थतामा सम्झौता भएको थियो । इरानी सरकारका प्रवक्ता अली बहादोरी जाहरोमीका अनुसार यो भ्रमणका क्रममा तेहरानस्थित साउदी कूटनीतिक नियोग पुनः खोल्न वार्ता हुनेछ ।
अलैंची उत्पादन ४० प्रतिशतसम्म घट्ने,"(ताप्लेजङ)नेपालमा यस वर्ष अलैंची उत्पादन झन्डै आधाले घट्ने देखिएको छ । अलैंची व्यवसायी महासंघले गरेको प्रारम्भिक सर्भेक्षणअनुसार उत्पादन ४० प्रतिशत घट्ने देखिएको हो । खडेरी र रोगकिराका कारण उत्पादन ४० प्रतिशत निश्चित घट्ने र ५० प्रतिशतसम्म पुग्ने महासंघका केन्द्रीय अध्यक्ष निर्मल भट्टराईको दाबी छ । खडेरीले औल क्षेत्रको अलैंची पूरै बिग्रिएको छ, उनले भने, लेकाली क्षेत्रमा फूल फुले पनि दाना नलागेका कारण उत्पादन घट्ने भएको हो । अघिल्ला वर्षको सञ्चित अलैंचीसमेत बिक्री भइसकेकाले अब माग बढेर आए पनि बिक्री गर्नलाई सामान नहुने उनको भनाइ छ । यति बेला झापाको बिर्तामोडमा ठूलो दाना भएको र पुच्छर काटेको अलैंची प्रतिमन ३७ हजार र सामान्य अलैंची ३५ हजारमा बिक्री भइरहेको छ । नेपालमा वार्षिक ८ हजार टनसम्म अलैंची उत्पादन हुने गरेको महासंघले जनाएको छ । अहिले देशका ५३ जिल्लामा अलैंची खेती सुरु भएको र ४३ जिल्लाबाट व्यावसायिक उत्पादन भइरहेको महासंघका कार्यकारी अधिकृत अनील ढुंगानाले बताए । ४३ मध्ये सबैभन्दा बढी उत्पादन ताप्लेजुङबाट हुॅदै आएको छ । तर ताप्लेजुङमै भने यस वर्ष ६० प्रतिशत उत्पादन घट्ने अलैंची जोन ताप्लेजुङका अध्यक्ष बालमणि बरालको भनाइ छ । लेकतिर किराले खायो, औलतिर खडेरीले, कहाँबाट उत्पादन हुनु ? बरालले भने, हाम्रो चाहिँ सबैभन्दा बढी उत्पादनको सूचीबाट हट्न सक्छ । ताप्लेजुङले वार्षिक २९ सय टनसम्म अलैंची उत्पादन गर्दै आएको कृषि जोनको तथ्यांक छ । अलैंची व्यवसायी भने ३१ सय टनसम्म उत्पादन हुने दाबी गर्छन् । ताप्लेजुङको फक्ताङलुङ गाउँपालिका७ ओलाङचुङ्गोलाबाहेक सबै वडामा अलैंची खेती हुने गरेको छ । अलैंची उत्पादन बढाउन रोगकिरा नियन्त्रण र सिँचाइमा ध्यान दिनुपर्ने सरोकारवाला बताउँछन् । हरेक किसानलाई जैविक विषादी बनाउन सिकाउनुपर्ने फक्ताङलुङ गाउॅपालिका४ इखावुका कृष्ण लावुङको भनाइ छ । अलैंचीको रोगकिरा नियन्त्रणका लागि रासायनिक विषादी प्रयोग गर्न नमिल्ने भएकाले किसानले जैविक विषादी प्रयोग गर्दै आएका छन् । तितेपाती, गाईको गहुँतलगायत प्रयोगबाट जैविक विषादी बनाइन्छ । अलैंची जोनले भने फुङलिङ नगरपालिका९ हाङदेवा, फक्ताङलुङ३, लिंखिम र फुङलिङ६ लेलेपमा जैविक विषादीमा सहयोग पुर्याएको बराल बताउँछन् । साउनदेखि फल टिप्न सुरु हुने अलैंची मंसिरसम्ममा उत्पादन भइसक्छ । पानीको स्रोत भएको ओसिलो जुनसुकै क्षेत्रमा लाग्ने भएकाले किसानले यसमा लगानी गरेका थिए । ०७२७३ मा यसको मूल्य किसानले नै प्रतिमन १ लाख २० हजार रुपैयाँसम्म पनि पाएका थिए । पछिल्ला वर्ष ५० हजारभन्दा बढी नपुगेकाले पनि किसानलाई अलैंची खेतीप्रति निराशा बढेको, त्यसमा पनि रोगकिरा र मौसमले प्रभाव पारेको व्यवसायीको भनाइ छ । नेपालबाट भारत हुँदै पाकिस्तान र खाडी मुलुकका साउदी, कतार, दुबईसम्म पुग्ने अलैंचीबाट औषधि, मसलालगायत सामग्री उत्पादन हुने गरेको व्यवसायी बताउँछन् । अलैंचीसम्बद्ध विभिन्न निकायले गरेको सर्वेक्षणअनुसार नेपालमा ३५ हजार टनसम्म उत्पादन गर्न सकिने भए पनि खेती प्रणाली बढाउन नसकिएको भट्टराईले जनाए । सरकारले अलैंचीमा खासै लगानी नगरेको र उत्पादनमा पनि उत्साह नभएका कारण प्रक्षेपणअनुसारको उत्पादन नहुने महासंघको निष्कर्ष छ ।"
ढुसीले कुहियो,"(बागलुङ)अलैंचीमा ढुसी पलाएर बारीमै कुहिएको छ । जैमिनी नगरपालिका९ र १० का किसानको बारीमा रहेको लाखौं रुपैयाँ बराबरको अलैंची बोटमै कुहिएको हो । ढुसी पलाएपछि खनेर हेर्दा सबै कुहिएको किसानले बताए । पहिला बोट सुक्यो, त्यसपछि जरामा ढुसी देखियो, जैमिनी१० का किसान केदार आचार्यले भने, लाखौं रुपैयाँको बाली नष्ट भयो, कसरी उपचार गर्ने अन्योलमा छौं । बर्सेनि २ सय ५० क्विन्टल अलैंची संकलन गरेर बेच्ने गरे पनि यस पटक उत्पादन घट्ने चिन्ता परेको उनको भनाइ छ । यस पटक धेरैजसो किसानले लगाएको अलैंची कुहिएको छ, उनले भने, अरू अन्नबाली छाडेर लगाएको अलैंची कुहिएपछि गुजारा चलाउनै कठिन हुने भयो । वडा नम्बर ९ को पैंयुथन्थाप, बिजुवालगायत गाउँमा लगाएको अलैंची पनि कुहिएको किसान बताउँछन् । बरेङ गाउँपालिकाका केही वडाका किसानले लगाएको अलैंचीमा समेत ढुसी पलाउने रोग देखिएको स्थानीय यामबहादुर थापाले जनाए । अलैंचीको कमाइबाट दैनिकी धानेकामा अब भने गाह्रो हुने उनको दुखेसो छ । बारीभरिको अलैंची कुहियो, लगानी सबै खेर जाने भयो । मौसमका कारणले यस्तो रोग लागेको हुन सक्ने कृषि ज्ञान केन्द्रका बागलुङका प्रमुख भानुभक्त भट्टराईको भनाइ छ । तत्काल उपचार गरे आगामी वर्षको उत्पादन जोगाउन सकिने उनले बताए । यो प्राकृतिक र हावापानीमा आएको समस्या पनि हो । तर उपचार गर्दा निको हुन सक्छ, उनले भने, ल्याब परीक्षण गरेर उपचार गर्दा दिगो समाधान गर्न सकिन्छ । अत्यधिक गर्मी बढ्ने र सिँचाइको अभाव भएका स्थानमा फंगस लाग्ने गरेको र तत्काल उपचार नगरे सबै बाली नष्ट हुन सक्ने उनले बताए । सुक्खा मौसम र अत्यधिक गर्मी बढेका बेला अलैंचीमा नियमित सिँचाइ गर्नुपर्ने भट्टराई सुझाउँछन् । यसअघि पनि गर्मी मौसमका बेला यस्तो रोग देखिएको थियो । अहिलेको रोग निको पार्न तत्काल किसानलाई आफ्नो उत्पादनका दाना ल्याएर ल्याब परीक्षण गर्न र उपचारका लागि औषधि लैजान उनले आग्रह गरे । सुरुसुरुमा फंगस लाग्दा पात मात्रै मर्छ, दानामा असर पर्दर्नै, उनले भने, उपचारमा ढिलाइ भयो भने दाना कुहिएर सकिन्छ । दानामा असर नपर्दै केन्द्रले उपचार गर्न प्राविधिक खटाउनेसमेत उनले जनाए । असर परेका आधारमा औषधि र विषादीसमेत छर्कने व्यवस्था गर्न सकिने उनले बताए । आवश्यकता हेरेर केन्द्रले मन्त्रालय वा अन्य स्थानबाट विषादी मगाउने उनको भनाइ छ । त्यसका लागि पहिला किसानले माग गर्नुपर्ने उनले जनाए । हाम्रा प्राविधिकले पनि हेरिरहेका छन्, तर कुनकुन ठाउँमा भन्ने यकिन नहुँदा उपचारमा ढिलाइ भएको छ, भट्टराईले भने । पछिल्लो समय बागलुङमा १ सय १३ हेक्टरमा ३८ टन हाराहारी अलैंची उत्पादन हुन्छ । किसानले त्यसबाट राम्रो कमाइ गरिरहेका छन् । यस वर्ष प्रतिकिलो १ हजार २ सय रुपैयाँमा यहाँका किसानले अलैंची बेचेका थिए ।"
काम लाग्ने संस्था पनि खारेजीमा,"(काठमाडौं)खर्च व्यवस्थापनका नाममा सरकारले काम लाग्ने संस्था पनि खारेजीको निर्णय गरेको छ । सुक्खा बन्दरगाह एवं एकीकृत जाँचचौकी निर्माणको काम गरिरहेको नेपाल इन्टरमोडल यातायात विकास समिति खारेजीमा परेको छ । किसान, सहकारी र उद्योगीसँग प्रत्यक्ष रूपमा जोडिएको दुग्ध विकास बोर्ड पनि खारेजीको सूचीमा छ । यी संस्था काम लाग्ने भए पनि सरकारले औचित्य सकिएको र परिवर्तित सन्दर्भमा आवश्यक नरहेको निष्कर्षसहित खारेजीको सूचीमा राखेको हो । आगामी आर्थिक वर्ष ०८०८१ का लागि बजेट प्रस्तुत गर्दै अर्थमन्त्री डा प्रकाशशरण महतले खारेज हुने २० संस्थाको सूचीमा यी दुई पनि परेका छन् । महतले बजेट भाषणमा उस्तै प्रकृतिका कार्यक्षेत्र रहेका निकायलाई एकअर्कामा गाभिनेसमेत बताएका थिए । तर यी दुई संस्था भने खारेजीमा परेका हुन् । पछिल्लो समय धेरै ठाउँमा सुक्खा बन्दरगाह र एकीकृत जाँचचौकी बनाउने काम भएको छ । त्यसैले नियामक निकाय इन्टरमोडल यातायात विकास समिति खारेज गर्नु गलत हो । इन्टरमोडलले गर्दै आएको काम नेपाल पारवहन तथा गोदाम व्यवस्थापन कम्पनी लिमिटेडले गर्ने भनिए पनि दुई निकायको भूमिका फरक छ, पूर्ववाणिज्य सचिव पुरुषोत्तम ओझाले भने, दुईको आआफ्नै महत्त्व छ । नेपालभारत पारवहन सन्धिअन्तर्गत खडा भएको कम्पनीको काम नै फरक छ । जेठ तेस्रो साता प्रधानमन्त्री पुष्पकमल दाहालको भारत भ्रमणका क्रममा समितिकै कार्यक्षेत्रमा पर्ने दोधारा चाँदनी एकीकृत जाँचचौकी र सुक्खा बन्दरगाहको एमओयू भएको थियो । दोधारा चाँदनी एकीकृत जाँचचौकी र सुक्खा बन्दरगाह सुदूरपश्चिमलाई ट्रान्सफर्म गर्ने बन्दरगाह हो । यसका लागि समितिले ईआईए र जग्गा प्राप्तिको काम गरिसकेको छ । एमओयू सम्झौताको ३ वर्षमा निर्माण सम्पन्न गर्ने समितिको लक्ष्य छ ।नेपालगन्जमा एकीकृत चौकीको उद्घाटन भइसकेको छ । भैरहवामा बनाउन लागेको एकीकृत जाँचचौकीको शिलान्यास भएको छ । उक्त एकीकृत जाँचचौकी १६ महिनामा निर्माण सम्पन्न गर्ने समितिको योजना छ । एकतर्फ विभिन्न स्थानमा एकीकृत चौकी बनाउने भनिएको छ, अर्कोतर्फ खारेज गर्ने निर्णय गरिएको छ, ओझाले भने, यो निर्णय ठीक होइन । हाल इन्टरमोडल विकास समितिमा ६१ जनाको दरबन्दी छ । यसमध्ये ३३ जना स्थायी र १५ जना करारमा कर्मचारी छन् । ती कर्मचारीको तलब, सेवासुविधासहित मासिक करिब १६ लाख खर्च हुन्छ । तर समिति स्वयंले वार्षिक १ सय २० करोड रुपैयाँ आम्दानी गर्दै आएको छ । यसरी नाफामा गइरहेको समितिलाई एक्कासि खारेजीको सूचीमा राख्दा कर्मचारी निरुत्साहित भएको समितिका कार्यकारी निर्देशक आशिष गजुरेलले बताए ।विकास समिति र पारवहन कम्पनीको काम नै छुट्टै हो । समिति घाटामा गएको छैन, कमाइ राम्रो छ । समितिले गरिरहेको काम, कर्तव्य र कार्यक्षेत्रअनुसार सुक्खा बन्दरगाह प्राधिकरणमा लैजान उचित हुन्थ्यो, गजुरेलले भने, प्राधिकरण बनाउन ऐनको मस्यौदा पनि बनिसकेको छ । तर बजेट एक्कासि खारेज भयो । इन्टरमोडल विकास समिति नियमनकारी निकाय हो । यसले निजी क्षेत्रलाई व्यवस्थापन र सञ्चालन गर्दै आएको छ । व्यापार सहजीकरण गर्न सुक्खा बन्दरगाह, आईसीपी निर्माण, व्यवस्थापन र सञ्चालन गर्छ ।पूर्वाधार व्यवस्थापन सरकारको बजेटबाट नभई समितिकै आम्दानीबाट हुँदै आएको छ । यसले व्यापारिक लागत घटाउने काम गरिरहेको छ । गोदाम भाडा र पार्किङ शुल्कबाट यसले आम्दानी गरिरहेको छ । संस्था ठूलो बन्दै गर्दा प्राधिकरण बनाएर जानुपर्नेमा खारेज गर्दा काममा प्रभाव पर्ने देखियो, गजुरेलले भने । दुग्ध विकास बोर्डको अवस्था पनि समितिको जस्तै छ । किसानसँग जोडिएको यस संस्थालाई खारेज गर्ने निर्णय गलत भएको सरोकारवाला बताउँछन् । बोर्डमा २५ जना कर्मचारी छन् । यसको वार्षिक बजेट करिब साढे ५ करोड हो । तलबभत्तामा करिब ३ करोड ७५ लाख खर्च हुन्छ । बाँकी रकमबाट राष्ट्रियस्तरमा नीतिनियम बनाउन सहकार्य गर्ने, कार्ययोजना बनाउने, सहकारी, किसान, निजी क्षेत्रलाई जोड्ने काम गरिएको बोर्डका कार्यकारी निर्देशक राजेन्द्र यादवले बताए ।किसान, सहकारी र दुग्ध उत्पादक डेरीको दुःख, गुनासो सम्बन्धित ठाउँमा पुर्याउने संस्था बोर्ड नै हो । हामीले दुग्ध किसानसम्बन्धी अध्ययनअनुसन्धान गर्ने, बजार अध्ययन गरेर सरकारलाई राय पेस गर्ने गरेका छौं, यादवले भने, दूधको मूल्य निर्धारण गर्दा उपभोक्ताको हकहितमा सल्लाहसुझाव दिनेदेखि दूध उद्योगका लागि सहायता अनुदान प्रदान गराउनसम्म बोर्डको भूमिका छ । तर बोर्ड खारेज गरिएको छ ।सरकारको यस्तो निर्णयको सरोकारवाला संस्थाले विरोध गरेका छन् । खारेजीको निर्णय फिर्ता नभए आन्दोलन गर्नेसम्मका चेतावनी उनीहरूको छ । बोर्ड खारेजीको विरोध गर्दै गत जेठ २३ मा केन्द्रीय दुग्ध सहकारी संघ, नेपाल डेरी एसोसिएसन, डेरी उद्योग संघ, केन्द्रिय पशुपन्छी मत्स्य सहकारी संघ, नेपाल डेरी साइन्स एसोसिएसन, नेपाल भेटेरिनरी एसोसिएसन र नेपाल एनिमल साइन्स एसोसिएसनले संयुक्त रूपमा पत्रकार सम्मेलन गरे । जेठ ३० मा अखिल नेपाल किसान महासंघले पनि विज्ञप्ति जारी गर्दै संस्था खारेजीको निर्णय सच्याउन माग गरेको छ ।"
१११७ मेगावाटका नीलगिरि १ र २ अन्तिम चरणमा,"(म्याग्दी)अन्नपूर्ण गाउँपालिका४ नारच्याङस्थित मिस्त्रीखोलामा एकसाथ निर्माणाधीन ४०७ मेगावाटको नीलगिरि१ र ७१ मेगावाटको नीलगिरि२ जलविद्युत् आयोजना निर्माणको काम अन्तिम चरणमा पुगेका छन् ।दुवै प्रोजेक्टको बाँध, सुरुङ खन्ने र विद्युत् गृह निर्माण ८० प्रतिशत सकिएको आयोजनाका आवासीय इन्जिनियर रत्न बम्जनले जनाए । नीलगिरि१ को २ हजार मिटर र २ को ४ हजार २ सय मिटर लामो सुरुङमा ढलानको काम भइरहेको छ । भूमिगत पेनस्टक टनेलको काम सकिएर पहिलोको ८ सय मिटर र दोस्रोको १५ सय मिटर पेनस्टक पाइप जडान भइरहेको आयोजनाले बताएको छ । दुवै आयोजनामा टर्बाइन राख्नेसमेतका काम थालिएको छ । करिब १६ अर्ब रुपैयाँ लागत अनुमान गरिएका दुवै आयोजना रन अफ रिभर प्रकृतिका हुन् । उत्पादित बिजुली २२० केभीए क्षमताको दाना सबस्टेसनबाट केन्द्रीय ग्रिडमा जोड्न छोटेपादोबिल्ला हुँदै दाना सबस्टेसन जोड्ने ८५ किमि दूरीको २२० केभी क्षमताको प्रसारण लाइनका २४ मध्ये २३ वटा टावर तथा लाइन तान्ने काम सकिएको छ ।जिल्लामा निजी क्षेत्रको लगानीबाट निर्माण भइरहेको नीलगिरि जलविद्युत् आयोजनाले नीलगिरि१ बाट निक्लने पानीलाई सोझै आफ्नो क्यास्केड सुरुङमा हाल्न मिल्ने गरी संरचना बनाएको छ । नीलगिरि१ को हुमखोलामा बाँध र छोटेपामा विद्युत् गृह छ । नीलगिरि क्यास्केडको भने छोटेमामा बाँध र तल दोबिल्लामा विद्युत् गृह रहनेछन् । आयोजनाले नीलगिरि क्यास्केडको विद्युत् गृहदेखि नीलगिरि१ को बाँधस्थलसम्म १४ किमि पहुँच मार्ग बनाएको छ ।मिस्त्रीखोलामा नीलगिरि१ र २ गरी दुई वटा विद्युत् प्रोजेक्टमा एकसाथ काम भइरहेको छ । आायोजनाको ड्याम, टनेल, पावरहाउस र ट्रान्समिसन लाइनका समेत काम एकसाथ अघि बढेका छन् । कुनैमा ९० प्रतिशतभन्दा बढी काम सकिएको छ, कुनै केही तल छ । औसतमा दुवै आयोजनाको ८० प्रतिशत काम सकिएको छ, बम्जनले भने, अहिलेकै गतिमा काम भए आगामी हिउँदमा आयोजनाबाट विद्युत् उत्पादन सुरु हुन सक्छ ।यसैबीच अन्नपूर्ण गाउँपालिका६ घारमा निर्माणाधीन १४ मेगावाट क्षमताको घारखोला जलविद्युत् आयोजनाले सुरुङमा पानी हालेर परीक्षण गरेको छ । आयोजनाले बाँध र डिसेन्डरमा पानी हालेर परीक्षण गरिसकेको छ । टनेल र पेनस्टक पाइपमा पानी हालेर पनि परीक्षण गरिएको आयोजनाका मुख्य इन्जिनियर जोसेफ बज्राचार्यले बताए । अब आयोजनाको विद्युत् गृहदेखि दाना सबस्टेसनसम्मको ८ किमि लामो ३३ केभी डबल सर्किट ट्रान्समिसन लाइनमा वेट तथा ड्राई टेस्ट र भोल्टेज तथा पावर टेस्ट गर्ने लक्ष्य रहेको आयोजनाले जनाएको छ । डिसेन्डर, टनेल, पेनस्टक पाइप ठीक रहे आगामी १० दिनमा आयोजनाबाट परीक्षण उत्पादन सुरु हुन्छ, आयोजनाका लेखा प्रमुख अनिल तिवारीले भने, आगामी असारभित्र १४ मेगावाट बिजुली राष्ट्रिय लाइनमा जोड्ने तयारी छ । अन्नपूर्ण५ कुरिलाखर्कमा बाँध बनाई घारखोलाको पानी ३ हजार ५ सय मिटर लामो सुरुङबाट अमिला काफलस्थित आउटलेटबाट १२ सय मिटर पेनस्टक पाइपमा ४ सय ८५ मिटर हेडबाट बेनीजोमसोम सडकको पोखरे बगरमा रहने विद्युत् गृहमा जोडिसकिएको छ ।उत्पादित बिजुली आठ किमि माथि रहेको २२० केभीए दाना सबस्टेसनसम्म ३३ केभी डबल सर्किट प्रसारण लाइनले जोडिनेछ । २ अर्ब ४२ करोड लागत अनुमान गरिएको आयोजना ०७८ माघमा सम्पन्न गर्ने लक्ष्य थियो । थ्रीसी मोडेलमा निर्माणाधीन घारखोला जलविद्युत् प्राधिकरणको सिभिल इन्जिनियर्स साउथ एसियन इन्फ्रास्ट्रक्चर प्रालि, इलेक्ट्रो मेकानिकलमा सिमर इनर्जी प्रालि भारत, हाइड्रो मेकानिकलमा सीई हाइड्रो मेकानिकल प्रालि, ट्रान्समिसनको काम रोयल कन्स्ट्रक्सन प्रालि र परामर्शदाताका रूपमा हाइड्रो कन्सल्ट इन्जिनियरिङ लिमिटेडले बताएका हुन् ।"
एजेन्टको प्रलोभनमा फस्छन् सोझा महिला,"(काठमाडौं)फूलमाला, खादामा सजिएर परिवारसँग बिदाइ भएकी सिन्धुपाल्चोक मेलम्चीकी ३८ वर्षीया तोक्सानी तामाङ त्रिभुवन अन्तर्राष्ट्रिय विमानस्थल पुगेपछि अलमलमा परिन् । भिजिट भिसामा दुबई (यूएई) जान लागेकी तामाङको अवस्था देखेपछि मानव बेचबिखन अनुसन्धान ब्युरोबाट खटिएका प्रहरीले सोधपुछ गरे । त्यसपछि थाहा भयो उनी दुबईको बाटो हुँदै घरायसी कामका लागि कुवेत जान लागेकी रहिछन् । काठमाडौं धेरै पटक नआएकी तामाङलाई एजेन्टले भिजिट भिसामा दुबई हुँदै कुवेत पुर्याउन लागेको रहेछ, आफन्तसँग विमानस्थल आइपुगेकी उनी अलमलमा परिन्, ब्युरोको एक प्रहरी अनुसन्धान अधिकृतले भने, सामान्य लेखापढीसमेत नजानेकी महिला जोखिममा पर्ने डरले हामीले सम्झायौं, उनी फर्किन तयार भइन् । क्यान्सरपीडित श्रीमान्, दुई सन्तानसँग बिदा भएर भिजिट भिसामा दुबई हुँदै कुवेत गन्तव्य रोजेकी तामाङलाई एजेन्टले पासपोर्ट बनाउनेदेखि कुवेतसम्मको खर्च बेहोरेको पाइएको छ । उनलाई कुवेत पुर्याउने मुख्य एजेन्ट कुवेतमै रहेछन्, अर्का एजेन्ट काठमाडौंमै छन्, उनले भने, तर, ती एजेन्टबारे बताउन भने तामाङ तयार छैनन् । तामाङजस्तै सोझासिधा, आर्थिकस्तर न्यून भएकाहरूलाई एजेन्टले सजिलै प्रभावमा पारेर भिजिट भिसामा नेपाल सरकारले घरायसी कामका लागि बन्देज गरेका मुलुकमा पुर्याउने गरेका छन् । खासगरी कुवेत, ओमन र त्यहाँबाट पनि सिरियालगायतमा महिलालाई घरेलु कामदारका रूपमा एजेन्टहरूले लैजाने गरेका छन् । भाषा र सीपको अभावमा यातना भोग्नुपर्ने, यौन शोषण, शारीरिक तथा मानसिक दबाब, श्रम शोषण, आर्थिक शोषण भएको भनेर उजुरी पर्ने गरेको ब्युरोले जनाएको छ । उद्धार गरिदिनुपर्यो भन्ने सूचनाहरू हामीकहाँ धेरै प्राप्त भएको छ, ब्युरो प्रमुख एसएसपी जीवनकुमार श्रेष्ठले भने, अप्ठ्यारोमा परेका दिदीबहिनी, दाजुभाइलाई हामीले समन्वयात्मक भूमिका खेल्दै उद्धार पनि गर्दै आएका छौं । नेपाल सरकारले खाडी राष्ट्रमा घरेलु कामदारमा नेपालबाट महिला जान नपाउने व्यवस्था गरेको छ । तर, नेपालबाट भिजिट भिसाको दुरुपयोग गर्दै एजेन्टले ती देशहरूमा घरेलु कामदारका लागि लैजाने प्रवृत्ति बढेको प्रहरीले जनाएको छ । विदेशमा काम गर्न नेपाल सरकारले तोकेको मापदण्ड पुर्याएर जान आफूहरूले परामर्श गर्दै आएको ब्युरो प्रमुख एसएसपी श्रेष्ठले बताए । खाडी मुलुकमा बसेर एजेन्टको काम गर्ने व्यक्तिले नेपाली एजेन्टसँग सम्पर्क गरी नयाँनयाँ मान्छे खोज्न लगाउने गरेको अनुसन्धानबाट देखिएको ब्युरोले जनाएको छ । एजेन्टले आर्थिक अवस्था न्यून भएका मान्छे खोज्ने र पासपोर्ट आफैं बनाइदिने गरेका छन्, श्रेष्ठले भने, गाउँदेखि काठमाडौंसम्मको यातायात खर्चको व्यवस्था गर्ने, काठमाडौंमा होटल खर्च दिने, एयरलाइन्सको टिकट, आतेजाते खर्चको व्यवस्था गरेर भिजिट भिसामा खाडी मुलुकमा घरेलु कामदार सप्लाई गरेको पाइएको छ । ब्युरोले २०७९ वैशाखयता प्रक्रिया नपुर्याई भिजिट भिसामा दुबई हुँदै कुवेत, ओमनलगायत मुलुक जान लागेका ३ हजार २ सय २३ जनाको राहदानी लिएको जनाएको छ । ब्युरोले यही जेठ १ देखि १७ गतेसम्म २ सय ५६ महिला र १ सय ६९ पुरुष गरी ४ सय २५ जनाको राहदानी लिएर परामर्शपछि राहदानी दिएको छ । गृह मन्त्रालयको भिजिट भिसा र सो बाट सृजित समस्या तथा समाधानका उपायहरू सम्बन्धमा सिफारिस गर्न गठित कार्यदलको अध्ययन प्रतिवेदन अनुसार न्यूनतम दुई वर्षभन्दा बढी समय विदेशी मुलुकमा व्यतीत गरेको अभिलेखबाट प्रमाणित हुने व्यक्तिलाई भिजिट भिसाका लागि योग्य मानेको छ । न्यूनतम उच्च माध्यमिक तह वा सोसरह सीप दक्षता भई आधिकारिक निकायबाट प्रमाणीकरण भएका तथा अध्येता, विज्ञ, प्राविधिक, अंग्रेजी वा गन्तव्य मुलुकमा बोलिने भाषाको राम्रो सीप भएका, आफ्नो एकाघरको नातेदारका साथमा भ्रमणमा जाने तथा एकाघरको व्यक्तिको आमन्त्रण र प्रायोजनमा भिजिट भिसामा जान पाइने उल्लेख छ । यस्तै, गन्तव्य मुलुकमा रहेको नियोगबाट प्रमाणित कागजातसहित सिफारिस भएका व्यक्ति, सरकारी कामको सिलसिलामा जाने कर्मचारीव्यक्ति, अन्तर्राष्ट्रिय कारोबार गर्ने बैंक तथा वित्तीय संघसंस्थाका प्रतिनिधि एवं अन्तर्राष्ट्रिय गैरसरकारी संघसंस्थाका प्रतिनिधि, व्यावसायिक संघसंस्थाका प्रतिनिधि भिजिटमा जान पाउनेछन् । वार्षिक न्यूनतम १० लाख रुपैयाँ करयोग्य आय भई कम्तीमा त्यसको आधा रकम बैंक खातामा बचत भएका र नेपालको कर प्रणालीमा आबद्धता व्यक्ति भिजिटमा जान पाउने प्रतिवेदनमा छ ।"
कान्तिपुरकर्मी खड्कालाई मातृशोक,पोखरा (कास) कान्तिपुरका म्याग्दी संवाददाता घनश्याम खड्कालाई मातृशोक परेको छ । खड्काकी आमा ७२ वर्षीया गुमा खड्काको शुक्रबार बिहान निधन भएको हो । जेठ ३२ गते दिउँसो म्याग्दीको अन्नपूर्ण५ घारस्थित आफ्नै घरको आँगनमा लडेर उनी गम्भीर घाइते भएकी थिइन् । टाउकोमा चोट लागेर बेहोस भएकी उनलाई उपचारका लागि पोखरा ल्याइएको थियो । उपचार हुन नसकेपछि घर फर्काइएकी उनको शुक्रबार बिहान निधन भएको हो । स्वर्गीय खड्काका २ छोरा र ४ छोरी छन् ।
उत्कृष्टता दिन आतुर नेपाल,"(काठमाडौं)विश्वकप लिग २ र त्यसमा पनि विशेष गरी घरेलु मैदानमा देखाएको उत्कृष्ट प्रदर्शनलाई विश्वकप छनोट क्रिकेटमा उतार्न नेपाल आतुर रहेको छ । नेपालले जिम्बावेमा आइतबार सुरु हुने विश्वकप छनोटको पहिलो खेलमै घरेलु टोलीको सामना गर्ने छ । यसै वर्ष अक्टोबरनोभेम्बरमा भारतमा हुने विश्वकपका लागि छनोट आधार रहेको प्रतियोगितामा नेपाल समावेश समूह ए मा टेस्ट राष्ट्रद्वय वेस्ट इन्डिज र जिम्बावेसहित नेदरल्यान्ड्स र अमेरिका छन् । त्यस्तै श्रीलंका, आयरल्यान्ड, स्कटल्यान्ड, ओमान र यूएई समूह बी मा छन् । समूहका शीर्ष ३ टोली सुपर लिगमा पुग्नेछन् । त्यसबाटशीर्ष दुई टोली फाइनल पुग्दै भारतमा हुने विश्वकपलाई छानिने छन् । समूह ए का खेलहरू हरारे र समूह बी का खेलहरू बुलावायोमा हुनेछन् । दुई पटकको विश्वकप विजेता वेस्ट इन्डिज लगातार दोस्रोपल्ट विश्वकप छनोट खेल्न लागेको हो । एकदिवसीय वरीयतामा बंगलादेश र अफगानिस्तानभन्दा पछाडि रहेपछि वेस्ट इन्डिज पनि यो प्रतियोगिता खेल्न बाध्य भएको छ । वेस्ट इन्डिजका सहायक प्रशिक्षक एवं पूर्व कप्तान कार्ल हुपरले आफ्नो टोलीले छनोट प्रतियोगिता खेल्नुपर्छ भनेर विगतमा कहिल्यै नसोचेका बताउँछन् । मैले अरू टिमलाई सम्मान गर्न नखोजेको होइन तर हामी अमेरिका, नेपाल, स्कटल्यान्डसहितका राष्ट्रसँग खेल्न गइरहेका छौं, हुपरले क्रिकइन्फोमा भनेका छन् । नेपालले वेस्ट इन्डिजसँग बिहीबार खेल्ने छ । नेपालले पहिलो पटक वेष्ट इन्डिजसँग खेल्न लागेको हो । तर, नेपालको ध्यान अहिले आइतबार हुने जिम्बावेसँगको खेलमै छ । नेपालले पहिलोपल्ट एकदिवसीय अन्तर्राष्ट्रियमा टेस्ट राष्ट्रसँग खेल्न लागेको हो । नेपालले चार वर्षअघि जिम्बावेमै भएको विश्वकप छनोटमा पनि घरेलु टोलीसँग खेलेको थियो । तर, नेपालसँग त्यतिखेर एकदिवसीय अन्तर्राष्ट्रिय मान्यता थिएन । १० राष्ट्र सहभागी जिम्बावेको त्यही प्रतियोगितामा आठौं हुँदै नेपालले एकदिवसीय अन्तर्राष्ट्रिय मान्यताप्राप्त गरेको थियो । जिम्बावेसँगको त्यो खेलमा नेपालले १ सय १६ रनको हार बेहोरेको थियो । सिकन्दर राजाले ६६ बलमा ७ चौका र ९ छक्कासहित १ सय २३ तथा कप्तान ब्रेन्डन टेलरले ९१ बलमा १ सय रन बनाएपछि जिम्बावेले बुलावायोमा ६ विकेट गुमाई ३ सय ८० रन बनाएको थियो । शरद भेषावकरले ५२ र आसिफ शेखले ५० रन बनाए पनि जवाफमा नेपालले ८ विकेट गुमाई २ सय ६४ रनमात्र बनाउन सकेको थियो । ललित राजवंशीले यही खेलबाट लिस्ट ए मा डेब्यु गर्दै क्रेग इर्भिनको विकेट लिएका थिए । इर्भिनको कप्तानीमा जिम्बावे अहिले विश्वकप छनोटमा खेल्दै छ । चार वर्षअघि नेपालबारे जिम्बावे अपरिचितजस्तै थियो । अहिले स्थिति फरक छ । दुवै टोली एकअर्काका बारेमा जानकार छन् । टोलीका प्रमुख खेलाडी सिकन्दर राजा र रायन बर्लले नेपाल आएर विभिन्न फ्रेन्चाइज लिग खेलिसकेका छन् । पछिल्लो पटक राजाले निकै विवादास्पद नेपाल टी२० लिगमा रोहित पौडेलसँगै विराटनगर सुपर किंग्स र बर्लले ज्ञानेन्द्र मल्लको कप्तानीमा काठमाडौं किंग्सबाट खेलेका थिए । जिम्बावे टोलीमा राजाको प्रभुत्व छ । उनले पछिल्ला १४ खेलमा जिम्बावेबाट ४८४५ को औसतमा सर्वाधिक ५ सय ३३ रन बनाउनुका साथै सर्वाधिक १३ विकेट लिएका छन् । त्यस्तै इन्नोसेन्ट काइआले १२ एकदिवसीय अन्तर्राष्ट्रियमा २ सय ७८ रन र सिन विलियम्सले ७ खेलमा २ सय ३७ रन बनाएका छन् । वेस्ली माधेभेरे जिम्बावेका अर्का प्रमुख खेलाडी हुन् । तीन वर्षअगाडि सेतो बलको क्रिकेटमा डेब्यु गरेयता उनले १२ अर्धशतक बनाइसकेका छन् । एकदिवसीय अन्तर्राष्ट्रियमा उनले २९ खेलमा ५ सय ९७ रन जोडिसकेका छन् । अलराउन्डर उनले यसै वर्ष नेदरल्यान्ड्सविरुद्ध ह्याट्रिक विकेट लिएका थिए । प्रतियोगिताका लागि हाम्रो तयारी राम्रो भएको छ । केही उत्कृष्ट क्रिकेट अब आउने दिनमा देखिने छ । सिकन्दर राजा, ब्लेसिङ मुजाराबानी, सिन विलियम्सजस्ता खेलाडी उत्कृष्ट लयमा छन् । यो उत्कृष्ट प्रतियोगिता हुनेछ, जिम्बावेका कप्तान इर्भिनले आईसीसीसँग भनेका छन् । सन् २०१० मा भारतविरुद्ध बुलावायोमा एकदिवसीय अन्तर्राष्ट्रियमा आफ्नो डेब्यु गरेका ३७ वर्षे उनले १ सय १० एकदिवसीय र २० टेस्ट खेलिसकेका छन् । भीम सार्कीको आगमनपछि नेपालको मध्यपंक्ति मजबुत हुँदै आएको छ । उनले पछिल्ला ८ खेलमा ४७८३ को औसतमा २ सय ८७ रन बनाइसकेका छन् । त्यस्तै आसिफ शेखले १० खेलमा ४० माथिको औसतमा ३ सय २४ रन बनाइसकेका छन् । कुशल भुर्तेलले ओमानविरुद्धको पछिल्लो अभ्यास खेलमा शतक नै बनाएका थिए । नेपालले ओमानसँगको अभ्यास खेलमा २ विकेटको विजय हात पारे पनि त्यसअघि दक्षिण अफ्रिकामा खेलिएको दुई अभ्यास खेलमा क्रमशः स्कटल्यान्डसँग ७ र नेदरल्यान्ड्ससँग ५ विकेटको हार बेहोरेको थियो । जिम्बावे आएर ओमानसँग खेल्नुअघि नेपाललाई मंगलबार आधकारिक पहिलो अभ्यास खेलमा यूएईले ३ विकेटले स्तब्ध पारेको थियो ।नेपालका कप्तान रोहित पौडेलले भने, दुई वर्षदेखि हामीले यो प्रतियोगिताका लागि निकै मिहिनेत गरिरहेका छौं र अन्ततः हामीले यो अवसर पाएका छौं । हामी यस अवसरप्रति सम्मान गर्छौं र यसको अधिकतम प्रयोग गर्न चाहन्छौं । केही राम्रा क्रिकेट राष्ट्रविरुद्ध खेल्नलाई लिएर हामी निकै उत्साही छौं र यसको पर्खाइमा छौं ।भारतका मोन्टी देसाई प्रशिक्षक भएर आएयता नेपालले अविश्वसनीय प्रदर्शन गर्दै आएको छ । लिग २ मा नेपालले १२ मध्ये ११ खेल जितेर लिग २ को शीर्ष ३ टोली बन्दै जिम्बावेको यात्रा गर्न सफल भएको थियो । त्यसमध्ये कीर्तिपुरमा भएका सबै ८ खेल नेपालले जितेको थियो । त्यसपछि नेपालले एसीसी प्रिमियर कप अपराजित रही एसिया कपका लागि छनोट भएको थियो ।देसाईको वान बल ब्याटल र ह्याप्पी ड्रेसिङ रुम सिद्धान्तले नेपाली क्रिकेटमा सकारात्मक परिवर्तन ल्याएको छ । टेस्ट राष्ट्रसँग एकदिवसीय अन्तर्राष्ट्रियमा पहिलो पटक खेल्न पाइरहेको पृष्ठभूमि र एसोसिएट राष्ट्रको पनि सबैभन्दा ठूलो प्रतियोगितामा देसाई र नेपाली टोलीको पनि असली परीक्षा हुनेछ । हामी सबैसँग एक आदर्श क्रिकेट जीवनको चित्रण गर्ने छवि छ, म पनि त्यसमा फरक छैन । हाल नेपालमा यस्तो सिर्जनाको हिस्सा हुन लगानी गरिएको छ । हामीसँग एउटा सपना छ, दर्शन छ, ठूलो कुराको चाहना छ, युवा सपना ह्यासट्यागसहित प्रशिक्षक देसाईले दुई दिनअघि ट्वीट गरेका थिए । जिम्बावेबाट वेस्ट इन्डिज र श्रीलंकाले विश्वकपको टिकट काट्ने धेरैको अनुमान छ । त्यसपछिको दाबेदारमा जिम्बावे र अर्को टेस्ट राष्ट्र आयरल्यान्डको नाम आउँछ । त्यसको अलिक मुनि स्कटल्यान्ड र नेदरल्यान्ड्स अनि मात्र नेपालसहितका अन्य एसोसिएट राष्ट्रको सम्भावनाबारेमा चर्चा गरिएको छ । असम्भव केही छैन, नेपाली टोलीले पछिल्लो ५ महिनामा असम्भव केही नरहेको देखाइसकेको छ ।"
एसियाडलाई एथलेटिक्सको छनोट,"(काठमाडौं)चीनको हाङझाउमा हुने १९ औं एसियाली खेलकुदमा नेपालले एथलेटिक्समा पुरुषतर्फ ५ र महिलामा ३ इभेन्टमा सहभागिता गराउने भएको छ । म्याराथन, १० हजार मिटर र ५ हजार मिटर दौडमा महिला र पुरुष खेलाडी सहभागी गराउँदा ४०० र ८०० मिटर दौडमा पुरुषको मात्र सहभागिता रहनेछ । म्याराथनमा राजन रोकाय र पुष्पा भण्डारी, १० हजार मिटर दौडमा दीपक अधिकारी र सन्तोषी श्रेष्ठ, ५ हजार मिटरमा गोपीचन्द्र पार्की र राजपुरा पछाईं एसियाडका लागि छनोट भएका छन् । ४०० र ८०० मिटर दौडमा सोमबहादुर कुमाल छानिएको एथलेटिक्सका मुख्य प्रशिक्षक चन्द्र गुरुङले जानकारी गराएका छन् ।पहिलो चरणबाट छानिएका १७ खेलाडीमध्येबाट उनीहरूको छनोट गरिएको प्रशिक्षक गुरुङले बताए । त्यसमा सन्तोषी भने सहभागी थिइनन् । उनी एसियाडकै लागि भनेर वैदेशिक प्रशिक्षणमा रहेकाले छनोटमा प्रतिस्पर्धी भइनन् ।छनोट खेलाडीमा म्याराथन धावक राजनले गत फागुनमा आठौं प्रधान सेनापति म्याराथन जितेका थिए । आर्मीका धावक उनको टाइमिङ २ घन्टा २० मिनेट ०८ सेकेन्डको थियो । ११ औं सागकी रजत विजेता पुष्पाले गत माघमा ढाका म्याराथनको स्वर्ण जितेकी थिइन् । उनले ढाकामा सागको २ घन्टा ५० मिनेट ११ सेकेन्डको राष्ट्रिय कीर्तिमान सुधार्दै २ घन्टा ४८ मिनेट २ सेकेन्डको टाइमिङ निकालेकी थिइन् । दीपक र सन्तोषी पनि दुवै सागका पदकधारी हुन् । सन्तोषीले सागमा १० हजार मिटरमै ऐतिहासिक स्वर्ण जितेकी थिइन् । उनी हालै इथियोपियामा विशेष प्रशिक्षण लिएर फर्केकी धाविका हुन् । दीपकले पनि सागमा १० हजार मिटरमै कांस्य जितेका थिए । उनले नवौं राष्ट्रियमा राष्ट्रिय कीर्तिमानसहित स्वर्ण जितेका थिए । दीपकले फागुनमा गोकर्णमा सम्पन्न १६ औं एसियाली क्रसकन्ट्रीमा ऐतिहासिक स्वर्ण जित्दा उनले जापानी धावकलाई पछाडि पारेका थिए । नेपाललाई एसियाली क्रसकन्ट्रीमा पहिलो स्वर्ण दिलाउने क्रममा उनले ३३ मिनेट ५२०७० सेकेन्डको टाइमिङ निकालेका थिए । उनले घरेलु स्तरमा हुने हाफ म्याराथनमा पनि उपाधि जितेका छन् ।५ हजार मिटरमा छनोट गोपीचन्द्रले १३ औं सागमा सोही इभेन्टमा स्वर्ण जितेका थिए । उनी नवौं राष्ट्रियका पनि स्वर्णधारी हुन् । गोपीसँग जकार्ता एसियाडको अनुभव पनि छ । हालै सम्पन्न कान्तिपुर हाफ म्याराथन च्याम्पियन राजपुराले गणेशमान १०किमि रोड रेस तथा मदन भण्डारी ५ किमि रोड रेस जितेकी थिइन् । ८०० मिटर दौडका राष्ट्रिय कीर्तिमानधारी सोमबहादुरको यो दोस्रो एसियाड सहभागिता हो । उनले १८ औं एसियाडमा ८०० मिटरको राष्ट्रिय कीर्तिमान तोडेका थिए । उनले १९९५ को मद्रास साफमा धनीराम चौधरीले राखेको १ मिनेट ५०६० सेकेन्डको कीर्तिमान जकार्तामा तोड्दा १ मिनेट ५०२५ सेकेन्ड निकालेका थिए । उनले यसै इभेन्टमा नवौं राष्ट्रिय खेलकुदमा पनि स्वर्ण जितेका थिए । आर्चरीका चार छनोट१९औं एसियाली खेलकुदका लागि आर्चरीबाट चार खेलाडी छनोट गरिएको छ । रिकर्भ पुरुषमा तिलक पुन मगर (पुलिस) र महिलामा मञ्जु बजगाई (आर्मी) तथा कम्पाउन्ड पुरुषमा योगेन्द्र शेरचन (गण्डकी प्रदेश) र महिलामा इमायुङ राई (आर्मी) छनोट भएका छन् । एसियाडमा उनीहरूले १० इभेन्टमध्ये ६ इभेन्टमा प्रतिस्पर्धा गर्नेछन् । छनोट प्रतिस्पर्धामा ११औं राष्ट्रिय आर्चरी प्रतियोगिताबाट छनोट १४ खेलाडीको सहभागिता थियो ।महिला कबड्डी पहिलोपल्ट भाग लिनेएसियाली खेलकुदका लागि महिला कबड्डी टोलीको छनोट पूरा भएको छ । १२ खेलाडी छनोट गरिएको कबड्डीकी प्रमुख प्रशिक्षक पार्वती राईले जनाएकी छन् । छनोट खेलाडीमा पुलिसका मानमति विष्ट, नितु गुरुङ र अर्पणा चौधरी, आर्मीका गंगा घिमिरे, मेनुका राजवंशी, अनुजा कुलुङ राई र आर्मीकी इशा राई, एपीएफका रबिना चौधरी, जयन्ती बडु र सुनिता थापा, लुम्बिनी प्रदेशकी सिर्जनाकुमारी थारु र सुदूरपश्चिम प्रदेशकी कलावती पन्त रहेका छन् । एसियाली खेलकुदमा नेपालले महिला कबड्डीमा पहिलो पटक भाग लिन लागेको हो ।"
साक्षीको उपाधि पक्का,"(काठमाडौं)भारतीय डब्लूआईएम (वुमेन इन्टरनेसनल मास्टर) साक्षी चित्लांगेले शतप्रतिशत जितलाई शनिबार छैटौं चरणमा निरन्तरता दिँदै दक्षिण एसियाली चेस च्याम्पियनसिप २०२३ मा अन्तिम चरणको खेल बााकी छँदै उपाधि पक्का गरेकी छन् ।गोदावरीमा भइरहेको च्याम्पियनसिपमा २२२५ रेटेड साक्षीले छैटौं चरणमा घरेलु खेलाडी शान्ति धिमाललाई पराजित गर्दै एक खेलअघि नै उपाधि सुनिश्चित गरेकी हुन् । उनलाई १४६६ रेटेड खेलाडीविरुद्ध पूरा एक अंक जोड्न खासै गाह्रो भएन । महिलामा ४ देशका ८ खेलाडी सहभागी छन् । उनीहरूले राउन्ड रोबिनको आधारमा ७७ खेल खेल्दैछन् । घरेलु खेलाडी डब्लूएफएम (वुमेन फिडे मास्टर) सुजना लोहनी र बंगलादेशकी अहमद वादिफाले ४४ अंक जोडेका छन् । प्रोगेसिभ अंकको आधारमा सुजना दोस्रो स्थानमा छन् ।एक खेल बाँकी रहेको अवस्थामा नेपाल च्याम्पियन सुजना र अहमदभन्दा १५ अंक अगाडि रहँदै २३ वर्षीया साक्षीले उपाधि पक्का गरेकी हुन् । नेपाल च्याम्पियन सुजनालाई पराजित गर्दै च्याम्पियन यात्रा थालेकी उनले त्यसपछि रिया श्रेष्ठ र अहमदविरुद्ध जित हात पारेपछि माल्दिभ्सकी रिलवन नुहाविरुद्ध वाकओभरको आधारमा एक अंक प्राप्त गरेकी थिइन् । त्यसपछि सुशीला गुरुङलाई पराजित गरेकी उनी शनिबार शान्तिमाथि हाबी भइन् । उनले आइतबार बंगलादेशकी १८५२ रेटेड डब्लूसीएम (वुमेन क्यान्डिडेट मास्टर) फेरडोस जन्नातुलविरुद्ध प्रतिस्पर्धा गर्नेछिन् । फेरडोस ४ अंकसहित चौथोमा छन् ।छैटौं चरणमा १३ वर्षीया रियालाई हराएकी सुजनाले अन्तिम खेलमा आइतबार अहमदविरुद्ध प्रतिस्पर्धा गर्नेछिन् । उक्त खेलमा अंक जोड्न सके सुजनाले दोस्रो स्थान पक्का हुनेछ, जसका लागि उनलाई बराबरी वा जित आवश्यक हुनेछ । अहमदलाई भने दोस्रो स्थानमा उक्लिन जित अनिवार्य छ । खुलातर्फ भारतकै आईएम अहमद नुबैरशाह शेख ८ खेलमा ७५ अंक जोड्दै उपाधि नजिक पुगेका छन् । १० खेलाडी प्रतिस्पर्धामा छन् । नुबैरले आठौं चरणमा पुरुषोत्तम सिलवालविरुद्ध एक अंक जोडे । २४१५ रेटेड शेखले आइतबार अन्तिम चरणमा क्षितिज भण्डारीविरुद्ध खेल्दैछन् । नेपालका २०२८ रेटेड एफएम (फिडे मास्टर) क्षितिज ५५ अंकसहित तेस्रोमा छन् । नेपाल च्याम्पियन रुपेश जैसवाल र पाकिस्तानका करिम अमेरले ५५ अंक जोडेका छन् ।नुबैरलाई भारतकै २५०८ रेटेड जीएम (ग्रान्ड मास्टर) सयन्तन दासले चुनौती दिइरहेका छन् । दोस्रो स्थानका उनले शनिबार बंगलादेशका मेहदी हसन परागलाई पराजित गर्दै च्याम्पियनसिपमा ६५ अंक बनाएका हुन् । उनले अन्तिम चरणमा पुरुषोत्तमविरुद्ध प्रतिस्पर्धा गर्दै छन् ।"
अभिषेक र अभिलाषा च्याम्पियन,"काठमाडौं (कास) अभिषेक बाँस्तोला र अभिलाषा विष्टले प्रथम राइजिङ स्टार खुला टेनिस प्रतियोगिताको उपाधि शनिबार जितेका छन् । एकलतर्फका उपाधि दाबेदार अभिषेक पुरुष र अभिलाषा महिलामा च्याम्पियन बने ।राइजिङ स्टार टेनिस एकेडेमीद्वारा आयोजित प्रतियोगिताको पुरुष फाइनलमा संघर्षपूर्ण जित हात पार्ने क्रममा अभिषेकले प्रदीप खड्कालाई १६, ६१, ७६ को सेटमा पराजित गरे । प्रणव खनाल र आर्यन गिरी तेस्रो भए । सातदोबाटोस्थित टेनिस कम्प्लेक्समा महिला फाइनलतर्फ अभिलाषाले सुनिरा थापालाई ६३, ६२ को सोझो सेटमा हराइन् । प्रकृति श्रेष्ठ र आइसा डोल्कर गुरुङ तेस्रो बने । पुरुषमहिला सिंगल्स विजेताले १ लाख, उपविजेताले ५० हजार र तेस्रोले १२ हजार ५ सय रुपैयाँ पुरस्कार प्राप्त गरे ।नेपाल टेनिस संघको प्राविधिक सहयोगमा भएको प्रतियोगिताको भेट्रान ३५ वर्षमाथि पुरुष सिंगल्समा सन्तोष खत्री विजेता भए । उनले फाइनलमा पूर्वराष्ट्रिय च्याम्पियन जितेन्द्र परियारलाई ७५, ६४ ले हराए । सन्तोषले ६० हजार र जितेन्द्रले ३० हजार पुरस्कार पाए । तेस्रो भएका कमलबहादुर अधिकारी र दावा सोनाम शेर्पाले १०१० हजार पुरस्कार हात पारे । नेपाली टेनिसकै सर्वाधिक पुरस्कार १४ लाख ८५ हजार राशिको प्रतियोगितामा खुला, भेट्रान र जुनियर गरी २४ स्पर्धामा प्रतिस्पर्धा भएको थियो ।"
सद्भावलाई बैंककमा अवार्ड,"काठमाडौं (कास) नेपालका राष्ट्रिय गल्फर सद्भाव आचार्यले एएसी एकेडेमीमा उत्कृष्ट सर्ट गेमको अवार्ड जितेका छन् । बैंककको अमाता स्प्रिङ कन्ट्री क्लबमा जुन १११६ सम्म एसिया प्यासिफिक एमेच्योर च्याम्पियनसिपले आयोजना गरेको सप्ताहव्यापी कार्यक्रममा सद्भावले अवार्ड जितेका हुन् ।नेपाल गल्फ संघमार्फत सद्भाव एसिया प्यासिफिक एमेच्योर च्याम्पियनसिपमा तालिम लिन बैंकक पुगेका थिए । कोचिङ, खेलकुद विज्ञान, फिटनेस र अन्य क्षेत्रहरूमा विशेषज्ञ टोलीले तालिम सत्रहरू सञ्चालन गरेका थिए । खेलका विभिन्न पक्ष, डाटा एनालाइजिङ, ट्र्याकम्यान र क्लब फिटिङबारे पाठ सिक्नुका साथै गल्फरहरूले अमाता स्प्रिङमा गल्फ खेलेका थिए । एएसी एकेडेमीले खेलाडीको क्षमता र सीप अभिवृद्धि गर्न र अक्टोबर २६ देखि २९ सम्म अस्ट्रेलियाको रोयल मेलबर्न गल्फ क्लबमा हुने एसिया प्यासिफिक एमेच्योर च्याम्पियनसिपका लागि तयारी गरेको हो । नेपालका नम्बर एक एमेच्योर गल्फर सुवास तामाङले मे महिनामा मेलबर्नको एएसी एकेडेमीमा भाग लिएका थिए । सुवास र सद्भावले अस्ट्रेलियामा हुने एसिया प्यासिफिक एमेच्योर च्याम्पियनसिपमा भाग लिनेछन् । उनीहरू यसै वर्ष चीनको हाङझाउमा हुने १९ औं एसियाली खेलकुदका लागि पनि टोलीमा छन् ।"
मुकेश र राममायाले जिते स्वर्ण,"काठमाडौं (कास) आर्मीका धावक मुकेशबहादुर पाल र पुलिस क्लबकी राममाया बुढाले शनिबार युथ ओपन फाइभ के रनमा स्वर्ण पदक जितेका छन् । एथलेटिक्स परिवार नेपालद्वारा राजधानीमा आयोजित दौडको मुकेशले निर्धारित दूरी १५ मिनेट २७८ सेकेन्डमा पूरा गरे । आर्मीका श्रीकास राई (१६ मिनेट ०८६ सेकेन्ड) दोस्रो र सुशीलकुमार शाही (१६ मिनेट ०९७ सेकेन्ड) तेस्रो भए । महिलातर्फ राममायाले निर्धारित दूरी १८ मिनेट ५३२७ सेकेन्डमा पूरा गरिन् । आर्मीकी पूर्णलक्ष्मी न्यौपाने (१८ मिनेट ५५५० सेकेन्ड) ले रजत र एपीएफकी आशा रावत (१९ मिनेट ३९३२ सेकेन्ड) ले कांस्य जिते । दुवै समूहमा शीर्ष तीन स्थान हात पार्नेले क्रमशः २० हजार, १० हजार र ५ हजार रुपैयाँ पुरस्कार पाए ।"
घरेलु कोर्टमा कीर्तिपुरको जित,"काठमाडौं (कास) आयोजक कीर्तिपुर नगरपालिकाले कीर्तिपुर अन्तर नगरपालिका मेयर कप यू१८ पुरुष बास्केटबल प्रतियोगितामा विजयी सुरुआत गरेको छ । कीर्तिपुर कभर्डहलमा शनिबार आशिष थापा मगरले २८ स्कोरमा कीर्तिपुरले चन्द्रागिरि नगरपालिकालाई ९५४० स्कारले हरायो । चारै क्वाटरमा अग्रता बनाएको कीर्तिपुरले २३७, १६१५, ३०१३, २६५ को प्रदर्शन गर्यो । ललितपुरले भक्तपुरलाई ७१६१ ले हराउँदा प्रनिश तिमिल्सिनाको २७ स्कोर गरे । पहिलो क्वाटरमा ९१३ ले पछि परेको ललितपुरले दोस्रो र तेस्रोमा क्रमशः २७१६ र २११७ को अग्रता बनाउँदै जित आधार खडा गर्यो । चौथोमा ललितपुर १४१५ ले पछि पर्यो । मोफसलका २ सहित ८ टिमको सहभागिता रहेको प्रतियोगिता संयोजक विजयप्रकाश महर्जनले जनाए । पहिलोले १ लाख, दोस्रोले ५० हजार र तेस्रोले ३० हजार रुपैयाँ पुरस्कार हात पार्नेछन् । सर्वोत्कृष्ट खेलाडीले १० हजार पाउनेछन् ।"
मनास्लु र लालीगुराँस विजयी,"काठमाडौं (कास) मनास्लु र लालीगुराँस दोस्रो ऋत एसईई कप थ्री अन थ्री बास्केटबलको ब्वाइजमा प्रिक्वाटरफाइनल पुगेका छन् । आयोजक ऋत एकेडेमीको कोर्टमा शनिबार मनास्लुले टिम समिटलाई १५१० र आरपीएसलाई ९५ स्कोरले पराजित गर्यो । लालीगुराँसले काठमाडौं इन्टरनेसनललाई ११७ र माम्बालाई १२५ स्कोरले हरायो । सोही स्पर्धामा स्वेता सदन, मार्कस ए, एसकेसी नेपाल ए, स्किब्स बी, दुभ, टुख्या, केआईएनएस, प्रकाश बी र टाइम आउटले पनि प्रिक्वाटरफाइनल सुरक्षित गरे ।"
तकामी र फ्रिडम फाइनलमा,काठमाडौं (कास) तकामी र डिफेन्डिङ च्याम्पियन ढोलाहिटी फ्रिडम फाइटर दोस्रो वडा अध्यक्ष कप भेट्रान फुटबलमा शनिबार फाइनल पुगेका छन् । चन्द्रविनायक पार्क चावहिल मैदानमा शनिबार सेमिफाइनलमा तकामीले बौद्ध भेट्रानलाई टाइब्रेकरमा २१ गोलले हरायो । निर्धारित समय गोलरहित टुंगिएको थियो । फ्रिडमले एसएनकेसीलाई १० ले हरायो । सोमबार हुने फाइनल विजेताले १ लाख र उपविजेताले ५० हजार पुरस्कार प्राप्त गर्नेछन् ।

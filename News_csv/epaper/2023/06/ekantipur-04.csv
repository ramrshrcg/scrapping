शीर्षक,विवरण
फिलिपिन्समा बन्धक ६९ नेपालीको उद्धार,"(काठमाडौं)मानव तस्करीको गिरोहले फिलिपिन्स पुर्याएका ६९ जना नेपालीलाई त्यहाँको प्रहरीले उद्धार गरेको छ । भिजिट भिसामा पुगेका उनीहरूलाई बन्धक बनाई अनलाइन ठगी धन्दामा लगाउने गरेको पनि खुलेको छ ।राजधानी मनिलाबाट करिब सय किमि दूरीमा रहेको पामपान्गाको क्लर्क फ्रिपोर्टस्थित क्लर्क सन भ्याली हब कर्पोरेसन र मावालाकटस्थित विशेष आर्थिक क्षेत्रमा छापा मारेर ६९ नेपालीसहित १ हजार १ सय ३७ जना विदेशीलाई उद्धार गरिएको हो । अनलाइनमार्फत ठगी धन्दा गर्न लगाउने १२ जना पनि पक्राउ परेका छन् । बन्धक बनाइएकामा नेपालसहित भियतनाम, चीन, इन्डोनेसिया, मलेसिया, म्यान्मार, थाइल्यान्ड, भुटान, भारत, ताइवान र भारतका नागरिक थिए । उनीहरू अहिले प्रहरीको आश्रयमा छन् । फिलिपिन्स मामिला हेर्ने मलेसियाको राजधानी क्वालालम्पुरस्थित नेपाली दूतावासका अनुसार उद्धार गरिएका चार महिलासहितका नेपालीलाई टिकट प्रबन्ध मिलाई केही दिनमै नेपाल पठाउने तयारी भइरहेको छ । उनीहरूको राहदानी फिलिपिन्स प्रहरीले राखेको छ, दूतावासका द्वितीय सचिव प्रेमबहादुर बुढा थापाले कान्तिपुरसँग भने, दूतावासले ट्राभल डकुमेन्ट जारी गरी फिलिपिन्स पठाइसकेको छ ।मानव तस्करी गिरोहले उनीहरूलाई आकर्षक तलबमा कल सेन्टरमा काम लगाउने प्रलोभन दिएर त्यहाँ पुर्याएका थिए ।उनीहरूलाई अनलाइनमार्फत अन्तर्वार्ता लिएर छनोट गरिएको थियो । मलाई कम्पनीले ह्वाट्सएपबाट छनोट गरेको हो । महिनाको एक हजार डलर तलब, निःशुल्क होस्टल र खानाको व्यवस्था भनिएको थियो, उद्धार गरिएका एक नेपाली युवाले कान्तिपुरसँग भने, हवाई टिकट पनि कम्पनीले नै पठाइदिएको थियो । फिलिपिन्स पुगेपछि भने आफ्नो राहदानी जफत गरिएको उनले बताए । हामीलाई कल सेन्टरको काम भनिएको थियो, त्यहींबाट मान्छेलाई फसाएर ठगी गर्ने कुरा पछि मात्रै थाहा पायौं, उनले भने, मोबाइल दिइएको थिएन । आफ्नै कोठाको सहकर्मीसँग पनि बोल्न बन्देज थियो । गेटबाहिर जान रोक थियो । ड्युटी सकिएपछि क्याम्पमा लगेर छोडिने गरेको थियो । हामी त एक खालको बन्दी जस्तै थियौं ।अर्का नेपाली युवाले पनि काम छोड्न खोज्दा नदिइएको गुनासो गरे । दैनिक १८ घण्टासम्म ग्राहक खोज्ने काममा लगाइन्थ्यो । ग्राहक भेटिएन भने करार रद्द गर्ने धम्की दिन्थ्यो । तलब कटौती गरिदिन्थ्यो, उनले भने, तीन दिनसम्म बेड वा कुर्सीबिना कोठामा लगेर थुनेर राख्यो । दैनिक एक कप चाउचाउ र सानो बोतलको पानीको भरमा बस्नुपर्थ्यो । उनका अनुसार अपरिचित व्यक्तिसँग फर्जी रोमान्टिक अनलाइन रिलेसन बनाउन तालिम दिइन्थ्यो । त्यसपछि क्रिप्टोकरेन्सी किन्न लगाउने र फर्जी बैंक खातामा रकम जम्मा गर्न लगाइन्थ्यो । त्यहाँ उनीहरूसँगै दुई सयभन्दा बढी इन्डोनेसियाका नागरिक पनि काम गर्थे । मनिलास्थित इन्डोनेसियाको दूतावासमा गोप्य उजुरी परेपछि राजदूतले प्रहरीलाई खबर गरेका थिए । राष्ट्रिय प्रहरीको साइबरविरुद्ध अपराधको नेतृत्वमा गएको प्रहरीको टोलीले छापा मार्दा फिलिपिन्सकै ठूलो अनलाइन ठगी बाहिरिएको हो । प्रहरीले ठगी धन्दा चलाउने १२ जनामध्ये सात जना चाइनिज, दुई जना इन्डोनेसियाली र एक मलेसियन नागरिकलाई हिरासतमा लिएको छ । न्याय विभागका सहायक सचिव मिको क्लभानोलाई उद्धृत गर्दै स्थानीय सञ्चारमाध्यमले उनीहरूविरुद्ध मानव तस्कर, अपहरण र अध्यागमन कानुनको उल्लंघनसम्बन्धी मुद्दा चलाइने उल्लेख गरेका छन् । फिलिपिन्सका सांसद शेरविन गत्चालियनले त्यहाँको संसद्मा बोल्दै मनोरन्जन तथा खेल निगम भ्रष्ट हुँदा फिलिपिन्स मानव तस्कर र ठगी गर्ने ठाउँका रूपमा विकसित भइरहेको बताइन् ।"
संसदीय समितिहरूले देखेका भ्रष्टाचारको छानबिन अख्तियारमा अलपत्र,"संसदीय समितिले छानबिन गरेर थप अनुसन्धान गरी कारबाही प्रक्रिया अघि बढाउन पठाएको फाइल त्यत्तिकै थन्क्याउनु हुँदैन । बेनामे उजुरीभन्दा सरकारी र संसदीय समितिले गरेको छानबिनलाई आयोगले प्राथमिकता दिनुपर्छ । संसद्को छानबिनमा अनियमितता भएको केही न केही प्रमाण पाइएपछि अख्तियारलाई थप छानबिन गर्न पठाउने भनिएको हो ।समितिले दिएको निर्देशनअनुसार छानबिन गर्दा के पाइयो, त्यसको प्रगतिसमेत बुझाउनुपर्ने हुन्छ । केही प्रमाण भेटिएन भने त्यही लेखेर पठाउनुपर्ने हुन्छ । सर्वसाधारणले चासो दिएको र संसद्ले छानबिन गरेको विषयमा चुप बस्ने हो भने अख्तियारको साख गुम्न सक्छ ।"
डढेलोको सधैं डर,"पाँचथरको हिलिहाङ२ सिंहापुरका मनबहादुर लिम्बू चैत पहिलो साता घरनजिकैको पाखोबारीमा पात पतिंगर बटुल्दै थिए । हेर्दाहेर्दै तीन डोको जति पतिंगर जम्मा पारेर उनले आगो सल्काए । त्यो आगो बिस्तारै नजिकैको खरबारी र आसपासका पाखामा फैलियो । नजिकैको बस्तीबाट आएका स्थानीयले अग्निरेखा बनाएर आगो छेके र नियन्त्रण भयो । धन्न हावा चलेन, नत्र बस्तीमै पुग्ने थियो । पाखोबारीमा खोरिया फाँडेर आगो लगाउँदा अन्न राम्ररी फल्ने, भीरमा आगो लगाइसकेपछि घाँस राम्ररी पलाउने लोभमा स्थानीयले जंगल र पाखा बारीमा आगो लगाउने गरेको देखिन्छ । कहिलेकाहीं आगलागीले मानवीय र चौपायामा क्षति नगरे पनि सार्वजनिक संरचनाहरू बिगार्छन् । जस्तो कि, हिलिहाङ३ को सिस्ने खानेपानी आयोजनाका पाइप डढेलोकै कारण जल्दा स्थानीयले साता दिनसम्म खानेपानीको हैरानी भोगे । पाँचथरका डीएसपी खतिवडाका अनुसार आगो लगाउनेको पहिचान भए पनि प्रहरीमा उजुरी नगर्ने प्रवृत्तिले यस्ता घटना दोहोरिरहेका छन् । कुम्मायक गाउँपालिका अध्यक्ष बमप्रसाद लावतीको अनुभवमा मानिसले जंगल छेउ चुरोट खाएर जथाभावी फ्याँक्ने जस्ता गतिविधिले पनि आगलागीका धेरै घटना हुने गरेको छन् । उनी भन्छन्, बटुवा र मापसे गरेकाले जथाभावी चुरोट सल्काएर छोड्छन्, वनमा आगो सल्कँदै बस्तीसम्म पुगेर सखाप पारिदिन्छ । आगलागी नियन्त्रणका लागि विपद् व्यवस्थापन समितिमार्फत चेतनामूलक कार्यक्रमबाहेक ठूलो काम गर्न नसकिएको उनले बताए । अग्निरेखा बनाएर डढेलो नियन्त्रण गर्ने, सञ्चार माध्यमबाट प्रचारप्रसार गर्ने, आगो लागिरहेका स्थानमा भीड नियन्त्रण र फायर एस्क्टिङग्युसर चलाउने तालिमका काम गरेका छौं, तर यो पर्याप्त होइन ।त्रिभुवन विश्वविद्यालयको जल तथा मौसम विज्ञान केन्द्रीय विभागका सहप्राध्यापक विनोद पोखरेलले ताइवान, जर्मनी र अमेरिकी विश्वविद्यालयका अनुसन्धातासँग गरेको अध्ययनको प्रतिवेदन एम्प्लिफाइड ड्राउट ट्रेन्ड इन नेपाल इन्क्रिज द पोटेन्सियल फर हिमालयन वाइल्ड फायर अनुसार नेपालमा सन् २००५ देखि २०२२ सम्म डढेलोमा परी १ सय १९ जनाको ज्यान गएको थियो । ९ सय ८७ घर जलेको प्रतिवेदनमा उल्लेख छ । डढेलो मानवीय क्रियाकलाप र प्राकृतिक प्रकोपका कारण लाग्ने गरेको छ । डढेलोका घटनामध्ये ९६ प्रतिशत मानवीय कारण, १ प्रतिशत प्राकृतिक कारण हुने गरेको छ । ३ प्रतिशत डढेलोका कारण थाहा पाउन नसकिएको अध्येताहरू बताउँछन् । वनविज्ञ भोला भट्टराई विगतमा यदाकदा प्राकृतिक रूपमा डढेलो लाग्ने गरे पनि अहिले मानवीय कारणले घटना बढिरहेको बताउँछन् । पहिले प्राकृतिक हिसाबले वनमा डढेलो लाग्थ्यो, अहिले मान्छेले कि त जानेर कि त लापरबाही गरेर डढेलो लगाउँछन्, वन पैदावारको चोरीतस्करी वा घाँस पलाउने आसमा पनि डढलो लगाउने क्रम बढेको छ, उनले भने । मानवीय जीवनशैलीमा आएको परिवर्तनले पनि डढेलोका घटना बढाएको अपीनाम्पा संरक्षण क्षेत्र प्रमुख नुरेन्द्र अर्याल बताउँछन् । डढेलोले चरन क्षेत्र र बासस्थान नासिएपछि जंगली जनावर बस्ती क्षेत्र पुग्दा मानवजनावर द्वन्द्व बढ्न थालेको छ । जंगली जनावर मर्ने तथा मान्छेको पनि ज्यान जाने घटना भइरहेका छन् । डढेलोले पानी मुहानहरूमा समेत असर परेको उनी बताउँछन् । पछिल्ला वर्षमा संकटापन्न र जोखिमउन्मुख वनस्पति रहेको हिमाली क्षेत्रमा समेत डढेलोको प्रकोप बढेको छ । डढेलोबाट धूपी, भुइँचिमालो, भोजपत्र, चाँप, यार्चागुम्बुलगायत जडीबुटी जलेको विज्ञ बताउँछन् । त्रिवि वनस्पति विभागका सहप्राध्यापक नारायण घिमिरे तराई तथा पहाडमा कुनै बिरुवा एक वर्षमा एक मिटर बढ्न सक्ने भए पनि हिमाली क्षेत्र त्यति उचाइको हुन १०१५ वर्ष लाग्ने बताउँछन् । सानो क्षेत्रफलमा पनि प्रजातीय विविधता धेरै हुने हिमाली क्षेत्रमा डढेलो लाग्दा हुने क्षति पुनर्भरण गर्न सम्भव हुँदैन, घिमिरे भन्छन् ।"
गरिबीको भुंग्रोमा हुम्लाका दलित,"चरम गरिबी, बग्रेल्ती सन्तानहुम्लाको ०७४ सालको जिल्ला प्रोफाइलअनुसार मानव विकास सूचकांक ०३७६ छ । गरिबीको दर ५६०२ प्रतिशत छ । संयुक्त राष्ट्रसंघीय विकास कार्यक्रमले प्रयोगमा ल्याएको अवधारणाअनुसार बहुआयामिक गरिबी सूचकमा स्वास्थ्य, शिक्षा र जीवनस्तरका आयाम पर्दछन् । स्वास्थ्यअन्तर्गत बालमृत्युदर र पोषण, जीवनस्तरअन्तर्गत बिजुली, सरसफाइ, खानेपानी, खाना पकाउन प्रयोग गरिने इन्धन, सम्पत्तिको स्वामित्वलगायत उपसूचक रहेका छन् । समग्र हुम्ला र त्यसैमा सदरमुकामदेखि दूर रहेको ताँजाकोटको अवस्था नाजुक छ । स्वास्थ्य सेवाको पहुँच कमजोर छ, बालबालिका कुपोषणबाट ग्रसित रहेको तथ्यांक छ ।ताँजाकोटकै वीरबल दम्पतीका पनि सात सन्तान जन्मिएका थिए । एउटा बच्चा जन्मेको महिना दिनमै बित्यो । अहिले पाँच छोरी र एक छोरा जीवित छन् । तर यो परिवारलाई सन्तानको रहर अझै पुगेको छैन । पम्फा गर्भवती छिन् । उनको गर्भ नवौं महिना चलिरहेको थियो । विवाह गर्ने बेला पम्फाको उमेर १४ र वीरबल १५ वर्षका थिए । नजिकै पालिकाको स्वास्थ्य संस्था छ । १० दिनअघि उनी गर्भ जाँच गर्न गएकी थिइन् । नर्सले उनलाई भिडियो एक्सरे गर्नु भनेकी थिइन् । भिडियो एक्सरे गर्न बाजुराको कोल्टी पुग्नुपर्छ । कोल्टी गएर जाँच गर्ने पम्फा दम्पतीको आयस्त छैन । १० हजार जति त खर्च लागि जाला । त्यत्रो पैसा कहाँ हामी कन को देला ?, पम्फाले भनिन्, ज्या होला देउताको भर छ ।सुत्केरी समयमा के खाने भन्ने कुनै तयारी छैन यो परिवारको । आजै खान त समस्या छ । पछिको चिन्ता अरेर के अर्नु ?, पम्फाले मुस्कुराउँदै भनिन्, सुत्केरी भइसकेपछि गाउँका कोही रिथी मालिकले दया गरे (माग्दाखेरि दियो भने) खाइहेलुला । नभए जसो लाग्ला त्यसै गरुँला । उनले आफूले जन्माएको बच्चा जीवित जन्मने वा जन्मिसकेपछि पनि बाँच्नेमा आफू ढुक्क नभएको बताइन् ।बग्रेल्ती सन्तान जन्माउने चलनको घानमा निरक्षर वीरबल दम्पती मात्रै परेका छैनन् । गाउँमा अधिकांश दम्पतीका ६ जनाभन्दा बढी सन्तान छन् । सोही गाउँका रत्नलाल नेपाली पढेलेखेका युवा मात्रै होइनन्, पालिकामै जेटीए पदमा अस्थायी जागिरे छन् । उनकी श्रीमती लालजु नेपालीको उमेर २२ वर्ष भयो । तर उनको गर्भमा छैटौं भ्रूण बसिसकेको छ । तीमध्ये दुई छोरा र एक छोरीमात्र जीवित छन्, तीन बिते । लगातार बच्चा बिते, राति राम्रै हुन्थे, बिहान त मरेका हुन्थे, लालजुले भनिन्, कसरी पो मर्थे थाहै पाउँदैनथ्यौं ।गाउँमा १४ जत्काल (गर्भवती भएका) बसेका महिला पनि छन् । यो गाउँका दलित परिवारमा त्यस्ता आमा विरलै भेटिन्छन्, जसले एकदुई बच्चा गुमाएको नहोस् । ४५ वर्षीया लोपा दमाई यसको उदाहरण हुन् । १४ वटा जीवित बच्चा जन्माएकी उनका सात बच्चा जन्मेको एक वर्षभित्रै बिते । तीन छोरा र चार छोरी जीवित छन् । बच्चा मर्नेबाँच्ने निश्चित नहुने भएकाले धेरै बच्चा जन्माएको उनको तर्क थियो । जन्मे जति कसैका बाँचेका छैनन् । मेरा पनि मर्ने हुन् कि बाँच्ने हुन् भनेर धेरै जन्माएँ । आधा त बचाउनै सकिएन ।मैला स्वास्थ्य चौकी ताँजाकोटका अहेब जंगलाल नेपाली दलित परिवारमा गरिबी, कलिलै उमेरमा विवाह गर्ने चलन, बहुविवाह, छोरा चाहिने परम्परा, अशिक्षा व्याप्त रहेको बताउँछन् । पाँचछ बच्चा नजन्माउने त विरलै परिवार छन्, अहेब नेपालीले भने, पछिल्लो वर्षमा बाल मृत्युदर घटेको छ । फाट्टफुट्ट मृत्यु हुने कुरा त बेग्लै हो । गर्भवतीलाई जोखिम उत्तिकै छ । गत वर्षको वैशाख ८ गते गाउँकै २८ वर्षीया फुल्ट्याग्रा नेपालीको सुत्केरी हुने क्रममा ज्यान गयो । साल नआएपछि स्वास्थ्यकर्मीले तत्काल राम्रो ठाउँमा लैजान भने, तर समयमै लैजान नसकेर उनको मृत्यु भयो, रत्नलालले भने ।०७८ को जनगणनाअनुसार कर्णाली प्रदेशको मातृ मृत्युदर प्रतिलाख जीवित जन्ममा १७२ जना छ, जुन नेपालको औसत मातृ मृत्युदरभन्दा २१ जना बढी हो । स्वास्थ्य सेवा निर्देशनालयकै वार्षिक प्रतिवेदन ०७८७९ अनुसार ताँजाकोट गाउँपालिकामा चार पटक गर्भ जाँच गरेका गर्भवती ५२५ प्रतिशत मात्रै छन् । त्यसमा पनि पहिलो पटक जाँच गर्ने ७२ प्रतिशत रहेकामा चौथो पटक पुग्दा ५२५ प्रतिशतमा झरेको तथ्यांक छ । अहेब नेपालीका अनुसार नियमित गर्भ जाँच नगर्दा आमा र शिशुको ज्यान जोखिममा हुन्छ । सोही प्रतिवेदनअनुसार हुम्लामा २३ महिनाभित्रका बालबालिकाको वृद्धि अनुगमन न्यून छ । वर्षमा १२ पटक वृद्धि अनुगमन गर्नुपर्नेमा ४२ पटक मात्रै गरिएको तथ्यांक छ । त्यसमा पनि ताँजाकोटमा एक पटक मात्रै वृद्धि अनुगमन भएको उक्त तथ्यांकले देखाउँछ । वृद्धि अनुगमन गरिएकामध्ये हुम्लामा ७५ प्रतिशत बालबालिका कुपोषित देखिन्छन् । ताँजाकोटमा भने जिल्लाको अनुपातभन्दा दोब्बर १३५ प्रतिशत बालबालिका कुपोषित छन् । ताँजाकोटमा ४५ प्रतिशत बालबालिका जन्मिँदै कम तौल भएका छन् ।बहुआयामिक गरिबीको सूचकअन्तर्गत जीवनस्तरको तथ्यांकमा पनि हुम्ला पछाडि छ भने ताँजाकोट त झन् धेरै पछाडि । राष्ट्रिय जनगणना ०७८ को तथ्यांकअनुसार हुम्लामा कुल ११ हजार २०४ परिवार संख्या छ । त्यसमध्ये ४ हजार २९३ परिवारमा विद्युत् सुविधा उपलब्ध छ । विकटमा पर्ने ताँजाकोटमा १ हजार १ सय ५८ कुल परिवार संख्या रहेकामा बिजुली सुविधा भएका परिवारको संख्या ४६ मात्र रहेको छ । यस्तै खाना पकाउने इन्धनका रूपमा ताँजाकोटका १ हजार ६९ परिवारले दाउराकै प्रयोग गर्ने गर्छन् । हुम्लामा कुल परिवारमध्ये २२७ परिवारमा वर्ष दिनमा एक जनाको ज्यान गएको उल्लेख छ ।हुम्लामा रहेको कुल जनसंख्या ५५ हजार ३ सय ८४ जनामध्ये १० वर्ष माथिको उमेर समूहका १२ हजार २ सय ५५ जनाले वर्षभरि कुनै पनि आर्थिक काम गरेका छैनन् । १६ हजार ६ सय ९ जनाले ६ महिनासम्म काम गरेको, ९ हजार १ सय ४९ जनाले ६ महिनाभन्दा कम समय आर्थिक काम गरेको, ४ हजार ५ सय ५३ जनाले तीन महिनाभन्दा कम समय काम गरेको जनगणनाको तथ्यांकमा छ । ताँजाकोटमा ३०८ प्रतिशत जनसंख्या आर्थिक क्रियाकलापमा निष्क्रिय छ ।"
राजनीतिक तहमा विश्वासको संकट समाधान भयो,"(काठमाडौं)प्रधानमन्त्री पुष्पकमल दाहालले भारत भ्रमणको उद्देश्य पूरा भएको बताएका छन् । चारदिने भ्रमण सकेर फर्किएका दाहालले शनिबार विमानस्थलमा पत्रकार सम्मेलन गर्दै राजनीतिक नेतृत्व तहमा रहेको विश्वासको संकट यस पटकको भ्रमणले समाधान गरेको दाबी गरे ।प्रेस मिटमा तपाईंहरूले मोदीजी र मेरो मुखबाट पनि सुन्नुभयो, उहाँले नेपालसँगको सम्बन्धलाई हिमालजत्तिकै उच्च बनाउने भन्नुभयो, दाहालले भने, २०१४ मा नेपालको संसद्मा बोल्दा जुन उत्साह थियो, त्यसलाई स्मरण गर्दै हिट भन्नुभएको थियो । अब सुपरहिट गर्नुपर्छ भनेर भन्नुभएको छ । त्यसले पनि विश्वासको वातावरण बन्दै छ भन्ने देखाएको छ ।भ्रमण सारभूत रूपमा परिणाममुखी रहेको र भविष्यका लागि मार्गदर्शकसमेत रहेको उनको भनाइ छ । सन् २०१९ देखि अप्ठ्यारो बनेको दुई देशको सम्बन्धमा आफ्नो भ्रमणले सुधार ल्याएको उनको दाबी छ । भारतसँगको पारवहन सन्धि नवीकरण पनि भ्रमणको उपलब्धि भएको उनले बताए । हाम्रो धेरै छलफल नेपालको व्यापार घाटा कम गर्ने, कृषि उपजलाई वृद्धि गर्ने र भन्सारमा सहजीकरण गर्ने विषयमा केन्द्रित रह्यो, दाहालले भने, यस विषयमा भारतीय प्रधानमन्त्री मोदीसँग राम्रोसँग छलफल भयो । त्यसैले यो भ्रमण विगतको भन्दा परिणाममुखी भयो ।वार्ताबाट परिणाम आउन लागेको समयमा वातावरण बिगार्ने गरी नकारात्मक कुरा गरेर नेपाललाई धेरै फाइदा नहुने उनले बताए । मैले जे भनेर गएको थिएँ, मूलभूत रूपमा धेरै कुरा पूरा भएको छ, केही महत्त्वपूर्ण दूरगामी समझदारी भएका छन्, उनले भने, दीर्घकालीन ऊर्जा व्यापारमा १० वर्षमा १० हजार मेगावाट भन्ने विषय हामीले सुरुदेखि नै राख्दै आएको कुरा थियो, यस पटक त्यसमा सहमति बन्यो । प्रधानमन्त्री मोदी आफैंले यो सम्पन्न भएको घोषणा गर्नु महत्त्वपूर्ण छ ।उनले नेपालका विभिन्न जलविद्युत् आयोजनामा भारतीय लगानी भित्र्याउने, द्विपक्षीय ऊर्जा व्यापारका लागि ट्रान्समिसन लाइनलगायतका संरचना निर्माण गर्ने र नेपालबाट भारततर्फ ऊर्जाको दीर्घकालीन व्यापारका लागि वैधानिक आधार सुनिश्चित गर्ने सहमति भएको जनाए । खासगरी दीर्घकालीन ऊर्जा व्यापार र भारतीय भूमि हुँदै बंगलादेशसम्म नेपालबाट जलविद्युत् निर्यातको सुरुवात गर्ने र त्रिपक्षीय सम्झौताका लागि प्रक्रिया अघि बढाउने सहमति भएको छ, उनले थपे । सीमासम्बन्धी विषयमा भारतीय समकक्षीसँग खुलेर कुरा गरेको दाहालले दाबी गरे । भारतीय प्रधानमन्त्रीसँग यसको समाधान खोज्नैपर्छ, नत्र नेपालभारत सम्बन्धलाई सहज हुन सक्दैन भनेको छु, उनले भने, उहाँले पनि समाधान खोजौं, हामी पनि तयार छौं भन्नुभयो । सीमा विवादको विषयमा जेजति समस्या छन्, सबैको समाधान खोज्ने प्रतिबद्धता सार्वजनिक रूपले व्यक्त पनि गर्नुभयो ।दाहालका अनुसार सीमा विवाद समाधान गर्न खुला छलफल हुनु ठूलो विषय भएको जनाए । उनले सीमासम्बन्धी विषयलाई स्थापित कूटनीतिक संयन्त्रहरूमार्फत समाधान गर्न भारतका प्रधानमन्त्रीलाई आग्रह गरेको र सीमालगायत थाती रहेका सबै समस्या समाधान गरिनेछ भन्ने भावना स्पष्ट ढंगले व्यक्त भएको दाबी गरे ।'ईपीजी उचालेर वातावरण बिगार्नु उचित थिएनप्रधानमन्त्री दाहालले प्रबुद्ध व्यक्तिहरूको समूह (ईपीजी) प्रतिवेदन सबैको चासोको विषय भए पनि यसलाई उचाल्दा अरू सहमति बिग्रिने जोखिम भएको बताए । मैले आफ्नो ढंगले कुरा गरेको छु तर यो विषयलाई बढी उचालेर दुईपक्षीय आर्थिक सहयोगको जुन वातावरण बनेको छ, त्यो बिगार्नु उचित थिएन, उनले भने, हामीले जुन प्रकारले कुरा गर्नुपर्ने हो, त्यो गरिएको छ । भ्रमणमा जुन सहमति समझदारी भएको छ, त्यसलाई कार्यान्वयन गर्न राम्रो वातावरण बनाउनु आवश्यक छ ।नेपाल प्रबुद्ध व्यक्तिहरूको समूहले अनौपचारिक रूपमा २०७२ चैत महिनादेखि आफ्नो कार्य प्रारम्भ गरेको थियो । नेपाल र भारतबीच सम्बन्धमा उठेका प्रश्नहरूको सम्बोधन गर्न गठित नेपालभारत प्रबुद्ध समूह (ईपीजी) को प्रतिवेदन तयार पारे पनि भारतले बुझेको छैन ।दाहाले आफू मनैदेखि धर्मनिरपेक्षतावादी भएको स्पष्टीकरण दिएका छन् । भारत भ्रमणका क्रममा उज्जैनस्थित महाकालेश्वर मन्दिरमा पूजा गरेको विषयलाई लिएर प्रश्न उठेपछि उनले प्रस्टीकरण दिएका हुन् । कुनै धर्मविशेषको नभएर सबै धर्मलाई समान व्यवहार गर्ने उनको भनाइ थियो । मुस्लिम कम्युनिटीमा जाँदा उहाँहरूको टोपी लगाएको छु, क्रिश्चियनको गिर्जाघरमा जाँदा मन्त्र जप्दै गरेको फोटो तपाईंहरूसँग छ कि छैन ? उनले भने, लुम्बिनी जाँदा बुद्धिष्टहरूको कार्यक्रममा पनि त्यत्तिकै सहभागी भएको छु । हिन्दुकहाँ जान नहुने र अरूकोमा जान हुने भन्ने हुन्छ र ? म वास्तवमा मनैदेखि धर्मनिरपेक्षतावादी हुँ ।चारदिने भ्रमणका क्रममा प्रधानमन्त्री दाहालले भारतसँग ऊर्जा व्यापार, जलविद्युत् आयोजना, कार्गो रेल, पारवहन, डिजिटल भुक्तानी प्रणालीलगायत विषयमा सम्झौता गरेका छन् । उनले भारतीय समकक्षी मोदीसहित राष्ट्रपति, उपराष्ट्रपति र अन्य उच्च अधिकारीसँग भेट गरेका थिए । प्रधानमन्त्री दाहालले भ्रमणका क्रममा शुक्रबार मध्यप्रदेशको उज्जैनस्थित महाकालेश्वर मन्दिरमा १०८ किलो रुद्राक्ष चढाउँदै पूजासमेत गरेका थिए ।दाहालले भारतीय प्रधानमन्त्री नरेन्द्र मोदीलाई नेपाल भ्रमणको निम्तो दिएका छन् । निम्तो ग्रहण गरेपछि प्रधानमन्त्री मोदीले अनुकूल समय मिलाएर भ्रमणमा आउने बताएको प्रधानमन्त्री दाहालको भनाइ थियो । भारतीय प्रधानमन्त्री मोदीले सन् २०१४, २०१८ र २०२२ मा नेपाल भ्रमण गरेको स्मरण गर्दै उपयुक्त समयमा भ्रमण गर्ने जवाफ दिनुभएको छ, उनले भने ।"
रारा वरपर घोडा चलाउनेहरू,"पहिले गाउँमा ठूलाठालु र मुखियाहरूले सान र सौखले चढ्ने घोडाहरू हिजोआज यात्रुहरू बोक्न प्रयोग हुन थालेका छन् । अनि घोडा किनेर हिँडाउनेहरूले यसैबाट परिवार पनि पाल्न थालेका छन् । यो व्यवसायकै कारण बच्चा घोडालाई २० हजारसम्म र ठूला घोडाहरू ५० हजारदेखि ८० हजारसम्म पर्ने गरेको छ । यस्तो अभ्यासले स्थानीय पर्यटन मात्रै बढाएको छैन, रोजीरोटीको बाटो पनि खोलेको छ । रारामा अहिले दुई सयको हाराहारीमा घोडा व्यवसायी छन् । उनीहरूले घोडा व्यवसायीको समिति पनि बनाएका छन् । यसमा अध्यक्ष छन्, तेजबहादुर रावल । ५ वर्षअघिबाट रारामा घोडा व्यवसाय गर्न थालिएको उनले बताए । धेरैजसो बालबालिका विद्यालय जान छाडेर घोडा चलाउन थालेपछि समितिले परिचयपत्र नै बनाएर १८ वर्ष कटेकालाई मात्र चलाउन दिने नियम बनाउन थालेको उनले बताए । आर्थिक अवस्थाले गर्दा बालबालिकाहरू विद्यालय जाँदैनन् । घोडा लिएर रारा पुग्छन्, उनले भने, विद्यालयभन्दा घोडा लिएर बढी जान्छन् । दिनहुँ ८१० जना बालबालिका घोडासँगै रारा पुगेका हुन्छन् । यसलाई रोक्न समिति क्रियाशील हुनुपर्ने अवस्था आएको उनको भनाइ छ ।"
आजकै दिन: चीनमा लोकतन्त्र पक्षधरमाथि दमन,"सन् १९८९ मा आजकै दिन (जुन ४) मा चीनको राजधानी बेइजिङस्थित तियानमेन स्क्वायरमा लोकतन्त्रको पक्षमा गरिएको प्रदर्शनमा दमन गरिएको थियो । १९८९ को अप्रिल १० मा लाखभन्दा बढी प्रदर्शनकारीहरू स्वतन्त्रताको माग गर्दै तियानमेन स्क्वायरमा भेला भएका थिए । विरोधका क्रममा प्रदर्शनकारीले कम्युनिस्ट शासनको अन्त्य र लोकतन्त्रको माग गरेका थिए । पछि बिस्तारै उक्त विरोध प्रदर्शन अन्य सहरमा पनि फैलिएको थियो । करिब ६ साता लामो प्रदर्शनपछि चीनको कम्युनिस्ट सरकारले विद्रोह रोक्न सैनिक दमन गरेको थियो । जुन ३ राति ट्यांकरसहित तियानमेन स्क्वायर पुगेको सुरक्षा फौजले आन्दोलनकारीमाथि दमन गर्दा करिब एक हजार जनाको ज्यान गएको थियो । थुप्रै घाइते भएका थिए । यद्यपि, चीन सरकारले उक्त घटनामा कोही नमारिएको दाबी गर्दै आएको छ । तत्कालीन समयमा सोभियत संघ विघटनको संघारमा पुगेको र विश्वभर कम्युनिस्टहरूको पकड गुम्दै गएका बेला चीनमा पनि कम्युनिस्ट सरकारविरुद्ध प्रदर्शन गरिएको थियो । यद्यपि, उक्त आन्दोलन भने चीन सरकारको दमनका कारण असफल भएको थियो ।"
आरडी प्रभास अभिनन्दन ग्रन्थ मा १७८ रचना,काठमाडौं (कास) इतिहासकार एवं संस्कृतिविद् प्राज्ञ आरडी प्रभास चटौतको जीवनी समावेश भएको आरडी प्रभास अभिनन्दन ग्रन्थ लोकार्पण गरिएको छ । काठमाडौंको प्रज्ञा प्रतिष्ठानमा राष्ट्रिय मानवअधिकार आयोगका अध्यक्ष तपबहादुर मगरको प्रमुख आतिथ्यतामा आरडी प्रभास अभिनन्दन ग्रन्थको लोकार्पण गरिएको हो । एन डी प्रकाश चटौत स्मृति प्रतिष्ठानद्वारा प्रकाशित ग्रन्थमा स्वदेश र विदेशमा रहेर विभिन्न क्षेत्रमा योगदान गर्ने व्यक्तिहरूले लेखेका १ सय ७८ रचना समावेश छन् । पुस्तकको सम्पादन पुष्करराज भट्टले गरेका हुन् । डडेलधुरामा जन्मिएका ८८ वर्षीय आरडी प्रभास चटौतको निजामती सेवामा ३ दशक लामो योगदान छ । शैक्षिक सुधारका लागि समेत महत्त्वपूर्ण योगदान पुर्याएका चटौतले डडेलधुरामा सलह किराबाट खेतीपाती नष्ट भएपछि कृषकको वेदना र जागरण समेटिएको सलह नामक कविता कृति लेखेका थिए । चटौतको प्रयासमा डोट्याली भाषाले आईएसओ मान्यता प्राप्त गरेको थियो भने उहाँको लोकप्रिय कृति डोट्याली बृहत् शब्दकोशलाई स्पेनको ओभिडो विश्वविद्यालयका जुवान लाजोले पीएचडीको थेसिसलाई मूल आधार बनाएका थिए ।
सरकारी अस्पताल नै बनाउँछन् फर्जी बिल,"विराटनगरको मोरङ सहकारी अस्पतालले २०७९ मा एक बिमितको औषधिको फर्जी बिल बनाई बोर्डसँग १० हजार २ सय ४५ रुपैयाँ भुक्तानी लियो । हेलो सरकारमा उजुरी परेपछि अस्पताल प्रशासन, बिमित र बोर्ड कर्मचारी बसेर २०७९ माघमा बिमितलाई रकम फिर्ता गरेको थियो । अस्पतालहरूले नक्कली बिल बनाई बोर्डसँग रकम भुक्तानी दाबी गरेका यी केही उदाहरण मात्र हुन् । चालु आर्थिक वर्षको माघसम्म मात्रै बिललगायत कागजात अपुगका कारण बोर्डले ७ करोड ११ लाख ६५ हजार रुपैयाँ अस्वीकृति गरेको छ । माघयताको विवरण भने बोर्डले रुजु गरिरहेको छ । वीर र त्रिवि शिक्षणजस्तै अनियमितता गर्ने सरकारी अस्पताल अरू पनि छन् । पश्चिमाञ्चल क्षेत्रीय अस्पताल कास्कीले ८० लाख ६८ हजार, धुलिखेल अस्पतालले २१ लाख ३४ हजार, सहिद गंगालाल राष्ट्रिय हृदय केन्द्रले १४ लाख ४ हजार, दमक अस्पतालले ७ लाख २१ हजार र डडेलधुरा अस्पतालले ६ लाख ४० हजार रुपैयाँ बराबरको फर्जी दाबी पेस गरेका छन् । माघसम्म झूटो विवरण पेस गरी भुक्तानी दाबी गर्नेमा धेरैजसो निजी अस्पताल छन् । विराटनगरको नोबेल मेडिकल कलेजले ३८ लाख ९४ हजार, झापाको बीएन्डसीले ३४ लाख ६० हजार, कलेज अफ मेडिकल साइन्स शिक्षण अस्पताल चितवनले १२ लाख ८ हजार, झापाको लाइफ लाइन अस्पतालले १४ लाख ५१ हजार चितवन मेडिकल कलेजले १२ लाख ८ हजार रुपैयाँ बराबरको फर्जी बिल पेस गरेको बोर्डको तथ्यांकमा छ । सेवा प्रदायक संस्थाहरूले हरेक वर्ष गलत कागजात पेस गरी बढी भुक्तानी दाबी गर्ने क्रम रोकिएको छैन । बोर्डले २०७८७९ मा १४ करोड ६५ लाख र २०७७७८ मा १९ करोड ६७ लाख रुपैयाँ प्रमाण नपुगको भन्दै भुक्तानी गरेन । सबभन्दा बढी मधुमेह, पेट, घाँटी, छाती, मांसपेशी, जोर्नी, नसा, हड्डी दुखेको, थाइराइड, उच्च रक्तचापलगायत रोगको उपचार गराएको भनी झूटो विवरण पेस गर्ने बोर्डको तथ्यांकमा देखिन्छ । स्वास्थ्य बिमा ऐनको दफा ३२ मा सेवा प्रदायकले नियमविपरीत काम गरेमा ५ लाख रुपैयाँसम्म जरिवाना र नियमावलीको दफा १९ मा सम्झौता स्थगन र रद्द गर्न सक्ने व्यवस्था छ । तर, झूटो कागजात पेस गर्ने ताप्लेजुङ जिल्ला अस्पताल र झापाको एडभान्स मल्टी स्पेसियालिटी अस्पताललाई बाहेक अन्यलाई बोर्डले कारबाही गर्न सकेको छैन । बोर्डका पूर्वअध्यक्ष डा सेनेन्द्रराज उप्रेतीका अनुसार जुनसुकै सेवा प्रदायक संस्थाको रकम अस्वीकृति भइसकेपछि छलफल र छानबिन हुनुपर्छ । तर, केही समय रकम होल्ड हुन्छ । पछि निकासाको लागि सहमति दिइन्छ, उनले भने, यसले भुक्तानी शंकास्पद देखिन्छ भने बिमामा खराब पद्धतिले प्रश्रय पाउँछ । स्रोतका अनुसार कतिपय केसमा सेवा प्रदायक संस्था र बोर्डका कर्मचारीबीचको मिलेमतोले कारबाही अघि बढ्दैन । स्रोत भन्छ, सेवा प्रदायकले बढी आम्दानी गर्ने नियतले आईसीयूमा लामो समयसम्म राख्ने, सामान्य सर्जरीलाई मेजर सर्जरी र सामान्य वार्डमा गरिएको उपचारलाई आईसीयूमा राखिएको भनी बिल पेस गर्ने गरेका छन् । बोर्डका कार्यकारी निर्देशक डा दामोदर बसौलाले यस्ता आरोप झूटो भएको दाबी गरे । लोकतन्त्रमा जे भने पनि पाइन्छ । कतिपय गल्ती नजानेर पनि हुन्छ, यस्तो अवस्थामा सेवा प्रदायकले माफी मागेमा क्षमा दिनुपर्छ, उनले भने, कारबाहीका पनि चरण छन् । पहिलो पटक सचेत गराइन्छ, त्यसपछि बोर्डले निर्णय गरेर अल्टिमेटम दिन्छ । प्रमाणसहित आएमा फर्जी बिल बनाई पेस गर्ने डाक्टरको लाइसेन्ससमेत खारेज गर्ने उनले दाबी गरे ।महालेखा प्रतिवेदनले पनि मोटो रकम अस्वीकृत हुनुमा सेवा प्रदायक संस्थाको झूटो विवरण र प्रमाणबिनाका बिल रहेको उल्लेख गरेको छ । बिमितलाई अनावश्यक र महँगो मूल्यका औषधिहरू सिफारिस गर्ने गरेको प्रतिवेदनमा औंल्याइएको छ ।बोर्ड २ महिनादेखि अध्यक्षविहीनस्वास्थ्य बिमा ऐन २०७४ को परिच्छेद ३ अनुसार स्वास्थ्य बिमा बोर्डमा ९ जना सञ्चालक समिति रहने व्यवस्था छ । अध्यक्ष डा सेनेन्द्रराज उप्रेतीले राजीनामा दिएको २ महिनाभन्दा बढी भइसक्दा अझै अध्यक्ष नियुक्त भएका छैनन् । अध्यक्षले कार्यकारी निर्देशकको कार्यसम्पादन मूल्यांकन, बोर्डको वार्षिक प्रतिवेदन स्वास्थ्य मन्त्रालयमार्फत प्रधानमन्त्रीसमक्ष पेस गर्ने व्यवस्था छ । अध्यक्ष नहुँदा सेवा प्रदायकको कामको अनुगमन, नियमन र मूल्यांकन, भुक्तानीको विधि र दर तोक्नेलगायत काम पनि रोकिएको छ । स्वास्थ्य मन्त्रालयका सचिव डा रोशन पोखरेल भने अध्यक्षको खासै काम नभएकाले नियुक्तिमा ढिलाइ भएको तर्क गर्छन् । अस्वाभाविक दाबी बढी भयो भनेर नै अर्थ मन्त्रालयले गत वर्षको बजेटमा निजी अस्पताललाई बिमा सेवा प्रदायक संस्थाबाट हटाएको हो, उनले भने, अहिले त भुक्तानी डिजिटलबाटै हुन्छ, सबै पारदर्शी छ ।सरकारले २०७२ चैत २५ देखि कैलालीबाट सुरु गरेको बिमा कार्यक्रम अहिले ७७ वटै जिल्लामा लागू भइसकेको छ । प्रतिपरिवार (५ जनासम्म) ३ हजार ५ सय तिरेको आधारमा वार्षिक एक लाखसम्मको स्वास्थ्य सुविधा र प्रतिसदस्य ७ सयका दरले रकम थपिएमा प्रतिसदस्य २० हजार बराबरको सेवा थप हुने प्रावधान छ । अधिकतम सेवा सुविधाको सीमा २ लाख (१० जनाको परिवार सदस्य) सम्म रहेको छ ।"
"सेवा बन्द गर्दै, बिरामी रेफर","काठमाडौं (कास) ललितपुर पाटनमा डेरा गरी बस्ने तीनमहिने प्रिन्सा थापाको अचानक श्वासप्रश्वास बढ्यो । खलखल पसिना आयो । निकै काम्न थालेपछि अभिभावकले कान्ति बाल अस्पतालको इमर्जेन्सीमा पुर्याए । रक्तचाप एक्कासि घटेपछि मस्तिष्कमा क्षति पुगेको भन्दै चिकित्सकले आईसीयूमा राखेर उपचार गर्नुपर्ने बताए । तर, अस्पतालमा आईसीयूमा बेड खाली थिएन । बिरामीलाई अन्यत्र रेफर गरियो । छातीमा समस्या देखिएपछि कान्ति नै पुगेका काठमाडौं चक्रपथका ४ वर्षीय जिम माझीलाई पनि आईसीयू अभाव देखाएर भर्ना लिइएन । चिकित्सकले फोक्सोमा समस्या भएकाले तत्काल आईसीयूमा राख्नुपर्ने नत्र ज्यानसमेत जान सक्ने बताएपछि आत्तिएका अभिभावकले उपचारका लागि पाटन अस्पतालमा पुर्याए । २०७२ मा जापानिज सहयोगमा कान्तिमा ५२ बेडको आईसीयू स्थापना गरिएको थियो । जसमा एनआईसीयू २५, पीआईसीयू १५, एसआईसीयू १० र अलग्गै २ बेड थिए । यीमध्ये एक वर्षदेखि४० बेड मात्र सञ्चालनमा छन् । बाँकी आईसीयूका उपकरण वार्डमा थन्क्याइएका छन् । अस्पतालमा आईसीयू अभाव हुँदा दैनिक सरदर दुई जना बिरामी निजी स्वास्थ्य संस्थामा महँगो शुल्क तिरेर उपचार गराउन बाध्य छन् । अस्पतालले दुई साताअघिदेखि नर्सिङ जनशक्ति अभावको कारण देखाउँदै मेडिकल वार्डको २० बेड पनि बन्द गरेको छ । अस्पतालमा आईसीयूसहित ३ सय ५२ बेड रहे पनि पूरै सञ्चालनमा छैन । जनशक्ति अभावलगायत कारणले अस्पतालको सेवा लामो समयदेखि प्रभावित छ । तैपनि समस्या समाधान गर्न न अस्पताल विकास समितिले पहल गरेको छ, न त निर्देशकले । स्वास्थ्य मन्त्रालयले पनि चासो दिएको छैन । अस्पतालमा नर्सिङ प्रशासक, नर्सिङ अधिकृत, स्टार्फ नर्स र अनमी गरेर २ सय १४ जना नर्सिङ जनशक्तिको दरबन्दी छ । तर, १ सय ९ मात्र कार्यरत छन् । स्वास्थ्य मन्त्रालयले रिक्त स्थायी दरबन्दी ३२ जना अझै पूर्ति गर्न सकेको छैन । २०७४ सालदेखि सरकारले आईसीयू सेवा चुस्त दुरुस्त बनाउन प्रत्येक वर्ष ५० जना स्टाफ नर्स करारमा नियुक्त गर्न अस्पताललाई बजेट दिँदै आएको छ । तर, अस्पताल विकास समितिअन्तर्गतका रिक्त नर्सहरू पनि पूर्ति भएका छैनन् । प्रमुख नर्सिङ प्रशासक रोशनी लक्ष्मी तुइतुईले दरबन्दीअनुसारको नर्स अभाव पूर्ति गर्न पटकपटक अस्पतालका निर्देशक र स्वास्थ्य मन्त्रालयको ध्यानाकर्षण गराए पनि बेवास्ता गर्दै आइरहेको बताइन् । स्वास्थ्य मन्त्रालयलगायत निकायमा कान्तिका ५ जना नर्स वर्षौंदेखि काजमा खटिएका छन् । उनीहरूलाई मात्र ल्याउन सके अस्पताल चलाउन केही सहज हुन्थ्यो, उनले भनिन्, अहिले एक जना नर्सले कम्तीमा २५ जना बिरामी हेर्नुपर्ने बाध्यता छ ।कान्तिका निर्देशक डा युवानिधि बसौलाले काजमा गएका नर्स फिर्ता पठाउन वैशाखमै मन्त्रालयलाई पत्र पठाइसकेको बताए । तैपनि राजनीतिक पहुँचका भरमा काजमै बसिरहेका छन्, उनले भने, करारमा नर्स लिन विज्ञापन आह्वान गरिसकेका छौं । उनले एकै दिन अन्तर्वार्ता गरेर केही दिनमै सबै बेड सञ्चालनमा ल्याउने दाबी गरे । आईसीयू सञ्चालन गर्न केही सामान खरिद गर्ने क्रममा छौं, उनले भने । अस्पतालमा रिक्त पदपूर्ति गर्न अस्पताल विकास समितिको अध्यक्ष वा निजले तोकेको समितिको सदस्य र स्वास्थ्य मन्त्रालयका प्रतिनिधि सदस्य र निर्देशक सदस्य सचिव रहने गरी तीन जनाको समिति रहने व्यवस्था छ । मन्त्रालयले २०७९ भदौमा अस्पताल विकास समितिका अध्यक्ष डा बाबुराम गौतमलाई नियुक्त गरी पठाएको थियो । अस्पतालमा जनशक्तिको चरम अभाव हुँदा पनि विकास समितिले त्यसका लागि ठोस पहल गरेन । पदपूर्ति समितिका संयोजकले हालसालै राजीनामा दिएको र कार्यव्यस्ताका कारणले नर्स भर्ना प्रक्रियामा ढिलाइ भएको निर्देशक बसौलाले बताए ।कान्तिमा ओपीडीमा दैनिक ५ सयभन्दा बढी गरिबीको रेखामुनि रहेका बिरामी उपचारका लागि आउने गर्छन् । यीमध्ये ६० प्रतिशत उपत्यका बाहिरका छन्, तिनले निकै सास्ती भोग्नुपरेको छ । अस्पतालको सेवा प्रभावकारी नहुँदा एकातिर बिरामीले महँगो शुल्क तिर्नुपरिरहेको छ भने अस्पतालको आम्दानी पनि घटिरहेको छ । कान्तिमा भेन्टिलेटरसहितको आईसीयू चार्ज दैनिक ३ हजार ५ सय रुपैयाँ, आईसीयूको १ हजार २ सय र मेडिकल बेडको ३ सय रुपैयाँ तिरे पुग्छ । निजीमा भेन्टिलेटरसहितको आईसीयूको चार्ज दैनिक २५ देखि ३० हजार रुपैयाँ, आईसीयू चार्ज १२ हजारदेखि १५ हजार रुपैयाँ र मेडिकल वार्डको बेडको चार्ज १ हजार ५ सयदेखि २ हजार ५ सय रुपैयाँसम्म पर्छ ।"
उखरमाउलो गर्मीले जनजीवन प्रभावित,"(काठमाडौं) र (विराटनगर)केही दिनयता मुलुकका अधिकांश क्षेत्रको तापक्रम ह्वात्तै बढेको छ । मधेश प्रदेशका कतिपय स्थानमा तापक्रम ४० डिग्री सेल्सियसभन्दा माथि मापन गरिएको छ । १० दिनदेखि गर्मी बढेपछि जनजीवन प्रभावित हुनुका साथै मधेश क्षेत्रका विद्यालय एक साताका लागि बन्द गरिएका छन् । अत्यधिक गर्मीकै कारण कोशी प्रदेशका सुनसरी र मोरङका स्थानीय पालिकाले केही दिनका लागि विद्यालय बन्द गराएका छन् । विराटनगर महानगरपालिका र इटहरी उपमहानगरपालिकाले पनि चर्को गर्मीले बालबालिकाको स्वास्थ्यमा प्रतिकुल असर पर्ने स्थिति देखिएको भन्दै विद्यालय बन्द गर्ने निर्णय गरेका छन् । सुनसरीको इनरुवा नगरपालिकाले भने बिहीबारदेखि नै एक साताका लागि विद्यालय बन्द गरेको छ ।गत मंगलबार ४१३ डिग्री पुगेको रौतहटको गौरको तापक्रम दिनमा १ डिग्रीले बढ्दै बिहिबार तापक्रम ४३३ डिग्री सेल्सियससम्म पुग्यो । शुक्रबार नवलपुरको दुम्कौलीमा ४३ डिग्री मापन गरिएको जल तथा मौसम विज्ञान विभागले जनाएको छ । मध्यपहाडी क्षेत्रमा पनि तापक्रम औसतभन्दा माथि चढेको छ । शुक्रबार देशभरका २ सय ४८ वर्षा मापन केन्द्रमध्ये १५ वटामा मात्रै वर्षा रेकर्ड भएको थियो । यस्तै, ३३ स्थानमा तापक्रम ३५ डिग्री सेल्सियस नाघेको थियो ।मौसम पूर्वानुमान महाशाखाका मौसमविद् गोविन्द झाका अनुसार भैरहवादेखि पूर्व सप्तरीसम्म तापक्रम ४० डिग्री सेल्सियस नाघेको छ । शनिबार लुम्बिनी र सुदूरपश्चिमका पहाडी भूभागमा तापक्रम ३८ डिग्रीसम्म मापन गरिएको छ । सुर्खेत, दाङ, धरानलगायत पहाडी खोंचउपत्यका सहरहरूमा तापक्रम ३५ डिग्री सेल्सियस नाघेको छ । आज (शनिबार) को मौसमी गतिविधि हेर्दा अझै दुई दिनसम्म तापक्रम बढ्ने देखिन्छ, झाले भने । बर्दियाको चिसापनी केन्द्र, वीरगन्ज, विराटनगर, धरान बजारमा २५ देखि २८ डिग्री भन्दा तल तापक्रम झरेको छैन । मधेश प्रदेशका ८ वटै जिल्लाको सरदर तापक्रम ४० डिग्रीभन्दा माथि पुगेको छ । अपराह्न ४२ डिग्री सेल्सियससम्म पुग्ने तापक्रमले सहरी क्षेत्रमा चहलपहल पातलिएको छ । दिउँसोभरि सडक, बजार र सरकारी अड्डा सुनसान बनेको छ । मौसम पूर्वानुमान महाशाखाकी वरिष्ठ मौसमविद् इन्दिरा कँडेलले मे, जुन र जुलाईमा तापक्रम केही बढ्ने बताइन् । नेपालको भौगोलिक अवस्थितिले गर्दा यी तीन महिनामा धेरै गर्मी हुने गर्छ, कँडेलले भनिन्, वर्षा गराउने प्रणाली कम सक्रिय हुँदा तापक्रम बढेको हो । विभागले तापक्रमलाई आधार मानेर तातो, धेरै तातो र अति तातो भनेर वर्गीकरण गर्छ । कुनै स्थानमा तीन दिनसम्म तातो दिन भए ती स्थानमा तातो हावा (हिट वेभ) को लहर चल्ने कँडेलले बताइन् । अहिले मौसममा बदली पनि छैन, वर्षा पनि भएको छैन । कुनै मौसमी प्रणाली नै सक्रिय नहुँदा जमिन तातिरहन्छ मौसमविद् झा भन्छन्, जमिन चिसिन नपाई तातो भईरहँदा गर्मी बढेको हो । मौसम विज्ञान विभागले जेठ १८ देखि असोज १३ सम्मको अवधिलाई मनसुनी समय मानेको छ । गत वर्ष एक साताअघि नेपालमा मनसुन भित्रिएको थियो । यस वर्ष समयमा नै मनसुनी वर्षा हुने सम्भावना कम देखिएको मौसमविद् झा बताउँछन् । अहिलेको प्रणाली हेर्दा मनसुनी वर्षा सुरु हुन्छ भन्ने अवस्था छैन, झाले थपे, अरू बेला भारतको केरेलामा जुन १ मा मनसुन सुरु भइसक्थ्यो । त्यहाँ अझै प्रणाली विकसित भइसकेको छैन । त्यसैले समयमा नै मनसुनी वर्षा हुने सम्भावना न्यून छ ।कुनै स्थानमा औसतभन्दा बढी तापक्रम हुँदा त्यसले पार्ने असर फरक हुने गर्छ । काठमाडौंमा तापक्रम ३१ देखि ३२ डिग्री सेल्सियस पुग्दा नै यहाँको जनजीवनमा समस्या देखिन सक्छ, कँडेलले भनिन्, तराईमा त्यही तापक्रम सामान्य हुन सक्छ । यसैबीच, मौसम पूर्वानुमान महाशाखाले तापक्रम बढ्दै जाँदा शरीरलाई समेत असर गर्ने जनाउँदै स्वास्थ्यलाई ख्याल गर्न आग्रह गरेको छ । धेरै गर्मी हुँदा स्वास्थ्य असहज हुने, थकाइ लाग्ने, टाउको दुख्ने, खुट्टा बाउँडिने, चक्कर आउने, बेहोस हुने, बान्ता आउन सक्ने विभागले जनाएको छ । विभागले तातो हावा तथा लूबाट बच्न घरभित्र वा चिसो स्थानमा रहन आग्रह गरेको छ ।बाहिरी वातावरणमा नजान र जानैपर्ने भए हल्का सुतीको कपडा लगाएर, टाउको छोपेर वा टोपी लगाएर निस्कन आग्रह गरेको छ ।गर्मी बढिरहेकै बेला विद्युत् पनि छिनछिनमै आउनेजाने गरेकाले जनजीवन झन् कष्टकर बनेको छ । विद्युत् प्राधिकरण जनकपुर शाखाका अनुसार गर्मीमा विद्युतीय उपकरणको प्रयोग बढेकाले विद्युत्लाई स्थिर राख्न सकिएको छैन । जनकपुर९ का विमल मण्डलले प्राधिकरणले जानीजानी विद्युत् सेवा अवरुद्ध गरेर सर्वसाधारणलाई दुःख दिइरहको आरोप लगाए । गर्मीले सीमा नाघिसकेको छ । भोल्टेज नहुँदा पंखा घिस्रीघिस्री घुम्छ, मण्डलले भने, आपत्का बेला बिजुली सेवा सुचारु हुनुपर्थ्यो ।धनुषाका प्रमुख जिल्ला अधिकारी काशीराज दाहालले अत्यधिक गर्मी भएकाले पालिकाहरूसँग समन्वय गरेर विद्यालय बिदा दिइएको बताए । गर्मीबाट जोगिन सबैसित आग्रह गरिएको छ, सीडीओ दाहालले भने, सरकारी निकायबाट थप के गर्न सकिन्छ भनेर छलफलमै छौं । प्रादेशिक अस्पताल जनकपुरका फिजिसियन डाक्टर दिग्विजय ठाकुरले गर्मीबाट जोगिन पर्याप्त पानी पिउनुपर्ने सुझाव दिए । हावा चलेकाले लु रोकिएको हो, उनले भने, ४० डिग्रीभन्दा माथिको तापक्रममा हावा तेज भए, लुको खतरा हुन्छ । त्यसपछि त बिरामीको चाप थेग्नै नसक्ने गरी बढ्छ ।"
सम्बन्धले नयाँ गति लिन लागेकै हो ?,"प्रधानमन्त्री पुष्पकमल दाहालको यस पटकको भारत भ्रमण तुलनात्मक रूपमा सफल मानिएको छ । यसले सम्बन्धका केही परम्परागत रटानहरूलाई भंग पनि गरेको छ । दिल्ली पुगेपछि दाहाल बसेको होटलमा देखिएको पहिलो दृश्यले धेरैको मनमा चिसो पसेको थियो, यो भ्रमण पनि राजनीतिक तीर्थाटनमै सीमित हुने भयो भनेर । सुरक्षा सल्लाहकार अजित डोभाल र विदेशसचिव विनयमोहन क्वात्राले पूर्वनिर्धारित समयतालिकालाई उछिन्दै प्रधानमन्त्री दाहालका बाबुछोरीलाई होटलमा भेटेको टेलिभिजन दृश्यपछि देवेन्द्रराज पाण्डेले ट्वीट गरे, प्रधानमन्त्रीले हाम्रोतर्फका सरकारी प्रतिनिधि नराखी भारतीय सुरक्षा अधिकारी, विदेशसचिवसँग कुरा गरेको पटक्कै भएन । छलफलमा छोरी राखेको झन् भएन । त्यसको चौबीस घण्टा नबित्दै भोलिपल्ट प्राध्यापक लोकराज बरालको ट्वीटमार्फत प्रधानमन्त्री प्रचण्डको भारत भ्रमण अत्यन्त सफल, सम्भवतः सर्वाधिक उपलब्धिमूलक भन्दै बधाईसहित टिप्पणी आयो । हुन पनि व्यापार, पारवहन, अन्तरसीमा पहुँचसहित जलविद्युत्का क्षेत्रमा जुन सम्झौता र समझदारी भएका छन्, त्यसबाट दुई देशको सम्बन्धले नयाँ गति लिन लागेको अनुभूति हुन्छ । यसका माध्यमले नेपाली अर्थतन्त्रले नयाँ फड्को मार्ने सम्भावना देखिएको छ । मलाई केही वर्ष मात्र होइन, दशकयता नै नेपालका प्रधानमन्त्रीले गर्ने भारत भ्रमणप्रति रुचि हुन छाडेको छ । यस्ता भ्रमणहरू राजनीतिक तीर्थाटन र सत्ता जोगाउने खेलमै सीमित हुने गरेका छन् । जो प्रधानमन्त्री भए पनि दिल्ली भ्रमण उनको राजनीतिक हैसियतको अनुमोदनजस्तो हुने गरेको छ । त्यस्ता भ्रमणबाट मुलुकका एजेन्डा र प्राथमिकताहरू स्थापित हुन सक्तैनन् अनि नेपालीले आफ्नो शिर ठाडो गर्नेभन्दा झुकाउने स्थिति बन्छ । गत नौ वर्षमा भारतमा नरेन्द्र मोदी निरन्तर प्रधानमन्त्री छन् । तर नेपालमा यही अवधिमा सात पटक प्रधानमन्त्री बदलिए, अनुहार भने उनै दाहाल, देउवा, ओली । अनि जति पटक प्रधानमन्त्री भए पनि भारत भ्रमण गर्नैपर्छ, अन्यथा उनको वैधानिकतामै प्रश्न उठ्ने गर्छ । भारत भ्रमण हुन नपाउँदै पदबाट हटिने पीर बोकेर बसेका हुन्छन् हाम्रा प्रधानमन्त्रीहरू । देशभित्र कमजोर राजनीतिक हैसियत बोकेका कुनै पनि प्रधानमन्त्रीले देशबाहिर पनि गतिलो अनुहार देखाउन सक्तैनन् । प्रधानमन्त्री दाहालको भारत भ्रमण पनि यस्तै कडीको निरन्तरता त हो नि भन्ने मलाई लागेको थियो ।दिल्ली पुगेकै दिन साँझ डोभाल र क्वात्राले होटल पुगेर नेपालले भ्रमणको प्रमुख प्राथमिकतामा राखेको दीर्घकालीन ऊर्जा व्यापार सम्झौतामा हस्ताक्षर नहुने बताएपछि दाहालको मुख मलिन भएको थियो । दुई प्रधानमन्त्रीबीच नयाँ दिल्लीस्थित हैदराबाद हाउसमा आपसी भेटपछि परिस्थिति बदलियो । सम्झौताको रूप लिन बाँकी भए पनि औपचारिक वार्ता एवं सहमतिपछि आयोजित कार्यक्रममा प्रधानमन्त्री मोदीले आगामी १० वर्षमा नेपालबाट भारतले १० हजार मेगावाट बिजुली खरिद गर्ने उद्घोष गरे । नेपालले बंगलादेशलाई बिजुली बेच्ने विषयमा पनि भारत सकारात्मक भएको छ । दुवै प्रधानमन्त्रीको उपस्थितिमा पारवहन सन्धि नवीकरण, पेट्रोलियम पाइपलाइन विस्तार, अन्तरदेशीय डिजिटल भुक्तानी लगायतका सम्झौतामा हस्ताक्षर यस भ्रमणका प्रमुख उपलब्धि हुन् । यस पटक प्रधानमन्त्रीको भारत भ्रमण र वार्ता एक प्रकारले आपसी लेनदेन (बिजिनेसलाइक) तरिकामा अघि बढ्यो र निर्धारित विषयमा ठोस उपलब्धि पनि देखियो ।मोदीले नौ वर्षअघि आफूले नेपालभारत सम्बन्ध र सहकार्यमा राज्यका सिमाना कुनै अवरोध नबनून् भनेर दिएको हिट (हाइवेजआइवेजट्रान्सवेज) सूत्र नौ वर्षपछि परिणामको उत्कर्ष अर्थात् सुपरहिट मा पुग्न थालेको दाबी गरेका थिए । मोदी वाक्कलामा प्रख्यात नै छन् । प्रधानमन्त्री दाहालले यी सम्झौता र सहमति हुनुका पछाडि मोदीको अग्रसरताको प्रशंसा गरे । हुन त, उनै मोदीको शासनमा संविधानको विषयलाई लिएर नेपालले भारतीय नाकाबन्दी खेप्नुपर्यो । केही धारणाको भिन्नता र फरक बुझाइका कारण सम्बन्धमा अनेक अवरोध आउँछन्, तर तिनलाई राजनीतिक नेतृत्वले जडतामा जान दिनु हुँदैन । यस पटक भारतको उच्च नेतृत्व त्यस्तो जडताबाट मुक्त देखियो । तर यी कुराको कार्यान्वयनमा सधैं प्रधानमन्त्रीले चासो राखेर बस्न सम्भव हुँदैन । सरकारका संस्थाहरूले त्यसलाई समयमा सम्पन्न गर्न सक्नुपर्छ । वार्तामा के कुरा उठाइए, के उठाइएनन् भन्नेभन्दा सहमति भएका विषयको अर्थ रहन्छ । आन्तरिक राजनीतिक खपतका लागि भनिने कुराले नेतृत्वको कमजोर राजनीतिक मानसिकता मात्र प्रदर्शन गर्छ । सम्झौता आदानप्रदान कार्यक्रममा प्रधानमन्त्री दाहालले वार्तामा आफूले सीमावर्ती क्षेत्रमा बाढी तथा डुबान, व्यापार घाटा, कृषि उत्पादन निर्यात, पञ्चेश्वरदेखि हवाईमार्ग र भैरहवा तथा पोखराबाट भारतका सहरहरूमा हवाई उडान लगायतका धेरै कुरा उठाएको लामो फेहरिस्त प्रस्तुत गरे । नेपाली पत्रकारहरूसँगको कुराकानीमा उनले मोदीले सीमा लगायत सबै मुद्दा समाधान हुन्छन् भनेको सन्दर्भ दिँदै लिम्पियाधुरा लगायत कालापानीको विकल्पमा बंगलादेश जोड्ने बाटो र जमिन पनि हुन सक्छ भने । भ्रमणको मापन केकस्ता सम्झौता र समझदारी भए त्यसका आधारमा गरिन्छ । एकपक्षीय आकाङ्क्षाले उपलब्धि र प्रगतिलाई धमिलो बनाउँछ ।नेपाल र भारतबीच जति पुरानो र निकट सम्बन्ध छ, त्यति नै समस्याहरू पनि छन् । यी कति मनोवैज्ञानिक र काल्पनिक (इमाजिन्ड) छन् भने कति यथार्थ पनि । सीमा विवाद छन्, लिम्पियाधुरा अझ गम्भीर प्रकृतिको छ । यो विवाद मात्र होइन, नेपालको भूमि नै भारतमा अधीनस्थ भएको अवस्था छ । भारतले भर्खरै उद्घाटन गरेको नयाँ संसद्भवनको भित्तामा प्राचीन अविभाजित भारत को नक्सा अंकित छ । त्यस्तो भारत कहिल्यै थियो कि थिएन, नेपालको के अवस्था थियो, कहाँसम्म नेपाल थियो, अनेक बहस गर्न सकिन्छ । इतिहास निर्माणका क्रममा देशका नक्सा बदलिन्छन्, बदलिएका छन् । युद्धहरू भएका छन्, सीमा आसपासका जमिनको लेनदेन भएको छ । तर दुई देशको आधारशिला भनेका वर्तमानकालको प्रामाणिक नापनक्सा र सिमाना हुन् जुन दुई देशबीच सम्पन्न भएका सन्धि, सम्झौताका अंग भएर रहेका छन् । जतिसुकै विशिष्ट र निकट भनेर महिमा गाए पनि देशहरूबीचको सम्बन्ध यही राजनीतिक भूगोलको यथार्थतामा निर्धारित हुन्छ । नेपालको परराष्ट्र नीतिका सम्बन्धमा प्रायः सधैं एउटा गुनासो सुन्ने गरिन्छ नेपालको भारतनीति नै भएन । त्यसैले त, हरेक पटक प्रधानमन्त्रीको भारत भ्रमण हुँदा यो पनि, त्यो पनि भनेर झन्डै सय वर्षदेखिका धारणालाई हामी द्विपक्षीय सम्बन्धको विषयसूची बनाउने गर्छौं । यी धारणा पार्टी, व्यक्ति र सरकारपिच्छे फरक मात्र होइन, अन्तरविरोधी पनि छन् । उही विषयमा आफू सत्तामा हुँदा एउटा धारणा हुन्छ, सत्ताबाट बाहिरिनेबित्तिकै त्यसविपरीत धारणा आउँछ । त्यसैले कुनै पनि प्रधानमन्त्री भारत भ्रमणमा जाँदा नेपालको भद्रगोले मागको सूची लिएर जान्छन्, र त्यो भन्न नसके देशभित्र भारतपरस्त भनेर आरोपित हुने राजनीतिक भयबाट ग्रस्त हुन्छन् । त्यसो त, भारतकै पनि के नेपालनीति छ र ? बेलायती शासनको उत्तराधिकारीका रूपमा जवाहरलाल नेहरूदेखि अहिलेसम्म सन् १९५० को शान्ति तथा मैत्री सन्धि नै त हो । प्रधानमन्त्री दाहाल र मोदीको संयुक्त कार्यक्रमपछि भारतीय विदेशसचिव क्वात्राले आयोजना गरेको प्रेस ब्रिफिङमा पत्रकारहरूले पनि सोध्दै थिए, १९५० को सन्धि, गोर्खा भर्ती, भुटानी शरणार्थी लगायतका विषयमा दुई प्रधानमन्त्रीले कुरा गरे कि गरेनन् भनेर ।यो यथार्थ हो, नेपाल र भारतको सम्बन्धमा केही त्यस्ता राजनीतिक र सुरक्षासँग सम्बन्धित सवाल छन् जसको सहज समाधान छैन । न नेपालले खोजेजस्तो आदर्श व्यवहार भारतबाट अपेक्षा गर्न सकिन्छ, न भारतले खोजेजस्तो नेपाल अर्को छिमेकी चीनबाट टाढिन सक्छ । हामीले चीनसहित सबै देशसँग आफ्नो स्रोत, साधन र हैसियतभित्र गतिशील नीति र सहकार्य गर्नैपर्छ । स्वतन्त्र र सार्वभौम देशको मानक पनि हो यो ।नेपालको परराष्ट्र नीति त्यस्तो अस्पष्ट पनि छैन । छिमेकी, ठूला शक्तिराष्ट्र र विश्वसमुदायसँग सम्बन्धका प्रकृति र तहहरू निर्धारित छन्Ù समयक्रममा विकसित हुँदै आएका छन् । भारतसँगको सम्बन्ध भने नेपालको आन्तरिक राजनीतिको प्रमुख मुद्दा बन्दै आएको छ । त्यसकै आधारमा राजनीतिक दलहरूका धारणा बनेका छन्, कार्यकर्ता प्रशिक्षित भएका छन् । यसैलाई मुद्दा बनाएर दलहरू भोट माग्छन्Ù यसैलाई राष्ट्रियताको मापक बनाइएको छ । राजनीतिक मुद्दामा पृथक् विचार स्वाभाविक हो । यसमा टेकेर भारतसँग मात्र होइन, कुनै पनि देशसँग सम्बन्ध राम्रो बन्न सक्दैन । हुन त देशको राजनीति र परराष्ट्र नीति परस्पर सम्बन्धित छन्, एकबाट अर्कोलाई अलग्याउन कठिन हुन्छ तर त्यहाँ मसिनो नै भए पनि एउटा लक्ष्मणरेखा हुन्छ जसलाई नाघ्न खोज्दा राजनीति र परराष्ट्र सम्बन्ध दुवै खलबलिन्छन् । नेपालको राजनीति पनि बेलाबेला यस्तै खिचडी बन्ने गर्छ । यसबाट जति मुक्त हुन सक्यो, देशभित्रको राजनीतिलाई पनि अनपेक्षित बाह्य प्रभावबाट टाढा राख्न सकिन्छ र परराष्ट्र सम्बन्ध पनि बढी विश्वसनीय बन्छ । प्रस्ट छ, यस पटक राजनीतिक र सुरक्षा सम्बन्धी विषयबाट अलि मुक्त भएर व्यापारिक साझेदारी र सहकार्यमा यो भ्रमण केन्द्रित भएकाले यी सम्झौता सम्भव भएका हुन् । यसको पक्षविपक्षमा जति पनि बहस गर्न सकिन्छ । तर यथार्थ के हो भने, यी सम्झौता र सहमति यदि साँच्चै इमानदारीसाथ कार्यान्वयन भए भने नेपाल र भारत आर्थिक हिसाबले निकै जोडिने निश्चित छ । अहिले भएका सम्झौता, लगानी तथा द्विपक्षीय आर्थिक तथा व्यापारिक कारोबार हेर्दा हामी भारतसँग निकट हुँदै जाने निश्चित छ । जलस्रोत र जलविद्युत्का क्षेत्रमा भारतबाहेक हाम्रा विकल्प अत्यन्त सीमित छन् । ऊसँगको सहकार्य र उसको सहयोग नभई तेस्रो देशसँगको पहुँच सहज छैन । बंगलादेशको सन्दर्भ हाम्रा लागि प्रतीकात्मक महत्त्वको मात्र हो । यसमा बंगलादेशलाई जोड्ने कुरा भारतको ऊर्जा व्यापारसँग बढी सम्बन्धित छ । बंगलादेश हाम्रा लागि प्रतिस्पर्धी बजारका रूपमा उपलब्ध हुने सम्भावना न्यून छ । यहाँ विचारणीय कुरा के छ भने, ठूला जलविद्युत् आयोजनाहरू भारतकै पोल्टामा जाने अब निश्चित नै भएको छ । जलविद्युत्मा भारत नै सबैभन्दा सहज व्यापारिक विकल्प भएकाले उत्पादन र लगानीमा उसले ठूलो हिस्सा खोजेको यथार्थ जगजाहेर नै छ । खुला व्यापार सिद्धान्तविपरीत उसले चिनियाँ लगानी र ठेक्कापट्टाबाट उत्पादित बिजुली मात्र होइन, अन्य आयोजनालाई पनि प्रतिबन्ध गरेको छ । अहिले नै भारतले ३ हजार मेगावाटभन्दा बढी जलविद्युत् उत्पादनको स्वीकृति पाइसकेको छ । निजी र संयुक्त लगानीका लागि बाटो खुला भएको छ । आगामी १० वर्षमा १० हजार मेगावाट बिजुली भारतले नेपालसँग खरिद गर्ने उद्घोष हाम्रा लागि निकै ठूलो उपलब्धि हो । तर त्यसको लगानी र उत्पादनमा हाम्रो भूमिका कति हुन्छ, विचारणीय छ । हाम्रो आफ्नै लगानी र संयुक्त लगानी बढाउन नसके नाम मात्रको लाभमा हामी सीमित हुने जोखिम पनि छ । केही राजस्व त वृद्धि होला, तर अर्थतन्त्र बलियो र विकसित हुन्छ भन्न सकिन्न ।नेपालभारत सम्बन्ध द्विपक्षीय लेनदेनको विषय मात्र होइन, यो व्यापक प्रकृतिको छ । यसमा उचित सन्तुलन कायम भएन भने सम्बन्ध अरू बिग्रन पनि सक्छ । चिनिया लगानी र साझेदारीलाई निषेध गर्ने कुरा हुँदैन । त्यो नेपालको हितमा पनि हुन सक्तैन । भारत गयो भारतले भनेजस्तो, चीन गयो चीनले भनेजस्तो गोलमटोलको नीति टिक्दैन । सत्ता धरापमा परेपछि जता पनि ढल्किन तयार सरकार र शासकीय नेतृत्व अर्को जोखिम हो । दाहाल प्रधानमन्त्रीमा कति टिक्छन्, निश्चित रूपमा भन्न सकिन्न । संसद्मा उनको पार्टीको हैसियत नै सानो छ । व्यक्तिको क्षमता र गुणदोषका आधारमा नेतृत्वको मूल्याङ्कन नेपालको राजनीतिमा छैन । उनी प्रधानमन्त्री कायम रहन्छन् वा रहन्नन्, ठूलो कुरा होइनÙ यो संसद्को कार्यकालभरि अहिलेको सत्ता समीकरण जोगिन्छ कि जोगिँदैन भन्नेचाहिँ प्रमुख प्रश्न हो । अहिले जेजस्तो संसद् बनेको छ, त्यसलाई बेहोर्नुको विकल्प छैन, तर यसमै पनि सत्तापक्ष र विपक्षको स्थिरता रह्यो भने राजनीतिक स्थायित्वका हिसाबले उपलब्धि नै हुनेछ ।"
नेपाल र भारतबीच थप परिपक्व र विश्वसनीय सहकार्य अपरिहार्य,"प्रधानमन्त्री पुष्पकमल दाहालको भारत भ्रमण उपलब्धि, आशा, विश्वास र विस्मयका साथ टुंगिएको छ । भारतीय दफ्तरशाहीको अनुदार चरित्र दोहोरिँदा सुरुमा सम्पूर्ण भ्रमण नै औपचारिकतामा मात्र सीमित हुने हो कि भन्ने आशंका बढे पनि दुवैतर्फका प्रतिनिधिमण्डलको संयम र समझदारीले सकारात्मक समापन भएको छ । सम्झौतापत्र आदानप्रदान हुन बाँकी रहे पनि नेपालको सर्वाधिक प्राथमिकतामा रहेको दीर्घकालीन विद्युत् व्यापारमा समझदारी बन्नु नै पनि यस भ्रमणको महत्त्वपूर्ण उपलब्धि हो । यसबाट नेपाल र भारतका विद्युत् बिक्रेता र खरिदकर्ताबीच पाँचसात वर्षको मध्यकालीन र २५ वर्षसम्मको दीर्घकालीन सम्झौता गर्ने बाटो खुल्नेछ । जब कि यसअघि नेपाली आयोजनाको विद्युत् भारत लैजान हरेक वर्ष प्रतिस्पर्धा र नयाँ सम्झौता गर्नुपर्ने झन्झट अब पर्दैन । तर अहिले भएको सहमतिका आधारमा भारतीय प्रधानमन्त्री नरेन्द्र मोदीले १० वर्षमा १० हजार मेगावाट बिजुली किन्ने घोषणा गरेका छन्, यसरी नेपालमा उत्पादन हुने विद्युत्को व्यापार सुनिश्चित भएपछि उत्पादन आयोजनामा लगानी आउने विश्वास जगाएको छ । ६६९ मेगावाटको तल्लो अरुण र ४८० मेगावाटको फुकोट कर्णाली आयोजना निर्माण भारतीय कम्पनीले बनाउने सम्झौतापत्रमा पनि हस्ताक्षर भएको छ । तर, नेपालको विद्युत्को बजार मानिएको मुलुकका कम्पनीहरू सिधै जलविद्युत् उत्पादनमा पनि अग्रसर हुनु सकारात्मक भए पनि नेपाली जलसम्पदाहरू बिनाप्रतिस्पर्धा एकपछि अर्को गरी भारतीय कम्पनीलाई सुम्पिँदै जाँदा अर्को जोखिम पनि छ, यसरी भारतीय कम्पनीले आयोजना बनाउने र मूल नाफा उसैले मात्र कमाउने हो भने नेपालले रहलपहल नाफामा मात्र चित्त बुझाउनुपर्ने हो कि भन्ने आशंका छ । त्यतिमात्र होइन, महत्त्वपूर्ण जलविद्युत् आयोजनाहरू एउटै देशका कम्पनीलाई जिम्मा दिँदा नेपाली जलस्रोतमा भारतको एकाधिकार स्थापित हुने र नेपाल आत्मनिर्भर हुनेभन्दा आर्थिक उन्नतिमा झन् परनिर्भर बन्ने खतरा हुन सक्छ । त्यसैले यस्ता आयोजना दिनुअघि सार्वजनिक प्रतिस्पर्धा गराउनैपर्ने पद्धति विकास गरिहाल्न अपरिहार्य छ । अझ, तेस्रो देशका कम्पनीको लगानीमा बनेका आयोजनाको विद्युत् त भारतले नलिने घोषित नीति नै बनाएको छ, नेपाली लगानीमा विदेशी ठेकेदारले काम गरेकै बहानामा पनि त्यस्ता आयोजनाको बिजुली निषेध गर्ने भारतको अघोषित नीतिका कारण नेपाल अझै अप्ठ्यारोमै छ, आर्थिक उन्नतिका लागि यति ठूलो सहकार्यको घोषणा गर्दै गएको अवस्थामा छिमेकी भारत अब यस्ता संकुचित मनस्थितिबाट अघि बढ्न आवश्यक देखिन्छ । अन्तर्राष्ट्रिय उडान नेपाल प्रवेश गर्ने सिमराको एकमात्र रुट अत्यधिक व्यस्त भएकाले नेपालले भैरहवा, नेपालगन्ज र महेन्द्रनगर थप रुटमा भारतको सहमति खोजे पनि उपलब्धि हासिल नहुनु यो भ्रमणमा सबैभन्दा खट्किएको पक्ष हो । लो अल्टिच्युड (१५ हजार फिटभन्दा तल) उडानका लागि मात्रै समझदारी बनेको छ, जुन सकारात्मक नै भए पनि पर्याप्त होइन । एउटा उदीयमान शक्तिराष्ट्रले छिमेकीलाई अत्यावश्यक भएको विषयमा यसरी अर्घेल्याइँ गरिरहनुलाई स्वाभाविक मान्न सकिँदैन । यसले नेपालको कूटनीतिक कौशल र भारतीय भावनाको पनि परीक्षा लिइरहेको छ । नेपालको प्राथमिकतामा रहेको पञ्चेश्वर बहुउद्देश्यीय परियोजनामा पनि पुरानै रटान दोहोरिएको छ । महाकाली नदीको स्रोत व्यवस्थापन सम्बन्धमा विवादास्पद सन्धि भएको २६ वर्षसम्म पूर्वाधार विकासका लागि डीपीआरसमेत तयार नहुनु र हरेक भ्रमणमा प्रतिबद्धता दोहोरिनु आफैंमा दयनीय विषय हो । तर, अहिले ३ महिनाभित्र डीपीआर बन्ने र एक वर्षभित्र लगानीको मोडालिटी तय गरेर आयोजना भयो भने विगतको तीतो अनुभवलाई किनारा लगाउने वातावरण बन्न सक्छ । सीमा विवाद भएका कालापानी र सुस्तालगायतका विषयमा कूटनीतिक वार्तामार्फत टुंगो लगाउने भन्दै सन् २०१४ मै परराष्ट्र सचिवस्तरीय संयन्त्रलाई जिम्मेवारी दिइए पनि कुनै प्रगति हासिल भएको छैन, यसपालिको वार्ताबाट सीमा विवाद सुल्झाउन भारत प्रतिबद्ध रहेको सन्देश आउनु आफैंमा सकारात्मक छ । तर यसैबीच प्रधानमन्त्री दाहालले नयाँदिल्लीमा नेपाली पत्रकारहरूसित कालापानीको विवाद समाधानको एउटा विकल्पका रूपमा नेपालले बंगलादेश जाने बाटो (भूमि) मा सहमति गर्न सकिने अभिव्यक्ति दिएका छन् । देशको भूमिका विषयमा वैज्ञानिक, राजनीतिक र रणनीतिक अध्ययनबिना यस्ता विषय अघि बढे भने त्यसले समस्या सुल्झाउने होइन, झन् बल्झाउने जोखिम हुन्छ । देशलाई मनोवैज्ञानिक, राजनीतिक र भौगोलिक क्षति हुने यस्ता विषयको संवेदनशीलतालाई खासगरी नेपालका कूटनीतिक र राजनीतिक नेतृत्वले सम्मान गरून्, त्यसमा नेपथ्यमा कहींकतै रहस्यात्मक कदम अघि बढ्नु हुँदैन, बढाइनु हुँदैन । दुई प्रधानमन्त्रीको वार्तापछि आयोजित संयुक्त पत्रकार सम्मेलनमा भारतीय नेता नरेन्द्र मोदीले हाम्रो सम्बन्धलाई हिमालयजत्तिकै उचाइ दिन काम गरिरहन्छौं, यही भावनाबाट हामी चाहे सीमाको होस् या कुनै अरू विषय, सबैको समाधान गर्छौं भनेका छन्, त्यो अभिव्यक्ति व्यवहारतः लागू गराउन नेपालको राजनीतिक र कूटनीतिक क्षेत्रले पनि परिपक्व, विश्वसनीय सहकार्यको प्रत्याभूति दिनुपर्छ । नेपाल र भारतको रचनात्मक सहकार्य दुई देशका लागि अपरिहार्य त छँदै छ, यो क्षेत्र र समग्र दुनियाँका लागि पनि महत्त्वपूर्ण छ । यसका लागि दुवै देशले विगतका कमजोरीलाई पाठ र सफलतालाई जग मानेर अघि बढ्नुपर्छ, बढाउनुपर्छ ।"
राष्ट्रपतिको माफीले उब्जाएका प्रश्न,"पुरुषोत्तम घिमिरे, जोरपाटी, काठमाडौ"
के साँच्चिकै परिवर्तन हुन्छ ?,"रामकृष्ण पराजुली, लामोसाँघु, सिन्धुपाल्चोक"
बजेटमा जड मनस्थितिको प्रदर्शन,लोहनी राप्रपाको निर्देशन समितिका अध्यक्ष हुन् ।
तनाव कम गर्न चीनसँग वार्ता आवश्यक: अमेरिका,"सिंगापुर (एएफपीरासस) अमेरिकाले द्वन्द्व निम्त्याउन सक्ने असमझदारीबाट बच्न चीनसँग वार्ता गर्नु आवश्यक भएको बताएको छ । अमेरिकी रक्षामन्त्री लोयड अस्टिनले सिंगापुरमा भएको रक्षा शिखर सम्मेलनको अवसरमा चिनियाँ समकक्षी ली शाङफुलाई भेटका लागि निमन्त्रणा गरेको तर बेइजिङले अस्वीकार गरेको पेन्टागनले बताएको छ ।चिनियाँ प्रतिनिधिमण्डलका एक सदस्यले एएफपीसँग कुरा गर्दै आफ्ना मन्त्रीमाथिको अमेरिकी प्रतिबन्ध हटाउनु वार्ताका लागि पूर्वसर्त भएको बताएका छन् । अस्टिनले संग्रिला डायलग नाम दिइएको सम्मेलनमा भने, विशेष गरी अमेरिकी र चिनियाँ रक्षा तथा सैन्य नेताबीच सञ्चार आवश्यक छ । हामी जति धेरै वार्ता गर्छौं, त्यति नै संकट वा द्वन्द्व निम्त्याउन सक्ने परिणाम र गलत अनुमानबाट बच्न सक्छौं ।शीर्ष अमेरिकी अधिकारीहरू क्षेत्रीय गठबन्धन र साझेदारीलाई बढावा दिन एसियाको भ्रमणमा छन् । यसै अभियानका लागि अस्टिनले यो साता जापानको पनि भ्रमण गरेका थिए भने समझदारी बनाउन कूटनीतिक पहलका लागि भारत भ्रमणमा पनि जाने बताइएको छ । शनिबार अस्टिनले विश्वका दुई शक्तिशाली अर्थतन्त्रका सेनाबीच संकट व्यवस्थापनका लागि राम्रो संयन्त्रमा चीनले थप गम्भीरतापूर्वक संलग्न हुन नचाहेकोमा आफूलाई दुःख लागेको बताए ।चिनियाँ मन्त्री लीलाई सन् २०१८ मा अमेरिकी सरकारले रूसी हतियार खरिद गरेको आरोपमा प्रतिबन्ध लगाएको थियो । तर पेन्टागनले अस्टिनलाई लीसँग आधिकारिक वार्ता गर्नबाट नरोकेको बताएको छ । अस्टिनको टिप्पणीमा प्रतिक्रिया दिँदै चिनियाँ रक्षा मन्त्रालयका प्रवक्ता वरिष्ठ कर्णेल ताङ हेफेईले पेन्टागन प्रमुखले धेरै झूटा आरोपहरू लगाएको बताए । चिनियाँ प्रतिनिधिमण्डलका अर्का सदस्य वरिष्ठ कर्नेल झाओ सियाओझुओले चीनलाई के गर्ने भनेर वासिङ्टनको निर्देशनको कुनै अर्थ नभएको बताए ।"
रेल दुर्घटनामा मृत्यु हुने २८८ पुगे,"नयाँदिल्ली (कास) भारतको ओडिसामा शुक्रबार बेलुका भएको रेल दुर्घटनामा परी मृत्यु हुनेको संख्या २ सय ८८ पुगेको भारतीय सञ्चारमाध्यम एनडीटीभीले जनाएको छ । ८ सय ३ जना घाइते छन् । बालसोर जिल्लाको बहानगा बजार रेल्वे स्टेसननजिक तीनवटा रेल दुर्घटनामा परेका हुन् । पहिले एउटा मालवाहक रेलमा पछाडिबाट यात्रुवाहक रेल ठोक्किएको थियो । यात्रुवाहक रेल कोरोमन्डल एक्सप्रेसको १२ वटा डिब्बा रेल्वे लिकबाट बाहिरिएर पल्टिएको थियो । त्यही बेला अर्को रेल्वे लाइनबाट बेंगलरुबाट आइरहेको अर्को रेल पहिला नै उछिटिएको रेलका डिब्बासँग ठोक्किन पुगेको थियो । तेस्रो रेल यशवंतपुरहावडा एक्सप्रेस हो । दुर्घटनापछि उक्त ट्रेनको १७ वटा डिब्बा लिकबाट तल आएको थियो । मिडिया रिपोर्टका अनुसार राति १० बजेतिर मात्रै दुर्घटनाको खबर आएको थियो । कोरोमन्डल एक्सप्रेस मेनलाइन छाडेर लुप लाइनमा प्रवेश गर्दा मालवाहक रेलसँग ठोक्किन पुगेको थियो । तर, कसरी उक्त रेल मेन लाइनबाट अर्को लाइनमा पुग्यो र दुर्घटना भयो भन्ने अझै खुलिसकेको छैन । प्रधानमन्त्री नरेन्द्र मोदी शनिबार अपराह्न ४ बजे घटनास्थलमा पुगेर दुर्घटनाबारे जानकारी लिनुका साथै घाइतेहरूलाई भेटेका छन् । रेलमन्त्री अश्विनी वैष्णव पनि घटनास्थलमै छन् । सरकारले मृतक परिवारलाई १० लाख भारतीय रुपियाँ दिने घोषणा गरेको छ । त्यस्तै घाइतेहरूलाई २ लाख भारु दिने घोषणा गरिएको छ ।बेंगलरुहावडा सुपरफास्ट ट्रेन बिहीबार बिहान साढे ७ मा बेंगलरुको यशवंतपुर स्टेसनबाट हिँडेको थियो । अर्को दिन शुक्रबार बेलुका ८ बजे हावडा पुग्नु थियो । त्यस्तै, शालिमारचेन्नईको सेन्ट्रल कोरोमन्डल एक्सप्रेस शुक्रबार अपराह्न ३ बजेर २० मिनेटमा हावडाबाट खुलेको थियो । उक्त ट्रेन शनिबार अपराह्न ५ बजे चेन्नई पुग्ने समयतालिका थियो । तर दुवै यात्रुवाहक रेल दुर्घटनामा परेका हुन् । उक्त रुटमा रेलको गति प्रतिघण्टा १३० किलोमिटर हुन्छ । दुवै रेलको गति १२५१२८ किलोमिटर प्रतिघण्टा थियो । दुर्घटनापछि त्यस रुटमा चल्ने दर्जनौं रेललाई स्थगित गरिएको छ । नेपाली दूतावासले दुर्घटनामा कोही नेपाली परेको बारे शनिबार साँझसम्म कुनै जानकारी प्राप्त नभइसकेको बताएको छ ।"
भारतमा बजार खोज्दै अस्ट्रेलिया,"(अस्ट्रेलिया)चीनसँगको व्यावसायिक सम्बन्धमा तिक्तता आएपछि अस्ट्रेलियाले भारतसँग द्विपक्षीय सम्बन्ध अझ बलियो बनाउन सुरु गरेको छ । दुई महिनाको बीचमा अस्ट्रेलियाले भारतसँग दुई महत्त्वपूर्ण सम्झौता गरेको हो ।गत सेप्टेम्बरमा दुई देशबीच महत्त्वपूर्ण व्यापार सम्झौता सम्पन्न भएको थियो । एक साताअघि दुईदिने अस्ट्रेलिया भ्रमणमा आएका बेला भारतीय प्रधानमन्त्री नरेन्द्र मोदी र अस्ट्रेलियाका प्रधानमन्त्री एन्थोनी अल्बानिजीबिच आप्रवाससम्बन्धी सम्झौता भएको छ ।मोबिलिटी एरेन्जमेन्ट फर ट्यालेन्टेड अर्ली प्रोफेसनल स्किम (मेट्स) नाम दिइएको यो सम्झौताअन्तर्गत अस्ट्रेलियाले भारतबाट दक्ष तथा व्यावसायिकहरूलाई भिसा सहज उपलब्ध गराउनेलगायत प्रावधान राखिएको छ । अस्ट्रेलियाले भारतलाई सबैभन्दा ठूलो व्यापार साझेदार बनाउन प्रयास गरिरहेको र अर्कोतिर सहज अध्यागमन कार्यक्रमअन्तर्गत दक्ष तथा व्यावसायिक ज्ञान भएकालाई आफ्नो रोजगार क्षेत्रमा आकर्षित गर्न खोजिरहेको विज्ञको विश्लेषण छ । दुई देशबीच वार्षिक करिब ४६ अर्ब डलरको व्यवसायलाई अझ बलियो बनाउने उद्देश्यले करिब ५ महिनाअघि व्यापार अस्ट्रेलिया इन्डिया इकोनोमिक कोअपरेसन एन्ड ट्रेड एग्रिमेन्ट (एक्टा) सम्झौता गरिएको हो । गत वर्षको डिसेम्बर २९ देखि लागू भएको उक्त सम्झौताअनुसार अस्ट्रेलियालबाट भारततर्फ हुने निर्यातका सामग्रीमध्ये ८५ प्रतिशतसम्ममा शुल्क मिनाहा हुनेछ भने थप ३ वर्षसम्म करमुक्त हुने अस्ट्रेलियाली उत्पादन ९० प्रतिशत पुर्याइने अस्ट्रेलियाका सञ्चारमाध्यमले उल्लेख गरेका छन् । यसैगरी भारतबाट अस्ट्रेलिया निर्यात हुने करिब ९६ प्रतिशत वस्तुमा कर छुट गरिएको छ । भारतसँग अस्ट्रेलियाले गरेको यो व्यापार सम्झौता कुनै पनि पश्चिमा मुलुकले भारतसँग गरेको अहिलेसम्मकै पहिलो स्वतन्त्र व्यापारिक सम्झौता भएको समाचार संस्था एबीसीले उल्लेख गरेको छ । हालै सम्पन्न मेट्स सम्झौताअनुसार हरेक वर्ष ३ हजार भारतीय युवा व्यवसायीलाई २ वर्षसम्मका लागि कुनै स्पोन्सर्सबिना नै आउन पाउने प्रावधान राखिएको छ । यसले भारतका दक्ष युवालाई रोजगारी मिल्ने र अस्ट्रेलियाको जनशक्ति अभावलाई समेत केही हदसम्म सहयोग पुग्ने अपेक्षा गरिएको छ । सम्झौतापछि दुवै देशका प्रधानमन्त्रीले द्विदेशीय सम्बन्ध अर्को चरणमा प्रवेश गरेको बताएका छन् । अस्ट्रेलियाली प्रधानमन्त्री अल्बानिजीले दुई देशको सम्बन्ध हरेक क्षेत्रबाट अझ समृद्ध र सुदृढ हुँदै गएको बताएका छन् । भारतीय प्रधानमन्त्री मोदीले दुई देशको सम्बन्ध अझ गहिरो र परिपक्व बन्दै गएको प्रतिक्रिया दिएका छन् । अस्ट्रेलियाली प्रधानमन्त्री भारत भ्रमणमा गएको ३ महिना नपुग्दै भारतीय प्रधानमन्त्री मोदी अस्ट्रेलिया भ्रमणमा आएका हुन् । यसले समेत अस्ट्रेलियाले आफ्नो कूटनीतिक सम्बन्ध दक्षिण एसियाको एक शक्तिशाली देशसँग सफलतापूर्वक सुदृढ बनाइरहेको प्रस्ट भएको समाचारमाध्यमले उल्लेख गरेका छन् । आफ्नो सबैभन्दा ठूलो व्यावसायिक साझेदार चीनसँगको व्यावसायिक र कूटनीतिक सम्बन्धमा लामो समयदेखि समस्या आएको र त्यसमा कुनै नदेखिएकाले अस्ट्रेलियाले अन्य देशसँगको व्यापारिक सहकार्यमा जोड दिइरहेको छ । चीनले अस्ट्रेलियाली उत्पादन वाइन, जौ, मासु, फलाम लगायतमा लगाएको व्यावसायिक अवरोध पूर्ण रूपमा हटाइसकेको छैन । कृषक तथा व्यावसायीको दबाब र मागका कारण समेत अस्ट्रेलिया अरू बजार खोज्न बाध्य छ । अस्ट्रेलियाले गत वर्षको अन्त्यमा गरेको व्यापार सम्झौतामा अस्ट्रेलियाली उत्पादनलाई शुल्क मिनाहा गर्ने मात्र नभएर भारतीय कामदारलाई अस्ट्रेलियामा आएर काम गर्न पाउने (वर्किङ होलिडे भिसा) समेत दिने उल्लेख छ । अस्ट्रेलियाले दक्षिण एसियाली मुलुकका नागरिकलाई वर्किङ होलिडे भिसा दिएको भारत पहिलो देश हो । नयाँ सम्झौतामा भारतीय विद्यार्थीलाई विशेष सुविधा दिइएको छ । जसअनुसार जुलाईदेखि अस्ट्रेलियाको विश्वविद्यालयबाट अध्ययन सकेका विद्यार्थीले आठ वर्षसम्मका लागि वर्कभिसाका लागि आवेदन दिन सक्नेछन् ।त्यसैगरी अनुसन्धान गर्नका लागि भारत जाने अस्ट्रेलियाका नागरिकले ३ वर्षसम्मका लागि बस्न अनुमति पाउनेछन् । अस्ट्रेलियाले पछिल्लो समयमा गरेका यी सम्झौताले व्यापार तथा व्यावसायिक सम्बन्धमा सुधार ल्याउने मात्र नभएर भविष्यमा भारतसँगको व्यापार वर्षमा १ सय अर्ब डलर पुर्याउने लक्ष्य राखिएको छ । अस्ट्रेलियाका लागि भारत छैटौं ठूलो व्यावसायिक साझेदार हो भने चौथो ठूलो निर्यात बजार हो । अस्ट्रेलियाली अर्थतन्त्रका लागि महत्त्वपूर्ण योगदान दिने अन्तर्राष्ट्रिय विद्यार्थीका आधारमा भारत दोस्रो ठूलो बजार हो ।"
कर्णालीमा एक वर्षमा २३ किमि मात्र सडक कालोपत्र,"(काठमाडौं)एक वर्षमा कर्णाली प्रदेशमा २२९ किमि मात्र सडक कालोपत्र भएको छ । कच्ची र ग्राभेल सडक निर्माणमा पनि यो प्रदेश पछि छ । आर्थिक वर्ष ०७८७९ को फागुन मसान्तसम्म प्रदेश र पालिकातर्फ कर्णालीमा ९० किमि सडक कालोपत्र भएको थियो । अर्थ मन्त्रालयले सार्वजनिक गरेको आर्थिक सर्वेक्षण ०७९८० अनुसार फागुनसम्म थप १ किमिसहित कर्णालीमा प्रदेश र पालिकातर्फ भएको नयाँ सडक कालोपत्रको दूरी ९१ किमि पुगेको छ । १ किमि प्रदेशतर्फ कालोपत्र भए पनि पालिकातर्फ कालोपत्र नै नभएको जनाइएको छ । कच्ची सडक १३० किमि र ग्राभेल सडक ५ किमि मात्र निर्माण भएको छ । यही प्रदेशमा संघतर्फबाट भने केही सीमित जिल्लामा मात्र सडक कालोपत्र भएको छ । संघबाट दैलेखमा २९, जुम्लामा ४, कालीकोटमा ९ र सल्यानमा ६ किमि नयाँ कालोपत्र सडक निर्माण गरिएको सम्बन्धित डिभिजन सडक कार्यालयले जनाएका छन् । रुकुम पश्चिम, डोल्पा र जाजरकोटमा फागुन मसान्तसम्म नयाँ कालोपत्र सडक निर्माण नभएको सडक डिभिजन चौरजहारी रुकुमले जनाएको छ । गत आर्थिक वर्षको फागुनसम्म प्रदेश र पालिका कर्णालीमा कच्ची सडक ३ हजार २ किमि र ग्राभेल सडक २ सय ९ किमि बनेको थियो । चालु आर्थिक वर्षको फागुनसम्म भने उक्त प्रदेशमा कच्ची ३ हजार १ सय ३३ र ग्राभेल सडक २ सय १४ किमि निर्माण भएको सर्वेक्षणमा उल्लेख छ । अन्य प्रदेशको तुलनामा कर्णाली सडक पूर्वाधार निर्माणमा पछि परेको तथ्यांकले देखाएको हो । संघबाट कर्णालीमा फागुनसम्म ६ सय ६५ किमि कालोपत्र, १६१ किमि ग्राभेल र ६ सय १६ किमि कच्ची सडक निर्माण भएको छ । कर्णालीमा संघीय सरकारको पूर्वाधार निर्माणसम्बन्धी कार्यक्रमले नियमितता नपाउँदा अवस्था यस्तो देखिएको सांसद एवं प्रदेशका पूर्वमुख्यमन्त्री महेन्द्रबहादुर शाही बताउँछन् । मध्यपहाडी, मदन भण्डारी राजमार्ग र भेरीकर्णाली करिडोरलाई बजेटमा राखिए पनि त्यो कामले निरन्तरता पाएको छैन, उनले भने । प्रदेश पूर्वाधारमा सोचेअनुरूप प्रगति नभएको उनको भनाइ छ । कर्णाली पहिल्यैदेखि राज्यबाट उपेक्षित छ, उनले भने, अहिलेको तथ्यांकमा मात्र होइन, पहिलाको तथ्यांक हेर्दा थाहा हुन्छ ।सुदूरपश्चिमका प्रायः जिल्ला सदरमुकाममा कालोपत्र सडक पुगेको छ । कर्णालीमा भने कालोपत्र सडक निर्माण परको कुरा, जिल्ला सदरमुकाममा समेत सडक पुग्न नसकेको उनको गुनासो छ । हुम्ला सदरमुकाम सिमकोट अहिलेसम्म राष्ट्रिय सडक सञ्जालमा जोडिएको छैन । यस्ता जिल्ला सरकारको पहिलो प्राथमिकतामा पर्नुपर्ने हो, उनले भने, ठूला सडक आयोजनाले कर्णालीलाई छुन्छन् । तर तिनमा बजेट पर्दैन, बजेट जति पूर्वतर्फ केन्द्रित हुन्छ । वाग्मती, कोशी, गण्डकी, मधेशलगायत प्रदेश केन्द्रित हुने भए पनि कर्णालीमा सडक आयोजना कागजमा मात्र समेटिएको उनको भनाइ छ ।नयाँ ट्र्याक खोल्ने विषयमा मात्र ध्यान गएको कर्णालीका पूर्वभौतिक पूर्वाधार तथा सहरी विकासमन्त्री अम्मरबहादुर थापा बताउँछन् । कर्णालीमा ट्र्याक खोलिएका सडक मात्र छन्, उनले भने, राजमार्गबाहेक अन्त कालोपत्र भएको छैन, नयाँ कालोपत्रको विषय उठाइएको छैन । राज्यले यसरी नै कर्णालीलाई ठगिरहेको छ । वितरणमुखी योजनामा मात्र केन्द्रित हुँदा राज्यको पैसा माटोमा मिलाउने काम मात्र हुने गरेको उनले जनाए ।सुदूरपश्चिममा पनि चालु आर्थिक वर्षको फागुनसम्म ३ किमि मात्र सडक कालोपत्र भएको छ । यस प्रदेशमा एक वर्षमा कच्ची सडक ९२ र ग्राभेल सडक ३४ किमि निर्माण भएको छ । सबैभन्दा बढी कालोपत्र सडक वाग्मतीमा बनाइएको छ । यस प्रदेशमा ७० किमि कालोपत्र सडक थपिएको छ । मधेस प्रदेशमा भने कम कच्ची सडक निर्माण भएको छ । एक वर्षमा यस प्रदेशमा १७ किमि मात्र कच्ची सडक निर्माण गरिएको हो । तर संघ सरकार कालोपत्र सडक निर्माणमा भने पछि छ । गत आर्थिक वर्षको तुलनामा यस वर्ष संघ सरकारको कालोपत्र सडकको दूरी घटेको छ । गत आर्थिक वर्षको फागुनसम्ममा ३२५ किमि कालोपत्र सडक निर्माण भएकामा चालु आर्थिक वर्षमा २४८ किमि मात्र कालोपत्र सडक निर्माण भएको छ । यो गत आर्थिक वर्षको तुलनामा ७७ किमि कम हो ।गत आर्थिक वर्षको फागुनसम्म १५५ किमि कच्ची र २६५ किमि ग्राभेल सडक निर्माण भएकामा चालु आर्थिक वर्षको फागुनसम्म १०४ कच्ची र ३१६ किमि ग्राभेल सडक निर्माण गरिएको छ । फागुन मसान्तसम्म संघमार्फत १७ हजार ४ सय ८० किमि कालोपत्र, ७ हजार ९ सय ५६ किमि ग्राभेल र ८ हजार ६ सय ६४ किमि कच्ची सडक निर्माण भएको छ । प्रदेश र पालिकातर्फ भने ४ हजार ७ सय ३७ किमि कालोपत्र, १४ हजार किमि ग्राभेल र ४७ हजार हजार ३२० किमि कच्ची सडक निर्माण गरिएको छ ।"
मन्दीको अर्थतन्त्रलाई बजेटले निकास दिनेमा आशंका,"काठमाडौं (कास) सरकारले बजेटमार्फत ल्याएका कार्यक्रमले मन्दीमा रहेको अर्थतन्त्रलाई निकासा दिनेमा नेपाल उद्योग परिसंघले आशंका व्यक्त गरेको छ । आगामी आर्थिक वर्षको बजेट सम्बन्धमा आफ्नो धारणा व्यक्त गर्दै परिसंघले बजेटमा आर्थिक सुधारका केही प्रयास भए पनि लगानी प्रोत्साहन र माग वृद्धि गर्नेमा आशंका रहेको बताएको हो । मन्दीमा रहेको अर्थतन्त्रलाई समृद्धितर्फ लैजान लगानी बढाउनुपर्ने अवस्थामा पुँजीगत खर्च घटाइएको छ । निजी क्षेत्रको लगानी वृद्धि गर्न परिसंघले दिएका कतिपय सुझाव सम्बोधन भएका छैनन्, परिसंघले जारी गरेको विज्ञप्तिमा भनिएको छ, मन्दीमा रहेको अर्थतन्त्रलाई प्रस्तुत बजेटले निकास दिनेमा हाम्रो आशंका छ । बजेटले आन्तरिक उत्पादनलाई प्रोत्साहन गर्न तयारी वस्तु र कच्चा पदार्थको भन्सार दर कम्तीमा दुई तहको फरक हुनुपर्ने आफूहरूको सुझाव तथा कम्तीमा एक तहको फरक हुनुपर्ने सरकारको आफ्नै नीतिसमेत सम्बोधन नभएको विज्ञप्तिमा उल्लेख छ । बजेटले निजी क्षेत्रलाई आर्थिक विकासको संवाहकका रूपमा स्विकार्दै परिसंघले उठान गरेका केही विषय भने सम्बोधन गरेको परिसंघले जनाएको छ । आगामी आर्थिक वर्षदेखि बन्ने परियोजनामा स्वदेशमा उत्पादित सिमेन्ट, फलामे छड, जस्तापाता, फलामे पाइप, प्लास्टिकका पाइप र विद्युतीय तारको प्रवर्द्धन गर्ने, जग्गाको हदबन्दीसम्बन्धी कानुनमा पुनरावलोकन गर्ने, सार्वजनिक निजी साझेदारीमा औद्योगिक क्षेत्र निर्माण र सञ्चालन, वैदेशिक लगानीको न्यूनतम सीमा पुनरावलोकन गर्ने, ढुंगा, गिट्टी निकासी गर्न आधार तयार गर्ने, साइट क्लियरेन्स भएका आयोजनालाई मात्रै बजेट विनियोजन गरिने, स्टार्टअप व्यवसायमा लगानी गर्न प्रोत्साहित गर्नेलगायत विषय स्वागतयोग्य छन्, विज्ञप्तिमा भनिएको छ, चितवनको शक्तिखोर र मकवानपुरको मयूरधाप औद्योगिक क्षेत्रको वातावरणीय प्रभाव मूल्यांकन, रुख कटानलगायत तयारीका काम सम्पन्न गरी सार्वजनिक निजी साझेदारीमा विकास तथा सञ्चालन गर्न निजी क्षेत्रलाई प्रोत्साहन गर्ने घोषणा भएको छ । यसले परिसंघले सञ्चालन गरिरहेको मेक इन नेपाल स्वदेशी अभियानका लक्ष्य हासिल गर्न सहयोग पुग्ने हाम्रो विश्वास छ । यद्यपि यस्ता औद्योगिक क्षेत्रभित्र सञ्चालन हुने उद्योगले पाउने सुविधाबारे बजेट मौन छ । उद्योगहरूलाई औद्योगिक क्षेत्रभित्र आकर्षित गर्न स्पष्ट सुविधा ल्याउन परिसंघले आग्रह गरेको छ । उत्पादनमूलक तथा निर्यातजन्य उद्योगका लागि सहज जग्गा उपलब्धताका लागि लिज र हदबन्दीसम्बन्धी कानुनमा पुनरावलोकन गर्ने, सूचना प्रविधि र नवप्रवर्तनमा आधारित उद्योगका लागि लचिलो श्रम नीति अवलम्बन गर्ने गरी श्रम कानुनमा संशोधन गरिने विषय सकारात्मक भएको परिसंघको धारणा छ । बजेटमा सरकारी निकायहरूमा स्वदेशी वस्तुको प्रयोग गर्ने उल्लेख गरिएको छ । आन्तरिक उत्पादनको प्रवर्द्धन गर्न यसले महत्त्वपूर्ण योगदान गर्ने भएकाले प्रभावकारी कार्यान्वयनका लागि परिसंघ आग्रह गर्दछ, विज्ञप्तिमा भनिएको छ, यसले सरकार र परिसंघको संयुक्त पहलमा सुरु भएको मेक इन नेपाल स्वदेशी अभियानलाई थप बल पुग्नेछ । स्वदेशी सिमेन्टको प्रयोग बढाउन निश्चित मापदण्डका आधारमा सडक ढलान गर्ने व्यवस्था, विशेष आर्थिक क्षेत्रमा उद्योग स्थापनाका लागि निजी क्षेत्रलाई आकर्षित गर्न जग्गाको बहाल दर पुनरावलोकन गर्ने घोषणा, उत्पादनको न्यूनतम ३० प्रतिशत निकासी गर्ने उद्योगले विशेष आर्थिक क्षेत्रमा उद्योग सञ्चालन गर्न पाउने व्यवस्थाको प्रभावकारी कार्यान्वयनका लागि परिसंघको आग्रह छ । विदेशी लगानीबाट आर्जित आयलाई पुनः लगानी गर्दा स्वीकृति लिनु नपर्ने व्यवस्था, विदेशी लगानीकर्ताहरूका लागि विदेशी विनिमय जोखिम न्यूनीकरण गर्न हेजिङ गर्ने संस्था तोकी हेजिङ सेवा उपलब्ध गराउने घोषणाले विदेशी लगानी आकर्षित गर्न सक्ने पनि परिसंघको धारणा छ । वैदेशिक लगानीको न्यूनतम सीमा पुनरावलोकन गरी क्षेत्रगत रूपमा सीमा तोक्ने, सूचना प्रविधि उद्योगमा वैदेशिक लगानीको सीमा हटाउने घोषणा सकारात्मक छन्, विज्ञप्तिमा भनिएको छ, सूचना प्रविधि क्षेत्रलाई तेस्रो मुलुकमा सम्पर्क कार्यालय स्थापना गर्न, सफ्टवेयर वा प्रोग्राम खरिद तथा उपकरण जडान गर्न निर्यातबाट प्राप्त विदेशी मुद्राको १० प्रतिशतसम्म सटही सुविधा उपलब्ध गराइने व्यवस्था भएको छ । वातावरणलाई असर नपर्ने गरी मापदण्ड तोकी वातावरणीय अध्ययनबाट उपयुक्त देखिएका स्थानबाट ढुंगा, गिट्टी निकासी गर्न आधार तयार गरिने, वातावरणीय प्रभाव मूल्यांकन प्रस्ताव पेस भएको ३० दिनभित्र निर्णय दिनुपर्ने, कटान गर्ने रुखमा १० प्रतिशतसम्म फरक भए पनि पुनः स्वीकृति लिनु नपर्ने, वन क्षेत्रको प्रयोग र रुख कटानीको स्वीकृति एकै पटक दिने, स्वीकृति प्राप्त भएको १५ दिनभित्र रुख कटानको आदेश दिनुपर्ने व्यवस्थाले परियोजनाको लागत बढ्न नदिने मात्र नभई समयमै परियोजना सम्पन्न गर्न सहयोग पुग्ने परिसंघको धारणा छ । आगामी आर्थिक वर्षबाट वैदेशिक ऋण वा अनुदान सहयोगमा सम्पन्न हुने आयोजनाको सम्झौता गर्दा आयोजनाका लागि आवश्यक पर्ने सिमेन्ट, फलामे डन्डी, फलामे तथा प्लास्टिकका पाइप, जस्तापाता, विद्युतीय केवल जस्ता स्वदेशमा पर्याप्त उपलब्ध हुने वस्तुको पैठारीमा लाग्ने महसुलमा छुट दिने गरी सम्झौता नगर्ने तथा स्वदेशी उद्योगले उल्लेखित वस्तु यस्ता आयोजनालाई बिक्री गर्दा मूल्य अभिवृद्धि कर र अन्तःशुल्क छुट दिन सक्ने व्यवस्थाले स्वदेशी उद्योगहरूको प्रवर्द्धन हुने विज्ञप्तिमा उल्लेख छ ।पूर्वाधार आयोजनामा निजी पुँजी परिचालन गर्न स्वदेशी तथा विदेशी लगानीकर्ताको सहभागितामा पूर्वाधार फन्ड स्थापनासम्बन्धी कानुनी व्यवस्था गर्ने, राष्ट्रिय महत्त्वका आयोजनामा भायबिलिटी ग्याप फन्डिङ को व्यवस्था गरी निजी क्षेत्रलाई आकर्षित गर्ने, परियोजनाको साइट क्लियरेन्स भएका आयोजनालाई मात्रै बजेट विनियोजन गर्ने, परियोजना अवधिभर वा निश्चित अवधि तोकी आयोजना प्रमुख खटाउने र कार्य मूल्यांकनका आधारमा मात्रै आयोजना प्रमुख हेरफेर गर्ने व्यवस्थाले आयोजना प्रमुखलाई थप जिम्मेवार बनाउँदै आयोजना समयमै सम्पन्न गर्न सहयोग पुग्ने परिसंघले जनाएको छ । बजेटले केही नयाँ सुधारको संकेत गरे तापनि कर नीतिमा देखिएको अस्थिरताले लगानी बिग्रन सक्ने परिसंघको भनाइ छ । लगानी अभिवृद्धिका लागि नीतिगत स्थिरता अपरिहार्य हुन्छ । तर सरकारले प्रत्येक वर्ष भन्सार, अन्तःशुल्कलगायत करका दर परिवर्तन गर्दा लगानीको वातावरण अनिश्चित हुँदै गएकोप्रति सबैलाई सचेत हुन परिसंघले आग्रह गरेको छ ।"
सीमापारि किनमेल रोक्न नाकामा कडाइ,"(भैरहवा)सीमावर्ती भारतीय बजारबाट नेपाली उपभोक्ताले किनमेल गरेको मालसामान बिनाभन्सार अत्यधिक परिमाणमा भित्रिन थालेपछि भैरहवा भन्सार नाकामा नेपाली पक्षबाट कडाइ थालिएको छ । भन्सार नतिरी घर लैजान खोजिएको सामान नियन्त्रणमा लिई भन्सार राजस्व तिराएर मात्रै छाड्ने गरिएको छ । सीमावर्ती भारतको सुनौली र नौतनवा बजारमा किनमेल गर्न नेपाली उपभोक्ताको दैनिक ताँती लाग्ने र घरायसी प्रयोजनका नाममा बिनाभन्सार सामान ल्याउने क्रम बढ्दै जान थालेपछि त्यसलाई नियन्त्रण तथा निरुत्साहित गर्न नेपाली पक्षबाट भन्सार नाकामै कडाइ गर्न थालिएको हो । भैरहवा भन्सार कार्यालयका प्रमुख मनिराम पौडेलले सीमावर्ती भारतीय बजारमा गई किनमेल गरी नेपाल ल्याइएका सम्पूर्ण मालसामानलाई भन्सारको यात्रु शाखाबाट भन्सार तिराएर मात्रै छाड्न थालिएको बताए । पारि गएर किनमेल गर्ने र घरायसी प्रयोजन भन्दै भन्सार नतिर्ने प्रवृत्ति मौलाउँदै जान थाल्यो, उनले भने, नाकामा कडाइ गरेर बढी राजस्व संकलन गर्नेभन्दा त्यस खालको प्रवृत्तिलाई निरुत्साहित गराउने मुख्य उद्देश्य हो । एक सय रुपैयाँभन्दा धेरै मूल्यको कुनै पनि सामान ल्याउँदा भन्सार तिर्नुपर्ने कानुनी प्रावधान छ । तर व्यावहारिक पक्ष भन्दै यो नियमको कडाइसाथ कार्यान्वयन नहुँदा सीमावर्ती भारतीय बजारमा गएर किनमेल गर्ने नेपाली उपभोक्ताको प्रवृत्ति मौलाउँदै गएको थियो । घरायसी प्रयोजनका नाममा बिनाभन्सार सीमावर्ती भारतीय बजारबाट सामान भित्रिएपछि स्वदेशी बजार सुक्न थालेको नेपाली व्यवसायीको गुनासो छ । भन्सार नाकामा तैनाथ भन्सार कर्मचारी र सुरक्षाकर्मीले पारि किनमेल गरेर फर्केका स्वदेशी उपभोक्तामाथि कडाइसाथ खानतलासी नगरेर सामान ल्याउन छुट दिँदा यो प्रवृत्ति मौलाएको व्यवसायीको आरोप छ । सीमावर्ती भारतीय बजारबाट किनमेल गरी सामान लिएर फर्केका सबै उपभोक्तालाई लाइन लगाएर भन्सार कार्यालयमा ल्याई भन्सार तिर्ने वातावरण तयार गरिएको रूपन्देहीका प्रहरी प्रमुख एसपी भरतबहादुर विकले जनाए । सीमा क्षेत्रमा हुने आवागमनलाई लाइनबद्ध बनाएर कडा चेकजाँच गर्न कतिपय भौतिक संरचनाका कारण कठिनाइ भए पनि त्यसको व्यवस्थापन गर्दै छौं, उनले भने । विवाह र व्रतबन्धको कार्ड देखाएर भन्सार छुटमा सामान ल्याउन खोज्नेलाई पनि छुट नदिइएको उनले बताए । भैरहवा भन्सार नाकामा खटिएका नेपाल प्रहरी, सशस्त्र प्रहरी, भन्सारका कर्मचारीले पारिबाट किनमेल गरी फर्केकालाई भन्सार प्रज्ञापनपत्र कटाएर भन्सार तिराउने गरेका छन् । किनमेल गरी सामानसहित आएको व्यक्तिलाई रोकेर सोधपुछ गर्दै नियाल्छन् । किनमेल गरेको सामान अति कम मूल्यको र सामान्य भएमा छाडिदिने र बढी मूल्यको भएमा भन्सार शुल्क तिर्न लाइनमा लगाएर भन्सार कार्यालयको यात्रु शाखासम्म पठाउने गरेका छन् । सीमावर्ती भारतीय बजारमा विभिन्न सामान खरिद गर्न जाने नेपालीको दैनिक भीड लाग्ने गरेको र नेपाली उपभोक्ताले घरायसी प्रयोजनका नाममा बिनाभन्सार सामान भित्र्याउन थाल्दा स्वदेशी बजार सुनसान र सीमापारिका बजार दिनप्रतिदिन गुल्जार बन्दै गएको दाबी स्थानीय व्यवसायीले गरेका छन् । घरायसी प्रयोजनका नाममा दैनिक हजारौं नेपाली उपभोक्ता सीमापारि पुग्न थालेपछि स्थानीय स्वदेशी बजार ग्राहकको अभावले सुनसान हुँदै जान थालेको र घरायसी प्रयोजनका नाममा बिनाभन्सार भित्रिएका कतिपय सामानको व्यावसायिक कारोबार हुन थालेको सिद्धार्थ उद्योग वाणिज्य संघका अध्यक्ष ठाकुरकुमार श्रेष्ठले बताए । बिनाभन्सार भित्रिएका त्यस्ता सामानसँग भन्सारलगायत अन्य कर तिरेर वैध रूपमा आयात गरेका सामानले प्रतिस्पर्धा गर्न नसक्दा स्वदेशी बजार धराशायी हुन थाले, श्रेष्ठले भने, भारतका सीमावर्ती बजारमा व्यावसायिक कारोबार बढे हाम्रो भन्नु केही छैन । तर, त्यहाँ किनिएका सामग्री नेपाल आउँदा बिनाभन्सार छिर्न नपाऊन् भन्नेमा हाम्रो सरोकार र चासो हो । सामान्य अवस्थामा प्रतिदिन कति जना नेपाली उपभोक्ता सामान किनमेलका लागि भारतीय सीमावर्ती बजार सुनौली र नौतनवा पुग्छन्, कति नेपाली रुपैयाँ विदेशिने गर्छ भन्नेबारे आधिकारिक तथ्यांक कतै छैन । नेपाली उपभोक्ताको भीड सुनौली बजारका गल्लीगल्लीमा लाग्ने गर्छ । विवाह र व्रतबन्ध जस्ता कार्यका लागि कार्ड देखाउँदै एउटै परिवारले लाखौंका सामान किनमेल गर्छन् ।"
भारतमा ह्वाट्सएपले बन्द गर्यो ७४ लाख खाता,"एजेन्सी म्यासेजिङ एप ह्वाट्सएपले एकै महिनामा ७४ लाख भारतीय प्रयोगकर्ताका खाता बन्द गरिदिएको छ । आफ्नो प्लाटफर्ममार्फत हुन सक्ने दुर्व्यवहारका घटना रोकथामका लागि कम्पनीले सावधानीको यस्तो कदम अपनाएको हो । उजुरी परेका खाताको विश्लेषण गरेर केहीलाई प्रतिबन्ध गरेको र केही भने कम्पनी आफैंले अध्ययन गरी बन्द गरिदिएको जनाइएको छ । ह्वाट्सएपले भारत सरकारलाई बुझाएको पछिल्लो मासिक प्रतिवेदनअनुसार कम्पनीले अप्रिलमा आफ्नै आन्तरिक अनुसन्धानमा आधारित रहेर करिब २४ लाख खातामा प्रतिबन्ध लगाएको थियो । बाँकी खाता प्रयोगकर्ताको उजुरीउपर अध्ययन गरेपीछ बन्द गरिएका थिए । भारत सरकारको आईटी नीति०२१ बमोजिम हामीले अप्रिलको रिपोर्ट सार्वजनिक गरेका छौं, ह्वाट्सएपले पठाएको प्रतिवेदनमा भनिएको छ ।"
डीडीसीले इलामका किसानको दुई करोड दिएन,"(इलाम)दुग्ध विकास संस्थानले नियमित भुक्तानी नगर्दा समस्या भएको किसानले गुनासो गरेका छन् । जिल्लाभरका किसानको रोकिएको रकम मात्र २ करोड ३० लाख हाराहारी रहेको दुग्ध उत्पादक सहकारी संघ इलामका अध्यक्ष हेमप्रसाद कट्टेलले जनाए । चैत १५ यता ४४ लाख ८० हजार लिटर दूधको भुक्तानी पाउन बाँकी देखिएको हो ।सात वटा चिस्यान केन्द्रबाट दैनिक इलामबाट ५ हजार २ सय लिटर दूध विराटनगरस्थित दुग्ध वितरण आयोजनामा जाने गरेको छ । डेढ वर्षअघिदेखि किसानले यस्तो समस्या भोग्दै आएको कट्टेलको भनाइ छ । हरेक १५ दिनमा किसानले भुक्तानी पाउनुपर्ने हो, उनले भने, तर अहिले दुई महिनासम्म किसानको पैसा होल्ड गरेर राखिने गरेको छ । यसले किसानलाई दैनिकी चलाउन र गाईको दानापानी जुटाउन पनि समस्या परेको किसान बताउँछन् । संस्थानले बेलामा पैसा नदिँदा झापा, मोरङ, सुनसरी, धनकुटा, इलाम र तेह्रथुमका किसान मारमा छन् । कुनै बेला विराटनगर वितरण आयोजनामा ७५ प्रतिशतसम्म दूध इलामबाट जाने गरेको थियो । अहिले भने समयमा मूल्य नपाएको र निजी डेरी, चिज उद्योग, ललिपप उद्योगलगायत कारण आन्तरिक रूपमै दूधको खपत धेरै हुने गरेको छ । संस्थानअन्तर्गत इलामको बिब्ल्याँटे, पुवाखोल, शान्तिडाँडा, लक्ष्मीपुर, तीनघरे, फिक्कल र हर्कटेमा दुग्ध चिस्यान केन्द्र छन् । तर केही किसानले मात्र संस्थानलाई दूध बिक्री गर्ने गरेका छन् । पछिल्लो समय दूधको मूल्यमा भएको वृद्धिले भने किसानले राहत महसुस गरेका छन् । ३० फ्याट र ८० एसएनएफ भएको दूधको मूल्य प्रतिलिटर ५८ रुपैयाँ छ । गुणस्तरअनुसार किसानले यसभन्दा बढी मूल्य पाउँछन् । यसबाहेक दैनिक ८० लिटरभन्दा धेरै दूध दिने किसान या सहकारीले प्रतिलिटर अतिरिक्त २ रुपैयाँ मूल्य पाउँछन् ।"
महाकाली करिडोर ठेक्का लागेको दुई वर्षपछि ट्र्याक खोल्न सुरु,"(कञ्चनपुर)कञ्चनपुरको भीमदत्त नगरपालिका९ खल्लाका सुरेन्द्र कठायतले महाकाली करिडोरबारे सुन्न थालेको डेढ दशक भयो । डडेलधुराको परशुराम नगरपालिकाबाट विस्थापित भएर खल्लामा बसाइँ सरेका उनले त्यतिबेलै आँगन छेउमै करिडोरको सडक निर्माण हुने सुनेका थिए । उनले सुनेको कुरा अहिले आएर आशामा परिणत हुन थालेको छ । महाकाली करिडोरअन्तर्गत कञ्चनपुरमा पर्ने सडकको ट्र्याक खुल्न थालेपछि उनमा आशा पलाएको हो । भीमदत्त९ ब्रह्मदेवमा वैशाख अन्तिम सातादेखि ट्र्याक खोल्न थालिएको हो । युवा हुँदै सुनेको कुरा अहिले आएर काम सुरु भयो, कठायतले भने, घरआँगनमै सडक पुगेपछि महेन्द्रनगर र पहाडतिर जान पनि सजिलो हुन्छ । डडेलधुराको परशुराममा बाढीले घरजमिन बगाएपछि कठायत ०६५ सालमा यहाँ बसाइँ सरेका हुन् । खल्ला, टुँडिखेल र मुसेट्टी नगरपालिकाका दुर्गम बस्ती हुन् । सुदूरपश्चिमका पहाडी जिल्लाबाट विस्थापित भएर आएकाहरू यहाँ बसोबास गरिरहेका छन् । चुरे फेदीमा रहेको महाकाली किनारको यो बस्ती बर्खायाममा निकै पीडामा हुन्छ । चुरेबाट बग्ने खहरे खोला र महाकालीको बाढीले बर्सेनि धेरैलाई विस्थापित बनाउँछ । बर्खामा बिरामी उपचार गर्न लैजानसमेत बाटो हुँदैन, खल्लाका नारदसिंह मडैले भने, करिडोर खुलेपछि राहत हुनेछ । उनी पनि ०६० मा बाढीकै कारण विस्थापित भई यहाँ बसाइँ सरेका हुन् । कञ्चनपुरमा दुई वर्षअघि ठेक्का सम्झौता भएको करिडोरको ट्र्याक खोल्ने काम म्याद सकिनै लाग्दा सुरु भएको हो । १५ किमि ट्र्याक खोल्न दुई वर्षअघि दिवा शनिदेव जेभीसँग ५ करोडमा ठेक्का सम्झौता भएको थियो, जसमध्ये ११ किमि कञ्चनपुर र ४ किमि डडेलधुराको परशुराम नगरपालिकामा पर्छ । लामो समयसम्म सडकमा पर्ने रूख कटानीको आदेश नआउँदा ट्र्याक खोल्ने काम सुरु हुन सकेको थिएन । पछिल्लो पटक रूख कटानीको आदेश आएपछि काम सुरु भएको महाकाली करिडोर सडक आयोजनाका प्रमुख लक्ष्मणदत्त जोशीले बताए । उनका अनुसार ट्र्याक खोल्ने र टेवा पर्खाल लगाउने गरी ठेक्का सम्झौता भएको हो । रूख कटानी आदेशकै कारण ढिलो भएको हो, अहिले काम सुरु भइसकेको छ, जोशीले भने, असोजसम्मको म्याद छँदै छ, ट्र्याक खोल्न यो पर्याप्त हो । उनका अनुसार १५ किमि सडकमा १९ सय ५२ रूख काटिनेछन् । रूख कटानी आदेश नआउँदा डडेलधुराको भागेश्वर क्षेत्रमा पनि ३१ किमि सडकको ट्र्याक खोल्ने काम सुरु हुन नसकेको उनले बताए । ब्रह्मदेवदेखि दार्चुलाको उत्तरी सीमा टिंकरसम्म ४२५ किमि सडकमध्ये दार्चुलाको तुसारपानीसम्म ३३४ किमि सडक करिडोर आयोजनाले निर्माण गरिरहेको छ । तुसारपानीदेखि टिंकरसम्मको सडकको काम नेपाली सेनाले गरिरहेको छ । दार्चुलामा ३२ र डडेलधुरामा ५ गरी ३७ किमि सडक कालोपत्रका लागि पनि ठेक्का सम्झौता भएको जोशीले जनाए । बहुवर्षीय ठेक्काअन्तर्गत ३ वर्षमा काम सक्ने गरी तीन प्याकेजमा ठेक्का सम्झौता भएको हो । हालसम्म ६० प्रतिशत ट्र्याक खोल्ने काम सकिएको आयोजना प्रमुख जोशीले बताए । आगामी आर्थिक वर्षको नीति तथा कार्यक्रममा समेत महाकाली करिडोर आयोजनालाई समावेश गरिएको छ । करिडोर निर्माणलाई प्राथमिकतामा राखिने नीति तथा कार्यक्रममा उल्लेख छ ।"
प्रोभिडेन्ट मर्चेन्ट बैंकिङको चुक्तापुँजी ८ करोड,"काठमाडौं (कास) लगानी व्यवस्थापन सेवा प्रदान गर्दै आएको प्रोभिडेन्ट मर्चेन्ट बैंकिङले शुक्रबार नवौं साधारणसभा गरेको छ । सभाले सञ्चालक समितिको प्रतिवेदन, लेखापरीक्षण प्रतिवेदन, आगामी आर्थिक वर्षका लागि लेखापरीक्षकको नियुक्तिलगायत साधारण प्रस्ताव पारित गरेको छ । कम्पनीको मर्जर एक्विजिसन गर्न बोर्डलाई अनुमति दिने, पुँजी वृद्धि गर्ने, नियामक निकाय धितोपत्र बोर्डबाट कर्पोरेट एड्भाइजरी, प्राइभेट इक्विटी, अन्डर राइटर, इस्यु म्यानेजरको कारोबार गर्न अनुमतिका लागि आवेदन गर्नेलगायत विशेष प्रस्ताव पनि पारित गरेको छ । कम्पनीको चुक्तापुँजी ८ करोड रुपैयाँ पुगेको छ । विश्वव्यापी रूपमा आर्थिक मन्दिको असर परेका बेलासमेत प्रोभिडेन्टको सक्षम व्यवस्थापनले कम्पनीलाई राम्रोसँग सञ्चालन गर्न सकिएको कम्पनीका सचिव लीलानाथ घिमिरेले बताए । सभामा कम्पनीका कार्यकारी अध्यक्ष विमलकुमार तिवारीले गत आर्थिक वर्षमा धितोपत्र बजारमा आएको गिरावटको प्रभाव कम्पनीको बासलातमा पर्न गएको बताए । संकुचनको मार्गमा चलेको धितोपत्र बजारमा लगानी व्यवस्थापन सेवामा न्यून मात्रै सुधारका कारण कम्पनी सन्तोषजनक अवस्थामा आएको उनले जानकारी दिए ।"
वीरगन्जमा रोयल इन्फिल्डको प्लान्ट,"काठमाडौं (कास) रोयल इन्फिल्डले नेपालमै मोटरसाइकल पूर्ण एसेम्बल गर्न सकिने गरी (सीकेडी युनिट) सञ्चालन गरेको छ । नेपाली व्यापारिक घराना त्रिवेणी समूहसँगको सहकार्यमा कम्पनीले रोयल इन्फिल्डले वीरगन्जमा एसेम्ब्लिङ युनिट स्थापना गरेको हो । प्लान्टबाट वार्षिक २० हजार मोटरसाइकल उत्पादन गर्न सकिने कम्पनीले जनाएको छ । नेपालमा एसेम्बल प्लान्ट स्थापना भएसँगै मोटरसाइकलको नयाँ मूल्य सार्वजनिक गरिएको छ । कम्पनीले यसअघि करिब ६ लाख ४० हजार मूल्यमा बिक्री गरिरहेको क्लासिक ३५० मोटरसाइकलको ४ लाख ९९ हजारमा झारेको छ । प्रतिवर्ष २० हजारभन्दा बढी मोटरसाइकल तयार पार्न सक्ने क्षमतासहित वीरगन्जमा एक लाख वर्गफिटमा फैलिएको अत्याधुनिक प्रविधियुक्त एसेम्ब्लिङ युनिट तयार भएसँगै नेपालको बढ्दो माग पूरा गर्न सहज हुने कम्पनीको भनाइ छ ।यस युनिटमा विशेषगरी नेपाली बजारका लागि शुक्रबार सार्वजनिक गरिएको नयाँ क्लासिक ३५० र स्क्य्राम ४११ को उत्पादन हुनेछ । प्लान्टमा हाल मध्यम आकारको (२५० सीसी७५० सीसी) मोटरसाइकल एसेम्बल हुने गरेको कम्पनीले जनाएको छ । रोयलको यो पाँचौं प्लान्ट हो । भारतको तामिलनाडुमा रोयल इन्फिल्डको प्रमुख उत्पादन केन्द्र छ । कम्पनीका अन्य प्लान्ट ब्राजिल, थाइल्यान्ड, कोलम्बिया र अर्जेन्टिनामा सीकेडी एसेम्ब्लिङ युनिट छन् । पछिल्ला वर्षमा विश्वव्यापी रूपमा मध्यम आकारको मोटरसाइकलको विकास र विस्तारमा रोयल इन्फिल्डको प्रयास रहेको र अन्तर्राष्ट्रियस्तरमा कम्पनीले सफलतासमेत प्राप्त गर्दै गएको रोयल इन्फिल्डका प्रमुख कार्यकारी अधिकृत (सीईओ) बी गोविन्दराजनले बताए । विश्वव्यापी बजारसँग नजिक हुने हाम्रो रणनीतिले वास्तवमै राम्रो रिजल्ट दिएको छ । हामीले एसिया प्यासिफिक र दक्षिण अमेरिकामा चार वटा सीकेडी युनिट सफलतापूर्वक स्थापना गरेका छौं, उनले भने अन्तर्राष्ट्रिय बजार विस्तारको योजनास्वरूप नै नेपालमा व्यापार विस्तारको ठूलो सम्भावना देखेरै नयाँ सीकेडी युनिट स्थापना गरिएको हो ।रोयल इन्फिल्डका सुविधाजनक, भरपर्दो र उच्च टर्क भएकाले नेपालको हावापानी सुहाउँदो रहेको कम्पनीको भनाइ छ । त्रिवेणी समूहसँगको साझेदारीमा वीरगन्जमा सीकेडी युनिट सञ्चालन हुनु भनेको यस क्षेत्रमा बढ्दो सम्भावना तथा मोटरसाइकल चढ्ने समुदायप्रति हाम्रो प्रतिबद्धताको प्रमाण रहेको रोयल इन्फिल्डका प्रमुख व्यापार अधिकृत (सीसीओ) यादवविन्द्र सिंह गुलेरियाले बताए । नेपाल प्लान्ट स्थापना गर्नु मोटरसाइकल बजारका लागि एउटा महत्त्वपूर्ण क्षण रहेको उनको भनाइ छ । रोयल इन्फिल्डले उत्पादन गर्ने गरेको मोटरसाइकल नेपालको स्थानीय भूबनोटका लागि उपयुक्त छ । हाम्रा दुई सबैभन्दा सुन्दर देखिने मोटरसाइकल टाइमलेस क्लासिक ३५० नयाँ र एडीभी क्रसओभर स्क्य्राम ४११ आकर्षक अवतारमा लन्च गर्न पाउँदा उत्साहित छौं, उनले भने, स्क्य्राम ४११ विशेषगरी नेपालकै लागि हो ।"
थापाको सम्झनामा अर्थतन्त्रको आँखीझ्याल,"काठमाडौं (कास) स्वर्गीय गोविन्दबहादुर थापाको सम्झनामा अर्थतन्त्रको आँखीझ्याल पुस्तक प्रकाशन भएको छ । थापाको दोस्रो पुण्यतिथि पारेर उनले लेखेका लेखहरूको संग्रहस्वरूप डा गोविन्दबहादुर थापा स्मृति प्रतिष्ठानले उक्त पुस्तक बजारमा ल्याएको हो । थापाको कृतित्व र व्यक्तित्वलाई सम्झनामा बचाइराख्न पाठकसमक्ष पुस्तक प्रकाशन गरिएको प्रतिष्ठानले जनाएको छ । विभिन्न सन्दर्भमा थापाले लेखेका रचनालाई आवश्यक सम्पादन र परिमार्जन गरेर पुस्तकका रूपमा प्रकाशन गरिएको प्रतिष्ठानको भनाइ छ । थापाले हालसम्म कति लेखरचना सिर्जना गर्नुभयो भन्ने कुनै आकडा नै छैन । हामीसँग उपलब्ध, सामयिक र उहाँको दृष्टिकोण बोक्ने केही प्रतिनिधि रचनालाई यस पुस्तकमा समावेश गरेका छौं, प्रतिष्ठानले भनेको छ । करिब ४ सय पृष्ठको पुस्तकलाई सैद्धान्तिक, समसामयिक, बजेट र विविध गरी चार खण्डमा विभाजन गरिएको छ । सैद्धान्तिक खण्डमा आर्थिक असमानता र निकास, समष्टिगत आर्थिक नीति र पृष्ठभूमिलगायत विषय समेटिएको छ । समसामयिक खण्डमा बिग्रँदो वैदेशिक व्यापार स्थिति, बैंकिङ क्षेत्रको पछिल्लो प्रवृत्ति, पुँजीवादी अर्थतन्त्रको संकट र बजेट सरकारी बजेट प्रणाली, बजेट कार्यान्वयनमा देखिएको गम्भीर असन्तुलन, अस्तव्यस्त बजेट व्यवस्थापनलयायत विषय छन् । विविध खण्डमा आर्थिक उदारीकरण, भूकम्पको क्षति र पुनर्निर्माण, गरिबी निवारणमा भारतको अनुभवलगायत विषय समेटिएको छ । राष्ट्र बैंकका पूर्वकर्मचारी थापा अर्थतन्त्रका राम्रा जानकार थिए ।"
'बज्रधर'को घरफिर्ती,"(दोलखा)दोलखाका स्थानीय शुक्रबार बाजागाजासहित व्यग्र प्रतीक्षामा थिए । त्यो प्रतीक्षा झन्डै तीन दशकदेखिको हो । २०५२ भदौ १४ गते चोरिएको बज्रधर बुद्धको मूर्ति फर्काएको खुसियालीमा उनीहरू दोलखामा भेला भएका हुन् । १६ औं शताब्दीको उक्त मूर्ति कोर्छेको श्रेष्ठ खलकको गुठी परिवारबाट हराएको थियो । मूर्तिलाई नगर परिक्रमा गराउन खट तयार पारिएको थियो । अघिअघि बजागाजा र बीचमा खटमा बज्रधरलाई राखेर पछिपछि भजनसहित नगर परिक्रमा गराइयो । मूर्ति हेर्न दोलखामा सयौं स्थानीय जम्मा भएका थिए । हराएको सम्पदा यसरी फर्केला भनेर सोचेका पनि थिएनौं, स्थानीय राजेन्द्र श्रेष्ठले भने, यत्रो वर्षपछि सम्पदा आइपुगेको छ, खुसीको सीमा छैन । खटमा राखेर नगर परिक्रमापछि हराएको टोलमा लगेर दूधले स्नान गराइयो अनि बज्रधरलाई भीमेश्वर मन्दिरमा रहेको भण्डार घरमा रहेको राजमुकुट पहिर्याइयो । कोर्छे टोलका ज्येष्ठ नागरिक कृष्णकुमार श्रेष्ठले विधिबमोजिम पूजा गरेर दूधले स्नान गरेपछि मुकुटसहित बज्रधरलाई घरको आँखीझ्यालमा लगेर सबैलाई दर्शन गराइएको थियो । इतिहासका जानकारका अनुसार उक्त सम्पदा १६ औं शताब्दीको हो । हरेक इन्द्र जात्राको ५ दिन कोर्छेस्थित श्रेष्ठ खलक परिवारको झ्यालमा राखेर प्रदर्शन गरिने भएकाले यसलाई बज्रतारा इन्द्र पनि भन्ने गरिएको तीर्थनारायण जोशीले बताए । पलेटी कसेर बसेको मूर्तिको दायाँबायाँ बज्र हात छ । दोलखामा बौद्धधर्मको बज्रयान परम्परा पनि रहेको बज्रधर मूर्तिले प्रमाणित गरेको इतिहासका जानकार शान्तकृष्ण श्रेष्ठ बताउँछन् । बज्रधरको मूर्ति प्रतिष्ठान भएसँगै दोलखामा बज्रयान परम्पराको साइनोको अध्ययन गर्नुपर्छ, उनले भने । थप अध्ययन भए राजा इन्द्रसिंह देवको इतिहास पनि फेला पर्न सक्ने सुनिल मास्केले बताए । हराउनुअघि राजाका रूपमा मात्रै पुज्ने गरेका थियौं, उनले भने, अब मूर्तिको इतिहाससहित संसारको ज्योति बज्रधर बुद्धका रूपमा उदाएको छ । दोलखाका बारेमा अध्ययन गर्ने हो भने इन्द्रसिंह देव र बुद्धकालीन दोलखाको इतिहासको पूर्ण जानकारी पाउन सकिने उनको भनाइ छ । गत वर्ष भदौमा यो सम्पदा हङकङस्थित अन्तर्राष्ट्रिय आर्ट डिलर रोस्सी एन्ड रोस्सीको संकलनमा रहेको यो सम्पदाबारे लस्ट आर्टस् अफ नेपालले सूचना बाहिर ल्याएको थियो । त्यसपछि उक्त सम्पदालाई नेपाल ल्याउने पहल थालियो । हङकङबाट नेपाल ल्याइएको सम्पदालाई राष्ट्रिय संग्रहालयबाट दोलखा ल्याइएको हो । दोलखाकै नकछेंस्थित प्रधान परिवारको गुठीमा रहेको सुनौलो भैरव मास्क (मुकुन्डो) पनि अमेरिकाको न्युयोर्कस्थित रुबिन म्युजियम आर्टमा फेला परेको छ । सन् १९९० को आरम्भमै भैरव मास्क हराएकोबारे सूचना बाहिर आए पनि यसको अवस्थितिबारे कुनै जानकारी थिएन । यस्तै, दोलखाबाट गुठीमा राखिएका अन्य सम्पदा पनि चोरी भएका छन्, तर अझै फेला पर्न सकेका छैनन् ।चोरिएका सम्पदा इटालीदेखि नेदरल्यान्ड्ससम्मकाठमाडौं ललितपुरको चापागाउँस्थित बज्रबाराही मन्दिरबाट हराइरहेको बज्रबाराही प्रतीक मूर्ति इटालीको टुरिनस्थित ओरिएन्टल म्युजियममा फेला परेको छ ।नेपाली सम्पदाको पहिचान, खोज र घरफिर्तीमा सक्रिय अभियान लस्ट आर्टस् अफ नेपाल का अनुसार म्युजियमले मूर्तिमा तिबटेन लेखेर लेबल राखेको भए पनि सोधअनुसन्धानमा यो सम्पदा नेपालकै भएको पाइएको छ ।हेल्लो चापागाउँ फेसबुक पेजमा हराइरहेको बज्रबाराही प्रतिमाबारे विवरण आएपछि सम्पदा खोजबिन सुरु भएको लस्ट आर्टस् अफ नेपालले जनाएको छ । यो सम्पदा अठारौं शताब्दीको मानिन्छ । यस्तै, १६ औं शताब्दीमा निर्मित मानिने पाटनको तःबहास्थित मच्छिन्द्र बहाल मन्दिर परिसरबाट हराएको बसिरहेका भैरव (सिटेड भैरव) प्रतिमा अस्ट्रेलियाको भिक्टोरियास्थित बीसी ग्यालरीको संग्रहमा फेला परेको छ । बौद्ध कला सम्पदासम्बन्धी जोन सी एन्ड सुसन एल हन्टिङ्टनको ऐतिहासिक परियोजना (१९७० सीई) मा भैरवको तस्बिरसमेत संकलित छ ।लस्ट आर्टस् अफ नेपालले दिएको अर्को सूचनामा, काभ्रेको पनौतीस्थित एक गुठी घरबाट सन् असीको दशकमा चोरिएको काठको भैरव मास्क (हाथद्यो) नेदरल्यान्ड्सको एम्स्ट्रेडममा पाइएको छ । कलासम्पदाको खरिदबिक्री गर्ने अन्तर्राष्ट्रिय डिलर क्रिस्टिजलाई सन् २००४ अक्टोबरमा भैरव मास्क (लट नम्बर ७) बिक्री गरिएको थियो । सोह्रौं शताब्दीको यो सम्पदाबारे फ्रेन्च अध्येता जेरार्ड टफिनले सन् १९८० मा लिएको तस्बिरका आधारमा प्रामाणिकता पहिल्याइएको हो ।तौमडी, भक्तपुरस्थित भैरव मन्दिरबाट सन् १९८० दशकमा चोरिएको तोरन (वास्तुशिल्पी सम्पदा) बेलायतको एसियन आर्ट रिसोर्समा फेला परेको छ । सत्रौं शताब्दीको सम्पदा मानिने तोरन एउटा स्पेनिस निजी संग्रहबाट एसियन आर्ट, लन्डनको संग्रहमा आइपुगेको जनाइएको छ ।"
उपाधि नजिक चर्च ब्वाइज,"(काठमाडौं)चर्च ब्वाइज युनाइटेड त्यो मोडमा पुगेको छ, जहाँ टिकेर टोलीले सहिद स्मारक ए डिभिजन लिग जित्न सक्ने छ । त्यो पनि माथिल्लो डिभिजनमा उक्लेको पहिलो वर्षमै । चर्च ब्वाइज यो ऐतिहासिक संघारमा पुग्नु पछाडिको निर्णायक कारण बन्यो, दशरथ रंगशालामा शनिबारको खेलमा जावलाखेललाई मज्जाले पराजित गर्न सक्नु । यो एक प्रकारले लिगको सर्वाधिक महत्त्वको खेल थियो, लगभग अघोषित फाइनलजस्तै । त्यसमा जावलाखेल नराम्रोसँग चुकेको छ । यो हारले जावलाखेलको लिग जित्ने सम्भावना पूर्णतः समाप्त भएको छ । अंकतालिकामा जावलाखेलको ८ चरण शीर्ष चरणमा रहेर पनि अन्ततः उपाधि नजित्ने निश्चित भएको हो । औपचारिक रूपमा क्लब स्थापनाको आधा शताब्दी नाघिसक्दा पनि जावलाखेलले लिग उपाधि जित्न सकेको छैन । यो क्रम अझै जारी रहने भयो । यो खेलमा हामी यति धेरै नराम्रोसँग पराजित हुने सोचेका थिएनौं, निराश जावलाखेललका मुख्य प्रशिक्षक सुनील श्रेष्ठले भने । उनले आफ्नो टिमको असफलता पछाडि लिगको एक मोडमा लगातार चार बराबरी खेल्नु र एक हार बेहोर्नुलाई माने । जावलाखेलले १८ देखि २२ औं चरणबीच ५ खेलमा ४ अंकमात्र बटुलेको थियो । यस्तै १२ देखि १५ चरणबीच चार खेलमा २ अंक मात्र हात पारेको थियो । लिगमा दुई चरण बाँकी छँदा जावलाखेलको ३७ अंक भएको छ । अब टोलीले कुनै पनि स्थितिमा चर्च ब्वाइजलाई उछिन्न सक्ने छैन । चर्च ब्वाइजको भने ४४ अंक भएको छ । शीर्षस्थानमा मछिन्द्रमाथि यो चर्च ब्वाइजको ५ अंकको अग्रता हो । हामीले अहिले नै उपाधि जित्यौं भनेर दाबी गर्न सक्दैनौं । हामी सबैको नजर अब दोस्रो स्थानमा मछिन्द्र र पुलिसबीचको खेलमा हुनेछ । यो खेलको नतिजाले लिग उपाधि होड कस्तो हुनेछ, त्यो निर्णय गर्नेछ । पूरा लिगमै सर्वाधिक दर्शक उपस्थित खेलमा चर्च ब्वाइजले अञ्जन विष्टको गोलले अग्रता लिएको थियो । पहिलो हाफको इन्ज्युरी समयमा चर्च ब्वाइजलाई पेनाल्टी प्रहारको अवसर प्राप्त भएको थियो । जावलाखेलको डिफेन्डर राहुलले रन्जितसिंह पाण्डेलाई पेनाल्टी एरियामा लडाएपछि चर्च ब्वाइजले पेनाल्टी पायो । त्यसमा अञ्जनको प्रहार सुरुमा प्रतिद्वन्द्वी गोलरक्षक ईश्वर गुरुङले बचाए । तर, त्यसमै फर्केको बलमा अञ्जनले गोल गरे । त्यसपछि आशिष चौधरीले दुई गोल गरे । खेलको ८८ औं मिनेटमा कमल श्रेष्ठको क्रसमा आशिषले हेडबाट गोल गरेका थिए । त्यसपछि दोस्रो हाफको इन्ज्युरी समयमा उनले तेस्रो गोल थपे । श्रम स्वीकृति नभएका कारणले दुवै टिमले आफ्ना प्रमुख विदेशी खेलाडी खेलाउन पाएका थिएनन् । यसको धेरै घाटा जावलाखेललाई भयो । हामीले विदेशी खेलाडीको वर्क परमिट सकिएको हिजो बेलुका मात्रै थाहा पायौं, प्रशिक्षक श्रेष्ठले थपे । त्यसै पृष्ठभूमिमा उनका समकक्षी बालगोपाल महर्जनले बेग्लै तर्क प्रस्तत गरे । उनले भने, सम्भवतः नेपाली खेलाडीलाई मात्र जोड्ने हो भने हामी बाँकी टिममध्ये अगाडि छौं । हाम्रो बेञ्च पनि बलियो छ । यो प्रदर्शनमा म व्यक्तिगत रूपमा खुसी छु ।थ्रीस्टार जितविहीन यात्रा कायमखेल सकिन चार मिनेटअगाडि सुनील तामाङले गरेको गोल मदतमा थ्रीस्टारले दशरथ रंगशालामै भएको पहिलो खेलमा एपीएफलाई बराबरीमा रोक्यो । त्यसअघि मणिकुमार लामाको गोलमा एपीएफले २३ औं मिनेटमा अग्रता लिएको थियो । यो नतिजापछि थ्रीस्टार २८ अंक बटुल्दै ११ औं स्थानमा छ । एपीएफ भने ३० अंकमा सीमित रहँदै नवौं स्थानमा रह्यो । बराबरीका बावजुत थ्रीस्टारमाथि रेलिगेसन डर कायम छ । थ्रीस्टारका मुख्य प्रशिक्षक मेघराज केसीले सबै प्रकारको सम्भावना खुला रहेको बताए । उनले भने, थ्रीस्टारलाई सुरक्षित राख्न सबै प्रकारको प्रयास गर्नेछौं । यस प्रतिस्पर्धासँगै तीनपल्टको च्याम्पियन थ्रीस्टारको जितविहीन यात्रा १३ खेल पुगेको छ । टोलीले लिगको दोस्रो भागमा अहिलेसम्म जित निकाल्न सकेको छैन । सुनीलको गोलमा पनि थ्रीस्टारको बक्सले खुबै खुसीयाली मनायो, किनभने यो ५ सय ५३ मिनेटको खेलपछि सम्भव गोल थियो । सातदोबाटो पाँचौं स्थानमालगातार चार हारपछि सातदोबाटो भने च्यासल रंगशालामा आर्मीलाई २१ ले हराउन सफल रह्यो । खेल आफैंमा विवादले भरिएको थियो । खेल सुरु भएको दोस्रो मिनेटमै सातदोबाटोले शिव सुवेदीको गोलको अग्रता लियो । खेलमा त्यतिबेला चर्को विवाद भयो, जतिबेला रेफ्री श्याम दनुवारले २९ औं मिनेटमा आर्मीको पक्षमा पेनाल्टी निर्णय दियो । सातदोबाटोले त्यसको विरोधमा १० मिनेट बराबरको समय खेल्न मानेन । पछि नवयुग श्रेष्ठको पेनाल्टी सातदोबाटोका गोलरक्षक अभिषेक बरालले बचाए । तर त्यसमै फर्केको बलमा नवयुग बललाई पोस्टको दिशा भने दिए । दीपकराज सिंहले ६३ औं मिनेटमा निर्णायक गोल गरे । यो लिगमा उनको १३ औं गोल रह्यो । पछिल्ला ५ खेलमा गोल गर्न चुकिरहेका दीपकराजले यसपल्ट भने आफ्नो प्रहारलाई जालीको सम्पर्कमा पुर्याउन सफल रहे । संयोगले यो पनि पेनाल्टीमै सम्भव गोल रह्यो । सातदोबाटोका मुख्य प्रशिक्षक सनोज श्रेष्ठले जितमा राहत भएको बताए । उनले भने, पछिल्ला चार खेलमा पराजित भएपछि हामीलाई गाह्रो भइसकेको थियो । हामीलाई रेलिगेसन दबाबसमेत बनेको थियो । तर, जितले ठूलो राहत दिएको छ । अब हामी लिगका बाँकी दुई खेलमा यहीक्रम कायम राख्न चाहन्छौं । उनले पोस्टम्याच कन्फ्रेन्समा आफ्नो टिमविरुद्ध पेनाल्टी निर्णयको विरोध पनि गरे । उनले थपे, त्यतिबेला शतप्रतिशत गोल हुने स्थिति थिएन । बलको दिशा पनि अन्यत्र नै थियो ।आजका खेल खुलमटारविरुद्ध संकटाएनआरटीविरुद्ध हिमालयन शेर्पापुलिसविरुद्ध मछिन्द्रफ्रेन्ड्सविरुद्ध मनाङ मर्स्याङ्दीशनिबारका नतिजा सातदोबाटो २१ आर्मीथ्रीस्टार ११ एपीएफचर्च ब्वाइज ३० जावलाखेल"
धीर र गणना च्याम्पियन,"गण्डकी (कास) जुम्लाका धीरबहादुर बुढाले र गणना भण्डारीले कास्कीको अन्नपूर्ण गाउँपालिकामा आयोजित तेस्रो अन्नपूर्ण म्याराथनको उपाधि जितेका छन् । अन्नपूर्ण सेञ्चुरी महोत्सवअन्तर्गत भएको म्याराथनमा पुरुषतर्फ धीरले ४ घण्टा १० मिनेट ५१ सेकेन्डमा ४२१९५ किलोमिटरको दूरी पार गरेर उपाधि जिते । आर्मीका होमलाल श्रेष्ठ दोस्रो भए । उनले निर्धारित दूरी ४ घण्टा १२ मिनेट १९ सेकेन्डमा पार गरे । तेस्रो भएका आर्मीकै वेदबहादुर सुनुवारले ४ घण्टा १६ मिनेट ४८ सेकेन्डबाट दूरी टुंग्याए । विजेताले १ लाख ५० हजार, दोस्रोले १ लाख र तेस्रो हुनेले ७५ हजार रुपैयाँ पुरस्कार प्राप्त गरे ।महिलातर्फ गणनाले निर्धारित दूरी ५ घण्टा ४३ मिनेट ०२ सेकेन्डमा पार गरिन् । उनले ७५ हजार रुपैयाँ पुरस्कार पाइन् । धादिङकी रशिला तामाङ दोस्रो र ओखलढुंगाकी छोकी शेर्पा तेस्रो भए । उनले ६ घण्टा ५ मिनेट र छोकीले ६ घण्टा ११ मिनेटमा दूरी पार गरे । उनीहरूले ५० हजार र २५ हजार रुपैयाँ पुरस्कार पाए । म्याराथन अन्नपूर्ण आधारशिविरबाट सुरु भएर घान्द्रुक पुगेर टुंगिएको थियो । ३६ पुरुष र ८ महिला खेलाडीले प्रतिस्पर्धा गरेका थिए । अन्नपूर्ण आरोहण दिवसकै अवसरमा आयोजित गाउँस्तरीय भलिबल प्रतियोगितामा तनहुँको ठकुरी समाज बाबियोडाँडाले उपाधि जितेको छ । शनिबार फाइनलमा आयोजक घान्द्रुकको टोलीलाई बाबियोडाँडाले २५१८, २३२५, २५१६, २१२५, १५११ को सेटमा हराएको हो । बाबियोडाँडाले ८० हजार र घान्द्रुकले ५० हजार पाए । १३ टोलीले प्रतिस्पर्धा गरेका थिए ।"
सिटीले जित्यो एफए कप,लन्डन (एएफपी) म्यानचेस्टर सिटीले एफए कप जित्दै एकै सिजनमा तीन उपाधि उचाल्ने सम्भावना बलियो बनाएको छ । कप्तान इल्काय गुन्डोगनको दुई गोलमा सिटीले शनिबार वेम्बलीमा एफए कप फाइनलमा म्यानचेस्टर युनाइटेडमाथि २१ को विजय हात पार्यो । सिटीले यसअघि नै प्रिमियर लिगको उपाधि जितिसकेको छ भने आउने शनिबार इटालियन टोली इन्टर मिलानविरुद्ध इस्तानबुलमा च्याम्पियन्स लिगको फाइनल खेल्दै छ । सन् १९९९ मा युनाइटेडले एकै सिजनमा तीन उपाधि जितेको थियो । सिटीले सातौंपल्ट एफए कपजितेको हो । गुन्डोगनले एफए कपको फाइनलमा सबैभन्दा छिटो गोल गर्ने कीर्तिमान पनि लेखाए । खेल सुरु भएको १२ सेकेन्डमै उनले भलीमा सानदार गोल गर्दै सिटीको अग्रता खोलेका थिए । सन् २००९ मा एभरटनबाट खेल्दै लुइस साहले चेल्सीविरुद्ध यसअघि एफए कप फाइनलमा २५ औं मिनेटमा गोल गरेका थिए । युनाइटेडले ३३ औं मिनेटमा खेल बराबरीमा ल्याएको थियो । भार प्रविधिले ज्याक ग्रेलिसले बल हातले रोकेको मानेपछि प्राप्त पेनाल्टीमा ब्रुनो फर्नान्डेजले आरामदायी गोल गरेका थिए । तर फाइनलको कथा गुन्डोगनको नाममा रचिएको थियो । केभिन डी ब्रुयनेको फ्रिकिक पासमा उनले गरेको प्रहार युनाइटेडका गोलरक्षक डेभिड डी जियालाई गिज्याउँदै गोल भएको थियो । डी जियाको बचाउने प्रयास हातले छोए पनि असफल भएको थियो ।

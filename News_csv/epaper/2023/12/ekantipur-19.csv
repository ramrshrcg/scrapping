शीर्षक,विवरण
विश्व वरीयतामा स्तर खस्किँदो त्रिवि धेरै विद्यार्थी देखाएर कीर्तिमान बनाउने लहड,"भागबन्डा होइन, मेरिटका आधारमा उपकुलपति नियुक्त हुन्छ ः प्रधानमन्त्रीदीक्षान्त समारोहमा कुलपति तथा प्रधानमन्त्री पुष्पकमल दाहालले भागबन्डा अन्त्य गरी प्रतिस्पर्धाका आधारमा उपकुलपति चयन गर्ने वाचा गरे । विश्वविद्यालयहरूमा हुने राजनीतिक नियुक्तिहरूमा भागबन्डाको अन्त्य गरी मेरिटका आधारमा पदाधिकारी नियुक्त गरिनेछ, उनले भने, त्यसका लागि देशभित्र र विश्वभरि रहेका विज्ञ नेपालीहरूलाई विशेष आह्वान पनि गर्दछु । राजनीतिक दलहरूलाई त्रिविमा भागबन्डा होइन मेरिटका आधारमा नियुक्ति हुनका लागि अग्रसर हुन अपिल गर्दछु ।प्रधानमन्त्री दाहालले शिक्षालाई सर्वसुलभ बनाउँदै प्राविधिक जनशक्ति उत्पादनमा जोड दिने नीति सरकारले लिएको बताए । विश्वविद्यालय शिक्षामा पनि समायनुकूल सुधार गर्दै लैजाने प्रतिबद्धता जनाए । विपन्न वर्गले शिक्षा प्राप्त गर्न नसक्ने परिस्थिति हटाई समातामूलक र सबै वर्ग, समुदायका लागि उच्च शिक्षा सर्वसुलभ हुनुपर्छ भन्ने मेरो मान्यता छ, उनले भने, यसका लागि उच्च शिक्षा नीतिअनुरूप विश्वविद्यालय शिक्षामा पनि समयानुकूल सुधार गर्दै लैजानुपर्छ । आगामी दिनमा प्राविधिक शिक्षाको भूमिका अझै बढाउँदै लैजानुपर्ने दाहालले बताए । उपाधि हासिल गरेका विद्यार्थीलाई विश्वबजारमा प्रतिस्पर्धा गर्न सक्ने गरी अब्बल प्रमाणित गर्नु त्रिविको सामयिक चुनौती हो, उनले भने, संख्यात्मक वृद्धिबाट माथि उठेर गुणस्तरीय शिक्षा आजको अनिवार्य आवश्यकता हो ।"
"विमानस्थलको शौचालयको दराजमा सुन, तस्करसँग चाबी","लेकबहादुरले अर्को शौचालयमा पुर्याएको सुन लिन प्राधिकरणका अधिकृत राधाकृष्ण श्रेष्ठ पुग्छन् । उनी सुन बोकेर त्यही छेउको आपत्कालीन ढोका हुँदै विमानस्थल भवनको छतमा निस्किन्छन् । त्यहाँ सीटीईभीले कभर नगर्ने अनि भन्सार कर्मचारी तथा प्रहरीको ड्युटी र पहुँच पनि हुँदैन । छतमा बिजुली मर्मतसम्भार गर्न जान सानो हिँड्न मिल्ने ठाउँ छ, ती कर्मचारीले कान्तिपुरसँग भने, त्यहाँबाट शव निकाल्ने ढोकाको छेउमा पुगिन्छ । सँगै रहेको अर्को आपत्कालीन ढोकाबाट सुन विमानस्थलको फोहोर संकलन स्थलमा पुग्छ । उक्त आपत्कालीन ढोकाको चाबी राधाकृष्णले मात्र बोक्ने गरेको अनुसन्धानका क्रममा खुलेको छ । सरसफाइअन्तर्गतका सिनो व्यवस्थापन गर्ने कर्मचारी रमेश देउलाले फोहोर संकलन स्थलमा पुर्याइएको सुन अर्का भरिया डीबी भनिने धनबहादुर गुरुङलाई जिम्मा लगाउने गरेको पाइएको छ । लमजुङका धनबहादुर भने फरार छन् । भन्सारले विमानस्थलका सरसफाइ सुपरभाइजर सुशीला पाण्डे, सरसफाइकर्मी मोहन चेपाङ र कपिल ओझालाई समेत नियन्त्रणमा लिएर अनुसन्धान गरिरहेको स्रोतले जनायो ।सुन तस्करीबारे छानबिन गर्न विभागले निर्देशक मनिराम पौडेलको संयोजकत्वमा ६ सदस्यीय समिति गठन गरेको थियो । विभागका महानिर्देशक शोभाकान्त पौडेलले सकभर धेरै प्रमाण जुटाउने काम भइरहेको बताए । गहिराइसम्म पुगेर तस्करीको जरासमेत पत्ता लगाउने प्रयासमा छौं, अनुसन्धान जारी छ, पौडेलले भने । मंसिर २१ गते गोरखाका चन्द्र घलेले ज्याकेटभित्रको कपडामा लुकाएर ल्याएको १४ किलो सुन भेटिएको थियो । सुन ल्याउन उनलाई गोरखाकै मीनबहादुर घलेले दुबई पठाएका थिए । अनुसन्धानका क्रममा चन्द्रलाई मीनले प्लेन टिकट, भिसा र दराजको चाबीसमेत दिएर दुबई पठाएको पाइएको छानबिन समितिका एक सदस्यले बताए । दुबईमा भारतीय नागरिक अंकित अग्रवाल र गुरु भनिने एक व्यक्तिसँग मीनबहादुरको सम्पर्क रहेको देखिन्छ, उनले भने, चन्द्रले अग्रवाल वा गुरुलाई भेटेर सुन ल्याउने गरेका थिए । यसअघि पनि दुबईबाट आएपछि चन्द्र सुन लुकाउन शौचालय छिरेको सीसीटीभी फुटेजमा देखिएको छ ।मीनबहादुरमाथिको अनुसन्धान क्रममा स्याङ्जाका कृष्णकुमार श्रेष्ठले पनि अवैध सुन ल्याउने गरेको भेटिएको हो । उनलाई पनि मीनबहादुरले टिकट र भिसासहित दराजको चाबी दिएर दुबई पठाउने गरेको ती सदस्यले बताए । कृष्णकुमारलाई पक्राउ गरेर सोधपुछ गर्दा यसअघि पनि दुबईबाट १४ किलोको दरले ७ पटक सुन ल्याएको स्वीकार गरेका छन्, उनले भने, चन्द्रले राखेको शौचालयको दराजमा उनले पनि सुन राख्ने र चाबी लगाएर हिँड्ने गरेको पाइएको हो । एक वर्षयता चन्द्र ५ पटक र कृष्णबहादुर १३ पटक दुबई आउजाउ गरेको स्रोतले जनायो ।धनबहादुर, रमेश र लेकबहादुरले २०७५ सम्म काठमाडौंको गोंगबु क्षेत्रमा मिलेर होटल सञ्चालन गरेको र त्यही सम्बन्धका आधारमा तस्करीमा संलग्न भएको हुन सक्ने भन्सार अधिकारीको आशंका छ । उक्त समूहले लामो समयदेखि विमानस्थलको उक्त चोरबाटो हुँदै १० वर्षदेखि सुन तस्करी गर्दै आएको हुन सक्ने ती अधिकारीको अनुमान छ । एक पटक सुन ल्याउँदा तस्करले प्राधिकरणका कर्मचारीलाई १ लाख १५ हजार रुपैयाँ दिने गरेको समेत छानबिनमा खुलेको छ । त्यो रकममध्ये लेकबहादुर र राधाकृष्णले ४०४० हजार, शेरबहादुरले १० हजार र रमेशले २५ हजार बाँडीचुँडी लिने गरेको बयानका क्रममा भनेको स्रोतले जनायो । चन्द्रले भने एक पटक दुबई गएर सुन ल्याउँदा ६० हजार र कृष्णकुमारले ९० हजारदेखि १ लाखसम्म पाउने गरेको स्वीकार गरेका छन् । छानबिन समितिले प्रारम्भिक प्रतिवेदन तयार पारिसकेको छ । अन्तिम प्रतिवेदन आएपछि मुद्दा दर्ता आरोपितहरूमाथि कारबाही प्रक्रिया अघि बढाउने महानिर्देशक पौडेलले बताए ।"
संसारको सर्वश्रेष्ठ शरण,"(काठमाडौं)आनी छोइङ डोल्माले आमाहरूका नाममा गाएकी छन् मेरो भोक मेटाउन, माकुरी नै बन्छिन् उनीमेरो ख्याल गर्दागर्दै, आफैं बिलाउँछिन् उनी उनकी आमाका दुई नाम थिए, एउटा आध्यात्मिक र अर्को सांसारिक । सांसारिक नाम बाबुआमाले दिएका थिए, कुन्जाङ । आध्यात्मिक नामचाहिँ गुरुले दिने बौद्ध परम्परा छ । त्यसअनुसार नाम राखिएको थियो यसी डोल्मा । संसारमा दुःखका स्रोत अनन्त छन् । आमा ती सबै दुःखको सीमाभन्दा पर हुन्छिन्, आनीलाई लाग्छ । त्यसैले, आनी छोइङको विचारमा आमा संसारको जलनमा शरण लिने उत्तम आरक्षण हो ।अध्यात्मको संसारमा डुबुल्की मार्न सत्यको शरण लिनुपर्छ भन्ने बुद्धोपदेशमा आनीलाई कुनै दुविधा छैन । तर, सत्यको मार्गमा सबै हिँडिसकेका हुँदैनन् । त्यसैले, संसारको दौडधुपमा पाउने दुःखबाट बच्ने उत्तम शरणचाहिँ आमा नै हो भन्छिन् उनी । अति पीडा हुँदा मुखमा अनायासै मरें नि आमा त्यसैले निक्लेको हो भन्ने उनी ठान्छिन् । बढ्दो जाडोले ल्याएको ठिहीमा हालैको एक बिहान तातो पानी सुरुप्प पार्दै आनीले आफ्नी आमाको न्यायो स्नेह चिहाइन् । मेरो खुसीलाई हजार गुना बढाएर मलाई नै फिर्ता गर्ने कला आमामा थियो, मलाई लाग्छ, यस्तो कला आमाहरूमा जन्मजात हुन्छ आनीले अर्धमुदित नयनका साथ आमालाई सम्झिन्, अरूको हृदय तपाईंको खुसीमा ईर्ष्यालु हुन पुग्छ, आमाको भने तृप्त हुन्छ ।आनीका शान्त आँखाले के पनि देखेका छन् भने आफूलाई दुःख पर्दा सांसारिक लेनदेनका मानिसलाई कुनै फरक पर्दैन । आमा भने झन् बढी दुःखी भइदिन्छिन् । मैले होस सम्हालेदेखि नै आमाका आँखामा आँसु मात्रै देखें, आनी भन्छिन्, आफ्नो जीवनको काल परिवेशका स्वास्नीमानिसले पाउने दुःख होइन, सायद औसतभन्दा अझै बढी दुःख मेरी आमाले पनि पाउनुभयो ।आनीको प्राथमिक सम्झनाहरूमा बाबु छेगाले आमा यशीलाई गरेको कुटपिटका दृश्यहरू समावेश छन् । सन् १९६० को दशकमा तिब्बतमा पनि कम्युनिस्ट शासन सुरु भएपछि धेरै बौद्धालम्बीहरू भागेर नेपाल आए । तिनैमध्येका थिए आनीका बाबुआमा पनि । तर एक छोरीको जन्मपछि आमाको बिहे टुट्न पुग्यो । त्यसपछि आफूभन्दा २५ वर्ष जेठा छेगासँग बिहा गरेपछि बौद्धमा सन् १९७२ मा आनी र त्यसपछि दुई भाइको जन्म भयो । आमाको आँसु र कोमलता साथसाथै देखेकी उनले बाबुमा भने त्यो दुवै कहिल्यै महसुस गर्न पाइएकी थिइनन् । आफ्ना गुरु १६ औं कर्मापा रान्जुङ रिग्पे दोर्जे सन् १९८१ को हिउँदमा बित्दा भने उनका बाबु एकदमसँग रोए दिनभरि, रातभरि । उहाँको आँखामा आँसु देख्दा म चकित भएँ, बाबुको कठोरता पग्लिएको क्षण उनलाई लागेछ, आफूलाई रुवाउने मान्छे आफैं रोएको देख्दा कताकता मज्जा पनि आउँदोरहेछ ।लोग्नेमान्छेको परिचय बोकेर कठोर र अक्कड हुने स्वभाव बाबुमा पूराकापुर थियो जसले गर्दा उनी छोरीको सम्झनामा एक रिसाहा मानिसका रूपमा अमिट छन् । उहाँको शब्दमा विनम्रता थिएन, क्रोधले फुलेर आमालाई र मलाई पिट्नु हुन्थ्यो, आनी भन्छिन्, त्यसैले हुनुपर्छ, लोग्नेमान्छेहरूप्रति आमालाई ठूलो वितृष्णा थियो ।पहिलो लोग्नेबाट पाएको धोका र दोस्रोबाट पाएको अनन्त चोटहरूले हुनुपर्छ, उनकी आमाले सधैंजसो एउटा उपदेश दिने गर्थिन् छोरा मान्छेको विश्वासमा कहिल्यै नपरेस् है छोरी । आमाको यो उपदेश उनको हृदयमा ढुंगाको अक्षरझैं गढ्न पुग्यो । त्यसैले किशोर वय सुरु हुनुअघि दसै वर्षको उमेरमा उनलाई परिब्राजक जीवन सुरु गर्ने धुन चढ्यो । तिनताक उनी ब्रुस लीको ठूलो प्रशंसक थिइन् । ब्रुस लीले झैं कपाल काटेकी थिइन् । अनि ब्रुसलीले झैं टोलका केटाहरूलाई मुक्का पनि हान्ने गर्थिन् । सायद आमामाथि बाबुको अत्याचारले होला, मलाई पनि छोरा मान्छेदेखि वितृष्णा हुने गर्थ्यो, आनीले आत्मबल प्रदर्शन गर्दै भनिन्, एक दिन अचानक मैले आनी हुने निर्णय गरें र त्यो आमालाई सुनाएँ ।अक्सर आमाहरू छोराछोरी संन्यासी वा भिक्षुभिक्षुणी भएको देख्न रुचाउँदैनन् । तर, यशीले भने उनको प्रस्तावलाई तुरुन्त समर्थन गरिन् । भिक्षुणी बन्ने उनको रायलाई उनका बाबुले पनि गलत भनेनन् । अझ, बाबुले त आनी भएर बस्नका लागि उपयुक्त ठाउँ कहाँ होला भनी खोजी पस्ने काम गरिदिए । बाबुका टाढाका काका पर्नेले सिफारिस गरे शिवपुरीको छातीमा स्थापित नागी गुम्बा । त्यही गुम्बा थियो जहाँ उर्गेन टुल्कु रिन्पोछेले आनीलाई बुद्ध, धर्म र संघको शरण दिए । उनै रिन्पोछेलाई भेटेपछि हो, नाच्न र गाउन उधुमै मन पर्ने एउटी चुलबुले केटीको कपाल मुण्डन भएको । कपाल खौरिएपछि मलाई सबै खालका दुःखहरू भुइँमा झरेजस्तो अनौठो किसिमका हलुंगोपनको बोध भयो, परिब्राजक जीवनको प्रथम क्षणबारे उनी बोलिन्, त्यसबेला मलाई के लाग्यो भने, मैले असली जीवन पाएँ ।घरबाट हिँड्ने बेलामा आनी दुःखी थिइन्, आमा एक्लै हुने भइन् भनेर । आमाचाहिँ खुसी थिइन्, छोरीले पिटाइ खान छुट्ने भयो भनेर । गुरु टुल्कु उर्गेन उधुमै दयालु थिए जसको रेखदेखमा आनीले नागी गुम्बामा शान्त जीवनको त्यो ज्योति भेटिन् जसलाई उनले घरसंसारको तप्त परिवेशमा कहिल्यै देख्नै पाएकी थिइनन् । त्यहाँ पुगेपछि मैले कहिल्यै भाँडा माझ्न परेन, लुगा धुन परेन, पकाउन परेन, भाइहरू स्याहार्ने काम गर्न परेन र ठूलो कुरा त मैले कसैको चुटाइ खानुपरेन, उनले गुम्बामा भोग्न पाएको बालापनको स्वतन्त्रताको सम्झना यस्तो छ, मैले मन लागेजति खेल्न र कुद्न पाएँ, शान्तिले दिन र रातहरू गुजार्न पाएँ ।घरेलु हिंसाले लुटेको बालापन उनले त्यहाँ फिर्ता पाइन् । अझ त्योभन्दा पनि ठूलो कुरा, उनले त्यहाँ नित्य ध्यान गराउने करुणामय गुरु र ध्यान गर्ने श्रद्धावनत संघसखीहरू पाइन् । दिनभरको लेखपढ र खेलकुद अनि रात्रिको विश्रामअघि उनका गुरुले संसारको कोलाहलबाट टाढा जंगलको बीचमा शान्तसँग उभिएको गुम्बामा शिष्यलाई नित्य ध्यान गराउँथे । त्यहाँ एक युवा तपस्वी काठमाडौंदेखि कहिले साथीहरू बोकेर त कहिले आफ्ना साना छोराहरूका साथ ध्यान गर्न नित्य रूपले आउँथे । आनी हरेक महिना घर आउँथिन् आमालाई भेट्न । यही उपक्रममा वर्षौं बित्यो । उनले जीवनको ठूलो परिधिमा आफूलाई विस्तार गर्दै लगिन् । संसार उनको आवाजले मग्न बन्यो र त्यो खबरले आमा झन् बढी मग्न भइन् । आफ्ना हरेक उपलब्धिहरू म दौडेर आमालाई सुनाउँथें र उहाँको आँखामा त्यसको चमक देखेर आनन्दित हुन्थें, आनी सुरुवाती सफलताका क्षणहरूतर्फ फर्केर टक्क अडिन्थिन्, आमाको त्यो खुसी देख्दा मलाई झन् बढी सफलता बटुलेर उहाँलाई झन् बढी खुसी पारौंजस्तो भइरहन्थ्यो ।भिक्षुणी जीवनको सुरुवाती सफलता, पढाइ र ध्यानमा राम्रोसँग नभिज्दै उनका बाबुको देहान्त भइसकेको थियो । एक्ली आमालाई संसारको सारा खुसी दिन सक्ने गरी आनीको प्रसिद्धि चुलिँदै थियो । तर, अढाई दशकअघि डाक्टरले दिएको एउटा खबरले आनीलाई ठूलो आघात दियो तिम्री आमालाई मृगौलाको रोग लाग्यो । तिनताक नेपालमा मृगौला रोगीका लागि अहिलेजस्तो निःशुल्क डाइलाइसिस र प्रत्यारोपण कल्पना बाहिरको कुरा थियो । सातामा दुई पटक डाइलाइसिस गराउँदा ७० हजारजस्तो खर्च हुन्थ्यो, तर पनि पालो पाउन सहज थिएन । तर अनेक यत्नले आनीले डाइलाइसिसको व्यवस्था जुटाइरहिन् । प्रत्यारोपण नै अन्तिम चिकित्सा हो भन्ने निधो भएपछि आनीले आमालाई सुटुक्क दिल्ली लगेर आफ्नो मृगौला प्रत्यारोपण गर्ने व्यवस्था मिलाएकी थिइन्, तर आमाले मानिनन् । उपचारको अन्तिम क्षणमा आमाले यो थाहा पाउनु भएछ, उहाँले मेरो मृगौला लिनै मान्नु भएन आनी सम्झिन्छिन्, फेरि मैले आमालाई एक नातेदारको राजीखुसीमा उहाँलाई प्रत्यारोपणका लागि दक्षिण भारत लगें, त्यहाँ पनि उहाँले अरूलाई दुःख दिएर आफू निको हुन चाहन्न भनेर अडान लिनुभयो ।अर्को एक पटक पनि आनीले यस्तै प्रयास गरिन्, तर प्रत्यारोपण हुन सकेन । अन्ततः सन् २००६ को डिसेम्बरमा आमाले चोला बदलिन् । आमा बितेपछि म एकदम रित्तोजस्तो भएँ, भन्छिन्, लेखपढ गर्न नजानेकी र आफ्नै उमेर पनि यति हो भनेर यकिन गर्न नसक्ने मेरी आमाको जीवन खासमा त्यस समयका आम स्वास्नी मानिसको जीवनको कथा हो जसको सुख पितृसत्ताको जन्जिरले कैद थियो ।आमाको स्मृतिमा आनीले सन् २०१० मा आरोग्य प्रतिष्ठान स्थापना गरिन् जहाँ मृगौलाका रोगीले डाइलाइसिसको सुविधा लिन सक्छन् । आमाको सम्झनामा उनले गीतहरू गाइन् र आमा शीर्षकमै एल्बम पनि निकालिन् । आमाको सम्झनामा उनले अनेक दान पुण्य पनि गरिन् । र पनि, आनीलाई लाग्छ, आमाको ऋण तिर्न बाँकी छ । आनी जब उनी खुसी हुन्छिन्, आमाको यादले बिथोलिन्छिन् । देशविदेशको यात्राबाट घर फर्किंदा ढोकामा आमा देख्न खोज्छन् मेरा आँखाहरू आनीले आँखा चिम्लिन्, भोक लागेका बेला आमाको स्नेहले खुवाउने उनै आमालाई खोज्छ मनले ।यसरी, हर मौसम र हर परिवेश आनीलाई आमाको याद आइरहन्छ । जीवनको यहाँसम्मको यात्रामा आनीलाई के बोध भएको छ भने, करुणा मनुष्यको सर्वाधिक बलियो शक्ति हो । किनभने, करुणाकै बलले सामान्य मानिसमा बुद्ध चेतना जागृत हुन्छ र ऊ दुःखदेखि मुक्त भई अरूलाई पनि दुःखबाट मुक्त पार्न तल्लीन हुन्छ । करुणाकै शून्यताले मानिसमा हिंसा र प्रतिहिंसा पैदा गर्छ र जीवन अनन्त दुःखको गर्तमा जाकिन्छ । फेरि, मानिसबाहेक अरू कुनै प्राणीमा पनि करुणा गर्न सक्ने खुबी छैन । आमाले पाएको कष्ट देखेर भिक्षुणी जीवन रोजेकी आनी सायद कहिल्यै आमा हुने छैनन् । यो अवसर गुमाएकामा के उनलाई छुकछुकी छ ? विलकुलै छैन आनी मुस्कुराइन्, किनभने, करुणा गर्न आफ्नै सन्तान जन्माइराख्न पर्दैन, जसलाई पनि करुणा गर्ने अवसर हामी सबलाई छ ।उनको यो करुणापूर्ण दृष्टिले जीवनका पछिल्ला वर्षहरूमा के निचोड निकालेको छ भने, उनका रिसाहा बाबुलाई करुणाको सबभन्दा बढी खाँचो थियो । अहिले पो मैले बुझें, उहाँ बाइपोलार (खास कारणबिनै भावदशाविपरीत ध्रुवमा सरिरहने मनको ढाँचागत बिमारी) सिकार हुनुहुँदोरहेछ, आनीले विस्मयमा आँखा फारिन्, अहिलेजस्तो हुन्थ्यो भने मैले कति उपचार गराउँथें, कति माया अभिव्यक्त गर्थें ।सानोमा आफ्ना सौतेनी बाबुबाट पाएको प्रताडनाका कारण बाबुमा त्यो कठोरताको विकास भएको रहेछ भन्ने पनि अहिले उनलाई थाहा भयो । अनि के पनि थाहा भयो भने, बाबुकै त्यो कठोर मिजासका कारण उनी आन्तरिक सुखहरूले भरिएको परिब्राजक जीवनमा लाग्न पुगिन् । कतिपय नराम्रा कुराहरू राम्रो आवरणमा आउँछन् र कतिपय राम्रो कुरा नराम्रो आवरणमा आउँछन्, आनीले गहिरो सास फेरिन्, उहाँमा त्यो कठोरता नआइदिएको भए मैले यति राम्रो जीवन देख्नै पाउन्नथें, बुबाको गाली र आखिरमा दुर्वचन नै मेरा लागि मार्गदर्शक बनेको रहेछ, यो थाहा पाएपछि म उहाँप्रति पनि ज्यादै कृतज्ञ छु ।बाबु जीवितै छँदा उनलाई यो ज्ञान थिएन, त्यसैले आनीले कृतज्ञतापूर्ण व्यवहार प्रदर्शन गर्न सकिनन् । यही बोधका कारण उनी आफ्नो सम्पर्कमा आउनेहरूलाई के सुझाउँछिन् भने, कृतज्ञता व्यक्त गर्ने काममा ढिलाइ सर्वथा अनुचित छ । बितिसकेका बाबुआमाको सम्झनामा अनेक थोक गर्नुभन्दा जीवित छँदै तिनका प्रति प्रेम प्रकट गर्नु, समय दिनु र हेरचाह गर्नु करोडौं गुणा पुण्यदायक भन्ने आनीको निचोड छ । संसारमा बाबुआमाबाहेक सबै थोक भनेजति पाइन्छ भन्ने सामान्य लोकोक्तिमा किञ्चित् समय नफाली आफ्नो जीवनदाताप्रति प्रेम दर्शाउनुपर्छ भन्ने उही भाव लुकेको बोध उनलाई हुन्छ । आज मसँग नपुग्दो केही छैन, भन्छिन्, तर, उही माया गर्ने आमा छैनन्, गाली नै गरे पनि बाबु छैनन् ।"
फूल व्यापारीको फुटबल साइनो,"(झापा) झापाको देहात राजगढका ४२ वर्षीय अर्पणविक्रम खड्का दुई दशकअघि कतार पुगेका थिए । एउटा मल्टिनेसनल कम्पनीमा सहायक लेखापालको काममा रोजगारी ग्यारेन्टीपछि स्नातकोत्तरको पढाइ बीचैमा छाडेर उनी खाडी उडे । दुई तीन वर्षका लागि भनेर गएको बीस वर्ष बितिसकेछ, हालैको भेटमा खड्काले सुनाए, कति चाँडो समय बितेछ पत्तै पाइएन । ९ वर्ष काम गरेपछि उनले उक्त कम्पनी छाडे २०१२ को अन्त्यतिर । बाहिरिने बेलामा सिनियर एकाउन्टेन्टमा बढुवा भइसकेका थिए । जागिर छाडेपछि उनलाई फूलको व्यापारले आकर्षित गर्यो । अनि २०१३ देखि फूल व्यापारमा जोडिए । फूल बेच्ने (फ्लोरिस्ट) कम्पनीमा साथीहरू काम गर्थे । सम्भावना राम्रै देखेपछि उनलाई साथीहरूले फूल व्यापार गर्न सल्लाह दिए । दुई लाख रियल लगानीबाट व्यापार सुरु गरे । सुरुआती दिनमा व्यापार धरमरको अवस्था भयो । २०१३ देखि २०१५ सम्म त ट्रायल मात्रै भयो । तीन वर्षसम्म व्यापारले खासै गति नलिएपछि लगानी डुब्ने जोखिम बढ्यो, खड्काले भने, बीचमा लगानी थप्नुपर्ने अवस्था आयो । तीन वर्षमा करिब १० लाख रियाल खर्च भइसकेको थियो । लगानी निकै भइसकेकाले व्यापार छाड्न सक्ने अवस्था रहेन । यसबीचमा धेरै चुनौतीको सामना गर्नुपर्यो उनले । २०१५ को अन्त्यदेखि भने उनले सोचे, यत्रो लगानी डुबिसक्यो, एक्लै पार लाग्ला जस्तो छैन । अन्ततः भारतीय नागरिक लक्ष्मण सिंहलाई स्लिपिङ पार्टनर बनाए । सिंह २० औं वर्षदेखि फूलकै व्यापारमा संलग्न थिए । जसका कारण उनलाई व्यापार अघि बढाउन सहज भयो । सिंहले १० लाख रियाल लगानी गरे । त्यसपछि भने व्यापारले रफ्तार लियो, उनले थपे, अहिलेसम्म त्यो रफ्तार जारी छ । सुरुमा होलसेल मात्रै थियो । अहिले तीनवटा मलमा रिटेल आउटलेट पनि छ । उनी विशेष गरी केन्या, नेदरल्यान्ड र उत्तरी अमेरिकाको इक्वेडरबाट फूल आयात गरेर बेच्छन् । दक्षिण अफ्रिका, थाइल्यान्ड, श्रीलंका, कोलोम्बियाबाट पनि बाक्लै आयात गर्छन् । नेपालमा पनि फूल व्यापारको सम्भावना पर्याप्त रहेको उनी बताउँछन् । खासगरी कतारमा हरेक कार्जेमा फूल चल्छ । जन्मदेखि मृत्युसम्म फूलको प्रयोग हुन्छ । होटल, कर्पोरेट हाउस, सबैतिर फूलको प्रयोग हुन्छ । बर्थडे, इन्गेजमेन्ट, बिहे पार्टीमा स्टेज चलाउन एकदुई लाख रियालको फूल नै प्रयोग हुन्छ । फूलको पनि व्यापार हुन्छ र भन्ने बुझाइ थियो धेरैको, उनी थप्छन्, कतारमा त कति हुन्छ हुन्छ । आठ वर्षमा उनको फूल व्यापारले ठूलै छलाङ मार्यो । अहिले उनीसँग ३६३७ करोड रुपैयाको सम्पत्ति छ । उनका अनुसार वार्षिक १० लाख रियाल बढीको त कारोबार नै हुने गरेको छ । नेपाली, फिलिपिनो र भारतीय गरी २६ जनाले उनको कम्पनीमा प्रत्यक्ष रोजगारी पाएका छन् । खड्का सानैदेखि फुटबलको फ्यान थिए । १९९८ को विश्वकपपछि उनमा फुटबलर बन्ने हुटहुटी बढेको थियो । त्यो बेलामा बाटिस्टुटा, रोनाल्डो, सुकरजस्ता स्टार खेलाडीले उनको ध्यान खिचेका थिए । कालान्तरमा रियल मेड्रिडको फ्यान भए । गाउँमा वान डे कपहरू खेल्थे । भाले कप, खसी कपहरूमा भाग लिन्थे । यू१६ को छनोटमा भिडेका पनि थिए, तर छानिएनन् । राष्ट्रिय खेलाडी बन्ने सपना तुहियो । तर, निराश भएनन् । निरन्तर फुटबल खेली नै रहे । फुटबलबाट असफलता दोहोरिँदै गएपछि उनले सोचे, अब फुटबल छाडेर, केही गर्नुपर्छ । पढाइतिर ध्यान दिए । झापामा आईए सकेपछि बीबीएस पढ्न उक्लिए, काठमाडौं । तर, काठमाडौं अडिन सकेनन् । पोखराको एक होटलमा काम पाएपछि उनी उतै हानिए । होटलमा दुई वर्ष काम गरेका उनले त्यतिबेलै राम्रो अंग्रेजी बोल्न सिके । त्यही बेला अस्ट्रेलिया जाने योजना पनि बुनेका थिए उनले । त्यो बेला अहिले जस्तो सहज नभएकाले उनको अस्ट्रेलिया सपना तुहियो । अस्ट्रेलिया सपनाले जागिर पनि गुम्यो । अन्ततः स्नातकोत्तर भर्ना भएका उनी कतारतिर हानिएका थिए । मास्टर्स गर्ने सपना सपनामै सीमित छ, पढाइ सक्न नपाएकोमा उनी थकथकाउँछन् । उनलाई यतिबेला लाग्छ, अस्ट्रेलिया गएको भए जीवन त अर्कै हुन्थ्यो होला तर फुटबलमा चाहिँ हुने थिइनँ होला । कतार पुगेर पनि फुटबल खेल्न नछाडेका उनले त्यहीं क्रेजी ब्वाय ग्रुपमार्फत क्लब बनाए । त्यसै क्रममा नेपालमा क्लब खोल्ने योजना बन्यो । साथीहरूले नेपालमा क्लब खोल्नुपर्छ भनेर हौस्याए ।२०१० मा बिहे गर्न झापा आएका बखत क्लब दर्ता गरे । खेलाडी उत्पादन, एकेडेमी सञ्चालन गर्ने योजना बनाए । साथीहरू सुजन गौतम, विक्रम थापा, मन्दिप भट्टराई, याम बस्नेत र राजु तामाङले अर्पणलाई क्लब खोल्न हौस्याए । कतार फर्किने बेलामा २०११ जनवरी २ मा प्राइभेट लिमिटेडका रूपमा क्लब दर्ता गरे । प्राइभेट रूपमा दर्ता भएको हाम्रो क्लब नेपालकै पहिलो हो, उनले सगौरव भने । २०११ देखि १८ सम्म क्लबमा करोड हाराहारीको लगानी गरे । राजगढमा तालिम चलाए । केही समय कार्यालयमा कर्मचारी राखे । काठमाडौंमा जारी नेपाल सुपर लिग (एनएसएल) मा उनको झापा एफसी क्लब पनि सहभागी छ । २०१८ पछि मन मिल्ने ७ जना साथीलाई क्लबमा प्रवेश गराए । क्लबमा अहिले उनीसहित अस्ट्रेलिया र मलेसिया तथा नेपालका साथीहरू जोडिएका छन् । क्लबले सन् २०२१ मा सी डिभिजनका लागि क्वालिफाई खेल्यो । २०२२ मा पनि खेल्यो । तर, सफल हुन सकेन । जारी नेपाल सुपर लिगमा यस पटक राष्ट्रिय टोलीकै हस्तीहरू अन्जन विष्ट, लाकेन लिम्बू, छिरिङ लामा, योगेश गुरुङ जस्ता खेलाडी टिममा छन् । आइकनिक प्लेयरमा आभास लामिछाने छन् । उनी स्पेनमा जन्मीहुर्किएका राम्रा फुटबलर हुन् । सर्भियाका गोलरक्षक छन् । उज्वेकिस्थान, स्पेनका खेलाडी पनि छन् । यस आधारमा हाम्रो टिम धेरै मजबुद छ जस्तो लागेको छ, खड्काले भने । नेपाल सुपर लिगमा मात्रै न्यूनतम दुई करोड रुपैयाँ खर्च हुने उनले बताए । उनका अनुसार खेलाडी र अफिसियलसहित ३० जना खेलाडीलाई तारे होटलमा राखिएको छ । नेपाली र विदेशी खेलाडीको अक्सनसहित सम्पूर्ण खर्च कम्तीमा दुई करोड हाराहारी हुँदै छ, उनले भने, नेपाली फुटबलको विकासका लागि यत्रो खर्च चानचुने कुरा हैन । उनी प्रतियोगिताको पहिलो खेल हेर्न कतारबाट काठमाडौं ओर्लिएका थिए । गृहजिल्ला झापामा समेत केही दिन बिताएर उनी कतार फर्किएका छन् । झापा एफसी कसको क्लब हो भन्ने जिज्ञासा आम फुटबल प्रेमीमा थियो, उनले थपे, यस पटक त्यो जिज्ञासा मेटाउने प्रयत्न गरेको छु । चाहेको भए उनी पहिल्यै युरोप, अमेरिका भासिन सक्थे । तर, फुटबलले उनलाई रोक्यो । अब बढीमा ८ वर्ष मात्रै कतार बसेर उनी झापा फर्किँदै छन् । भविष्यमा झापामा रंगशाला निर्माणसँगै एकाडेमी निर्माणको योजना उनले बुनेका छन् । त्यसपछि फुटबलको विकासमा लाग्छु, उनले भने, नेपालकै फुटबललाई नेतृत्व गर्न पनि इच्छुक छु । पछिल्लो समय खेलाडी पलायन लगायतका समस्याले नेपाली फुटबल झन् कमजोर बन्दै गएको उनको टिप्पणी छ । एन्फा नेतृत्वलाई दोष दिनुभन्दा पनि सिंगो फुटबल सिस्टमकै कारण यो अवस्था आएको हो, उनी थप्छन्, फुटबल विकेन्द्रित हुन नसक्नु मूल समस्या हो । लिगको निरन्तरता र होम एन्ड अबे प्रणालीबिना फुटबल विकास हुनै सक्दैन ।"
दक्षिण कोरियामा प्रथम महिला राष्ट्रपति,सन् २०१२ मा आजकै दिन (डिसेम्बर १९) पार्क ग्युनहाय दक्षिण कोरियाली राष्ट्रपतिमा निर्वाचित भएकी थिइन् । उनी दक्षिण कोरियाको पहिलो महिला राष्ट्रपति हुन् । पार्कले प्रतिस्पर्धी मुन जायइनलाई झिनो मतान्तरले पराजित गर्दै राष्ट्रपतिमा निर्वाचित भएकी थिइन् । २०१३ को फेब्रुअरी २५ मा पदभार ग्रहण गरेकी पार्क महाअभियोगद्वारा बर्खास्त हुने पहिलो निर्वाचित राष्ट्रपतिसमेत हुन् । पार्कविरुद्ध अनुचित हिसाबले राज्यशक्तिको दुरुपयोग गर्दै आफ्नी साथी चोई सुनसिललाई सहयोग गरेको आरोपमा २०१७ मा महाअभियोग पारित भएको थियो । उनीविरुद्धको महाअभियोग प्रस्ताव २ सय ३४ मतले पारित भएको हो । विपक्षमा भने ५६ मतमात्र परेको थियो । मतदानमा ६ जना अनुपस्थित थिए । चोईले राष्ट्रपतिसँगको सम्बन्धको गलत फाइदा उठाएर ठूला औद्योगिक घरानाहरूमा दबाब दिएको र आफूले नेतृत्व गर्ने दुई ठूला परोपकारी संस्थाबाट लाखौं डलर घूस लिएको आरोप लगाइएको थियो । तर पार्कले आरोप अस्वीकार गरेकी थिइन् । उक्त मुद्दामा अदालतले पार्कलाई २०१८ मा २४ वर्षका लागि जेल सजाय र एक करोड ७० लाख अमेरिकी डलर जरिवाना तोकेको थियो । त्यसका साथै सरकारी कोषको दुरुपयोगको अर्को मुद्दामा पार्कलाई थप ८ वर्षको जेल सजाय तोकिएको थियो । पछि २०२० को डिसेम्बरमा राष्ट्रपति मुनले बिग्रँदो स्वास्थ्यका कारण विशेष माफी दिएपछि पार्क रिहा भएकी थिइन् ।
नारायणी कला मन्दिरमा भरत नाट्यम,"चितवन (कास) चितवनस्थित कला मन्दिरमा भरत नाट्यम कार्यशाला सम्पन्न भएको छ । कला साहित्यसम्बन्धी चितवनको पुरानो संस्थाको नारायणगढमा रहेको प्रेक्षालयमा गत साता सुरु भएको कार्यशाला आइतबार सकिएको हो । समापन कार्यक्रममा स्वजन रंघुवंशीले आफ्ना विद्यार्थीसँगै र एकल पनि कला प्रदर्शन गरे । महाभारतमा कौरव पाण्डबबीच भएको जुवा र द्रोपतीको वस्त्र हरण तथा श्रीकृष्णको सहायताको कथालाई उनी एक्लैले नृत्य भावमा उतारे । भरत नाट्यममा निपुण हुँदै गएका नेपाली युवा स्वजन प्रमुख प्रशिक्षक भएर चलेको कार्यशालामा ४३ जना सहभागी भए । भरत नाट्यम यसो हेर्दा सजिलो हो जस्तो लाग्छ । तर गर्नेलाई नै थाहा हुन्छ, यो कत्तिको गाह्रो छ । यसका आधारभूत स्टे पनि राम्रोसँग सिकेर पारंगत हुन एकडेढ वर्ष लाग्छ, प्रशिक्षक रघुवंशीले भने । उनले पाँच दिनसम्म सिकाएका प्रशिक्षार्थीले मञ्चमा जे जस्तो प्रदर्शन गरे त्यसबाट आफू सन्तुष्ट भएको बताए । कार्यक्रममा नारायणगढको स्मेल हेभन मोडल स्कुलका विद्यार्थीले पनि भरत नाट्यम प्रस्तुत गरेका थिए । समिरा सुनारले राग प्रस्तुत गरेर अगाडि बढेको कार्यक्रममा नृत्यअघि विमल लामिछानेको समूहले शास्त्रीय संगीत सुनायो । पलेसा रघुवंशी कुमारी चर्या नृत्य सकिएपछि भरत नाट्यमको समय सुरु भएको थियो । कार्यशाला नृत्य निर्देशक संघ चितवन शाखा र कला मन्दिरले संयुक्त रूपमा गरेको हो । नृत्यको शास्त्रीय विधामा पनि स्थानीय कलाकारलाई अभ्यस्त बनाउन कार्यशाला आयोजना गरेको संघका अध्यक्ष पुष्प श्रेष्ठले बताए ।"
चित्रामा बाबुछोरीको सम्बन्ध,"काठमाडौं (कास) घनश्याम लामिछाने निर्देशित फिल्म चित्राको टिजर सार्वजनिक भएको छ । निर्माण पक्षले काठमाडौंको विश्वज्योति हलमा एक कार्यक्रम गर्दै टिजर सार्वजनिक गरेको हो । फिल्मको यसअघि नजरैको हानाहान बोलको गीत र पोस्टर सार्वजनिक गरिएको थियो । सोमबार सार्वजनिक टिजरमा बाबु र छोरीको कथासँगै पारिवारिक विषय र द्वन्द्व देख्न सकिन्छ । टिजरमा सन्तोष अधिकारी, शुभेच्छा खड्का, अर्पण थापा, प्रमोद अग्रहरी, मेनुका प्रधान, अन्जना बराइली, सिम्रन खड्का, आयुशी ढकाललाई स्थान देखाइएको छ । फिल्ममा विनोद पौडेल, कपिल शर्मा, कुमार गुरुङ, उज्ज्वल ढकाल, दीपेश गजुरेल र प्रकाश घिमिरेलगायतका कलाकारको पनि अभिनय छ ।फिल्मका निर्माता आशिष थापा मगर हुन् भने सन्तोष आफैं कार्यकारी निर्मातामा छन् । अजय अधिकारीको कथा र मनीष गौतमको पटकथा रहेको यो फिल्ममा राजनराज सिवाकोटीको संगीत छ । महेश पौडेलको छायांकन तथा बनिश शाह र सन्देश शाहको सम्पादन रहेको फिल्ममा सम्राट बस्नेतको द्वन्द्व निर्देशन छ ।सन्तोष अधिकारी फिल्म्स्को व्यानर एवम् अस्याप इन्टरटेन्मेन्ट नेपाल र अस्ट्रेलियाको निर्माणमा तयार भएको फिल्ममा पार्श्व संगीत शैलेश श्रेष्ठको छ । यस्तै, सोनाली शिल्पकारको मेकअप रहेको फिल्ममा असिम थापाको ड्रोन, विजय बस्यालको पोस्टर डिजाइन छ । नेपालमा फिल्म वितरणको जिम्मा श्री कृष्ण फिल्म्स्ले लिएको छ । अस्ट्रेलिया अधिकार भने अविनाश रोका मगरले लिएका छन् ।"
कोशी सभामुखमा राप्रपाको दाबी,"(मोरङ)कोशी प्रदेशसभा सचिवालयले सभामुख चयनको तयारी थालेको छ । बुधबार बस्ने तय भएको प्रदेशसभा बैठकबाट सभामुख चयन प्रक्रिया सुरु गर्ने तयारीमा प्रदेशसभा सचिवालय जुटेको हो । उपसभामुख सिर्जना दनुवारले प्रदेशसभामा प्रतिनिधित्व गर्ने दलका नेतासँग सभामुख चयनका लागि छलफल सुरु गरेको बताइन् ।सभामुख पदमा राप्रपाले दाबी गर्ने भएको छ । राप्रपा संसदीय दलका नेता भक्तिप्रसाद सिटौलाले सभामुख पद राप्रपाले लिने छलफल भइरहेको बताए । राप्रपाका ६ जना मात्रै प्रदेश सांसद रहे पनि हामीले सभामुख लिएको अवस्थामा सर्वसम्मत नै हुने अवस्था छ, उनले भने, सभामुख पदमा प्रमुख सचेतक तथा केन्द्रीय सदस्य अमरबहादुर बिष्टलाई अघि सार्ने निर्णय भइसकेको छ । सिटौलाले राप्रपाले सभामुख र एउटा संसदीय समितिको सभापति लिएर प्रदेश सरकारलाई साथ दिने तयारी गरेको बताए ।एमाले प्रमुख सचेतक रेवतीरमण भण्डारीले राप्रपालाई प्रदेशसभामा जिम्मेवारी दिन एमाले तयार रहेको बताए । एमाले वा राप्रपामध्ये एउटा दलले सभामुख र अर्कोले उपसभामुखको जिम्मेवारी लिएर प्रदेशसभाको नेतृत्व गर्ने उनको भनाइ छ । प्रदेशसभा गठन भएपछि गत पुस २८ मा सभामुखमा निर्विरोध निर्वाचित भएका माओवादी केन्द्रका तत्कालीन सभामुख बाबुराम गौतमले साउन १६ मा पदबाट राजीनामा दिएका थिए । कांग्रेस नेता उद्धव थापा नेतृत्वको सरकार गठनका लागि बहुमत पुर्याउन सभामुख पदबाट राजीनामा दिएर उनले आर्थिक मामिला तथा योजना मन्त्रालयको जिम्मेवारी सम्हालेका थिए । गौतमको राजीनामापछि उपसभामुख दनुवारले प्रदेशसभा सम्हाल्दै आएकी छन् । सरकार गठनको अन्तिम विकल्प संविधानको धारा १६८ को उपधारा (५) अनुसार कांग्रेसका ८ विद्रोही प्रदेश सांसद र एमालेका ३९ सांसदको समर्थनमा मुख्यमन्त्री नियुक्त भएका केदार कार्की राप्रपाको साथ लिएर सदनमा बलियो उपस्थिति जनाउने तयारीमा छन् । उनले पनि राप्रपालाई सभामुख र एउटा संसदीय समितिको सभापति दिएर साथ लिने तयारीमा रहेको स्रोतले जनाएको छ । ९३ सदस्यीय कोशी प्रदेशसभामा एमालेको उपसभामुखसहित ४०, कांग्रेसका २९, माओवादी केन्द्रका १३, राप्रपाको ६, एकीकृत समाजवादीका ४ र जनता समाजवादी पार्टीका एक जना सांसद छन् । मुख्यमन्त्री कार्कीलाई राप्रपाबाहेकका सबै दलले विश्वासको मत दिए पनि माओवादी केन्द्र र एकीकृत समाजवादी सरकारमा सहभागी भएपछि एमाले सरकारबाट बाहिरिएको छ । जसपाले सरकारलाई समर्थन दिए पनि आन्दोलनरत पहिचान पक्षधरको माग सरकारले सम्बोधन नगरुञ्जेल सरकारमा सहभागी नहुने अडानमा छ । त्यसैले मुख्यमन्त्री कार्कीले कांग्रेसका २९, माओवादी केन्द्रका १३, राप्रपाको ६ र एकीकृत समाजवादीका ४ गरी ४२ सांसदको साथ लिएर प्रदेशसभामा बलियो बहुमत कायम राख्ने रणनीतिमा देखिएका हुन् ।"
संसद् सचिव पाण्डेयले लिएका थिए दोस्रो नागरिकता,"(पाल्पाकाठमाडौं)संघीय संसद्को महासचिवमा सिफारिस प्रतिनिधिसभा सचिव पद्मप्रसाद पाण्डेयले ६ वर्ष उमेर घटाएर दोस्रो नागरिकता लिई १० वर्ष आफूसँगै राखेको पाइएको छ । पाण्डेयले सुरुमा २०२६ असोज १५ गते जन्ममिति भएको नागरिकता लिएका थिए । त्यो हराएको भन्दै २०६६ भदौ ८ मा ६ वर्ष जन्ममिति घटाएर दोस्रो नागरिकता लिए । दोस्रो पटक लिएको नागरिकतामा जन्ममिति २०३२ पुस २६ गते उल्लेख छ ।पाण्डेयको स्थायी बसोबास पाल्पा हो । उनले जिल्ला प्रशासन कार्यालय पाल्पाबाट २०४६ असार २८ मा पहिलो नागरिकता लिएका थिए, जसको प्रमाणपत्र नम्बर ३५ रहेको छ । पाल्पा प्रशासनबाट प्राप्त पाण्डेयको नागरिकतासम्बन्धी विवरणमा ६ वर्ष उमेर घटाएर लिएको नागरिकता १० वर्षपछि २०७६ भदौ २३ मा रद्द गरिएको थियो । १० वर्षपछि उनले पुरानै नागरिकता कायम गराएको जिप्रका पाल्पाको टिप्पणी र आदेश मा प्रस्ट उल्लेख छ । नागरिकता रद्दको टिप्पणी र आदेशमा पाण्डेयका दुवै नागरिकतामा भूलवश विवरण फरक परेको उल्लेख छ । पहिलो र दोस्रो नागरिकताका सक्कल प्रति जिल्ला प्रशासन कार्यालयमा पेस गरेपछि दोस्रो पटक लिएको नागरिकता रद्द गरिएको थियो । जन्ममिति ६ वर्ष घटाएर लिएको नागरिकताबाट १० वर्षसम्म पाण्डेयले के कस्तो ठाउँमा प्रयोग गरेका छन् भन्ने खुल्न सकेको छैन । पाण्डेयको नागरिकता रद्द गर्ने क्रममा विवादसमेत भएको जिप्रकाका अधिकारीले बताएका छन् । स्रोतका अनुसार पाल्पाका तत्कालीन प्रमुख जिल्ला अधिकारी वीरेन्द्रकुमार यादवले पाण्डेयले ६ वर्ष जन्ममिति घटाएर लिएको नागरिकता रद्द गर्न मानेका थिएनन् । २०७६ वैशाख १२ मा पाल्पाको प्रमुख जिल्ला अधिकारी भएका यादवलाई चार महिनामै २०७६ भदौ ११ मा सरुवा गरियो । त्यसपछि कायममुकायम प्रजिअ भएर उमेशकुमार ढकाल आए । ढकालले भने जिल्ला प्रशासनको नेतृत्व सम्हालेको दुई साता नबित्दै पाण्डेयको नागरिकता रद्द गरिदिए । २०७६ भदौ १२ मा हाजिर भएका ढकालले २०७६ भदौ २३ गते टिप्पणी र आदेशमा सही गरेर नागरिकता रद्द गरिदिएका हुन् । अह्राएको काम नगर्दा यादवलाई जिल्लामा बस्नसमेत दिइएन । सोही काम गर्नका लागि ढकाललाई प्रजिअ बनाएर पठाइयो, जिप्रकामा कार्यरत एक अधिकारीले उक्त प्रकरणबारे भने । आफ्नो कार्यकालभन्दा पहिल्यै नागरिकता रद्दका लागि पाण्डेयको निवेदन आएको तत्कालीन प्रजिअ यादवले बताए । आफू हुँदा निवेदन अनुसन्धानकै क्रममा रहेको उनको भनाइ छ । उक्त विषयमा सबै जानकारी अहिले मसँग छैन, हाल गृह मन्त्रालयका सहसचिव यादवले भने, सुरुको नागरिकता र दोस्रो पटक लिएको नागरिकताको विवरण फरकफरक पाइएमा समान विवरण भएको नागरिकताको जसरी सहजै बदर हुँदैन । विवरण फरक भएको नागरिकताको विषयलाई सिधै बदर गर्ने भन्ने हुँदैन, त्यसका प्रक्रिया हुन्छन् ।कानुनतः दुई वटा नागरिकता बनाउन नपाइने र कसैले बनाए कानुनअनुसार दण्डित हुने व्यवस्था रहेको पूर्वसचिव जयमुकुन्द खनाल बताउँछन् । कसैले पनि दुई वटा नागरिकता बनाउन पाउँदैन । यस्तो भएको पाइए पहिले जारी भएको नागरिकता कायम हुन्छ र झुक्यानमा पारेर दोहोरो नागरिकता लिएको कसुरमा सम्बन्धित व्यक्ति कारबाहीको भागीदार हुन्छ, उनले भने, नागरिकता अभिलेख प्रणाली व्यवस्थित नहुँदा सम्बन्धित व्यक्तिले आफूअनुकूल जन्ममिति समेटेर एकभन्दा बढी नागरिकता लिने प्रवृत्ति बढेको देखिन्छ । यसलाई रोक्न अभिलेख व्यवस्थित हुनुपर्छ । नागरिकता ऐन २०६३ को दफा १३ मा दोहोरो नागरिकताको प्रमाणपत्र लिन नहुने उल्लेख छ । यो प्रावधानविपरीत दुई थरी नागरिकता लिएमा बिगो कैद र जरिवानाको भागीदार हुने पूर्वसचिव खनालले बताए ।पाण्डेयले लिएको दुई वटै नागरिकताको नम्बर फरक छ । जिल्ला प्रशासन कार्यालयले दस्ताबेज नष्ट भएको भने पनि पाण्डेयले आफ्नो पुरानो नागरिकताको नम्बर पेस गरेका थिएनन् । २०४६ असार २८ मा उनको नागरिकता नम्बर ३५ थियो भने २०६६ भदौ ८ मा लिएको नागरिकताको नम्बर ३९१०१११५५ छ । दोस्रो नागरिकता खारेज गरेपछि सुरुको नागरिकता पनि पाल्ला जिल्ला प्रशासन कार्यालयलाई नै बुझाएर उनले नयाँ नागरिकता लिएका थिए । उनले संघीय संसद् सचिवालयमा बुझाएको प्रमाणपत्रको फोटोकपीमा नागरिकता जारी मिति २०७६ मंसिर २२ गते उल्लेख छ । उनले सट्टा नागरिकता लिएको बताएका छन्, जसको नम्बर ३९०१७६०५५१५ रहेको छ । हाल उनीसँग यही नम्बरको नागरिकता छ, जसको पछाडिपट्टि पुछारमा लेखिएको छ २०६२१०१८ को घटनाबाट यस कार्यालयको सबै अभिलेख जली नष्ट भएकाले पुरानो नाप्रनं ३५ को सट्टा यो नाप्रनं जारी गरिएको । पाण्डेयले आफूले जन्ममिति फरक परेको नागरिकता लिएको स्वीकार गरेका छन् । जन्ममिति घटाइएको नागरिकता कहींकतै प्रयोग नगरेको उनको दाबी छ । नागरिकता हरायो, प्रतिलिपि बनाउँदा जन्ममिति फरक पर्यो । त्यसपछि जिल्लामा बुझाएर पुरानै जन्ममितिअनुसार नयाँ नागरिकता लिएको हुँ, उनले भने, नागरिकतामा जन्ममिति फरक परेर केही हुने थिएन । सर्टिफिकेट (शैक्षिक प्रमाणपत्र) र नागरिकतामा जुन मिति चाँडै आउँछ, त्यसैअनुसार रिटायर्ड हुने हो । सरकारी सेवामा प्रवेश गर्दा र अन्य प्रयोजनका लागि २०२६ असोज १५ जन्ममिति भएकै नागरिकता प्रयोग गरेको उनको भनाइ छ । उमेर घटाएर लिएको नागरिकता आफूसँग राखेको झन्डै १० वर्षपछि २०७५ फागुन ३० मा उनले उमेर घटाएर लिएको नागरिकता रद्द गरी पुरानै नागरिकता पाऊँ भनेर निवेदन दिएका थिए । त्यतिखेर पाल्लाका प्रजिअ मनोहरप्रसाद खनाल थिए । जिप्रकाको रेकर्डअनुसार निवेदन दिएको ६ महिनापछि २०७६ भदौ २३ मा पुरानो नागरिकता प्रमाणपत्र रद्द गरेर नयाँ कायम गरेको भेटिएको छ । संघीय संसद्को महासिचवबाट भरतराज गौतमले राजीनामा दिएपछि प्रतिनिधिसभा सचिवमा बहाल पाण्डेयलाई सिफारिस गरिएको छ । राष्ट्रपति रामचन्द्र पौडेलले सभामुख देवराज घिमिरे र राष्ट्रिय सभा अध्यक्ष गणेशप्रसाद तिमिल्सिनाले गरेको सिफारिसअनुसार पाण्डेयलाई महासचिव नियुक्त गरेका छैनन् ।"
नदी पूरै सुकाएर भविष्य उज्यालो होला ?,"नेपालका नदीहरूमा धमाधम जलविद्युत् आयोजना बनिरहेका छन्, मुलुकको ऊर्जा क्षमता बढिरहेको छ, भारतमा विद्युत् बिक्री हुन थालेको छ, बंगलादेशलाई बेच्न छलफल अघि बढेको छ । उत्साहजनक यी खबर छाइरहँदा अधिकांश आयोजनाले पर्यावरणमा गरिरहेको बलमिचाइँप्रति पर्याप्त ध्यान पुग्न सकेको छैन । आयोजनाले बाँध बनाएर नदी पूरै सुकाइदिँदा जैविक विविधता नास भइरहेको छ । सिँचाइ सुविधा ठप्प हुँदा खेतीप्रणाली बिग्रिएको छ । कतिपय ठाउँमा सामाजिक संस्कार बिथोलिएको छ । सहर झिलीमिली हुँदा, उद्यम व्यवसाय चल्दा र विद्युत् निर्यात हुँदा आर्थिक मुनाफा हुन थालेको ठीक हो, तर नदी पूरै सुक्खा हुँदा पर्यावरणीय क्षति डरलाग्दो गरी बढेको छ । अधिक कार्बन उत्सर्जनले जलवायु परिवर्तन दरलाई तीव्र बनाइरहेका बेला कोइला, तेल, ग्यासजस्ता जीवास्म इन्धनको विकल्प खोज्नुपर्ने आवाज विश्वव्यापी रूपमै टड्कारो बनिरहेको छ । हालै दुबईमा भएको जलवायु परिवर्तनसम्बन्धी राष्ट्रसंघीय सम्मेलन (कोप२८) मा पनि जीवास्म इन्धन प्रयोगको विकल्पमा जान फेरि सशक्त आग्रह गर्ने सहमति भएको छ । जीवास्म इन्धनको एउटा विकल्प जलविद्युत् हो र त्यसको पर्याप्त सम्भावना हामीकहाँ छ । त्यसैले जलविद्युत् लगानी प्रवर्द्धन गर्ने नीतिलाई सबैले साथ दिएका छन् । अहिले नै डेढ सयभन्दा बढी सानाठूला आयोजनाबाट करिब ३ हजार मेगावाट जलविद्यत् उत्पादन हुन्छ, दर्जनौं आयोजना निमार्णाधीन छन् । उपभोक्ता मूल्य सस्तो र कार्बन उत्सर्जन न्यून हुने जलविद्युत्को आन्तरिक खपत पनि बढिरहेको छ ।जलविद्युत् विकास नीति, २०५८ मा नदी, खोलाको न्यूनतम मासिक औसत बहावको कम्तीमा १० प्रतिशत पानी छाड्नुपर्ने प्रावधान छ । विद्युत्गृह, बाँधस्थल, सुरुङ वा नहर तथा जलाशय, प्रसारणलाइनजस्ता संरचनाको कार्यान्वयनबाट प्रत्यक्ष रूपमा प्रभावित हुने आयोजना स्थलमा वातावरणीय प्रभाव मूल्यांकन अध्ययन प्रतिवेदनबाट ठहर गरिएका कार्यक्रम लागू गर्नुपर्ने पनि भनिएको छ । आयोजनाले निर्माण थाल्नुअघि स्थानीय बासिन्दासँग जलविद्युत् विकास नीतिअनुरूप नै पानी छाडिदिनेलगायत विषयमा समझदारीसहमति गरेका हुन्छन् । तर विद्यत् उत्पादन हुन थालेपछि खोला नै पूरै नहर वा सुरुङतिर सोझ्याउँछन् । त्यही कारण प्रभावित बासिन्दा विरोध वा आन्दोलनमा उत्रने गरेका छन् । जलविद्युत् आयोजनाले खोला पूरै फर्काइदिँदा कस्तो असर परेको छ भन्ने दृष्टान्त बझाङमा छ । कालंगागाड जलविद्युत् आयोजनाले नदीको पानी सबै सुरुङभित्र हुलेको छ, जसका कारण करिब साढे तीन किलोमिटर नदी खण्ड सुकेको छ । नदी किनारका घाटमा दाहसंस्कार गर्दा खरानी बगाउन पनि पानी हुँदैन । नदी आसपासका बासिन्दालाई नुहाउन, लुगा धुन र पशुबस्तुलाई पानी खुवाउन समस्या छ । पानीमा आश्रित माछा, चरा र अन्य जीव हराएका छन् । नदीको स्रोतबाट चलिरहेका १० वटा सिँचाइ कुलो बन्द भएका छन् । घट्ट बन्द हुने भएपछि मिल स्थापनामा सघाउने प्रतिबद्धता पनि आयोजनाले पूरा गरेको छैन । नदी सुकेपछि स्थानीयले जलविद्युत् आयोजनाको मुख्य कार्यालयमा पटकपटक ध्यानाकर्षण गराएका छन् । प्रायः साना खोलामा बाँध बनाएर पूरै पानी नहर वा सुरुङमा हुल्ने निकै टाढाको पावर हाउसबाट खोलामा झार्ने गरिएको छ भने कतिपयमा सुरुङ खनेर अर्को खोलामा पानी मिसाइएको छ । अझ कतिपय एउटै खोलामा निर्माणाधीनसमेत गरेर सानातिना आठदसवटासम्म जलविद्युत् आयोजना छन् । यसले खोला पूरै सुक्खा हुने गरेको छ । खोलाको प्रणाली खलबलिने गरी छोटोछोटो दूरीमा धेरै आयोजना निर्माणको अनुमति दिइनु नै गलत छ । नर्वेमा सन् २०१२ मा गरिएको अध्ययनले साना २७ आयोजनाले पार्ने वातावरणीय क्षति उति नै क्षमताका ठूला तीन आयोजनाबाट हुने क्षतिभन्दा बढी हुने देखाएको थियो । भूगोल फरक भए पनि प्रभावको चरित्र नेपालमा पनि मिल्दोजुल्दो हुन सक्छ । आयोजनाले खोला नै सुकाएर पानी सोझ्याउन त मिल्दै मिल्दैन । जलविद्युत् उत्पादनलाई महत्त्व दिँदै गर्दा पर्यावरणमा सकेसम्म कम क्षति पुगोस् भन्नेमा ध्यान दिनुपर्छ । संविधानको धारा ५१ (छ) मै औद्योगिक तथा भौतिक विकासबाट वातावरणमा पर्न सक्ने जोखिम न्यूनीकरण गर्दै वन, वन्यजन्तु, पक्षी, वनस्पति तथा जैविक विविधताको संरक्षण, संवर्द्धन र दिगो उपयोग गर्ने नीति राज्यले अवलम्बन गर्ने भनिएको छ । त्यही कारण आयोजना निर्माणअघि वातावरणीय प्रभाव मूल्यांकन गर्ने प्रावधान राखिएको हो । वातावरणीय प्रभाव मूल्यांकन इमानपूर्वक गरिनुपर्छ र त्यसको प्रतिवेदनलाई आयोजनाले बेवास्ता गर्नु हुँदैन । यो सामान्य विषय होइन, एकातिर विकसित देशहरूले गरेको औद्योगिक विकासका कारण जलवायु परिवर्तनले हामीलाई क्षति पुग्यो भन्दै मुआब्जा दाबी गर्दै नेपाली प्रतिनिधिमण्डल विश्वका कुना कुना पुग्ने र अर्कोतर्फ पैसाको मुख हेरेर आफ्नै खोलानाला सुकाएर पर्यावरणमा ध्वंस गर्ने छुट नेपाललाई छैन । त्यसैले सरकारले अविलम्ब अनुगमन र नियमन गर्नुपर्छ ।"
कहाँ छ मेरो देश ?,"भूगोलमा नेपालको अलग पहिचान छ । सगरमाथाको देश हो नेपाल, गौतमबुद्धको देश हो नेपाल । स्वाभिमान हाम्रो चरित्र हो, समृद्धि हाम्रो चाहना हो, शान्ति हाम्रो पहिचान हो । गलत राजनीतिक संस्कारले हामीलाई दिनानुदिन कमजोर बनाउँदै लगेको छ । हामी गरिब छौं तर भावनामा कमजोर छैनौं । हाम्रो इमान, लगन र मिहिनेत संसारभर बिक्री भइरहेको छ । हाम्रा सीप र कौशलहरू संसारका गहना बनेका छन् । हाम्रा हिम्मत र साहसको प्रशंसा सर्वत्र हुने गरेको छ । रुसी सेनामा नेपालीको अवस्था र उनीहरू युद्धमा नगई सुखै छैन भन्ने समाचारले स्तब्ध बनायो । रुसी सेनामा भर्ती भएका नेपालीको संख्या ७ सयभन्दा ज्यादा रहेको जुन समाचार सार्वजनिक भएको छ, यसले नेपाल सरकार नेपालीप्रति कति धेरै गैरजिम्मेवार छ भन्ने स्पष्ट पार्छ । नेपालीका बाध्यता अलग होलान् तर ढाल बनाएर युक्रेनी सेनासँग लड्न पठाइएका नेपाली मृत्युको पर्खाइमा रहेको तथ्य स्पष्ट भएको छ । युद्धमा गएकाहरू फर्केर आउने सम्भावना न्यून रहेको तथा अन्धाधुन्ध रूपमा युद्ध मैदानमा पठाउने जुन रणनीति रुसले तय गरेको भन्ने समाचार सार्वजनिक भएको छ, यो भयानक छ । रुसी सेनामा भर्ती भएको नेपाली मानसिक रूपमा कमजोर हुँदै गएको, घाइतेहरूले उचित उपचार नपाएको, एक पटक घाइते भइसकेकालाई बारम्बार युद्ध मैदानमा खटाउने गरेको र युद्धमा खटिएकाहरू ज्युँदो फर्कने सम्भावना न्यून रहेको जस्ता समाचार सार्वजनिक भइरहेका छन् । सरकारले रुसमा सेनामा भर्ती भएका नेपालीको सुरक्षा खातिर तत्काल कूटनीतिक प्रयास किन गर्दैन ? नेपाल फर्कन चाहनेलाई फिर्ता बोलाउन पहलकदमी किन चलाउँदैन ? एकपेट भर्नकै लागि अरूको स्वाधीनता खातिर लड्नुपर्ने मेरो देशका नागरिकको सुरक्षा गर्न किन सक्दैन मेरो देशको सरकार ? आफ्नै देशमा बसेर एकछाक खान सक्ने अवस्था सिर्जना गर्न किन सक्दैन मेरो देशको सरकार ? रुसमा मृत्यु कुरेर बसेका ती नेपालीलाई तुरुन्तै नेपाल ल्याउने प्रक्रिया सुरु गर । रविना पौडेल धमला, गोकर्णेश्वर, काठमाडौं"
जनताको खोजी,"विदेश जाने युवा छन्भत्ता खाने वृद्धवृद्धा छन्काम गर्ने कर्मचारी छन्नाफा लिने व्यापारी छन्टाउकामा हात राख्ने किसान छन्भाग्यलाई दोष दिने मजदुर छन्सधैं फाइदा चाख्ने बिचौलिया छन् पढ्दै गरेका विद्यार्थी छन्पढाउँदै गरेका शिक्षक छन्सुविधा लिने पूर्वविशिष्टहरू छन्पेन्सन प्राप्त पूर्वकर्मचारीहरू छन्फरक पार्टी, एउटै उद्देश्यफरक बोली, एउटै प्रवृत्तिलाज पचाएका नेताहरू छन्ताली बजाउने कार्यकर्ताहरू छन्एक से एक माफिया गुन्डाहरू छन्एक से एक नाम कमाएका ठेकेदारहरू छन्फूलको अपमान कतिसम्म हो !सारालाई माला लाइदिने हातहरू छन्यो एसियाकै गरिब देशमायतिका मानिसका बीचमानेपाली जनता चाहिँ कहाँ छन् ? इन्द्रकुमार श्रेष्ठ, ओखलढुंगा"
"कहाँ मदन, कहाँ ओली !","पुस २ को कान्तिपुरमा प्रकाशित राजाराम गौतमको लेख ती मदन यी ओली पढ्दा धेरै कुरामा सहमत भए पनि केपी शर्मा ओलीलाई मदन भण्डारीसँग दाँजेकामा सहमत हुन सकिएन । मदनका पालामा वैचारिक बहस हुन्थ्यो । पार्टी सामूहिकतामा चल्थ्यो । पार्टी र नेतृत्वमाथि कुनै दाग लागेको थिएन । दाग लाग्ने काम प्रायः हुँदैन थियो । मदन आफूसँगै अरूलाई हिँडाउन खोज्थे र नयाँ नेतृत्व जन्मोस् भन्ने चाहन्थे । आफ्नो विचारसँग असहमत हुनेहरूलाई पनि माया गर्थे तर ओली आफूसँग असहमत हुनेहरूलाई भीम रावल र घनश्याम भुसाललाई जस्तो व्यवहार गर्छन् । समकक्षी नेताहरू माधव नेपाल र झलनाथ खनाल जस्तालाई पार्टीमा बस्नै नसक्ने वातावरण बनाए । आफू आजीवन नेतृत्वमा बसिरहने लालसा राख्छन् । संकल्प यात्राको १८ दिनमा कुनै पनि आमसभामा ओलीबाहेक अरू नेताले बोल्न पाएनन् । उनीहरूलाई नेतृत्व कौशल देखाउने कुनै अवसर नै ओलीले दिएनन् । आफैं मात्र सर्वेसर्वा बनिरहे । कांग्रेसमा देउवा पुनः प्रधानमन्त्री बन्नु हुन्न भनेर काग्रेसकै दजनौं नेताले टेलिभिजनमा बोल्ने हिम्मत गर्छन् तर एमालेमा ओलीको डर र तानाशाही व्यवहारका कारण एक जनाले पनि ओलीको नेतृत्व अब पुग्यो भन्न सक्दैन । त्यो तहको त्रासको वातावरण ओलीले एमालेमा सिर्जना गरेका हुन् । तर मदनका पालामा आन्तरिक लोकतन्त्र मजाले चलेको थियो । यसर्थ ओली र मदनलाई तुलना गरेको सुहाएन । चार वर्षपछि हुने आम चुनावका लागि अहिले नै अभियान चलाउनुको कुनै अर्थ र औचित्य छैन । गोपाल देवकोटा, जोरपाटी, काठमाडौं"
संघीयताको हुन नसकेको सबलीकरण,"राज्यका तीन अंग व्यवस्थापिका, न्यायपालिका र कार्यपालिकाबीच सन्तुलन संसदीय शासन व्यवस्थाको सामान्य सिद्धान्त हो । तर व्यवस्थापिका र न्यायपालिकामाथि कार्यपालिका हाबी भएका दर्जनौं उदाहरण छन् । व्यवस्थापिका संसद्कै कुरा गरौं, बजेट तर्जुमामा सरकारले आफ्नो प्रशासनिक एकाई जस्तो व्यवहार गर्ने गरेको भन्ने प्रतिनिधिसभाका सभामुख र राष्ट्रिय सभाका अध्यक्षको हवालाका समाचार कान्तिपुर दैनिकले नै कैयौं पटक प्रकाशित गरेको छ । संसद्ले माग गरेको बजेट सरकारले दिँदैन, स्वीकृत बजेटमा पनि अंकुश लगाउने गरेको गुनासो संसद् सचिवालयको छ । चालु आर्थिक वर्षको बजेट १७ खर्ब ५१ अर्ब रुपैयाँ रहेकामा संसद्को भागमा जम्मा १ अर्ब २२ करोड परेको छ, जुन कुल बजेटको ००७ प्रतिशत हो । यो बजेट जिल्लास्तरमा कुनै पनि संगठनसंरचना नभएको महिला मन्त्रालयको भन्दा पनि कम हो । संसद्को महत्त्वपूर्ण काम कानुन निर्माण गर्ने त हुँदै हो, सरकारको हरेक गतिविधिको निरन्तर अनुगमन पनि उसैले गर्नुपर्छ । भारत, अमेरिका, बेलायत, अस्ट्रेलियालगायतमा संसदीय अनुसन्धानलाई उच्च प्राथमिकता दिने गरिन्छ, तर नेपालमा बजेट अभावमा अनुगमन तथा मूल्यांकन र अनुसन्धानको पाटो साह्रै कमजोर छ । अमेरिकी तल्लो सदन कंग्रेसको अनुसन्धान शाखाको सन् २०२३ को बजेट नै १७ अर्ब ८२ करोड रुपैयाँ छ, जुन नेपालको संसद्को कुल बजेटभन्दा करिब १५ गुणाले ठूलो हो । संसदीय समितिहरूको व्यथा पनि त्यही छ बजेट नै पुगेन ! संसद्बाट स्वीकृत बजेट र योजना तथा कार्यक्रम मन्त्रिपरिषद्को बैठकबाट फिर्ता गरेर संसद्को अवज्ञा गर्ने काम सरकारले गर्ने गरेको छ । जस्तो आव २०७९८० को बजेटमा उल्लिखित खानेपानी, पर्यटन र सहरी विकासको १ करोड, सिँचाइ र नदी नियन्त्रणको २ करोड र सडकको ५ करोड रुपैयाँसम्मका आयोजनाहरू प्रदेशलाई हस्तान्तरण भएका थिए भने ५० लाखसम्मका खानेपानी, पर्यटन र सहरी विकासका आयोजनाहरू स्थानीय तहलाई । यसरी जम्मा २२ अर्ब रुपैयाँका योजनाहरूलाई प्रदेश र स्थानीय तहमा हस्तान्तरण गरिएको थियो । प्रदेश र स्थानीय तहले ती योजना तथा कार्यक्रमहरू आफ्नो बजेटमा राखी स्वीकृत गरिसकेका थिए, ठेक्कापट्टा पनि अगाडि बढिसकेको थियो, तर टेन्डर प्रक्रियामा गइसकेका योजनाहरूसमेत खोस्ने काम संघीय सरकारले गर्यो । संविधानअनुसार प्रधानमन्त्री र मन्त्री सामूहिक रूपमा संसद्प्रति उत्तरदायी हुनुपर्छ । विधेयक तर्जुमालगायतमा सरकारले संसद्लाई पर्याप्त बिजनेस दिन सकेको छैन । संविधानको क्रियाशीलताका लागि कम्तीमा २०० वटा थप कानुन जरुरी रहेको राष्ट्रिय सभाको विधेयक समितिले नै ठम्याएको छ । पुराना कानुनलाई संविधानको भावनासँग तादात्म्य हुने गरी मिलाउनु त्यत्तिकै जरुरी छ । त्यो कामसमेत हुन सकेको छैन । संसद्को विशेष समय, शून्य समयमा सांसदहरूले राखेका विषयमा सरकार उदासीन छ । नीति तथा कार्यक्रम र बजेटमा हप्तौं छलफल हुन्छ, तर एक शब्द सुधार हुँदैन । संसदीय समितिका निर्देशनहरू कार्यान्वयनको स्थिति नाजुक रहेको संसद् सचिवालयको अध्ययन प्रतिवेदनमै छ । निर्देशनको जम्मा १५ देखि २५ प्रतिशतसम्म मात्र कार्यान्वयन हुने गरेको छ । सरकारले संसद्को बैठक आह्वान र अन्त्यलगायतमा प्रतिनिधिसभाका सभामुख र राष्ट्रिय सभाका अध्यक्षसँग परामर्शसमेत गर्दैन । संसद्मा महत्त्वपूर्ण विषयमा छलफल भइरहेको हुन्छ, हठात् संसद् अन्त्यको खबर आउँछ । व्यवस्थापिकामाथि कार्यपालिका हाबी भएजस्तै प्रदेश र स्थानीय तहमाथि संघीय सरकारको दबदबा छ । संविधानतः राज्यको शक्तिप्रयोगको अधिकारप्राप्त प्रदेश र स्थानीय तह निरीह छन् । संविधानप्रदत्त अधिकार प्रयोगका लागि पनि हारगुहार गरिरहेका छन् । जस्तो प्रदेशको एकल अधिकार सूचीको पहिलो स्थानमै रहेको प्रहरी प्रशासन र शान्तिसुरक्षासँग सम्बन्धित अधिकारको प्रयोग प्रदेशहरूले अहिलेसम्म गर्न पाएका छैनन् । प्रहरी समायोजनमा संघीय सरकारले आनाकानी गरिरहेकै छ । संघीय निजामती कानुन अहिलेसम्म पनि जारी हुन सकेको छैन, जसका कारण सिंगो प्रशासन संयन्त्र नै लथालिङ्ग छ, प्रदेश र स्थानीय तहले अपेक्षित परिणाम दिन सकेका छैनन् । साबिकका कैयौं गाविसलाई वडा बनाइयो, तर वडासचिवको अभावमा दैनन्दिन सेवाप्रवाहमा व्यवधान उत्पन्न भइरहेको छ । नागरिकता र पासपोर्ट सिफारिसलगायतका काम लिएर वडा कार्यालय गयो, कर्मचारी नहुँदा त्यसै फर्कनुपर्ने हुन्छ । हिमालपहाडतिरका त कतिपय वडा भक्तपुर जिल्लाभन्दा पनि कैयौं गुणा ठूला छन् । कैयौं घण्टा हिँडेर वडा कार्यालय गयो, तर काम नहुँदा त्यसै फर्किनुपर्ने पीडाबोध छ । हामी सिंहदरबार नागरिकका लागि खुला गर्नुपर्छ भन्छौं, तर नागरिकलाई सिंहदरबार नै आउन नपर्ने वातावरण बनाउनपट्टि ध्यान दिन सकिरहेका छैनौं । संविधानको भावनाको अक्षरशः पालना गर्ने हो भने नागरिकले अधिकांश कामका लागि सिंहदरबारको त कुरै छाडिदिऔं, सदरमुकामसम्म पाइला टेक्नुपर्दैन । सरकारका तहहरूबीचको कार्यजिम्मेवारीको कुरा गर्ने हो भने, साबिक एकात्मक व्यवस्थाका आधाभन्दा बढी कामको भार अहिले प्रदेश र स्थानीय तहमा छ, तर त्यसअनुसारको दाम, कर्मचारी, कानुन, कार्यालय, क्षमता अभिवृद्धिलगायतमा अपेक्षित सामञ्जस्य छैन । प्रदेश र स्थानीय तहले प्राप्त गर्ने अनुदानको हिस्सा न्यून छ । अनुदानमा पनि ससर्त अनुदानको ठूलो भारी बोकाइएको छ । खल्तीका योजनाहरू बग्रेल्ती छन् । सरकारले संसद्लाई हेपेजस्तै संघीय सरकारका अंगहरूले प्रदेश र स्थानीय तहलाई हेपेका छन् । प्रदेश र स्थानीय तहले कसरी काम गरिरहेका छन् ? कर्मचारीको अवस्था कस्तो छ ? वित्तीय स्रोतसाधनको न्यूनताले केकस्तो असर पारेको छ ? अनुदान वितरणको पद्धति कस्तो छ ? कानुनी र नीतिगत व्यवधानहरू केकस्ता छन् ? स्थानीय सेवाप्रवाहको केन्द्रबिन्दुका रूपमा विकसित गर्ने भनिएको वडाबाट नागरिकले सेवा पाएका छन् कि छैनन् ? संघीय सरकारलाई सोच्नेसोध्ने फुर्सद नै छैन । संसद्मा पनि यो विषयले प्राथामिकता पाउने गरेको छैन । कामलाई दाम, कर्मचारी, कानुन, कार्यालय, क्षमता अभिवृद्धिलगायतले पछ्याउनुपर्छ भन्ने हो, तर संघीय सरकारले विभिन्न बहानामा प्रदेश र स्थानीय तहका अधिकारहरूलाई कुण्ठित पार्ने गरेको छ । सरकारका तहहरूबीचका समस्याहरूको समाधान गर्न अन्तरप्रदेश परिषद्लगायतका समन्वयकारी संरचनाहरू छन् । तर परिषद्को बैठक चार वर्षदेखि बस्न सकेको छैन । निजामती, शिक्षालगायतका अत्यावश्यक कानुनहरू २०७५ मसान्तभित्रै पास गर्ने, अनावश्यक संरचनाहरू खारेज गर्ने आदि भनी २९ बुँदे संघीयता कार्यान्वयन रोडम्याप बनाए पनि अधिकांश निर्णय कार्यान्वयन नै भएका छैनन् । गत वर्ष राष्ट्रिय सभाले पास गरेको तत्काल गर्नुपर्ने प्रहरी समायोजनसहित संघीयता कार्यान्वयनसम्बन्धी संकल्प प्रस्तावको सरकारले कुनै सुनुवाइ गरेको छैन । संकल्प प्रस्तावकै आधारमा २०७९ असोज २८ को मन्त्रिपरिषद्बाट अनुमोदित संघीयता कार्यान्वयनसम्बन्धी १५ बुँदे कार्ययोजनाको काम अगाडि बढेको छैन । सरकारले निर्णय गर्छ, प्रधानमन्त्री र मन्त्रीले संसद्मा बोल्छन् पनि तर कार्यान्वयन गर्दैनन् । गत वर्ष राष्ट्रिय सभामा संघीयता कार्यान्वयन अध्ययन तथा अनुगमन संसदीय विशेष समिति बनेको थियो । प्रदेश र स्थानीय तहका समस्याहरूको पहिचानलगायतका लागि राष्ट्रिय सभा अध्यक्षसहित राष्ट्रिय सभामा प्रतिनिधित्व गर्ने सबै राजनीतिक दलको सहभागितामा समिति सबै प्रदेश र केही स्थानीय तहमा गएको थियो । मुख्यमन्त्रीहरू, प्रदेशसभाका सभामुखउपसभामुखहरू, प्रदेश र स्थानीय तहका पदाधिकारीहरू, नागरिक समाज, राजनीतिक दल आदि सबैको सुझाव थियो दुवै सदनको प्रतिनिधित्व हुने गरी संघीयता कार्यान्वयन अनुगमन संयुक्त समितिको आवश्यकता छ । संसद्माथि कार्यपालिका हाबी हुने, संघीय सरकार प्रदेश र स्थानीय तहको समस्या समाधानमा उदासीन हुने, संविधानप्रदत्त अधिकार कार्यान्वयनमा तत्परता नदेखाउने बरु उल्टै अधिकार क्षेत्र मिच्नेजस्ता विभिन्न घटनाक्रमले गर्दा पनि दुवै सदनको प्रतिनिधित्वसहितको अधिकारसम्पन्न समितिको गठन जरुरी थियो । अझै छ । समिति गठनको प्रस्तावसहितको प्रतिवेदनलाई राष्ट्रिय सभाले सर्वसम्मत अनुमोदन पनि गर्यो । प्रधानमन्त्री पुष्पकमल दाहालले प्रतिवेदनका सुझावहरूलाई कार्यान्वयन गरिने प्रतिबद्धता सभाको बैठकमा जनाएका थिए । तर प्रतिवेदन कार्यान्वयनमा सरकारले अहिलेसम्म कुनै चासो दिएको छैन । संसद्प्रतिको सरकारको अवज्ञाको थप उदाहरण यो पनि हो । प्रशासनिक संघीयता, वित्तीय संघीयता, अन्तरतह समन्वय र सहकार्य, सेवा प्रवाहलगायतका विभिन्न विषयगत क्षेत्रभित्रका ९९ सुझाव रहेको यो प्रतिवेदन मात्र कार्यान्वयन गर्ने हो भने अहिले प्रदेश र स्थानीय तहले उठाएका सवालहरूको सम्बोधन र नागरिकस्तरमा देखिएका अधिकांश समस्याको समाधान हुन्छ । संविधानले अधिकार दिएको छ भन्दैमा सिंहदरबारले दिँदैन । जस्तो संविधानतः स्थानीय तह र प्रदेशलाई प्राकृतिक स्रोतबाट रोयल्टी पाउने अधिकार छ । रोयल्टीका सम्बन्धमा, साबिक स्थानीय निकायले ५० प्रतिशतसम्म वित्तीय स्रोत पाउँथे । तर अन्तरसरकारी वित्त व्यवस्थापन विधेयक२०७४ मा स्थानीय तहलाई जम्मा ५ प्रतिशत र प्रदेशलाई १० प्रतिशत मात्रै रोयल्टी दिने गरी प्रस्ताव आएको थियो । यस सम्बन्धमा, म आफैंले लिखित रूपमै तत्कालीन सभामुख, दलका नेताहरू, संसदीय समितिका सभापतिको ध्यानाकर्षण गराएको थिएँ, अर्थसमितिमा रूपान्तरित संसद्बारे प्रस्तुतिसमेत दिएको थिएँ । पछि प्रदेश र स्थानीय तहका लागि रोयल्टी २५२५ प्रतिशत हुने भयो । विगतमा हामीले सिंहदरबारका अधिकारलाई तल पुर्याउन निक्षेपण गर्नेलगायतका केही राम्रा नीतिहरू ल्याएका पनि थियौं । जस्तो आव २०५९६० देखि नै प्राथमिक शिक्षा, प्राथमिक स्वास्थ्य, कृषि, पशु, हुलाक, स्थानीय पूर्वाधार आदि विषयगत सेवाका क्षेत्रलाई तत्कालीन स्थानीय निकायमा निक्षेपण गर्ने कानुन बनेको थियो । इलाका बराबर स्थानीय निकायको संख्या निर्धारण गरी स्थानीय निकायलाई अधिकारसम्पन्न बनाउने अध्ययन पनि भएको थियो । तर सुधारको कुनै पनि कार्यक्रम कार्यान्वयन भएन । दक्षिण एसियमै उत्कृष्ट भनिएको स्थानीय स्वायत्त शासन ऐन२०५५ मा उल्लिखित जिविसमा विषयगत शाखा खोल्ने, स्थानीय सेवा ऐन जारी गर्ने र न्यायिक समिति गठन गर्ने भन्ने ऐनको व्यवस्थासमेत कार्यान्वयन भएन । साबिकका विकेन्द्रीकरण, निक्षेपणलगायतका सुधारका कार्यक्रमहरू लागू भएका भए २०६२६३ को नागरिक आन्दोलन, १० वर्षे जनयुद्ध, मधेश आन्दोलन, आदिवासी जनजातिलगायतका परिवतर्नकामी आन्दोलनहरू पनि सायद हुने थिएनन् । संविधान र कानुनमा लेख्दैमा अधिकार पाइन्छ भन्ने हैन, सिंहदरबारले विभिन्न बहानामा कुण्ठित गरिरहन्छ । हामीले व्यवस्था त परिवर्तन गर्यौं, तर सिंहदरबारको सोच र मानसिकतामा परिवर्तन आएको छैन । सिंहदरबारले त प्रदेश र स्थानीय तहलाई सरकारै मान्दैन । सिंहदरबारको सत्ताको कुर्सीमा त्यस्तो जादु छ, त्यसले जस्तोसुकै क्रान्तिकारीलाई पनि सधैं कुर्सीमा रहिरहन्छु भन्ने आभास दिन्छ । अनि भुइँमान्छे र भुइँसरकारका अधिकारका विषयहरू ओझेलमा पार्छन् । जब सत्ताबाट बाहिरिन्छन् अनि अधिकार र भुइँमान्छेका मुद्दाहरू सम्झन्छन् । मैले संसद् र समितिका बैठकहरूमा सरकार संघीयता कार्यान्वयनलगायतमा गम्भीर छैन, त्यसैले सरकारलाई निरन्तर घोचिरहेनहल्लाइरहने संयन्त्र चाहिन्छ भनेर पटकपटक बोलेको छु । मुख्यमन्त्रीहरूको एउटा साझा संगठन चाहिन्छ पनि नभन्दै आएको छु । किनकि अमेरिका, क्यानडा, जर्मनी, स्विटजरल्यान्ड, अफ्रिका, अस्ट्रेलियाजस्ता संघीय देशहरूमा मुख्यमन्त्रीहरूले साझा फोरमसंगठन बनाएका छन् । त्यही साझा फोरमसंगठनका माध्यमबाट संघीयताको सबलीकरणका क्षेत्रमा काम गरेका छन् । हामीले धेरै खालका शासन व्यवस्थाको अनुभव गरेका छौं । शासन व्यवस्था परिवर्तनका लागि पटकपटक आन्दोलन पनि गर्यौं । अझै कति पटक आन्दोलन गर्ने ? कति वटा शासन व्यवस्थाको प्रयोगशाला बनाउने ? आन्दोलन त गरौंला, अर्को शासन व्यवस्था त आउला तर समाजका अरू कुनै व्यक्ति वा समुदायले फेरि आन्दोलन नगर्लान् कसरी भन्न सकिन्छ ? शासन व्यवस्थाप्रति चित्त नबुझ्ने कुनै राजनीतिक दलले आन्दोलन नगर्ला वा आगो नबाल्ला भनेर पनि कसरी विश्वास गर्न सकिन्छ ? वास्तवमा, कुनै पनि शासन व्यवस्था आफैंमा राम्रो हुँदैन, राम्रो बनाउने नागरिकले हो, शासकले हो । शासन व्यवस्थामा कमीकमजोरी छन् भने सुधार गरौं, त्यसमा शासकहरू तयार पनि हुनुपर्यो । राजनीतिक, प्रशासनिक, वित्तीय संघीयतालगायतका क्षेत्रमा केकस्तो सुधार गर्नुपर्छ भनेर राष्ट्रिय सभाको संघीयता कार्यान्वयन प्रतिवेदनले नै औंल्याएको छ ।"
कोप२८ मा जलवायु वित्तको लक्ष्य ओझेल,"नेपालको प्रस्तुतिसम्मेलनमा नेपालका तर्फबाट उठाउने एजेन्डामा विश्वसमुदायलाई सकारात्मक तुल्याउन वन तथा वातावरण मन्त्रालयले विभिन्न विषयगत विज्ञहरूको टोली गठन गरेर आफ्नो उपस्थिति बलियो बनाउने प्रयास गरेको थियो । नेपालले कोप२८ मा छुट्टै पेभेलियन पाएको थियो, जहाँ दर्जनभन्दा बढी विषयगत क्षेत्रमा विभिन्न सामाजिक संस्थाले आफ्ना काम प्रश्तुत गरेका थिए । तिनमा हिमाली क्षेत्रमा परेको प्रभावका विषय धेरै थिए । न्युज एजेन्सी नेपालले जलवायु परिवर्तनका कारण बसाइँसराइ हुँदा हुम्लाको लिमी उपत्यकाको जाङ गाउँ पूरै रित्तो भएको र हिमाली क्षेत्रमा हुने बसाइँसराइलाई रोक्नुपर्ने आवाज उठाएको थियो । राष्ट्रसंघीय विकास कार्यक्रमको सहयोगमा नेपालमा सञ्चालित ड्रोनबाट बिउ रोप्ने प्रविधिको वृत्तचित्र पनि आकर्षणको केन्द्र बनेको बन्यो ।नेपालले विषयकेन्द्रित वार्तालाई प्रभावकारी बनाउन जरुरी देखिन्छ । किनकि, सम्मेलनका कतिपय नेगोसिएसनमा नेपालको उपस्थिति शून्य थियो । त्यस्तै, विभिन्न कोषबाट लिने अनुदानका लागि स्पष्ट दृष्टिकोणसहितको प्रोजेक्ट बैंक बनाउनुपर्छ । शासकीय संरचना तीन तहका रहेकाले केन्द्रीय बहसले मात्रै सार्थकता पाउन सक्दैन । त्यसैले जलवायुजन्य असरका बहसहरूलाई प्रदेश र स्थानीय तहमा पनि लैजानुपर्छ । सरकारी संयन्त्र र संघसंस्थाको क्षमता पनि बढाउनुपर्छ ।"
पुँजी बजारको स्थायित्वको पाटो,"माग तथा आपूर्तिको सन्तुलनधितोपत्रको मूल्य माग र आपूर्तिले पनि निर्धारण गर्छन् । अहिले माग र आपूर्तिको सन्तुलन बिग्रिएका कारण बजारमा तीव्र उत्तारचढाव आएको भन्ने गरिन्छ । माग र आपूर्तिलाई कुनकुन तत्त्वले प्रभावित गर्छन् र यसमा कसको भूमिका महत्त्वपूर्ण हुन्छ भनी बुझ्न आवश्यक हुन्छ । पुँजी बजारमा माग पक्ष बलियो बनाउनका लागि बृहत् क्षेत्रबाट बृहत् लगानीकर्ताको उपस्थिति पहिलो आवश्यकता हो । यसमा पनि खास गरी स्वदेशी तथा विदेशी संस्थागत लगानीकर्ताको उपस्थिति सघन हुनुपर्छ । नेपालमा हालसम्म खुलेका डिम्याट खाताका आधारमा हेर्ने हो भने सातै प्रदेशबाट लगानीकर्ताको सहभागिता उत्साहजनक नै देखिन्छ । बजारमा लगानीकर्ताको प्रवेशलाई आकर्षित गर्न बजारको पहुँच बढाउने, गुणस्तरीय सेवा दिने, गुनासाहरूको सम्बोधन गर्नेलगायतका कार्यहरू अति आवश्यक हुन्छन् । पुँजी परिचालनको लागत र कारोबार लागत कम गरेर पनि लगानीकर्तामा उत्साह थप्न सकिन्छ । यस्ता विषयहरूको सम्बोधन गरिसकेको बोर्डले आगामी दिनमा एनआरएन तथा विदेशी संस्थागत लगानीकर्ताको प्रवेश, लगानी उपकरणमा विविधताजस्ता विषयहरूलाई समेत तार्किक निष्कर्षमा पुर्याउनुपर्ने देखिएको छ । साथै, बजारमैत्री तथा लगानीकर्तामैत्री कर व्यवस्थाले पनि बजारमा माग बढाउन थप सहयोग गर्छ ।धितोपत्रको आपूर्तिको सम्बन्ध पुँजी परिचालनसँग हुन्छ । नेपालमा धेरै वर्षअगाडिदेखि नै पुँजी बजारमा बैंक तथा वित्तीय संस्थाहरूको दबदबा कम गर्दै बजारमा स्थायित्वका लागि वास्तविक क्षेत्रका कम्पनी भित्र्याउन धेरै योजना तथा कार्यक्रमहरू आए । तर अपेक्षित नतिजा पाउन सकिएको थिएन । पछिल्लो समय सरकारले विभिन्न क्षेत्रमा लिएको नीति तथा बोर्डको नीतिगत तथा कानुनी व्यवस्थाका कारण जलविद्युत्, होटल, पर्यटन तथा उत्पादनमूलकसहित वास्तविक क्षेत्रका कम्पनीहरू आउन थालेका छन् । उद्यमशिलता तथा नवप्रवर्तन प्रवर्द्धन गर्ने संयन्त्रका रुपमा प्राइभेट इक्विटी, भेन्चर क्यापिटल जस्ता विशिष्टीकृत लगानी कोषहरू पनि आउन थालेका छन् । तथ्यांक हेर्दा धितोपत्रको आपूर्ति बढेका बेला इन्डेक्स घट्छ भन्ने तथ्य स्थापित गर्न कठिन छ । बैंकिङ क्षेत्रमार्फत हुने परिचालनमा चुनौती थपिँदै गएका बेला पनि धितोपत्र बजारमार्फत भने आर्थिक वर्ष २०७९८० मा ८० अर्बभन्दा माथिको पुँजी परिचालन भएको छ । आईपीओको प्रिमियम मूल्यमा केही प्रश्न देखिए पनि सर्वसाधारण लगानीकर्ताले धितोपत्र खरिदमा देखाएको माग दर भने सकारात्मक छ । धितोपत्रको निष्कासन मूल्य बजारबाटै निर्धारण गर्न बुक बिल्डिङ विधि अभ्यासमा आइसकेको छ । माथिका चारै पक्ष मजबुत हुँदा पुँजी बजारले स्थायित्व पाउँछ । कुनै एक पक्षको मात्र प्रयास वा एक पक्षमा मात्र भर पर्ने परिपाटीले स्थायित्व पाउन कठिनप्रायः हुने गर्छ । यसकारण सरकारले वित्तीय क्षेत्रका नियामकहरूसँग समन्वय र घनीभूत छलफलपश्चात् आवश्यक नीतिगत व्यवस्था गर्नुपर्छ । यस्तो अभ्यासले बजारमा व्याप्त नकारात्मक सोच नियन्त्रण गर्छ भने बजारमा व्याप्त भ्रम र अन्योललाई समेत चिर्न सकिन्छ । यसबाट पनि बजारमा स्थायित्व कायम गर्न सहयोग पुग्छ ।पुँजी बजारको स्थायित्व कायम गर्न माथि चर्चा गरिएका चारै पक्ष लगानीकर्ताको नियन्त्रणमा हुँदैनन् । यसकारण लगानीकर्ताले आफू सुरक्षित रहनका लागि अध्ययनविश्लेषण, वित्तीय अनुशासन र धैर्यमा पनि विशेष ध्यान दिनुपर्छ, जुन आफ्नो नियन्त्रणमा रहन्छ । विश्लेषण गर्ने बानीले लगानीकर्तालाई वित्तीय अनुशासनमा बस्न र धैर्य राख्न सजिलो हुन्छ । यसले पनि बजारमा स्थायित्व कायम गर्न मद्दत पुग्छ ।प्रस्तुत विचारहरू लेखकका निजी हुन् ।"
भारतमा ७८ विपक्षी सांसद निलम्बित,"(नयाँदिल्ली)भारतको संसद्बाट एकै दिन ७८ जना विपक्षी सांसदलाई निलम्बन गरिएको छ । लोकसभाका ३३ र राज्यसभाका ४५ जना सांसद निलम्बित भएका हुन् । लोकसभाबाट सोमबार निलम्बित हुनेमा विपक्षी दलका नेता कंग्रेस सांसद अधिर रञ्जन चौधरीसहित ११, तृणमूल कंग्रेसका ९, डीएमकेका ९ र ४ जना अन्य दलसँग आबद्ध सांसद छन् । राज्यसभाबाट कंग्रेस महासचिव जयराम रमेशसहित सांसदहरू निलम्बित भएका छन् ।ती सांसदले संसद्मा भएको सुरक्षा कमजोरीबारे भारतीय प्रधानमन्त्री नरेन्द्र मोदी र गृहमन्त्री अमित शाहको जवाफ मागेर विरोध गर्दै आएका थिए । विपक्षीको विरोधका कारण बैठक अवरुद्ध हुँदै आएको थियो । सरकारको प्रस्तावमा दुवै सभाका अध्यक्षहरूले विरोध गर्ने विपक्षी दलका ठूलो संख्याका सांसदलाई सोमबार निलम्बन गरेका हुन् । जारी संसद्को शीतकालीन सत्रभरिका लागि उनीहरूलाई निलम्बन गरिएको छ । गत बुधबार दर्शकदीर्घामा रहेका दुई युवाले बैठक चलिरहेकै बेला संसद् कक्षमा प्रदर्शन गरेका थिए । उनीहरूले पहेंलो रंगको धूवाँ संसद्मा फैलाएका थिए । भारतीय संसद् भवनमा आतंकवादी आक्रमण भएको २२ वर्ष पुगेकै दिन पाँच तहको सुरक्षा व्यवस्थालाई झुक्याएर ती युवाले संसद् बैठक कक्षमै प्रदर्शन गरेका थिए, जुन विषयलाई लिएर विपक्षी सांसदले विरोध गरेका हुन् । यसअघि १३ डिसेम्बर २००१ मा भारतीय संसद् भवनमा आतंकवादी आक्रमण भएको थियो । नयाँ घटनाले संसद् सुरक्षामा ठूलो कमजोरी देखिएको भन्दै विपक्षी सांसदले सरकारमाथि प्रश्न उठाइरहेका छन् । उक्त घटनामा संलग्न ६ जनालाई प्रहरीले पक्राउ गरिसकेको छ । गृह मन्त्रालयले विशेष अनुसन्धान कमिटी बनाएर काम थालेको छ । भारतीय जनता पार्टी (भाजपा) सांसद प्रताप सिंहाले उपलब्ध गराएको पासबाट प्रदर्शनकारी युवा संसद् कक्षमा पुगेको खुलेको छ । विपक्षी सांसदले त्यसलाई मुद्दा बनाएर सत्तारूढ दलमाथि दबाब बढाउन खोजेका छन् । घटना भएको अर्को दिनदेखि नै विपक्षी सांसदले संसद्मा विरोध प्रदर्शन थालेका थिए । त्यस दिन नै लोकसभाबाट १३ र राज्यसभाबाट १ जना गरी १४ सांसदलाई निलम्बन गरिएको थियो । उक्त निलम्बनलाई खारेज गरिनुपर्ने मागसहित विपक्षी सांसदले थप प्रदर्शन गरेका थिए । यसअघिको समेत जोड्दा शीतकालीन सत्रका लागि लोकसभाबाट कुल ४६ र राज्यसभाबाट पनि ४६ गरी ९२ जना सांसद निलम्बित भएका छन् । भारतको लोकसभामा सांसदको संख्या ५ सय ३८ छ । विपक्षी गठबन्धनसँग १ सय ४२ सांसद छन् । त्यस्तै, राज्यसभाका २ सय ४५ जनामध्ये विपक्षी गठबन्धनको सांसदको संख्या ६४ छ । त्यसमा ४६ जना निलम्बित भएका छन् । सोमबार संसद्को कारबाही प्रारम्भ हुनासाथ विपक्षी दलले प्रदर्शन गरेका थिए । लोकसभा स्पिकर ओम बिड्लाले संसद्मा भएको घटनामाथि राजनीति हुनुलाई दुर्भाग्यपूर्ण भन्दै सदन सुरु गर्न आग्रह गरेका थिए । तर, विपक्षीको विरोध थामिएन । संसदीय कार्यमन्त्री प्रल्हाद जोशीले विरोध प्रदर्शनमा रहेका सांसदलाई निलम्बनको प्रस्ताव पेस गरेका थिए । विपक्षी नेताहरूले संसद्को सुरक्षा कमजोरीको विषयमा बहसमा भाग लिनबाट सरकार भाग्न खोजेको आरोप लगाएका छन् । निलम्बनको घटनापछि उनीहरूले संसद्लाई विपक्षी मुक्त बनाएर चलाउने सरकारले प्रयास गरेको प्रतिक्रिया दिएका छन् । राज्यसभाबाट निलम्बित राष्ट्रिय जनता दलका सांसद मनोज झाले निलम्बनलाई सम्मानका रूपमा लिएको बताए । उनले संसद्को सुरक्षाका सबालमा सरकारले एउटा आधिकारिक बयान दिनसमेत नचाहेर विपक्षीमुक्त संसद् बनाउन खोजेको बताए । उनले प्रधानमन्त्री धेरै कमजोर भएको र त्यसैको फलस्वरूप यी कारबाहीहरू भएको भनेका छन् । कंग्रेस सांसद गौरव गोगोईले संसद्मा बुलडोजर चलाइएको बताएका छन् । उनले सरकारको कमजोरीलाई लुकाउन विपक्षीको आवाज दबाउने प्रयास गरिएको टिप्पणी गरेका छन् ।४ नोभेम्बरदेखि सुरु भएको शीतकालीन सत्र ३ दिनपछि २२ डिसेम्बरमा सकिँदै छ । यस सत्रमा विभिन्न महत्वपूर्ण विधेयक सरकारले पारित गराउने योजना बनाएको छ । विपक्षीको विरोधले त्यसमा अवराध हुने देखिएपछि सत्तारुढ दलबाट निलम्बनको प्रस्ताव ल्याइएको हो । सदनको एउटै सत्रमा ९२ सांसद निलम्बित हुन अहिलेसम्मकै ठूलो संख्या हो । कंग्रेस अध्यक्ष मल्लिकार्जुन खड्गेले सांसदलाई निलम्बित गरेर सरकारले सबै लोकतान्त्रिक प्रणालीलाई डस्टबिन मा फालेको आरोप लगाए । मोदी सरकारले संसद र लोकतन्त्रमाथि आक्रमण गरेको उनको भनाइ छ । उनले सामाजिक सञ्जाल एक्समा आफूहरूले संसद्को सुरक्षामा भएको गम्भीर त्रुटीका सन्दर्भमा विस्तृत चर्चा र त्यसमाथि गृहमन्त्रीको जवाफ मागेको बताएका छन् । मोदी सरकार अब महत्वपूर्ण कानूनलाई विना कुनै चर्चाबहस वा असहमतिको सामना नगरी बहुमतको बाहुबलबाट पारित गराउन सक्नेछ, उनले लेखेका छन् । त्यस्तै, पश्चिम बंगालकी मुख्यमन्त्री तृणमुल कंग्रेस प्रमुख ममता बनर्जीले भाजपा नेतृत्वको सरकारले लोकतन्त्रको मजाक बनाएको बताएकी छन् । तर, केन्द्रीय मन्त्री पीयूष गोयलले विपक्षी सांसदहरूले अमर्यादित व्यवहार गरेको आरोप लगाए ।"
पाकिस्तानमा खान समर्थकको भर्चुअल प्रदर्शन,"इस्लामाबाद (एजेन्सी) पाकिस्तान सरकारले फेसबुक, इन्स्टाग्राम, एक्स (ट्वीटर) र युट्युबजस्ता सामाजिक सञ्जालमा प्रतिबन्ध लगाउनुका साथै इन्टरनेट सेवा बन्द गरिदिए पनि आइतबार पूर्वप्रधानमन्त्री इमरान खानका समर्थकहरूले भर्चुअल जलसा (र्याली) आयोजना गरे । खानको पार्टी पाकिस्तान तहरिकएइन्साफ (पीटीआई) ले आसन्न चुनावसम्बन्धी सार्वजनिक भेलामा सरकारले आफ्ना कार्यकर्तालाई अवरोध पुर्याएको विरोधमा भर्चुअल पावर शो आयोजना गरेको जनाएको छ । डिजिटल अधिकार, साइबर सुरक्षा र सुशासन प्रवर्द्धन गर्दै आएको अन्तर्राष्ट्रिय इन्टरनेट नियमन संस्था, नेटब्लक्सले पाकिस्तानको इन्टरनेट सेवा अवरुद्ध भएको बारे पुष्टि गरेको छ । स्थानीय प्रयोगकर्ताहरूले पनि लाहोर, कराँची र इस्लामाबादमा आइतबार सोसल मिडिया प्लाटफर्म चलाउन गाह्रो भएको प्रतिक्रिया दिएका थिए । इन्टरनेट स्लो भएको र सोसल मिडिया प्लाटफर्म नखुलेको बारे उनीहरूले गुनासो गरेको अन्तर्राष्ट्रिय समाचार संस्थाहरूले जनाएका छन् । यसबारे पाकिस्तान दूरसञ्चार प्राधिकरण (पीटीए) भने हालसम्म कुनै प्रतिक्रिया दिएको छैन ।आउँदो फेब्रुअरी ८ मा पाकिस्तानमा हुन लागेको राष्ट्रिय चुनावलाई मध्यनजर गर्दै पीटीआईले स्थानीय समयअनुसार आइतबार राति १० बजेबाट अनलाइन र्याली गरेको हो । युट्युबमा लाइभ गरिएको उक्त र्यालीमा हालसम्म १५ लाखभन्दा बढी भ्युज छ । र्यालीलाई सम्बोधन गरेका पीटीआईका अध्यक्ष गोहर खानले आफूहरूको पावर शो लाई लक्षित गरेर सरकारले इन्टरनेट क्र्याकडाउन गरेको आरोप लगाएका थिए ।"
पौने १ प्रतिशत बिन्दुले घट्यो निक्षेपको ब्याज,"(काठमाडौं)यही पुसका लागि सबै वाणिज्य बैंकले निक्षेपको ब्याज घटाएका छन् । यसअनुसार पुसमा बैंकहरूको मुद्दती निक्षेपको अधिकतम ब्याज औसत ८९३ प्रतिशत छ । गत मंसिरमा यस्तो ब्याजदर औसत ९६१ र कात्तिकमा ९९६ प्रतिशत थियो । यसरी हेर्दा गत मंसिरको तुलनामा पुसमा बैंकहरूको मुद्दती निक्षेपको ब्याजदर करिब पौने एक (०६८) प्रतिशत बिन्दुले घटेको देखिन्छ । यसका आधारमा बैंकहरूले कर्जाको ब्याजदर कतिले घटाउलान् भन्ने चासो सर्वत्र छ । पुसमा बैंकहरूको व्यक्तिगत मुद्दती निक्षेपको अधिकतम ब्याजदर १० प्रतिशत र न्यूनतम ८ प्रतिशत छ । बैंकहरूको औसत मुद्दती निक्षेपको अधिकतम ब्याजदर ८९३ प्रतिशत र न्यूनतम ७६१ प्रतिशत छ । साधारण बचतको अधिकतम ब्याजदर ७१० प्रतिशत र न्यूनतम ३६० प्रतिशत छ । औसतमा अधिकतम ब्याजदर ६०५ प्रतिशत र न्यूनतम ४४३ प्रतिशत छ । सामान्यतया निक्षेपको ब्याज घट्दा त्यसको प्रत्यक्ष प्रभाव कर्जाको ब्याजमा पर्छ । किनकि निक्षेपको ब्याज घट्दा बैंकको लागत (खर्च) पनि घट्छ, यसले आधार ब्याजदर कम हुन्छ । आधार दर (बेस रेट) कर्जाको ब्याज निर्धारण गर्ने आधार हो । यसअनुसार आधार दर घट्दा कर्जाको ब्याजदर पनि घट्छ भने बढ्दा बढ्छ । नेपाल राष्ट्र बैंकले मौद्रिक नीतिको पहिलो त्रैमासिक समीक्षामार्फत बैंक दर र नीतिगत दर तथा निक्षेप संकलनको बोलकबोल दर पनि घटाएको छ । अपेक्षाअनुसार ब्याजदर नघटिरहेको भन्दै राष्ट्र बैंकलाई चौतर्फी दबाब बढेपछि समीक्षामार्फत उल्लिखित दर घटाइएको हो । अहिले वित्तीय प्रणालीमा पर्याप्त तरलता छ । बजारमा पैसा धेरै भएपछि तरलता व्यवस्थापनका लागि भन्दै राष्ट्र बैंकले धमाधम पैसा झिकिरहेको छ । यही कारण अब कर्जाको ब्याजदर झनै घट्ने बैंकरहरूको दाबी छ । पछिल्ला केही महिनायता कर्जाको ब्याजदर घटिरहेको र अब झनै उच्च दरले घट्ने नेपाल बैंकर्स संघका अध्यक्ष सुनिल केसीले बताए । पहिलो, आधार दरमा आएको कमी र दोस्रो, बैंकहरूबीचको प्रतिस्पर्धाका कारण प्रिमियम घट्दा कर्जाको ब्याजदर कम भइरहेको उनको भनाइ छ । कर्जाको ब्याजदर निरन्तर घटिरहेकै थियो । अब झन् धेरैले घट्छ, यसकारण ब्याज बढी भएकाले कर्जा लिन सकिएन भन्ने गुनासो आउँदैन, उनले भने, पुसमा सबै बैंकले निक्षेपको ब्याज घटाएका छन् । यसले पनि कर्जाको ब्याजदर घट्नमा सहयोग पुग्छ । यद्यपि कर्जाको ब्याजदर यति प्रतिशतले घट्छ भन्ने अवस्था नरहेको उनले जनाए । बैंकअनुसार फरकफरक आधार दर छ, त्यसकै आधारमा बैंकहरूले प्रिमियम जोडेका छन्, उनले भने, यसकारण यति प्रतिशतले नै कर्जाको ब्याजदर घट्छ भनेर अहिल्यै भन्न सकिँदैन । तर सर्वसाधारणले अपेक्षा गरेभन्दा धेरैले घट्छ । गत साता सार्वजनिक मौद्रिक नीतिको पहिलो त्रैमासिक समीक्षाअनुसार बैंकदर ०५ प्रतिशत बिन्दु र नीतिगत दर १ प्रतिशत बिन्दुले घटाइएको छ । निक्षेप संकलन बोलकबोल दर १५० प्रतिशत बिन्दुले घटाएर ३ प्रतिशत कायम गरिएको छ । भूकम्पपीडितको २५ लाखसम्मको आवासीय घरकर्जामा आधार दरमा २ प्रतिशत बिन्दुभन्दा बढी प्रिमियम जोड्न नपाउने व्यवस्था छ । अर्थतन्त्रलाई चलायमान बनाउन मौद्रिक नीति थप लचिलो बनाइएको नेपाल राष्ट्र बैंकका गभर्नर महाप्रसाद अधिकारी त्यतिबेला बताएका थिए । बजारमा सोचेअनुसार कर्जा प्रवाह हुन नसकेकाले केही नीतिगत व्यवस्था परिमार्जन गरेर ब्याजदर घटाउन खोजिएको उनको भनाइ छ । कर्जा विस्तार र असल ऋणीलाई व्यवसाय निरन्तरतामा सहज हुने नीति राष्ट्र बैंकले लिएको छ, मौद्रिक नीतिको पहिलो समीक्षाबारे आयोजित पत्रकार सम्मेलनमा अधिकारीले भनेका थिए, पछिल्लो डेढ महिनादेखि अन्तरबैंक ब्याज घटेको छ । पछिल्लो समय हामीले बजारबाट पैसा उठाउन सुरु गरेका छौं ।चालु आर्थिक वर्षको निक्षेप गत वर्ष ८२ प्रतिशतले बढेकामा चालु आर्थिक वर्षमा १४९ प्रतिशतले बढेको राष्ट्र बैंकले बताएको छ । पछिल्ला महिनामा कर्जा विस्तारमा पनि सुधार हुँदै आएको छ । समीक्षा अवधिमा बैंक तथा वित्तीय संस्थाबाट निजी क्षेत्रमा प्रवाहित कर्जा ९९ अर्ब ४० करोड (२१ प्रतिशत) ले बढेको छ । अघिल्लो वर्षको सोही अवधिमा यस्तो कर्जा ६८ अर्ब५५ करोड (१५ प्रतिशत) ले बढेको थियो । वार्षिक बिन्दुगत आधारमा ०८० कात्तिक मसान्तमा बैंक तथा वित्तीय संस्थाहरूबाट निजी क्षेत्रतर्फ प्रवाहित कर्जा ४४ प्रतिशतले बढेको छ । ०८० कात्तिकमा वाणिज्य बैंकहरूको निक्षेपको भारित औसत ब्याजदर ७७६, विकास बैंकको ९११ र वित्त कम्पनीको १००२ प्रतिशत छ । ०७९ कात्तिकमा वाणिज्य बैंकको निक्षेपको भारित औसत ब्याजदर ८३२ प्रतिशत कायम भएको थियो । कर्जाको भारित औसत ब्याजदर ०८० कात्तिकमा वाणिज्य बैंकको ११९६ प्रतिशत, विकास बैंकको १३७० प्रतिशत र वित्त कम्पनीको १४४८ प्रतिशत छ । ०७९ कात्तिकमा वाणिज्य बैंकहरूको कर्जाको भारित औसत ब्याजदर १२६५ प्रतिशत कायम भएको थियो ।वित्तीय प्रणालीमा कुल निक्षेप ६० खर्ब रुपैयाँ नाघेको छ । गत मंसिर २८ मा ६० खर्ब तीन अर्ब रुपैयाँ पुगेको राष्ट्र बैंकको तथ्यांक छ । कुल गार्हस्थ्य उत्पादन (जीडीपी) को तुलनामा यो एक सय ११ प्रतिशत बराबर हो । राष्ट्रिय तथ्यांक कार्यालयले गत आर्थिक वर्षका लागि कुल जीडीपी ५३ खर्ब ८१ अर्ब रुपैयाँ पुग्ने अनुमान गरेको छ । उच्च दरले निक्षेप बढिरहेको, आयात घटिरहेकोलगायत कारण वित्तीय प्रणालीमा निरन्तर निक्षेप बढिरहेको छ ।"
खारेज भयो सीजीको लाइसेन्स,"(काठमाडौं)व्यावसायिक घराना चौधरी समूहको स्वामित्वमा रहेको सीजी कम्युनिकेसन लिमिटेडको ग्रामीण दूरसञ्चार सेवासम्बन्धी अनुमतिपत्र खारेज भएको छ । नियामक नेपाल दूरसञ्चार प्राधिकरणले सोमबार सीजीको लाइसेन्स स्वतः रद्द भएको विषयमा औपचारिक निर्णय गरेसँगै यसबारे सीजीलाई पत्रसमेत पठाइएको जनाएको छ । अनुमतिपत्र नवीकरणका लागि सीजीले अवधि छँदै निवेदनसहित आवश्यक दस्तुर नबुझाएपछि खारेजीमा परेको हो ।दूरसञ्चार ऐन, ०५३ को दफा २५ को उपदफा ५ अनुसार सीजीले ग्रामीण दूरसञ्चार सेवाका लागि प्राप्त गरेको अनुमतिपत्र स्वतः खारेज भएको हो, प्राधिकरणको कानुन तथा अनुमतिपत्र महाशाखाका निर्देशकसमेत रहेका प्रवक्ता सन्तोष पौडेलले भने, ऐनअनुसार अनुमतिपत्रको अवधि सकिनुअघि नै नवीकरणका लागि प्राधिकरणमा आवश्यक दस्तुरसहित निवेदन दिनुपर्थ्यो । सीजीले मंसिर १६ भित्र निवेदन दिनुपर्नेमा नदिएपछि स्वतः खारेज भएको हो । प्राधिकरणले यसबारे सीजीलाई पत्राचार गरेको उनले पुष्टि गरे । सीजी कम्युनिकेसनका प्रमुख कार्यकारी अधिकृत अमितेश रोयले भने यसबारे अनौपचारिक जानकारी भए पनि पत्र प्राप्त गरिनसकेको कान्तिपुरलाई बताए । हामी प्राधिकरणसँग बुझ्दै छौं, नवीकरणका विषयमा अलिकति दुविधा भएको थियो, रोयले भने, मंगलबार छलफल गरेपछि मात्रै के भएको हो, थप भन्न सक्छु । सीजीले ०६० मंसिर ५ मा ग्रामीण दूरसञ्चार सेवाका लागि प्राधिकरणबाट लाइसेन्स लिएको थियो । कम्पनीले लेटर अफ क्रेडिट बुझाएको मिति मंसिर १६ बाट गणना गर्दा यसपालि मंसिर १६ भित्र चौथो नवीकरणका लागि प्रक्रिया पूरा गरिसक्नुपर्ने थियो ।दूरसञ्चार ऐनको दफा २५ अनुसार अनुमतिपत्रको अवधि बढीमा २५ वर्ष हुन्छ । तथापि एक पटकमा १० वर्षभन्दा बढी अवधिका लागि अनुमतिपत्र नदिइनेबारे ऐनमा उल्लेख छ । कम्पनीले दसौं वर्षमा पहिलो पटक नवीकरण गरेपछि बाँकी अवधिमा प्रत्येक ५५ वर्षमा लाइसेन्स पुनः नवीकरण गराउनुपर्ने व्यवस्था ऐनमा छ । सीजीले यसअघि ०७५ सालमा तेस्रो पटक नवीकरण गरेको थियो । दूरसञ्चार नियमावली, ०५४ को नियम १२ को उपनियम २ अनुसार अनुमतिपत्रको अवधि सकिनुभन्दा तीन महिनाअघि नै प्राधिकरणमा निवेदन दिनुपर्छ । यसबमोजिम सीजीले असोजमै निवेदन दिनुपर्नेमा यसपालि मंसिर २२ मा निवेदन दिए पनि आवश्यक दस्तुरसमेत नबुझाएकाले लाइसेन्स रद्द हुन पुगेको प्राधिकरणको पत्रमा उल्लेख छ । मिति गुज्रिएपछि दर्ता भएको निवेदन मान्य हुँदैन, प्राधिकरणका प्रवक्ता पौडेलले भने, यसबारे जानकारी दिएर हामीले सीजीलाई पत्राचार गरेका छौं । दूरसञ्चार ऐनको दफा २५ उपदफा ५ मा तोकिएको म्यादभित्र अनुमतिपत्र नवीकरण नगराए त्यस्तो अनुमतिपत्र स्वतः रद्द हुने भनिएको छ । यद्यपि ऐनको दफा २८ मा भने प्राधिकरणले अनुमतिपत्र खारेज गरेको चित्त नबुझे नेपाल सरकारसमक्ष ३५ दिनभित्र उजुरी दिन सक्ने प्रावधान पनि छ । यसको अर्थ, लाइसेन्स खारेज भएको विरुद्ध सीजीले सञ्चार तथा सूचना प्रविधि मन्त्रालयमा पुनरावेदनका लागि पहल गर्न सक्ने प्राधिकरणका अधिकारीहरू बताउँछन् ।सीजीले भिस्याट प्रविधिमार्फत विशेषतः पूर्वी नेपालका ग्रामीण क्षेत्रमा पीसीओ नेटवर्क सेवा उपलब्ध गराउँदै आएकोबारे आफ्नो आधिकारिक वेबसाइटमा उल्लेख गरेको छ । सीजीको नेटवर्क ३० भन्दा बढी जिल्लामा उपलब्ध रहेको भनिएको छ । नेपालमा फाइभजी सेवा सञ्चालन सुरु गर्न सीजीले हुवावेसँग १० करोड अमेरिकी डलरको सम्झौतासहित उपकरण र अन्य सेवा आयातसँगै आरएफ प्लानिङ, डेटा सेन्टरलगायत विषयमा आन्तरिक गृहकार्य पूरा गरिसकेको वेबसाइटमा लेखेको छ । सीजीले आधारभूत दूरसञ्चार सेवाका लागि पहल गर्दै आए पनि लाइसेन्स पाउन सकेको छैन । ग्रामीण दूरसञ्चार सेवाकै कतिपय सर्त पूरा नगरेकाले आधारभूतको लाइसेन्स दिन नमिलेको प्राधिकरणले जनाउँदै आएको छ । चौधरी ग्रुपका प्रतिनिधिहरूले भने आफूहरूलाई विभिन्न कारणले टेलिकम क्षेत्रमा काम गर्न नदिइएको गुनासो गर्दै आएका छन् । केही समयअघि नेपालबाट एनसेल आजियटाको बहिर्गमन घोषणा भएपछि सीजीका प्रबन्ध निर्देशक निर्वाण चौधरीले आफूहरूले उपभोक्तालाई भ्वाइस र एसएमएस निःशुल्क उपलब्ध गराउने र ५० प्रतिशत सस्तोमा डाटा उपलब्ध गराउने वाचा गर्दा पनि स्वीकृति नपाएको भन्दै एक्स मा पोस्ट गरेका थिए ।युनिफाइड लाइसेन्सका लागि पहल गर्दै आए पनि सीजीले ग्रामीण दूरसञ्चार सेवाको अनुमतिपत्र नवीकरणमा भने इच्छा नदेखाएको प्राधिकरण स्रोतको भनाइ छ । आधारभूत सेवाको लाइसेन्स लिनलाई पनि त ग्रामीणको अनुमतिपत्र नवीकरण गर्नैपर्थ्यो, ती अधिकारीले भने, सीजीको सार्वजनिक दाबी र उसले नवीकरणका लागि देखाएको अनिच्छा विरोधाभासपूर्ण छ । हाल ग्रामीण सेवाको लाइसेन्स भए पनि सीजीका कुनै ग्राहक नभएको उनले बताए ।"
विद्युतीय प्रणालीमार्फत मात्र खरिद आह्वान खारेजी माग,"मेरो वडा, क्षेत्रमा कति बजेट परेको छ, के काम हुन लागेको छ, कुन ठेकेदारले ठेक्का पायो, ककसले प्रतिस्पर्धा गरिरहेका छन्, कति बजेटमा काम हुादै छ भन्ने जानकारी नपाउने अवस्था छ िधर्मेन्द्रकाजी श्रेष्ठअध्यक्ष, राष्ट्रिय विज्ञापन संघ नेपाल"
'बुटवल र पोखरा सडकमा बहाना चल्दैन,"काठमाडौं (कास) नारायणगढ बुटवल र मुग्लिङपोखरा सडकमा अब बहानाबाजी गरेर निर्माणमा ढिलाइ गर्न नपाइने प्रधानमन्त्री पुष्पकमल दाहालले बताएका छन् । प्रधानमन्त्री तथा मन्त्रिपरिषद्को कार्यालय सिंहदरबारमा रहेको एक्सन रुमबाट निर्माणाधीन नारायणगढ बुटवल सडकखण्ड र मुग्लिङपोखरा सडकखण्डको सोमबार भर्चुअल निरीक्षण गर्दै प्रधानमन्त्री दाहालले निर्माणका लागि यो अन्तिम अवसर भएको प्रतिक्रिया दिए । नीतिनियमभन्दा बाहिर गएर निर्माणमा कसैले अवरोध गरे सरकार कडा रूपमा प्रस्तुत हुनेछ, उनले भने, अब पनि कोभिड र रूखलाई मात्र बहाना बनाएर निर्माणमा ढिलाइ हुनु भएन । एक पटक अवसर छ, दोस्रो पटक सरकारले कठोर कदम चाल्छ । यी दुई सडकबारे सरकार निकै चिन्तित रहेको उनले जनाए । यी यस्ता सडक भए, जुन सडकबाट धेरैजसो नेपाली पूर्वबाट पश्चिमसम्म हिँड्नैपर्ने बाध्यता छ, उनले भने, यो काममा ढिलाइ हुँदा धूलोधूवाँबाट जनता आजित छन् । जरुरी परे कडा कदम चालेर भए पनि सरकार अघि बढ्ने दाहालको भनाइ छ । प्रधानमन्त्री कार्यालयबाट कुन कुन मन्त्रालयलाई हस्तक्षेप गर्नुपर्ने हो, कुन कुन प्रदेशलाई के भन्नुपर्ने हो, कसरी समस्या समाधान र सहजीकरण गर्नुपर्ने हो, उनले भने, त्यसका लागि तयार छौं, के समस्या पर्छ, त्यो प्रधानमन्त्री कार्यालयमा ल्याउनुपर्यो, जरुरी परे फिल्डमै जान तयार छौं । अब परियोजनाको माइलस्टोन सूचकका आधारमा प्रगति हुनुपर्ने पनि प्रधानमन्त्री दाहालको भनाइ छ । राष्ट्रिय गौरवका आयोजनामा काम दुई सिफ्टमा गराउन उनले निर्देशनसमेत दिए ।"
अर्थ संक्षेप,"टीभीएसको टीभीएस रोनिन ॅमोडर्नरेट्रोकाठमाडौं (कास) टीभीएस मोटरले पहिलो पटक नेपालमा टीभीएस रोनिन मोटरसाइकल ल्याएको छ । टीभीएसले टीभीएस रोनिन मोडर्नरेट्रो मोटरसाइकल सार्वजनिक गरेको हो । दुईपांग्रे र तीनपांग्रे सवारीसाधनको प्रतिष्ठित निर्माता टीभीएस टीभीएस रोनिन लन्च गर्दै प्रिमियम लाइफस्टाइल सेग्मेन्टमा प्रवेश गरेको छ । टीभीएस रोनिनलाई स्टाइल, प्रविधि र सवारी अनुभवलाई ध्यानमा राखेर निर्माण गरिएको कम्पनीले जनाएको छ । नयाँ पुस्ताका राइडरका लागि अनस्क्रिप्टेड जीवनशैली प्रवर्द्धन गर्न सकिने कम्पनीले बताएको छ । २२५ सीसीको यो मोटरसाइकलको तौल १६० किलो छ । देशभरका टीभीएस मोटर आउटलेटमा यो ४ लाख ४९ हजार ९ सय रुपैयाँमा उपलब्ध हुने कम्पनीले बताएको छ ।५३ हजार रेमिट्यान्स पठाउँदा राजुले पाए ५ लाख ३० हजार काठमाडौं (कास) सिटी एक्सप्रेस मनी ट्रान्सफरबाट ५३ हजार ७५ रुपैयाँ रेमिट्यान्स पठाउँदा साउदी अरबमा रहेका राजु तामाङले ५ लाख ३० हजार ७ सय ५० पाएका छन् । सिटी एक्सप्रेसले विदेशबाट सिटी पठाऔं, पठाको भन्दा १० गुणा बढी पाऔं योजनाअन्तर्गत मेगा बम्पर उपहार आफूले पठाएको भन्दा १० गुणा बढी पाउने विजेताको नाम घोषणा गरेको हो । सिटी एक्सप्रेसका ब्रान्ड एम्बासडर जितु नेपाल र कम्पनीका प्रबन्ध निर्देशक चन्द्र टन्डनको उपस्थितिमा विद्युतीय प्रणालीमार्फत विजेता छनोट गर्दा राजुले उक्त रकम जितेका हुन् । सिटी एक्सप्रेसले दसैं, तिहार र छठलाई लक्ष्य गर्दै गत असोज १५ देखि मंसिर १५ सम्म योजना ल्याएको थियो । योजनाअन्तर्गत लक्की ड्रमार्फत दुई जनालाई प्रतिव्यक्ति एक लाख, ४५ जनालाई साप्ताहिक उपहार प्रतिव्यक्ति २५ हजार, ६१ सय जनालाई पाँच सयको वालेट टपअप पाएका छन् । होन्डा डिओ १२५ को बिक्री सुरुकाठमाडौं (कास) होन्डाको आधिकारिक विक्रेता स्याकार ट्रेडिङले होन्डा डिओ १२५ को बिक्री सुरु गरेको छ । अत्याधुनिक प्रविधि र पावरले भरिएको ग्राहकले अत्यधिक रुचाइएको होन्डा डिओ स्कुटरको पछिल्लो संस्करण होन्डा डिओ १२५ मा प्रविधिमैत्री पुस्ताको आवश्यकता र सन्तुष्टिका लागि नवीन विशेषतालाई स्कुटरमा समावेश गरिएको छ । १२५ सीसी क्षमताको इन्जिनका साथ होन्डा डिओ १२५ रोमाञ्चक यात्राको भरपर्दो र शक्तिशाली सहयात्री बन्ने कम्पनीले जनाएको छ । स्मार्ट चाबीले अनलक र स्टार्ट हुने होन्डा डिओ १२५ मा साइड स्ट्यान्ड लगाउँदा स्टार्ट बन्द हुनेलगायत अत्याधुनिक प्रविधि छन् । पछिल्लो नाडा अटो सोमा पहिलो पटक प्रदर्शनीमा राखिएको होन्डा डिओ १२५ को मूल्य २ लाख ९९ हजार ९ सय रुपैयाँ छ । लिटमस केबल किन्दा दुबई जाने मौकाकाठमाडौं (कास) लिटमस केबल्सले इलेक्ट्रिसियनलाई लक्ष्य गरी लिटमस केबल्स ः इको वाइरिङ स्मार्ट वाचदेखि दुबईसम्मको यात्रा योजना ल्याएको छ । यसको मुख्य उद्देश्य इलेक्ट्रिसियनको परिश्रम र समर्पणका लागि पुरस्कृत गर्न रहेको कम्पनीले जनाएको छ । यो योजनाअन्तर्गत इलेक्ट्रिसियनले ५० कोइल्सको खरिदमा स्मार्ट वाच, सय कोइल्सको खरिदमा ड्रिल मेसिन, तीन सय कोइल्सको खरिदमा एयर कुलर पाउनेछन् । कम्पनीका अनुसार ५ सय कोइल्सका लागि मुक्तिनाथको यात्रा वा मोबाइल र एक हजार कोइल्सको खरिदमा टीभी जस्ता आकर्षक उपहार छन् । एक हजार पाँच सय कोइल्सको खरिदमा वासिङ मेसिन र २५ सय कोइल्सको खरिदमा दुबई यात्राको अवसर पाउने लिट्मसले जनाएको छ । सिटिजन्स बैंक र जुकोट दरबार रेस्टुरेन्टबीच समझदारीकाठमाडौं (कास) सिटिजन्स बैंक र दरबारमार्गस्थित जुकोट दरबार थकाली रेस्टुरेन्ट एन्ड लाउन्जबीच समझदारी भएको छ । सिटिजन्स बैंकका ग्राहकलाई विशेष छुट दिने गरी समझदारी भएको हो । बैंकका कार्डवाहक र मोबाइल बैंकिङ ग्राहकले जुकोट दरबार थकाली रेस्टुरेन्ट एन्ड लाउन्जमा १५ प्रतिशतसम्म आकर्षक छुट पाउनेछन् । बैंकले डिजिटल बैंकिङ माध्यमको प्रयोगलाई बढाउन र ग्राहकलाई डिजिटल माध्यमबाट भुक्तानी गर्न प्रोत्साहन गर्न ग्राहकमैत्री सुविधा सञ्चालनमा ल्याउँदै आएको छ ।"
ढोरपाटनलाई मध्यवर्ती क्षेत्र बनाउन पहल,"(बागलुङ)ढोरपाटन सिकार आरक्ष स्थापना भएको ४० वर्षपछि मध्यवर्ती क्षेत्र बनाउने पहल सुरु भएको छ । पटकपटकका प्रयास असफल भएपछि आरक्षले मध्यवर्ती क्षेत्र बनाउन सरोकारवालाको नियमित बैठक र अन्तर्क्रिया थालेको हो । मध्यवर्ती क्षेत्र बन्न नसक्दा ढोरपाटनमा चोरीसिकार बढेको, स्थानीयले आरक्षको प्रतिफल नपाएको र पर्यटक प्रवर्द्धनसमेत नभएको भन्दै आरक्षले अगुवाइ गरेको हो । सरकारी जंगल भएकाले चोरी सिकारमा उत्रनेहरू पनि मध्यवर्ती बनेपछि अपनत्व लिएर संरक्षणमा लाग्ने प्रमुख संरक्षण अधिकृत वीरेन्द्रप्रसाद कँडेलले बताए । मध्यवर्ती घोषणापछि नदीजन्य वस्तु र काठपातबाट आएको राजस्वको ५० प्रतिशत स्थानीयले उपभोग गर्न पाउने प्रावधान रहेको उनले बताए । गएको शुक्रबार ढोरपाटन नगरपालिका सहित आसपासका जनप्रतिनिधिसमेतको बैठकले मध्यवर्ती क्षेत्र घोषणाको काम अगाडि बढाउने निर्णय गरेको हो । बैठकमा ढोरपाटन नगरपालिकाका कार्यवाहक प्रमुख धनबहादुर कायतले स्थानीयको हितमा हुने काममा पालिकाले पहल गर्ने र त्यसमा आरक्षले पनि साथ दिनुपर्ने बताए । उनका अनुसार मध्यवर्ती क्षेत्र बनाएमा आरक्ष आसपासमा होमस्टे, होटल तथा रेस्टुरेन्ट सञ्चालन गर्ने, पर्यटन प्रवर्द्धनका अन्य गतिविधि सञ्चालन तथा पदमार्ग निर्माण गरेर पर्यटक भित्र्याउने कामसमेत स्थानीयले गर्न सक्नेछन् ।मध्यवर्ती क्षेत्र घोषणाका लागि बागलुङको ढोरपाटन नगरपालिका, तमानखोला र निसीखोला गाउँपालिका तथा रुकुमको पुथा उत्तरगंगा र म्याग्दीको धौलागिरि गाउँपालिकाको कार्यपालिकाले निर्णय गर्नुपर्छ । मध्यवर्ती बनाउन आरक्षले स्थानीय पालिका, जनप्रतिनिधि, आरक्ष आसपासका स्थानीयसँग चरणबद्ध छलफलसमेत थालेको छ । मध्यवर्ती क्षेत्र घोषणामा ढिलाइ हुँदा बर्सेनि आउने करोडौं बजेट स्थानीयको हितमा खर्च हुन सकेको छैन । आरक्षको तथ्यांकअनुसार विभिन्न स्रोतबाट यहाँ बर्सेनि २ देखि ३ करोडसम्म राजस्व संकलन हुने गरेको छ । यो बजेट ढोरपाटन क्षेत्रमा सडक, पुल र पदमार्ग निर्माण तथा सामुदायिक सीप विकासका काममा खर्चन पाउँछन् । चोरी सिकारीबाट असुल्ने दण्ड जरिवानासमेत अहिले केन्द्रीय सरकारको राजस्वमा जाने गरेको छ । आरक्षको फाइदा आमनागरिकले पाउनुपर्छ भनेर यो पहल थाल्यौं, कँडेलले भने, स्थानीय तह र प्रशासनले पनि साथ दिएको छ ।"
बराबरीमा धनगढीले देखेको षड्यन्त्र,"(काठमाडौं)यसलाई दुवैले अवसर गुमाएको भन्दा फरक नपर्ला । धनगढी एफसीले यो खेल जितेको भए, उसको प्लेअफ खेल्ने निश्चित हुन्थ्यो । काठमाडौं रेजर्सले जितेको भए, अंक तालिका अझ अगाडि बढ्ने थियो । बराबरीले दुवै टिम जहाँको त्यहीँ रहे । तर दुवैलाई खासै धेरै फरक पनि पर्ने छैन, यदि यो खेलमा जसरी खेलियो, त्यसरी नै खेल्ने हो भने । दशरथ रंगशालामा भएको यो खेल गत संस्करणको फाइनलको पुनरावृत्ति थियो र यो अपेक्षाअनुसार नै राम्रै रह्यो । बराबरीपछि धनगढी १२ अंकमा पहिलो स्थानमा रह्यो । काठमाडौं भने छ अंकमै नौ अंक कमाएर चौथोमा रह्यो । उनीहरूको बीचमा पोखरा थन्डर्स ११ र ललितपुर सिटी एफसी १० अंकमा छन् । काठमाडौंले अबका बाँकी दुई खेलमा वीरगन्ज युनाइटेड र ललितपुरको सामना गर्नेछ । धनगढीका प्रतिद्वन्द्वी भने झापा एफसी र पोखरा रहेका छन् । खेलाडीको प्रदर्शनमा कुनै गुनासो छैन्, हामी अझै अंक तालिकाको शीर्ष स्थानमै छौं । खुसी छौं, धनगढीका प्रशिक्षक युगलकिशोर राईले भने ।काठमाडौंका प्रशिक्षक बालगोपाल महर्जनले पनि टिमको प्रदर्शनमा खुसी व्यक्त गरे । छैटौं खेलमा आएर हाम्रो प्रदर्शन च्याम्पियनको जस्तो रह्यो, उनले आत्मविश्वास देखाउँदै भने, यत्तिकै प्रदर्शन रहने हो भने हामी प्लेअफमा पुग्नेछौं । खेलको १५ औं मिनेटमा धनगढीले अग्रता लिएको थियो । काठमाडौंका डिफेन्डर आन्द्रेस निआको ब्याकपास ब्याक फायर भएको थियो र त्यसमै विपक्षी गोलरक्षक अगाडि बढेको मौकामा लेवनानी फरवार्ड अहमद हिजाजीले चलाखीपूर्ण गोल गरे ।त्यस गोललगत्तै काठमाडौंले निकै सजिलो अवसर पाएको पनि थियो तर प्रशान्त अवस्थी पोस्टको निकै नजिक भएर पनि बललाई अचम्मले पोस्टको दिशा दिने चुके । दोस्रो हाफको ६६ औं मिनेटमा आएर काठमाडौंले बराबरी गोल फर्काए । तोजिदिनोभ कोमिवनले निकालेको क्रसमा किङ्गे ओलिभरले हेडबाट गोल गरे । उनले आफ्नो उचाइको भरपूर फाइदा उठाएर सजिलै गोल गरे । त्यसपछि दुवै टिमले उत्तिकै आक्रमण बुने तर निर्णायक हुन सकेनन् र खेल समाप्त भयो ।तर पूरा खेलको कथा यहीँ टुंगिन्न । धनगढीका प्रशिक्षक युगलले यसमा रेफ्रीलाई लिएर आफ्नो टिमविरुद्ध भएको षड्यन्त्रका रूपमा देखे । भएको के थियो भन्दा खेलका रेफ्री थिए, प्रज्वल क्षत्री । मसल्स क्र्याम्प का कारण उनले दोस्रो हाफमा खेल जारी राख्न सकेनन् र उनको स्थानमा आए, फोर्थ अफिसियल रहेका नवीन्द्र महर्जन । यसमै धनगढी प्रशिक्षकलाई आपत्ति थियो । युगलले भने, हामीले रेफ्रीको स्तरमा केही भनिरहेका छैनौं, हामीलाई व्यक्तिमै आपत्ति हो ।धनगढीको आरोप हो, आफ्नो टिमले खेल्ने टिममा अधिकांश समय रेफ्रीको भूमिकामा तिनै नवीन्द्र हुने गर्छन् । प्रशिक्षक युगलले थपे, हामीले यो रेफ्री हुँदैन भन्दै आएका थियौं । यो आरोपको अर्को पक्ष के पनि थियो भन्दा सायद कतै रेफ्रीले काठमाडौंलाई कुनै न कुनै प्रकारले छुट दिइरहेको छैन ? किन हुनु र ? सबै रेफ्री हाम्रा आफ्नै हुन्, कुनै समय आफैं रेफ्री रहेका काठमाडौंका प्रशिक्षक बालगोपालले भने, रेफ्रीले एउटा टिमलाई आफ्नो मान्ने र अर्कोलाई नमान्ने हुन्न । उनले प्रतियोगितामा रेफ्रीको निर्णयमा आफ्नो कुनै गम्भीर गुनासो नरहेको पनि बताए ।पूरा घटनाक्रमबारे धनगढीले टिमका रूपमा आफ्नो औपचारिक गुनासो राख्ने छ कि छैन, यसबारे प्रशिक्षक युगललाई केही पनि थाहा छैन । उनी भन्छन्, मैले पनि नेपाली फुटबलमा लामै समय बिताइसकेको छु, त्यसैले यस्तो भनिरहेको छु । कृपया मैले उठाएको मुद्दा लेखिदिनुहोला । उनी आक्रोशित मुद्रामा देखिन्थे । पोस्ट म्याच कन्फ्रेसको ठीक अगाडि प्रतियोगिताका कम्पिटिसन डाइरेक्टर सञ्जीव मिश्र पनि मिडियासामु देखा परे र उनले खेलका क्रममा विकसित घटनाक्रमबारे प्रस्ट पार्न चाहे ।उनले भने, पहिलो हाफमा खेल खेलाउने क्रममा प्रज्वल क्षत्री घाइते भएका हुन् । उनलाई मसल्स क्रायम्प भएको हो । त्यसैले नियमअनुसार उनको स्थानमा फोर्थ अफिसियल रहेका नवीन्द्र महर्जनले खेल खेलाए । फोर्थ अफिसियलमा रेफ्री नै रहेका हुनाले उहाँलाई जिम्मेवारी दिइएको हो । कुनै पनि खेलमा कसले खेल सञ्चालन गर्ने हो, त्यो पनि हामीलाई खेल हुने दिन मात्रै थाहा हुने हो । यसबारे निर्णय गर्ने अधिकार रेफ्री कमिटीलाई मात्र हुन्छ र यसको प्रमुखमा बुद्धिबहादुर गुरुङ हुनुहुन्छ ।"
काठमाडौं जिल्ला छनोट आजदेखि,"काठमाडौं (कास) प्रधानमन्त्री कप पुरुष छनोटअन्तर्गत काठमाडौं जिल्ला छनोट प्रतियोगिता मंगलबारबाट सुरु हुने भएको छ । काठमाडौं जिल्ला क्रिकेट संघको आयोजनामा हुने प्रतियोगितामा १२ टोली सहभागी हुनेछन् र सहभागी टोलीलाई ४ समूहमा विभाजन गरिएको छ ।समूह ए मा ग्रट हिमालयन क्रिकेट एकेडेमी, बालुवाटार क्रिकेट क्लब र पुष्पलाल स्पोर्ट्स क्लब, समूह बी मा क्रिकेट एक्सिलेन्स सेन्टर, ओएसिस क्रिकेट एकेडेमी र जेम्स थन्डर्स क्रिकेट एकेडेमी, समूह सी मा नेक्सस क्रिकेट एकेडेमी, न्यु भिजन क्लब, डीएभी क्रिकेट एकेडेमी तथा समूह डी मा महावीर क्लब, हिमालयन क्रिकेट एकेडेमी र फरेवर व्वाइज क्लब रहेका छन् ।लिग कम नकआउटका आधारमा हुने प्रतियोगिताका खेलहरू मूलपानी मैदानमा सञ्चालन हुनेछ । समूह चरणको खेल २५२५ तथा सेमिफाइनल र फाइनल खेल ५०५० ओभरको हुनेछ । पहिलो खेल ग्रेट हिमालयन र पुष्पलालबीच हुनेछ । शीर्ष चार टोली सेमिफाइनल पुग्नेछन् । प्रत्येक खेलमा प्लेयर अफ द म्याचलाई आइटेल ब्रान्डको मोबाइल र ट्रफी तथा प्रतियोगिताको उत्कृष्ट खेलाडी, उत्कृष्ट ब्याटर र उत्कृष्ट बलरलाई श्रेष्ठ टेलरिङको प्रायोजनमा सुट र आइटेलको मोबाइल प्रदान गरिने आयोजकले जनाएको छ ।"
टाइम्स र रोयललाई नखिपोट बास्केटबल उपाधि,"काठमाडौं (कास) टाइम्स र रोयलले दोस्रो नखिपोट खुला बास्केटबल प्रतियोगिता जितेका छन् । सोमबार भएको फाइनलमा टाइम्स पुरुष खुला तथा रोयल महिला यू२३ मा च्याम्पियन बनेका हुन् ।नखिपोट युवा क्लबको आयोजनामा नखिपोट कभर्डहलमा भएको पुरुष फाइनलमा टाइम्सले बूढानीलकण्ठलाई ८४७१ ले पराजित गर्यो । टाइम्सको जितमा मनीष केसीले २८ अंक योगदान गरे ।पहिलो क्वाटरमा १८१४ को अग्रता लिएको टाइम्स दोस्रोमा १९२० ले पछि पर्यो । टाइम्सले तेस्रो क्वाटरमा गरेको ३०१६ को प्रदर्शन जितका लागि महत्त्वपूर्ण साबित भयो । अन्तिम तथा चौथो क्वाटरमा बूढानीलकण्ठले २११७ को अग्रता बनाए पनि जित हात पार्न सकेन ।विजेताले १ लाख ५ हजार तथा उपविजेताले ५० हजार नगद पुरस्कार प्राप्त गरे । मोस्ट भेलुएबल प्लेयर टाइम्सका सदीश प्रधानलाई २५ हजार नगद पुरस्कारबाट पुरस्कृत गरियो ।महिलाको उपाधि भिडन्तमा रोशनी श्रेष्ठको १९ अंक सहयोगमा रोयलले बूढानीलकण्ठलाई ४८३९ ले पराजित गर्यो । पहिलो क्वाटरमा ८१४ ले पछि परे पनि रोयलले बाँकीका ३ क्वाटरको नतिजा आफ्नो पक्षमा पार्दै उपाधि हात पार्न सफल भयो । रोयलले दोस्रोमा १३५, तेस्रोमा १२७ र चौथोमा १५१३ को प्रदर्शन गर्यो । पहिलो भएको रोयलले ५० हजार तथा दोस्रोमा रहेको बूढानीलकण्ठले २५ हजार नगद पुरस्कार पाए । मोस्ट भेलुएबल प्लेयर चुनिएकी रोशनी श्रेष्ठले १० हजार नगद पुरस्कार पाइन् ।"
समृद्धि यु१९ बास्केटबल,काठमाडौं (कास) समृद्धि स्कुलको सहकार्यमा नेपाल बास्केटबल संघले समृद्धि यु१९ राष्ट्रिय बास्केटबल प्रतियोगिता आयोजना गर्ने भएको छ । प्रतियोगिता मंगलबारदेखि त्रिपुरेश्वरस्थित राष्ट्रिय खेलकुद परिषद्को कभर्डहलमा सुरु हुँदै छ ।पुरुषमा २० तथा महिलामा ५ टिमको सहभागिता रहने राष्ट्रिय महिला बास्केटबल टोलीका प्रशिक्षक एवं प्रतियोगिता संयोजक विकास शाहीले सोमबार पत्रकार सम्मेलनमा बताए । पुरुष टोलीलाई ८ समूहमा विभाजन गरी लिग कम नकआउट आधारमा र महिलाको प्रतिस्पर्धा सिंगल राउन्ड रोविनका आधारमा हुनेछ ।दुवै समूहका विजेताले ३० हजार र उपविजेताले १५ हजार नगद पुरस्कार पाउने छन् । पुरुषमहिलाका मोस्ट भेलुएबल प्लेयर लाई जनही ५ हजार नगदबाट पुरस्कृत गरिनेछ । फाइनल पुस १० गते हुनेछ । एडुक्वेस्ट नेपालको सहयोगमा हुन लागेको प्रतियोगिता सञ्चालन गर्न करिब ८ लाख खर्च हुने आयोजकले जनाएको छ ।नेपाल बास्केटबल संघका अध्यक्ष भीमसिंह गुरुङले कोभिडपछि बास्केटबलको गतिविधिले बिस्तारै लय समातेको बताउँदै संघले विशेष गरी उमेर समूहको प्रतियोगितालाई जोड दिएको बताए । समृद्धिका अध्यक्ष मनोहरकुमार भट्टराईले समृद्धिले खेलकुदलाई प्राथमिकता दिएकै कारण बास्केटबल प्रतियोगिता आयोजनामा सहकार्य गरेको बताए ।
प्याब्सन मध्य क्षेत्रीय बास्केटबल शुक्रबारदेखि,"काठमाडौं (कास) प्याब्सन मध्य क्षेत्रीय समिति, काठमाडौंको आयोजनामा १२ औं प्याब्सन मध्य क्षेत्रीय बास्केटबल प्रतियोगिता शुक्रबारदेखि हुने भएको छ । प्रतियोगितामा समितिमा आबद्ध विभिन्न १८ विद्यालयका ५० टिमको सहभागिता रहने सोमबार आयोजित पत्रकार सम्मेलनमा आयोजक समितिका अध्यक्ष दिनेशकुमार पाण्डेले जानकारी गराए । सिनियर ब्वाइज र गर्ल्समा समान १६१६ तथा जुनियर ब्वाइजमा १८ गरी जम्मा ५० टिमले भाग लिने छन् । सहभागी टिमहरूमा चैतन्य, स्पाङगल, इनोभेटिभ, सूर्योदय, स्वाप्न वाटिका, सिर्जनशील, लिटिल फ्लावर, लिभरपुल, एसियन पब्लिक, हेम्स, सनसाइन, अल्बर्ट, काठमाडौं इङ्लिस स्कुल, काठमाडौं जेभियर्स पब्लिक, भद्र घले, अक्षर एकेडेमी, एआईए र डेनेब फ्लोरिडा रहेका छन् । खेल लिग कम नकआउट आधारमा खेलाइनेछ ।प्रतियोगिता सञ्चालन गर्न करिब ३ लाख रुपैयाँ खर्च हुने समितिका वरिष्ठ उपाध्यक्षसमेत रहेका प्रतियोगिता संयोजक धनप्रसाद सुब्बाले जानकारी दिए । प्रतियोगिताका खेलहरू मध्य बानेश्वरस्थित काठमाडौं जेभियर्स र शंखमूलस्थित एआईएको कोर्टमा खेलाइनेछ । काठमाडौं जेभियर्समा समूह चरणका खेलहरू हुनेछन् ।"

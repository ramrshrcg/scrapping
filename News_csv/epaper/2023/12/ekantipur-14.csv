शीर्षक,विवरण
माओवादी नेतृत्व सत्तामा लडाकु भने परिवारका लागि रुसी सेनामा,"हिजो जनयुद्धमार्फत राज्यसत्ताको आमूल परिवर्तनका लागि बन्दुक बोकेर झन्डै एक दशक रगतपसिना बगाइयो, अंशमा केही परिवर्तन त भयो तर समग्रमा दलाल राज्यसत्ताको मूल चरित्रलाई विस्थापित गर्न सकिएन, उनले रुसी सेनाको बर्दी र बन्दुकसहितको फोटोसहित बुधबार फेसबुकमा लेखका छन्, परिवर्तनका लागि दशकौं योगदान गरेका हजारौं योद्धाहरू आज परिवार पाल्नकै लागि विदेशका गल्लीगल्लीमा भौंतारिनुपर्ने बाध्यात्मक परिस्थिति सिर्जना भएको छ । पृष्ठभूमि, कथाव्यथा भिन्नभिन्न भए पनि बाध्यताले नेपाली युवाहरू रुसी सेनामा भर्ती भई युद्धको मोर्चामा खटिएको उनको भनाइ छ । देशको जनयुद्धमा सहभागी भएर बन्दुक बोकेकोप्रति कुनै पश्चाताप छ न त आज भिन्न उद्देश्यसहित लेनिनको देशमा पुटिनको सिपाहीका रूपमा बन्दुक बोकेकोप्रति कुनै गुनासो छ । स्वेच्छाले रोजेको यात्रा गन्तव्यहीन र अर्थहीन कहिल्यै लाग्दैन । जोखिमपूर्ण यात्राको पाइलापाइलामा चुनौती त छ नै । यद्यपि हार कहिल्यै मानिँदैन, गन्तव्यमा पुग्ने दृढ आत्मविश्वास यथावत् छ, उनले लेखेका छन् । रुसयुक्रेन युद्धमा लागेका नेपाली युवाको अवस्थाका बारेमा समाचारहरू आइरहेका बेला पनि त्यही जान भनेर धेरै युवाले जानकारी मागिरहेको डायमन्डले बताएका छन् । सयौं साथीहरूले रसिया भर्ती हुन आउनुपर्यो, केकसरी हो ? च्यानल मिलाइदिनुपर्यो भनेर म्यासेज गरिराख्नुभएको छ, एकएक गरेर सबैलाई जवाफ दिन सम्भव भएन, तसर्थ यसै सार्वजनिक सूचनामार्फत जानकारी यहाँ अहिले भर्ती बन्द छ, दलालहरूको भ्रममा नपर्नॅहोला । नेपाली युवालाई रुसी सेनामा भर्ती गर्ने सम्बन्धमा दुई देशबीच कुनै सन्धिसम्झौता छैन । रुसले नेपाली युवालाई गैरकानुनी रूपमा सेनामा भर्ना मात्र गरेको छैन, युवाहरूलाई आधारभूत तालिमसमेत नदिई अग्रमोर्चा (रेडजोन) मा पठाउने गरेको छ । भूगोलको अज्ञानता र प्रतिरक्षासम्बन्धी न्यूनतम सीपबिना लडाइँमा पठाइएकाले अधिक मानवीय क्षति हुने गरेको छ । कात्तिक पहिलो साता रुसी सेनामा भर्ती भएका एक नेपालीले आफूलाई १८ दिन मात्रै तालिममा राखेर हतियार बोकाई रेडजोन मा खटाइएको बताए । १८ दिनको तालिममा युद्धसम्बन्धी कुनै सीपको कुरा नै थिएन । फायरिङ नै नगराई सिधै युक्रेनको भूमिमा ल्याएको हो, ती नेपालीले कान्तिपुरसँग भने, पूर्वसैनिकसँग केही अनुभव हुन्छ, सैन्य कला र रणनीतिसम्बन्धी ज्ञान हुन्छ । हामीजस्ता सिभिललाई के थाहा हुन्छ र ? यसरी रेडजोन मा कति नेपाली मारिए र कति घाइते भए भन्ने यकिन विवरण नेपाल सरकारसँग छैन । रेडजोनमा खटिएर सम्पर्कमा आएका जसले पनि आफ्ना अगाडि साथीहरू मारिएको विवरणहरू भने दिइरहेका छन् । परराष्ट्र मन्त्रालयले युक्रेन युद्धमा हालसम्म ६ जना नेपाली मारिएको पुष्टि गरिसकेको छ । रुसका विभिन्न अस्पतालमा घाइते उपचाररत छन् । तलब पनि नपाईकन कति साथीहरूको मृत्यु भयो । कति साथीहरू नेपालबाट पैसा मगाएर फर्किए, ती नेपालीले भने । उनी भर्ती हुँदा तालिम केन्द्रमा दुई सय नेपाली थिए । उनीहरूलाई समूहसमूहमा बाँडेर अलगअलग क्षेत्रमा खटाइएको छ । तर, सयमा एक दुई जनाले मात्रै पूरा तालिम पाएको होला । अधिकांश साथीहरूले तालिम लिएका छैनन् । सिभिल साथीहरू युद्धमा बढी मारिएका छन्, अर्का नेपालीले भने, तालिम पनि पूरा नगरी एकै पटक बन्दुक हान्न पठाएपछि कहाँबाट बाँचिन्छ त ?मानव तस्करको सञ्जालबाट रुसी सेनामा भर्ती भएकाहरूले एजेन्टले आफूहरूलाई धोका दिएको गुनासो गरेका छन् । पहिलो त हामीलाई एजेन्टले युद्धमा तुरुन्तै जानुपर्छ भनेर भनेकै थिएन । ६ महिना पूरा तालिम लिएपछि वर्षमा एक पटक मात्रै रेडजोनमा जानुपर्छ भनिएको थियो, युक्रेनको मारियापोलमा तैथान गरिएका अर्का नेपालीले भने, युद्धमा गए पनि रुसी सैनिक नै अगाडि हुन्छन् भनिएको थियो । हामी उनीहरूको साथमा लाग्ने भनिएको थियो । युद्ध क्षेत्रमा पाइला टेकिइसकेपछि हामीले कल्पना गरेको भन्दा निकै फरक हुँदो रहेछ ।उनीहरूका अनुसार युद्धका लागि चाहिने आधारभूत तालिम नपाएपछि ज्यानै जोखिम राखेर सैनिक क्याम्पबाट भाग्ने नेपालीहरू पनि छन् । लडाइँमा हामीलाई सिधै प्रयोग गर्दैन होला भनेर सोचेका थियौं । हामीलाई एलो र ग्रिनजोनको सैनिक इलाकाको पोस्टमा राख्ने होला भन्ने थियो । यहाँ त हामीलाई नै अगाडि राखेर उनीहरू हाम्रो पछिपछि लाग्दारहेछन्, उनले भने, मजस्ता धेरै साथीहरू करार सम्झौता भंग गर्न चाहेका छौं । कति साथीहरू जोखिम लिएर भागेका छन् । भाग्ने प्रयास गर्दा गोली हानिदिन्छ । भाग्न पनि गाह्रो छ । हामीले भाग्ने प्रयास गरेका छैनौं । उनका अनुसार नेपाली भाग्छन् भनेर निगरानी गर्न थालिएको छ । हामी तीन जना नेपाली छौं । रुसीहरू पनि धेरै छैन । हाम्रो कमान्डर रुसी हो । जहिल्यै मदिरा मात्रै खाएर आउँछ । जतिखेर पनि रिसाउँछ । उसँग दोहोरो संवाद नै छैन, उनले भने, एक नेपालीले आफ्नो पोस्ट छोडेर भागेर गयो । उ अहिले कहाँ छ, कसैलाई थाहा छैन । हामी पनि भाग्छौं भनेर कमान्डरले हाम्रो पछाडि दुई जना रुसी सेना तैनाथ गरिदिएको छ ।हिउँ नै हिउँले भरिएको क्षेत्रको दैनिकी निकै कठिनाइ भएको नेपालीहरूको अनुभव छ । यहाँको वातावरण पनि हाम्रा लागि सुहाउँदो छैन । यस्तो चिसो छ कि हामीले कहिले अनुमान गरेका थिएनौं । यस्तो चिसोमा युद्ध लड्न मैदानमा जानुपर्छ । हिउँमा हिँड्नुपर्छ । हामीलाई पाल हालेर राख्ने गरेको छ । खानाको नाममा चिया, पाउरोटी, अन्डा र मासु मात्रै हुन्छ, अर्का नेपालीको अनुभव छ, म दुबई प्रहरीको तयारीमा थिए । रुसी सेनामा पाउने पैसा र सुविधाको लोभमा परियो । लहलहैमा अर्कोको पछाडि लागेर आइएछ । अहिले मेरो पुस्ताले नपाउने दुःख सहिरहेको छु । यहाँबाट उम्किन चाहिरहेको छु । एकवर्षे सम्झौतामा भर्ती भएका उनीहरूको राहदानी आफ्नो साथमा छैन । मेरो राहदानी सेना आफैंले राखेको छ । १५ दिन रेडजोन युद्ध लडेपछि फर्कियौं । अब फेरि कहिले लैजान्छ भन्ने थाहा छैन । कमान्डरले रेडजोन रेडजोन भनेको बाहेक अरू बुझिँदैन, अर्का नेपालीले भने, हामीसँग गएका धेरै साथीहरू फर्केका छैनन् । उनीहरू युद्ध क्षेत्रमै छन् वा अस्पताल छन् ? हामीभन्दा अगाडि नै ल्याएर अर्को क्याम्प लगेको छ कि, केही थाहा छैन । कसैले केही बताउँदैन । उनीले अधिकांश नेपाली फर्कन चाहेको बताए । यो युद्ध हाम्रो वशमा छैन । हामीलाई सकुशल फर्काइदिन नेपाल सरकारलाई अनुरोध गर्दछौं । नेपाली दूतावासले हरेक क्याम्पको प्रमुखलाई फोन गरिदियो भने हामीलाई पठाउन सक्छ, ती नेपालीले भने, अहिले रुसी सेनामा कम्तीमा ७ सयदेखि हजार नेपाली होलान् । यी नेपालीको ज्यान जोखिममा छन् । अब उनीहरू सबैलाई फर्काउनुपर्छ । प्रधानमन्त्री पुष्पकमल दाहालले सोमबार काठमाडौंमा आयोजित एक कार्यक्रम भने दुई सय नेपाली रुसी सेनामा भर्ना भएको जानकारी आएको बताएका थिए । रुसमा रहेका नेपालीहरूको केकस्तो अवस्थामा छन् भन्ने विषयमा भने दाहालले केही खुलाएनन् । साथै उनीहरूलाई नेपाल फर्काउन सरकारका तर्फबाट भइरहेको पहल र प्रयासका बारेमा पनि सरकारले बुधबार साँझसम्म केही बताएको छैन ।"
"सरकारी वित्तमा छैन सुधार, अर्थमन्त्री भन्छन्, 'सुध्रियो अर्थतन्त्र","यो अवधिमा भन्सार महसुलतर्फ करिब १३ प्रतिशत, मूल्य अभिवृद्धि करतर्फ करिब ७१९ प्रतिशत, आयकरतर्फ करिब १२ प्रतिशत र समग्र कर राजस्वतर्फ ७५७ प्रतिशत वृद्धिदर कायम रहेको छ, उनले थपे ।इतिहासमै सबैभन्दा कम राजस्व संकलन भएको, विदेशी मुद्रा सञ्चितिमा चाप परेको भन्दै आयात प्रतिबन्ध गर्नुपरेको लगायत कारणले गर्दा गत वर्षलाई सामान्य मानिँदैन । सरकारले भने गत वर्षको तथ्यांकसँगै तुलना गरेर अहिले सरकारी वित्त सुधारका क्रममा रहेको दाबी गरिरहेको छ । तर, यथार्थमा अर्थतन्त्रको गाँठो फुकाउन सरकारले कुनै ठोस काम गर्न नसकेको अर्थविद्हरूको आरोप छ । अर्थतन्त्रका विद्यमान समस्या पहिचान गरेर समाधानमा लाग्नुको तथ्यांक तोडमोड गरेर प्रस्तुत गरिरहेकाले अर्थतन्त्रका वास्तविक समस्या ओझेलमा पारेको उनीहरूले बताएका छन् ।महालेखा नियन्त्रक कार्यालयको तथ्यांकअनुसार गत बुधबारसम्म ३ खर्ब ४२ अर्ब रुपैयाँ राजस्व संकलन भएको छ । यो वार्षिक लक्ष्यको २४०८ प्रतिशत हो । गत आर्थिक वर्षको सोही अवधिमा वार्षिक लक्ष्यको २२६३ प्रतिशत मात्र राजस्व संकलन भएको थियो । यसरी गत वर्षको तुलनामा चालु आर्थिक वर्ष अहिलेसम्मको राजस्व संकलन केही बढी देखिए पनि ०७८ मंसिर २६ को तुलनामा निकै कम रहेको देखिन्छ । ०७८ मंसिर २६ सम्म वार्षिक लक्ष्यको ३४१४ प्रतिशत अथवा ४ खर्ब ३ अर्ब रुपैयाँ राजस्व संकलन भएको थियो । चालु आर्थिक वर्षमा सरकारले १४ खर्ब २२ अर्ब ५४ करोड रुपैयाँ राजस्व संकलन गर्ने लक्ष्य लिएको छ । यो बजेट घोषणा भएको मिति (गत जेठ १५) को तुलनामा करिब साढे ४४ प्रतिशत र गत असार मसान्तको तुलनामा करिब साढे ४८ प्रतिशतले बढी हो । गत वर्ष विदेशी विनिमय सञ्चिति चापमा परेको कारण देखाउँदै सरकारले निजी सवारीसाधन, मदिरालगायत १० प्रकारका वस्तुको आयात प्रतिबन्ध गरेको थियो । यसले पनि राजस्व संकलनमा कमी आएको सरकारी अधिकारी बताउँछन् । तर कम राजस्व संकलन भएको असामान्य अवधिको तथ्यांकसँग तुलना गरेर राजस्वमा सामान्य वृद्धि भएको देखिनुलाई उपलिब्ध मान्न नहुने जानकारहरू बताउँछन् । अर्थविद्हरू भने अर्थतन्त्र सुधारका लागि सरकारले कुनै पनि ठोस काम गर्न नसकेको आरोप लगाउँदै आएका छन् । पूर्वअर्थमन्त्री सुरेन्द्र पाण्डेले अर्थतन्त्रको विद्यमान अवस्था सम्बन्धमा प्रधानमन्त्री पुष्पकमल दाहाल र अर्थमन्त्री महतबीच अन्तरविरोध रहेको आरोप लगाए । प्रधानमन्त्रीले अर्थतन्त्र संकटमा छ, निकास खोज्नुपर्यो भनेर सरोकारवालासहितको बृहत् भेला बोलाएर घण्टौं छलफल गर्नु हुन्छ । सोही छलफलबाट बाहिरिँदै गर्दा अर्थमन्त्रीले अर्थतन्त्र संकटमा छैन, सुधारले गति लिन थालेको छ भन्नु हुन्छ, उनले भने, अर्थतन्त्रका बारेमा प्रधानमन्त्री र अर्थमन्त्रीबीच नै एउटै धारणा नहुँदा झनै अन्योल बढाएको छ । गत वर्षको तथ्यांकसँग तुलना गरेर यो वर्ष सरकारी वित्तका सूचकहरूमा सुधार भएको भनेर सरकारले नागरिकलाई भ्रममा पारेको पाण्डेको आरोप छ । सरकार विदेशी मुद्रा सञ्चिति, बढ्दो रेमिट्यान्स र घट्दो ब्याजदरलगायत सूचक देखाएर अर्थतन्त्र सुध्रिँदै छ भन्ने आत्मरतिमा बसिरहेको छ, उनले थपे, ती सूचक मात्र अर्थतन्त्र होइन । अहिले अर्थतन्त्रका आधारभूत समस्या सरकारी वित्तमा छ । सरकारले वित्त नीतिमार्फत लक्षित काम गर्नै सकेको छैन । लक्ष्यअनुसार पुँजीगत खर्च भएको छैन, राजस्व उठेको छैन, आयात घटेको छ । यसले अर्थतन्त्र खुम्चिरहेको देखाउँछ । यसतर्फ सरकार गम्भीर छैन ।अर्थमन्त्रीले दसैंअघि नै निर्माण व्यवसायीको पैसा दिन्छु भने पनि हालसम्म भुक्तानी नदिएको सुन्नमा आएको पूर्वअर्थमन्त्री पाण्डेले बताए । अहिले निजी क्षेत्रको आत्मविश्वास घटेको छ, त्यसलाई बढाउनेतर्फ सरकारको ध्यान जान नसकेको उनको आरोप छ । उद्योगी व्यवसायीको आत्मविश्वास बढाउनेतर्फ सरकारले केही गर्न सकेको छैन । निजी क्षेत्रको समस्या समाधान गर्छौं भन्ने प्रतिबद्धतासहित सरकारले नेतृत्वदायी भूमिका खेल्न सकेको छैन, उनले थपे, सहकारी र लघुवित्तमा देखिएको समस्या पनि सरकारले सम्बोधन गर्न सकेको छैन । सरकारले यी समस्या समाधानको ग्यारेन्टी गर्न सक्नुपर्थ्यो ।चालु आर्थिक वर्षको पहिलो करिब पाँच महिनामा पनि करिब सवा ८१ अर्ब रुपैयाँले सरकारी वित्त घाटामा छ । बुधबारसम्म सरकारको आम्दानीभन्दा खर्च धेरै भएकाले कुल सरकारी वित्त घाटामा रहेको विश्लेषण गरिएको हो । गत बुधबारसम्म सरकारको कुल आम्दानी ३ खर्ब ६२ अर्ब ९२ करोड रुपैयाँ छ । यसरी हेर्दा सरकारी वित्त करिब ७१ अर्ब ७७ करोडले घाटामा रहेको देखिन्छ । यस्तै, चालु आवको पाँच महिनामा (गत असारदेखि मंसिर २६ सम्म) सरकारको कुल खर्च ४ खर्ब ४४ अर्ब रुपैयाँ छ । यो वार्षिक लक्ष्यको २४६५ प्रतिशत हो । जसमध्ये ३ खर्ब ५२ अर्ब (३०९ प्रतिशत) चालु खर्च र ३४ अर्ब ३५ करोड (११३७ प्रतिशत) पुँजीगत खर्च भएको छ । गत आर्थिक वर्षको सोही अवधिमा २९०३ प्रतिशत चालु खर्च र ८५३ प्रतिशत पुँजीगत खर्च भएको थियो । जबकि ०७८ मंसिर २६ सम्म चालु खर्च लक्ष्यको २८७५ प्रतिशत र पुँजीगत खर्च ७२३ प्रतिशत थियो । अघिल्ला वर्ष कोभिड संक्रमण र गत वर्ष निर्वाचन, आयात प्रतिबन्धलगायत कारण धेरै पुँजीगत खर्च हुन सकेको थिएन । यो वर्ष उल्लिखित कुनै पनि बहाना सरकारसँग नरहेकाले हालसम्मको पुँजीगत खर्चको प्राप्तिलाई उपलब्धि मान्न नहुने उनीहरूको भनाइ छ ।सरकारले वित्त नीतिमा देखिएका समस्या समाधानमा कामै नगरेकाले यो अवस्था आएको अर्थविद् डिल्लीराज खनालले बताए । चालु आर्थिक वर्षको बजेटमा सुधारका धेरै नीति तथा कार्यक्रम घोषणा भएका थिए, ती कुनै पनि कार्यान्वयनमा आएका छैनन् । जस्तै, केही संस्थानहरूको खारेजी गर्ने कुरा थियो, त्यो लागू गरिएन, उनले भने, रेमिट्यान्स बढेकाले बजारमा केही चहलपहल देखिन थालेको छ । यसैलाई देखाउँदै सरकार रमाइरहेको छ । एकातिर संकट छ र अर्कोतिर सुधार पनि भइरहेको छ भनेर अर्थतन्त्रका बारेमा सरकारले द्विविधा फैलाइरहेको पनि उनले बताए । यस्तै, चालु आवको करिब पाँच महिनामा वैदेशिक अनुदानमार्फत सरकारले २ अर्ब ७५ करोड रुपैयाँ संकलन गरेको छ । यो वार्षिक लक्ष्यको ५५२ प्रतिशत हो । गत आर्थिक वर्षको सोही अवधिमा सरकारले वैदेशिक अनुदानतर्फ लक्ष्यको ६१६ प्रतिशत प्रगति गरेको थियो । चालु आवका लागि सरकारले कुल १७ खर्ब ५१ अर्ब ३१ करोडको बजेट सार्वजनिक गरेको छ । कुल विनियोजनमध्ये ११ खर्ब ४१ अर्ब ७८ करोड (२० प्रतिशत) चालु खर्च, ३ खर्ब २ अर्ब ७ करोड (१७२५ प्रतिशत) पुँजीगत र वित्तीय व्यवस्थाका लागि ३ खर्ब ७ अर्ब ४५ करोड (१७५५ प्रतिशत) छुट्याइएको छ । वित्तीय व्यवस्थापनका लागि विनियोजन गरेको बजेट पुँजीगत खर्चभन्दा बढी हो । यसले पछिल्ला वर्षमा राज्यलाई ऋणको भार बढ्दै गएकाले सरकारले विकास निर्माणमा भन्दा ऋणको साँवा भुक्तानीलाई बढी प्राथमिकता दिएको पुष्टि हुन्छ । गत वैशाखदेखि आन्तरिक ऋणले बाह्य ऋणलाई उछिनेको हो ।यस्तै, अर्थमन्त्री महतले सरकारले सुरु गरेका आर्थिक र बजेट प्रणाली सुधारका कार्यक्रमलाई अझ विस्तार गरिने पनि बताए । अल्पकालमा सरकार र निजी क्षेत्रबीच उच्चस्तरको समन्वय कायम गरी हाल अर्थतन्त्रमा देखिएको सकारात्मक अवस्थालाई उपभोग र लगानीमा प्रतिविम्बित गराउने, सरकारको खर्चमा मितव्ययिता कायम गर्दै सरकारी लगानीमा विद्यमान अवरोधहरू फुकाउने, मुलुकको पश्चिम क्षेत्रमा आएको भूकम्पबाट प्रभावितलाई तत्काल राहत र अस्थायी आवासको व्यवस्था गरी ध्वस्त संरचनाको छिटो पुनःसंरचना गर्ने र युवाहरूलाई स्वदेशमा नै रोजगारीका अवसर सिर्जना गर्दै अपेक्षित आर्थिक वृद्धिदर हासिल गर्न जोड दिइने उनले बताए । आगामी वैशाख ९ र १० मा सरकारले लगानी सम्मेलनको घोषण गरी त्यसको तयारी सुरु गरेको छ । सम्मेलनअघि नै लगानीसँग सम्बन्धित कतिपय नीतिगत र कानुनी सुधार अगाडि बढाइनेछ, उनले भने, लगानी सम्मेलनमा तुलनात्मक लाभका र आयात प्रतिस्थापन गर्न सकिने क्षेत्रमा सम्भावित लगानीकर्ताका उपस्थितिमा सार्थक सम्मेलन गर्न सरकार लागिपरेको छ । मौद्रिक नीतितर्फ नीतिगत सहजता भइसकेको र वित्त नीतिमा देखिएका कमीकमजोरी पनि हट्दै गएकाले अब बिस्तारै अर्थतन्त्रले गति लिने उनको भनाइ थियो ।"
विश्वभर गुञ्जँदै मेनुकाको स्वर,"(झापा)आमा पम्फा पौडेलको औंला समातेर २०६५ सालको एक बिहान मेनुका झापा गरामनीको दुर्गा मावि पुगिन् । चलाख स्वभावकी मेनुकालाई भर्ना गर्नुअघि अन्तर्वार्ता लिएझैं शिक्षक खिलप्रसाद सिवाकोटीले सोधे, पढाइबाहेक तिमीलाई के गर्न मन पर्छ ? सानी मेनुकाले जवाफ फर्काइन्, मलाई भजन गाउन मन पर्छ । कुनै भजन सुनाऊ त ! दृष्टिविहीन विद्यार्थीका शिक्षक खिलप्रसादले भनेपछि गाउँमै सिकेको भजनको दुई लाइन गाएर सुनाइन् । उनको स्वर र आत्मविश्वास देखेर खिलप्रसाद चकित भए । भजन सुन्दाखेरि नै मलाई मेनुकाको भविष्य उज्ज्वल छ भन्ने लागेको थियो, उनले भने, हुने बिरुवाको चिल्लो पात त्यही बेला देखिएकै थियो । उनै मेनुका चर्चित रियालिटी शो इन्डियन आइडल को उत्कृष्ट १३ मा स्थान बनाएर यतिबेला चर्चा कमाइरहेकी छन् । यहाँसम्म आइपुग्दा उनले धेरै दिग्गज कलाकर्मी र संसारभरका करोडौं दर्शकको मन जितिसकेकी छन् । उनको गीत सुनेपछि निर्णायकको आँखा नरसाएको कुनै एपिसोड नै छैन । फिल्मकर्मी महेश भट्टदेखि रणवीर कपुरसम्म उनको गीत सुनेर भावुक बनेका थिए । रणवीरले त गीत सुनेपछि निहुरिएर खुट्टा ढोग्दै भनेका थिए, मे आप से आशीर्वाद लेना चाहता हुँ । अघिल्लो पटक नेपाल आइडल र सारेगमपको उत्कृष्ट ११ मा रोकिएकी २३ वर्षीया मेनुका अहिले इन्डियन आइडलको मञ्चमा छाइरहेकी हुन् । उनका फ्यान हरूलाई यस पटक लागेको छ, मेनुकाले इतिहास रच्नेछिन् । यसअघि दार्जिलिङका नेपालीभाषी प्रशान्त तामाङले सन् २००७ मा इन्डियन आइडलको तेस्रो संस्करण जितेका थिए ।सन् २०१८ मा सारेगमपको सहभागिताले उनलाई इन्डियन आइडलको स्टेजमा उक्लिने ऊर्जा मिलेको थियो । तीन महिनाअघि उनी एक्लै मुम्बई पुगिन्, अडिसनका लागि । मुम्बई जानुअघि उनले आफ्ना शिक्षक खिलप्रसादको घरमा दिनभर हार्मोनियम बजाउँदै लगालग दुई सयभन्दा बढी हिन्दी गीत र भजन गाएकी थिइन् । गीत सुनेपछि मलाई लाग्यो मेनुकाको क्षमता अद्भुत नै हो, खिलप्रसादले थपे, यस पटक उनको आत्मविश्वास पनि उच्च देखिन्थ्यो । दमदार र तारिफयोग्य प्रदर्शनका कारण इन्डियन आइडलमा उनको भविष्य उज्ज्वल रहेको उनी बताउँछन् । मेनुकाको गायकीमा आफ्नोपन छ । हिम्मत पनि उस्तै छ । उनी जति पटक मुम्बई गइन्, एक्लै गइन् । मोबाइल उनको साथी हो । मोबाइलकै सहाराबाट उनी निर्धक्क देशविदेश एक्लै यात्रा गर्छिन् । सारेगमपमा भाग लिन गएका बखत उनी भजन गायक अनुप जलोटाको मुम्बईस्थित घर खोज्दै पुगिन् र भजन सुनाएर प्रभावित बनाएर फर्किइन् । उनको भजन सुनेपछि जलोटाले भनेका थिए रे, कुनै दिन मेरो संगीतमा गीत गाउने मौका दिन्छु । तर, पाँच वर्ष बित्यो, उनले वचन पूरा गरेनन् । बरु इन्डियन आइडलको मञ्चबाटै उनले गायनको अफर पाएको पायै छिन् । केही फिल्म निर्देशकले त फिल्ममा गायनसँगै अभिनयको समेत अफर गरेका छन् । प्रतीक्षित भारतीय फिल्म सलार मा उनले गीत नै गाइसकिन् । गत आइतबार राति प्रसारित इन्डियन आइडलको पछिल्लो एपिसोडमा आफूले फिल्म सलार का लागि स्वर दिएको मेनुकाले पुष्टि गरेकी थिइन् । जुन गीत बुधबार सार्वजनिक भएको छ । बलिउड सिनेमामा गीत गाउन पाउनु आफ्ना लागि टर्निङ प्वाइन्ट भएको मेनुकाको भनाइ छ । झापाको दक्षिणी गाउँ जलथलको बडाबारीमा विपन्न किसान परिवारमा जन्मिएकी हुन्, मेनुका । आमा पम्फा उनीसँगै अहिले मुम्बईमा छिन् भने बाबु वैदेशिक रोजगारीका सिलसिलामा मलेसियामा । कान्छी बहिनी र घरको रेखदेख मावलकी हजुरआमा रत्नमाया गौतमले गरिरहेकी छन् । तीन महिनादेखि म यतै छु, बडाबारीस्थित घरमा भेटिएकी रत्नमायाले सुनाइन्, घर रुंग्न जिम्मा दिएर नातिनी मेनुका र छोरी बम्बई गएका छन् । जेठी छोरी नै दृष्टिविहीन जन्मिएपछि पौडेल परिवार सुरुवाती दिनमा खासै खुसी हुन सकेन । तर, छोरी हुर्किंदै जाँदा उनमा देखिन थालेको अद्भुत प्रतिभा र क्षमताले क्रमशः खुसीको सञ्चार हुन थाल्यो । सानैदेखि मेनुकाको गायकी अचम्मको थियो । त्यही क्षमतालाई जोगाउन आमा पम्फाले दुर्गा मावि पुर्याएकी थिइन् । शिक्षक खिलप्रसादले नै उनको प्रतिभालाई थप हुर्कने मेसो मिलाए । खिलप्रसाद आफैं संगीतकर्मी हैनन् । उनलाई न मादल बजाउन आउँछ, न हार्मोनियमको रिड्समा औंला कुदाउन नै । तर, दृष्टिविहीन विद्यार्थीका अतिरिक्त क्रियाकलापप्रति सधैं गम्भीर बन्थे । उनले आफ्नै खर्चमा संगीतकर्मी बोलाएर मेनुकाजस्ता प्रतिभाको क्षमता निखार्न मलजल गरे । सातामा एक दिनचाहिँ संगीतकार बोलाएरै सिकाइन्थ्यो, खिलप्रसादले पुराना दिन सम्झिए, संगीतकार कुशेश्वर राईदेखि दार्जिलिङका अनिल फागोसम्मलाई बोलाएर संगीत प्रशिक्षण दिने काम गरियो । मेनुकालाई असल गायिका बनाउने श्रेय भने संगीतकर्मी भीष्म नेउपानेलाई नै बढी जान्छ । मेनुकाप्रति भीष्म सरको ठूलो देन छ, उनले थपे । जिल्लामा जहाँजहाँ सांगीतिक कार्यक्रम हुन्थे, मेनुका पुगिहाल्थिन् । धार्मिक सत्संगदेखि पुराण वाचनका कार्यक्रमसम्म उनी भजन गुनगुनाउन पुग्थिन् ।मेनुकाले दुर्गा माविबाटै एसएलसी पास गरिन् अनि गायनमा भविष्य खोज्न काठमाडौं पुगिन् । काठमाडौंका चिनारुहरूले पनि भगवान्को चरणमा पुर्याए र उनलाई भजन मण्डलीतिर भर्ती गरिदिए । तर, उनले भजन मात्रै गाइनन्, सुगम संगीत, गजल र रागमा रुचि बढाइन् । संघर्षकै क्रममा उनी २०७२ मा पहिलो पटक रेडियो नेपालद्वारा आयोजित आधुनिक गायन प्रतियोगितामा भिडिन् । आँखा देख्न सक्ने दर्जनौं गायकगायिकालाई पछि पार्दै उनले प्रतियोगिताको ताज जितिन् । त्यसपछि मेनुका गायनमा थप उत्साहित भएकी हुन्, खिलप्रसाद भन्छन्, उनी अहिले लयमा छिन् । यस पटक टप ११ पार गरेमा इन्डियन आइडल जित्ने सम्भावना बलियो छ ।"
पत्रकारद्वय राईलाई पत्रकारिता पुरस्कार,"(काठमाडौं)दक्षिण एसियाली लाडली मिडिया अवार्डको तेस्रो संस्करणबाट कान्तिपुरकर्मी विद्या राई र पत्रकार भृकुटी राई सम्मानित भएका छन् । विद्याका कान्तिपुर दैनिकमा प्रकाशित फरक विचारमाथि साइबर बुलिइङ र मिर्गौला प्रत्यारोपणमा लैंगिक असमानता शीर्षकका दुई समाचार र भृकुटीको बोजुबज्यै पडकास्टमा प्रसारित नेपालमा गर्भपतन अधिकार विषयक पडकास्टका लागि मंगलबार भारतको मुम्बईमा आयोजित एक कार्यक्रममा सम्मानित गरिएको हो । भृकुटी बोजुबज्यै पडकास्टको कोक्रिएटर छिन् । नेपालका दुई पत्रकारसहित अफगानिस्तान, पाकिस्तान, श्रीलंका, माल्दिभ्स र बंगलादेशका ११ जनाले उक्त अवार्ड प्राप्त गरेका हुन् । उनीहरूसहित भारतमा क्षेत्रीय, विधागतलगायत विभिन्न क्षेत्रबाट छानिएका ४७ जना एकैचोटि सम्मानित भएका थिए । भारतमा विभिन्न विधामा प्रदान गरिँदै आएको यो सम्मानलाई बढावा दिन दक्षिण एसियालीस्तरमा प्रदान गर्न थालिएको यो तेस्रो संस्करण हो । यसको सुरुवात मुम्बईस्थित पपुलेसन फस्ट संस्थाले गरेको थियो । यसलाई निरन्तरता दिन संयुक्त राष्ट्र जनसंख्या कोष (यूएनएफपीए) ले सहकार्य गर्दै आएको छ । लैंगिक संवेदनशीलताका सवाललाई उजागर गर्न, राज्यको नीति निर्माण तथा कार्यान्वयन तहलाई झक्झक्याउन र जनचेतना जगाउन योगदान दिनेहरूका लागि यो पुरस्कार प्रदान गरिँदै आएको पपुलेसन फस्ट की सीईओ डाक्टर एएल शारदाले बताइन् ।"
संसदीय दलको नेता बन्न शेखरलाई गगनको प्रस्ताव,"(काठमाडौं)कांग्रेस संस्थापन इतरपक्षको बुधबारको बैठकमा महामन्त्री गगन थापाले पार्टी रूपान्तरणका लागि शेखर कोइराला संसदीय दलको नेता बन्नुपर्ने प्रस्ताव गरेका छन् । एक वर्षयता सम्बन्धका विभिन्न आरोहअवरोहबीच गुज्रिएका थापाले जुनसुकै त्याग गर्न तयार भएको भन्दै २०८२ मा १५ औं महाधिवेशन नियमित समयमा गर्न भन्दै यस्तो प्रस्ताव राखेपछि कोइरालासँग झाँगिएको अविश्वास तत्कालका लागि टरेको छ । नेता अर्जुननरसिंह केसीको निवासमा सोमबार करिब दुई घण्टाको संवादमा दुवै नेताले आआफ्ना कमजोरी समीक्षा गर्दै सँगै अघि बढ्ने अठोट गरेका थिए । त्यसलगत्तै कोइरालाले मंगलबार बोलाएको बैठक थापाको सुविधाका लागि बुधबार सारेका थिए । पार्टी रूपान्तरण र २०८२ मा नियमित महाधिवेशन गराउन थापाले संसदीय दलको नेता परिवर्तनको मुद्दालाई निरन्तर अघि बढाउँदै आएका छन् । विधानले चार वर्षको कार्यकाल निर्धारण गरे पनि असाधारण परिस्थिति देखाएर थप एक वर्ष लम्ब्याउन सक्ने सुविधालाई देउवाले यस पटक प्रयोग गर्न सक्ने बुझाइ थापासहितका संस्थापनइतर अधिकांश नेताको छ । त्यसलाई रोक्न र पार्टीले प्रधानमन्त्री पाउने समयमा देउवाको विकल्प खोज्नुपर्ने भन्दै थापाले कोइरालालाई संसदीय दलको नेता बनाउन आफूले जस्तोसुकै त्याग गर्न तयार भएको भनाइ राखेका छन् । गत वर्ष पुसमा महामन्त्री थापा नै संसदीय दलको नेतामा देउवाको प्रतिस्पर्धी थिए । त्यतिबेला थापाले २५ मत प्राप्त गर्दा देउवाले ६४ मत ल्याएका थिए । संस्थापन इतरपक्षकै कतिपय सांसदको मत नपाएपछि थापा र शेखरबीच त्यतिबेलैदेखि सम्बन्ध चिसिँदै आएको थियो । त्यसयता संघ र प्रदेशमा मन्त्रीको सिफारिस, रूपान्तरण अभियानका कार्यक्रमप्रति अविश्वास र कोशी प्रदेशको मुख्यमन्त्री नियुक्तिलगायत विषयमा कार्यशैलीगत मतान्तर बढ्दै गएको थियो । पछिल्लो समय सहमहामन्त्रीद्वय बद्री पाण्डे, जीवन परियार, केन्द्रीय सदस्यहरू अर्जुननरसिंह केसी, बलबहादुर केसीलगायतले दुवै नेतालाई मिलाउन भूमिका खेलेका थिए । केसी निवासमा विकसित घटनाक्रमपछि महामन्त्री थापाले कोइरालालाई नेता मान्न र बनाउने कुरामा आफू जुनसुकै बेला तयार भएको र आफूहरूबीच कुनै मनमुटाब नभएको प्रतिक्रिया दिएका छन् । शेरबहादुर देउवाबाट पार्टी चल्दैन भनेर हामी १४ औं महाधिवेशनमा एउटै प्यानलबाट चुनाव लडेका हौं । नेतृत्वको कार्यशैली र व्यवहार हेर्दा २०८२ मा महाधिवेशन हुने कुनै सम्भावना देखिन्न । दलको नेता नबदल्ने हो भने २०८३ मा पनि महाधिवेशन हुँदैन, बैठकमा थापाको भनाइ थियो, शेखर दाइलाई नेता मान्ने कुरामा र टिमलाई अघि बढाउने कुरामा मैले के त्याग गर्नुपर्छ, तयार छु । संसदीय दलको नेतामा विकल्प खोज्नुपर्ने थापाको भनाइप्रति बैठकमा मौन रहेका कोइरालाले अनौपचारिक तहमा भने त्यसको गृहकार्य भइरहेको बताउने गरेका छन् । संसद्को गणित पुगेका दिनमा अघि बढ्ने हो, अहिल्यै बाहिर हल्ला गरेर हुँदैन, अनौपचारिक संवादका क्रममा कोइरालाले भन्दै आएका छन् । संख्या सुनिश्चित भएपछि देश र कांग्रेसको भविष्यलाई हेरेर शेखर दाइ संसदीय दलको नेताको विकल्प खोज्न तयार हुनुहुन्छ । पार्टीमा तिक्तता मात्रै बढाउने तर परिणाम नआउने गरी जान हुन्न भन्नेमा उहाँ हुनुहुन्छ, कोइरालानिकट केन्द्रीय सदस्य गोविन्द पोखरेलले भने, सरकार र पार्टीमा शेरबहादुर दाइले पटकपटक अवसर पाउनुभयो । अहिले समाजमा जुन खालेको निराशा छाएको छ, त्यसलाई चिरेर अघि बढ्न सांसदहरूले सत्ता र शक्तिभन्दा पार्टी र देशको हित हेरेर जान सहमत हुनुभयो भने दलको नेता परिवर्तन हुन्छ ।बैठकमा नेता कोइरालाले पनि गगनसँग आफ्नो कुनै मनमुटाब नभएको र आफूहरूलाई टाढा बनाउन केही मान्छेले भूमिका खेलेको बताएका थिए । गगन र मेरोबीचमा कुनै मनमुटाब छैन । बीचबीचमा अरूले नै विवाद भनेर उछालिरहेका मात्रै हुन् । उमेरका कारणले पनि काम गर्ने कार्यशैलीमा एउटै तौरतरिका खोजेर हुन्न । गगनको आफ्नै शैली छ, मेरै आफ्नै शैली छ । ससाना कुरामा मत फरक पर्ला । तर, बाहिर आएजस्तो विवाद केही छैन । एजेन्डा एउटै छ । हामी एकै ठाउँमा छौं, शेखरको भनाइ थियो, दुई जनाबीच बोल्दा सोधेर मात्रै बोल्नुहोला । हामीबीचको सम्बन्धका बीचमा थाहा नपाई मिडियामा नबोली दिनुहोला ।बैठकमा केन्द्रीय कार्यसम्पादन समितिको शुक्रबार बस्ने बैठकमा एजेन्डाबारे समेत छलफल भएको थियो । सभापति देउवाले राष्ट्रिय सभा निर्वाचनमा दल दर्ता गर्ने विषय, समसामयिक राजनीति र महासमिति बैठकको तयारीसम्बन्धी एजेन्डा राखेर कार्यसम्पादन समितिको बैठक बोलाएका छन् । देउवाले महासमिति बैठक सार्ने कसरत गरिरहेका बेला इतरपक्षको बैठकले तोकिएको मितिमा महासमिति हुनुपर्ने निष्कर्ष निकालेको छ । महासमिति बैठक पुस १६१९ राजधानीमा गर्ने तय छ । बैठकमा बोल्ने अधिकांश नेताले राष्ट्रिय सभा निर्वाचनमा लडेर पराजित भएका, समानुपातिक सूचीमा नाम भएका र मन्त्री, सांसदमा अवसर पाइरहेकालाई उम्मेदवार नबनाउन जोड दिएका छन् । झापा३ बाट चुनाव हारेका कृष्णप्रसाद सिटौला र समानुपातिक सूचीमा नाम रहेका गोपालमान श्रेष्ठलाई राष्ट्रिय सभाको सांसद बनाउन नेतृत्व लागिरहेकोप्रति संकेत गर्दै इतरपक्षीय नेताले उम्मेदवार चयनमा नयाँ अवसर दिने गरी मापदण्ड बनाउन जोड दिएका हुन् । नेता गुरु घिमिरेका अनुसार बैठकमा आसन्न पार्टीको महासमिति, राष्ट्रिय सभाको निर्वाचन र आन्तरिक गुट व्यवस्थापनलाई केन्द्रमा राखेर छलफल भएको थियो । बैठक जारी रहेकाले ठोस रूपमा निर्णय नभए पनि राष्ट्रिय सभा निर्वाचनमा पराजित र समानुपातिक सूचीमा रहेका व्यक्तिलाई उम्मेदवार बनाउन नहुने गरी मापदण्ड तय गर्ने दिशामा नेतृत्वलाई दबाब दिने निष्कर्ष निकालिएको छ । २०४८ देखि निरन्तर मन्त्री भएका, बारम्बार अवसर पाएकालाई यस पटक लैजान हुन्न । अवसर नपाएकालाई अवसर दिनुपर्छ । प्रतिनिधिसभामा सूचीमा भएका वा चुनाव लडेकालाई पनि उम्मेदवार बनाइनु हुन्न, घिमिरेले भने, बारम्बार अवसर पाए पनि कार्यसम्पादन खराब भएका तिनै व्यक्तिलाई घरि यो बाटो, घरि त्यो बाटोबाट ल्याउने काम बन्द गर्नुपर्छ भन्ने नै हाम्रो निष्कर्ष हो । बैठकपछि नेता कोइरालाले राष्ट्रिय सभा निर्वाचनमा उम्मेदवार चयनका लागि मापदण्ड बनाएर जानुपर्ने बताए । जो बन्छ, पार्टीले तय गरेको मापदण्डका आधारमा संसदीय बोर्डले बन्छ, उनले भने, पार्टीमा सुधार ल्याउनका लागि पनि हामी निरन्तर छलफलमा लाग्छौं । महामन्त्री थापाले यसअघि निर्वाचन नलडेका र मौका नपाएकालाई योग्यताका आधारमा राष्ट्रिय सभामा उम्मेदवार बनाउनुपर्ने बताए । राष्ट्रिय सभाको जुन भावना छ, संविधानको जुन मर्म छ, यसअघि जो निर्वाचनमा जानुभएको छैन । यसका आधारमा योग्य र मौका नपाएकालाई उम्मेदवार बनाइनुपर्छ, थापाले भने, यो समूहले यति पाउनुपर्छ, उति पाउनुपर्छ भन्दा पनि सभापति सिंगो कांग्रेसको सभापति बन्न सक्नुहुन्छ कि हुन्न भन्ने हो । बैठकमा सरकारको प्रभावकारिता र सुशासनको मुद्दालाई समेत संस्थापन इतरपक्षले मुद्दा बनाउने भएको छ । बैठकमा कतिपय नेताले भ्रष्टाचार कान्डको स्वेतपत्र जारी गरेरै सिंगो पार्टी तयार नभए इतरपक्ष जनताका बीचमा जानुपर्नेमा जोड दिएका थिए । आर्थिक अवस्था थप खराब हुँदै गएको, राजस्व संकलन लक्ष्यअनुसार नउठेको, भ्रष्टाचार थप वृद्धि हुँदै गएको, सरकारमा सहभागी कांग्रेसका मन्त्रीहरूले प्रभावकारी काम गर्न नसकेको भन्दै सरकारको आलोचना भएको थियो । कांग्रेस आफैं सरकारमा हुने, एकपछि अर्को कान्ड आइराख्ने विषयलाई हामीले सामान्य रूपमा लिन हुन्न । यस विषयमा पार्टीभित्र संगठित रूपमा दबाब सिर्जना गर्नुपर्छ भन्नेबारेमा छलफल भएको छ, महामन्त्री थापाले भने, भ्रष्टाचार कान्डका विरुद्धमा पार्टीभित्रै कसरी लड्ने, पार्टीलाई कसरी शुद्ध बनाउने भन्ने विषयमा आज प्रारम्भिक छलफल भएको छ । अर्को बैठकमा गहन छलफल गरेर एउटा निचोडमा पुग्छौं । सहमहामन्त्री जीवन परियारका अनुसार भ्रष्टाचार कान्डलाई लिएर आम जनतामा निराशा बढेकाले त्यसलाई सार्वजनिक गरेर कांग्रेसले भ्रष्टाचारविरुद्धको अभियान सुरु गर्नुपर्ने विषयलाई प्राथमिकतामा राखिएको बताए । भ्रष्टाचारका विरुद्धमा इतरपक्ष आक्रामक रूपमा उभिनुपर्छ भन्ने विषयलाई सबैले जोड दिनुभएको छ, उनले भने, अर्को बैठकमा यस विषयमा थप छलफल हुन्छ ।"
संसद् महासचिवको राजीनामा स्वीकृत,"काठमाडौं (कास) संघीय संसद्को महासचिवबाट भरतराज गौतमले दिएको राजीनामा राष्ट्रपति रामचन्द्र पौडेलले स्वीकृत गरेका छन् । स्वीकृत भएको पत्र राष्ट्रपति कार्यालयले संघीय संसद् सचिवालयलाई बुधबार पठाएको छ । राजीनामा स्वीकृत नहुँदै सभामुख देवराज घिमिरे र राष्ट्रिय सभाका अध्यक्ष गणेशप्रसाद तिमिल्सिनाले महासचिव पदमा नियुक्तिका लागि प्रतिनिधिसभाका सचिव पद्मप्रसाद पाण्डेयलाई सिफारिस गरेका थिए । तर, उक्त सिफारिस राष्ट्रपति पौडेलले विचाराधीन अवस्था मा राखिदिएका छन् । राष्ट्रपति कार्यालयका प्रवक्ता शैलजा रेग्मी भट्टराईले संसद् सचिवालयलाई लेखेको पत्रमा भनिएको छ, राष्ट्रपति रामचन्द्र पौडेलसमक्ष संघीय संसद्को महासचिव डा भरतराज गौतमले मिति २०८० मंसिर २४ देखि लागू हुने गरी आफ्नो पदबाट दिनुभएको राजीनामा सोही मितिदेखि लागू हुने गरी राष्ट्रपतिले २०८० मंसिर २७ मा स्वीकृत गर्नुभएको छ । गौतमले राजीनामा दिएको भोलिपल्टै सभामुख र राष्ट्रिय सभा अध्यक्षले पाण्डेयको नाम सिफारिस गरेका थिए । महासचिव नियुक्तिका विषयमा राष्ट्रपति पौडेल र सभामुख घिमिरेबीच बुधबार फोनमा समेत कुराकानी भएको थियो । राष्ट्रपतिले नियुक्तिको सिफारिस अध्ययनमा रहेको बताउनुभएको छ । सभामुखले संसद्को महासचिव नहुँदाखेरिका असजिला र अप्ठ्याराबारे राष्ट्रपतिलाई जानकारी गराउनुभएको छ, फोन वार्ताबारे सभामुखका प्रेस सल्लाहकार शेखर अधिकारीले भने । राष्ट्रपतिका प्रेस सल्लाहकार किरण पोखरेलले महासचिवमा नियुक्तिका लागि भएको सिफारिस कानुनी रूपमा रीत नपुगेकाले अध्ययनका लागि होल्डमा राखिएको जानकारी दिएका छन् । महासचिव नियुक्तिको सिफारिस कानुनी रूपले रीत नपुगेको र त्रुटिपूर्ण देखिएकाले अध्ययनका लागि होल्डमा छ, के रीत नपुगेको हो भन्ने प्रश्नमा पोखरेलले भने, पहिलो कुरा त राजीनामा स्वीकृत भएको सूचना नजाँदै नियुक्ति सिफारिस आयो । दोस्रो, सचिव पदबाट नहटीकन महासचिव पदमा नियुक्ति सिफारिस गरिएको छ । महासचिव पदमा नियुक्त हुनु पहिले अहिले बहालवाला पदबाट राजीनामा नगरिसकेका व्यक्तिलाई नै सिफारिस गरिएको राष्ट्रपति कार्यालयको भनाइ छ । यसैबीच, सभामुख घिमिरेले प्रतिनिधिसभाका सचिव पाण्डेयलाई संसद्को कार्यवाहक महासचिवको जिम्मेवारी दिएका छन् । उनले बुधबार राष्ट्रिय सभाका अध्यक्ष तिमिल्सिनासँगको परामर्शमा अर्को व्यवस्था नहुन्जेलसम्मका लागि महासचिवको सेवा सुविधा पाउने गरी पाण्डेयलाई जिम्मेवारी तोकेका हुन् ।"
प्रहरी र कर्मचारी समायोजनमा निधिको जोड,"काठमाडौं (कास) कांग्रेस नेता विमलेन्द्र निधिले प्रहरी समायोजन र कर्मचारी प्रशासनको व्यवस्थापनसँग सम्बन्धित कानुन तत्काल ल्याएर प्रदेशलाई अधिकार सम्पन्न बनाउन सरकारसँग लबिइङ थालेका छन् । अध्यादेश ल्याएर भए पनि संघीयता कार्यान्वयनका लागि देखिएको बाधा फुकाउन उनले आग्रह गरेका हुन् । संविधान जारी भएको आठ वर्षको अवधिमा दुई पटक निर्वाचन भएर तीन तहका सरकार बन्दा पनि प्रहरी र निजामती कर्मचारी व्यवस्थापनमा आवश्यक संघीय कानुन नभएकाले प्रदेशले संविधानबमोजिम पाएको एकल अधिकारको प्रयोग गर्न पाएका छैनन् । संघीयता कार्यान्वयनमा देखिएका बाधा फुकाउने विषयमा निधिले पार्टी बैठकमा प्रस्ताव लैजाने बताए । महासमिति बैठकको तयारीलाई लिएर शुक्रबार पार्टीको केन्द्रीय कार्यसम्पादन समितिको बैठक बस्दै छ । महासमितिमा यसलाई मुख्य एजेन्डा बनाउने विषयमा बैठकमा छलफल गरिने निधिले बताए । केन्द्रले कानुन नबनाइदिएकै कारण संविधानबमोजिम सातवटै प्रदेशले संघीय मर्मबमोजिमका काम गर्न पाएका छैनन् । शान्ति प्रक्रियाको बाँकी काम पूरा नभएजस्तै संघीयता कार्यान्वयन पनि बाँकी छ । यसलाई पूरा गर्न नसक्दा अहिले प्रश्नहरू उठ्न थालेका हुन्, निधिले भने, यसमा सरकार बढी गम्भीर बन्नुपर्छ । सातवटै संघीय प्रदेशका सरकार प्रमुखहरूले पनि संघीय कानुन बनाउन जोड दिँदै आएका छन् । मधेश सरकारले एक महिनाअघि प्रधानमन्त्री पुष्पकमल दाहाललाई भेटेरै प्रहरी समायोजन र निजामती कर्मचारी व्यवस्थापनसहितका माग राखेर ३० दिनको अल्टिमेटम दिएको थियो । निजामतीसँग सम्बन्धित संघीय कानुन नहुँदा प्रदेशमा रिक्त दरबन्दीमा कर्मचारी राख्नसमेत केन्द्रको मुख ताक्नुपर्ने अवस्था छ । प्रहरी समायोजनका लागि आवश्यक प्रहरी समायोजन ऐन र प्रदेश प्रहरी (कार्य सञ्चालन, सुपरीवेक्षण र समन्वय) ऐन चार वर्षअघि नै बनिसकेका छन् । तर, संघीय प्रहरी ऐन नबन्दा संसद्बाट पारित भएर राष्ट्रपतिबाट लालमोहर लागिसकेका समायोजनसँग सम्बन्धित दुई कानुन कार्यान्वयनमा आएका छैनन् । संघीयतालाई पूर्ण कार्यान्वयनमा लैजान महासमिति बैठकमा मूल एजेन्डा बन्नुपर्छ । मूल एजेन्डा नै संघीयता कार्यान्वयनको मुद्दा हुनुपर्छ भन्ने मान्यताका साथ म प्रस्ताव लैजाँदै छु, निधिले भने ।"
डाक्टरी सेवासँगै बोटबिरुवाको हेरचाह,"(काभ्रे) धुलिखेल नगरपालिका७ स्थित हुर्खाकी २७ वर्षीया डा श्रेया श्रेष्ठ, पेसाले स्वास्थ्यकर्मी हुन् । उनी हाल धुलिखेल अस्पतालमा कार्यरत छिन् । दिनभर बिरामीको सेवामा खटिने उनको घर प्रवेश गर्दा भने फरक अनुभव हुन्छ । प्रवेशद्वारदेखि कौसीसम्म उनको घर विभिन्न जातका बोटबिरुवाले सजाइएको छ । स्नेक प्लान्ट, रोजमेरी, स्ट्रिङ अफ पर्ल्स, स्ट्रिङ अफ हर्ट, स्ट्रिङ अफ डल्फिन, मार्बल क्विन पोथोस, पार्लर प्लामलगायत दुई सय जातका बोट बिरुवाले कौसी भरिएको छ । खासमा बिहान झिसमिसे उज्यालो हुन नपाउँदै ती बोटबिरुवाको हेरचाह र स्याहारसुसारमा जुट्छिन् श्रेया । पेसाले स्वास्थ्यकर्मी भए पनि पछिल्लो समय सामाजिक सञ्जालमा नर्चरिङ प्लान्ट मार्फत पनि चिनिएकी छन् उनी । सुनौलो बिहानीसँगै दिनको सुरुवात भएजस्तै, विभिन्न जातका बिरुवालाई सुम्सुमाएर श्रेयाको दैनिकी सुरु हुन्छ । आफ्नो व्यस्त दैनिकीबाट बिहान र साँझ दुईदुई घण्टाको समय उनले बोटबिरुवाको स्याहारका लागिछुट्याएकी छन् । बोटबिरुवाको स्याहारबारे उनले गुगल तथा युट्युबबाट जानकारीहरू लिने गरेको बताउँछिन् । आफूले पाएको जानकारी उनले आफ्ना ग्राहकलाई पनि बाँड््ने गछिन् । कौसीमा हुर्काएका बिरुवा उनले बिक्री गर्दै पनि आएकी छन् । सामाजिक सञ्जाल फेसबुक, इन्स्टाग्रामका पेज नर्चरिङ प्लान्ट मार्फत उनले बिरुवाहरू बिक्रीका लागि मूल्यसहित राखेकी छन् । त्यसका साथै आफूले बिक्री गरेको बिरुवाहरूको अवस्था के छ ? कसरी स्याहार गरिरहनुभएको छ ?, भनेर ग्राहकहरूसँग बुझ्ने गरेकी छन् । यहाँबाट पठाएको बिरुवा मर्यो अथवा सरेन भने, सित्तैमा फेरि अर्को बिरुवा पठाउने गरेको उनले बताइन् । स्वास्थ्यको क्षेत्रमा काम गरेकाले पनि होला जीवनको महत्त्व उनले धेरै बुझेकी छन् ।पछिल्लो समय भने बोटबिरुवाको स्याहार तथा यसको सजावटमा धेरैको रुचि बढेको उनको अनुभव छ । फुर्सदको समयमा फूल तथा बिरुवाले घर सजाउने प्रवृत्ति बढिरहेको छ । जसका कारण आफूले यसलाई व्यावसायिक रूपमा अघि बढाएको श्रेयाको भनाइ छ । बोटबिरुवाहरूको स्याहार गर्दा माइन्ड फ्रेस हुने गरेको उनको अनुभव छ । फूल तथा बिरुवाहरूको स्याहारले मानिसलाई जीवनको महत्वबारे बुझाउने र यसले मानिसको मन र मस्तिष्कलाई पनि ताजा बनाइराख्छ, उनी भन्छिन् । श्रेयालाई फूल तथा विरुवाको स्याहार र यसप्रति लगाब बसेको भने धेरै समय भएको छैन । बिरामीको हेरचाहमा जुटिरहने भएकाले फूल तथा विरुवासँग खेल्न उनले समय नै पाउँदैनथिन् । बिहानदेखि रातीसम्मै हस्पिटलमा ड्युटी हुन्थ्यो, उनले भनिन्, कहिले त आफ्नै लागि समय निकाल्न मुस्किल हुन्थ्यो, फूल तथा विरुवाबारे त सोच्नेसम्म पनि समय हुदैंनथ्यो । तर उनका लागि कोभिड महामारीले भने उनलाई समय मिल्यो । त्यति बेला, उनले धुलिखेल अस्पतालको इन्टर्नल मेडिसनमा मेडिकल अफिसरको जिम्मेवारी सम्हाल्दै थिइन् । कोभिडको समयमा दिनरात बिरामीको हेरचाह खटिरहन्थिन् । फ्रन्टलाइनरमा रहेर काम गर्दै गर्दा आफै संक्रमित भएपछि केही समय घरमै आइसोलेसनमा बस्नुपर्ने अवस्था आयो । घरमा बस्न दिक्क लाग्थ्यो, फ्रेस हुनको लागि गार्डेन र कौसीमा केही समय बिताउँथें, उनले भनिन्, त्यहाँ बस्दै गर्दा, फूल र बिरुवाहरूसँगको प्रेम बढ्दै गयो, त्यसको स्याहार गर्न थाले, सुकुलेन्टबाट सुरु गरेकी थिएँ । एउटैबाट धेरै बिरुवाहरू उत्पादन हुन्छन्, यसका साथै नयाँनयाँ बिरुवाहरू मगाउने, त्यसलाई हुर्काउने गरेर समय बिताउन थाले, त्यसपछि बिरुवाहरू थप्दै गए, गुगलयुट्युबहरूमा नयाँनयाँ बिरुवाहरूका बारेमा खोज्ने, त्यसको स्याहारका बारेमा अध्ययन गर्न थाले, त्यसपछि फूल तथा बिरुवाहरूप्रतिको मोह बढ्दै गयो ।उनका अनुसार, पहिला नै घरमा फूल तथा बिरुवाहरू त थिए नै, जब यसको स्याहारमा समय बिताउन थाले, त्यसपछि यसलाई बढाउँदै गए । कतै पहुना लाग्न जाँदा होस् या साथीसंगी भेट हुँदा फूल तथा बिरुवाको चर्चासँगै एक्सचेन्ज गर्ने गरेको उनले बताइन् । अहिले उनको कौसीमा विभिन्न जातका इनडोर र आटडोर गरेर दुई सयभन्दा बढी फूल तथा बिरुवा छन् । डेढ वर्षयता भने उनले यसलाई व्यवसायीकरण गर्दै उनले नर्चुरिङ प्लान्ट नाम दिएकी छन् । उनका अनुसार, यसमा धेरै मिहिनेत पनि गर्न पर्दैन । फुर्सदको समय निकालेर एकदुई घण्टा समय दिए मात्र पनि पुग्छ । यो काममा उनलाई उनको परिवारले पनि सघाउने गर्छन् । आफूले समय दिन नभ्याएको बेलामा परिवारको सदस्यहरूले सघाउनुहुन्छ, उनले भनिन्, उहाँहरूलाई पनि यसको धेरै जानकारी भइसक्यो, हस्पिटलमा ड्युटीमा भएको बेलामा कोही ग्राहक आउनुभयो भने पनि उहाँहरूले नै बिक्री गरिदिनुहुन्छ । डेढ वर्षको अवधिमा आफूले करिब ५६ सय वटा बिरुवाहरू बिक्री गरेको उनले बताइन् । उनका अनुसार पछिल्लो समय मानिसहरूमा फूल तथा बिरुवाहरूमा रुचि बढ्दै गएकाले यसको बजार पनि राम्रो छ, अहिले । पछिल्लो समय विभिन्न संघसंस्थाहरूले फूल तथा बिरुवाहरू मायाको चिनो स्वरूप दिने भएकाले पनि अहिले बजार राम्रो भएको उनले बताइन् । उनका अनुसार, पोखराविराटनगरदेखि अर्डर आइरहेको छ । यो धेरै महँगो पनि छैन । बिरुवा र यसको जात हरेर यसको मूल्य तोकिएको छ । १०० देखि ८ सय रुपैयाँसम्मका बिरुवाहरू छन् । सुकुलेन्ट अरेन्जमेन्ट बिरुवा धेरैको रोजाइमा पर्ने भएकाले नै अहिले यो धेरै बिक्री भएको उनले बताइन् । यसको मूल्य ३ सय रुपैयाँ मात्रै हो, उनले भनिन्, एउटै पटमा विभिन्न साइजको ५६ वटा बिरुवा हुन्छन्, हुर्किंदै गएपछि अरू ठाउँमा सार्न पनि मिल्छ, अनि यसबाटै अरू धेरै बिरुवा उत्पादन हुन्छन् । यसको आम्दानीले भन्दा पनि यो कार्यले आफूलाई आत्मसन्तुष्टि मिलेको उनले बताइन् । केही महिनामा नै नर्चरिङ प्लान्ट लाई बिस्तार गर्ने उनले योजना बनाएकी छन् । हस्पिटलमा फूल टाइम ड्युटी भएकाले कसैलाई रोजगारी दिएर नै स्टोर खोल्ने तयारीमा उनी छिन् ।अस्पतालमा ड्युटी भएकाले बिहान र बेलुका मात्रै बिरुवाहरूको स्याहारका लागि समय दिने गरेको उनले बताइन् । त्यही भएर अनलाइनबाटै उनले यसको बिक्री वितरण गर्ने गर्छिन् । अहिले उनले धुलिखेल अस्पतालमा ग्लोबल इन्गेजमेन्ट अफिसरको जिम्मेवारी पाएकी छन् । यसका अलावा अस्पतालले सञ्चालन गर्ने विभिन्न स्वास्थ्य शिविरमा सघाउने पनि गर्छिन् । स्वास्थ्य क्षेत्रसँगै सामाजिक कार्यमा पनि उनको उत्तिकै लगाब छ । रोट्री, रोट्र्याक्ट र इट्र्र्याक्टसँग आबद्ध भएकाले पनि स्वास्थ्य तथा सरसफाइसम्बन्धी जनचेतामूलक कार्यक्रमहरू लिएर उनी समुदायमा पुग्ने गर्छिन् । सामाजिक कार्यप्रतिको लगनशीलताआफ्नो परिवार, विद्या आर्जन गरेको विद्यालय, विश्वविद्यालयबाटै सिकेको उनले बताइन् । धुलिखेलमा जन्मीहुर्केकी श्रीयाले काठमाडौं विश्वविद्यालय स्कुल अफ मेडिकल साइन्सबाट एमबीबीएस र हार्भार्ड मेडिसन स्कुल, बोस्टनबाट लिडरसिप इन मेडिसन अध्ययन गरेकी छन् । फूल तथा बिरुवाको स्याहार, बिरामीको हेरचाह, सामाजिक कार्यमा मात्रै सञ्चार क्षेत्रमा पनि उनको सक्रियता उत्तिकै छ । रेडियो नमोबुद्धमा स्वास्थ्य जागरण र नेपाल टेलिभिजनमा युथ टीभी सो कार्यक्रम पनि सञ्चालन गर्छिन् उनले ।"
अमेरिकाका प्रथम राष्ट्रपतिको निधन,सन् १७९९ को आजकै दिन (डिसेम्बर १४) मा अमेरिकाका प्रथम राष्ट्रपति जर्ज वासिङ्टनको निधन भएको थियो । १७३२ को फेब्रुअरी २२ मा जन्मिएका वासिङ्टनको ६७ वर्षको उमेरमा निधन भएको हो । वासिङ्टन १७८९ देखि १७९७ सम्म अमेरिकाको राष्ट्रपति थिए । दोस्रो कन्टिनेन्टल कंग्रेसबाट उनी १७७५ जुनमा कन्टिनेन्टल आर्मीको कमान्डर नियुक्त भएका थिए । वासिङ्टन नेतृत्वको सेना अमेरिकन रेभोलुसनरी वारमा विजयी भएको थियो । त्यसपछि उनी १७८७ मा अमेरिकी संविधानको मस्यौदा तयार पार्ने संवैधानिक सभाको अध्यक्ष भएका थिए । उनी १७८३ सम्म सेनाप्रमुख थिए । अमेरिकालाई ब्रिटिस उपनिवेशवादबाट मुक्त गर्न नेतृत्वदायी भूमिका निर्बाह गरेका कारण वासिङ्टनलाई अमेरिकाका राष्ट्रनिर्माता मानिन्छ ।
संघर्षले स्थापित 'ब्युटिसियन,"(लुम्बिनी)सौन्दर्यकलामा सानैदेखि रुचि त थियो तर एक दिन यसैमा रमाउँला भन्ने सोचेकी थिइनन् । खासमा सरकारी जागिरे वा सञ्चारकर्मी बन्ने चाहना थियो उनलाई । त्यहीअनुसार अध्ययन र तयारीसमेत गरिरहेकी थिइन् । तर, जीवन सोचेजस्तो कहाँ हुन्छ र ? परिस्थितिले यात्रा अन्तै मोडियो । पढेको भन्दा परेको कुराले उनलाई स्वरोजगार बनायो । सौन्दर्य सीप सिकेपछि त्यसैले उनलाई नाम र दाम मिलेको छ । करिब तीन दशकअघि स्याङ्जाको भीरकोट६, बयरघारीमा जन्मिएकी हुन् सुनिता अर्याल । पाँच दिदीबहिनी र एक भाइ गरी ६ सन्तानमा माइली छोरी हुन् सुनिता । आमा शिक्षक र बुबा सरकारी जागिरे हुन् । सबै दिदीबहिनी सामुदायिक विद्यालयमा पढ्दै हुर्किए । जागिरको सिलसिलामा बुबा बुटवलमा कार्यरत थिए । सुनिता पनि बुबासँगै बसेर पढाइलाई निरन्तरता दिन २०६२ सालमा बुटवल आइन् । सुनिताले बुटवलस्थित कालिका मानवज्ञान माविबाट एसएलसी परीक्षा दिइन् । नतिजा पर्खाइमै तीन महिना बित्यो । त्यही बेला सीटीईभीटीले सञ्चालन गरेको ब्युटिसियन तालिम लिइन् । कक्षा ११ मा भर्ना हुनासाथ २०६५ सालमा उनको विवाह भयो । १५ वर्षकी मात्र थिएँ, तराईमा जमिन, घर भएका पाएपछि पाल्छ भन्दै विवाह गरिदिए, उनले भनिन्, सानैमा बिहेपछि संघर्ष गरेर एक्लै भिड्न सिकायो ।बिहेपछि बिहान क्याम्पस जाने उनले दिनभरि ब्युटिसियन तालिम लिने गर्थिन् । सुनिताका श्रीमान् वैदेशिक रोजगारीमा गएका थिए । घर व्यवहार सम्हाल्दै सुनिताले पढाइ अगाडि बढाइन् । घरधन्दा छँदै थियो । सीपलाई पनि प्रयोग गर्ने सोच बनाइन् उनले । तर, सुरुआतमा श्रीमान् र परिवारले सौन्दर्य पेसालाई नक्कल पार्ने पेसाका रूपमा बुझेकाले मनाउनै कठिन भएको उनले बताइन् । पहिला त काम गर्नै दिनुभएन, उनले भनिन्, सम्झाइबुझाइ गरेपछि श्रीमान् राजी हुनुभयो, मैले आँटें । बुटवल११ देवसिद्ध चोकमा २०६६ मा सटर भाडामा लिएर व्यवसाय थालेको बताइन् । सुरुमा ७० हजार रुपैयाँ लगानी गरेर क्रिस्टिना ब्युटिपार्लर खोलेकी उनले आफ्नै पार्टटाइम जागिरबाट कमाएको केही पैसा सँगालेर खर्च गरिन् । केही रकम श्रीमान्ले लगानी गरिदिए । त्यहींबाट सुरु भयो सुनिताको उद्यमी यात्रा । कस्मेटिक्स सामान बेच्ने तथा ग्राहकलाई सिँगार्ने उनले केही वर्षपछि पार्लर विस्तार गरिन् । जहाँ उनका दैनिक २० देखि ३० जना विद्यार्थीले सिक्छन्, सिजनमा दिनकै १५ जना ग्राहक कपाल काट्ने, मेकअप गर्ने, अनुहार सिँगार्न आउँछन् । सुनिता बिहानदेखि बेलुकासम्म व्यस्त रहन्छिन् । उनले विभिन्न एड्भान्स तालिम, सीटीईभीटीको मान्यता लिनका लागि स्किल टेस्टमा सहभागी हुन विभिन्न ठाउँमा पुगिन् । भारतको दिल्लीमा डेढ महिना बसेर मेकअप क्लास लिइन्, गोरखा पुगी सीटीईभीटीको स्किल पास गरिन् । साथसाथै उनी नेपाल ब्युटिसियन संघमा आबद्ध हुन पाइन् । ०७० सालमा रूपन्देहीको सचिव भइन् भने हाल प्रदेशकी सचिव रहेको उनले बताइन् । सुनिताले स्किल एसेसरको समेत कक्षा लिई उत्तीर्ण भइन् । हालसम्म उनले ४ हजारभन्दा बढीलाई तालिम दिइसकेकी छन् । उनले प्राविधिकतर्फका मन्टेश्वरी, टेलरिङ, चुरा बनाउने, कुसन बनाउने तालिम दिने गरेकी छन् ।"
"साढे ७ अर्ब दाबी, १ अर्ब ७२ करोडमा मिलापत्र","(काठमाडौं)मिटरब्याजसम्बन्धी ५ हजार १ सय ८८ उजुरीमा साहुहरूले ऋणीबाट ७ अर्ब ६२ करोड ८० लाख रुपैयाँ असुल गर्न बाँकी रहेको भनेकामा छलफलपछि १ अर्ब ७२ करोड ८६ लाख रुपैयाँमा मिलापत्र गरेका छन् । अनुचित लेनदेन (मिटरब्याज) सम्बन्धी जाँचबुझ आयोगले गृह मन्त्रालयअन्तर्गत ७७ वटै जिल्लामा सहायक प्रमुख जिल्ला अधिकारी नेतृत्वको कार्यदलमार्फत साहुकार र पीडितलाई समेत बोलाएर छलफल गर्दा मंसिर तेस्रो सातासम्म उक्त संख्याको उजुरीमा मिलापत्र भएको हो । मिलापत्रका क्रममा लिखतमा भने ५ अर्ब ५७ करोड १९ लाख रुपैयाँ मात्रै उल्लेख थियो । तर आयोगले ऋणीको भनाइका आधारमा छलफल गरेर समाधान खोज्दा सुदखोरहरूले निकै कम रकममा मिलापत्र गरेका हुन् । जुन रकममा मिलापत्र भयो, त्यो साहुकारहरूले लिनुपर्ने भनेको भन्दा ५ अर्ब ८९ करोड ९२ लाखले कमी हो भने लिखतमा उल्लेख भएको भन्दा ४ अर्ब १७ करोड ६ लाख रुपैयाँले कम हो । यहीबाट कारोबार प्रस्ट हुन्छ कि व्यवहारको लेनदेनभन्दा लिखत तेब्बरको तयार गरी सहीछाप गराइएको छ, आयोगका अध्यक्ष गौरीबहादुर कार्कीले भने, एउटा मान्छे ऋण लिन जाँदा साहुकारले ऋण दिने तर दिएको भन्दा तेब्बर अंक राखेर तमसुकमा सहीछाप गराउने, त्यति मात्रै होइन, साहुकारहरूले ऋण फिर्ता गरेको दिन फर्काउने भनेर उसको घरजग्गा र जमिनसमेत आफ्नो नाममा पास गरिमाग्नेसम्म गरेको पाइएको छ । आयोगले ती ५ हजार १ सय ८८ जना पीडित परिवारको ७ सय ९३ कित्तामा रहेको २ सय १८ बिघा १० कट्ठा ७ धुर जग्गासमेत साहुबाट फिर्ता गराएको छ । आयोगले गत वैशाख १७ देखि जेठ १४ गतेसम्म मिटरब्याज पीडितबाट उजुरी लिएकामा देशभरिबाट करिब २८ हजार उजुरी परेका थिए । मधेश प्रदेशका आठ जिल्ला र पश्चिम नवलपरासीमा मिटरब्याजको भयावह अवस्था छ । आयोगका अनुसार यी ९ जिल्लाबाट मात्रै २३ हजार ३ सय ९७ उजुरी परेका छन् । तीमध्ये बारामा सबैभन्दा धेरै उजुरी परेका छन् । अत्यन्तै थोरै उजुरी परेका १० र समस्या समाधान भइसकेका २९ सहित ३९ जिल्लामा अब मिटर ब्याजसम्बन्धी कुनै पनि समस्या बाँकी छैन । मिलापत्रबाहेक बाँकी करिब २२ हजार उजुरीमाथि कस्तो कारबाही हुने भन्ने विषय भने अझै अन्योलमा छ । आयोगले पीडितको आर्थिक अवस्था, ऋण लिनुको कारण, ऋण लिएको रकम, तमसुकमा उल्लेख रकम, तिरेको रकम, साहुले दाबी गरेको रकमसहित पीडितहरूबाट विस्तृत विवरण संकलन गरी तथ्यांक विश्लेषण गरेको थियो । मिटरब्याजपीडितको डेढ वर्ष लामो कष्टपूर्ण संघर्षपछि सरकारले समस्या समाधान गर्न गत चैतमा पूर्वन्यायाधीश कार्कीको अध्यक्षतामा तीन सदस्यीय जाँचबुझ आयोग गठन गरेको थियो । आयोगले आठ महिना लगाएर गरेको अध्ययन प्रतिवेदनमा मधेशका गरिब जनताले जन्मदेखि मरणसम्म जे गर्दा पनि ऋण लिनुपर्ने अवस्था चित्रण गरेको छ । यस्तो ऋण लिनेहरू त्यस्तो गरिबीबाट गुज्रिएका छन्, जो जन्मदेखि मरणसम्म जे परे पनि साहुबाट मिटरब्याजी ऋण लिन बाध्य छन्, आयोगको निष्कर्षबारे कार्कीले भने, जन्मेपछि छोराछोरी पढाउनुपर्यो ऋण, बिहे गर्ने बेला ऋण, विदेश जानुपर्दा ऋण, बिरामी पर्यो उपचार गर्न ऋण, हुँदाहुँदा मान्छेको मृत्युपछिको भोजका लागि पनि ऋण नै लिनुपर्ने बाध्यता रहेछ । सुदखोरले त्यसैको फाइदा उठाएका छन् । जति ऋण लिएको हो, त्यसको तेब्बर रकम राखेर तमसुक बनाएका छन्, भएको जायजेथो आफ्नो नाम गराएका छन् । आयोगले ती गरिब परिवारलाई सरकारले मिटरब्याजी ऋणबाट मुक्त गरी बैंकहरूबाट सरल ऋण र ब्याजमा अनुदानको व्यवस्था गर्न सुझाव दिएको छ । अध्यक्ष कार्कीका अनुसार ती क्षेत्रका बैंक तथा वित्तीय संस्थाहरू गरिबलाई लगानी गर्न तयार देखिँदैनन् । तर सरकारले लक्षित वर्गको उत्थानका लागि उनीहरूलाई सहजीकरण गरिदिए सशक्तीकरणमा मद्दत पुग्ने आयोगको सुझाव छ । सरकारले गरिब किसानहरूलाई सहज रूपमा ऋण दिने व्यवस्था गर्नुपर्छ । हामीकहाँ जत्ति पनि बैंक, वित्तीय संस्थाहरू छन्, तिनले गरिबलाई ऋण नै दिँदैनन् । सहकारीहरूसमेत गरिबमैत्री छैनन् । त्यसकारण सरकारले गरिबलाई सरल ऋण र ब्याजमा अनुदानको व्यवस्था गरिदिनुपर्छ, कार्कीले भने, हाम्रो शिक्षा महँगो छ, स्वास्थ्य सेवा झन् महँगो छ । दुई छाक जोहो गर्न मजदुरी गर्ने उनीहरूलाई अरू जे गर्दा पनि ऋण लिनुपर्ने बाध्यता छ । त्यसका लागि सरकार नै सहयोगी बन्न सक्छ ।आयोगले गरिब किसानहरूलाई सरकारले कम्तीमा तीन लाख रुपैयाँको जीवन बिमा गरिदिनुपर्ने, निःशुल्क स्वास्थ्य बिमा र शिक्षाको सुविधा दिनुपर्ने र वैदेशिक रोजगारीमा जानेहरूका लागि समेत सस्तो ब्याजमा ऋण दिने प्रबन्ध गर्नुपर्ने सुझाव दिएको छ । वैदेशिक रोजगारीमा जानेहरूलाई फ्री भिसा, फ्री टिकटको योजना छ तर कार्यान्वयन भएको छैन । वैदेशिक रोजगारीमा जाने युवालाई बैंकले ऋण दिने गरी सरकारले सहजीकरण गरिदिनुपर्छ, अध्यक्ष कार्कीले भने, अहिले वैदेशिक रोजगार कोषमा १५१६ अर्ब रकम छ, त्यही रकम यहाँ लगानी गरिदिए पनि हुन्छ ।आयोगले सामाजिक रीतिरिवाज र चालचलन खर्चिलो हुँदासमेत मधेशमा मिटरब्याज मौलाएको भन्दै सरकारले त्यस क्षेत्रमा सामाजिक व्यवहार (सुधार) ऐन, २०३३ को पूर्ण कार्यान्वयन गराउन सुझाव दिएको छ । मधेशमा देखासिकी गर्ने समस्या रहेछ, दाइजो दिनुपर्ने, भोज खुवाउनुपर्ने यस्तो सामाजिक परम्पराले पनि ऋणमा डुबाएको देखिएको छ, अध्यक्ष कार्कीले भने, सरकारले कानुनको प्रभावकारी कार्यान्वयन गराउनुपर्ने देखिन्छ ।मंगलबार साँझ आयोगबाट प्रतिवेदन बुझेका प्रधानमन्त्री पुष्पकमल दाहालले लगत्तै उपप्रधान एवम् गृहमन्त्री नारायणकाजी श्रेष्ठलाई कार्यान्वयनका लागि हस्तान्तरण गरेका छन् । त्यही बेला गृहमन्त्री श्रेष्ठले आफूलाई मिटरब्याजमा लगाएको आरोप लागेका सबैको नामावली दिन भनेका थिए । तर आयोगले भने उजुरीमा पोलिएका सुदखोरहरूलाई दण्डसजायभन्दा पनि मिलापत्रको बाटो अपनाउन सुझाव दिएको छ । आयोगका अध्यक्ष कार्कीले प्रमुख जिल्ला अधिकारीलाई विशेष अधिकार दिएर मिलापत्रको माध्यमबाट समस्या समाधान गर्नु उपयुक्त हुने सुझाव दिएको बताए । हामीले पाँच हजार उजुरीमा जसरी काम गर्यौं, सरकारले पनि प्रमुख जिल्ला अधिकारीलाई विशेष अधिकार दिएर त्यहीअनुसार काम गर्न सक्छ, कार्कीले भने, गृहमन्त्रीजीले हामीले दिएको प्रतिवेदनका आधारमा सुदखोरहरूलाई समात्दै मुद्दा लगाउँदा के हुन्छ भन्नुभएको थियो । तर त्यो गर्न अब प्रहरी र सरकारी वकिलले अनुसन्धान गर्नुपर्छ, हाम्रो अनुसन्धानका आधारमा मुद्दा लगाउन मिल्दैन, त्यो पीडितका लागि समेत लामो र झन्झटिलो बाटो हुन सक्छ ।त्यसो त यसअघि मिटरब्याज कानुनी रूपमा अपराध हो भन्नेसमेत थिएन तर दुई वर्षअघि मिटरब्याजपीडितहरू काठमाडौंमा आएर संघर्षमा उत्रिएपछि यो समस्या सतहमा आएको थियो । त्यसबेला उनीहरूले ६१ दिनसम्म माइतीघरमा धर्ना दिएपछि गृह मन्त्रालयका तत्कालीन सहसचिव भीष्मकुमार भुसालको संयोजकत्वमा कार्यदल गठन गरेको थियो । कार्यदलले ०७९ भदौ २७ मा तत्कालीन गृहमन्त्री बालकृष्ण खाणलाई प्रतिवेदन बुझायो तर कार्यान्वयन भएन । सरकारी आश्वासन कार्यान्वयन नभएपछि पीडितहरूले फेरि ०७९ को चैतमा १२ दिनसम्म पैदल हिँडेर काठमाडौं आई प्रदर्शन गरेका थिए । चौतर्फी दबाबमा सरकारले १८ चैतमा पीडितहरूसँग ५ बुँदे सहमति गरेको थियो । त्यही सहमतिबमोजिम २० चैतमा कार्कीको नेतृत्वमा तीन सदस्यीय आयोग गठन भएको थियो । जाँचबुझ आयोग ऐन, २०२६ को दफा ३ (२) बमोजिम गठित आयोगमा नेपाल प्रहरीका पूर्वएआईजी उत्तम सुवेदी र गणेशप्रसाद अर्याल सदस्य थिए ।"
लेनदेनभन्दा लिखत तेब्बरको तयार गरी सहीछाप गराइन्छ,"तपाईं नेतृत्वको अनुचित लेनदेनसम्बन्धी आयोगले आठ महिनासम्म अध्ययन गर्यो, प्रतिवेदनमा के छ ? कसले कोबाट के कामका लागि कति ऋण लिएको हो ? कति फिर्ता गरेको हो ? के कस्तो समस्या हो ? त्यसबारे विस्तृतमा तथ्यांक संकलन गरिएको छ । त्यसपछि साहु र ऋणीबीच सहमति गराएर मिलाउन पनि सकिन्छ भनेर सहजीकरण गर्यौं । गृह मन्त्रालयमार्फत सहायक प्रमुख जिल्ला अधिकारीको संयोजकत्वमा सरकारी वकिल, प्रहरीसमेतको सहभागिता रहेको कार्यदल गठन भयो । त्यसरी गठन भएको कार्यदलले साहु र ऋणी दुवैलाई बोलाएर ऋण लेनदेन भएको कति हो ? तमसुकमा के छ ? साँवाब्याज फिर्ता गरेको कति हो ? बाँकी कति हो ? भन्ने बुझेर छलफल गराएर मिलापत्र गराउनेसम्मको काममा हामीले सहजीकरण गर्यौं । यसरी अहिलेसम्म ५ हजार १ सय ८८ वटा उजुरीउपर मिलापत्र भएको छ । अरू बाँकी करिब २२ हजार उजुरीहरूको विश्लेषण मात्रै भएको छ । त्यसको विश्लेषणसहित हामीले यो समस्या समाधानका लागि सुझावहरूसहितको प्रतिवेदन बुझाएका हौं । सरकारले हामीलाई तीन महिनाको मात्रै समय दिएको थियो तर समस्या समाधानका लागि पहल गर्ने र मिलापत्र गराउनेसम्मको काम गर्दा आठ महिना बित्यो । वास्तवमा मिलापत्र गराउने काम हाम्रो होइन, हामीले सरकारलाई त्यो विधिबाट मिलापत्र गराएर पनि समस्या समाधान गर्न सकिन्छ भनेर सुझाव दिएका छौं । मिटरब्याजपीडितहरूको निकै ठूलो संघर्षपछि सरकारले तपाईंको नेतृत्वमा जाँचबुझ आयोग गठन गरेको थियो । वास्तवमा पीडितहरूको समस्याचाहिँ कुन स्तरको रहेछ ? साहुकारहरूले यतिसम्म बदमासी गरेका छन् कि त्यसको हिसाबकिताब गर्नै मुस्किल छ । मैले अघि अहिलेसम्म मिलापत्र भएको संख्या जुन भने, त्यसका आधारमा हेर्दा साहुकारहरूले ऋण दिएको रकमभन्दा कम्तीमा पनि तेब्बरले बढाएर लिखत तयार गरेको देखिन्छ । जस्तो कि अहिलेसम्म मिलापत्र भएको उजुरी संख्या ५ हजार १ सय ८८ हो । यी उजुरीमा साहुकारले ऋणीहरूबाट ७ अर्ब ६२ करोड ८० लाख रुपैयाँ असुल गर्नुपर्ने भनेका थिए भने लिखतमा ५ अर्ब ५७ करोड १९ लाख रुपैयाँ उल्लेख थियो । तर हामीले ऋणीको भनेका आधारमा छलफल गरेर जाँदा १ अर्ब ७२ करोड ८६ लाख रुपैयाँमा सहमति भएर टुंगिएको छ । यो भनेको साहुकारहरूले लिनुपर्ने भनेको भन्दा ५ अर्ब ८९ करोड ९२ लाखले कमी हो भने लिखतमा उल्लेख भएको भन्दा ४ अर्ब १७ करोड ६ लाख रुपैयाँले कम हो । यहीबाट कारोबार प्रस्ट हुन्छ कि व्यवहारको लेनदेनभन्दा लिखत तेब्बरको तयार गरी सहीछाप गराइन्छ । एउटा मान्छे ऋण लिन जाँदा साहुकारले ऋण दिने तर दिएको भन्दा तेब्बर अंक राखेर तमसुकमा सहीछाप गराउने, त्यति मात्रै होइन, साहुकारहरूले ऋण फिर्ता गरेको दिन फर्काउने भनेर उसको घरजग्गा र जमिनसमेत आफ्नो नाममा पास गरिमाग्नेसम्म गरेको पाइएको छ । पीडितहरूले ऋणचाहिँ के उद्देश्यले लिने रहेछन् ? नेपालमा गरिबहरूको अवस्था कस्तो छ भने उनीहरू ऋणमै जन्मिन्छन्, ऋणमै हुर्किन्छन् र ऋणमै मर्छन् । अहिले हामीले त्यही अवस्था ज्वलन्त देखेका छौं । त्यसमा पनि मिटरब्याजको समस्याचाहिँ मधेश प्रदेशका आठ जिल्ला र पश्चिम नवलपरासीमा मात्रै रहेछ । यहाँका ती गरिब परिवार जन्मेदेखि मृत्युसम्म जे गरे पनि ऋण लिनुपर्ने बाध्यतामा छन् । यो समस्याको समाधान कसरी सम्भव छ, तपाईंहरूले सरकारलाई केके सुझाव दिनुभयो ? सरकारले गरिब किसानहरूलाई सहज रूपमा ऋण दिने व्यवस्था गर्नुपर्छ । हामीकहाँ जत्ति पनि बैंक, वित्तीय संस्थाहरू छन्, तिनले गरिबलाई ऋण नै दिँदैनन् । सहकारीहरूसमेत गरिबमैत्री छैनन् । त्यसकारण गरिबले मिटरब्याजमै भए पनि ऋण लिएर काम गर्न थाल्छ । त्यसैले सरकारले ऋण प्रवाहलाई सरल बनाइदिनुपर्छ । ऋणमा अनुदान, ब्याजमा अनुदानको व्यवस्था गरिदिनुपर्छ । हाम्रो शिक्षा महँगो छ, स्वास्थ्य सेवा महँगो छ । उनीहरूले जे गर्दा पनि ऋण लिनुपर्ने अवस्था छ । स्थानीय तहले गरिब किसानहरूको कम्तीमा पनि तीन लाखको जीवन बिमा गरिदिनुपर्छ । अहिले आएको धेरै समस्या वैदेशिक रोजगारीमा जाँदा लिएको ऋणबाट निम्तिएको देखिन्छ । सरकारले वैदेशिक रोजगारीमा जानेहरूलाई फ्री भिसा, फ्री टिकटको योजना ल्याएको छ तर कार्यान्वयन भएको छैन, त्यसलाई प्रभावकारी बनाउनुपर्यो । वैदेशिक रोजगारीमा जाने युवाहरूलाई बैंकले ऋण दिए पनि हुन्छ नि । अहिले वैदेशिक रोजगार कोषमा १५१६ अर्ब पैसा छ भनिएको छ, त्यही पैसा यहाँ लगानी गरिदिए पनि हुन्छ नि । अर्को कुरा, हामीले हाम्रा सामाजिक रीतिरिवाज र चालचलनहरूमा पनि पुनर्विचार गर्नुपर्छ । कतिपय रीतिरिवाजहरू खर्चिला र महँगा भएका कारण पनि यस्ता समस्याहरू आएको अवस्था छ । देखासिकी गर्ने, दाइजो दिनुपर्ने, भोज खुवाउनुपर्ने यस्तो सामाजिक परम्पराले पनि समस्या निम्त्याएको देखिन्छ । यस्तो सामाजिक कार्यहरूमा पनि सुधार ल्याउनुपर्छ । पाँच हजार उजुरीको मिलापत्र त भयो । अब अरू २२ हजार उजुरीको समाधानचाहिँ कसले गर्ने त ? हाम्रो काम यी मुद्दालाई टुंगोमा पुर्याउने होइन । हामीलाई सरकारले समस्याको पहिचान गरेर सुझाव दिन भनेको हो । त्यो काम गरेका छौं । तर अहिले जुन पाँच हजार उजुरीहरू हामीले समाधान गरेका छौं, यसैगरी समाधानको पहल गर्ने हो भने पनि यो समस्याको निराकरण गर्न सकिन्छ । त्यसका लागि हामीले प्रतिवेदनमा दिएको सुझावचाहिँ के हो भने सरकारले दुई वर्षका लागि प्रमुख जिल्ला अधिकारीलाई विशेष अधिकार दिने र उनीहरूले सम्बन्धित जिल्लामा साहु र ऋणीलाई राखेर छलफल चलाउने, मिलापत्रको पहल गर्ने भनेर सुझाव दिएका छौं ।"
स्क्यानर मेसिन थन्क्याएर तस्करीलाई मलजल,"अवैध सुन भित्रिने क्रम नरोकिएका बेला त्रिभुवन विमानस्थल र अन्तर्राष्ट्रिय सीमानाकाको भन्सार जाँचपास प्रणालीमाथि नै प्रश्न उठिरहेको छ । अवैध धन्दाले मुलुककै छवि धमिल्याउने चिन्ता व्यक्त गर्दै अत्याधुनिक मेसिन र पर्याप्त जनशक्ति परिचालन गरेर जाँचपास प्रणाली बलियो बनाउनुपर्ने आवाज पनि आइरहेकै छ । यही बेला भन्सार नाकाका लागि चीन सरकारले २० वर्षअघि अनुदानमा उपलब्ध गराएको उच्च प्रविधियुक्त मेसिन जडान नै नगरी थन्क्याइएको छ । आफैं किनेर ल्याउनुपर्ने प्रविधि अनुदानमा पाउँदा पनि जडान किन गरिएन ? भन्सारका तत्कालीनदेखिका प्रशासकमाथि नै प्रश्न खडा भएको छ । सुन तस्करीमा संलग्नमाथि कारबाही, तस्करीका घटना रोकथाम र नीतिगत सुधारका लागि सरकारलाई सुझाव दिन दुई महिनाअघि गठित जाँचबुझ आयोगले यो विषयमा सोधखोज सुरु गरेको छ । चीन सरकारले त्रिभुवन अन्तर्राष्ट्रिय विमानस्थल र वीरगन्ज भन्सार नाकाका लागि मेटल डिटेक्टर, वाक थ्रु गेट र भेहिकल एक्सरे गर्ने दुई सेट उपकरण २०६१ सालमा अनुदानमा दिएको थियो । अवैध वस्तु निकासी र पैठारी नहोस् भनेर मालवस्तु जाँचका लागि उपलब्ध गराइएका ती उपकरण अहिले खिया लागेर काम नलाग्ने अवस्थामा पुगेका छन् । त्यति बेला उपकरण सञ्चालनका लागि चीनले अर्थ मन्त्रालयका उपसचिवसहितका कर्मचारीलाई तालिमसमेत दिएको थियो । जनशक्ति बन्दोबस्त भइसकेको अवस्थामा उपकरण पनि थन्क्याइनु भनेको जानाजान तस्करीलाई प्रवर्द्धन गर्नु हो । विमानस्थलको यात्रु आगमन कक्षस्थित भन्सार यार्डमा उच्च रिजोलुसन भएको एक्सरे मेसिन राख्ने प्रसंग चल्दा त्यहाँका कर्मचारी विरोध गर्दै अर्थ मन्त्रालय पुगेको विषय पनि स्मरणीय छ । भन्सार जाँच प्रणाली कतिसम्म फितलो बनाइएको छ भने विमानस्थल कटाएर सिनामंगल पुर्याइएको अवस्थामा गत साउन २ मा ६१ किलो सुन बरामद भयो । उक्त सुन पनि राजस्व अनुसन्धान विभागको सक्रियताका कारण बरामद भएको थियो । अनुसन्धान गर्ने क्रममा पक्राउ परेका केही व्यक्ति त्रिभुवन विमानस्थल हुँदै भारत, दुबई र हङकङ बारम्बार ओहोरदोहोर गरेको देखिनुले पनि तस्करी पहिलेदेखि निरन्तर चलिरहेको थियो भन्ने देखाउँछ । गिरोहले दुबई र हङकङबाट हवाई मार्ग हुँदै अवैध सुन भित्र्याएर स्थल मार्गमार्फत भारत पुर्याउने गर्छन् । तर, ६१ किलो सुन तस्करी प्रकरण सेलाउन नपाउँदै गत शनिबार राति विमानस्थलको भन्सार जाँचपास भइसकेको साढे ६ किलो सुन बरामद भयो । त्यसको दुई दिनअघि मात्र विमानस्थलमा दुबईबाट ल्याइएको १४ किलो सुन बरामद भएको थियो । साउनयता मात्र मुलुकका विभिन्न ठाउँबाट बरामद भएको सुनको मात्रा करिब एक क्विन्टल छ । प्रायः सेटिङ मा तालमेल नमिल्दा मात्र सुन बरामद हुने र भरिया पक्राउ पर्ने गरेको देखिन्छ । सवारीसाधनका ब्रेक सु मा लुकाएर ११ महिनामा मात्र ३ सय ६३ केजी सुन भन्सार जाँच गराएर फुत्काइएको प्रहरीको केन्द्रीय अनुसन्धान ब्युरोको अनुसन्धानमा खुलेको छ । विमानस्थल र सीमानाका संवेदनशील क्षेत्र हुन् र त्यहाँको सुरक्षा व्यवस्थालाई मजबुत बनाउनु सरकारको दायित्व हो । तस्करीका कारण मात्र होइन, सार्वजनिक सुरक्षाका दृष्टिले पनि यसमा लापरबाही गर्न मिल्दैन । त्यसैले अनुदानका ती उपकरण जडान नगरिएको विषयमा सम्बन्धित निकाय र तत्कालीन अधिकारीहरूलाई छानबिनको दायरामा ल्याइनुपर्छ । अत्याधुनिक मेसिन जडान र दक्ष जनशक्ति परिचालन गरेर विमानस्थलसहित मुख्यमुख्य स्थल नाकाको जाँचपास प्रणाली बलियो बनाइनुपर्छ । विमानस्थल र सीमानाकामा जुनसुकै खालको अवैध कारोबार हुन दिनु हुँदैन । स्क्यानरसमेत बिग्रेको बहाना बनाएर सामान्य छामछुम गर्दै पठाउनेजस्तो हेलचेक्र्याइँ कुनै पनि नाकामा गर्नु हुँदैन । सामान्यजस्तो लाग्ने लापरबाहीले ठूलो दुर्घटना निम्त्याउन सक्छ भन्नेमा सधैं सजग रहनुपर्छ ।"
बालबालिकालाई किताबको भारी,"किताबको भारीले थचक्क भुइँमा बस्नुपर्दा र त्यसपछि त्यो भारी बोक्न नसक्दा बालबालिकामा देखिने पीडा शब्दमा वर्णन गर्न सकिँदैन । यस्तै पीडा खिचिएको एउटा भिडियो सामाजिक सञ्जालमा भाइरल छ । उक्त दृश्य हेर्दा कुनचाहिँ अभिभावकको मन नरोला ? आफूभन्दा ठूलो किताबको भारी बोकेर हिँडिरहेका बालबालिका हामी प्रत्येक दिन देखिरहन्छौं तथापि उनीहरूका लागि हामीले केही गर्न सकिरहेका छैनौं । कुनै आवाज उठाउन सकिरहेका छैनौं । कुनै न्याय माग गरिरहेका छैनौं । बालबालिका आफैंले कुनै आवाज उठाउन सक्दैनन् । उनीहरूको दिमागले त्यो सोच्न पनि सक्दैन । उनीहरू आफ्नो शरीरले थाम्न सक्नेभन्दा बढी भार बोकिरहेका हुन्छन् । अनि हामी ठूला मान्छे भनाउँदा त्यो दृश्य टुलुटुलु हेरिरहन्छौं । कुनै प्रतिक्रिया जनाउँदैनौं । यो हामीले आफ्नो दायित्व ननिभाएको नमुना हो । हामी ती नानीहरूको आवाज बनेर प्रस्तुत हुन किन सक्दैनौं ? किन स्कुल र सरकारलाई यस्तो अमानवीय काम नगर नगराऊ भन्न सक्दैनौं ? यति वर्षको नानीलाई यति केजीभन्दा बढी किताबको भारी बोकाए दण्ड हुन्छ भनेर नियम बनाउन सरकारलाई किन दबाब दिइरहेका छैनौं ? नियम बनाएर स्कुले नानीहरूमाथि भइरहेको यस्तो अत्याचारलाई रोक्न सक्छौं । यसतर्फ सरकार र विशेषतः स्थानीय सरकारले विशेष ध्यान दिनुपर्यो । हालै काठमाडौंका मेयर बालेन शाहले शुक्रबारलाई बुक फ्री डे बनाएर बालबालिकालाई १ दिन भए पनि राहत दिने कुरा ल्याए । अन्य दिनमा पनि किताबको भारी बोक्नु नपर्ने वातावरण बनाइनुपर्छ । अनि मात्र कलिला बालबालिका मुस्कुराउन सक्छन् । गोपाल देवकोटा, गोकर्णेश्वर ८, काठमाडौं"
"सुन, हात्ती र भन्सार","हाम्रो देशको भन्सारबाट हात्ती छिर्छ भन्छन्आँट हुनेले मेसो मिलाई जेजे पनि ल्याउँछन्दसौं टनको हात्ती पनि छिर्ने भएपछिसानातिना सुनका डल्ला रोकिँदैन साथीलसुन फल्छ यो मुलुकमा सुन त फल्दैनबाहिरबाट नल्याउँदा त देशै चल्दैनयही ढंगले सुन आए देशै सुनको बन्लासमृद्धिले आकाश छुन्छ नगरौं है हल्ला कृष्ण कुम्पुरे, आदमटार, धादिङ"
मलाई नेताबाट बचाऊ,"देख्नु नपरेको भए आज कोही नेताकति आनन्द मान्थे होलान् मेरा आँखाभेट्नु नपरेको भए आज कोही नेता कति चैन मान्थ्यो होला मेरो मनसुन्नु नपरेको भए आज कुनै नेताको भाषणकति शान्त रहन्थ्यो होला मेरो कानपढ्नु नपरेको भए आज कुनै नेताको समाचारकति सार्थक हुन्थ्यो होला मेरो अध्ययनतर मैले आज पनि एकाबिहानैदेखिनेताज्यू सवार गाडी देखेर भाग्नुपर्योनेताज्यूको चाकरीबाज देखेर तर्सनुपर्योनेताज्यूको भाषणले गर्दा कानमा रुवा हाल्नुपर्योनेताज्यूका बारेमा समाचार पढेर पत्रिका च्यात्नुपर्योहे भगवान् ! म समाउँछु हजुरको पाउमलाई यी नेताज्यूबाट बचाऊ इन्द्रकुमार श्रेष्ठ, ओखलढुंगा"
सुनमा दुर्गन्ध,"अखबारका पन्नाहरू सुनका नयाँनयाँ काण्डले छाइरहेका छन् । हाम्रो अन्तर्राष्ट्रिय विमानस्थल अवैध सुनको कारोबारस्थल बन्न पुगेको आभास दिलाउँछ । सुन कारोबारमा राष्ट्रिय र अन्तर्राष्ट्रिय गिरोह नै सक्रिय रहेको प्रमाणित भएको छ । नेपाली श्रमिकले विदेश बसेर घरपरिवारलाई दुईचार थान मोबाइल ल्याउँदा विमानस्थलबाट सकस भोग्नुपर्छ, त्यही विमानस्थलबाट तस्करले किलोको किलो सुन बिनारोकटोक छिराउन सफल हुन्छ । यसबाट आम नागरिकले कस्तो अनुभूति गर्लान् ? शासन व्यवस्थाप्रति कस्तो धारणा बनाउलान् ?अवैध सुन ओसारपसारको डरलाग्दो तथ्यांक सार्वजनिक भइरहेको छ । पछिल्लो दस वर्षमा ७ क्विन्टल सुन ओसारपसार हुनु खेदको विषय हो । कि हाम्रो भन्सार प्रणालीमा खोट छ कि त सरकार चलाउनेमा अवैध सुन ओसारपसार गर्ने अठोट छ । नत्र किन अवैध सुन ओसारपसारको तमासा हाम्रै विमानस्थलमा भइरहेको छ ? कर्मचारी र नेताको मिलेमतो नभईकन यो कर्तुत हुनै सक्दैन । सुन्दर तिवारी, मध्यबिन्दु१, नवलपुर"
सुर्तीजन्य वस्तु किनबेचमा कडाइ,"सुर्तीजन्य वस्तु सेवन स्वाथ्यका लागि हानीकारक छ । यो जान्दा जान्दै पनि मान्छेले मस्तसँग चुरोट, खैनी, गुट्खा खाइरहेका हुन्छन् । कति उमेरकाले सुर्तीजन्य वस्तु किन्न पाउँछ, कति उमेरकाले खान मिल्छ भनेर नियम बनेको छैन जस्तो लाग्छ । जुनसुकै पसलमा सुर्तीजन्य वस्तु निर्धक्कसँग किनबेच भइरहेको छ । मापदण्ड तोकेको भए किनबेच व्यवस्थित हुन्थ्यो होला । सार्वजनीक स्थलमा अरुलाई असर पर्ने गरी चुरोटको धूवाँ उडाउँदा कहींकतैबाट खबरदारी हुँदैन थियो । स्वस्थ सहर बनाउने मनासयले काठमाडौं महानगरले बुधबारदेखि सुर्तीजन्य पदार्थ किनबेचमा रोक लगाउने भन्ने समाचार आएको छ । एक सातासम्म सुर्तीजन्य पदार्थ बेचेको पाइए जफत गर्ने त्यसपछि अटेर गरेर बेचे पसल नै बन्द गर्ने योजनामा महानगर देखिन्छ । यो राम्र्रो काम हो । हेरौं, यो योजना कतिको सफल हुन्छ ! महानगरले भन्दा पहिला नेपाल सरकारले सुर्तीजन्य पदार्थ किनबेचमा कडाइ गर्ने नियम ल्याएको थियो तर उसको योजना सफल हुन सकेन । पुरुषोत्तम घिमिरे, जोरपाटी, काठमाडौं"
'गौतम बुद्ध विमानस्थलमा अन्तर्राष्ट्रिय उडान गराउन दबाब समाचारमा  बाट लिइएका केही टिप्पणी :,जानीजानी बतासे अन्डा कोरल्ने अनि चल्ला निस्केन भन्ने ? रुपेश मगर
ईयूको कठघरामा नेपाली हवाई सेवा,"अबको बाटो नेपालजस्तो देशमा अन्तर्राष्ट्रिय स्तर र मापदण्ड कायम राख्नु सहज होइन । तर पनि नागरिक उड्डयन मात्र एउटा यस्तो क्षेत्र हो, जहाँ अन्तर्राष्ट्रिय मापदण्ड अवलम्बन नगरी सुखै छैन । नेपालको नागरिक उड्डयन क्षेत्र कुन हदसम्म अन्तर्राष्ट्रिय मापदण्ड कायम राख्न समर्थ भयो भनी हेर्ने आधार आइकाओको सेफ्टी अडिटको परिणाम नै हो । यस दृष्टिमा विश्वको प्रभावकारी कार्यान्वयन दर सरदर ६० प्रतिशत हुँदा नेपालको स्तर ७० प्रतिशतभन्दा बढी हुनु सन्तोष र गौरवकै विषय मान्नुपर्दछ । ईयूले बिनाकारण कसैलाई प्रतिबन्ध नलगाउने र आइकाओले अपनाएका मापदण्डकै आधारमा मूल्यांकन गरिने ईयूको कथन रहेको हुँदा नेपालका सन्दर्भमा त्यो प्रतिबन्ध जारी रहनु जायज भएन भन्ने प्रश्न पनि उठ्ने गर्छ । प्राधिकरणले पनि प्रतिबन्ध अन्यायपूर्ण भयो भनी विभिन्न अन्तर्राष्ट्रिय फोरममा कुरा नउठाएको होइन तर इन्डोनेसियाजस्तो सबल राष्ट्रलाई त नगन्ने ईयूले नेपालजस्तो कमजोर राष्ट्रको गुनासोलाई के वास्ता गर्थ्यो र ? नेपालको नागरिक उड्डयन क्षेत्रमा एक दशकयता प्रसस्त सुधार कार्यहरू भएका छन् । २०२२ को जुलाईमा भएको आइकाओ अडिटको सकारात्मक परिणामले पनि यो कुरा पुष्टि गर्दछ । तैपनि हालैको ईयूको स्थलगत मूल्यांकनका क्रममा किन यति धेरै कमजोरी देखिए त ? २०२२ को आइकाओ अडिटको निष्कर्षमा देशको नागरिक उड्डयनसम्बन्धी मूल ऐननियममा परिमार्जनको आवश्यकता औंल्याउँदै सेवाप्रदायी र नियामक निकायबीच स्पष्ट विभाजनको आवश्यकता औंल्याइएको थियो । तत्पश्चात् प्राधिकरणले सेवाप्रदायी र नियामक निकायबीच कार्यगत रूपमा विभाजन गरी नयाँ नियमावली जारी गर्यो । यसरी कार्यगत विभाजन प्रभावकारी हुन नसकी कमजोरीहरू देखा परेका हुन् कि भन्ने प्रश्न उठ्नु पनि स्वाभाविक छ । किनकि आइकाओ अडिटको समष्टिगत परिणाम ७०१ प्रतिशत भए पनि मूल्यांकनका आठ मापदण्डमध्ये एउटा रिजोलुसन अफ सेफ्टी इस्युज मा कार्यान्वयन स्तर ४३ प्रतिशत मात्र छ । नियामक निकायले स्वतन्त्र रूपमा कार्य गर्न नपाएर यस्तो फितलोपन आएको अर्थ लगाउन पनि सकिन्छ । तसर्थ अब ईयूले औंल्याएका कमीकमजोरी तदारुकतासाथ निराकरण गर्दै प्राधिकरणको मौजुदा कार्यगत विभाजनभित्रै दुई वटा निकायलाई स्वायत्तता मिल्ने गरी सिधै सञ्चालक समितिप्रति उत्तरदायी हुने गरी ऐनमा व्यवस्था हुनु जरुरी देखिन्छ । नेपालका सन्दर्भमा राष्ट्रिय ध्वजावाहकका आफ्नै कमीकमजोरी होलान् तर प्राधिकरणचाहिँ दोषरहित छ भन्न मिल्दैन । सबभन्दा ठूलो दोषी त सरकार नै छ । इन्डोनेसिया एवं अन्य देशका उदाहरणबाट हामीले केके गर्यौं र के गर्न सकेनौं भनी केलाउनुपर्दछ । दस वर्षभित्र गरुडाले जस्तो कायापलट गर्न नसके पनि केकस्ता सुधारका पहलहरू भए, सबैबाट इमानदार समीक्षा हुनु आवश्यक छ । ईयूको निष्कर्ष केलाउँदै जाने हो भने अन्य अदृश्य पक्ष पनि फेला पर्लान् तर अहिलेका लागि यसलाई सकारात्मक रूपमा लिई नेपालको नागरिक उड्डयन क्षेत्रलाई कुनै पनि कमीकमजोरी बाँकी नरहने गरी सबल र सक्षम उद्योगका रूपमा स्थापित गर्न बल मिल्ला भनी आशा गरौं ।मानन्धर नागरिक उडड्यन प्राधिकरणका पूर्वमहानिर्देशक हुन् ।"
भुइँतहको राजनीति,"भुइँतह नै वकिल र न्यायाधीश राजनीति बन्द कोठाको खेल होइन । बन्द कोठाबाट निर्णय गरिए पनि त्यसको बाछिटा सार्वजनिक रूपमै पर्छ । आज निराशावादले प्रत्येक ठाउँमा असर पुर्याइरहेको छ । आधा दशकपूर्वसम्म मध्यमवर्ग उम्मिदले लबालब भरिएको थियो, आज आक्रोशित छ । भ्रष्टाचार आजको राजनीतिको श्याम पक्ष हो । आज भुइँतहको राजनीतिमा कस्मेटिक परिवर्तन अपेक्षित छ । सज्जा, शृंगार र सञ्चारको जमानामा त्यस्तो परिवर्तन अत्यन्त सरल छ । अहिले कुनै पनि दल आफ्ना निर्वाचित स्थानीय प्रतिनिधिमध्ये अब्बल कोको छन् भनेर औंलामा गन्ती गरेर देखाउने स्थितिमा छैन, न त कुनै टुप्पोवाला स्थानीय सिंहासनआरूढका पक्षमा अहोरात्र मन, वचन र कर्मले प्रतिरक्षामा खडा हुने स्थिति नै छ । स्थानीय स्तरमा युवा नेतृत्वहरू आएका छन् तर उनीहरू समयअघि नै बूढा हुँदै छन् । बरू उनीहरू मुख नगन्हाओस् भनेर माउथ फ्रेसनर छर्किने सुरमा छन् । यसैले यी युवा भनेर नेतृत्वको दाबी गर्नेहरूको क्षमता सन्देहास्पद छ । सबै भ्रष्ट छन्, बोलेर के गर्नु ? यस्तो भन्ने परिवर्तित परिस्थिति डरलाग्दो छ । हामी आम नागरिकलाई पनि आफ्नो भूमिकामा कस्मेटिक परिवर्तन अपेक्षित छ । एक पटक भारतका पूर्वप्रधानमन्त्री तथा नेपालका हितैषी चन्द्रशेखरले सुनाएका थिए जब उनी पहिलो पटक संसद्मा पुगे, अचम्मित भए । क्यान्टिनमा सांसद र मन्त्रीहरू कुरा गर्दै थिए, आआफ्ना घरको रंग कस्तो छ, पर्दा कस्तो छ, फर्निचर कस्तो छ, गाडीको छनोट कस्तो छ, पारिवारिक टुरमा कहाँ जान चाहन्छन् भनेर । यो सुनेर चन्द्रशेखर सोच्न थाले जसका हातमा मुलुकको नियति बनाउने काम सुम्पिइएको छ, तिनको मुख्य चासो कस्तो विषयमा अल्झिएको होला ? हाम्रा जिल्ला र पालिका स्तरका बहुसंख्यक नेता यस्तै चासोको दलदलमा फसेका छन् । दल वा नेताको प्रत्येक गतिविधि भविष्यको ढोका खोल्ने किसिमको हुनुपर्छ । पार्टीको कार्यशैली, निर्णय प्रक्रिया र गतिविधि लोकतान्त्रिक ढंगबाट सञ्चालित छ भनी भुइँतहबाटै स्पष्ट देखाउन सकिँदैन ? तल्लो तहबाट मुद्दा उठाउँदै पार्टीको माथिल्लो निकायमा पुर्याउने, तलबाटै सुधार गर्दै माथिकालाई सच्चिन दबाब दिने चलन बसाउन सकिँदैन ? भुइँतह नै वकिल र न्यायाधीश पनि बन्न सक्दैन र ?लाभहानिको हिसाबकिताब गरेर राजनीति गर्नेहरू आफ्नै स्तरमा लोकतन्त्रका पक्षमा तर्क राख्न सक्दैनन् । अप्ठ्यारो परेका बेला नियोजित रूपमा मौन बस्छन् । यस्ताहरू एक प्रकारको राजनीतिक माहोलको चेपुवामा परेको आभास हुनेबित्तिकै अर्कातिर जयगान गर्न लाम लाग्छन् । जसले संघीयताको लाभ लुटे, जसले पालिकामा प्रभुत्व जमाए, तिनीहरू पनि मुखमा ताल्चा लगाएर बसेका छन् ।"
ज्येष्ठ नागरिकका लागि दिवा सेवा केन्द्र,"ज्येष्ठ नागरिक परिवारका संरक्षक हुन्, समाजका पथप्रदर्शक हुन् भने राज्यका अमूल्य निधि हुन् । लामो जीवन भोगाइका अनुभवले खारिएका उनीहरू ज्ञान, सीप र कलामा निपुण हुन्छन् । सूचना र प्रविधिको विकासले समाजमा परम्परागत ज्ञान, सीप, धारणा र कला ओझेलमा पर्दै गएको र पारिवारिक वातावरणमा मात्र समय व्यतीत गर्न कठिनाइ हुँदै गएको अहिलेको परिवेशमा ज्येष्ठ नागरिकका लागि दिनभर भलाकुसारी तथा विविध कार्य गर्ने व्यवस्था मिलाउन सकिन्छ । त्यसका लागि ज्येष्ठ नागरिक दिवा सेवा केन्द्र वा मिलन केन्द्र स्थापना र सञ्चालन उपयुक्त विकल्प हो । ज्येष्ठ नागरिकसम्बन्धी ऐन२०६३ अनुसार, ज्येष्ठ नागरिक भन्नाले ६० वर्ष उमेर पूरा गरेका नेपाली नागरिक सम्झनुपर्छ । राष्ट्रिय जनगणना२०७८ अनुसार ज्येष्ठ नागरिकको जनसंख्या २९ लाख ७७ हजार ३ सय १८ अर्थात् कुल जनसंख्याको १०२१ प्रतिशत छ । औसत आयु बढ्दै गएको र १५५९ वर्ष उमेर समूहका मानिस ६२ प्रतिशत भएको हुँदा ज्येष्ठ नागरिकको संख्या निरन्तर बढ्दै जाने देखिन्छ ।ज्येष्ठ नागरिक ज्युँदा इतिहास हुन् । उनीहरूका लागि स्थानीय तहले दिवा सेवा केन्द्र वा मिलन केन्द्र स्थापना गर्नुपर्छ । प्रत्येक वडाले दिवा सेवा केन्द्र स्थापना गर्न सक्छन् । सार्वजनिक सेवा प्रवाहका लागि निर्माण गरिएका भवन, हल वा मन्दिर जहाँ सम्भावना हुन्छ, त्यहीँ ज्येष्ठ नागरिकले भलाकुसारी गर्ने थलो व्यवस्थापन गर्न सकिन्छ । त्यहाँ उनीहरूका लागि दिनभर बस्ने, सुखदुःखका कुरा गर्ने, कला प्रदर्शन गर्ने, नाचगानसहित मनोरञ्जन गर्ने तथा कला, साहित्य, अनुभवका कुरा अर्को पुस्तामा हस्तान्तरण गर्ने वातावरण मिलाउनुपर्छ ।ज्येष्ठ नागरिक हाम्रा अग्रज हुन् । उनीहरूसँग अनुभव छन्, परम्परागत ज्ञान र सीप छन् । हाम्रै ठाउँमा पाइने वस्तुहरू प्रयोगमा ल्याउन सकिने पुराना प्रविधि छन् । पारिवारिक रूपमा सँगै बस्न नपाएको पछिल्लो पुस्ताले उनीहरूमा रहेका यी विविध विषयको जानकारी पाउने अवसर पाएका हुँदैनन् । ज्येष्ठ नागरिकले परिवारमा हस्तान्तरण र पुस्तान्तरण गर्न नपाएका अनुभवलाई सामाजिक रूपमा भए पनि हस्तान्तरण गर्ने परिपाटी विकास गर्नुपर्ने देखिन्छ ।दिवा सेवा केन्द्रमा बालबालिकालाई ज्येष्ठ नागरिकसँग भेटाउने कार्यक्रम राख्न सक्ने हो भने उनीहरूले हाम्रा पुराना धार्मिक एवं पौराणिक कहानीका साथै नैतिकता सिकाउने प्रेरणादायी भनाइ र सिकाइ, कथा वा श्लोकबारे ज्ञान लिन सक्छन्, अनुसरण गर्न सक्छन् । अर्कातर्फ, सिकाउन पाउँदा वा आफूसँग भएका कुरा सुन्ने चासो देखाउँदा ज्येष्ठ नागरिकले सम्मानित महसुस गर्छन् । यसले सिकाइलाई बृहत् बनाउन, पारिवारिकसामाजिक सौहार्दलाई बढावा दिन, मर्यादित वातावरणमा जिउन र भावी पुस्तालाई असल आचरणयुक्त बनाउन सहयोग पुर्याउँछ ।पछिल्लो समय युवापुस्ता विदेश पलायन हुने क्रम अस्वाभाविक रूपमा बढ्दो छ । यसले निरन्तरता पाइरहने हो भने केही वर्षमा ज्येष्ठ नागरिक मात्र बाँकी रहने परिस्थिति आउने देखिन्छ । घरमै भएका छोराछोरी पनि आआफ्नो धुनमा व्यस्त रहनाले बाबुआमासँग बोल्ने, छलफल गर्ने, उनीहरूका गुनासा सुन्ने फुर्सत छैन । यसबाट ज्येष्ठ नागरिकले एक्लो महसुस गरिरहेका छन्, बेसहारा भएका छन् । एक्लिएको जीवन जिउन कठिन भइरहेको अवस्थामा आफ्ना दौंतरीसँग भेटघाट गरेर पीडा बिसाउने वातावरण बनाइदिँदा उनीहरूलाई निकै राहत हुन जान्छ ।कतिपय ज्येष्ठ नागरिक नियमित रूपमा औषधि सेवन गर्नुपर्ने, थेरापी गर्नुपर्ने, शारीरिक व्यायामलाई निरन्तरता दिनुपर्ने अवस्थामा छन् । उनीहरूको शारीरिक र मानसिक स्वास्थ्यलाई सन्तुलित बनाउन दिवा सेवा केन्द्रमा समयसमयमा निःशुल्क स्वास्थ्य परीक्षणको व्यवस्था मिलाउनुपर्छ, मनोपरामर्शको प्रबन्ध पनि मिलाउनुपर्ने हुन्छ । मनोरञ्जन र समयसापेक्ष गतिविधिको जानकारी गराउनका लागि टेलिभिजन जडान, खानेपानी र शौचालयको व्यवस्था, स्थानीय बाजागाजा उपलब्धताका उपयुक्त बसाइको व्यवस्थापन गर्न सके दिवा सेवा केन्द्र ज्येष्ठ नागरिकमैत्री बन्छ । ज्येष्ठ नागरिकमा पुरानो प्रविधिमा आधारित सीप र कला हुन्छ । स्वस्थ ज्येष्ठ नागरिक कुनै न कुनै काम नगरी यसै बस्न नसक्ने पनि हुन्छन् । उनीहरूको ज्ञान, सीप, कला र अनुभव प्रयोग गरी आयमूलक कार्यमा संलग्न गराउने व्यवस्था दिवा सेवा केन्द्रमा मिलाउन सकिन्छ । कच्चा पदार्थ उपलब्ध गराएर उनीहरूबाट उत्पादित सामग्रीको बजारीकरणको व्यवस्था मिलाउन सके थप प्रोत्साहन मिल्छ । कतिपय परिवारमा ज्येष्ठ नागरिकले निकै अपहेलना भोगिरहेका हुन्छन् । परिवारका सदस्यले अशक्त ज्येष्ठ नागरिकलाई बोझका रूपमा लिने गर्छन् । परिवारको अपमानपूर्ण व्यवहार र आफ्नो अशक्तताका कारण केही ज्येष्ठ नागरिक परिवार छोडेर हिँड्ने, आफन्तकहाँ बस्ने, वृद्धाश्रम खोज्ने, तीर्थाटनमा गएर बस्न चाहने हुन्छन् । तसर्थ स्थानीय सरकारले यस्ता ज्येष्ठ नागरिकका मुद्दा सम्बोधन गर्न दिनभर साथीहरूसँग बसेर रमाउने वा व्यस्त बन्ने अनि बिहानबेलुकी आफ्नै परिवारमा बस्ने वातावरण बनाइदिनुपर्छ ।सहरबजारमा डेरा लिएर बसेका छोराछोरी या परिवारका सदस्यसँग बस्नुपर्ने अवस्थाका ज्येष्ठ नागरिकले एकदुइटा कोठामा बस्नुपर्दा थुनिएको महसुस गर्नु अस्वाभाविक होइन । सहरबजारमा अरूका घरमा गएर बस्ने, भलाकुसारी गर्ने परिपाटी हुँदैन । जोडिएका घरका मानिससँग त के, उही घरको अर्को कोठामा बस्नेसँग पनि निकटता हुँदैन । व्यस्त रहनका लागि काम हुँदैन । यस्तो सन्दर्भमा दिवा सेवा केन्द्रको सञ्चालन ज्येष्ठ नागरिकका लागि राम्रो विकल्प हुन्छ । हाम्रो सामाजिक परिवेश निकै बदलिएको छ । गाउँका मानिस सेवासुविधाका लागि सहरबजार झर्ने, छोराछोरी पढाउन सहर जाने, रोजगारी वा अध्ययनका लागि विदेश जाने परिपाटी एकातर्फ छ भने अर्कोतर्फ मोबाइल, टीभी र इन्टरनेटको प्रयोगले सँगै भएको मानिस पनि निकै टाढाको महशुस भइरहेको हुन्छ । परिवारको सदस्यसँग संवाद हुँदैन तर सात समुद्रपारि रहेको आफन्त वा साथीले के तरकारी पकायो खायो, त्यो जानकारीमा हुन्छ । यस्तो पारिवारिक परिवेशले पनि हाम्रा बाआमालाई एक्ल्याएको छ । प्रविधिसँग साक्षात्कार छैन, सामाजिक सञ्जालमा रमाउन सिकिएको छैन, तेस्रो पुस्ताका हाउभाउसँग भिज्न सकिएको छैन । त्यसैले उनीहरूसँग जोडी मिल्ने, भावना मिल्नेसँग भेट गराउने दिवा सेवा केन्द्रको सञ्चालन अपरिहार्य देखिन्छ ।लामिछाने हेटौंडा उपमहानगरपालिकाकीनिर्देशक हुन् ।"
केयूबाट १ हजार ८ सय ३८ विद्यार्थी दीक्षित,"कान्तिपुर संवाददाता (काठमाडौं) सरकारको कामकारबाहीबारे आलोचना भइरहेका बेला सत्ता गठबन्धन दल जनता समाजवादी पार्टी (जसपा) ले सरकारलाई ५३ बुँदे सुझाव दिएको छ । जसपा अध्यक्ष उपेन्द्र यादवले गठबन्धन बैठकमा लिखित सुझाव पेस गर्दै सरकारको काम प्रभावकारी बनाउन आग्रह गरेका हुन् । सोमबार गठबन्धन बैठकमा उनले सरकारको कामप्रति प्रश्न उठिरहको प्रसंग उल्लेख गर्दै प्रधानमन्त्री पुष्पकमल दाहाललाई सुझाव दिएका थिए । यादवले कांग्रेस सभापति शेरबहादुर देउवा, एकीकृत समाजवादी अध्यक्ष माधवकुमार नेपाललाई पनि सुझावपत्र बाँडेका थिए । उनले संविधान संशोधन, संघीयता कार्यान्वयनका साथै सरकारको दैनिक सेवा शिक्षा, स्वास्थ्य, कृषि क्षेत्रको सुझावका लागि सुझाव दिएका छन् । सरकारको काम गतिशील भएन भनेर प्रश्न उठिरहेको छ । सबै काम ठीकठाक भएको भए सुझाव दिनुपर्ने थिएन, अध्यक्ष यादवले कान्तिपुरसँग भने, सुझावलाई कार्यान्वयन गर्नु प्रधानमन्त्रीजीको दायित्व हो । उनले लिखित सुझाव दिन प्रधानमन्त्री दाहालले आग्रह गरेकाले पेस गरेको बताए । प्रधानमन्त्री दाहालले लिखित सुझावले आफूलाई सजिलो हुने बताएका थिए । प्रधानमन्त्री सचिवालयले जसपाको सुझावले सरकारलाई काम गर्न सहयोग पुग्ने जनाएको छ । प्रधानमन्त्रीका स्वकीय सचिव रमेश मल्लले सरकारलाई थप काम गर्न बल पुग्ने गरी यादवबाट सुझाव आएको बताए । सरकारप्रति असन्तुष्ट भएर सुझाव दिनुभएको होइन, उनले भने । जसपाका अशोक राई शिक्षा, वीरेन्द्रप्रसाद महतो वन तथा वातावरणमन्त्री र जसपाकै प्रमिला कुमारी शिक्षा, विज्ञान तथा प्रविधि राज्यमन्त्री छन् । यादवले आफूले लिएका मन्त्रालयको कामकारबाहीबारे पनि सरकारलाई सुझाव दिएका छन् । प्रधानमन्त्री दाहाल शिक्षामन्त्री राईको कामप्रति सन्तुष्ट छैनन् । शिक्षा विधेयकमा सार्वजनिक रूपमा चर्को आलोचना भएपछि अघि बढ्न सकेको छैन । त्यसबेला दाहालले आफ्नो जानकारीबिना विधेयक तयार पारिएको प्रतिक्रिया दिएका थिए ।यादवले सरकारको कामप्रति घुमाउरो शैलीमा असन्तुष्टि व्यक्त गरेका छन् । सरकारले सुशासन सुधार र भ्रष्टाचार नियन्त्रणको सन्देश दिने गरी व्यवहार र आचरण देखाउने गरी अख्तियारलाई क्रियाशील बनाउनुपर्ने सुझावमा उल्लेख छ । यस्तै, महँगी नियन्त्रण गर्न आपूर्तिमा सुधार गरी बजार नियन्त्रण, मूल्य नियन्त्रणलगायत आवश्यक कार्यहरू गर्नुपर्ने पनि औंल्याइएको छ । उनले सार्वजनिक सेवा प्रवाहमा सुधार गरी सेवाग्राहीलाई अधिकतम सात दिनभित्र सेवा प्रदान गरिसक्ने गरी व्यवस्था मिलाउन आग्रह गरेका छन् । सबै नेपाली नागरिकहरूलाई राष्ट्रिय परिचयपत्र उपलब्ध गराउन प्रत्येक पालिकामा व्यवस्था गर्ने, दैनिक उपभोग्यका वस्तुहरूको आपूर्ति सहज र पर्याप्त मात्रामा गर्ने, कालोबजारी, कृत्रिम अभाव अन्त्य गर्ने र सोहीअनुसार बिक्रीवितरण गराउनुपर्ने यादवको सुझाव छ ।उनले युवा स्वरोजगार कार्यक्रमको योजना, निर्माण र सञ्चालन गर्न, तराई मधेश पूर्वाधार विकास कार्यक्रम लागू गरी विकास निर्माणका कार्यलाई तीव्रता दिन आग्रह गरेका छन् । उनले भारतीय सीमासँग जोडिएका नाकाबाट उपभोगका वस्तुहरू ल्याउन ५० हजार रुपैयाँसम्मको सामानमा भन्सार छुट दिन माग पनि गरेका छन् । जसपाले सरकारी नियुक्ति राजनीतिक भागबन्डाका आधारमा नगर्न पनि प्रधानमन्त्रीको ध्यानाकर्षण गराएको छ । यादवले संविधान संशोधन आयोग गठन र पछिल्लो जनगणनाका आधारमा निर्वाचन क्षेत्र निर्धारण गर्नेसहित संविधान संशोधन गरी परिमार्जन गर्न संविधान विज्ञहरू सम्मिलित आयोग गठन गरी रायसुझाव लिने र सो अनुसार संविधान संशोधन गर्न आवश्यक प्रयास गर्न आग्रह गरेका छन् ।सरकारले आफ्नो कार्यशैलीमा सुधार गरी जनतालाई परिवर्तनको प्रत्याभूति दिलाउन, शिक्षा, स्वास्थ्य, कृषि, उद्योग, यातायात, सञ्चारलगायतका क्षेत्रमा केके सुधार गर्ने भन्नेबारे सुझाव प्रतिवेदन बनाउन गठबन्धनले यादवलाई जिम्मेवारी दिएको थियो । उनले संघीयता कार्यान्वयन सम्बन्धमा प्रहरी कर्मचारी समायोजन ऐन, २०७६ बमोजिम प्रहरी समायोजन गर्न, संघीय निजामती ऐन अध्यादेशद्वारा जारी गरी कर्मचारी समायोजनसम्बन्धी कार्य सम्पन्न गर्न, प्रदेश सरकारमा मन्त्रालयको संख्या घटाउन, संविधानअनुसार प्रदेशलाई क्षेत्राधिकार प्रदान गर्न अध्यादेश जारी गर्न मागसमेत गरेका छन् ।"
'नेतृत्वकर्ता सत्ता र स्वार्थकेन्द्रित,"काठमाडौं (कास) एमाले अध्यक्ष केपी शर्मा ओलीले नेतृत्वकर्ताहरू सत्ता र स्वार्थकेन्द्रित हुँदा देश पछि परेको बताएका छन् । झुलाघाटदेखि चिवाभन्ज्याङसम्म समृद्धिका लागि संकल्प यात्रा का क्रममा बुधबार भोजपुरमा आयोजित कार्यक्रममा सम्बोधन गर्दै यस्तो बताएका हुन् ।उनले कुनै श्राप परेर नेपाल पछि परेको नभई सत्ता, स्वार्थमा मात्रै केन्द्रित भएर राजनीति, अर्थ नीति, सामाजिक नीति र त्यसमै केन्द्रित भएको संस्कृति चलाएपछि देशको विकास हुन नसकेको जिकिर गरे । उनले नेपाल गरिब हुनुको कारण सत्तासीनहरूको स्वार्थीपन, लुटेरा प्रवृत्ति, आफू धनी हुने, जनता र देश नहेर्ने, विकासमा रुचि नहुनु रहेको बताए । सरकार उपयुक्त बनेन भने, दृष्टिकोण भएको सरकार बनेन भने, जनताका हितप्रति सरकार जवाफदेही भएन भने देश गरिब हुन्छ, उनले भने, कुनै श्राप परेर हाम्रो देश पछि परेको होइन । स्वार्थमा मात्रै केन्द्रित भएर राजनीति, अर्थ नीति, सामाजिक नीति र त्यसमै केन्द्रित संस्कृति चलाएपछि देशको विकास कसरी हुन्छ ?"
"डलरमा नयाँ रेकर्ड, कमजोर बन्दै रुपैयाँ","काठमाडौं (कास) अमेरिकी डलरको तुलनामा नेपाली मुद्राको विनिमय दर लगातार कमजोर बन्दै गएको छ । डलरको भाउ बढ्दै जाँदा नेपाली मुद्रा कमजोर भएको हो । नेपाल राष्ट्र बैंकले बिहीबारका लागि एक अमेरिकी डलरको विनिमय दर १३३७५ रुपैयाँ तोकेको छ । जुन यसअघि मंसिर २० को उच्च मूल्यभन्दा पनि तीन पैसाले बढी हो । त्यस्तै, खरिददर १३३१५ रुपैयाँ पुगेको छ ।पछिल्लो महिनायता डलरको भाउ निरन्तर उकालो लागिरहेको छ । यसको मुख्य कारण सुधारोन्मुख अमेरिकी अर्थतन्त्र र बढ्दो ब्याजदर हो । अमेरिकी केन्द्रीय बैंकले पछिल्लो एकदुई वर्षयता निरन्तर ब्याजदर बढाइरहेको छ । गत जुलाईमा अमेरिकामा ब्याजदर २२ वर्षयताकै उच्च थियो । यस्तोमा लगानीकर्ता डलरतर्फ आकर्षित हुने भएकाले माग बढ्न गई डलर बलियो बन्छ भने अरू मुद्रा कमजोर हुन्छन् । मुद्रास्फीति घट्दो क्रममै रहे पनि अपेक्षा भन्दा बढी नै रहेकाले त्यससँग जुध्न पनि फेडले अझै ब्याजदर बढाउने विज्ञहरूको अनुमान छ ।डलर बलियो वा कमजोर बन्दा नेपाली मुद्रामा प्रत्यक्ष असर भने पर्दैन । तर त्यसको असर भारतीय मुद्रामा पर्ने र भारुको असर नेपाली मुद्रामा पर्ने हो । नेरु र भारुबीच भने स्थिर विनिमय दर छ । यससँगै नेपालको कुल वैदेशिक व्यापारको ठूलो हिस्सा भारतमा निर्भर छ । यसकारण भारुको विनिमय दर घटबढ भएपछि नेरु पनि प्रत्यक्ष प्रभावित हुँदै आएको छ । अहिले पनि त्यही भएको हो । बुधबार साँझ ७ बजेसम्म एक अमेरिकी डलरको विनिमय दर भारु ८३४० पुगेको छ । यसअघि नोभेम्बर २२ मा विनिमय दर हालसम्मकै उच्च ८३५५ भारु थियो । राष्ट्र बैंकका अनुसार गत असोज मसान्तमा डलरसँग नेपाली रुपैयाँ १३४ प्रतिशतले अवमूल्यन भएको छ । अघिल्लो वर्षको सोही अवधिमा रुपैयाँ ३०१ प्रतिशतले अवमूल्यन भएको थियो । असोज मसान्तमा १ डलरको खरिद विनिमय दर १३२९५ रुपैयाँ पुग्यो । गत असार मसान्तमा उक्त विनिमय दर १३११७ रुपैयाँ थियो । गत साउन १८ मा १२६२५ रुपैयाँसम्म झरेको थियो । त्यसयता डलरको भाउ उकालो लागिरहेको छ । डलर बलियो बन्दा नेपाललाई लाभ पनि छ । बढी लाभ रेमिट्यान्स आप्रवाहमा पर्छ । डलर बलियो हुँदा रेमिट्यान्स बढ्छ भने रेमिट्यान्स पठाउनेको संख्या पनि तीव्र हुन्छ । डलर बढेको समयमा फाइदा पुग्ने भएकाले विदेशमा रहेका नेपालीले ठूलो मात्रामा रेमिट्यान्स पठाउँछन् । डलर बलियो हुँदा प्रत्यक्ष वैदेशिक लगानी (एफडीआई) मा पनि सकारात्मक प्रभाव पार्छ ।रेमिट्यान्स र एफडीआईमा सुधार हुँदा मुलुकको भुक्तानी सन्तुलन बचतमा राख्न ठूलो मद्दत पुग्छ । नेपालले पर्यटन र निर्यातमा राम्रो सुधार गरेर पनि डलर बलियो हुनुको लाभ लिन सक्थ्यो । अहिले पर्यटक बढ्न थालेको भए पनि अपेक्षाअनुसार भित्र्याउन सकिएको छैन र निर्यात बढाउने सम्भावना पनि नदेखिएकाले डलर बलियो बनिरहँदा नेपालले यी क्षेत्रबाट लाभ लिन सकेको छैन ।"
भूकम्पपीडितलाई आवास निर्माणका लागि सरकारसँग छैन रकम,"भूकम्पलगत्तै विपद् कोषमा रहेको १० करोड रुपैयाँ ढुवानी भाडासहित राहत सामग्रीका लागि जाजरकोट र रुकुम पश्चिमलाई ५५ करोड उपलब्ध गरायौं, खड्काले भने, पछि अस्थायी आवासका लागि पुनः १ अर्ब ४१ करोड रुपैयाँ दिइयो, अब थप पठाउन कोषमा पैसा छैन । उनका अनुसार अर्थसँग माग गरे पनि अझै रकम प्राप्त हुन सकेको छैन । रकम कोषमा प्राप्त हुनासाथ पठाइने उनले बताए । पहिलो किस्ताका लागि प्रारम्भिक तथ्यांकलाई आधार मानेर रकम उपलब्ध गराएका छौं, उनले भने, सबै जिल्लाबाट क्षतिको पूर्ण तथ्यांक आउने क्रममै छ, त्यसैले लाभग्राहीको संख्या १ लाख पुग्ने अनुमान छ, त्यसका लागि बजेट छैन । थप रकम नभएकै कारण दोस्रो किस्ता उपलब्ध गराउने अवस्था नभएको उनले सुनाए । भूकम्पले सडक, पुल, विद्यालय, स्वास्थ्य संस्थालगायत सरकारी भवनमा समेत क्षति पुगेको छ । त्यसका लागि पनि अस्थायी आवास निर्माणसहित १० अर्ब रुपैयाँ अर्थसँग माग गरिएको प्रवक्ता खड्काको भनाइ छ । बझाङमा गत असोजमा र जाजरकोट तथा रुकुम पश्चिमलगायत जिल्लामा कात्तिक १७ मा भूकम्प गएको थियो । उक्त क्षेत्रमा आवास बनिनसकेकाले चिसोका कारण भूकम्प प्रभावितहरू समस्यामा छन् । भूकम्पपछि चिसो, झाडापखाला, ज्वरोलगायतका कारण जाजरकोटमा १९ र रुकुम पश्चिममा ३ जनाको मृत्यु भएको छ । त्यसैले जतिसक्दो चाँडो अस्थायी आवास बनाएर भूकम्पपीडितलाई सुरक्षित ठाउँमा सार्ने गरी नै काम भइरहेको छ, उनले भने, त्यसका लागि पैसाको समस्या हुनु भएन । रकमका लागि सम्बन्धित वडा अध्यक्षले सिफारिस गरेर पालिका हुँदै जिल्ला प्रशासन कार्यालय पठाइनेछ । पछि लाभग्राही कायम भएकाहरूको नाम सम्बन्धित बैंकमा पठाएर किस्ता लिने व्यवस्था गरिएको खड्काले बताए । प्राधिकरणका अनुसार जाजरकोटका लागि ५० करोड, रुकुम पश्चिमका लागि ५० करोड, सल्यानका लागि २ करोड, बजुराका लागि १४ करोड र बझाङका लागि २५ करोड रकम जिल्लामा निकासा गरिएको छ । तर उक्त रकम अपुग हुने भएपछि जाजरकोटमा थप १ अर्ब ५० करोड, रुकुम पश्चिममा १ अर्ब २ करोड, सल्यानबाट ८ करोड, बाजुराबाट २ अर्ब ६० करोड माग भई आएको प्राधिकरणले जनायो । अहिलेसम्म जाजरकोटमा १ करोड ३ लाख, रुकुम पश्चिममा १३ करोड ८ लाख ७५ हजार स्थानीय तहबाट लाभग्राहीको खातामा निकासा भइसकेको छ । अरू रकम निकासा हुने क्रममा रहेको प्रवक्ता खड्काले बताए । प्राधिकरणले बुधबारसम्म उपलब्ध गराएको तथ्यांकअनुसार वडा, पालिका हुँदै प्रशासनबाट नाम टुंगिएका लाभग्राहीको संख्या ५९ हजार १ सय ६२ रहेको छ । जसमा जाजरकोटमा ३ हजार ३ सय ९ जनाले पहिलो किस्ताका रूपमा २५ हजार रुपैयाँ बुझिसकेका छन् । रुकुम पश्चिममा १९ हजार ९ सय ३४ जनाकै खातामा रकम निकासा भइसकेको प्राधिकरणको भनाइ छ । बाजुरामा १ हजार ३ सय ९६ मध्ये २ सय १४ जनाले रकम बुझेका छन् । सल्यानमा अहिलेसम्म १ हजार ४ सय ८५ जना लाभग्राही कायम भए पनि रकम बुझेका छैनन् । यो जिल्लामा भूकम्प प्रभावितले पछि वडा अध्यक्षको रोहबरमा रकम बुझ्ने गरी आवास निर्माणको काम भइरहेको प्राधिकरणले जनाएको छ । बझाङमा २ हजार ३६ जना लाभग्राही कायम भएकोमा ५ सय ७७ जनाले रकम बुझेका छन् । यो संख्या अहिलेसम्म प्रारम्भिक मात्र भएको र पछिसम्म बढ्ने प्रवक्ता खड्काले बताए । अहिलेसम्म अस्थायी आवास अनुदानका रूपमा ४५ करोड ८२ लाख निकासा भइसकेको छ । दोस्रो किस्ता रकम सरकारले अझै उपलब्ध गराएको छैन । जसले गर्दा अस्थायी आवास निर्माण गरिसक्नेले तुरुन्तै दोस्रो किस्ता पाउने छैनन् । किस्ता लिन धेरै झन्झटिलो बनाइएको छैन, उनले भने, उद्देश्य कसरी हुन्छ आवास छिटो बनाउनुपर्छ भन्ने मात्र हो । भूकम्पपीडितलाई थप रकम माग भएको र कसरी छिटो उपलब्ध गराउने भन्नेबारे मन्त्रालयमा अनौपचारिक रूपमा छलफल भइरहेको अर्थ मन्त्रालयका सहसचिव एवं प्रवक्ता धनीराम शर्माले बताए । सरकारको ढुकुटीबाट दिनेकी सरकारकै अन्य कोषबाट उपलब्ध गराउने भन्नेबारे छलफल भइरहेको छ, रकम दिने कुरामा कुनै समस्या भएन, कति आवश्यक हो, त्योअनुसार दिने नै हो, उनले भने, तर स्रोतको कसरी व्यवस्थापन गर्ने छलफलकै क्रममा छ, यसबारे सम्बन्धित मन्त्रालयसँग पनि छलफल गरेर छिटै निकास निकाल्नेछौं ।"
कोशी प्रदेशबाट कृषि अनुदान वितरणमा रोक,"(विराटनगर)कृषि अनुदान लक्षित वर्गसम्म नपुगी पहुँचवालाको हालीमुहाली भएको निष्कर्ष निकाल्दै कोशीको उद्योग, कृषि तथा सहकारी मन्त्रालयले मन्त्रालय र निर्देशनालयमार्फत वितरण गर्दै आएको कृषिमा आधारत अनुदान कार्यक्रममा रोक लगाएको छ । मन्त्रालय र निर्देशनालयले वितरण गर्दै आएको अनुदान अब जिल्लाका कृषि ज्ञान केन्द्र, भेटेरिनरी तथा पशु सेवा केन्द्रले वितरण गर्ने जिम्मेवारी दिएको हो । गत आर्थिक वर्षमा १२ करोडभन्दा बढी रकम बीउबिजन, उपकरण, कृषि पूर्वाधार विकास र उत्पादनमा अनुदान दिएको मन्त्रालयका सूचना अधिकारी लीलाबल्लभ चापागाईंले बताए । सबै अनुदान वास्तविक किसानभन्दा बाहिरका व्यक्तिले पाएको मन्त्रालयको निष्कर्ष छ । मन्त्रालय स्रोतका अनुसार कृषि अनुदानका नाममा दलका नेताकार्यकर्ताको हालीमुहाली भएको पुष्टि भएपछि मन्त्रालय र निर्देशनालयबाट अनुदान जिल्ला तहका कृषि ज्ञान केन्द्र, भेटेरिनरी तथा पशु सेवा केन्द्रमार्फत वितरणको तयारी गरिएको हो । मन्त्रालयले बर्षेनी कृषि क्षेत्रको विकास र विस्तारका लागि कृषि उद्यमी, कृषक समूह, कृषि सहकारीलाई अनुदानका नाममा करोडौं बाँड्दै आएको थियो । वास्तविक किसानसम्म रकम नपुग्दा हरेक वर्ष बाँडिने अनुदानबाट चित्त बुझ्दो प्रतिफल पाउन सकिएको छैन, चापागार्इंले भने, अब मन्त्रालयले विनियोजन गरेको रकम जिल्लास्थित निकायबाटै वितरण गरिने भएको छ । कोशी प्रदेशमा तराई, हिमाली र पहाडी गरेर १४ जिल्ला छन् । विकट जिल्लाका किसान र त्यससँग सम्बन्धित पक्ष पनि अनुदानका लागि निवेदन दिन र आवश्यक प्रक्रिया पूरा गर्न विराटनगर धाउनुपर्ने र त्यसरी धाए पनि अनुदान टाठाबाठाको हातमा परेर वास्तविक किसान वञ्चित हुँदै आएको गुनासो व्याप्त थियो । चालु आर्थिक वर्षका लागि प्रदेश सरकारले किसानलाई अनुदान दिन १६ करोड ७७ लाख ८० हजार रुपैयाँ विनियोजन गरेको छ । जिल्ला नै तोकेर विनियोजन गरिएको रकममध्ये दुग्ध उत्पादनका आधारमा झापाका लागि ५ करोड ५१ लाख, मोरङलाई २ करोड ७० लाख, धनकुटालाई २ करोड ६१ लाख, सुनसरीलाई ६२ लाख र पाँचथरका नाममा १५ लाख रुपैयाँ छ । सेतो भटमास खेती विस्तारका लागि ७५ प्रतिशत बीउ अनुदान दिन धनकुटालाई ८ लाख र ओखलढुंगालाई ५ लाख रुपैयाँ विनियोजन गरिएको मन्त्रालयले जनाएको छ । झापामा चियाको गुणस्तरीय हरियो पत्ती उत्पादनका आधारमा २ करोड ७० लाख विनियोजन गरिएको छ । उदयपुरमा एक हजार लिटरको चिलिङ भ्याट जेनेरेटर सहायताका लागि ८ लाख ५० हजार, मिल्किङ पार्लर स्थापनाका लागि ७५ प्रतिशत अनुदानका लागि ५० लाख र मिल्किङ मेसिन अनुदानका लागि १२ लाख ५० हजार विनियोजन गरिएको छ । झापामा माछापालन गर्ने किसानलाई सौर्य बोरिङ जडानमा अनुदान दिन ९ लाख, मोरङमा उन्नत बीउ उत्पादनमा प्रोत्साहन अनुदानका नाममा ३९ लाख ८० हजार र सुनसरीमा पशुपन्छीमा हुने प्राकृतिक विपत्तिमा पीडित किसानलाई अनुदान दिने नाममा ६ लाख रुपैयाँ छुट्याइएको मन्त्रालयले जनाएको छ ।"
महिलालाई प्रविधिसँग जोड्न पाँचखालमा औद्योगिक पार्क,"(काभ्रे) महिलालाई नयाँ सीप र प्रविधिसँग जोड्नका लागि काभ्रेको पाँचखाल नगरपालिका७ सानोपिपलमा महिला उद्यमी हरित औद्योगिक पार्क निर्माण थालिएको छ । दक्षिण एसियाली महिला विकास मञ्चको अग्रसरतामा उद्योग, वाणिज्य तथा आपूर्ति मन्त्रालय र पाँचखाल नगरपालिकाको सहकार्यमा ७२ करोड लागत अनुमानसहित दुई वर्षभित्र सक्ने गरी पार्कको शिलान्यास गरिएको हो । नेपालमै पहिलो पटक सञ्चालनमा आउन लागेको यस्तो पार्कको बुधबार प्रधानमन्त्री पुष्पकमल दाहालले शिलान्यास गरेका छन् । औद्योगिक पार्क शिलान्यास गर्दै प्रधानमन्त्री दाहालले उद्योग तथा अर्थतन्त्रको क्षेत्रमा सुधार ल्याउनका लागि महिला उद्यमीहरू अगाडि आउनुपर्ने बताए । औद्योगिक पार्क निर्माणको कार्य सुरु भएको छ, उनले भने, नेपाल सरकारबाट गर्नुपर्ने सहयोग, आवश्यक कार्यविधि, संशोधनलगायत विषयलाई योजनाभित्र पारेर यसलाई सफल बनाउने दायित्व हामी सबैको छ ।पछिल्लो समय अर्थतन्त्रको क्षेत्रमा महिलाको सक्रियता र भूमिका बढ्दै गएको बताउँदै अर्थमन्त्री प्रकाशशरण महतले यहाँ निर्माण हुन लागेको पार्कले अर्थतन्त्रमा सुधार ल्याउने विश्वास लिएको बताए । उनले यो पार्कमा महिलाले मात्रै उद्योग तथा व्यवसाय सञ्चालन गर्ने हुँदा यहाँबाट अर्थतन्त्र वृद्धिमा ठूलो सम्भावना देखिएको बताए । महिलाहरूलाई उद्यममा स्थापित गराउन हरित औद्योगिक पार्कका लागि नगरपालिकाले सहकार्य गरेको पाँचखाल नगर प्रमुख महेश खरेलले बताए । यस पार्कमा प्रत्यक्ष रूपमै जोडिने हुँदा महिलाहरू आर्थिक विकाससँग अग्रसर हुनेछन्, उनले भने, यसका साथै पार्कमा उपलब्ध स्रोतसाधनको उपयोग गरी उद्यम सञ्चालन गरिने हुँदा वातावरणीय दृष्टिकोणबाट पनि यो निकै फलदायी हुने देखिन्छ ।औद्योगिक क्षेत्रमा यो पार्क कोसेढुंगा हुने बताउँदै मञ्चकी अध्यक्ष प्रमिला आचार्य रिजालले भनिन्, महिलालाई नयाँ सीप, प्रविधि र उद्यममा पनि जोड्नुपर्छ भनेर तीन वर्षदेखि यो पार्क निर्माणका लागि अघि बढेका थियौं, लामो प्रयास र विभिन्न सरोकारवालाको सहयोगबाट निर्माणको काम अघि बढेको छ । नेपालको हरित औद्योगिक अवधारणालाई एकीकृत जलवायु परिवर्तन अनुकूलन रणनीतिमार्फत अगाडि बढाउने लक्ष्यका साथ पार्कलाई कृषिपर्यटन हरित औद्योगिक पार्क का रूपमा ब्रान्डिङ गरिने महिला उद्यमी हरित औद्योगिक पार्क निर्माण समितिकी अध्यक्ष शारदा रिजालले बताइन् । उनले यो आौद्योगिक पार्कलाई इको (पर्यावरणीय) पर्यटन, उत्पादन क्षेत्र र सूचना तथा प्रविधिमा विभाजन गरेर तीन भागमा व्यवस्थित गराउन खोजिएको बताइन् । समितिका अनुसार यहाँ स्थानीय कच्चा पदार्थ र कृषिमा आधारित ५० वटा साना उद्योग स्थापना गरिनेछ । त्यसमध्ये २५ स्टार्टअप र २५ वटा अन्य उद्योग रहने समितिले जनाएको छ । पार्कसम्म पुग्ने बाटो कालोपत्र हुनुका साथै अन्य आवश्यक पूर्वाधार पनि निर्माण भइरहेको समितिले जनाएको छ । पार्कका लागि पाँचखाल नगरपालिकासँग एक सय रोपनी जग्गा २५ वर्षका लागि भाडामा लिइएको छ । यसअघि पाँचखाल नगरपालिकाको सहकार्यमा पार्कको गुरुयोजना, विस्तृत परियोजना प्रतिवेदन र वातावरणीय प्रभाव मूल्यांकनको काम गरिएको अध्यक्ष रिजालले बताइन् । पार्क निर्माण पूरा हुन ७२ करोड खर्च अनुमान गरिएको छ । पार्क निर्माणका लागि अहिलेसम्म मन्त्रालयबाट १ करोड ८० लाख प्राप्त भएको अध्यक्ष रिजालले बताइन् । नगरपालिकामार्फत यसअघि डीपीआर र ईआईएका लागि ६० लाख रुपैयाँ खर्च भएको मञ्चले जनाएको छ । अर्थमन्त्री महतले आगामी बजेटमा अन्य प्रदेशमा पनि यस्तो पार्क बनाउने योजना समेट्ने बताए । पार्कमा प्रदूषणमुक्त वर्षाको पानी संकलन गरी एकीकृत गर्ने, फोहोर व्यवस्थापन र फोहोर पानीको पुनःप्रयोग गर्न मिल्ने प्रविधि जडान गरिने तथा धूलो र ध्वनि प्रदूषण कम गरिने, नवीकरणीय ऊर्जाको प्रयोगमा ध्यान दिइने मञ्चले जनाएको छ । सबै उद्योगका लागि पार्कभित्र सेवा केन्द्र, प्रशिक्षण केन्द्र, गोदाम, कोल्ड स्टोरेज, मार्केटिङ प्लेटफर्म, कृषि उत्पादनको प्याकेजिङ, प्रशोधन, सुकाउने र ग्रेडिङसँग सम्बन्धित मेसिनरी साझा हुनेछ । यहाँ उत्पादित सामग्रीको बजारीकरणलाई अन्तर्राष्ट्रियकरण गरिनेमा पाँचखाल नगरप्रमुख खरेलले जोड दिए । स्थानीय उत्पादनलाई मूल्य थप गर्नका लागि उद्योग फलदायी हुने विश्वास गर्दै वार्षिक १ अर्ब बराबरको निर्यात गर्ने लक्ष्य राखिएको उनले बताए ।"
भाटभटेनीको विन्टर अफर,"काठमाडौं (कास) भाटभटेनी सुपरमार्केटले क्रिसमस र अंग्रेजी नयाँ वर्षका अवसर पारेर एकमहिने विन्टर अफर सार्वजनिक गरेको छ । दाल, गेडागुडी, तेल, चामल र डेरी प्रोडक्टमा ५ प्रतिशत, विद्युतीय सामग्रीमा २० प्रतिशत र बाँकी सबै प्रकारका सामग्री खरिदमा १० प्रतिशत छुटको व्यवस्था मिलाइएको छ ।त्यसैगरी पेपे आइसक्रिम खरिदमा एक किन्दा अर्को एक आइसक्रिम प्राप्त गर्न सकिने भाटभटेनीले उल्लेख गरेको छ । उक्त योजना पुस १ देखि एक महिनासम्म लागू हुनेछ । भाटभटेनी सुपरमार्केटका २६ वटै स्टोरमा यो योजना लागू गरिएको छ । भाटभटेनी सुपरमार्केटमा अहिले डेढ लाखभन्दा बढी प्रकारका सामग्री रहेका छन् । यी सबै प्रकारका सामग्री खरिदमा विन्टर अफरमा दिइएको छुट प्राप्त गर्न सकिनेछ ।देश आर्थिक मन्दीले आक्रान्त भएको छ, यस्तो दुःखका बेलामा आम उपभोक्ताले केही सहुलियत प्राप्त गर्न सकुन् भनेर हामीले यो योजना ल्याएका हौं, भाटभटेनीका चिफ अपरेटिङ अफिसर्स पानु पौडेलले भने, विद्युतीय सामग्री खरिद गर्दा २०, दाल, गेडागुडी, तेल, चामल र डेरी प्रोडक्टमा ५ प्रतिशत र अरू जुनसुकै सामग्री खरिद गर्दा १० प्रतिशत छुट पाइने व्यवस्था मिलाएका छौं । व्यवसायीले नाफा आर्जन गर्ने मात्रै नभई आम उपभोक्तालाई सहुलियत दिने विषयमा पनि ध्यान पुर्याउनुपर्छ भनेर यस्तो योजना सार्वजनिक गरिएको उनले बताए । बजारमा चिनीको हाहाकार भइरहेका बेलामा पनि हामीले सुपथ मूल्यमा उपभोक्तालाई चिनी उपलब्ध गराएको यहाँहरूमा विदितै छ । भाटभटेनीले यसअघि दसैंतिहार र छठ पर्वका अवसरमा पनि विशेष छुट प्रदान गरेको थियो । आम उपभोक्ता केन्द्रित भएर भाटभटेनीले यस्ता योजनाहरू सार्वजनिक गर्दै आइरहेको छ ।"
एक्सिलेन्स र कैलाली क्याम्पसलाई सफलता,"(धनगढी)फाप्ला क्रिकेट मैदानमा भइरहेको लिटल फ्लावर प्रिमियर लिग (एलपीएल) मा बुधबार क्रिकेट एक्सिलेन्स सेन्टर र कैलाली बहुमुखी क्याम्पस विजयी भएका छन् । समूह डी अन्तर्गत एक्सिलेन्स सेन्टरले जेएस स्पोर्ट्स११ सुपर स्टार्सलाई ३ विकेट र समूह बी मा कैलाली क्याम्पसले शारदा सेकेन्डरी स्कुललाई २ रनले हराए । एक्सिलेन्सले १ सय ३२ रनको लक्ष्यलाई १८५ ओभरमा ७ विकेट गुमाई पूरा गर्यो । योगेश भाटले ३० रन बनाए । जेएसका बलर साजन बिटालुले ३, विकास सुनारले २, भरत विष्ट र खगेन्द्र महराले ११ विकेट लिए ।यसअघि टस जितेको जेएस स्पोर्ट्सले २० ओभरमा ९ विकेट गुमाई १ सय ३१ रन बनाएको थियो । राज बमले ६१ रन बनाए । विकास सुनारले २२, सुनील चन्दले १६ र साजन बिटालुले १४ रन बनाए । प्लेयर अफ द म्याच एक्सिलेन्सका बलर अभिनाश बस्यालले ४ विकेट लिए । अर्को खेलमा १ सय ५० रनको लक्ष्य पछ्याएको शारदा सेकेन्डरी २० ओभरमा १ सय ४७ रनमै समेटियो । शंकर बोहरा र सुशान्त कार्कीले अर्धशतक बनाए । शंकरले ४३ बलमा ६ चौका मदतमा ५० र सुशान्तले अविजित ५१ रन बनाए । कैलालीका दीपक कँडेल, लोकेन्द्र खनाल र पारस रोकायले ११ विकेट लिए । यस अघि टस जितेर ब्याटिंङ गरेको कैलाली क्याम्पसले २० ओभरमा ८ विकेट गुमाई १ सय ४९ रन बनायो । प्लेयर अफ द म्याच अभिषेक कुँवरले ५१ रन बनाए । शारदाका सुनीलबहादुर सिंहले ३, अभिषेक मल्लले २, सुनील सिंह, विश्वास पन्त र सलिन बोहराले ११ विकेट लिए । युथ अफ टीकापुर, घोडाघोडी क्रिकेट एकेडमी र सत्यवती एकेडेमी सेमिफाइनल पुगिसकेका छन् । अन्तिम टिमको टुंगो धनगढी स्पोर्ट्स क्लब र खप्तड इन्डोर स्पोर्ट्स ट्रेनिङ सेन्टरबीच बुधबार हुने खेलपछि लाग्नेछ ।"
टाइम्स र आर्मी विजयी,काठमाडौं (कास) टाइम्स र आर्मी दोस्रो नखिपोट खुला बास्केटबल प्रतियोगिताको पुरुषतर्फ क्वाटरफाइनल पुगेका छन् । नखिपोटस्थित आयोजक नखिपोट युवा क्लबको कभर्डहलमा बुधबार टाइम्सले बूढानीलकण्ठलाई ८१७१ ले पराजित गर्यो । टाइम्सका मनीष केसीले २३ स्कोर गरे । अमृत कोइरालाको २१ स्कोरमा आर्मीले स्नोल्यान्डलाई १०५४० ले सहजै हरायो ।बलर्स एकेडेमी र ओभ्स हाउन्ड्स पनि विजयी भए । बलर्सले गोब्लिन्सलाई ७६७३ ले हराउँदा साहिल गुरुङले २० स्कोर गरे । ओभ्सले आयोजक नखिपोट बी लाई ७८६० स्कोरले हरायो । विजेताका सिमोन गुरुङले २९ स्कोर जोडे । बिहीबारदेखि महिलाको यू२३ प्रतिस्पर्धा सुरु हुनेछ ।
मकवानपुरलाई ट्वान्टी२० को ट्रफी,"(चितवन)अपराजित रहँदै फाइनल पुगेको चितवन क्रिकेट टिमलाई स्तब्ध पार्दै मकवानपुरले भरतपुरमा भएको चार जिल्लासम्मिलित ट्वान्टी२० क्रिकेट प्रतियोगिताको ट्रफी जितेको छ । रामपुरमा निर्माणाधीन गौतम बुद्ध क्रिकेट रंगशालाको नमुना मैदानमा बुधबार फाइनलमा मकवानपुरले ५ विकेटले जित पाएको थियो । फाइनल प्रतिस्पर्धी दुईसहित बारा र नवलपुर प्रतियोगितामा सहभागी थिए । मकवानपुर दुई खेल लगातार हारे पनि अन्तिम दिनको खेल जित्दै नेट रनरेटका आधारमा दोस्रो टोली भएर फाइनल पुगेको थियो । १ सय २४ रनको लक्ष्य मकवानपुरले १९ औं ओभरको अन्तिम बलमा पूरा गरेको थियो । शुभ कंसाकारले २७ रन बनाए । २३ बलमा २ चौका र २ छक्का प्रहार गरेका उनी दानिस इकवालको बलमा एलबीडब्लू आउट भए । तक्षक सिम्खडाले २४, रिजन ढकालले २३ र सक्षम बस्ताकोटीले २० रन जोड्दै मकवानपुरको जित सुनिश्चित गरे । चितवनका दिवस आचार्य र दिपेश श्रेष्ठले २२, दानिसले एक विकेट लिए । टस जितेको चितवनले २० ओभरमा ९ विकेट गुमाई १ सय २३ रन बनायो । ३२४ स्थितिमा रहेको चितवनको इनिङ्समा क्रिजन गुरुङले सर्वाधिक ३१ रन बनाए । २२ बलमा २ चौका र २ छक्का प्रहार गरेका उनी समीर चौलागाईंको बलमा बोल्ड भए । १९ बलमा २० रन बनाएका दीपेश श्रेष्ठलाई रोहित ठाकुरले बोल्ड गरे । मकवानपुरका समीरले ३, रोहित ठाकुरले २, रिजन ढकाल, असिम श्रेष्ठ र साकार गजुरेलले ११ विकेट लिए ।खेलभर १३ विकेट लिएका मकवानपुरका बलर रिजन ढकाल वेस्ट बलरका साथै प्लेयर अफ द सिरिज भए । फाइनलको प्लेयर अफ द म्याच उनै भए । एक अर्धशतकसहित ९५ रन बनाएका चितवनका प्रतीक श्रेष्ठ उत्कृष्ट ब्याटर भए । पर्साका सम्साद मन्सुरीको क्याचलाई उत्कृृष्ट घोषित गरियो । चितवन जिल्ला क्रिकेट संघले आयोजना भएको प्रतियोगितालाई निरन्तरता दिँदै जाने संघका अध्यक्ष सुदीप पियाले बताए ।"
चार बक्सरको कांस्य पक्का,काठमाडौं (कास) नेपालका बक्सरहरूले मलेसियाको पेनाङमा भइरहेको ३४ औं अन्तर्राष्ट्रिय बक्सिङ प्रतियोगितामा कम्तीमा चार कांस्य पदक पक्का गरेका छन् । डिसेम्बर ११ देखि १५ सम्म जारी स्पर्धामा बुधबार ५१ केजी तौल समूहमा प्रवल उप्रेतीले सिंगापुरका डेनी चाओ इजेइजीलाई ५ः० को युनानिमस डिसिजनको आधारमा पराजित गर्दै कांस्य जितेका हुन् ।५४ केजीमा नेपालका सिंहवीर लिम्बूले इन्डोनेसियाका मोहम्मद डेनिस विन अब्दुल अजिजलाई आरएससीका आधारमा हराएर कांस्य पक्का गरे । ५७ केजीमा नेपालका छिरिङ वाङ्दी शेर्पाले पनि इन्डोनेसियाकै फकिह आन्दरा नासुसोनलाई ५ः० को युनानिमस डिसिजनका आधारमा हराएर कम्तीमा कांस्य पक्का गरेका छन् । ६० केजीमा सुलभ मालीले वाई पाएर कम्तीमा कांस्य पक्का गरे । ६३५ केजीमा रिजन गुरुङ स्पिलिट डिसिजनमा इन्डोनेसियाका मोहम्मद फरिजादसँग ४ः१ ले पराजित भए ।

शीर्षक,विवरण
नागरिक मञ्च खुम्च्याउन निषेधित क्षेत्रको दायरा बढाइँदै,"नागरिक आवाज मुखर गर्न तथा सरकारको खबरदारी गर्ने स्थानका रूपमा चिनिएका काठमाडौंका महत्त्वपूर्ण ६ स्थानका आसपासका क्षेत्रलार्ई काठमाडौं प्रशासनले निषेधित क्षेत्र तोकेको छ । प्रशासनले माइतीघरबानेश्वर सडक, संसद् भवन, राष्ट्रपति भवन शीतल निवास, प्रधानमन्त्री निवास बालुवाटार, उपराष्ट्रपति निवास लैनचौर, सिंहदरबार वरपर कतै पनि विरोध प्रदर्शन र भेला हुन रोक लगाएको छ । आदेश उल्लंघन भए ५ सय रुपैयाँसम्म जरिवाना वा १ महिनासम्म कैद वा दुवै सजाय हुने प्रशासनले जनाएको छ । विशिष्ट व्यक्तिहरूको कार्यालय तथा निवास क्षेत्रमा आन्दोलन वा प्रदर्शनका कार्यक्रम हुँदा हूलदंगा र अशान्ति आउने निष्कर्ष प्रशासनले निकालेको छ । अति विशिष्ट व्यक्तिहरूको निवास, कार्यालय वा मुलुकको प्रशासनिक केन्द्र तथा मुख्य आगमन मार्गहरूमा भेला जम्मा भई अनशन, धर्ना, घेराउ र विरोध प्रदर्शनजस्ता कार्यक्रम आयोजना गर्दा विभिन्न समूहबीच आपसी विवाद, झैझगडा, मुठभेड एवं भिडन्त भई शान्तिसुरक्षा भंग तथा हूलदंगा वा अशान्ति हुन सक्ने भई समग्र शान्तिसुरक्षामा प्रत्यक्ष असर पर्ने प्रशासनको दाबी छ । त्यसैले पुस ४ देखि फागुन ४ सम्म दुई महिनाका लागि निषेधित क्षेत्र तोकिएको काठमाडौं प्रशासनको भनाइ छ । यो आदेशसँगै प्रशासनले राष्ट्रपति भवन शीतल निवासबाट वरपर ५ सय मिटरसम्मको भागमा विरोधप्रदर्शनमा रोक लगाएको छ । त्यस्तै, बालुवाटारतर्फ पवित्र वर्कसप चोक, पश्चिमतर्फ शीतल निवास पछाडि सामाखुसी नाला, दक्षिणतर्फ प्रहरी अस्पताल छिर्ने मोहडासम्म र प्रहरी प्रशिक्षण प्रतिष्ठानको पूर्व गेटसम्मको सडकमा भेला भएर विरोधप्रदर्शन गर्न निषेध गरिएको छ । बालुवाटारस्थित प्रधानमन्त्री, सभामुख (हाल राष्ट्रिय सभा अध्यक्ष) र प्रधानन्यायाधीशका निवास एवं राष्ट्र बैंकबाट १ सय मिटर दूरीभित्र कुनै पनि प्रदर्शन गर्न पाइने छैन । एक महिनाअघि जिल्ला प्रशासन कार्यालय काठमाडौंले माइतीघरबानेश्वर क्षेत्रको सडक वा आसपासमा विरोधका कार्यक्रममा रोक लगाएको थियो । मेडिकल व्यवसायी दुर्गा प्रसाईं नेतृत्वको समूहले घोषणा गरेको कार्यक्रम र एमालेनिकट युवा संघले मंसिर ७ मा माइतीघरमा प्रदर्शन गर्ने भएपछि मुठभेड हुन सक्ने भन्दै सरकारले माइतीघरबानेश्वर सडकमा ५ जनाभन्दा बढी भेला भएर हिँडडुल गर्न तथा विरोध प्रदर्शनका कार्यक्रम राख्न निषेध गरेको थियो । काठमाडौं प्रशासनले युवा संघलाई तीनकुने र प्रसाईंलाई बल्खु क्षेत्रमा कार्यक्रम गर्न अनुमति दिएको थियो । त्यही बेला ललितपुरको हरिहर भवन आसपासलाई ६ महिनाका लागि निषेधित क्षेत्र घोषणा गरिएको थियो । संविधानप्रदत्त मौलिक तथा लोकतान्त्रिक अधिकार उल्लंघन हुने गरी सरकारले सार्वजनिक स्थललाई निषेधित क्षेत्र घोषणा गरेको भन्दै पूर्वप्रधानन्यायाधीश एवं राष्ट्रिय मानवअधिकार आयोगका पूर्वअध्यक्ष अनुपराज शर्माले आपत्ति जनाए । उनले हालै प्रशासनले ५ जनाभन्दा बढी मानिस भेला भएर विरोधप्रदर्शन गर्न तथा धर्नालगायतका कार्यक्रम राख्न रोक लगाएको निर्णयलाई बहुमतका आडमा सरकारले गरेको अत्याचार का रूपमा टिप्पणी गरे । शान्तिपूर्ण भेला भएर सरकारविरुद्ध असन्तुष्टि पोख्न पाइन्छ । यो मानवअधिकार मात्रै होइन, संविधानप्रदत्त मौलिक हक पनि हो । सार्वजनिक स्थलमा विरोधप्रदर्शन र असन्तुष्टि पोख्न नपाउने गरी सरकारले निषेधित क्षेत्र बढाएर बहुमतको आडमा अत्याचार गरेको छ, शर्माले कान्तिपुरसँग भने, संविधानप्रदत्त र मानवअधिकार विपरीतका यस्ता आदेशनिर्णय अघि बढ्न नदिन कसैले रिट हालेमा अदालतले नै उल्ट्याइदिन्छ । नेपालको संविधानको धारा १६ को उपधारा १ मा प्रत्येक व्यक्तिलाई सम्मानपूर्वक बाँच्न पाउने हक हुनेछ भनिएको छ । तर, प्रशासनले तोकेको निषेधाज्ञाले आफ्ना कुरा शान्तिपूर्ण रूपमा भेला भएर राख्न व्यवधान खडा गरेको छ । संविधानको धारा १७ को उपधारा २ (क) मा प्रत्येक नागरिकलाई विचार र अभिव्यक्तिको स्वतन्त्रता र सोही उपधाराको (ख) मा बिनाहातहतियार शान्तिपूर्वक भेला हुने स्वतन्त्रता को प्रत्याभूति गरिएको छ । यी प्रावधानलाई संविधानमै नागरिकका मौलिक हकका रूपमा समेटिएको छ । उपधारा २ को (क) र (ख) मा उल्लेख गरिएका विषयले नेपालको सार्वभौमसत्ता, भौगोलिक अखण्डता, राष्ट्रियता र स्वाधीनतामा वा संघीय इकाइ वा विभिन्न जात, जाति, धर्म, सम्प्रदायबीचको सुसम्बन्धमा खलल पर्ने, जातीय भेदभाव वा छुवाछूतलाई दुरुत्साहन गर्ने, श्रमप्रति अवहेलना गर्ने, गाली बेइज्जती, अदालतको अवहेलना हुने, अपराध गर्न दुरुत्साहन गर्ने वा सार्वजनिक शिष्टाचार वा नैतिकताको प्रतिकूल हुने कार्यमा मनासिव प्रतिबन्ध लगाउने गरी ऐन बनाउन रोक लगाएको मानिने छैन भनेर सर्तका रूपमा राखिएको छ । तर, मुलुकमा यस्ता शान्तिसुरक्षा खलल हुने खालका गतिविधि हुने अवस्था तत्काल नदेखिए पनि सरकार त्यसअघि नै बोली बन्द गर्नेतर्फ लागेको नागरिक अधिकारकर्मीको भनाइ छ । सत्तारूढ माओवादीका सचिव तथा पूर्वसञ्चारमन्त्री राम कार्कीले समेत सरकारको यो कदमको विरोध गरेका छन् । सार्वजनिक स्थानमा विरोधप्रदर्शन गर्न पाउने अधिकार सरकारले खुम्च्याउँदै लैजानु गलत भएको उनको भनाइ छ । धेरैभन्दा धेरै ठाउँलाई विरोधप्रदर्शन गर्न पाउने गरी खुला गरिनुपर्छ । नागरिकले बोल्न पाउनुपर्छ । जनआक्रोशलाई रोकिनु हँॅदैन, कार्कीले भने, नत्र नागरिकले सरकारका यस्ता आदेश अवज्ञा गर्छन्, आन्दोलन गर्छन्, सडकमा हुने आन्दोलन पनि हरेक तहतप्काले आफ्ना माग सम्बोधन गराउने वैधानिक माध्यम हो । यो माध्यमलाई रोक्न खोजियो भने जनताले भत्काइदिन्छन् । एक सरकारी अधिकारीले भने माइतीघरबानेश्वरलगायत अति व्यस्त क्षेत्र र विशिष्ट व्यक्तिका निवासकार्यालय वरपर प्रदर्शन गर्दा मात्रै आफ्ना माग पूरा हुन्छन् भन्ने गलत भाष्य निर्माण भएको प्रतिक्रिया दिए । विरोध प्रदर्शन व्यस्त सडकमा मात्रै बसेर गर्दा सबैले सुन्छन् भन्ने होइन, अब विरोध गर्ने क्षेत्रबारे सरकारले पुनर्विचार गर्न लागेको छ । माइतीघर होइन, अब खुलामञ्च एउटा विकल्प हुन सक्छ । त्यसबारे छलफल भइरहेको छ, ती अधिकारीले भने, एउटा समूहले गरेको प्रदर्शनबाट दिनभर ट्राफिक सास्ती खेप्नुपर्ने, सार्वजनिक सेवा प्रवाह र अत्यावश्यक काममा सकस हुनेजस्ता कारण काठमाडौंका केही महत्त्वपूर्ण ठाउँलाई निषेधित क्षेत्रमा समेटिएको हो । विशिष्ट व्यक्तिका निवास तथा कार्यालय तथा विभिन्न सार्वजनिक स्थान वरपर विरोधप्रदर्शनका लागि रोक लगाएको विषयप्रति कार्कीले नेताहरू आफ्नै कारणले झस्किने गरेको टिप्पणी गरे । इमानका साथ काम गर्ने हो भने यसरी झस्किनै पर्दैन, उनले भने । तत्कालीन प्रधानमन्त्री केपी शर्मा ओलीले प्रतिनिधिसभा विघटन गरेपछि वर्तमान प्रधानमन्त्री पुष्पकमल दाहाल स्वयं तीन वर्षअघि हामी यहाँ छौं भन्दै माइतीघरमा विरोध प्रदर्शनमा उत्रिएका थिए । संविधान र कानुनविपरीत संसद् विघटन गरेको आरोप लगाउँदै पूर्वप्रधानमन्त्रीद्वय माधवकुमार नेपाल र झलनाथ खनालसहितका नेता पनि माइतीघर सडकमा बसेका थिए । संविधान र कानुनविपरीत संसद् विघटन अनि पार्टीमा एकलौटी गरेको आरोप लगाउँदै तत्कालीन प्रधानमन्त्री ओलीविरुद्ध माइतीघरमा धर्ना बसेका दाहालले विगतमा आफैंले विरोध प्रदर्शन गरेको स्थानमा नागरिक धर्ना बस्दा सुरक्षा चुनौती थपिने निष्कर्षसहित रोक लगाएको भन्दै आलोचना भइरहेको छ । पूर्वसचिव मोदराज डोटेलले निषेधित क्षेत्रको दायरा बढाउँदै लगेकामा सरकारलाई व्यंग्यात्मक रूपमा चित्रण गरे । देशमा नयाँ परिवेश छ, नयाँ दौड छ, नयाँ जोस छ र नयाँनयाँ कुरा भइरहेका छन्, उनले भने, एकातिर शासनले जे भन्छ, मान्नै पर्यो । अनि समय, काल, परिस्थिति र घटना विशेषबाट निषेधाज्ञा, निषेधित क्षेत्र घोषणा वा स्थान हदलगायतका आदेश दिइन्छ । यसमा राजनीतिक इनपुट त भइहाल्छ नै । गृह मन्त्रालयका प्रवक्ता नारायणप्रसाद भट्टराई भने जिल्ला प्रशासन कार्यालयले आवश्यकता ठानेरै निषेधित क्षेत्रको दायरा बढाएको हुन सक्ने बताउँछन् । जिल्लाको समग्र सुरक्षा व्यवस्थापन जिम्मा स्थानीय प्रशासन ऐन २०२८ ले प्रमुख जिल्ला अधिकारीलाई दिएको छ । जिल्लाको वस्तुस्थिति कस्तो छ, कस्ता रणनीति र उपाय अपनाउँदा शान्तिसुरक्षा र अमनचयन राख्न सकिन्छ भनेर प्रजिअले नै सोहीअनुसार निर्णय गर्ने, आदेश दिने गर्छन्, प्रवक्ता भट्टराईले भने, विभिन्न स्थानमा लगाइएका निषेधित क्षेत्र घोषणा पनि त्यसकै लागि हुन सक्छ ।"
आवाजविहीनको चौतारो माइतीघर,"केही महिनाअघि जघन्य अपराधमा सजाय भुक्तान नगरी सरकारबाट छुट पाएका रिगल भनिने योगप्रसाद ढकाललाई पुनः जेल पठाउने आवाज सुनाउने थलो पनि माइतीघर नै थियो । नेपालगन्जकी भारती साहले पति चेतन मानन्धरको हत्याका अभियुक्त रिगललाई पुनः जेल पठाउन माग गर्दै माइतीघरमै धर्ना थालेकी थिइन् । माइतीघरमै आवाज उठाएर नेपालगन्जकी अधिकारकर्मी रुवी खानले निर्मला कुर्मीजस्ता एकल महिलाको न्यायका लागि पहल थालेकी थिइन् । विधि र नियमसंगत भए धर्ना बस्न कसैलाई रहर हुँदैन, उनी भन्छिन्, न्याय पाउन माइतीघर जानैपर्ने बाध्यता कुशासनको संकेत हो । उनीलगायत १४ जना बाँकेका महिलाले महिनौं धर्ना बसेर निर्मलाको पक्षमा सरकारलाई छानबिन समिति बनाउनेसम्मको स्थितिमा ल्याउन सक्षम भएका थिए । माइतीघरमै लगातार दुई महिना धर्ना बसेर सहकारी पीडितले न्याय पाए । भूमि व्यवस्थापन, सहकारी तथा गरिबी निवारणमन्त्री रञ्जिता श्रेष्ठको उपस्थितिमा आन्दोलनरत सहकारीपीडित र सरकारी पक्षबीच सातबँॅदे सहमति भएपछि पीडित खुसीले घर फर्किएका थिए । काठमाडौंकी सहकारीपीडित रानी गौचन प्रदर्शनको त्यो क्षण सम्झिँदै भन्छिन्, पीडितको आवाज सुनाउने मुख्य थलो माइतीघर थियो, त्यसैले छिटो न्याय पायौं । सहकारीबाट ३० लाख रुपैयाँ ठगिएपछि घरै गुम्ने स्थितिमा पुगेका राम केसीले प्रदर्शनका बेला माइतीघर नै घरजस्तो महसुस गरेको सम्झन्छन् । ठगिएका पीडित मात्रै होइन, शिक्षाको ज्योति छर्ने शिक्षकहरूको पनि गुनासो सुनाउने उपयुक्त थलो बनेको थियो माइतीघर । संसद्मा पुगेको शिक्षासम्बन्धी विधेयकमाथि शिक्षकको विरोधसमेत माइतीघरमै चर्किएको थियो । हजारौंको समूहको गुठी आन्दोलन थेग्ने क्षमता पनि माइतीघर मण्डलमै थियो । २०७६ जेठ २६ र असार ४ मा ठूलो संख्याका प्रदर्शनकारीले माइतीघरलगायत मुख्य स्थानमा आन्दोलन थालेपछि सरकार बाध्य भई संसद्मा गुठी विधेयक फिर्ता लिन तयार भएको थियो । माइतीघरमा धर्ना बस्दाबस्दै पीडितले ज्यान गुमाउनुपरेका घटना पनि छन् । २०७६ सालदेखि उखुको रकम भुक्तानी नपाएको विरोधमा उखु किसान एकजुट भएका थिए । २०७७ पुस १ देखि लगातार १६ दिनसम्म धर्ना बसेपछि मात्रै उखु किसान संघर्ष समिति र सरकारबीच चारबुँदे सहमति भएको थियो । न्यायका लागि संघर्ष गर्दागर्दै सर्लाहीका ६४ वर्षीय किसान नारायण राय यादवको हृदयाघातका कारण आन्दोलनकै क्रममा मृत्यु भएको थियो ।माइतीघरले नागरिकका पीडा मात्रै देखेको छैन, न्याय पाएपछिको खुसी पनि देखेको छ । महिनौं नागरिकता नपाएको गुनासो बोकेर धर्ना बसेका युवा आन्दोलन सफल भएपछि खुसीले बिदा भएका थिए । रोकिएको नागरिकता विधेयक गत जेठ १७ मा राष्ट्रपति रामचन्द्र पौडेलबाट प्रमाणीकरण भएको समाचार आयो, त्यो दिन माइतीघरमा धर्ना बसेका धनुषाको बटेश्वर गाउँपालिका१ का अजय खुसीले उफ्रिए । नागरिकता नहुँदा शिक्षा, रोजगारलगायत अधिकारबाट वञ्चित भएका धर्नाकारीले अँगालो मार्दै बधाई साटासाट गरेका थिए । अजय त्यो खुसीको क्षण सम्झँदै भन्छन्, माइतीघर नहुँदो हो त सायद हाम्रो आवाज सरकारसम्म पुग्दैन थियो । काठमाडौं उपत्यका प्रहरी कार्यालयको गत वैशाख १ देखि साउन २२ सम्मको तथ्यांकअनुसार माइतीघर क्षेत्रमा १ सय ८३ विरोध प्रदर्शन, २ सय ४८ धर्ना र २२ वटा र्याली गरी ४ सय ५३ वटा कार्यक्रम भएका छन् । चिकित्सा शिक्षा सुधार अभियन्ता डा गोविन्द केसीको समर्थनमा माइतीघर जाऊँ भन्दै सामाजिक सञ्जालमा आह्वान गरेकै आधारमा सयौं मान्छे भेला हुने स्थान पनि माइतीघर थियो । यहाँ अनुसन्धान, नवप्रवर्तन र आविष्कारका लागि सामाजिक आन्दोलन भन्दै राष्ट्रिय आविष्कार केन्द्रका संस्थापक महावीर पुन पनि रातभर धर्नामा बसेका थिए । लोकतान्त्रिक समाजमा आवाजविहीनको आवाज उठाउने ठाउँ बनेको माइतीघरले यसअघि पनि निषेधको परिस्थिति झेल्नुपरेको थियो । सरकारले २०७५ वैशाख १६ देखि माइतीघरमा प्रदर्शन गर्न प्रतिबन्ध लगाएको थियो ।बुधबार प्रहरीको अवरोधपछि प्रदर्शनकारीले लोकतान्त्रिक राज्यमा बोल्ने थलोसमेत नपाएको गुनासो गरेका छन् । प्रदर्शन गर्न पाइने आशा बोकेर माइतीघर मण्डल पुगेका सन्तोष राजावादीले निषेधाज्ञाको अवधि बढाइएको उत्तर पाएपछि निराश हुँदै टुकुचा खोला किनारमै प्रदर्शन गर्न बाध्य भएको बताए । हामी कराइरहन्छौं, उनले भने, तर, हाम्रो आवाज अब टुकुचा खोलाले मात्रै सुन्ने भएको छ ।"
राष्ट्रिय सभा निर्वाचनले कांग्रेसमा चर्कियो शक्ति संघर्ष,"नेता शेखर कोइराला शक्ति सन्तुलनका हिसाबले पनि कांग्रेसले राष्ट्रिय सभाको अध्यक्ष पाउनेमा कुनै द्विविधा नभएको बताउँछन् । तर, पार्टीभित्र अहिल्यै अध्यक्ष कसलाई बनाउने भन्नेबारे छलफल भइनसकेको उनले बताए । इतिहासमा पहिलोपल्ट कांग्रेसको उपस्थिति संवैधानिक परिषद्मा छैन । कांग्रेसबाहेक अरू पार्टीले अध्यक्ष लिनेमा म सोच्न पनि सक्दिनँ, शेरबहादुरजीलाई पनि अध्यक्ष पाउनेमा कुनै शंका छैन, उनले भने, संसद्को सबैभन्दा ठूलो दलको उपस्थिति परिषद्मा नहुँदा शक्ति सन्तुलन भएको छैन । शक्ति सन्तुलनका हिसाबले हामीले अध्यक्ष पाउँछौं । अध्यक्ष को बन्ने भन्नेबारे सदस्यको चुनावपछि कुरा गर्छौं । कोशीमा कांग्रेसबाटै विद्रोह गरेर केदार कार्कीलाई मुख्यमन्त्री बनाउने मुख्य सूत्रधार बनेका रिजाललाई राष्ट्रिय सभामा ल्याएर कोइरालाले राष्ट्रिय राजनीतिमा आफ्नो उचाइ बढाउन चाहेका छन् । सिटौलालाई अध्यक्ष बनाएर पार्टीभित्र अर्को शक्ति केन्द्र बनाउने पक्षमा उनी नरहेको उनी निकट नेताहरू बताउँछन् । पछिल्लो पटक कोशीको मुख्यमन्त्री नियुक्ति प्रकरणमा कोइराला र सिटौला एकअर्काको अस्तित्व स्वीकार नगर्ने पोजिसन मा पुगेकै कारण पार्टीभित्र विद्रोहको स्थिति निर्माण भएको कोइरालापक्षीय एक पदाधिकारीले बताए । उनका अनुसार आफूनिकटलाई अध्यक्ष बनाउँदा राष्ट्रिय राजनीतिकै शक्ति केन्द्रमा आफू रहन सक्ने बुझाइ कोइरालामा छ । गठबन्धनलाई लिएर फरक धारणा राख्दै आएका कारण उनलाई प्रधानमन्त्री दाहाल र सभापति देउवाले पनि सन्तुलनमा राखिराख्नुपर्ने बाध्यता रहेको ती पदाधिकारी बताउँछन् । कांग्रेसमा पटकपटक अवसर पाएका, विगतमा चुनाव हारेका, समानुपातिक उम्मेदवार भएकालाई उम्मेदवार नबनाउन पनि नेतृत्वमाथि दबाब बढेको छ । शुक्रबारको केन्द्रीय कार्यसम्पादन समितिको बैठकले विधानअनुसार प्रदेश कार्यसमितिलाई उम्मेदवारको सिफारिस गर्न निर्देशन दिए पनि पुस १२ देखि सुरु हुने केन्द्रीय कार्यसमितिले मापदण्ड तय गर्ने महामन्त्री गगन थापाले बताए । राजनीतिक व्यवस्थापनका लागि पटकपटक निर्वाचन लडेका, बारम्बार मौका पाएकालाई भन्दा पार्टीभित्र अवसर नपाएका, योग्य र क्षमतावान्लाई उम्मेदवार बनाउँदा न्याय हुने उनको भनाइ छ । उनले भने, लामो समयदेखि काम गरेका, कुनै मौका नपाएका, जिम्मेवारी वहन गर्न सक्ने साथीहरूलाई ल्याउनुपर्छ । यसका अतिरिक्त केही सिटमा राजनीति बाहिरबाट सामाजिक प्रतिष्ठा आर्जन गरेका, विषय विज्ञता र दक्षता प्राप्त व्यक्ति पनि छान्न सक्नुपर्छ । अर्का महामन्त्री विश्वप्रकाश शर्मा कांग्रेसले राष्ट्रिय राजनीतिलाई सन्देश दिने गरी उम्मेदवार बनाउनुपर्ने बताउँछन् । राष्ट्रिय सभाको गरिमा अभिवृद्धि गर्न, समाज र पार्टीलाई नयाँ सन्देश दिन सक्षम, अवसर नपाएका र त्यसमा पनि युवालाई प्राथमिकतामा राख्नुपर्छ, उनले भने, पार्टीभित्र उम्मेदवारी दिँदै गर्दा न्याय भएको अनुभूति हुनुपर्छ भने अर्कोतर्फ समाजलाई राजनीतिक सन्देश दिन सक्नुपर्छ । उम्मेदवार छनोट केन्द्रीय कार्यसमितिले बनाएको मापदण्डका आधारमा प्रदेश कार्यसमितिले पठाएको सिफारिसअनुसार संसदीय बोर्डबाट हुने शर्माले बताए । सभापतिलाई उम्मेदवार छनोटको अधिकार दिइएको भन्ने कुरा गलत हो । उम्मेदवार छनोट विधि र विधानबमोजिम नै हुन्छ । सभापतिमा केन्द्रीकृत हुन्न, उनले भने । २०७९ को संसदीय चुनावमा पार्टीको सर्वसम्मत निर्णयबाट आफूले टिकट नपाएकाले राष्ट्रिय सभामा आफ्नो उम्मेदवारी प्राकृतिक रहेको नेता रिजालको भनाइ छ । शेखरजीले प्रतिनिधिसभामा मलाई उम्मेदवार बनाउन खोज्नुभएको हो, सक्नुभएन । पार्टीको सर्वसम्मत निर्णयबाटै त्यतिबेला मलाई उम्मेदवार बनाइएन, उनले भने, मीनेन्द्र प्रतिनिधिसभामा जानु हुन्न मात्रै भन्नुभएको हो कि सांसद नै बन्नु हुन्न भनिएको हो, परीक्षाको घडी छ । राज्य व्यवस्था समितिका सभापतिसमेत रहेका केन्द्रीय सदस्य रामहरि खतिवडा चुनावमा पराजित र समानुपातिकतर्फ उम्मेदवार भएकालाई राष्ट्रिय सभामा ल्याउन नहुने मत पार्टीभित्र प्रबल रहेको बताउँछन् ।गठबन्धन दलबीच सिटको भागबन्डा भइनसके पनि कांग्रेसले बढीमा ९ सिट पाउने अपेक्षा गरेको छ । त्यसमा देशभरबाट सयौं नेता आकांक्षी छन् । आकांक्षीमध्ये सबैभन्दा अग्रपक्तिमा संघ र प्रदेशमा समानुपातिक उम्मेदवार रहेका, चुनाव हारेकाहरू नै बढी छन् । अध्यक्ष बन्ने गरी राष्ट्रिय सभा छिर्न खोजेका सिटौला झापा३ बाट राप्रपा अध्यक्ष राजेन्द्र लिङ्देनसँग चुनाव हारेका हुन् । चुनाव हार्नासाथ सिटौला राष्ट्रपतिका आकांक्षी देखिएका थिए । राष्ट्रपतिमा रामचन्द्र पौडेललाई बनाउने निर्णय लिँदाकै अवस्थामा प्रधानमन्त्री दाहाल र देउवाले सिटौलालाई राष्ट्रिय सभा अध्यक्षमा ल्याउने आश्वासन दिएको चर्चा कांग्रेसमा चल्दै आएको छ । शान्ति प्रक्रियामा उल्लेख्य भूमिका निर्वाह गरेकाले सिटौलाको हकमा कांग्रेस सभापति र प्रधानमन्त्रीको सोचाइ चुनाव हारेका अरूको हकमा भन्दा अलि फरक छ । सिटौलालाई अध्यक्ष बनाउँदा शान्ति प्रक्रियामा बाँकी काम टुंग्याउने दिशामा पनि सहज हुन्छ भन्ने ठानेरै प्रधानमन्त्रीसमेत सकारात्मक हुनुभएको होला, सिटौलानिकट एक नेताले भने, सिटौला अहिले गठबन्धनका नेताहरूसँग परामर्शमै हुनुहुन्छ । संविधानको धारा ७८(४) मा प्रतिनिधिसभा निर्वाचनमा पराजित व्यक्ति उक्त कार्यकाल अवधिभर मन्त्री हुन नपाउने व्यवस्था छ । संविधानमा भएको एक ठाउँमा उम्मेदवार भएर चुनाव हारेको मान्छे त्यही अवधिमा राष्ट्रिय सभामा उम्मेदवार हुन पाइन्छ भन्ने मर्म होइन, कोइरालापक्षीय एक पदाधिकारीले भने, संविधानको मर्मलाई समेत नेतृत्वले बुझ्न सक्नुपर्छ ।"
जसले फलाए १६८ मुरी धान,"गाउँपालिकाले यस वर्षदेखि सय मुरीभन्दा धेरै धान फलाउनेलाई ५० हजार र ५० मुरीभन्दा बढी फलाउनेलाई ३० हजार रुपैयाँ दिएर पुरस्कृत गर्ने योजना ल्याएको थियो । ५५ वर्षीय मकरबहादुर र ५९ वर्षीया टीकामायाले १ सय ८५ मुरी धान फलाएको दाबीसहित निवेदन दिएका थिए । यही निवेदनपछि जनप्रतिनिधि र कर्मचारीले मानापाथी र तराजु बोकेर उनको खेतमै नापजाँचमा पुगेका थिए । गाउँपालिकाको योजना तथा प्रशासन शाखाका प्रमुख निर्मल अधिकारीले तामाङ दम्पतीले फलाएको धान पाथीले भर्दा ३ हजार ३ सय ६० पाथी (१ सय ६८ मुरी) र किलोमा जोख्दा ८ हजार ४ सय किलो हाराहारी पुगेको बताए ।मकरबहादुरले नवमीडाँडा, फाल्गुनन्द७ को काब्रेती, खलासाइले, घरमुनि, करमबोटे र सिस्ने गरी ५ वटा बेंसीमा ३ मुरी ४ पाथी (६४ पाथी) बीउ रोपेको बताए । उनले सुनाए, सबै खेतमा बाँझो जोत्न मात्र ३८ हल गोरु र ३८ जना हली प्रयोग गरिएको थियो, रोपाइँमा ३० हल गोरुसहित बाउसे, रोपाहार, ब्याडे र कोदाले गरी डेढ सय हाराहारीमा जनशक्ति लाग्यो । अधियाँ लिएर खेतीपाती गर्दा जति फलेको हो, आधाआधा बाँड्नुपर्ने र कुतमा भने उत्पादनको तीन भागको एक भाग मात्रै आफूलाई आउने उनले बताए । खेतीपाती गरेरै पनि खान लाउन पुग्छ भनेर मकरबहादुरले धेरै ढिलो गरी थाहा पाएका हुन् । २०५६ सालमा रोजगारीको खोजीमा साउदी अरब पसेर उतै चार वर्ष बिताएका मकरबहादुरलाई स्वदेश फर्केपछि पनि जाउलो (भात) खान चाडबाड कुर्नुपर्थ्यो । उनले सुनाए, अहिले वर्षमा ३ लाख रुपैयाँ त धान बेचेरै कमाउँछु । फाल्गुनन्द गाउँपालिकाले बसाइँसराइको क्रम तीव्र भएसँगै गाउँघरका खेत बाँझै हुन थालेपछि किसानलाई प्रोत्साहित गर्न पुरस्कारको व्यवस्था गरेको हो । त्यसो त मकरबहादुरकै ५ सन्तान पनि अहिले गाउँमा छैनन् । २ छोरी बिहे गरेर घर गए भने तीन छोरा झापाको दमकमा बस्दै आएका छन् । पत्नी टीकामायाले सुनाइन्, साथीभाइ गुहार्दै धान रोप्छौं । घाँस काट्नदेखि जाँड छान्नसम्म खेताला लगाएर मेलो उकास्छौं । बिस्तारै मानिसले थातथलो छोड्न थालेपछि खेतीयोग्य जमिन बाँझिँदै गएको टीकामायाले सुनाइन् । मिहिनेत गर्नेका लागि यो अवसर पनि हो, उनले भनिन्, पहिले खानलाउनकै दुःख थियो । अहिले अधियाँ गर्न थालेपछि अनिकाल त सधैंका लागि टर्यो नै, धानै बेचेर पनि कमाउन थालेका छौं । नगद कमाइका अलावा २ हल गोरु, २ माउ भैंसीसहित ८ वटा बस्तुलाई वर्षभरि खुवाएर १ लाख रुपैयाँ पराल बेचेरै आम्दानी गर्ने पनि उनले सुनाइन् । गाउँपालिका अध्यक्ष बृजहाङ आङदेम्बेले पहाडको दुर्गम भेगमा एउटै परिवारले १ सय ६८ मुरी धान फलाएको सुन्दा सुरुमा त आफूहरू चकित परेको बताए । उनले भने, खेतमै पुगेर तौलेपछि मात्रै पत्यार भयो । स्थानीय तहका जनप्रतिनिधिहरू तामाङको खलामा आउनुभन्दा एक साताअघि फाल्गुनन्द७ का गणेशकुमार चेम्जोङको खलामा धान जोख्न पुगेका थिए । चेम्जोङको खलामा भने १ सय २१ मुरी धान पुगेको थियो । चेम्जोङले भने, हलीगोठालाको पनि दिन आउँदो रहेछ, जीवनमा पहिलो पटक हाम्रो खला खेतमा आएका जनप्रतिनिधिले पुरस्कार दिन योग्य ठहर्याए ।अध्यक्ष आङदेम्बेले यस वर्ष ४२ जना किसानले ५० मुरीभन्दा धेरै धान फलाएको भन्दै निवेदन दिएको र तीमध्ये २८ जनाले ५० मुरीभन्दा धेरै र २ जनाले १ सय मुरीभन्दा धेरै धान फलाएको पुष्टि भएको बताए । प्रमुख प्रशासकीय अधिकृत निर्मल तुम्रोकले बसाइँसराइका कारण ग्रामीण क्षेत्रका उर्वर भूमि बाँझिन थालेपछि किसानलाई प्रोत्साहित गर्न यस्तो नीति बनाइएको बताए । गाउँपालिका उपाध्यक्ष ठाकुरसिंह नेम्वाङले गाउँपालिकाले अर्को वर्षदेखि मकै र तोरीजस्ता बालीलाई पनि प्रोत्साहन गर्ने गरी छलफल भइरहेको बताए ।"
रुसी सेनामा नेपाली कतिन्जेल लड्ने ?,"युक्रेनीमा रहेका युद्धबन्दीको सरोकार रुसी सेनामा भर्ती भएर युक्रेनसँग लड्न जाँदा चार नेपालीलाई युक्रेनी सेनाले कब्जामा लिई युद्धबन्दीका रूपमा राखेको छ । उनीहरूमा बर्दियाका विवेक खत्री, काभ्रेका सिद्धार्थ ढकाल, मोरङका विकास राई र रोल्पाका प्रतीक पुन छन् । उनीहरूलाई छुटाउन नेपाल सरकारले युक्रेनसमेत हेर्ने जर्मनीस्थित दूतावास र नयाँदिल्लीस्थित नेपाली दूतावासलाई पहल गर्न निर्देशन दिएको थियो । लगातारको प्रयासपछि जर्मनीस्थित राजदूत रामकाजी खड्काले मंगलबार युक्रेनी राजदूतसँग बर्लिनमा भेटवार्ता गरेका छन् । चार नेपालीको रिहाइका लागि नेपाल र युक्रेनबीच बल्ल कूटनीतिक पहलको थालनी भएको छ । खड्का र युक्रेनी राजदूतबीच करिब एक घण्टाको भेटवार्ता भएको थियो । कूटनीतिक भेटमा युक्रेनी पक्षले नेपालीहरू आफ्नो नियन्त्रणमा रहेको नोटिस प्राप्त नभइसकेको जनाएको छ । करिब १७ सय किलोमिटर फ्रन्टलाइन (सिमाना) मा युद्ध चर्किरहेकाले युक्रेनको परराष्ट्र मन्त्रालयमा नेपालीका विषयमा खबर आइनसकेको बताएको छ । तर पनि युक्रेनी राजदूतले नेपाली पक्राउ परेका रहेछन् भने युद्धबन्दीलाई अन्तर्राष्ट्रिय मानवीय कानुनअनुसार व्यवहार गर्ने प्रतिबद्धता जनाएका छन् । युक्रेनी पक्षले समस्यालाई समाधान गर्न सबै खालको सम्भावना हेर्ने जानकारी दिएको छ । परराष्ट्र मन्त्रालयले उनीहरूको रिहाइका लागि अन्तर्राष्ट्रिय रेडक्रस सोसाइटी र अन्य माध्यमबाट कूटनीतिक पहल भइरहेको जनाएको छ ।"
मन्त्रिपरिषद् हेरफेर हुन सक्ने प्रधानमन्त्रीको संकेत,"(काठमाडौं)प्रधानमन्त्री पुष्पकमल दाहालले मन्त्रिपरिषद् हेरफेर हुने संकेत गरेका छन् । सरकारको एक वर्ष पुग्नै लागेको बेला दाहालले पार्टी पदाधिकारी बैठकमा मन्त्रालयको काम अपेक्षा गरेअनुसार नभएको उल्लेख गर्दै मन्त्रिपरिषद् हेरफेर हुन सक्ने बताएका हुन् । सरकारका कामलाई प्रभावकारी बनाउन यही गतिले हुँदैन, उनले बिहीबारको बैठकमा भने, अब नयाँ ढंगले काम गर्नुपर्छ भन्ने लागेको छ । त्यस्तै परे नयाँ कदम चाल्नुपर्ने हुन सक्छ । माओवादी उपाध्यक्ष एवं प्रवक्ता अग्निप्रसाद सापकोटाले प्रधानमन्त्रीले सरकारको कार्यशैली परिवर्तन गरी आक्रामक ढंगले काम गर्ने बताएको जानकारी दिए । मन्त्रालयले जनताको सेवा प्रवाहलाई गति दिन नसके नयाँ कदम चाल्नुपर्ने हुन्छ, प्रधानमन्त्रीको भनाइ उद्धृत गर्दै उनले भने, यही मन्त्रिपरिषद्लाई सक्रिय बनाउने र हुन नसके मन्त्रिपरिषद् हेरफेर गर्न सक्ने प्रधानमन्त्रीको संकेत थियो । बिहीबार नै विराटनगर विमानस्थलमा पत्रकारहरूसँग कुरा गर्दै प्रधानमन्त्री दाहालले मन्त्रालयले आफ्नो लक्ष्य पूरा नगरे नयाँ ढंगले सोच्ने बताएका थिए । सबै मन्त्रालयको बिफ्रिङ लिएर समीक्षा गरिरहेको छु । अब नयाँ ढंगले जाने, विकास निर्माण र जनताको सेवा अगाडि बढाउने योजना बनाउने हो, उनको भनाइ थियो, अब टार्गेट दिइन्छ । त्योअनुसार भएन भने सोच्नुपर्छ । प्रधानमन्त्रीले सुशासन, सामाजिक न्याय, विकास निर्माणमा आफू सफल भएको दाबी गरे । मिडियामा पनि पूरै नबुझी लेखिदिनुहुन्छ कि के गर्नुहुन्छ थाहा भएन । तर, सरकारले सामाजिक न्याय, मिटरब्याजपीडित, नागरिकता समस्या हल गर्यो । भ्रष्टाचार र सुशासनको पक्षमा यो लेबलको कहिल्यै छलफल भएको थियो ? उनको भनाइ थियो भूमाफियाको विरुद्ध कदम चालिएको छ । अन्तर्राष्ट्रिय रूपमा पनि ऐतिहासिक रूपमा सफल छ । दाहालले एनसेल प्रकरणमा पर्याप्त तथ्य तथ्यांकसहित आफूले संसदीय समितिमा कुरा राखिसकेको र विधि, विधान र कानुनभन्दा माथि कोही पनि नरहेको बताए । यसलाई अनावश्यक कोट्याउन आवश्यक छैन । विधि, विधान र कानुनभन्दा बाहिर केही गर्न दिइँदैन । यसका बारेमा अनावश्यक कचिङ्गल र भ्रम सिर्जना गर्ने षड्यन्त्र असफल हुन्छ, उनले भने ।यही साताको पहिलो मन्त्रिपरिषद् बैठकमा दाहालले मन्त्रीहरूसामु दुई विकल्प भएको बताएका थिए । हामीसँग दुई विकल्प छन् । कि मन्त्रालयको कामलाई तीव्र गतिमा अघि बढाउने, कि स्वेच्छिक रूपमा बिदा लिने, दाहालको भनाइ उद्धृत गर्दै एक मन्त्रीले भने । मन्त्रालयको कामले लक्ष्य नभेटेको भन्दै उनले असन्तुष्टि व्यक्त गरेका थिए । संयुक्त राष्ट्र संघीय जलवायु सम्मेलन (कोप १८) बाट मंसिर १७ मा स्वदेश फर्कने क्रममा त्रिभुवन अन्तराष्ट्रिय विमानस्थलमा भने उनले तत्काल मन्त्रिपरिषद् हेरफेर नहुने बताएका थिए ।प्रधानमन्त्री दाहाल अर्थ, भूमिसुधार, कृषि, पर्यटन र ऊर्जा मन्त्रालयको कामप्रति असन्तुष्ट भएको बालुवाटार स्रोतले जनाएको छ । माघ दोस्रो साता १९ सिटका लागि हुने राष्ट्रियसभा निर्वाचनपछि उनले गठबन्धनका शीर्ष नेतासँग छलफल गरी मन्त्रिपरिषद् हेरफेर गर्ने मनस्थिति बनाएका निकट नेताको भनाइ छ । गत पुस १० मा एमालेको समर्थनमा प्रधानमन्त्री भएका दाहाल सरकारको कार्यकाल एक वर्ष पुग्दै छ । राष्ट्रपति निर्वाचनमा एमालेसँग कुरा नमिलेपछि दाहालले दुई महिनापछि कांग्रेसको समर्थन पाएका थिए भने एमाले सरकारबाट बाहिरिएको थियो ।"
केन्द्रीय समिति ९९ सदस्यीय बनाउने माओवादी तयारी,"(काठमाडौं)सरकारको नेतृत्व गरिरहेको माओवादीले फागुन पहिलो साता विधान अधिवेशन गरी बढीमा ९९ सदस्यीय केन्द्रीय समिति बनाउने भएको छ । ३८५ केन्द्रीय सदस्य, १९९ वैकल्पिक केन्द्रीय सदस्य रहेको विधान संशोधन गरी दुई अंकको केन्द्रीय समिति बनाउने माओवादीको तयारी छ । प्रधानमन्त्री निवास बालुवाटारमा बसेको केन्द्रीय सचिवालय बैठकले फागुनमा विधान अधिवेशन गर्ने निर्णय गरेको हो । माओवादी उपाध्यक्ष अग्निप्रसाद सापकोटाले विधान अधिवेशन गर्ने र त्यसअघि विधान मस्यौदा बनाउने निर्णय भएको बताए । चारमहिने रूपान्तरण अभियानको समीक्षा गर्दै फागुनमा विधान अधिवेशन गरी पार्टीलाई गति दिने निर्णय भएको छ, उनले भने । बैठकले विधान मस्यौदा लेखनका लागि उपाध्यक्ष पम्फा भुसाल, महासचिव देव गुरुङ, उपमहासचिवहरू वर्षमान पुन, गिरिराजमणि पोखरेल, जनार्दन शर्मा र सचिवद्वय गणेश शाह र राम कार्कीलाई जिम्मेवारी तोकेको छ । महासचिव गुरुङले सबै समितिहरू चुस्त बनाउने पार्टी नीतिअनुसार विधान मस्यौदा बनाउने बताए । पार्टी समितिहरू कामकाजी, चुस्त बनाउन सानो समिति बनाउने भावका साथ मस्यौदा बनाउने तयारी छ, उनले भने ।अपवादबाहेक सबैलाई पद चाहिएकाले दुई अंकको समिति बनाउनु फलामको चिउरा चपाउनुजस्तै देखिने एक पदाधिकारी बताउँछन् । पार्टीभित्र देखिने गरी तीन गुट छन्, सबै गुटले आआफ्ना मान्छेलाई केन्द्रीय समितिमा ल्याउन चाहन्छन्, उनले भने, अब पुरानै प्रवृत्ति दोहोरिने हो भने दुई अंकका समितिको प्रावधान विधानमा राख्न कठिन छ । पार्टीमा प्रत्यक्ष निर्वाचित हुने प्रावधान भए मात्र माथिदेखि तलसम्म दुई अंकको समिति बनाउन सम्भव हुने उनले बताए । नेताहरू प्रत्यक्ष निर्वाचनबाट चयन हुन डराउँछन्, प्रत्यक्ष निर्वाचित हुने प्रावधान भए मात्र संगठन चुस्त र कामकाजी हुनेछन्, उनको भनाइ छ । सचिव राम कार्कीले केन्द्रबाट मनमौजी चयन गर्ने प्रणालीका कारण समिति भीमकाय र भद्दा भएको बताए । माथिबाट हस्तक्षेप नहुने नगरी प्रणाली बनाउने हो भने दुई अंकको समिति बनाउने व्यवस्था विधानमा गर्न सकिन्छ, उनले भने, प्रदेशमा सदस्यका आधारमा केन्द्रीय सदस्य चयन गर्ने प्रावधान भयो भने समस्या हुँदैन । अर्का सचिव एवं विधान मस्यौदा समितिका सदस्य गणेश साहले समावेशी सिद्धान्तका आधारमा विधान मस्यौदामा संगठन व्यवस्थित गर्ने प्रावधान राख्ने प्रयास हुने बताए । सबै कुरा राख्न खोज्दा विधान ऊँटजस्तो भयो भनेलागू हुन गाह्रो छ, उनले भने, खासगरी साना पार्टी समिति बनाउने प्रावधान राख्न चुनौती भने छ ।विधान समितिले १५ दिनभित्र मस्यौदा तयार गरी पदाधिकारी बैठकमा पेस गर्नेछ । पदाधिकारी र स्थायी समितिले पारित गरेपछि विधान महाधिवेशनले पारित गर्नेछ । २०७८ पुसमा भएको महाधिवेशनले पारित गरेको विधान प्रभावकारी भएको थिएन । त्यही विधानमा समिति चुस्त बनाउन स्पष्ट किटान नहुँदा केन्द्रदेखि जिल्लासम्मका चार सयभन्दा बढी सदस्य भएकाका समिति छन् । माओवादीले बाबुराम भट्टराईले नेतृत्व गरेको नेसपासँग पार्टी एकता भयो भने केन्द्रदेखि स्थानीय तहसम्म भागबन्डा हुनेछ । त्यसबेला दुई अंकको पार्टी समिति बनाउन झन् चुनौतीपूर्ण हुने देखिन्छ । गत साउनमा भएको केन्द्रीय समिति बैठकमा पार्टीको केन्द्रीय समिति ठूलो र भद्दा भएकाले सानो र चुस्त बनाउन माग भएको थियो । केन्द्रीय समिति ठूलो भएकाले पूर्ण बैठक बस्न करिब डेढ वर्ष लागेको थियो । माओवादीका प्रदेश र जिल्ला समिति केन्द्रभन्दा ठूला र भद्दा छन् । जसका कारण पार्टी संगठन गतिशील हुन नसकेको निष्कर्ष केन्द्रीय समितिले निकालेको थियो । माओवादी केन्द्रीय समिति चीनमा सत्ता चलाइरहेको चिनियाँ कम्युनिस्ट पार्टी (सीपीसी) भन्दा ठूलो छ । सीपीसीको केन्द्रीय समितिमा २०५ र वैकल्पिक केन्द्रीय सदस्य १७० रहेका छन् । प्रत्यक्ष निर्वाचन प्रणालीबाट नेतृत्व चयन नगरिएको, केन्द्रीय समितिमा प्रभावशाली नेताहरूले आफ्नो गुट र आफन्तलाई अवसर दिएको टिप्पणी हुँदै आएको छ । पार्टीभित्र अहिले देखिएका समस्या समाधान गर्न र पार्टीमा पुस्तान्तरण ल्याउन विशेष महाधिवेशन गरी प्रत्यक्ष प्रणालीबाट नेतृत्व चयन गर्नुपर्ने माग पनि हुँदै आएको छ । माओवादीले विधान महाधिवेशन भएको तीन महिनापछि विशेष महाधिवेशन गर्ने जनाएको छ । माओवादीले २०७८ पुसमा राष्ट्रिय सम्मेलन गर्ने भनेर अन्तिममा त्यसलाई महाधिवेशनमा रूपान्तरण गरेको थियो । महाधिवेशनमा पार्टी अध्यक्ष पुष्पकमल दाहालले केन्द्रीय सदस्यको नाम पढेर अनुमोदन गराएका थिए । महाधिवेशनलगत्तै बसेको केन्द्रीय समिति बैठकले दाहाललाई अध्यक्षमा पुनः निर्वाचित गरेको थियो । त्यसपछि पनि पदाधिकारी चयन र केन्द्रीय समितिलाई पूर्णता दिन लामो समय लागेको थियो । पदाधिकारी र केन्द्रीय सदस्यमा अध्यक्ष दाहालले तजबिजी प्रयोग गरेको गुनासो नेताकार्यकर्ताले गर्दै आएका छन् । साउनमा भएको केन्द्रीय समिति बैठकमा नेतृत्व पुस्तान्तरण हुनुपर्ने, महाधिवेशन र अधिवेशनबाट प्रत्यक्ष निर्वाचित नेतृत्व हुनुपर्ने चर्को माग उठेको थियो ।अध्यक्ष दाहालले गत साउनको केन्द्रीय समिति बैठकमा तीन महिनापछि विधान सम्मेलन र त्यसको तीन महिनापछि विशेष महाधिवेशन गर्ने सांगठनिक प्रस्ताव राखेका थिए । पुसमा हुने भनिएको विधान महाधिवशेन पार्टी रूपान्तरण अभियानका कारण फागुनमा सरेको हो । माओवादीको विधानमा विशेष परिस्थितिमा विशेष महाधिवेशन गर्न सकिने प्रावधान छ । विशेष परिस्थिति उत्पन्न भई केन्द्रीय समितिले आवश्यक ठानेको अवस्थामा विशेष राष्ट्रिय महाधिवेशन आयोजना गर्न सक्नेछ, विधानमा उल्लेख छ ।"
नेपालश्रीलंकाबीच क्षेत्रीय संगठनलाई सक्रिय बनाउने सहमति,"काठमाडौं (कास) नेपाल र श्रीलंकाबीच क्षेत्रीय संगठनलाई सक्रिय बनाउन सहकार्य गर्ने सहमति भएको छ । दक्षिण एसियाली क्षेत्रीय सहयोग संगठन (सार्क) र बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिमस्टेक) लाई सक्रिय बनाउने सम्बन्धमा बिहीबार दुई मुलुकका परराष्ट्रमन्त्रीस्तरीय संयुक्त आयोगको बैठकमा सहमति भएको हो । छलफलमा परराष्ट्रमन्त्री एनपी साउद र श्रीलंकाली समकक्षी अली साब्रीसहितको टोली सहभागी थियो । मन्त्री साउदले द्विपक्षीय सम्बन्धहरूको पुनरावलोकन, व्यापार, लगानी, कनेक्टिभिटी, पर्यटन, संस्कृति, शिक्षा, रक्षा र अध्यागमनबारे छलफल भएको बताए । उनले संयुक्त राष्ट्रसंघ र अन्य बहुपक्षीय फोरमहरूमा दुवै राष्ट्रले सहकार्य गर्ने विषयमा कुराकानी भएको पनि प्रस्ट पारे । दुवै देशको आपसी समझदारी र स्वार्थका क्षेत्र पहिल्याएर त्यसमा सहकार्य गर्नेबारे छलफल भएको पनि उनले जानकारी दिए । नेपाल र श्रीलंकाबीच विज्ञान, प्रविधि र नवप्रवर्तनमा सहकार्य गर्ने सम्बन्धमा सम्झौता पनि भएको छ । श्रीलंकाका विदेशमन्त्री साब्रीले सार्क र बिमस्टेकलगायत क्षेत्रीय कार्यक्रममा विशेष जोड दिई अघि बढ्नेबारे छलफल भएको बताए । उनका अनुसार पर्यटन प्रवर्द्धनका लागि थप सहकार्य गर्नेबारे पनि छलफल भएको छ । हामी नेपालमा घुम्न आउनका लागि श्रीलंकाली नागरिकसँग विशेष पहल र अपिल गर्नेछौं, आशा छ, नेपालले पनि श्रीलंका जानका लागि सोही पहल गर्नेछ, उनले भने । बैठकमा नेपालले श्रीलंकाको कोलम्बोबाट लुम्बिनी अन्तर्राष्ट्रिय विमानस्थलमा सिधा हवाई यात्रा गराउने सम्बन्धमा पनि छलफलका लागि प्रस्ताव गरेको थियो ।दुवै मुलुकले क्षेत्रीय संगठन सक्रिय बनाउन सहकार्य गर्ने जनाए पनि भारत र पाकिस्तानको द्वन्द्वका कारण लामो समयदेखि सार्क निष्क्रिय छ । भारतको नेतृत्वमा सार्कको विकल्पका रूपमा अघि बढाइएको बिमस्टेक पनि सक्रिय छैन । सन् १९९७ मा स्थापना भएको बिमस्टेकमा नेपाल सन् २००४ मा सदस्य बनेको थियो । सन् १९८५ मा स्थापना भएको सार्कको भने नेपाल सुरुवातदेखि नै सदस्य राष्ट्र हो । सन् २०१४ मा नेपालमा १८ औं सार्क शिखर सम्मेलन भएदेखि हरेक दुई वर्षको अन्तरालमा हुनुपर्ने उक्त शिखर सम्मेलन हालसम्म हुन सकेको छैन । पाकिस्तानमा हुने भनिएको उक्त शिखर सम्मेलन भारत र पाकिस्तानको टकरावका कारण कहिले हुन्छ भन्ने निश्चित छैन ।नेपाल लामो समयदेखि सार्कको अध्यक्ष मुलुककै रूपमा छ ।"
सर्वोच्चमा अब २० न्यायाधीशको इजलास,"(काठमाडौं)सर्वोच्च अदालतमा शुक्रबारदेखि नवनियुक्तसहित २० न्यायाधीशको इजलास लाग्ने भएको छ । सर्वोच्च प्रशासनका अनुसार नवनियुक्त ६ न्यायाधीश शारंगा सुवेदी, अब्दुल अजिज मुसलमान, महेश शर्मा पौडेल, टेकप्रसाद ढुंगाना, सुनिलकुमार पोखरेल र बालकृष्ण ढकाल शुक्रबारदेखि इजलासमा बस्नेछन् । पोखरेल र ढकाल कानुन व्यवसायी पृष्ठभूमिका हुन् भने बाँकी चार न्यायाधीश उच्च अदालतमा कार्यरत छँदै नियुक्त गरिएका हुन् । राष्ट्रपति रामचन्द्र पौडेलको उपस्थितिमा बिहीबार प्रधानन्यायाधीश विश्वम्भरप्रसाद श्रेष्ठले उनीहरूलाई शपथ खुवाएलगत्तै सर्वोच्च अदालतमा बोलाएर छलफलसमेत गरेका थिए । इजलासमा बस्नुअघि प्रधानन्यायाधीश र सर्वोच्चका न्यायाधीशले आफ्ना अनुभव सुनाउने चलन रहेछ, नवनियुक्त एक न्यायाधीशले भने, त्यसअनुसारै उहाँहरूले हामीलाई ब्रिफिङ गर्नुभयो । उनीहरूको नियुक्तिसँगै डेढ वर्षपछि सर्वोच्चमा ठूलो संख्यामा इजलास बस्ने भएको हो । संविधान जारी भएयता सर्वोच्च अदालतमा सबभन्दा ठूलो संख्यामा न्यायाधीशले मुद्दा हेर्न लागेको यो दोस्रोपल्ट हो । यसअघि २०७६ वैशाख ६ गतेदेखि पाँच न्यायाधीशहरू प्रकाशकुमार ढुंगाना, सुष्मलता माथेमा, कुमार रेग्मी, हरिप्रसाद फुयाल र मनोजकुमार शर्मा नियुक्ति हुँदा पूर्ण संख्या २१ जनाको इजलास लागेको थियो । त्यसपछि घट्दै गएको न्यायाधीशको संख्या १४ मा पुगेको थियो । पाँच जना न्यायाधीश चाहिने हुँदा संवैधानिक इजलास बसेका दिन अन्य इजलास ४ भन्दा बढी गठन हुन नसक्ने अवस्थामा अदालत पुगेको थियो । लामो समयसम्म न्यायाधीश कम हुँदा सर्वोच्चमा मुद्दाको संख्या थुप्रेर २८ हजार पुगेको छ । अब २० जनाको इजलास लाग्दा मुद्दा फर्स्योटको दर बढ्ने सर्वोच्चको अपेक्षा छ । मुद्दाको संख्या र न्यायाधीशको अनुपातबीच अझै पनि तालमेल नभएको जानकारहरू बताउँछन् । सर्वोच्चमा तीन वर्षयता मात्रै पूर्ण संख्यामा चलेको भए मुद्दाको संख्या १२१४ हजारमा सीमित हुन्थ्यो, सर्वोच्चका पूर्वन्यायाधीश अनिल सिन्हा भन्छन्, मुद्दाको संख्या बढ्ने तर न्यायाधीश घट्दै जाँदा ब्याक लग (छिन्न बाँकी मुद्दाको लगत) बढ्यो जसले गर्दा २० जनाको इजलास पनि छरितो न्यायका लागि अपर्याप्त छ । सिन्हाको अनुभवमा १४ जना न्यायाधीशको संख्या बाँकी रहँदा सर्वोच्चमा नयाँ मुद्दाको संख्याको तुलनामा फर्स्यौट संख्या १० प्रतिशतले मात्रै बढी थियो । अब, २० जनाको इजालास लागेपछि त्यो प्रतिशत बढेर २० पुग्ने उनको अनुमान छ । यो रफ्तामा मुद्दाको राफसाफ हुन वर्षौं लाग्नेछ । इजलाश बढेसँगै पुराना मुद्दाको छिनोफानो सक्दो छिटो गर्ने न्यायालयको प्रतिबद्धता रहेको सर्वोच्चका सहायक प्रवक्ता गोविन्द घिमिरेले बताए । प्रधानन्यायाधीशज्यूले नवनियुक्त न्यायाधीशज्यूहरूलाई शपथग्रहणलगत्तै बोलाएर यसबारे जानकारी पनि गराउनुभएको छ, उनले भने । दोस्रो संविधानसभाले २०७२ मा संविधान जारी गरेपछि सर्वोच्चमा २१ स्थायी न्यायाधीशको दरबन्दीको व्यवस्था गरे पनि रिक्त हुनेबित्तिकै नियुक्ति नहुँदा पूर्ण संख्याको इजलास दुर्लभ हुँदै आएको छ र त्यसले छिन्न बाँकी मुद्दाको लगत बढाउँदै लगेको छ । सर्वोच्चमा मुद्दाको संख्या कम गर्ने एकै उपाय भनेको विशेष व्यवस्था गरेर मेलमिलापको प्रक्रियामा धेरैभन्दा धेरै विवाद छिन्नु नै हो, सिन्हाले भने, थोरै सजाय हुने फौजदारी मुद्दाका लागि पनि छिटो फैसला गर्ने संयन्त्रको विकास गर्नुपर्ने देखिन्छ, नत्र जति न्यायाधीश थप गरे पनि छिटो छरितो फैसला आउन गाह्रो छ ।"
संसदीय समितिमा मन्त्री किरातीको आलोचना,"काठमाडौं (कास) संस्कृति, पर्यटन तथा नागरिक उड्डयनमन्त्री सुदन किरातीले धर्मका सम्बन्धमा बुधबार एक कार्यक्रममा दिएको अभिव्यक्तिलाई लिएर संसदीय समितिको बैठकमा आलोचना भएको छ । प्रतिनिधिसभाको अन्तर्राष्ट्रिय सम्बन्ध र पर्यटन समितिको बिहीबारको बैठकमा राप्रपा सांसद धवलशमशेर राणाले मन्त्री किरातीले माफी माग्नुपर्ने बताए । हिजो मन्त्रीले गम्भीर कुरा उठाउनुभयो । क्रिस्चियनको विरोध गरेमा हत्कडी लगाउनुपर्छ भनिएको छ । जबर्जस्ती धर्म परिवर्तनको विरोध गरेको हो, क्रिस्चियन धर्मको विरोध गरेको होइन, सांसद राणाले भने, तपाईंजस्तो पदमा बसेको मन्त्रीले क्रिस्चियनको विरोध गरेकोमा जेल जानुपर्छ भनेको कुरा गलत हो । द्वन्द्व मच्चाउने अभिव्यक्ति दिनुभएको छ । यसमा तपाईंले माफी माग्नुपर्ने हो । सरकारले तपाईंलाई के स्पष्टीकरण गर्नुपर्ने हो, यो गर्नुहोला । मन्त्री किरातीको अभिव्यक्तिले समाजमा धार्मिक द्वन्द्व फैलाउने राणाको भनाइ थियो । त्यसरी द्वन्द्व फैलिएमा त्यसको जिम्मेवार सरकार र मन्त्री किराती हुनुपर्ने उनले बताए ।त्यसको जवाफमा किरातीले संविधानमा धर्मनिरपेक्ष राष्ट्रको व्यवस्था रहेको अभिव्यक्ति दिँदा राजीनामा देऊ भन्नु सही नभएको बताए । संविधानअनुसार चल्नुपर्छ भन्दा आफ्नो माफी र राजीनामाको कुरा उठेको भन्दै उनले गुनासो गरे । माफी माग्ने र राजीनामाको कुरा पनि छ । हिजो एक कार्यक्रममा गएको थिएँ । म बोलेको संविधानको भावनाअनुसार चल्नुपर्छ भनेरै हो, उनले भने । मुलुक धर्मनिरपेक्ष राष्ट्र भएकाले सामाजिक, सांस्कृतिक कुरा संविधानमा सोहीअनुसार रहेको मन्त्री किरातीको भनाइ थियो । संविधानअनुसार धर्मनिरपेक्षता जसले मान्दैन त्यो देशद्रोही हो भनेर आफूले अभिव्यक्ति दिएको उनको प्रस्टीकरण थियो । लोकतान्त्रिक गणतन्त्रको संविधानमा अभिव्यक्ति स्वतन्त्रता रहेको पनि उनले बताए । राजतन्त्रमा गणतन्त्रको ग उच्चारण गर्दा मृत्युदण्ड हुन्थ्यो । लोकतन्त्रमा सडकमा लट्ठी घुमाउन पाइन्छ तर अर्काको नाक भाँच्न पाइन्न, उनले भने, निर्वाचन लडेर, जितेर आएकाले संविधान मानेर जानुपर्छ । यो नैतिकताको मात्रै प्रश्न होइन, सिद्धान्तको पनि हो । संविधान स्विकारेर र चुनाव जितेर आएका मान्छेहरूले यो मान्दिनँ भन्न पाउनु हुन्न । संविधानले स्पष्ट गरेको व्यवस्थामा सबैले बस्नुपर्ने र त्यसमा पनि संविधानअनुसार बनेको सांसदले भने स्विकार्नैपर्ने मन्त्री किरातीको भनाइ थियो ।"
नीतिविहीन नेतृत्व विकासका बाधक,"जनसंख्या र आकारको तुलनामा हाम्रो देश राजनीतिक नेतृत्वले खचाखच भरिएको भन्दा अतिशयोक्ति हुने देखिँदैन । छोटो समयभित्र विकासको छलाङ लगाउने मुलुकहरू राजनीतिज्ञको भीडभन्दा १२ जना मूर्धन्य नेतृत्वले लागू गरेको कठोर नीतिसँग जोडिएको सुशासनबाट अकल्पनीय ढंगले समृद्धिको चुचुरोमा पुग्न सफल भएका छन् । जल्दोबल्दो उदाहरणका रूपमा मलेसिया, सिंगापुर, कतार, बंगलादेशलाई लिन सकिन्छ । संघीय शासन प्रणाली लागू भएपछि जनताको सरकारले गाउँगाउँमा सिंहदरबार पुर्याउन लिएको लक्ष्यबमोजिम काम भए पनि ६ वर्षको अवधिमा विकासका काम भएका छैनन् । ७५३ पालिका र तिनका वडा विकासको मूलनीतिको पर्खाइमा छन् । संघीय सरकार भने निरन्तर अन्योलग्रस्त बनेको देखिन्छ । मुलुकको समग्र विकासमा दलहरूले कहिल्यै चिन्तनमनन गरेको देखिएन ।नीति स्पष्ट नहुँदा बहुमत जुटाएर बनेको नेकपा सरकारको पालामा तत्कालीन प्रधानमन्त्री केपी शर्मा ओलीले घरघरमा ग्यासको पाइप पुर्याउने, पानीजहाज चलाउनेजस्ता वाइयात कुरा गर्थे । नीतिविहीन भएकै कारण यतिबेला प्रधानमन्त्री पुष्पकमल दाहाल जहाँ पुगे पनि त्यही ठाउँलाई समृद्धिको उचाइमा पुर्याउने भन्दै भाषण गर्छन् । यस्ता कुरा सुन्दासुन्दा जनता वाक्क भइसकेका छन् । यता ५ पटक प्रधानमन्त्री बनेर मुलुक हाँक्ने अवसर पाएका कांग्रेस सभापति शेरबहादुर देउवा आफ्नै दलको भुमरीमा परेका छन् । उनलाई सामाजिक, आर्थिक विकासबारे चासो रहेको पनि देखिँदैन । एमाले प्रखर नेताले भरिए पनि संकल्प यात्रामा ओलीबाहेक अरू नेताले बोल्न नपाउँदा उनीहरू भित्रभित्रै कति कुँडिएका होलान् । ओलीले यात्राका क्रममा विकासको दृष्टिकोणलाई एकातिर पन्छाएर सरकारको आलोचनामा समय व्यतीत गरेको विषय सर्वत्र आलोचित बनिरहेको छ । त्यस्तै भागबन्डाको राजनीति, पालैपालो प्रधानमन्त्री बन्ने संस्कार, सम्बन्धित क्षेत्रका विज्ञलाई उपेक्षा गर्दै आआफ्नै डम्फु बजाएर हिँड्ने राजनीतिक प्रवृत्ति अरू घातक बनेका छन् । स्वार्थ, झूटनीति, लुटनीतिका भरमा लोकतन्त्रलाई टेको लगाउने राजनीतिक चरित्रले वर्तमान शासकीय व्यवस्थालाई जोखिम पारेको छ । भुवनेश्वर शर्मा, चन्द्रागिरि२, काठमाडौं"
भूकम्पले दिएको पीडा,"भूकम्प प्रभावित जाजरकोट र आसपास क्षेत्रमा चिसो र झाडापखालाले मात्रै ३४ जनाले ज्यान गुमाइसकेका छन् । भूकम्प कसैको नियन्त्रणमा रहँदैन । भूकम्प आफैंले कसैको ज्यान पनि लिँदैन तर मानवनिर्मित कमजोर संरचनाका कारण ज्यान जान्छ । जाजरकोटमा भूकम्पले मानवीय र भौतिक क्षति गर्यो । गरिबी र सरकारको नालायकीपनले भूकम्पपछि पनि प्रभावित क्षेत्रमा ज्यान गइरहेको छ । डेढ महिना बितिसक्दा पनि अधिकांश पीडित सामान्य त्रिपालमुनि नै छन् । विपत्को समयमा सरकारले ठोस कार्यक्रम पीडितको दैलोमा पुर्याउन सकेको छैन । सरकारको मस्तिष्क र आँखा कहिले खुल्ने हो ? रामकृष्ण बराल, जोरपाटी, काठमाडौं"
आयोजनामा ढिलाइ हुनाको कारण खोजौं,"प्रधान सेनापति प्रभुराम शर्माले बुधबार राज्य व्यवस्था समितिमा बोलेका कुरा निकै गम्भीर छन् । उनले नेपालको आयोजनाहरू किन ढिला हुन्छन् भन्नेबारे प्रश्न मात्र उठाएनन्, समाधानका बाटो पनि बताए । एकातिर फास्ट ट्र्याक भन्ने, छिटो काम गर भन्ने, अर्कोतिर ४ वटा रूख काट्न पनि ९ महिना लाग्ने ! यस्ता जटिलताका कारण फास्ट ट्र्याकजस्ता दजर्नौ आयोजना समयमा पूरा हुन सकिरहेका छैनन् । शर्माले कानुन समायनुकूल बनाउन सांसदहरूलाई सुझाव दिएका छन् । उनका सुझावहरू सुनेर सांसदहरूले तत्काल गम्भीर विचारविमर्श गर्न जरुरी छ । अन्यथा फास्ट ट्र्याक मात्र होइन, नेपालका कुनै पनि ठूला र गौरवका आयोजना समयमा पूरा हुने छैनन् । यसले देशकै विकासलाई अवरुद्ध गर्छ । ठूला ठेकेदारहरूले यस्तै कानुनी उल्झनहरू देखाउँदै आयोजना होल्ड गर्ने, मोबिलाइजेसन रकम लिने र अन्यत्रै प्रयोग गर्ने तीतो यथार्थ हाम्रो सामु छन् । तर पनि हाम्रा नीति निर्माताले त्यसमा सुधार गर्न सकेका छैनन् । फास्ट ट्र्याक सेनाले रहरले लिएको होइन । सेनामा त्यस्तो परियोजना गरेको अनुभव पनि छैन । यसर्थ यस्तो आयोजना ग्लोबल ठेक्काबाट दिऔं भनेर प्रस्ताव राख्ने तत्कालीन भौतिक निर्माण तथा यातायात सचिव अर्जुन कार्कीलाई तत्कालीन मन्त्री रमेश लेखकले नेपाल ट्रस्टमा सरुवा गरिदिए र उक्त आयोजना सेनालाई दिए । उक्त आयोजना भारतीय कम्पनीलाई दिलाउन बिमलेन्द्र निधिले निकै जोड गरेका थिए । तर भारतका ठेकेदारहरूले चर्को टोल ट्याक्स र अनावश्यक प्रस्ताव राखेकाले विरोध थियो । त्यसपछि सेनाले जिम्मा पाएको हो । अहिले भरहेको ढिलाइले केही मात्रामा भए पनि सेनाको छवि धूमिल हुन पुगेको छ । गोपाल देवकोटा, गोकर्णेश्वर८, काठमाडौं"
'३३ किलो सुन तस्करीको प्रतिवेदन ५ वर्षदेखि गायब समाचारमा  बाट लिइएका केही टिप्पणी :,"अपराधी, तस्करीलाई संरक्षण गर्ने सरकार । शिव थापा"
रित्तो देशमा परित्यक्त शासकको खोजी,"कुनै राजनीतिक व्यवस्था र त्यसभित्रका प्रबन्धहरू प्रश्नभन्दा माथि हुँदैनन् । राजनीतिक प्रणाली विकल्पहीन पनि हुँदैन । यो वस्तुगत यथार्थबाट हेर्दा, नयाँदिल्लीमा २०६२ मंसिर ७ मा भएको बाह्रबुँदे समझदारीका दुई उपलब्धि गणतन्त्र र धर्मनिरपेक्षता एवं २०६३६४ को मधेश आन्दोलनको उपलब्धि संघीय शासन प्रणालीमाथि प्रश्नहरू उठेका छन् । यी प्रबन्ध खतरामा परेका होइनन्, प्रबन्धविरुद्धका आरम्भदेखिका छिटफुट बहसहरूले संगठित नेतृत्व खोजेका हुन् । त्यसैले राजा, हिन्दुराष्ट्र र एकात्मक शासन चाहिन्छ वा २०४७ कै संविधान ब्युँताउनुपर्छ भन्ने बहसबाट गणतन्त्रवादी अतालिनु र राजावादी हौसिनु पर्दैन । यो नजरअन्दाज गर्नुपर्ने बहस पनि होइन । विद्यमान व्यवस्थालाई दोषी करार नगरी राजावादीले राजतन्त्रको आह्वान गर्न सक्दैनन्, त्यसैले सकेसम्म २४० वर्षसम्म नेपाल स्वर्णिमकाल थियो तर १५ वर्षमा अँध्यारो सुरुङमा फस्यो भन्ने एकपाखे संकथन निर्माण गरिरहन्छन् । तर प्रश्न राजावादीलाई सोधेर मात्र पुग्दैन, हरेक गणतन्त्रवादी नेताले आफैंलाई समेत सोध्नुपर्छ । एक थरी गणतन्त्रवादी प्रश्न सुन्नै नचाहने छन् भने अर्का थरी सायद सत्तामा यथोचित हिस्सा नपाएर हुनुपर्छ, राजतन्त्रवादीको परोक्ष समर्थक बन्दै छन् । यो विचार राजतन्त्र चाहियो भन्न अघि सारिएका दुई मुद्दा राजतन्त्रमा फर्कनेबित्तिकै देश सुशासनका कोणबाट लयमा फर्किन्छ र देश भूराजनीतिक जटिलतबाट मुक्त हुन्छ भन्ने राजावादी तर्कशास्त्रमाथि आधारित छ । पहिलो, संवैधानिक राजाले सबै ठीक गर्छन् ? १८२५ असोज १३ देखि २०६५ जेठ १५ सम्म अर्थात् पृथ्वीनारायण शाहदेखि ज्ञानेन्द्र शाहसम्म आउँदा २४० वर्षमा नेपालमा राजामहाराजाले शासन गरेका हुन् । विसं १९०३ देखि २००७ सम्म देश जहानियाँ राणा शासनको नियन्त्रणमा रह्यो, अधिकारविहीन भए पनि राजाहरू राष्ट्रप्रमुख नै थिए । २०५८ जेठ १९ को दरबार हत्याकाण्डमा भएको राजा वीरेन्द्रको वंशनाशबाट पतनको बाटोतर्फ अग्रसर राजतन्त्र राजा ज्ञानेन्द्रको कू पछि समाप्त भएको हो । माओवादी जनयुद्ध र सात दलको आन्दोलन कुनै न कुनै ढाँचाको राजतन्त्र बाट गणतन्त्रतर्फ मोडिनुका आधार यी घटना हुन् । लामो समय राजाहरूले रैतीमाथि शासन गरेका हुन् । गणतन्त्र त भर्खर १५ वर्षको मात्र भएको छ, त्यसैले राजा फालेर नेपालले के गर्यो भन्नेलाई प्रतिप्रश्न गर्दा हुन्छ लामो समयको राजतन्त्रले चाहिँ देशलाई के गर्यो ? तर अब यी प्रश्नप्रतिप्रश्नबाट नेपाल बन्दैन । तुलना घरेलु राजा र राष्ट्रपतिको गरेर मात्र हुँदैन, समयसँग गर्नुपर्छ, छिमेक र हाम्रोजस्तै अवस्था भएका अन्य देशले मारेको फड्कोसँग गर्नुपर्छ । त्यसो भए राजा सबै खराब हुन् ? त्यो होइन । गोर्खाका राजा पृथ्वीनारायण शाह आधुनिक नेपाल राष्ट्र बनाएका कारण राष्ट्रिय एकताका प्रतीक मानिएका हुन् । पृथ्वीनारायण शाहको सालिक ढाल्नेहरू पुनः सालिक स्थापित गर्दै छन् । प्रताप सिंह, रणबहादुर, गीर्वाणयुद्धहरू राजाहरूको सूचीमा बाहेक प्रायः कतै लेखिइँदैनन्, सम्झिइँदैनन् । बीचका सबै राजालाई छाडेर प्रजातन्त्र स्थापना गर्ने राजाका रूपमा चिनिएका त्रिभुवन राजा भएका बेला उनका स्वकीय सचिव भारतले खटाएका व्यक्ति थिए भने नेपालको मन्त्रिपरिषद्मा भारतीय राजदूत नै बस्थे । दलविहीन व्यवस्था चलाउँदा पनि राजा महेन्द्रलाई किन तिनै दलले सम्झिन्छन् भने, उनले परराष्ट्र सम्बन्ध विस्तार गरे । बिर्सनु हुँदैन, भारतसँग सन् १९६५ को गोप्य हतियार सम्झौता गर्ने र कालापानीमा भारतीय सेना राख्न दिने महेन्द्र नै हुन् । राजा वीरेन्द्रलाई शान्तिक्षेत्रको प्रस्तावका लागि सम्झिइन्छ । राजामहाराजा, राष्ट्रपति र प्रधानमन्त्रीहरूलाई व्यवस्थाका प्रतिनिधिका रूपमा सम्झनुभन्दा उनीहरूका योगदानका आधारमा सम्झँदा मात्रै सही निष्कर्षमा पुग्न सकिन्छ ।जहानियाँ राणा शासनभित्रका नौ प्रधानमन्त्री सबै खराब थिएनन् । सन् १८५७ मा लखनउमा भएको सिपाही विद्रोह दबाउन फौज लिएर सहयोग गरेका कारण जंगबहादुर राणाले नयाँ मुलुक बाँके, बर्दिया, कैलाली र कञ्चनपुर फिर्ता पाए । चन्द्रशमशेरले सन् १९२३ मा नेपालब्रिटेन मैत्री सन्धि गरेर नेपाललाई स्वतन्त्र र सार्वभौम राष्ट्र रहिरहने सुनिश्चितता गरे । अर्थात्, हरेक व्यवस्थाभित्रका राजा, शासक र कार्यकारीहरू खराब पनि छन् र असल पनि । राष्ट्रियताका सन्दर्भमा लिएको एउटा निर्णयका कारण कीर्तिनिधि विष्ट सम्झिइन्छन् । चीनसँगको सन् १९६० को शान्ति तथा मैत्री सन्धि र समाजवादी विचारकका रूपमा बीपी कोइराला सम्मानित छन् । सुशासनका कोणबाट हरेक राजा र प्रधानमन्त्रीमाथि जति पनि प्रश्न उठाउन सकिन्छ, सम्झिने केही सकारात्मक योगदानले हो । कम्युनिस्ट अधिनायकवादी हुन् भन्ने प्रचारलाई सिद्धान्त र व्यवहारबाट जवाफ दिने सिद्धान्त जबजका कारण मदन भण्डारी र जनतासँग जोडिएका कारण मनमोहन अधिकारी प्रिय छन् । केपी शर्मा ओलीले भारतीय अघोषित नाकाबन्दीविरुद्ध लडेर चीनसँग पारवहन यातायात सम्झौता गरेका हुन् भने लिम्पियाधुरासम्मको क्षेत्र नेपालको नक्सामा अंकित गर्ने कामको नेतृत्व लिएका हुन् । राजनीतिप्रति असहमति एउटा विषय भयो तर ऐतिहासिक कामको अवमूल्यन गर्न कसैले सक्दैन । राजाले गरेको देख्ने, नेताले गरेको नदेख्ने र त्यही आधारमा व्यवस्था खराब भनिरहने ? प्रस्तावना नै गलत भएपछि निचोड कसरी सही हुन्छ ? राजावादी तर्कशास्त्रको अर्को बुँदा छ, यस्तो भूराजनीतिक जटिलतामा राष्ट्रको मियोका रूपमा राजा चाहिन्छ । नेपाल विश्वशक्ति र एसियाली शक्तिका बीचमा रहेको, तिनका तुलनामा सानो तर विश्वमानचित्रमा मध्यमस्तरको राष्ट्र हो । चीन विश्वको दोस्रो ठूलो अर्थतन्त्र र भारत चौथो अर्थतन्त्र हो । उत्तरी छिमेकीको उदयलाई नियन्त्रण गर्नर् ेनीति लिएको अमेरिका र पश्चिमा शक्तिको चासो हस्तक्षेपका रूपमा बढ्दै गरेर नेपाल यति बेला भूरणनीतिक भुंग्रोमा छ । यीमध्ये कुन राष्ट्रले वा शक्तिले नेपालमा राजतन्त्र चाहेको हो ? कसैकसैले राष्ट्रिय स्वयंसेवक संघ (आरएसएस) र भारतीय सत्तारूढ पार्टी भाजपा नेपालमा राजा चाहन्छन् भनेको सुनिन्छ । त्यो राजतन्त्रको पुनःस्थापनाको मुद्दामा बाह्य ढाप रहेको देखाउने प्रयास मात्रै हो । नेपालमा उनीहरूले चाहने भनेको सनातन हिन्दु सभ्यताको संरक्षण हो, यसमा नेपाल खलनायक भइहाल्नुपर्ने केही छैन । नरेन्द्र मोदी र योगी आदित्य नाथ नेपालमा राजा ब्युँताउन लाग्छन् भन्नु भ्रम मात्रै हो । आजको यथार्थवादी विश्वदृष्टिकोणमा राष्ट्रिय स्वार्थ प्रधान हुन्छ । भारतले नेपालमा भारतीय स्वार्थ हेर्ने हो । नयाँदिल्ली, बेइजिङ र वासिङ्टनले जहाँ आफ्नो स्वार्थको सम्बोधन हुने ठान्छन्, त्यहाँ समर्थन गर्छन् । अहिलेका सार्वभौम राष्ट्रहरूको चरित्र नै यही हो । घरेलु राजनीति हेर्दा हिन्दुत्वको एजेन्डामा भारतीयलाई विश्वास दिलाएका कारण मोदीले बहुमत जनताको समर्थन पाएका हुन् । घरेलु राजनीतिमा अतिरिक्त लाभ लिन नेपालका हिन्दुको समर्थन खोज्नु स्वाभाविक हो तर त्यसका लागि राजा फर्काऔं भनिरहनु पर्दैन । जब भाजपा राजा ल्याउन चाहँदैन भने चीन, अमेरिका र युरोपेली संघले राजा चाहिन्छ भन्ने सवालै उठ्दैन । पश्चिमाले नेपालमा चाहेको इसाईकरण हो, स्वेच्छामा बाहेक प्रलोभनबाट धर्मान्तरणको गलत बाटो रोक्नुपर्छ । चीनले सत्तासँगको सम्बन्धलाई प्राथमिकता दिएकै छ, यद्यपि कम्युनिस्ट सत्तामा रहोस् भन्ने चाहना हुन सक्छ । त्यसैले देशको मियोका रूपमा भूराजनीतिक संकटमा राजा चाहिन्छ र राजा फर्केको भोलिपल्टै भूराजनीतिक संकट समाप्त हुन्छन् भन्ने तर्क पानीका फोकाजस्ता हुन् । मानौं कोही संवैधानिक राजा भयो, ऊ कसरी एकाएक मियो बन्छ ? एउटा तर्क छ देश रहे राजा रहने भएकाले उनलाई देशको माया हुन्छ । अनि देश नै नरहे दलहरूचाहिँ रहन्छन् ? फेरि, संवैधानिक राजाले कार्यकारी प्रधानमन्त्रीभन्दा बाहिर गएर भारत, चीन, अमेरिकासँग बेग्लै सम्बन्ध राख्न सक्छन् ? सरकारले बनाएको नीतिअनुसार संवैधानिक राजा चल्ने होइन र ? व्यवस्थाहरू आफैं खराब वा असल हुँदैनन्, समयअनुसार ती परिवर्तन हुन्छन् । तर त्योभन्दा ठूलो व्यवस्थापकका गुण र दोषले व्यवस्थाको विघटन हुने हो । राजा भएका सबै मुलुक अनुकरणीय छैनन्, न गणतन्त्र भएका सबै मुलुक नै विकासको सूचीमा माथि छन् । राजतन्त्र होस् वा गणतन्त्र, कस्तो राजा वा कस्तो नेता, त्यो मूलभूत प्रश्न हो । राजावादी तर्कशास्त्रभित्रको एउटा प्रस्ताव परामर्शयोग्य छ तर यसमा एउटा संशोधन आवश्यक छ, राजतन्त्र पक्षधरसहित एउटा नयाँ सम्झौता गरौं । त्यो सशोधन हो, नयाँ सम्झौता होइन, राजावादीसहित सर्वपक्षीय खुला छलफल गरौं । गणतन्त्रवादी मुख्य दलहरू नै गणतन्त्र गलत रहेछ भन्ने निष्कर्ष निकालेर राजा फर्काउन सहमत भए भने बल्ल प्रक्रिया प्रारम्भ हुन्छ । होइन भने नयाँ सम्झौता गर्ने तहको शक्ति राजावादीसँग अहिले छैन । सर्वपक्षीय संवाद केका निम्ति ? राजतन्त्रमा पनि समस्या थिए, गणतन्त्रमा पनि समस्या छन्, अब मिलेर देशको विकास गरौं भन्नका लागि हो भने ठीक छ । दलहरूले देशको संकट बुझेर अर्थतन्त्र, सामाजिक सद्भावजस्ता मुद्दामा जनतालाई साझा अपिल गर्नका लागि हो भने तार्किक छ । व्यवस्था ढाल्दै गर्दा भयो तर त्यसभन्दा पहिला कम्तीमा जनताको अवस्था परिवर्तन गर्ने साझा प्र्रतिबद्धता राजावादीबाट पनि आउनुपर्छ । गणतन्त्र फाल्न वा राजा ल्याउन २०८४ को निर्वाचनमा जनतामा गएर विश्वास जित्नुको विकल्प छैन । व्यवस्था नै फाल्न वा पुनःस्थापना गर्न साधारण बहुमतले मात्र हुँदैन, दुईतिहाइ नै चाहिन्छ, जो अहिलेको अवस्थामा सम्भव देखिँदैन । दलहरूले भारतसँग मिलेर राजा फाले भन्नेले स्मरण गर्नुपर्ने तथ्यहरू अनेक छन् । राजा ज्ञानेन्द्रले पनि २०६१ फागुनमा पहिला शरद्चन्द्र शाह र पछि शाही मन्त्री रमेशनाथ पाण्डेलाई भारत पठाएर समर्थन खोजेका हुन् । राजा ज्ञानेन्द्रले भारतको समर्थन खोजेर निरकुंश राज्यव्यवस्था टिकाउन नखोजेका होइनन्, नसकेका मात्र हुन् । अब कस्तो राजतन्त्र ल्याउने भन्ने अर्को मुद्दा छ । प्रस्ट छ राजावादीहरूले निरकुंश राजतन्त्र ल्याउन खोजेका हुन् तर सम्भव नहुने भएकाले संवैधानिक राजतन्त्र भनेका हुन् । आजको समयमा राजाको नेतृत्वमा दलविहीन व्यवस्था ल्याउन सम्भव छैन । यसको अर्थ हाललाई सवैधानिक राजतन्त्र वा कुनै ढाँचाको राजतन्त्र हो । अर्थात्, अहिलेको राष्ट्रपतिका ठाउँ राजा । त्यो भनेको सवैंधानिक राजतन्त्र हो । एक छिनका लागि मानौं, संवैधानिक राजतन्त्र र बहुदलीय प्रजातन्त्र अर्थात् २०४७ पछिको अवस्थामा देश पुग्यो, त्यस बेला पनि प्रधानमन्त्री बन्ने दलहरूबाटै हो । बहुमत ल्याउने दलले वा बहुमत नहुँदा संयुक्त सरकार दलहरूले गठन गर्ने हुन् । त्यति मात्र होइन, यिनै कांग्रेस, एमाले, माओवादी वा नयाँ भनिएका दलहरूबाटै मन्त्रिपरिष्द बन्ने हो । अब एकाएक नेपाली जनताको अवस्थाचाहिँ कसरी परिवर्तन हुन्छ ? बहस यता पनि गरौं । एउटा सत्य हो हिन्दुराष्ट्रका पक्षमा र संघीयताका विपक्षमा राजतन्त्रका पक्षमा भन्दा बढी शक्ति छ । परम्परागत पहिचानमाथि निरन्तर आक्रमण हुन थालेपछि हिन्दुत्वमा र झ्यालझ्यालमा मन्त्रीका साइनबोर्ड र शक्तिको चरम दुरुपयोग भएपछि प्रदेश खारेजीका पक्षमा मत बढ्दै गएको यथार्थ हो । यी मुद्दा र यो संटकको समाधान विभाजित भएर होइन, एकीकृत भएर खोज्ने हो ।"
जनस्वास्थ्य र पर्यावरण,"पर्यावरण र स्वास्थ्यबीच अन्योन्याश्रित सम्बन्ध हुन्छ । सृष्टि चल्नका लागि हावा, पानी, ऊर्जा, खाना, पर्यावरणको सन्तुलन हुनुपर्छ । विकासका नाममा यिनै तत्त्वको सन्तुलनमा गडबडी उत्पन्न गरिनाले मानिसले रोगव्याधि (सर्नेनसर्ने, अपांगता, दुर्घटना, कुपोणण आदि) भोग्नुपरिरहेको छ । यसका कारण औषधिउपचार निकै जटिल हुँदै गएको छ । कताकता त हाल उपलब्ध औषधिहरूले काम नगर्नेसम्मको अवस्था उत्पन्न भएको छ । यस्तो अवस्थामा मानवसहित अन्य जीवजन्तु र पर्यावरणको सर्वाङ्गीण विकासका लागि खाका तयार पार्नु अत्यावश्यक हुन्छ, जसलाई वन हेल्थ नाम दिइएको छ । यस्तो प्रयास दीर्घकालीन रूपमा सफल, निकै किफायती र प्रभावकारी हुने ठानिएको छ । विभिन्न अध्ययनअनुसार, विश्वमा अधिकांश बाल मृत्यु एवं संक्रामक र दीर्घ रोगहरू पर्यावरणीय चक्रमा आएको परिवर्तनसँगै सम्बन्धित छन् । यसका कारण मानिसको शारीरिकमानसिकका साथै दैनिक जनजीविका, आर्थिक, सामाजिक, सांस्कृतिक अवस्थामा समेत प्रत्यक्ष नकारात्मक असर परिरहेको छ । अन्य जीवजन्तु र वनस्पतिसमेत प्रभावित भइरहेका छन् । विकासोन्मुख देशहरू यस्तो असन्तुलनका लागि कम जिम्मेवार हुँदाहुँदै पनि देशको कमजोर स्वास्थ्य प्रणाली, पर्यावरणीय असन्तुलनको असर कम गर्न सक्ने प्रतिकारात्मक कदम चाल्न सक्ने क्षमताको कमीका कारण ती बढी जोखिममा छन् । यो समस्या कुनै देश वा प्रदेशको मात्र नभएर विश्वव्यापी हो । त्यसमा पनि यस्तो असन्तुलनका कारक विकसित देशहरूले बढी प्रभावित अफ्रिका, एसिया, दक्षिण युरोपका १४ सहित अन्य देशलाई स्वास्थ्य प्रणाली सुधार र पर्यावरणको पुनःसन्तुलनका लागि कार्यक्रम सञ्चालन गर्न हरित पर्यावरणीय कोषमार्फत गर्नुपर्ने आर्थिक सहयोग गरेका छैनन् । यस पटकको कोप२८ सम्मेलनले उक्त सहयोगलाई कडाइका साथ कार्यान्वयन गर्नुपर्ने अभिमत जाहेर गरेको छ । लामो समयदेखि पर्यावरणीय असन्तुलनको असर भोग्दै आएका देशहरूको अर्थतन्त्र कमजोर बन्दै एवं पर्याप्त पानीको अभाव, रासायनिक र मानव सृजित फोहोरमैलाका कारण खाद्य असुरक्षा चुनौतीका रूपमा बढ्दै गएको छ । थप, कोप२८ मा श्रीलंकाले १३४ देशले भोगेको साझा समस्याका रूपमा उष्ण तटीय क्षेत्रको मानवीय, सामाजिक, आर्थिक संकटको समाधानमा विश्वव्यापी पहलको थालनी गर्न प्रस्ताव राख्यो । उक्त प्रस्तावमा यो क्षेत्रमा उष्ण तटीय रोगहरूको जोखिम बढिरहेको उल्लेख छ, अतः तुरुन्तै ती देशहरूलाई पनि प्रतिकारात्मक कार्यका लागि सहयोग आवश्यक छ । यस्तो खाकाको परिकल्पना गर्दा हाम्रो देशमा हरेक पालिका, प्रदेश, संघले लक्षित समुदाय, तिनका मौलिक विशेषताहरूको पहिचान गरी आपसी समन्वय र सहकार्यमा कार्यक्रम गर्नुपर्ने हुन्छ । यस्तो खाकाले एकअर्काको सहअस्तित्व बुझ्न, सम्भाव्य जोखिम र त्यसको असर आकलन गर्नसमेत मद्दत पुर्याउँछ । मानव समुदायले विकासका नाममा प्रकृति दोहन गरिरहँदा पर्यावरणमा नकारात्मक असर परिरहेको छ । यसैका कारण नेपालले पानीका मुहान सुक्ने, जमिनको उर्वराशक्ति नाश हुने, तापक्रम बढेका कारण हिमाल नांगिँदै जाने समस्या भोग्न थालेको छ । कतिपय जीव र वनस्पतिको अस्तित्व संकटमा परेको छ । त्यसमाथि पनि कतिपय सीमान्तीकृत बस्तीहरू (जसले हिजो वन र जंगली जीवजन्तुको रक्षा गरे) को पछिल्ला दिन बाँच्नका लागि त्यही वन र जंगली जीवमाथिको निर्भरता बढ्दो छ । कोप२८ मा पर्यावरणिय असन्तुलन र स्वास्थ्यका बारेमा विस्तृत छलफल भयो । विश्व स्वास्थ्य संगठनलगायतका सरोकारवाला निकाय र देशहरूको पहलमा एक दिन स्वास्थ्यका विषयमा मात्र केन्द्रित भएर कार्यक्रमहरू भए । सहभागी देशहरूका उच्चस्तरीय प्रतिनिधि, विशिष्ट निकायहरूका प्रतिनिधि, अन्वेषकले ती कार्यक्रममा पर्यावरण असन्तुलनका कारण विकासोन्मुख देशहरूले स्वास्थ्य क्षेत्रमा भोग्नुपरेका अप्ठ्याराहरूका बारेमा विस्तृत छलफल गरी समाधानका लागि आवश्यक आर्थिकप्राविधिक सहयोग जुटाउन समन्वय र सहकार्यको खोजी पनि गरेका थिए । विकासोन्मुख देशहरूले भोगेका स्वास्थ्य चुनौतीहरूको समाधानका लागि करिब १ अर्ब अमेरिकी डलरको सहयोगको प्रतिबद्धतासमेत आएको थियो । कोप२८ ले हरेक देशले आफ्नो मौलिक ज्ञान र सीपका आधारमा पर्यावरणिय चक्रमा आएको परिवर्तनले ल्याएको असर घटाउने दिशामा रणनीतिहरू अवलम्बन गर्न सुझाएको छ । त्यसका लागि विश्वविद्यालय वा विज्ञहरूबाट अध्ययन गराई स्थानीय खाद्य तथा कृषि पैदावर उत्पादन, साना तथा घरेलु उद्योगको अध्ययन गराई पर्यावरणमैत्री हुने गरी सञ्चालनमा सहयोग गर्न सकिन्छ । नेपालका सन्दर्भमा सबै स्थानीय सरकार एकल वा संयुक्त अध्ययनअनुसन्धान गरी त्यसतर्फ लाग्न सक्छन् । कोप२८ को घोषणापत्रमार्फत पर्यावरणीय असन्तुलनले सृजना गरेका असरविरुद्ध लाग्ने प्रतिबद्धता सहभागी राष्ट्रहरूले जनाए । यद्यपि उक्त सम्मेलन हालको समस्याका मुख्य कारक मानिएका प्राकृतिक इन्धनलाई प्रतिस्थापन गर्ने, रासायनिक मल र विषादीलाई नियन्त्रण गर्ने, बीउविजनको आनुवंशिक रूपको परिमार्जनलाई रोक्ने सम्बन्धमा बोल्न चुकेको छ । नेपालजस्ता विकासोन्मुख देशहरूले पर्यावरणीय चक्रमा आएको परिवर्तनका कारण कुल गार्हस्थ्य उत्पादनमा १० देखि १२ प्रतिशतसम्म ह्रासको सामना गर्नुपरेको प्रारम्भिक आकलन छ । यसको प्रत्यक्ष मार समाजका अति विपन्न सीमान्तीकृत नागरिकहरूमै बढी पर्न जान्छ । उनीहरू खाना, उपचार, न्यूनतम मानवीय सेवाबाट वञ्चित हुने भएकाले राज्यले त्यसको भरपाईका लागि अविलम्ब प्रभावकारी कार्यक्रम ल्याउनुपर्छ ।सन् २०१८ मा संयुक्त राष्ट्रसंघको खाद्य तथा कृषि संगठनको अगुवाइमा अन्य साझेदार र सदस्य राष्ट्रहरूले कृषिमा आधारित पर्यावरणीय चक्र सुधारका केही प्रयास थालेका थिए । नेपाललगायतका विकासोन्मुख देशहरूले बीउविजनको स्याहार, सुधारिएको परम्परागत खेती प्रणाली, बाली थन्काउने रैथाने विधिलाई प्रोत्साहन (विषादीको प्रयोगलाई न्यूनीकरण), परम्परागत प्रविधिको सुधार, रैथाने बीउको प्रवर्द्धनजस्ता कार्यका लागि तालिम, अनुदान र प्राविधिक सहयोगका कार्यक्रम ल्याएका थिए । तर विकसित देशहरूको असहयोगका कारण विकासोन्मुख देशहरूले कृषकलाई संरक्षण गर्न नसक्दा त्यस्ता कार्यक्रमहरू निष्प्रभावी भए । कोप२८ ले यसै प्रकृतिको कार्यक्रम गर्न विश्वव्यापी आह्वान गरेको छ, तर त्यसका लागि विकासोन्मुख देशका खाद्य तथा कृषि उत्पादकहरूको क्षमता अभिवृद्धि कोषमा जम्मा भएको राशि सीमित छ । यस्तो अवस्थामा बाह्य सहयोगको भर नपरी नेपालका सबै स्थानीय सरकारले आआफ्ना क्षेत्रमा उत्पादन हुने खाद्य वस्तुको गुणस्तर सुधार र उत्पादकत्व वृद्धिको परम्परागत विधि सुधार र कृषक प्रोत्साहनका कार्यक्रम ल्याउनुपर्छ । स्थानीय बासिन्दाहरूलाई रैथाने खाद्य पैदावरको अधिकतम उपभोगमा प्रेरित गर्नुपर्छ । त्यसका लागि कृषकलाई राहत दिएर गुणस्तरीय खाद्य सामग्री उत्पादन गर्न लगाउने, कृषकले उत्पादन गरेको पैदावरको उचित मूल्यमा बजारीकरण गर्ने, त्यस्ता खाद्य पैदावरको प्रयोग गरी खानामा विविधीकरण गर्न प्रोत्साहन गर्ने आदि कार्यक्रम गर्न सकिन्छ । स्थानीय समुदायबाट सञ्चालन गरिने यस्ता गतिविधिहरू यद्यपि सानै पहल हुन् तथापि पर्यावरणीय चक्र सुधारका लागि ठूलै कोसेढुंगा हुन सक्छन् । त्यसका लागि हरेक स्थानीय तह, प्रदेश र संघले आआफ्नो परिस्थितिअनुकूल हुनेगरी रणनीति बनाउनुपर्छ । रैथाने खाद्य प्रणालीको सुदृढीकरण, खाद्यान्नको पोषण अवस्था परीक्षण, खाद्य वस्तुको बजारीकरण, राज्यको खाद्य सुरक्षा नीति, मौसमअनुकूल लचिलो (रेजिलेन्स) खाद्य प्रणालीको अन्वेषण, सार्वजनिकनिजी सहकार्यमा विविध गतिविधिको खाका तयार पार्नुपर्छ । यसका लागि बहुपक्षीय सरोकारवालाहरूको आबद्धता र प्राविधिक पक्षमा सुधारको आवश्यकता हुन्छ । सरोकारवालाको कुरा गर्दा, यस विषयमा सबैभन्दा बढी जानकार भनेका पर्यावरणीय चक्र प्रणालीमा आएको परिवर्तनले असर परेका स्थानीय बासिन्दा नै हुन्छन् र उनीहरूको भोगाइको सही विश्लेषणबाट समाधानका उपाय निकाल्न मद्दत मिल्छ । त्यस्ता मौलिक योजनाहरूको कार्यान्वयनमा राजनीतिक वर्ग, प्रशासन, अध्ययनअध्यापन गर्ने निकाय, व्यापारव्यवसायको क्षेत्र, विकास साझेदार, सर्वसाधारणलगायत सबैले पर्याप्त लगानी, नीति कार्यक्रमको कार्यान्वयनमा सहजीकरणको भूमिका खेल्नुपर्छ । पौडेल पाटन स्वास्थ्य विज्ञान प्रतिष्ठानमा कार्यरत छन् ।"
खाँचो मर्यादित कार्यस्थलको,"मानवअधिकारसम्बन्धी अन्तर्राष्ट्रिय दस्ताबेज तथा राष्ट्रिय कानुनहरूले काम गर्न पाउने अधिकार र सुरक्षित एवम् मर्यादित कार्यवातावरण निर्माणको कानुनी सुनिश्चितता गरेका छन् । आपसी सम्मान र मर्यादित कार्यवातावरणले कामदार तथा कर्मचारीलाई लगनशील, जिम्मेवार र जवाफदेह बन्न उत्प्रेरित गर्छ । कामदार तथा कर्मचारीहरू शारीरिकमानसिक रूपमा स्वस्थ र सबल भएमा मात्र सेवा प्रवाह गुणस्तरीय, पारदर्शी, प्रभावकारी, भरपर्दो र विश्वसनीय बन्न सक्छ । अनुशासनको पूर्ण पालना तथा आचारसंहिताहरूको कार्यान्वयनले लैंगिकमैत्री कार्यवातावरण निर्माण हुन सक्ने भएकाले यसबारे सबै सचेत हुनुपर्छ । सुरक्षित र मर्यादित कार्यस्थलमा कर्मचारीहरूको मनोबल तुलनात्मक रूपमा उच्च रहने विभिन्न अध्ययनबाट समेत देखिन्छ । कार्यस्थलहरू सुरक्षित र मर्यादित बन्न नसक्दाको असर समग्र कार्यसम्पादनमा पर्ने भएकाले संस्थाप्रतिको जनविश्वास खस्किन नदिन बारम्बार सजग र सचेत हुन आवश्यक छ । विश्व बजारका नवप्रतिभालाई सेवामा भित्र्याउने र टिकाइराख्ने अवस्था बनाउनसमेत सुरक्षित र मर्यादित कार्यवातावरण अनिवार्य छ । हरेक कामदारका लागि यो पहिलो उत्प्रेरणा पनि हो । सुरक्षित र मर्यादित कार्यवातावरण निर्माणमा कार्यालय प्रमुखको नेतृत्वदायी भूमिका रहन्छ भने सम्पूर्ण कर्मचारीबाट समेत जिम्मेवार र जवाफदेह ढंगले कार्य व्यवहार गरिनु अनिवार्य सर्त मानिन्छ । राज्यले अवलम्बन गरेको समावेशी नीतिको कार्यान्वयनसँगै विभिन्न पेसा, व्यवसाय र रोजगारीका क्षेत्रमा महिलाले नेतृत्व गर्नु, मानवअधिकार क्षेत्रका गैरसरकारी संघसंस्थाबाट लैंगिक सवालमा बहस, पैरवी तथा वकालत अभियानलाई निरन्तरता दिइनुजस्ता कारणले सबै वर्ग, तह, क्षेत्र, जातजाति, समुदायको समावेशी उपस्थिति र सहभागितालाई टेवा पुगेको छ । राजनीतिक जागरण र स्थानीय सरकारहरूमा महिला सहभागिता बढ्दै जानु सामाजिक विकासका लागि सुन्दर र सकारात्मक संकेतहरू हुन् । सबैको हितसँग गाँसिएका साझा सवालप्रतिको बुझाइमा एकरूपता तथा ऐक्यबद्धतासहित लैंगिकमैत्री कार्यवातावरण निर्माणका लागि पहलकदमी भइरहेका छन् । परिणामस्वरूप सार्वजनिक निकायहरूको उच्च पदमा पुग्ने अवसर बनेसँगै महिला र पुरुषको समविकासलाई समेत यसले योगदान गर्दै आइरहेको छ । प्राप्त उपलब्धिहरूको संरक्षण, विकास र सशक्तीकरणका लागि समेत सुरक्षित र मर्यादित कार्यवातावरण आधारभूत सर्त हो ।विशेषतः महिलाको आर्थिक सशक्तीकरणको सवाल एवं सुरक्षित र मर्यादित कार्यवातावरण अन्योन्याश्रित छन् । कतिपय कार्यस्थल सुरक्षित नहुँदा विभिन्न किसिमका विभेद र दुर्व्यवहार सामना गर्नुपरेका घटना सञ्चारमाध्यममा आइरहेका हुन्छन् । विभिन्न पेसामा मर्यादित तवरले कार्म गर्न नपाएकै कारण कतिपयले पेसा छाड्न बाध्य हुनुपरेको छ, कतिले गुनासो गरिरहेका छन् त कतिपय चुपचाप सहन विवश छन् । तर, शक्तिको आडमा कानुनको परिधि नाघ्ने छुट कसैलाई पनि छैन । कार्यस्थललाई सुरक्षित र मर्यादित राख्ने कानुनी आधारहरू तय भएका छन् । सुरक्षित, मर्यादित र स्वच्छ वातावरणमा काम गर्न पाउने प्रत्येक व्यक्तिको अधिकारलाई कार्यस्थलमा हुने यौनजन्य दुर्व्यवहार (निवारण) ऐन २०७१ ले सुनिश्चित गरेको छ । उक्त ऐनले कसैले पनि कार्यस्थलमा यौनजन्य दुर्व्यवहार गर्नुगराउनु हुँदैन भनी स्पष्ट रूपमा उल्लेख गरेको छ । कसैले पनि आफ्नो पद, शक्ति वा अधिकारको दुरुपयोग गरी, कुनै किसिमको दबाब, प्रभाव वा प्रलोभनमा पारी वा हतोत्साहित गरी कुनै कर्मचारी वा सेवाग्राहीलाई कार्यस्थलमा यौनजन्य आशयले जिस्क्याएमा वा हैरानी दिएमा यौनजन्य दुर्व्यवहार गरेको मानिनेछ । व्यवस्थापकले कार्यस्थलमा यौनजन्य दुर्व्यवहार हुन नदिन वा निवारण गर्न कर्मचारीको सेवासर्तसम्बन्धी कानुनमा आवश्यक व्यवस्था गर्ने, सेवाग्राही र कर्मचारीलाई सजग गराउने, पीडितलाई आवश्यकताअनुसार मनोविमर्श सेवा उपलब्ध गराउने, कार्यस्थलमा गुनासो पेटिका राख्ने, यौनजन्य दुर्व्यवहारविरुद्ध उजुरी गर्ने अवधि, कार्यविधि तथा उजुरी सुन्ने अधिकारीका सम्बन्धमा पीडितलाई स्पष्ट रूपमा जानकारी गराउने गर्नुपर्छ ।कसैले कार्यस्थलमा यौनजन्य दुर्व्यवहार गरेमा पीडित कर्मचारी, सेवाग्राही वा निजका तर्फबाट जोसुकैले त्यस्ता व्यक्तिउपर व्यवस्थापकसमक्ष पन्ध्र दिनभित्र लिखित वा मौखिक रूपमा गुनासो गर्न सक्छ । गुनासोलगत्तै व्यवस्थापकले छानबिन थाली पन्ध्र दिनभित्र त्यसको टुंगो लगाउनुपर्छ । छानबिन गरी दुवै पक्षको मञ्जुरी भएमा पीडित र आरोपितबीच मेलमिलाप गराइदिन, आरोपित व्यक्तिलाई पीडितसँग माफी मगाउन, त्यस्तो काम पुनः नगर्न सचेत गराउन, पीडितलाई मनासिब क्षतिपूर्ति भराइदिन, सेवासर्तसम्बन्धी कानुनबमोजिम विभागीय कारबाही गर्न सक्छ । उजुरीकै कारणले मात्र व्यवस्थापकले कुनै कर्मचारीलाई सेवाबाट हटाउन, अन्य विभागीय वा निजको सरुवाबढुवालगायतका वृत्ति विकासमा असर पुग्ने गरी कुनै कारबाही गर्न पाउने छैन भन्नेलगायतको कानुनी व्यवस्था छ । कार्यस्थललाई सुरक्षित र मर्यादित बनाउन यस क्षेत्रमा अध्ययनअनुसन्धान हुनुपर्छ । कस्ताकस्ता कार्यस्थलमा दुर्व्यवहार बढी हुने गरेका छन् ? ती केकस्ता परिस्थितिबाट सिर्जित छन् ? पीडितहरूको सुनुवाइ हुने उपयुक्त अवस्था र वातावरण छ कि छैन ? पीडितको सुरक्षा, मनोविमर्श सेवा र उपचारलगायतका पक्षहरूमा संस्थागत तयारी एवम् दृष्टिकोण कस्तो छ ? पीडितहरूको उचित सम्बोधन हुन सकेको छ वा छैन ? समस्याको सम्बोधन नहुँदा कामबाट पलायन हुनुपर्ने अवस्था आए त्यसमा दोषी को हो ? एन्जाइटी र डिप्रेसन हुनाका पछाडि केके कारण हुन सक्लान् ? कार्यस्थललाई सुरक्षित र मर्यादित बनाउँदा समग्र फाइदा कसलाई हुन्छ ? हाम्रा नीतिहरू साँच्चै लैंगिकमैत्री नभएरै यस्तो हुने गरेको हो वा कार्यान्वयन पक्षमा कमीकमजोरी छन् ? हामीले आफ्नो अधिकारको कुरा गरिरहँदा कतै अरूको अधिकार त हनन गरिरहेका छैनौं ?कार्यस्थलहरूमा विविधता व्यवस्थापन र नवप्रवर्तनलाई नेतृत्वले सदैव सम्मानपूर्वक उत्प्रेरणा जगाइराख्ने क्षमता राख्नुपर्छ जसबाट सुरक्षित र मर्यादित वातावरण निर्माणमा योगदान पुग्छ । दुर्व्यवहारका घटना हुनै नपाउने वातावरण बनाउनु पहिलो कार्य हो भने कथं भइहाले पनि यसको उचित सम्बोधनका लागि विश्वसनीय गुनासो संयन्त्र हुनु जरुरी छ । गुनासोलाई व्यवस्थित तवरले सुन्नु र यथाशीघ्र सम्बोधन गर्नु अर्को महत्त्वपूर्ण पक्ष हो । गुनासो संयन्त्र भरपर्दो होस् भन्न आचारसंहितासमेत बनाउन सकिन्छ । उच्च व्यवस्थापक, नेतृत्व वा कार्यालय प्रमुखप्रतिको गुनासोको पनि सम्बोधन गर्ने संयन्त्रको खाँचो पर्छ । सबै कार्यालयले कार्यस्थलमा हुने दुर्व्यवहारका घटनाको गुनासो गर्न सक्ने विश्वसनीय वातावरणसहितको संयन्त्र र लैंगिकमैत्री कार्यवातावरण निर्माणमा जोड दिनुपर्छ । झूटा आरोप लगाउनेहरूलाई उचित दण्डको व्यवस्था हुन सकेमा कोही कसैबाट अनुचित फाइदा लिने अवस्था आउन सक्दैन र दण्डविहीनताको अन्त्य गर्न सकिन्छ । उच्च व्यवस्थापक तथा कर्मचारीहरूका लागि तालिमको पाठ्यक्रममा यी विषयहरू अनिवार्य बनाउन सकेमा कानुनले गर्न नहुने भनेका काम नगर्न सजग र सचेत हुने अवस्था भई सुरक्षित र मर्यादित कार्यवातावरण निर्माणमा योगदान पुग्ने अपेक्षा गर्न सकिन्छ । कार्यस्थललाई लैंगिकमैत्री, सुरक्षित र मर्यादित बनाउनमा सबैको ऐक्यबद्धता हुनुपर्छ । असुरक्षित कार्यवातावरणका कारण समग्र कार्यसम्पादनमा पर्न सक्ने असरप्रति पूर्ण रूपमा जिम्मेवार र जवाफदेह बन्नुपर्छ । गुनासोको उचित सम्बोधन हुन सकेमा पीडितको घाउमा मल्हम लाग्ने, न्यायको अनुभूति हुने, पुनः त्यस्ता घटना नदोहोरिनेप्रति सजग र सचेत हुने हुन्छ । यसबाट संस्थामा सम्मानपूर्वक, सुरक्षित र मर्यादित तवरले काम गर्न पाउने वातावरण बनी मानवअधिकार संस्कृति निर्माणमा मद्दत पुग्छ ।"
साढे तीन खर्ब प्रतिबद्धता सवा खर्ब मात्रै भित्रियो,"(काठमाडौं)पचासको दशकदेखि नेपालले प्रत्यक्ष विदेशी लगानी (एफडीआई) भित्र्याउन थालेको हो । तर सुरुदेखि नै नेपालमा प्रतिबद्धताअनुसार विदेशी लगानी आउने गरेको छैन । चालु आर्थिक वर्षको पाँच महिनाकै उदाहरण लिने हो भने पनि, १९९ उद्योगमा २० अर्ब ६१ करोड ५ लाख ७८ हजार प्रत्यक्ष विदेशी लगानी प्रतिबद्धता आएको उद्योग विभागको तथ्यांक छ । तर चालु आर्थिक वर्षको ४ महिनामा खुद भित्रिएको प्रत्यक्ष विदेशी लगानी भने ३ अर्ब ६४ करोड १० लाख रुपैयाँ मात्रै रहेको राष्ट्र बैंकको तथ्यांक छ । यसले नेपालमा विदेशी लगानी प्रतिबद्धता र भित्रिने रकममा ठूलो अन्तर रहेको देखाउँछ ।प्रतिबद्धता आएको सबै विदेशी लगानी सोही अवधिमा आउँछ वा आउनुपर्छ भन्ने नीतिगत व्यवस्था भने नरहेको सरोकारवाला बताउँछन् । सरकारले विदेशी लगानी स्वीकृत गर्दा लगानीकर्तालाई चरणबद्ध रूपमा लगानी भित्र्याउने अनुमति हुन्छ । त्यसैले प्रतिबद्धता गरेको रकम सोही आर्थिक वर्षमा आउनुपर्छ भन्ने नरहेको सरोकारवालाको भनाइ छ ।गत आर्थिक वर्ष ३८ अर्ब ४० करोड ७५ लाख रुपैयाँ विदेशी लगानी प्रतिबद्धता हुँदा ५ अर्ब ९६ करोड १३ लाख मात्रै भित्रिएको छ । अघिल्लो आर्थिक वर्ष पनि ५४ अर्ब १५ करोड ८९ लाख रुपैयाँ प्रतिबद्धता हुँदा १८ अर्ब ५६ करोड ३ लाख रुपैयाँ रकम भित्रिएको छ । पछिल्लो समय प्रत्यक्ष विदेशी लगानी प्रतिबद्धता र भित्रिएको रकम हेर्दा प्रतिबद्धता आउने रकम मात्रै बढ्दो भए पनि भित्रिने रकम घट्दो क्रममा देखिएको छ । प्रत्यक्ष विदेशी लगानी कम भित्रिन थालेपछि सरकारले लचिलो नीति लिएको छ । गत आर्थिक वर्षमा विदेशी लगानीको न्यूनतम सीमा ५ करोडबाट २ करोड कायम गरिएको थियो । चालु आर्थिक वर्षको बजेटमार्फत वैदेशिक लगानीको न्यूनतम सीमा पुनरावलोकन गरी क्षेत्रगत रूपमा सीमा तोकिने जनाइएको छ । सरकारले सूचना प्रविधि उद्योगमा वैदेशिक लगानीको सीमा हटाइने बजेटमा उल्लेख छ । तर हालसम्म सरकारको यो नीति कार्यान्वयनमा आएको छैन । अटोमेटिक रुटबाट आउने सूचना प्र्रविधि क्षेत्रमा विदेशी लगानीको सीमा हटाइए पनि यो प्रणाली नै कार्यान्वयनमा आइनसकेको विभागका विदेशी लगानी तथा प्रविधि हस्तान्तरण शाखाका निर्देशक शंकरसिंह धामीको भनाइ छ । अटोमेटिक रुटमा सूचना प्रविधिका लागि २ करोडको सीमा हटाइएको छ । तर अटोमेटिक रुट प्रणाली कार्यान्वयनमा आएको छैन, धामीले भने, कर्मचारीले नै अप्रुभ गर्ने सिस्टममा अझै २ करोड सीमा छ । यसलाई हटाउन मन्त्रालयसँग छलफल गरिरहेका छौं । ठूल्ठूला परियोजनमा स्वीकृत वैदेशिक लगानी भित्रन समय लाग्ने गरेको उनको भनाइ छ । हाइड्रोपावर, इन्भेस्टमेन्ट कम्पनीलगायतमा विदेशी लगानी स्वीकृत हुन्छ, तर यी परियोजना समयमा सुरु हुँदैनन्, उनले भने, प्रोजेक्टको ढिलाइ र पछिल्लो समय कोरोना, आर्थिक मन्दीलगायतका कारण पनि विदेशी लगानी कम भित्रिएको हुन सक्छ ।०७८७९ को अन्त्यसम्ममा कुल प्रत्यक्ष वैदेशिक लगानीको मौज्दात २ खर्ब ६४ अर्ब ३३ करोड रहेको नेपाल राष्ट्र बैंकको प्रतिवेदनमा उल्लेख छ । ०७९ असार मसान्तसम्ममा नेपालमा ५७ देशको प्रत्यक्ष वैदेशिक लगानी भित्रिने गरेको विदेशी लगानीसम्बन्धी राष्ट्र बैंकको पछिल्लो अध्ययन प्रतिवेदनमा जनाइएको छ । नेपालमा सबैभन्दा बढी भारतबाट ८८ अर्ब ५९ करोड, चीनबाट ३३ अर्ब ४५ करोड, आयरल्यान्डबाट २० अर्ब ९० करोड, सिंगापुरबाट १६ अर्ब ७ करोड र सेन्ट किट्स एन्ड नेभिसबाट १५ अर्ब ९ करोड प्रत्यक्ष वैदेशिक लगानी छ, प्रतिवेदनमा लेखिएको छ, नेपालमा रहेको प्रत्यक्ष वैदेशिक लगानीमध्ये ६२६ प्रतिशत औद्योगिक क्षेत्रमा र ३७३ प्रतिशत सेवा क्षेत्रमा देखिन्छ । औद्योगिक क्षेत्रअन्तर्गत जलविद्युत् क्षेत्रमा ३२८ र उत्पादन क्षेत्रमा २९५ प्रतिशत वैदेशिक लगानी छ । यसैगरी कुल प्रत्यक्ष वैदेशिक लगानीमध्ये २५६ प्रतिशत सेवा क्षेत्रअन्तर्गत बैंक तथा वित्तीय संस्था र बिमा कम्पनीहरूमा छ । प्रायः वर्षमा भित्रिने वैदेशिक लगानीको तुलनामा सोही अवधिमा नेपालबाट बाहिरिने लाभांशबापतको रकम धेरै रहँदै आएको थियो ।"
"ग्यासमा बढी मूल्य लिँदै, उपभोक्ता ठग्दै डिस्ट्रिब्युटर","(काठमाडौं)आपूर्तिको अवस्था असहज हुँदा व्यवसायीले बढी मूल्य लिने विषय नौलो होइन । तर सहज अवस्थामा पनि केही व्यवसायीले खाना पकाउने एलपी ग्यासमा बढी मूल्य असुलिरहेका छन् । नेपाल एलपी ग्यास उद्योग संघ र ग्यास विक्रेता महासंघ नेपालका अनुसार चितवन, नवलपुर, नवलपरासीलगायत केही जिल्लामा सरकारले तोकेको भन्दा बढी मूल्यमा ग्यास बिक्री भइरहेको छ । नेपाल आयल निगमले प्रतिसिलिन्डर ग्यासको मूल्य १८ सय ९५ रुपैयाँ तोकेको छ । यसभन्दा बढीमा बिक्रीवितरण गैरकानुनी हो । तर केही डिस्ट्रिब्युटर अनि विक्रेताले चर्को मूल्यमा बिक्री गरेको उजुरी परेको पाइएको छ । ग्यास उद्योगदेखि ५० किमि परिधिभित्र कायम ग्यासको उपभोक्ता मूल्य प्रतिसिलिन्डर (१४२ केजीको) १८ सय ९५ रुपैयाँ हो । नवलपरासी, चितवन, नवलपुरलगायत क्षेत्रमा बढी मूल्य लिएको भन्दै स्थानीय प्रशासनमा लिखित उजुरी नै परेको छ, संघका अध्यक्ष शिवप्रसाद घिमिरेले भने, सबैभन्दा बढी ग्यास उद्योग भएको क्षेत्र त्यही नै हो, त्यहाँ थप भाडा जोड्न पाइँदैन । तर बढी मूल्यमा बिक्री गरिरहेको उजुरी परेको छ । संघका अनुसार केही साताअघि पोखरा, कास्की क्षेत्रमा पनि बढी मूल्य लिएको उजुरी परेको थियो । पछिल्लो समय भने चितवन, नवलपुर, नवलपरासी क्षेत्रमा पनि समस्या देखिएको छ । बढी मूल्य लिएर ठगी गरे नेपाल आयल निगम र वाणिज्य आपूर्ति तथा उपभोक्ता संरक्षण विभागले अनुगमन गरेर नियमन गर्ने हो, यी निकायले केही गरेनन् । स्थानीय प्रशासनले पनि ग्यासको अनुगमन गर्नुपर्थ्यो तर गरेनन्, घिमिरेले भने, गलत काम गर्नेलाई कारबाही भएन । ग्यासमा बढी मूल्य लिएको उजुरीपछि संघले उद्योगले तोकेको खुद्रा बिक्री मूल्य तिरेर आधिकारिक विक्रेताबाट मात्रै ग्यास किन्न भनेको गरेको छ । ग्यास खरिदपछि अनिवार्य बिल लिन उपभोक्तालाई उसको आग्रह छ । ग्यास विक्रेता महासंघ नेपालले बजारमा मागअनुसार आपूर्ति व्यवस्था पर्याप्त मिलाइएको जनाएको छ । ग्यास उद्योगबाट उपभोक्ताको मागबमोजिम विक्रेतालाई उपलब्ध गराइएको अवस्थामा बढी मूल्य लिनु गैरकानुनी हुने भन्दै विज्ञप्ति नै जारी गरेर सूचितगरेको छ । ०७८ चैत १५ को निगमको निर्णयअनुसार ग्यास उद्योगदेखि ५० किमि परिधिभित्र कायम ग्यासको उपभोक्ता मूल्य प्रतिसिलिन्डर १८ सय ९५ रुपैयाँ हो । ५० किमिबाहिर खुला बजारअनुसार प्रतिस्पर्धात्मक तवरबाट ढुवानी अंश समेटी मूल्य कायम गर्ने भनिएको छ, महासंघका अध्यक्ष अध्यक्ष चन्द्रबहादुर थापाले जारी गरेको विज्ञप्तिमा भनिएको छ, गुनासो, उजुरी आएको ५० किमि परिधिभित्रकै हो । चितवन नवलपुर, नवलपरासीलगायत जिल्लामा केही डिस्ट्रिब्युटरले विक्रेतालाई बढी मूल्य लिइराखेका छन् । उद्योगले विक्रेतालाई दिने मूल्यभन्दा बढी लिने डिस्ट्रिब्युटरलाई तत्काल कारबाही गर्नुपर्छ । डिस्ट्रिब्युटर र विक्रेताले दिने मूल्य प्रतिसिलिन्डर १ हजार ८ सय ४५ रुपैयाँ हुनुपर्छ । विक्रेताको नाफा प्रतिसिलिन्डर ५० रुपैयाँ हो । तर डिस्ट्रिब्युटरले बढी मूल्य लिएको थापाको भनाइ छ । कम्पनीले डिस्ट्रिब्युटरलाई प्रतिसिलिन्डर १ हजार ८ सय ४५ रुपैयाँ दिन्छ । डिस्ट्रिब्युटरले विक्रेतालाई १ हजार ८ सय ७० रुपैयाँ र विक्रेताले थप ५० रुपैयाँ थपेर बेच्दा उपभोक्तालाई १ हजार ९ सय २० रुपैयाँसम्म पर्ने भयो, अध्यक्ष थापाले भने, यो गलत हो, विक्रेताको माग कम्पनी र डिस्ट्रिब्युटरको मूल्य १ हजार ८ सय ४५ रुपैयाँ हुनुपर्यो ।ग्यासको मूल्यका हकमा ५० किमि परिधि तोकिएको निगमका प्रवक्ता मनोज ठाकुरले प्रस्ट्याए । उद्योगभन्दा ५० किमि दूरीभित्र बढी मूल्य लिन नपाइने उनको भनाइ छ । त्यसभन्दा बढीको दूरीमा ढुवानी भाडा जोड्न मिल्छ । बढी मूल्य लिनु गैरकानुनी हो, उनले भने, बढी मूल्य लिएको विषयमा निगममा पनि उजुरी आएको छ । अब अनुगमन तीव्र हुन्छ । यद्यपि निगमले मात्रै अनुगमन गरेर समाधान नहुने उनले बताए । सम्बद्ध स्थानीय निकाय, जिल्ला प्रशासन र वाणिज्य विभागले पनि अनुगमन जारी राख्नुपर्ने उनले जनाए । निगमले ग्यासको प्रोडक्ट डेलिभरी अर्डर (पीडीओ) जारी गर्ने हो । ग्यास उद्योगीले मागेअनुसार मासिक ५० हजारदेखि ५५ हजार टन पीडीओ जारी भइराखेको छ । बजारमा अभाव छैन, आपूर्तिमा समस्या छैन, उनले भने, बढी मूल्य लिनेलाई सबै निकायबाट अनुगमन र कारबाही गर्न जरुरी छ ।"
कोशीमा दूध उत्पादकले पाएनन् २५ करोड भुक्तानी,"(मोरङ)कोशी सरकारले दूध उत्पादक किसानको समस्या समाधानका लागि दुग्ध पदार्थ निर्यातका लागि ४ करोड अनुदान वितरण गर्ने तयारी गरेको छ । विराटनगर दुग्ध वितरण आयोजनाले दुग्ध पदार्थ बिक्री नभएको भन्दै कोशी प्रदेशका किसानको ६ महिनादेखिको २५ करोड भुक्तानी नदिएपछि प्रदेश सरकारले निर्यातका लागि अनुदान दिन लागेको हो । उद्योग, कृषि तथा सहकारी मन्त्रालयमा आयोजित दूध उत्पादक किसानसँगको अन्तरक्रियामा प्रदेश सरकारका प्रवक्ता एवं आन्तरिक मामिला तथा कानुनमन्त्री शमशेर राईले यस प्रदेशमा दूध उत्पादक किसानले भोग्दै आएको समस्या समाधानका लागि सरकारले तयारी थालेको बताएका छन् । प्रदेशका विराटनगर दुग्ध वितरण आयोजनालगायत निजी डेरीले दुग्ध पदार्थ बिक्री नहुँदा किसानको भुक्तानी दिन सकेका छैनन्, उनले भने, त्यसैले यस प्रदेशमा भण्डारण गरिएको दुग्ध पदार्थ निर्यातका लागि प्रदेश सरकारले अनुदान दिने तयारी गरेको छ । चालु आर्थिक वर्षको बजेटमा घिउ र धूलो दूध निर्यातमा अनुदान दिने व्यवस्था गरिएको छ । उक्त बजेट वितरणका लागि उद्योग, कृषि तथा सहकारी मन्त्रालयले कार्यविधि बनाउने कार्य अन्तिम चरणमा पुगैको मन्त्री राईले बताए । विराटनगर दूध वितरण आयोजनाले भुक्तानी नदिँदा गाईबस्तुलाई खुवाउने दाना, छोराछोरीको पठनपाठनका साथै घर व्यवहार चलाउनसमेत समस्या भएको इलामका दूध उत्पादक किसान भूपेन्द्र गड्तौलाको भनाइ छ । गत असारदेखि विराटनगर दुग्ध वितरण आयोजनाले किसानलाई भुक्तानी दिएको छैन, उनले भने, आयोजनाले एकातिर दूधको भुक्तानी दिइरहेको छैन, अर्कोतिर दूध किन्न पनि छाडिसकेको छ । यसले किसान दोहोरो मारमा परेका छन् । अर्का किसान भरत तिम्सिनाले पनि विराटनगर दुग्ध वितरण आयोजनाले इलामका किसानसँग यसअघि दिनकै ६७ हजार लिटर दूध खरिद गर्दै आएको तर अहिले ६७ सय लिटर पनि नकिनेको गुनासो पोखेका हुन् । ऋण लिएर गाईबस्तु खरिद गरेर दूध उत्पादन गर्दै आएका किसान दूध बिक्री नहुँदा टाट पल्टिने अवस्थामा छन्, उनले भने । किसानबाट संकलित दूधबाट उत्पादित दुग्ध पदार्थको बजारीकरण नहुँदा त्यत्तिकै थन्काएर राख्नुपरेकाले भुक्तानी दिन कठिनाइ भएको विराटनगर दुग्ध वितरण आयोजनाका प्रमुख प्रमेश्वर चौधरीले बताए । उत्पादित दुग्ध पदार्थ भण्डारण गरेर लामो समय राख्दा लागत मूल्यसमेत बढेको उनको भनाइ छ । प्रदेशमा भण्डारण गरिएको दुग्ध पदार्थ तेस्रो मुलुक निर्यात गर्न प्रदेश सरकारले दिने अनुदानका लागि कार्यविधि बनाउने काम अन्तिम चरणमा पुगेको उद्योग, कृषि तथा सहकारी मन्त्रालयका सचिव लेखराज दाहालले पनि प्रस्ट्याए । मन्त्रिपरिषद्बाट कार्यविधि तत्काल पारित गराएर अनुदान वितरण प्रक्रिया सुरु गर्नुका साथै दूध उत्पादक किसानका साथै व्यवसायीको समेत समस्या समाधानमा मन्त्रालय लागिपरेको उनको भनाइ छ ।"
वीरगन्जले जित्दा धनगढीको उद्धार,आजका खेलधनगढीविरुद्ध पोखराझापाविरुद्ध चितवन
आयुषा र अनु श्रीलाई उपाधि,"काठमाडौं (कास) आयुषा जिसी र अनुश्री धोजुले २१ औं जयकर स्मृति टेनिस प्रतियोगितामा बिहीबार सफलता पाएका छन् । आयुषाले यू१२ गर्ल्सको फाइनलमा मेरिसा थापालाई र अनुश्रीले यू१० गर्ल्सको फाइनलमा जेनिशालाई समान ६१, ६३ को सेटले पराजित गरे ।ताभिसी राणाले यू८ गर्ल्सको उपाधि जितिन् । उनले फाइनलमा नाइरा छोदेन घलेलाई १०२, १०६ को सेटमा हराइन् । ताभिसीले सेमिफाइनलमा रजिशा जोशीलाई ६१०, १०६, १०७ ले र नाइराले मानवी क्षेत्रीलाई १०२, १०३ ले हराए । यू८ व्वाइजतर्फ मार्कव पोखरेल च्याम्पियन बने । उनले फाइनलमा कायन चालिसेलाई १०८, १०५ ले पराजित गरे । मार्कबले त्यसअघि आहान केडिया र सौरभ लामिछाने तथा कायनले अवीर केडिया र विरल अग्रवाललाई पन्छाएका थिए । दर्शिल र प्राज्नाको जोडीले बोरिस र शिभालीको जोडीलाई ६४, ६१ ले पराजित गरी मिक्स डबल्स उपाधि जितेको थियो । विश्वविशेष डल्लाकोटी र निश्चल ज्ञवाली यू१० ब्वाइजको उपाधिका लागि खेल्नेछन् । उनले सुजन कुइँकेललाई ६३, ६१ ले र निश्चलले सभ्यजंग कार्कीलाई ६२, ६४ ले हराए । बोरिस अधिकारी, संज्ञा रोकाया, दर्शिल श्रेष्ठ र ब्रिजेश अर्याल यू१४ व्वाइज तथा सभ्यजंग कार्की, वेदान्त चालिसे, अरित मल्ल र निश्चल ज्ञवाली यू९ व्वाइजतर्फ सेमिफाइनल पुगेका छन् ।"
पर्सा र आर्मी विजयी,"(वीरगन्ज) नारायणी क्रिकेट रंगशालामा बिहीबार प्रो क्लब च्याम्पियनसिप क्रिकेटमा पर्सा ११ र त्रिभुवन आर्मी क्लब विजयी भएका छन् । पर्साले भारतको उत्तर प्रदेश ११ लाई एक विकेट र विभागीय टोली आर्मीले नेपाल पुलिस क्लबलाई ८ विकेटले हराए । पहिलो खेलमा टस जितेर पर्साले उत्तर प्रदेशलाई ब्याटिङ निम्तो दिएको थियो । उत्तर प्रदेश १६ ओभरमा अलआउट हुँदा ६६ रन बनाउन सक्यो । समिर अन्सारीले २२ बलमा २ चौका र २ छक्का प्रहारसहित २४ रन बनाए । जयदेव सिंहले १२ रन जोड । पर्साका कप्तान सन्दीप लामिछानेले ४ ओभरमा २९ रन खर्चेर ३ विकेट लिए । पवन सर्राफ, रन्जित कुमार र रुपेश सिंहले २२ विकेट लिए । ६७ रनको लक्ष्य पाएको पर्साले १६३ ओभरमा ९ विकेट गुमाई जित पायो । अनिलकुमार साहले सर्वाधिक १८ रन र सन्दीप लामिछानेले १२ रन बनाए । उत्तर प्रदेशका भीम शर्मा, ठाकुर कुमार र वासी अन्सारीले २२ विकेट लिए । अर्को खेलमा पुलिस क्लबले १८४ ओभरमा अलआउट हुँदै मात्र ५८ रनमात्र बनायो । ५९ रनको लक्ष्य आर्मीले सातौं ओभरको पहिलो बलमा २ विकेट गुमाई पूरा गर्यो । आर्मीका रोहितकुमार पौडेलले १४ बलमा २१ रन र विनोद भण्डारीले ११ बलमा अविजित १४ रन बनाए । ओपनर सन्तोष कार्कीले २० रन जोडे । पुलिसका ललित राजवंशी र शेर मल्लले एकएक विकेट लिए । करण केसीले पहिलो ओभरमै १३ रन खर्चिएका थिए ।आर्मीको जितमा शाहब आलमको उत्कृष्ट बलिङ रह्यो । उनले ४ ओभरमा ४ रन खर्चिएर ३ विकेट लिए । पुलिसका करण केसीले १५, अमित श्रेष्ठले ११, ओपनर अर्जुन साउद ६ रन, दिलीप नाथ १, कप्तान आरिफ शेख ३, सुनील धमला २, सागर ढकाल १ र शेर मल्लले ४ रन बनाए । शंकर राना र रसिद खान खाता नखोली पेभेलियन फर्किए । प्रतियोगितामा तीन विभागीय टोली आर्मी, पुलिस, एपीएफसहित पर्सा ११, उत्तर प्रदेश र नोएडा क्लब प्रतिस्पर्धी छन् ।"
सुदूरपश्चिम प्रदेशमाथि एपीएफको धावा,"(काठमाडौं)साबिक विजेता सुदूरपश्चिम प्रदेश बिहीबार प्रधानमन्त्री कप महिला राष्ट्रिय क्रिकेट प्रतियोगिताको पहिलो खेलमै पराजित भएको छ । उपाधि दाबेदार मानिएको नेपाल एपीएफ क्लबले प्रतियोगिताको पहिलो दिन सुदूरपश्चिमलाई ९ विकेटले हरायो । एपीएफले ८८ रनको लक्ष्य मूलपानी क्रिकेट मैदानमा १६१ ओभरमै पार गरेको थियो । ज्योति पाण्डेले ४९ र इन्दु बर्माले ३१ रनको इनिङ्स खेल्दै एपीएफलाई सजिलो विजय दिलाए । प्लेयर अफ द म्याच ज्योतिले ४८ बल खेल्दै ९ चौका र राष्ट्रिय टोलीकी कप्तान इन्दुले ४४ बल खेल्दै ४ चौका प्रहार गरिन् । कप्तान सीता रानामगर ४ रन बनाई ईश्वरी विष्टको बलमा आउट भइन् । यसअघि टस जितेर ब्याटिङ रोजेको सुदूरपश्चिमले निर्धारित २० ओभरमा ९ विकेट गुमाई ८७ रनमात्र बनाउन सकेको थियो । कविता जोशी २७ बलमा २ चौका र १ छक्कासहित २२ र सम्झना खड्काले १२ रन बनाए । रेवती धामी ९, कप्तान रितु कनोजिया ७ र विन्दु रावल ६ रनमा आउट भए । लक्ष्मी साउद ६ रनमा अविजित रहिन् । एपीएफबाट सोनु खड्काले २ तथा सुमन विष्ट, करुणा भण्डारी र इन्दुले ११ विकेट लिए ।मूलपानीमै सम्पन्न अर्को खेलमा कोशी प्रदेशले कर्णाली प्रदेशलाई १० विकेटले हरायो । १६ ओभरमा छोट्याइएको खेलमा कर्णालीले ९ विकेट गुमाई ३३ रनमात्र बनाउन सकेको थियो । ओपनर एवं कप्तान किरण कुँवरले कर्णालीबाट सर्वाधिक ९ रन बनाइन् । बिना थापा र रश्मी खड्काले समान ८ रन जोडे । कर्णालीका चार खेलाडीलाई शून्यमा आउट गरेको कोशीबाट अप्सरी बेगमले ३ विकेट लिइन् । प्लेयर अफ द म्याच उनले ३ ओभरमा १ मेडन राख्दै १२ रन खर्चे । एलिसा खडियाले २ तथा सवनम राई, निशा साह र कप्तान रुबिना क्षेत्रीले ११ विकेट लिए । गत वर्ष इटहरीमा भएको प्रतियोगिताको पछिल्लो संस्करणको फाइनलमा सुदूरपश्चिमसँग पराजित कोशीले ३१ ओभरमै ३५ रन बनायो । रुविना १७ बल खेल्दै ६ चौका प्रहार गरि २५ र काजोल श्रेष्ठ ५ रन बनाई अविजित रहे । वाग्मती प्रदेशले त्रिवि क्रिकेट मैदान कीर्तिपुरमा मधेश प्रदेशलाई २८ रनले हरायो । टस हारेर ब्याटिङ निम्तो पाएको वाग्मतीले २० ओभरमा ४ विकेट गुमाई १ सय १७ रन बनायो । यशोदा विष्ट र अस्मिना कर्माचार्यले पाँचौं विकेटमा ७२ रनको अविजित साझेदारी गरेर वाग्मतीको विजय आधार बनाए । हेलिसा गुरुङ १२, कञ्चन श्रेष्ठ ८, अस्मिता खरेल शून्य, सोनु पाख्रिन ३ रनमा आउट भएको अवस्थामा वाग्मती ११ औं ओभरमा ४५४ को स्थितिमा थियो । यहींबाट यशोदा र कप्तान अस्मिनाको ठोस साझेदारी इनिङ्स सुरु भयो । यशोदा ३९ बल खेल्दै ६ चौकासहित ४७ र अस्मिना ३१ बलमा ३ चौकासहित ३० रन बनाएर अविजित रहे । मधेशबाट पूजा महतोले २ र कप्तान कविता गौतमले १ विकेट लिए ।मधेशले ५ विकेट गुमाई ८९ रनमात्र बनाउन सक्यो । ओपनर एलिसा यादव ४ रनमै आउट भइन् । पूजाले ४५ बलमा ४ चौकासहित ३५, अनुराधा चौधरीले २८ बलमा ३ चौकासाथ २१ र प्रतिमा शाहले अविजित १५ रन बनाए । प्लेयर अफ द म्याच अस्मिनाले २ र मनीषा उपाध्यायले १ विकेट लिए । अर्को खेलमा लुम्बिनीले गण्डकी प्रदेशलाई ४ विकेटले पराजित गर्यो । टस जितेको गण्डकीले ४ विकेट गुमाई १ सय २ रन बनायो । अञ्जली विश्वकर्माले ५१ बलमा ४ चौकासहित ३०, श्रृजना पौडलले २३ बलमा ३ चौकासहित १९ रन बनाए । सुमन खतिवडा १८ बलमा ५ चौका प्रहार गर्दै ३३ रनमा अविजित रहे । लुम्बिनीबाट मधु डिसी, सरस्वती पुन र कमला जीएमले ११ विकेट लिए । ओपनर लक्ष्मी चौधरीले ४२ रन बनाएपछि लुम्बिनीले १७ ओभरमै लक्ष्य पूरा गरेको थियो । प्लेयर अफ द म्याच उनले ४४ बल खेल्दै ४ चौका र १ छक्का प्रहार गरिन् । कप्तान सरस्वती जीएमले १२ रन बनाइन् । गण्डकीले २३ अतिरिक्त रन खर्चेको थियो, त्यसमा २० वाइड थियो । गण्डकीबाट सृष्टि जैसीले २ तथा कुसुम गोदार र सुमनले ११ विकेट लिए ।"
पाथीभरा टाइगर च्याम्पियन,"ताप्लेजुङ (कास) दमकको पाथीभरा टाइगर भलिबल क्लबले दोभान बजारमा भएको अन्तरजिल्ला क्लबस्तरीय आमन्त्रित पुरुष भलिबल प्रतियोगिताको उपाधि जितेको छ । बिहीबार फाइनलमा आयोजक ताप्लेजुङको मुकेश मेमोरियल क्लबलाई २५१४, २५१९ र २५१९ को सोझो सेटमा पराजित गरेको थियो ।एकाघरका दाजुभाइले नेतृत्व गरेका दुई टिम फाइनल पुगेकाले दर्शक झुम्मिएका थिए । पाथीभराको नेतृत्व गरेका मुस्कान खुदाङ र आयोजकको नेतृत्व गरेका मुकेश सहोदर दाजुभाइ हुन् । उनीहरू सिदिङवा गाउँपालिका७ सुरुमखिमका हुन् । विजेताले ३ लाख २ हजार र उपविजेताले १ लाख ५१ हजार रुपैयाँ पुरस्कार पाएका छन् ।"
छोटकरी,"मुवाँथाइ खेलाडीलाई चार स्वर्णकाठमाडौं (कास) नयाँदिल्लीमा भएको मोर्डन पाइथान गेम्समा नेपाली मुवाँथाइ खेलाडीले ४ स्वर्ण पदक जितेका छन् । नेपालबाट २२ पुरुषमहिला खेलाडी सहभागी भएकामा सबैले स्वर्ण जितेका हुन् । टिम प्रशिक्षक राहुल मोक्तानका अनुसार पुरुष ६५ केजीमा मुकेश लुइँटेल खत्रीले भारतका शिभान्स भार्गवलाई हराएर स्वर्ण जिते । ६० केजीमा किशोर नेगीले भारतका विशाल सिंहलाई नकआउट गर्दै स्वर्ण जिते । महिला ४८ केजीमा राष्ट्रिय च्याम्पियन प्राप्ति बतासले भारतकी सताक्षी शुक्लालाई हराएर स्वर्ण जितिन् । प्राप्तिकी दिदी परिकाले ५१ केजीमा भारतकी दिव्यान्शीलाई हराएर स्वर्ण जितेकी छन् । दक्षिण एसियाली स्केट बोर्ड सुरुतिलोत्तमा (कास) तिलोत्तमामा बिहिबारदेखि पाँचौं दक्षिण एसियाली स्तरीय स्केट बोर्ड प्रतियोगिता सुरु भएको छ । नेपाल स्केटबोर्ड तथा स्केट बोर्डिङ संघ र स्केट एड नेपालको संयुक्त आयोजनामा भएको प्रतियोगिताको लुम्बिनी विकास कोषका उपाध्यक्ष ल्हारक्याल लामा (खेन्पो छिमे) ले उद्घाटन गरेका थिए । उपाध्यक्ष लामाले खेलकुदले युवाको दैनिक जीवनमा धेरै सकारात्मक भूमिका खेल्ने बताए । लुम्बिनी प्रदेश खेलकुद परिषद्का सदस्य सचिव जयप्रकाश भट्टराईले स्केट खेलको विकासका लागि प्रदेश सरकार सहकार्य गर्न तयार रहेको बताए । प्रतियोगितामा दक्षिण एसियाका नेपालसहित भारत, बंगलादेश, श्रीलंका, भुटान, पाकिस्तान र माल्दिभ्स तथा आमन्त्रित राष्ट्रमा म्यान्मार र थाइल्यान्डको टोलीको सहभागिता रहेको स्केट एड नेपालका अध्यक्ष जागृत पहाडीले बताए ।सन्ध्याको उच्च स्कोर काठमाडौं (कास) बूढानीलकण्ठले समृद्धि यू१९ राष्ट्रिय बास्केटबल प्रतियोगिताको पुरुषतर्फ बिहीबार काभ्रे एकेडेमीलाई ७९६५ स्कोरले पराजित गरेको छ । त्रिपुरेश्वरस्थित राखेप कभर्डहलमा बूढानीलकण्ठको जितमा तेन्जिङ शेर्पाले २७ स्कोर गरेका थिए । गोल्डेनगेटले समृद्धिलाई ८९३७, सीसीआरसीले ह्वाइटहाउसलाई ६८५४, टाइम्सले रोयल्सलाई ७७५५ र ग्रिनफिल्डले बौद्ध युथ क्लबलाई ८८७३ स्कोरले हराए । गोल्डेनगेटका उर्गेन लामाले २०, सीसीआरसीका प्रनिशले १२, टाइम्सका सिमोनले २८ र ग्रिनफिल्डका अमृतले २२ स्कोर जोडे । महिला राउन्ड रोबिन लिगमा आईएसए नेपालले जेभियर एकेडेमीलाई ४२२६ स्कोरले हरायो । विजेताकी सन्ध्या डंगोलले १६ अंक जोडिन् ।नेफऋत कप अर्को साताकाठमाडौं (कास) उत्तरभेगीय शैक्षिक मञ्च तथा ऋत एकेडेमीको संयुक्त आयोजनामा सातौं नेफऋत कप अन्तरविद्यालय जुनियर यू१६ छात्र फुटबल प्रतियोगिता आइतबार सुरु हुने भएको छ । ६४ टिमले नकआउटका आधारमा पुस १४ सम्म प्रतिस्पर्धा गर्ने बिहीबार पत्रकार सम्मेलनमा नेफका अध्यक्ष नारायण रोकाले बताए । प्रतियोगिताबाट उत्कृष्ट २० खेलाडी छनोट गरी डेनमार्कमा जुलाईमा हुने डाना कप यू१६ फुटबल प्रतियोगितामा सहभागी गराइने नेफका सचिव टंककुमार चापागाईंले बताए । प्रतियोगिताको मुख्य प्रायोजक रहेको ऋत एकेडेमीले ३० उत्कृष्ट खेलाडीलाई प्लस टु अध्ययन गर्न जनही ६० हजारबराबरको छात्रवृत्ति प्रदान गर्ने संयोजक खेमनाथ पौडेलले बताए ।"

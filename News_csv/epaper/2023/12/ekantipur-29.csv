शीर्षक,विवरण
"'पसिनाको कमाइ लुटियो, औषधि किन्ने पैसा सकियो","रमेशकुमार पौडेल (चितवन), घनश्याम गौतम (बुटवल) र सन्जु पौडेल (लुम्बिनी)"
चुनाव हारेका कांग्रेस नेता राष्ट्रिय सभा जाने जोडबलमा,"केन्द्रीय कार्यालयका मुख्यसचिव कृष्णप्रसाद पौडेलका अनुसार एउटा समूहमा बढीमा तीन जनाको नाम सिफारिस गर्न निर्देशन गरिए पनि तलबाट सबैको नाम पठाइएकाले आकांक्षीको संख्या बढी भएको हो । बैठकमा केन्द्रीय सदस्य देवेन्द्रराज कँडेलले बिनाविभेद उम्मेदवार चयन गर्ने गरी पार्टीमा मापदण्ड बनाइनुपर्ने बताए । पार्टीका प्रचार विभागका प्रमुखसमेत रहेका केन्द्रीय सदस्य मीन विश्वकर्माले कसैलाई सधैंभरि र कसैलाई कहिल्यै नहुने अवस्थाको अन्त्य गर्नुपर्ने बताए । केन्द्रीय सदस्य डिला संग्रौलाले न्यायको सिद्धान्तअनुसार मापदण्ड बनाउन माग गरिन् भने अर्का केन्द्रीय सदस्य दीपक गिरीले सबैलाई समेट्न, पार्टीभित्र भेदभाव नहुने गरी मापदण्ड बनाएर मात्रै उम्मेदवार चयन गर्नुपर्ने बताए । नेता गिरीले गरिब जनताले सहकारीमा जम्मा गरेको पैसा ठग्ने जोसुकैका विरुद्धमा भन्डाफोर अभियान चलाउनुपर्ने मागसमेत राखे । उनले राज्यका निकायलाई सहकारी ठगीमा गम्भीर हुनसमेत ध्यानाकर्षण गराए । टेरामक्स र एनसेललगायत प्रकरणमा कांग्रेसले संरक्षण दिने गरेको सन्देश जान थालेको भन्दै यसलाई चिरेर अघि बढ्न पार्टीले विशेष अभियान चलाउनुपर्ने मागसमेत उनले गरे । बैठकमा पार्टीबाट सरकारमा प्रतिनिधित्व गर्ने मन्त्रीहरूको कार्यसम्पादनप्रति सदस्यहरूले असन्तुष्टि व्यक्त गरेका थिए । मन्त्रीहरूको कामप्रति प्रधानमन्त्रीकै असन्तुष्टि आयो । जनताले पनि राहत महसुस गर्न पाएका छैनन् । मन्त्रीले काम गर्न नसकेको हो कि काम गर्न नदिइएको हो, स्पष्ट पार्नुपर्छ, केन्द्रीय सदस्य मुक्ता यादवले भनिन् । बिहीबार मन्त्रिपरिषद्को बैठकसमेत परेकाले मन्त्रीहरूले आफ्नो कार्यसम्पादनको प्रगति विवरण भने बैठकमा राख्न नभ्याएको अर्का केन्द्रीय सदस्य रामहरि खतिवडाले बताए । बैठकमा स्वास्थ्यमन्त्री मोहन बस्नेतले मात्रै आफ्नो कार्यसम्पादनका विषयमा धारणा राखेका थिए । केन्द्रीय सदस्य नैनसिंह महरले मन्त्रीका कामकारबाहीको निगरानी राख्न पार्टीले संयन्त्र बनाउनुपर्ने माग अघि सारे । केन्द्रीय सदस्य राजीव कोइरालाले मन्त्रीहरूको काम पनि गुटका आधारमा हुने गरेको आरोप लगाए । महामन्त्री गगन थापाले आगामी पुस १६ देखि माघ १२ गतेसम्म समुदायमा कांग्रेस अभियानको प्रस्ताव राखेका छन् । सहमहामन्त्री जीवन परियारले जाजरकोट र रुकुम पश्चिममा भूकम्पबाट प्रभावित बासिन्दाका लागि पार्टी संयन्त्रले गरेका कामका बारेमा जानकारी गराएका थिए । बैठक लाइभका विषयमा सभापति देउवाले नै अनिच्छा देखाएको एक केन्द्रीय सदस्यले बताए । यसअघि पार्टीका अधिकांश नेताहरूको विरोधका बाबजुद देउवाले बैठक लाइभ गराएका थिए । सभापतिको कार्यशैलीप्रति पार्टीमा चर्को विरोधका बेला उनले केही शक्ति केन्द्र र महामन्त्रीद्वय गगन थापा र विश्वप्रकाश शर्मालाई देखाउनकै लागि बैठक लाइभ गर्ने रणनीति बनाएको बुझाइ कांग्रेसमा चलेको थियो । हामीलाई एकदुई वटा बैठक पछि हुँदैन भन्नेमा निश्चिन्त नै थियो । बैठकको पारदर्शिताभन्दा पनि शक्ति केन्द्र र पार्टीभित्रकै विरोधी समूहलाई आफ्नो शक्ति देखाउने उद्देश्यका साथ बैठक लाइभ गरिएको हो, संस्थापन इतरपक्षीय एक नेताले भने, त्यो उद्देश्य पूरा भएपछि सभापति देउवा नै लाइभ नगर्ने स्थितिमा आइपुग्नुभयो ।"
गभर्नरको योग्यतामा प्रश्न उठाउँदै सर्वोच्चमा रिट,"काठमाडौं (कास) नेपाल राष्ट्र बैंकका गभर्नर महाप्रसाद अधिकारीको शैक्षिक योग्यतामा प्रश्न उठाउँदै सर्वोच्च अदालतमा रिट परेको छ । अधिवक्ताहरू दीपकराज जोशी, प्रतापसिंह ठकुराठी, दामोदर तिम्सिना र चूडामणि भण्डारीले बिहीबार रिट निवेदन दर्ता गरेका हुन् । रिटमा मन्त्रिपरिषद् र प्रधानमन्त्री तथा मन्त्रिपरिषद्को कार्यालयलाई विपक्षी बनाइएको छ । रिटको पेसी शुक्रबारलाई तोकेको छ ।नेपाल राष्ट्र बैंक ऐन ०५८ को दफा २० मा गभर्नरका लागि शैक्षिक योग्यता न्यूनतम स्नातकोत्तर तोकिएको छ । तर गभर्नर अधिकारीको योग्यता ऐनबमोजिमको नभएको हुँदा उक्त पदका लागि योग्य नहुने भन्दै उनको नियुक्ति बदरको माग रिटमा गरिएको छ । अधिकारीको योग्यता चार्टर्ड एकाउन्टेन्ट मात्र रहेको र त्यो स्नातकोत्तर वा सोसरह नभएको रिटमा दाबी गरिएको छ । अधिकारीले स्नातकोत्तर उपाधि कुन कलेजबाट लिनुभएको हो वा उहाँले चार्टर्ड एकाउन्टेन्टभन्दा फरक अन्य कुन योग्यता हासिल गर्नुभएको छ, सोको जानकारी बायोडाटामा उल्लेख गर्नुभएको छैन । यसको मतलब उहाँको स्नातकोत्तरको योग्यता छैन भन्ने यसै कुराबाट प्रमाणित भइरहेको देखिन्छ, रिटमा भनिएको छ ।गभर्नर अधिकारीको शैक्षिक योग्यताका विषयमा यसअघि पनि लगानी बोर्डका पूर्वप्रमुख कार्यकारी अधिकृत राधेश पन्तले सर्वोच्चमा रिट हालेका थिए । तर सर्वोच्चले रिट निवेदनको औचित्य सकिसकेको भन्दै थप आदेश जारी गर्नु नपर्ने फैसला गरेको थियो । त्यसयता सेलाएको यो विषयमा पुनः अदालतमा रिट दायर भएको हो । सरकारले ०७६ चैत २४ मा अधिकारीलाई गभर्नर नियुक्त गरेको थियो । रिटमा सरकारको उक्त निर्णय उत्प्रेषणको आदेशबाट बदर गर्दै न्यूनतम योग्यता नपुगेकाले अधिकारीविरुद्ध अधिकारपृच्छाको रिट जारी गर्न माग गरिएको छ । गभर्नरको योग्यतामा नै प्रश्न खडा भइसकेपछि गैरकानुनी तवरले उक्त सम्मानित पदमा एक क्षणसमेत बस्न उचित हुँदैन, रिटमा भनिएको छ । अयोग्य व्यक्तिलाई गरिएको नियुक्त बदर गर्न र सर्वोच्च अदालत नियमावली ०७४ को नियम ४२ बमोजिम अन्तरिम आदेश जारी गर्न पनि रिटमा माग गरिएको छ । राष्ट्र बैंक ऐन ०५८ को दफा २० मा गभर्नर पदमा नियुक्त हुने व्यक्ति नेपालको नागरिक हुनुपर्ने, उच्च नैतिक चरित्र भएको हुनुपर्ने तथा आर्थिक मौद्रिक, बैंकिङ, वित्तीय, वाणिज्य, व्यवस्थापन, जनप्रशासन, तथ्यांकशास्त्र, गणित वा कानुन विषयमा कम्तीमा स्नातकोत्तर उपाधि हासिल गरेको हुनुपर्ने व्यवस्था छ ।"
यसरी चुनिँदै छन् राष्ट्रिय सभामा १९ सदस्य,"मतभारको अंकगणितप्रत्येक दुई वर्षमा राष्ट्रिय सभामा एकतिहाई सदस्यको निर्वाचन हुन्छ । राष्ट्रिसभा निर्वाचन ऐन २०७५ बमोजिम पद रिक्त हुनुभन्दा ३५ दिन अगावै निर्वाचन गर्नुपर्ने हुन्छ । फागुन २० गते रिक्त हुने एकतिहाई सदस्यमध्ये १९ जना निर्वाचनबाट र एक जना राष्ट्रपतिबाट मनोनयन हुन्छन् । प्रदेशसभा सदस्य, गाउँपालिकाका अध्यक्षउपाध्यक्ष, नगरपालिकाका प्रमुख उपप्रमुख भएको निर्वाचन मण्डलको मतभारका आधारमा निर्वाचित हुने व्यवस्था छ । प्रदेशसभाका सदस्य र पालिकाका प्रमुखउपप्रमुखको मतभार अलगअलग हुन्छ । मतभार जनसंख्याका आधारमा निकालिन्छ । आयोगले २०७८ को जनगणनाको प्रतिवेदनअनुसार प्रदेशसभाको सांसदको मतभार ५३ र पालिकाका प्रमुखउपप्रमुखहरूको मतभार १९ तोकेको छ । यसअघि प्रदेशसभाको ४८ र पालिकाको मतभार १८ थियो । कुल जनसंख्यालाई मतदाता संख्याले भाग गर्ने र त्यसमा आउने योगफललाई हजारले भाग गर्दा निस्कने अंक नै मतभार हो । जस्तो, राष्ट्रिय जनगणना २०७८ अनुसार नेपालको जनसंख्या २ करोड ९१ लाख ६४ हजार ५ सय ७८ छ । यसलाई सातवटै प्रदेशका कुल प्रदेश सांसद ५५० ले भाग गर्दा ५३,०२७ योगफल हुन्छ । यसलाई हजारले भाग गर्दा ५३ हुन आउँछ । यो संख्या नै प्रदेश सांसदको मतभार हो । त्यस्तै कुल ७५३ पालिकामा प्रमुखउपप्रमुख गरेर १५०६ मतदाता हुन्छन् । यसले कुल जनसंख्यालाई भाग गर्दा १९,३६६ हुन आउँछ । यसलाई हजारले भाग गर्दा १९ हुन आउँछ र यो नै पालिकाका प्रमुखउपप्रमुखको मतभार हो । प्रमुख आयुक्त थपलियाका अनुसार सुदूरपश्चिम प्रदेशअन्तर्गत बझाङको प्रदेश १ नम्वर प्रदेशसभा रिक्त छ । निर्वाचन आयोगले रिक्त र निलम्बनबाहेक राष्ट्रिय सभा निर्वाचनका लागि प्रदेश सदस्य ५४९ र पालिकाका प्रमुखउपप्रमुख १४ सय ९८ कायम गर्ने निर्णय गरेको छ । यसअनुसार प्रदेशको कुल मतभार २९ हजार ९७ छ भने पालिकाको प्रमुख र उपप्रमुखको कुल मतभार २८ हजार ४ सय ६२ छ । दुवैतर्फको जोड्दा जम्मा मतभार ५७ हजार ५ सय ५९ हुन आउँछ । निर्वाचन हुने १९ जनामा (मनोनितबाहेक) वाग्मतीमा ४ जना, गण्डकी, कर्णाली र सुदूरपश्चिमबाट ३३ तथा कोशी, मधेश र लुम्बिनी प्रदेशबाट २२ जना निर्वाचित हुन्छन् । रिक्त पद जुन समूह र प्रक्रियाबाट निर्वाचित भएको हो, सोही समूह र प्रक्रियाबाट निर्वाचित गर्नुपर्छ । जस्तो, महिला, दलित कोटाबाट निर्वाचित सदस्य रिक्त भएमा सोही समूहबाट प्रतिनिधित्व हुने गरी राजनीतिक दलहरूले उम्मेदवार दिनुपर्छ । मतदानमा बढी मत ल्याउने उम्मेदवार नै विजयी बन्छन् । यसपटक राष्ट्रिय सभाका अध्यक्ष गणेश तिमिल्सिना एमालेका बिमला राई पौड्याल (महिला मनोनीत), दीपा गुरुङ (महिला), इन्दु कडरिया (महिला), दीलकुमारी रावल थापा (महिला), कुमार दसौदी (अन्य), नरपति लुवार (दलित), भैरवकुमार श्रेष्ठ (अन्य) रामचन्द्र राईसहित ९ जनाको म्याद सकिँदै छ । कांग्रेसबाट राष्ट्रिय सभा संसदीय दलका नेता रमेशजंग रायमाझीसहित अनिता देवकोटा (महिला), जितेन्द्रनारायण देव, प्रकाश पन्थ (अपांगता) गरी ४ जना, माओवादी केन्द्रबाट विना पोखरेल (महिला, हरिराम चौधरी (अन्य), महेशकुमार महरा गरी ३ जना, एकीकृत समाजवादीबाट नन्दा चापागाईं, सिंगबहादुर विश्वकर्मा (दलित), जसपाबाट प्रमिला कुमारी (महिला) र स्वतन्त्र खिमलाल देवकोटाको पनि फागुन २० मा कार्यकाल पूरा हुँदै छ । जुन प्रदेशबाट जति जना निर्वाचन गर्नुपर्ने हो उनीहरूलाई प्रदेशमै गठन हुने निर्वाचन मण्डलले मतदान गर्नेछ । कोशी प्रदेशमा प्रदेश ९३ जना सांसदको ४ हजार ९ सय २९ र पालिकाका प्रमुखउप्रमुख २ सय ७४ को ५ हजार २ सय ६ गरी कुल १० हजार १ सय ३५ मतभार छ । मधेशमा कुल १०७ प्रदेश सांसदको ५ हजार ६ सय ७१ र पालिकाका प्रमुखउप्रमुख २६७ को ५ हजार ७३ गरी जम्मा १० हजार ७ सय ४४ मतभार छ । वाग्मतीमा ११९ प्रदेश सांसदको ६ हजार ३ सय ७ मतभार छ भने पालिकाका प्रमुखउप्रमुख २३७ को ४ हजार ५ सय ३ गरी कुल १० हजार ८ सय १० मतभार छ । गण्डकीमा प्रदेश सांसदको संख्या ६० को कुल मतभार ३ हजार १ सय ८० छ । यस प्रदेशमा पालिकाका प्रमुखउप्रमुखको संख्या १७० छ, जसको मतभार ३ हजार २ सय ३० हुन आउँछ । योसहित गण्डकीमा ६ हजार ४ सय १० मतभार हुन आउँछ । लुम्बिनी प्रदेशमा ८७ प्रदेश सांसदको मतभार ४ हजार ६ सय ११ र पालिकाका प्रमुखउप्रमुख २१८ को ४ हजार १ सय ४२ मतभार छ । यो प्रदेशमा कुल मतभार ८ हजार ७ सय ५३ छ । कर्णालीमा प्रदेश सांसदको संख्या ४० छ, जसको कुल मतभार २ हजार १ सय २० हुन आउँछ । पालिकाका प्रमुखउप्रमुख १५६ को २ हजार ९ सय ६४ गरी कुल मतभार ५ हजार ८४ मतभार छ । सुदूरपश्चिममा प्रदेश सांसद ५२ छन् । यिनको मतभार २ हजार ७ सय ५६ र पालिकाका प्रमुखउप्रमुख १७६ को मतभार ३ हजार ३ सय ४४ गरी कुल ६ हजार १ सय मतभार रहेको छ । आयोगले प्रत्येक प्रदेशमा एकएक वटा मतदान स्थल र सोही मतदान केन्द्रमा दुई वटा केन्द्र राख्ने निर्णय गरेको छ । कोशीका लागि प्रदेश निर्वाचन कार्यालय, मधेशका लागि महेन्द्रनारायण निधि मिथिला संस्कृति केन्द्र, वाग्मतीका लागि भुटनदेवी मावि र प्राविधिक शिक्षालय, गण्डकीमा प्रदेश निर्वाचन कार्यालय, लुम्बिनीमा कर्मचारी मिलन केन्द्र, कर्णालीमा निर्वाचन कार्यालय र सुदूरपश्चिममा प्रदेशसभा भवनलाई मतदान स्थल तोकिएको छ । गठबन्धनले साझा उम्मेदवार खडा गरेमा राष्ट्रिय सभामा पहिलो स्थानमा रहेको एमालेको शक्ति एकैचोटि तल झर्नेछ । एमालेका अहिले १७ सांसद छन् । ९ सांसद गुमाउन पुगेमा उसको हैसियत ८ सांसदमा झर्नेछ । हाल कायम रहेका सिट यथावत् राखेर गठबन्धन दलबीच एमालेबाट रिक्त हुने ९ सिटमा भागबन्डाको तयारी भइरहेको छ । निर्वाचनमा भाग लिन संसद्मा प्रतिनिधित्व गर्ने राष्ट्रिय स्वतन्त्र पार्टीबाहेक १२ दलले आयोगमा निवेदन दिएका छन् ।"
एनसेल सेयर बिक्री छानबिनमा संसद्को चौथो समितिको प्रवेश,"(काठमाडौं)विदेशमा सेयर बिक्री गर्ने नेपालको निजी क्षेत्रको दूरसञ्चार कम्पनी एनसेलमाथि छानबिन गर्न प्रतिनिधिसभाको अर्को समितिले पनि हात हालेको छ । सार्वजनिक लेखा, राज्यव्यवस्था तथा सुशासन र अर्थ समितिले यसअघिनै एनसेलको सेयर बिक्रीबारे छलफल तथा छानबिन गरिरहँदा शिक्षा, स्वास्थ्य तथा सूचना प्रविधि समितिको प्रवेश भएको हो । सूचना प्रविधि समितिले बिहीबार सञ्चार तथा सूचना प्रविधिमन्त्री रेखा शर्मा, सचिव कृष्णबहादुर राउत, नेपाल दूरसञ्चार प्राधिकरणका अध्यक्ष पुरुषोत्तम खनाललगायतका अधिकारीलाई बोलाएर छलफल गरेको छ । एनसेलको सेयर बिक्रीबारे छानबिन कुन समितिले गर्ने भन्नेमा समिति सभापतिहरूबीच मतभिन्नता रहेको छ भने सभामुख देवराज घिमिरेले पनि यस विषयमा स्पष्ट निर्देशन नदिँदा एउटै विषयमा चार समितिको प्रवेश भएको हो । सेयर खरिदबिक्री विषयमा छलफल गर्न बोलाइएका बैठकमा यी समितिमा रहेका सांसदहरूले आआफ्नो कार्यक्षेत्र भएको दाबी गर्दै आएका छन् । सूचना प्रविधि समिति बैठकमा कांग्रेस सांसद बद्री पाण्डेले सेयर बिक्रीमाथि छानबिन गर्ने अधिकार अन्य समितिलाई नभएको बताए । लोसपाका सांसदले पनि समितिहरूलाई मन्त्रालय हिस्सा लगाइएकाले एनसेल सेयरको छानबिन गर्ने कार्यक्षेत्र सूचना प्रविधि समितिको भएको दाबी गरे । सार्वजनिक लेखा समितिको बुधबारको बैठकमा अन्य समितिले आफ्नो समितिको कार्यक्षेत्रमाथि हस्तक्षेप गरेको भन्दै सांसदहरूले आपत्ति जनाएका थिए । जसपा सांसद प्रदीप यादवले लेखा समितिको कार्यक्षेत्रभित्र अन्य समिति प्रवेश गरेकाले सभामुख घिमिरेसँग कुरा राख्नुपर्ने बताएका थिए भने कांग्रेस सांसद अर्जुननरसिंह केसीले समितिहरूको क्षेत्राधिकार स्पष्टसँग तोक्नुपर्ने माग गरेका थिए । सांसदहरू मात्रै नभएर संसदीय समितिका सभापतिहरूले पनि एनसेल सेयर बिक्रीको विषय आआफ्नो समितिको कार्यक्षेत्रमा पर्ने दाबी गर्दै आएका छन् । सूचना प्रविधि समिति सभापति भानुभक्त जोशीले सभामुखसँगको परामर्शमा नै एनसेल सेयर बिक्रीको विषयमा छलफल गरेको बताए । हाम्रै समितिको कार्यक्षेत्रमा पर्ने मन्त्रालयको विषय भएकाले हामीले पनि छलफल गरेका हौं । कार्यक्षेत्र पर्ने मन्त्रालयको विषयवस्तु भएकाले यसमा छलफल गर्नैपर्छ भन्ने छ, उनले भने, आफ्नो समिति अन्तर्गत परेका कुनै पनि निकायको बारेमा छलफल गर्नु र निर्णय लिनु हाम्रो दायित्वभित्र पर्छ । एनसेलको सेयर बिक्रीका विषयमा सक्कली कागजात मगाउन पत्र काटेको जानकारी दिँदै अर्थ समिति सभापति सन्तोष चालिसेले राजस्व हिनामिनाको विषय भएकाले आफ्नो कार्यक्षेत्रमा पर्ने हुँदा प्रवेश गरेको स्पष्ट पारे । उनले सभामुखको स्वीकृतिमा नै एनसेल सेयरको विषयमा छलफल गर्नका लागि पत्राचार गरेको बताए । सभामुखजीसँग अहिलेसम्मको प्रगति विवरण र कार्यक्षेको विषयमा छलफल भएको थियो । उहाँले खास कार्यक्षेत्र कसको हो भन्ने प्रश्न उठ्यो सल्लाह गरेर जानुपर्छ भन्नुभयो । राजस्वसँग सम्बन्ध भएको र अर्थसमिति राजस्व हिनामिनाको विषय हेर्ने भएको भनेर मैले स्पष्ट कुरा राखेपछि उहाँले मान्नुभयो, चालिसेले भने । सार्वजनिक लेखा समितिका सभापति ऋषिकेश पोखरेलले राज्य व्यवस्था तथा सुशासन समितिले प्रधानमन्त्री पुष्पकमल दाहाल, सञ्चारमन्त्री रेखा शर्मालगायतलाई बोलाएर एनसेलको सेयर बिक्रीबारे छलफल गरेपछि सामाजिक सञ्जालमार्फत नै कार्यक्षेत्रको विषय उठाएर आपत्ति जनाएका थिए । उनले सरकारी शक्ति, सत्ता, पहुँच र साधनको प्रयोग गरी सार्वजनिक लेखा समितिलाई कमजोर बनाउन कार्यक्षेत्र बाहिर गएर विषय बंग्याउन लागेको आरोप अन्य समिति सभापतिहरूलाई लगाएका थिए । मैले सभामुखलाई यो विषयमा तपाईंहरूको धारणा के हो ? सभापतिहरूको बैठक बोलाएर निष्कर्षमा पुर्याउनुस्, नभए संसद् कमजोर हुन्छ भनेको थिएँ, पोखरेलले भने, सभामुखले यस विषयमा छलफल गरौंला भने पनि अहिलेसम्म जवाफ आएको छैन ।राज्यव्यवस्था समिति सभापति रामहरि खतिवडाले भने एनसेलको विषय सुशासनसँग जोडिने भएकाले प्रधानमन्त्री र सम्बन्धित मन्त्री तथा अधिकारीलाई बोलाएर छलफल गरेको बताए । प्रधानमन्त्रीलाई नै बोलाएर छलफल गरेपछि मलाई त सभामुखले राम्रो गर्नुभयो भन्नुभयो । यो विषय सुशासन समितिकै हो भनेर मैले अनुभूत गराएँ । यसलाई धेरै अलमल्याउने काम कसैले पनि नगरोस् भन्ने सभामुखको धारणा थियो, उनले भने, अरू समिति र लेखाले मेरो भन्यो । लेखाको खास काम महालेखा र प्रतिवेदन हेर्ने हो भन्ने सभामुखको कुरा थियो । सभामुख घिमिरेले भने आफूले समिति सभापतिहरूलाई नियन्त्रण गर्न नखोजेको बताएका छन् । मैले अगाडि बढ् वा नबढ् भनेर नियन्त्रण गर्ने होइन । समितिहरूका चासो भए, आवश्यकताअनुसार अगाडि बढ्नुस्, समन्वय गर्नुस्, फरकफरक (निर्देशन) हुने कुरा नगर्नुस् भनेको हो, उनले भने । एनसेल सेयर बिक्रीको कुरा सार्वजनिक लेखा समितिले हेर्नुपर्ने पक्षमा आफू रहेको सभामुखको भनाइ थियो । मुख्यतः लेखाका विषयमा प्रतिपक्षको सभापति रहेको समितिले हेर्नुपर्ने उनको धारणा थियो । एनसेल सेयरको विषयमा विवाद हुँदा संसदीय समितिपिच्छे छलफल हुँदा राम्रो सन्देश गएको छैन । यस्ता विषयमा प्रतिनिधिसभा नियमावलीले संयुक्त बैठक बस्न सक्ने व्यवस्था गरेको छ । प्रतिनिधिसभा नियमावलीको दफा १९२ (३) मा कार्यक्षेत्रको विवाद भएमा सभामुखको निर्णय अन्तिम हुने स्पष्ट व्यवस्था छ । प्रतिनिधिसभा नियमावलीको दफा १९३ मा समितिहरूको प्रभावकारिता र कार्यको मूल्यांकन गर्न सभामुखले समिति सभापतिहरूको बैठक आह्वान गर्न सक्ने व्यवस्था छ । लेखा समितिका सभापतिले सोही बैठक माग गरेका हुन् । तर सभामुखले भने त्यस्तो बैठक बोलाएका छैनन् । संसदीय समितिहरूको कार्यक्षेत्रको विवादले एउटै विषयमाथि चार समितिमा छलफल हुँदा पनि संयुक्त बैठक बस्न भन्ने आवश्यकता देखेका छैनन् भने सभापतिहरूको बैठक पनि बोलाएका छैनन् । एनसेलको सेयर बिक्रीबारे अहिलेकै अवस्थामा समितिका संयुक्त बैठक बस्नुपर्ने आवश्यकता आफूले नदेखेको उनले बताए । पर्यो भने संयुक्त पनि बसिन्छ । अहिले सुरुवातमा छौं र संयुक्त बैठक गरिहाल्नुपर्ने छैन, सभामुखले भने ।बक्सकानुन परिमार्जन नहुँदा जटिलतादूरसञ्चारसँग सम्बन्धित कानुन र नियमावलीमा पछिल्लो प्रविधि, सन्दर्भ र अन्तर्राष्ट्रिय बजारअनुकूल सुधार र परिमार्जन हुन नसक्दा एनसेल सेयर खरिदबिक्रीजस्ता प्रकृतिका जटिलताहरू देखिने गरेको नियामक नेपाल दूरसञ्चार प्राधिकरणले जनाएको छ । झन्डै तीन दशकअघि बनाइएको कानुनको भरमा अहिलेको उन्नत प्रविधि र विस्तारित सेवा नियमन गर्नुपर्दा नियामक निरीह बनेको प्राधिकरण नेतृत्वको भनाइ छ । बिहीबार प्रतिनिधिसभाको शिक्षा, स्वास्थ्य तथा सूचना प्रविधि समितिका सदस्यले सोधेका प्रश्नको जवाफमा प्राधिकरण अध्यक्ष पुरुषोत्तम खनालले एनसेल प्रकरणमा भएका पछिल्ला गतिविधि यसका कानुनी र व्यावहारिक जटिलतासँगै आगामी दिनमा अपनाइने विकल्पलगायतका विषयमा सांसदलाई जानकारी गराएका थिए । नेपालमा जम्मा ७० हजार ल्यान्डलाइन फोन रहेका बेला २०५३ सालमा दूरसञ्चार ऐन बनेको थियो, अध्यक्ष खनालले भने, त्यो बेला सरकारको प्रमुख नीति नै साउटिङ डिस्ट्यान्समा एउटा फोन राख्ने थियो । २०५३ सालको ऐन लिएर हामीले आजका यत्रा कम्पनी चलाउनुपरेको छ, नियामक निकम्मा भइहाल्छ नि । एनसेलजस्ता ठूला कम्पनीको स्वामित्व लेनदेन हुँदा बारम्बार देखिने अन्योल सोही कमजोर कानुनी व्यवस्थाका कारण हुने गरेको उनको तर्क थियो । दूरसञ्चार ऐनले ५० प्रतिशतभन्दा बढी विदेशी लगानी भएको कम्पनी २५ वर्षपछि नेपाल सरकारमा हस्तान्तरण हुने र आफ्नो स्वामित्व घटाएर ५० प्रतिशतसम्म सीमित गरेमा पुनः अनुमतिपत्र प्राप्त गर्न सक्ने व्यवस्था गरेको छ । तर, ऐनले पुनः अनुमतिपत्र लिने प्रक्रियाका बारेमा केही उल्लेख नगरेकाले ऐन संशोधन गर्नुपर्ने अवस्था रहेको र प्राधिकरणले पटकपटक प्रयास गरेको उनको दाबी छ । सेयर खरिद बिक्रीसमेत नेपालका टेलिकम क्षेत्रमा प्रत्यक्ष विदेशी लगानी र अनुभवप्राप्त कम्पनीले मात्रै गर्न पाऊन् भनेर ऐन संशोधनका लागि प्राधिकरणले १२१५ वर्षदेखि तीनचोटि प्रयास गर्यो, उनको भनाइ थियो, एकचोटि त संसद्सम्म पुगेको ऐन फर्केर आएको छ । समयमा ऐन संशोधन नहुँदा यस्ता समस्या पुनरावृत्ति हुने गरेको छ । आफूहरूले अन्तर्राष्ट्रिय अदालतको अनुभवपछि एनसेलजस्ता कम्पनी प्रत्यक्ष वैदेशिक लगानीसँग सम्बन्धित विषय भएको हुनाले अफसोर कम्पनीले नेपालका कम्पनी किन्दा प्यारेन्ट कम्पनीले पनि अनुमति लिनुपर्छ भन्ने खालका प्रावधान ऐनमा थप्नुपर्ने सुझाव दिएको खनालको दाबी थियो । त्यो अदालतमा म पनि बसेको थिएँ, नियामकहरूको सक्रियताले ५७ अर्ब जोगिएको हो, उनले भने, यहाँका नियामक समक्ष छन् र अन्तर्राष्ट्रिय अदालतमा गएर हाम्रा कानुन प्रमाणित गरेरसमेत आएका छन् । नियामकले तेस्रो पटकको चिठीमा विवरण दिएनौं भने कारबाही गर्छु भनेको बताउँदै प्राधिकरणले रीतपूर्वक नआएमा एनसेल खरिदबिक्रीलाई वैधता नदिने स्पष्ट पारेको छ । नियामकको स्वीकृतिबेगर नाम परिवर्तन वा सेवा सञ्चालन गर्न नपाउने व्यवस्था रहेको जिकिर गर्दै अध्यक्ष खनालले एनसेलले उपलब्ध गराएको कागजातहरूको आधिकारिकता पुष्टि गर्न भनेको बताए । बैठकमा सञ्चार तथा सूचना प्रविधिमन्त्री रेखा शर्माले दूरसञ्चार ऐन संशोधनको तयारी भइरहेको जानकारी दिइन् । दूरसञ्चार ऐन २०५३ वर्तमान परिस्थितिअनुसारको नभएकाले संशोधन गरेर त्यसमा भएका छिद्रहरूको अन्त्य गर्नका लागि सरकारले तयारी गरिरहेको उनको भनाइ थियो । ऐनमा कतिपय छिद्र छन् र टेलिकम क्षेत्रमा भएको विकासलाई अगाडि बढाउन नसक्ने खालको पनि भएको हुनाले तुरुन्तै संशोधन गरेर अगाडि बढ्ने तयारी गरिरहेका छौं, उनले भनिन् । एनसेल सेयर प्रकरण छानबिन गर्न गठित समितिको प्रतिवेदन आउनासाथ सरकारले आवश्यक निर्णय लिने उनको भनाइ छ । कसैबाट कानुनविपरीत काम भएको पुष्टि हुँदा, करछलीको प्रयत्न भएको पाइएमा, गैरकानुनी काम भएका छन् भने जोसुकै कानुनी दायरामा आउन सक्ने स्थितिको आकलन गरेर सरकारले समिति गठन गरेको हो, उनले भनिन्, उसले काम सम्पन्न गर्नेबित्तिकै हामी यसमा आवश्यक निर्णय लिनेछौं ।"
भ्रष्टाचार मुद्दामा पूर्वडीआईजी शाह दोषी ठहर,"काठमाडौं (कास) विशेष अदालतले नेपाल प्रहरीका अवकाश प्राप्त नायब महानिरीक्षक (डीआईजी) महेशविक्रम शाहलाई भ्रष्टाचारसम्बन्धी मुद्दामा दोषी ठहर गरेको छ । विशेष अदालतका अध्यक्ष टेकनारायण कुँवर, तेजनारायणसिंह राई र रितेन्द्र थापाको इजलासले बुधबार शाह र तत्कालीन प्रहरी निरीक्षक (इन्स्पेक्टर) दीपेन्द्रप्रसाद पनेरूलाई भ्रष्टाचारमा संलग्न भएको फैसला सुनाएको हो । सजाय भने पुस २५ मा बस्ने इजलासले निर्धारण गर्ने भएको छ । तालिमे प्रहरी जवानको तलब र भत्ता अनधिकृत रूपमा हिनामिना गरेको अभियोगमा अख्तियार दुरुपयोग अनुसन्धान आयोगले २०७६ फागुन २० मा शाहलगायत तत्कालीन लेखापाल प्रहरी निरीक्षक पनेरू, लेखा सहायक प्रहरी हवल्दार केशवसिंह ऐरी र कोष तथा लेखा नियन्त्रक कार्यालय सिन्धुलीका तत्कालीन लेखापाल सञ्जीव विशंखेविरुद्ध विशेष अदालतमा मुद्दा दायर गरेको थियो । ऐरी र विशंखेले सफाइ पाएका छन् । अख्तियारले उनीहरूबाट ३३ लाख रुपैयाँ भ्रष्टाचार भएकाले त्यस बराबरको बिगो, जरिवाना र ६ वर्षसम्म कैद हुनुपर्ने जिकिर गरेको थियो । फैसलापछि शाहले सामाजिक सञ्जालमा प्रतिक्रिया दिँदै उपयुक्त समयमा यथार्थ विवरण बाहिर ल्याउने जनाएका छन् ।शाह मध्यक्षेत्रीय प्रहरी तालिम केन्द्र चितवनको समादेशक हुँदा २७ वैशाख २०७२ मा प्रहरी जवान पदमा नयाँ भर्ना भएका १०३ जनाको दुई महिना बराबरको ३१ लाख ८८ हजार र सिन्धुलीको दुधौलीमा केन्द्र स्थानान्तरणपछि त्यसै वर्षको माघमा सेवा प्रवेश गरेका १४२ प्रहरी जवानको जनही २ दिनको बढी तलब (१ लाख ४९ हजार) पनि उनीहरुले लिएको अख्तियारको अनुसन्धानमा उल्लेख छ । २९ माघ २०४६ मा प्रहरी सेवामा प्रवेश गरेका शाह हाल अवकाश जीवनमा छन् । कथा संग्रह छापामारको छोरा लेखेबापत २०६३ मा मदन पुरस्कारसमेत पाएका शाहको परिचय साहित्यमा पनि छ ।"
त्रिपालमा असुरक्षित महिला,"भूकम्प गएको दुई महिना बित्न लाग्दा पनि जाजरकोट र रुकुम पश्चिमका हजारौं परिवार अझै त्रिपालको ओतमा छन् । उनीहरूलाई एकातिर कठ्यांग्रिँदो हिउँद कसरी कटाउने चिन्ता छ, अर्कातिर गुजारा कसरी चलाउने भन्ने पिरलो छँदै छ । त्यसमाथि प्रायः महिलाबालबालिका यौन हिंसामा परिने हो कि भन्ने त्रासमा गुज्रिरहेका छन् । विपद्मा एकअर्कालाई भरथेग गर्दै अघि बढ्नुपर्ने बेला महिलाले आफ्नै गाउँसमाजमा समेत असुरक्षित महसुस गर्नुपर्ने अवस्था बन्नु विडम्बनापूर्ण छ । भूकम्प प्रभावित क्षेत्रका महिलाले त्यतिकै असुरक्षित महसुस गरेका होइनन् । भूकम्पपछि त्रिपालमा बस्न थालेको केही दिनमै जाजरकोटको नलगाड नगरपालिकामा एक किशोरी बलात्कृत भएकी थिइन् । राति शौच गरेर फर्किंदै गरेको बेला उनलाई नजिकै अर्को त्रिपालमा बस्दै आएका युवकले बलात्कार गरेका थिए । ती युवक अहिले पुर्पक्षका लागि थुनामा छन् । जिल्लामा यसअघि भएका जबर्जस्ती करणी र करणी प्रयासका घटनाका कारण समेत खुला ठाउँमा त्रिपालभित्र रात कटाउनुपर्दा महिलाहरूले असुरक्षित महसुस गरेका हुन् । जाजरकोट जिल्लामा साउनयता मात्र जबर्जस्ती करणीका १३ र करणी प्रयासका एउटा मुद्दा प्रहरीमा दर्ता भएका छन् । त्यसअघिका तीन आर्थिक वर्षमा बलात्कारका ३० र प्रयासका दुई घटना दर्ता गरिएका थिए । रुकुम पश्चिममा साउनयता जबर्जस्ती करणीका पाँच र प्रयासका दुई मुद्दा प्रहरीमा पुगेका छन् । त्यसअघि तीन वर्षमा बलात्कारका ४२ र प्रयासका ११ उजुरी परेका थिए । जाजरकोटको नलगाड नगरपालिकाका जनप्रतिनिधि नै भूकम्पपछि त्रिपालमा बसिरहेका महिला असुरक्षित रहेको बताउँछन् । जाजरकोटको रामीडाँडा केन्द्रविन्दु बनाएर गत कात्तिक १७ मा ६४ म्याग्निच्युडको भूकम्प गएको थियो । भूकम्पबाट घर भत्किएका कारण जाजरकोट, रुकुम पश्चिम र आसपास क्षेत्रका ५० हजारभन्दा बढी परिवार विस्थापित भएका थिए । यतिन्जेल पनि भरपर्दो अस्थायी छाप्रो समेत बनाउन नसकेर त्रिपालमै बसिरहेकाहरू प्रायः कमजोर आर्थिक अवस्थाका छन् । गाउँका पुरुष कमाइका लागि केही महिना मुलुकभित्रकै विभिन्न सहर वा भारत जाने चलन छ । तर त्रिपालमा रहेका बेला जे पनि हुन सक्ने डरका कारण कैयन् पुरुष काममा गएका छैनन् । दिउँसो खासै समस्या भए पनि राति जोखिमपूर्ण हुने महिलाहरूको भनाइ छ । राति शौचका लागि त्रिपालबाट बाहिर निस्कनुपर्छ । परिवारमा पुरुष नभएका एकल महिला झन् बढी त्रासमा देखिन्छन् । महिला यसरी यौन दुर्व्यवहारको त्रासमा बसिरहनुपर्ने अवस्था समाजकै लज्जा हो । गाउँमा कसैले पनि असुरक्षित नहुने वातावरण निर्माण गर्न समाजकै अगुवा र जनप्रतिनिधिहरूले अग्रसरता लिन जरुरी छ । यौन हिंसाका विषयमा गाउँलाई सचेत बनाउनुपर्छ । राति अबेरसम्म समूहमा बसेर मदिरा पिउने, होहल्ला गर्ने व्यक्तिहरूलाई निगरानी गर्नुपर्छ । मनोसामाजिक परामर्श दिँदै महिलाबालिकाको आत्मबल उकास्नुपर्छ । कसैले दुर्व्यवहार गरे प्रहरीकहाँ जान प्रेरित गर्नुपर्छ । प्रहरीले पनि उजुरी सुनुवाइमा तदारुकता देखाउनुपर्छ । यौन दुव्यवहार गर्नेले कानुनी कारबाहीबाट उन्मुक्ति पाउनु हुँदैन । समाजमा महिलाबालिका अहिले मात्र होइन, सधैं सुरक्षित महसुस हुने वातावरण निर्माण गर्नुपर्छ । भूकम्प गएको दुई महिना बित्न लाग्दा पनि पीडित परिवार अझै त्रिपालमै रहनुपर्ने अवस्था उदेकलाग्दो छ । सरकारले क्षतिको यकिन विवरण पनि अहिलेसम्म तयार पार्न सकेको छैन । यसले विपद्मा परेका परिवारहरूको बसोबास प्रबन्ध सरकारको उच्च प्राथमिकतामा पर्न नसकेको प्रस्ट्याउँछ । अस्थायी छाप्रा निर्माणका दिइने अनुदानका लागि पर्याप्त रकम बेलैमा निकासा नगरेर सरकारले त्यसलाई थप पुष्टि गरेको छ । तापक्रम माइनसमा ओर्लने क्षेत्रमा बालबालिका, सुत्केरी, गर्भवती, वृद्धवृद्धा र दीर्घरोगीलाई चिसो थेग्न मुस्किल परिरहेको छ । चिसोले निम्त्याएको स्वास्थ्य समस्याका कारण ३४ जना भूकम्पपीडितको मृत्यु भइसकेको छ, जुन भूकम्पमा ज्यान गुमाएकाको कुल संख्याको करिब २२ प्रतिशत हो । भूकम्पले मानवीय क्षति नभएको केन्द्रविन्दु रामीडाँडा गाउँमात्र चिसोले १४ जनाको ज्यान गइसकेको छ । त्रिपालमा रहेका भूकम्पपीडितको जीवन रक्षा गर्न र महिलाबालिकालाई पनि सुरक्षित महसुस गराउन तत्काललाई अस्थायी छाप्रा, त्यसपछि स्थायी घरमा जतिसक्दो छिटो सार्नुपर्छ ।"
देउवाको असहयोग,"सरकार जनताको इच्छा र आंकाक्षाबमोजिम काम गर्न सफल नभएको अवस्थामा प्रधानमन्त्री पुष्पकमल दाहालले मन्त्री परिवर्तनको कुरा ल्याएका छन् । सत्तारूढ कांग्रेसका सभापति शेरबहादुर देउवाले भने केही समय पर्खन भनेका छन् । अहिले मन्त्रीहरू हेरफेर गर्दा आफू पार्टीमा अप्ठ्यारोमा पर्ने देउवाको बुझाइ छ । लाग्छ, देउवा आफ्नो पद र कुर्सीबाहेक अरू कहिल्यै सोच्दैनन् । देश र जनताको त परको कुरा । जनतालाई भन्न लायक र देखाउन सक्ने काम आफ्नो पार्टी संलग्न सरकारले गरोस् भन्ने चाहना नै छैन देउवामा । बस् आफू र आफ्नो भरणपोषणमा लाग्नु मात्र उनको काम भएको छ । जनताले हरेक कुरामा सुविधा र विकास खोजेका छन् तर सरकारका मन्त्रीले पार्टी र आफ्नो व्यक्तिगत लाभका लागि मात्रै काम गरेको देखिन्छ । सार्वजनिक निकायमाआफ्ना मान्छे नियुक्ति गर्ने, गरेका कामलाई पूर्णता नदिने र विवादित काम मात्रै गर्ने प्रवृत्ति छ । भ्रष्टाचारका हरेक काण्डमा सरकारलाई असहयोग गर्ने र आफ्नो मान्छे पर्ने डरले कारबाही अगाडि नबढाउने, अनुसन्धान गर्ने प्रहरी अधिकृतलाई सरुवा गर्नेजस्ता कुरामा देउवाले दबाब दिएका समाचार आउने गरेका छन् । देउवा सरकारलाई आफूअनुकूल चलाउन लागिपरेका छन् । त्यसमा कांग्रेसका मन्त्री र अरू नेताले पनि देउवालाई सहयोग गरेका छन् । अहिलेको सरकारले काम गर्न नसकेकै हो । हुन त कुनचाहिँ सरकारले काम गर्न सकेको थियो र ! सबै एउटै विधि र पद्धतिबाट सरकार बनाएर आएका हुन् । आफ्नो पार्टी सरकारमा भए सबै राम्रो हुने, सरकारबाट बाहिर बसेका बेला त्यही काम अर्को सरकारले गर्दा गलत गर्यो भनेर असहयोग गर्ने प्रवृत्ति छ । भगवान पुडासैनी, जोरपाटी, काठमाडौं"
जीबीको टीभी र रविको छवि,"३ वर्षअघि रवि लामिछानेको संलग्नतामा ग्यालेक्सी टीभी खुल्दा निकै तडक भडक थियो । कान्तिपुरलगायत टेलिभिजनका चर्चित प्रस्तोतालाई बढी पारिश्रमिक दिएर ग्यालेक्सीले तानेको थियो । बजारमा कान्तिपुरको भन्दा ग्यालेक्सीको टीआरपी बढ्छ भनेर हल्ला चलेको थियो । तर ३ वर्षमै ग्यालेक्सी थला परेको छ । यसबीचमा ग्यालेक्सीका अध्यक्ष जीबी राईको ठगी प्रकरणलाई मात्र उजागर भएन, रवि लामिछानेको छविमा पनि ठूलो धक्का पुगेको छ । सहकारीबाट पैसा लिँदा रविको हस्ताक्षर केही नभए पनि उनको सेयर १५ प्रतिशत थियो भन्ने कुरा त उनलाई थाहा थियो होला नि ? कसैलाई थाहै नदिई सेयर हालिदिने को होला ? के जीबी राई त्यति मूर्ख छन् ? राईले अर्बौंको ठगीधन्दा लुकाउन रविमाथि लगानी गरेका थिए । रविले यो कुरा बेलैमा बुझ्नुपर्थ्यो । कम्पनी खडा गर्दा कम्पनी रजिस्ट्रारको कार्यालयमा निवेदन, लिएको सेयर प्रतिशत र प्रबन्धपत्र नियामावलीको हरेक पानामा सेयर होल्डरहरूको सहीछाप चाहिन्छ । के रविको सहीछापबिनै उक्त कम्पनीमा उनको १५ प्रतिशत सेयर भयो ? यो हुनै सक्दैन । केही दिनयता ग्यालेक्सी टीभी, जीबी राई र रवि लामिछानेबारे समाचार कान्तिपुर पत्रिकामा आइरहेका छन् । सार्वजानिक चासोका समाचार छाप्नु सञ्चारमाध्यमको दायित्वभित्रै पर्छ । त्यसलाई अन्यथा भन्न मिल्दैन । त्यसको बटमलाइन भने समाचारभित्र सत्यतथ्य र प्रमाणको यथेष्ट उपलब्धता हुनैपर्छ । जहाँसम्म रविले आफूले कुनै सहकारीबाट हस्ताक्षर गरेर कर्जा नलिएको, आफ्नो नाम र नागरिकता अरू कसैले दुरुपयोग गरेको हुन सक्ने बताएका छन्, त्यसमा कान्तिपुरले उनको हस्ताक्षर पाठकले बुझ्ने गरी प्रकाशन गर्न जरुरी छ । सहकारी, बैक तथा बित्तीय सस्थाबाट कर्जा लिँदा माग फारम भर्नुपर्ने, तमसुक गर्नुपर्ने, खाता खोल्नुपर्ने, खातामा रकम आएको देखिनुपर्ने र त्यो रकम झिक्दा ऋणीको चेक र दस्तखत अनिबार्य चाहिने व्यवस्था हुन्छ । तसर्थ ती कागजातमा कहीँ न कहीँ त रविको सही र ल्याप्चे छाप त होला नि ? गोपाल देवकोटा, गोकर्णेश्वर८, काठमाडौं"
प्रचण्ड सम्बोधन,"प्रचण्डले आफ्नो कामको ठूलो बखान गरेराम्रा मिठा शब्द खोजी फूलबुट्टा भरेघोषणा र नारा अनेक नयाँ थुप्रै आएभाग्यमानी नेपालीले देख्नसुन्न पाएतर के काम शब्द नारा गुलिया कि मिठाबरु एकछिन भोक मेटाउँछ वनमा फल्ने गिठादेशको रोग एकातिर इलाज अर्कैतिरकिन होला दिलैदेखि नलागेको पिरहल्ला खल्ला छलकपटले बन्दैन है देशफट्याइले सीमा नाघ्यो संन्यास लिए बेस कृष्ण कुम्पुरे, आदमटार, धादिङ"
"घूस, लुट र महालुट","जनतालाई मालिक बनाऊएनसेल सम्पत्ति र यसमा निहित नेपाली जनताको शोषणबारे देशमा आवाज उठ्नु सकारात्मक हो । यस क्रममा आफूलाई निडर भई उभ्याएका माननीय अमरेश कुमारको प्रयास प्रशंसनीय छ र जनताले यस्तो हिम्मतको कदर गर्नेछन् । राप्रपाले यसबारे छानबिन गर्न ज्ञानेन्द्र शाहीको संयोजकत्वमा पार्टीभित्र समिति गठन गरिसकेको छ । राप्रपा, रास्वपा, जनमतलगायतका साना प्रतिपक्षी दलहरूले अरु कुराका साथै यसबारे थप खोतल्न सडक र सदनबाट आँट र हिम्मत प्रदर्शन गर्नुपर्दछ । महालुटको प्रयास र यसमा संलग्न अग्रगामी हरूको, वास्तविक नवसामन्तवादीहरूको नांगो अनुहार जनतासमक्ष राख्नुपर्दछ । यो महालुटलाई रोक्न नेपाल सरकारले २०२९ सालपछि एनसेलको सम्पत्ति नेपाल सरकार अर्थात् नेपाली जनताको स्वामित्वमा आउने सुनिश्चित गर्नुपर्दछ । कानुनी छिद्र खोजेर महालुट योजना लागू गर्न खोजे त्यसको कम्पनले धेरै जना धराशायी हुनेछन् । २०२९ सालमा नेपाल सरकारको स्वामित्वमा आएपछि सरकारले सेयर बजारमार्फत खुला र पारदर्शी तरिकाले एनसेलको सेयर बिक्री गरे नेपाली जनताले ३ खर्बसम्म रकम पाउनेछन् र एनसेलका मालिक नेपाली जनता हुनेछन् । स्वदेशी नेताहरू र स्वदेशीविदेशी व्यापारीहरूको महालुटको प्रयासलाई जनताले सफल हुन दिने छैनन् । लोहनी राप्रपाको निर्देशन समितिका अध्यक्ष हुन् ।"
नेपाली गीतसंगीतमाथि मेनुकाको टिप्पणी,"इन्डियन आइडल को प्रतिस्पर्धामा सहभागी भएर मेनुका पौडेल देशविदेशमा चर्चित छिन् । उनले गीत गाउँदा मन्त्रमुग्ध नहुने कोही छैन । नेपालमा संगीत सुनिँदैन, हेरिन्छ मात्र भनेर हालै उनले दिएको अभिव्यक्तिले नेपाली संगीतक्षेत्रमा तरंग फैलिएको छ । नेपालको संगीत क्षेत्र त्यति कमजोर छ त ? मन लाएर कसैले सुन्दैनन् त ? यक्ष प्रश्न खडा भएका छन् । वस्तुतः नेपालका कतिपय गायकगायिका शास्त्रीय संगीतमा संलग्न छन् भने पछिल्लो समय धेरैले पश्चिमी शैलीको डाङ्डुंङे गीतसंगीत पछ्याउन थालेपछि तिनीहरूले हामी पूर्वीय संस्कारमा हुर्केकाहरूको मन छुन सकेका छैनन् । कतिपय आधुनिक नेपाली संगीतले श्रोताको मन छुन नसक्दा तिनीहरू आयाराम गयाराम जस्ता भएका छन् । भारतका चर्चित गायकगायिकाले मेनुकाको मुग्धकण्ठले प्रशंसा गर्नु, धेरै श्रोताले उनका प्रत्येक गीतबाट पुलकित भई आँसु झार्नुलाई गायनकला, सुरको उत्कृष्ट नमुना नभनिरहन सकिँंदैन । मेनुकाले भारतीय चलचित्रमा गाउने अवसर पाएर मौलिक स्वर दिएकी छन् । छोटो समयमा नयाँ आधुनिक र आध्यात्मिक गीत गाउँदै श्रोताको मनमा गहिरो प्रभाव पार्न थालेपछि भारतका संगीत पारखीले उनलाई लतामंगेस्वरको प्रतिमूर्ति ठान्न थालेका छन् । मधुर स्वरको कुरा गर्दा नेपालका नारायणगोपाल, तारादेवी, भारतका महम्मद रफी, लतामंगेस्वरलगायतले गाएका उत्कृष्ट गीतबाट हामी निरन्तर प्रभावित हुँदै आएका छौं । मेनुकाको आलोचनाभन्दा शास्त्रीय संगीतलाई उच्च प्राथमिकता दिएर नेपालको गीतसंगीत क्षेत्रको प्रवर्द्धन गर्न अग्रसर रहनु श्रेयस्कर देखिन्छ । भुवनेश्वर शर्मा, चन्द्रागिरि२, काठमाडौं"
देश त आखिर यसरी नै चल्छ,"एउटा बोल्दा अर्को नबोल्नेआफ्ना जोगाएर अरूलाई पोल्नेगठबन्धन गर्ने, वार्ता मिलाउनेप्याकेजमा सहमति भागबन्डा मिलाउनेमन्त्री फेर्ने, कार्यशैली बदल्नेसमृद्धिको यात्रामा गल्नै नगल्ने सिट बाँड्ने, गफैले फाँड्नेभ्रष्टाचारीलाई कुनै हालतमा नछाड्नेदेशको विकास नयाँ शिराबाट थाल्नेहामी र हाम्रालाई पालैपालो पाल्ने हामी गरेजति सबै अग्रगमन हुन्छबाँकी, गणतन्त्रको विरोध र प्रतिगमन हुन्छपरनिर्भर, बेरोजगारी, दण्डहीनता, अराजकतामाफिया, पुँजीपति यहाँ जे जे फल्छतर देश त आखिर यसरी नै चल्छ इन्द्रकुमार श्रेष्ठ, ओखलढुंगा"
धर्मनिरपेक्षता : बलियो दिग्भ्रम,"राजनीतिक मौनतानेपालमा धर्मनिरपेक्षताका सवालमा लामो समयदेखि विविध कोणबाट विमर्शहरू भइरहेका छन् । अहिले पनि केही राजनीतिक पार्टी र अभियन्ताले हिन्दु राज्यको माग गरिरहेका छन् भने धार्मिकस्वतन्त्रताको उपभोग गर्न पाउनुपर्छ भन्ने सवाल पनि उठिरहेको छ । अर्कातिर, विभिन्न संगठनका नाममा मुस्लिम समुदायमाथि दमन पनि बढ्दै गइरहेको छ । यस्तो परिस्थितिमा आफ्ना नेताकार्यकर्ता र जनतालाई धर्मनिरपेक्षताबारे बुझाउने काम राजनीतिक पार्टीहरूको हो । पार्टीहरूले स्पष्ट विचार र दृष्टिकोण प्रवाह गरेर धर्मनिरपेक्षताका सवालमा विभिन्न विभ्रम फैलिनबाट रोक्न सक्छन् । यसका लागि पार्टीहरूले धर्मनिरपेक्षताका सन्दर्भमा स्पष्ट विचार र दृष्टिकोण दिनु अपरिहार्य छ । तर, कुनै पनि पार्टीमा धर्मनिरपेक्षताको सैद्धान्तिक अवधारणाको प्रभावकारी कार्यान्वयनको एजेन्डा छलफलको विषय बन्ने गरेको छैन । राजनीतिक नेतृत्वको द्वैध चरित्रले धर्मनिरपेक्षताबारे सिर्जित भ्रमलाई बढाउन योगदान पुर्याइरहेको छ । नेपाली कांग्रेसका शीर्ष नेताहरूबाट बेलाबेला आउने धर्मनिरपेक्षताविरोधी अभिव्यक्ति त्यस पार्टीका आधिकारिक धारणा हुन् कि होइनन् ? न पार्टीका नेताहरू जानकार छन् न त तिनका समर्थक नै । राष्ट्रिय स्वतन्त्र पार्टीको नेतृत्वको बेलाबखतको अभिव्यक्ति सुन्दा धर्मनिरपेक्षता चाहेको देखिँदैन तर पार्टीको आधिकारिक दृष्टिकोण स्पष्ट छैन । अर्कातिर, नेपालमा कम्युनिस्ट नामका पार्टीहरू छन्, जो सैद्धान्तिक रूपमा मार्क्सवादी भन्छन् । अनिश्वरवाद मार्क्सवादी अवधारणा हो, यसले ईश्वरको अस्तित्वलाई स्वीकार गर्दैन । उनीहरू सैद्धान्तिक रूपमा राज्य धर्मबाट मुक्त हुन्छ भन्ने अवधारणा बोक्छन् । उनीहरूमा सैद्धान्तिक मान्यता र व्यवहारबीच ठूलो अन्तरविरोध छ । त्यसैले यस्ता विषय ती पार्टीका आन्तरिक बहसका विषयका एजेन्डा बन्दैनन् । समाजमा उठेका जटिल र गम्भीर सवाललाई विश्लेषण गर्ने, विचार निर्माण गर्ने र जनतालाई सहजीकरण गर्ने राजनीतिक पार्टीमा यस्ता विषयमा बृहत् छलफल हुनुपर्छ । धर्मजस्तो संवेदनशील मुद्दाको बहसमा राजनीतिक मौनताले अतिवादलाई प्रश्रय दिन सक्छ । जुनसुकै किसिमको धार्मिक अतिवादले साम्प्रदायिकता निम्त्याउँछ । धर्म मान्ने वा नमान्ने स्वतन्त्रता सबैलाई छ । धर्मको छनोट व्यक्तिको अधिकार हो । राज्यले सबै धर्मलाई समान र न्यायपूर्ण व्यवहार गर्नुपर्छ । धर्मनिरपेक्षताले सामाजिक न्यायसहितको धार्मिक स्वतन्त्रताको पक्षपोषण गर्छ । सबै धर्मावलम्बीले सम्मानित र सुरक्षित महसुस गर्ने परिवेश बन्नुपर्छ । कुनै धर्म मान्न वा बदल्न कसैलाई पनि दबाब दिइनु हुँदैन । यसका साथै धर्मका नाममा हुने विभेदकारी र अन्यायपूर्ण अभ्यासको अन्त्य गर्नुपर्छ । धर्मनिरपेक्षताका सवालमा सबै धर्मावलम्बीको विचार र मत राज्यले सुन्नुपर्छ । नेपालमा रहेका सबै धर्मावलम्बी र कुनै पनि धर्म अस्वीकार गर्ने नास्तिक आदिसँगको परामर्शमा राज्यले धर्मनिरपेक्षतासम्बन्धी कानुनी वा नीतिनिर्माण गर्नुपर्छ । यसका लागि राजनीतिक पार्टीहरू र सरकार जिम्मेवार हुन आवश्यक छ ।"
खेर गएको एक वर्ष,नमच्चिने पिङको सय झट्कामच्चिन नै नसक्नेले किन मच्चिन खोज्नु ? मच्चिन खोज्दा आफैं थच्चिन पुग्नेले आफ्नो ल्याकत र बर्कतको ख्याल गर्नुपर्ने हुन्छ । स्यालको सिकार गर्दा पनि सिंहको खरखजाना बोक्नुपर्ने सिकारको रणनीतिसँग मेल नखाने सरकारको गर्जन र ल्याकतका बीचमा ठूलै अन्तर देखिन्छ । घाँटी हेरी हाड निल्नु भने आहान बिर्सेर साँघुरिएको र खुम्चिएको राजनीतिक दलको हैसियतमा रणनीतिक रूपमा सरकारमा पुगेकाले ठूल्ठूला कुरा गर्नु आफैंमा अस्वाभाविक र अशोभनीय थियो तैपनि नेतृत्वले समयको माग र आफ्नै अस्तित्वका खातिर केही चामत्कारिक काम गरी पो हाल्छ कि भन्ने भ्रम भने प्रारम्भिक अवधिमा देखा नपरेको होइन । दिग्भ्रम र भ्रम कायम राख्न सफल हुनु अनि सुशासन र सेवा प्रवाहका क्षेत्रमा योगदान पुर्याउनु फरक पाटा हुन् । उपलब्ध अवधिको सदुपयोग र र विधिको शासनका नियमको सम्मान गर्ने बानी नै नपरेकाले र विगतमा असफलताको पगरी गुथिसकेकाले मच्चिन खोजे पनि आफैं झट्कामा पर्ने गर्छन् । स्वयं झट्काको चेपुवामा अट्केकाको आँटले अब मुलुक बन्न सक्दैन भन्ने भ्रम चिर्न भने सरकार सफल भएको छ । यो महान् उपलब्धिको रक्षा गर्न सफल रहुन्जेल भागबन्डाको सरकारको अवधि पनि कायमै रहने देखिन्छ ।
सीमान्तकृत तमू ल्होसार,"यस वर्ष गुरुङ समुदायले ह्युई ल्हो (बिरालो वर्ग) को बिदाइ र मुप्रि ल्हो (गिद्घ वर्ग) को स्वागत गर्दै मुप्रि ल्होसारल्होछार मनाउँदै छन् । पुस १५ मा गुरुङ समुदायमा नयाँ वर्गसगै नयाँ सम्वत्को पनि सुरुवात हुने भएकाले ल्होसारल्होछारलाई नयाँ वर्षका रूपमा पनि मनाइन्छ । यस दिनलाई गुरुङहरू आफ्नो गुरु प्रथम महापुरुषको जन्मदिवसका रूपमा पनि मनाउँछन् । तमू (गुरुङ) हरूले ल्होसारलाई संसारको जुनसुकै कुनामा रहे पनि गुम्बा, क्होईवो र समाज घरहरूमा भेला भएर विभिन्न कार्यक्रम आयोजना गरी हर्षोल्लाससाथ मनाउँछन् । गुरुङ समुदायका लागि ल्होसार नयाँ वर्ष मात्रै नभई स्योकै (वनभोज) खाने स्योंरा क्ल्योबा (भैलो खेल्ने), सिल्दो नाल्दो (सिमेभूमे) खे (पितृ) मा (मातृ) तथा फैलु (कुल) पूजा गर्ने, आर्थिक कारोबार गर्ने तिथिमिति, वर्षभरिको शुभअशुभको चयन गर्ने दिनसमेत हो । ल्होसार गुरुङ समुदायको आस्था हो, विश्वास हो, संस्कृति हो, पहिचान हो र सिंगो जीवनदर्शन हो । हिन्दु पात्रोमा १२ वटा राशिको महत्त्व रहेजस्तै गुरुङ पात्रोमा जनावर र चराहरूबाट नामकरण गरिएका १२ वटा ल्हो (वर्गहरू) को विशेष महत्त्व हुन्छ । ल्हो चक्रमा प्रत्येक वर्ष एउटा वर्गले भोग गरेपछि अर्को वर्ष नयाँ ल्हो (वर्ग) का रूपमा नयाँ वर्षको सुरुवात हुन्छ । गुरुङहरू यही पात्रोअनुसार नै आफ्नो उमेर गणना गर्छन् । शुभअशुभ, फाप्नेनफाप्ने पत्ता लगाई लामा र पच्यु शास्त्रअनुसार नै पूजापाठ, ग्रहशान्तिदेखि जन्म, विवाह र मृत्यु संस्कारसम्मका कार्यहरू गर्छन् । पुस १४ गते रातिदेखि नै गुरुङ युवायुवती ल्होसारल्होछारको स्वागत गर्न आगो बालेर नाचगान गर्दै जागा बस्छन् र रातको ठीक १२ बजे पुरानो ल्हो (वर्ग) को बिदाइ र नयाँ ल्होको स्वागत गर्छन् । १५ गते बिहानै गुरुङ पोसाकमा सजिएर गुम्बा र क्होइवो (मन्दिर) हरूमा गई पूजापाठ गरी लम्, पच्यु गुरुहरूद्वारा रिपा, खदा लगाई मान्यजनबाट आशीर्वाद ग्रहण गर्दै एकआपसमा शुभकामना आदानप्रदान गर्ने गर्छन् । स्वदेश तथा विदेशमा आयोजना गरिने तमू ल्होसार क्रमशः सिर्जनशील बन्दै गइरहेका छन् । ल्होसारको अवसर पारेर विभिन्न संघसंस्थाले गुरुङ भाषा, साहित्य, संस्कार र संस्कृतिबारे अन्तरक्रिया, प्रतियोगिता, विचार गोष्ठी, उत्कृष्ट पुस्तकहरूलाई पुरस्कृत गर्दै आइरहेका छन् । तर विडम्बना, यति महत्त्वपूर्ण पर्वमा गुरुङ समुदायले बडो मुस्किलले एक दिन सार्वजनिक बिदा पाउँछन् । यही बिदा पनि आदिवासी जनजातिको कैयौं दिनको सडक आन्दोलन र वार्तापछि पाइएको हो । त्यसअघि आदिवासी जनजातिका चाडपर्वलाई सम्बन्धित जाति, समुदाय र क्षेत्रमा मात्रै सीमित गरिएको थियो । यो एक दिनको बिदामा पंक्तिकार पोखरादेखि गैंडाकोट, नवलपरासीमा रहेका आमाबुबाकहाँ पुगेर ल्होसार मनाई फर्कंदा यता आफू कार्यरत विद्यालयमा दुई दिन बढी बिदा गइसकेको हुन्छ । यही कारण आफ्ना आमाबुबा, माइती, मावलीसँगै बसेर ल्होसार मनाउनबाट र ल्होसारको अवसरमा आयोजित गुरुङ भाषा, धर्म, साहित्य र संस्कृतिबारेका विभिन्न अन्तरक्रिया र विचार गोष्ठीमा उपस्थित हुनबाट वञ्चित भइरहेकी छु । ल्होसारमा दसैं र तिहारमा जस्तो लामो बिदा दिइँदैन जसका कारण गुरुङलगायतका आदिवासी जनजातिले आफ्ना भाषा, धर्म र साहित्य र संस्कृतिबारेको विमर्शका कार्यक्रममा सहभागी हुन नपाउँदा क्रमशः ती जाति, भाषा र संस्कृति सत्ताको वर्चस्वशाली संस्कृतिमै विलीन हुन पुग्छन् र उनीहरूलाई पहिचानविहीन बनाइन्छ । झट्ट हेर्दा सामान्य देखिने यो पीडा आफ्नै देशमा अधीनस्थ, सीमान्तीकृत र अनागरिकजस्तो भएर बाँच्न विवश नागरिकले मात्र अनुभूति गर्न सक्छन् । नेपालको संविधानको धारा १८(१) मा सबै नागरिक कानुनका दृष्टिमा समान हुनेछन् भनिएको छ । कसैलाई पनि कानुनको समान संरक्षणबाट वञ्चित गरिने छैन भनी उल्लेख गरिएको वाक्य र उपधारा (३) मा राज्यले नागरिकहरूबीच उत्पत्ति, धर्म, वर्ण, जात, जाति, लिंग, आर्थिक अवस्था, भाषा, क्षेत्र, वैचारिक आस्था वा यस्तै अन्य कुनै आधारमा भेदभाव गरिने छैन भनेर संविधानको मौलिक हकमै उल्लेख गरिएको बुँदाविपरीत आदिवासी जनजाति, महिला, दलितलगायतलाई समानताको हकबाट पाखामा पारिएको छ । नेपाल सरकारले २०८० सालका लागि सार्वजनिक गरेको बिदा तालिकामा हिन्दु धर्मावलम्बीका लागि दसैंमा कात्तिक ४ देखि ९ सम्म ६ दिन, तिहारमा कात्तिक २६ देखि ३० सम्म ५, घटस्थापनामा १, श्रीकृष्ण जन्माष्टमीमा १, शिवरात्रिमा १ र रक्षाबन्धनमा १ दिन गरी १५ दिनको सार्वजनिक छुट्टी दिएको छ । यो केन्द्र सरकारले दिने बिदा भए पनि नेपालका अधिकांश विद्यालयमा यही दसैं र तिहारका बेला अरूसमेत मिलान गरी १५ देखि ४५ दिनसम्म छुट्टी दिने गरिन्छ । पंक्तिकारको विद्यालय पनि असोज अन्तिम सातादेखि मंसिर ४ सम्म ३६ दिन बिदापछि खुलेको थियो । जबकि यस विद्यालयमा दसैं, तिहार मनाउनेभन्दा बढी ल्होसार, इद, क्रिसमस मनाउने विद्यार्थी छन् । तर उनीहरूका चाडपर्व ल्होसार, उँभौली, इद, क्रिसमसलगायतले वर्ष दिनमा जम्मा एक दिन मात्रै सार्वजनिक बिदा पाउँछन् । एउटै देशका नागरिक, एउटै कक्षाकोठाको एउटै बेन्चमा बसेर पढ्ने एउटा विद्यार्थीले दसैंदेखि तिहारसम्ममा १५ देखि ४५ दिनसम्म बिदा पाउँदा जम्मा एक दिन मात्रै छुट्टी पाएको अर्को विद्यार्थीको मानसपटलमा विद्यालय, व्यवस्था र राज्यप्रति कस्तो प्रश्न सृजित होला ? सत्तामा बसेकाहरूले गम्भीर र जिम्मेवार भएर सोच्नुपर्ने समय हो यो । संविधान देशको मूल कानुन हो । राज्य कानुनअनुसार चल्नुपर्छ र कानुनमा उल्लेख गरिएका सबै अधिकार सबै नागरिकले समान रूपमा पाउनुपर्छ । तर हामी यति असहिष्णु बन्दै गएका छौं कि संविधानकै आधारमा सीमान्तीकृत जाति, भाषा र धर्मावलम्बीका पक्षमा बोल्दा, एक समुदायले अर्को समुदायको धार्मिक आस्था र विश्वासलाई सम्मान गर्नुपर्छ भन्दा विरोध र घेराबन्दीमा परिरहेका छौं । पछिल्लो समय हामी भन्ने नेपाली भावना भत्किएर म र मेरो मात्रै भन्ने स्वार्थ चुलिँदै छ । यसका कारण एक थरीले जनसंख्याका आधारमा हिन्दु धर्मावलम्बी धेरै भएकाले हिन्दु राष्ट्र घोषणा गर्नुपर्छ भनिरहेका छन् भने अर्का थरीले त्यस्तो भए चुप लागेर नबस्ने भनिरहेका छन् । हामीले के बुझ्नु र बुझाउनुपर्छ भने, धर्म राज्यको हुँदैन व्यक्तिको हुन्छ र कुनै पनि जातिको पहिचान निर्माण उसको जनसंख्या होइन इतिहास, सभ्यता र संस्कृतिका आधारमा हुन्छ । सबै जातिलाई आफ्नो पहिचान त्यत्तिकै प्यारो र महत्त्वपूर्ण छ । हामीले आफ्नो धर्म, भाषा र संस्कृतिको कुरा गरिरहँदा अर्को समुदायको भाषा, धर्म र संस्कृतिलाई पनि सम्झनुपर्ने हुन्छ । आफ्नो धर्मको पक्षमा वकालत गरिरहँदा अर्कोलाई कस्तो असर परिहेको छ, यसतर्फ ध्यान दिनु जरुरी छ । हामीले यस्ता कुरा कहिल्यै हाम्रा पाठ्यपक्रम र पाठ्यपुस्तकमा समावेश गराएनौं । संविधानमा नेपाल स्वतन्त्र अविभाज्य, सार्वभौमसत्तासम्पन्न, धर्मनिरपेक्ष, समावेशी, लोकतन्त्रात्मक, समाजवाद उन्मुख, संघीय लोकतान्त्रिक गणतन्त्रात्मक राज्य हो भनिएको छ । स्पष्टीकरणमा यस धाराको प्रयोजनका लागि धर्मनिरपेक्ष भन्नाले सनातनदेखि चलिआएको धर्म, संस्कृतिको संरक्षणलगायत धार्मिक सांस्कृतिक स्वतन्त्रता सम्झनुपर्छ भन्ने लेखिएको छ, जसमा प्रयुक्त सनातान शब्दको अर्थ प्रज्ञा नेपाली बृहत् शब्दकोशमा अनादिकाल, परापूर्व, धेरैअघि वा वैदिककालदेखि चल्दै आएको, शिव, विष्णु, ब्रह्मा, लक्ष्मी, दुर्गा र सरस्वतीका निम्ति प्रयोग हुने नाम भनिएको सन्दर्भबाट संविधान लेख्ने बेला नै आदिवासी जनजातिलाई गुमराहमा पारिएको स्पष्ट छ । संविधानमा धर्मनिरपेक्ष मुलुक भनिए पनि स्पष्टीकरणमा जसरी सनातन शब्द थपेर राज्यसत्ताले एक भाषा, एक धर्म, एक संस्कृतिलाई काखी च्यापेर अरू समुदायलाई पाखामा राखेको छ, यसबाट सम्बन्धित समुदाय अनभिज्ञ रहेको नभई सहिष्णुता चाहेको हो भन्ने कुरा राज्यसत्ता र तिनकापक्षधरले जति चाँडो बुझ्न सक्यो, त्यति देश र जनताको हित हुन्छ । यसतर्फ राज्य, राजनीतिज्ञ, बुद्धिजीवी र धार्मिक अगुवा बेलैमा सचेत रहनुफर्ने समय आएको छ ।"
प्रधानमन्त्री कार्यालयको ६८ दरबन्दी कटौती,"(काठमाडौं)कार्यसम्पादन चुस्त र प्रभावकारी बनाउन भन्दै प्रधानमन्त्री कार्यालयको प्रशासनिक एवं सांगठनिक संरचनामा व्यापक परिवर्तनको प्रस्ताव अघि सारिएको छ । प्रधानमन्त्री कार्यालयका सचिव, सहसचिवलगायत ६८ कर्मचारीको दरबन्दी कटौती गरिएको छ भने महाशाखा र शाखाहरू घटाउने प्रस्ताव गरिएको छ । प्रधानमन्त्री कार्यालयका कर्मचारीलाई कार्यसम्पादनमा बढी जिम्मेवार बनाएर परिणाम देखिने गरी काम गराउन विषयगत डेस्क तोक्ने र सूचना प्रविधिलाई बढीभन्दा बढी प्रयोग गर्ने रणनीतिसमेत अघि सारिएको छ । बिहीबारको मन्त्रिपरिषद् बैठकले उक्त रणनीतिक योजनासहितको प्रस्ताव स्वीकृत गरेको छ । प्रधानमन्त्री कार्यालयको संगठन तथा व्यवस्थापन सर्वेक्षण (ओएनएम) का आधारमा उक्त प्रस्ताव स्वीकृत गरिएको हो । प्रधानमन्त्री कार्यालयमा कामभन्दा कर्मचारीको भीडले जागिर खाने गरेको भन्दै सचिव र सहसचिवको दरबन्दी घटाउनुपर्ने आवाज उठिरहेका बेला उक्त प्रस्ताव स्वीकृत भएको छ, जसअनुसार प्रधानमन्त्री कार्यालयमा तीन जना मात्र सचिव रहनेछन् । कार्यालयमा हाल कायम २ सय ३४ कर्मचारीमध्ये ६८ वटा दरबन्दी कटौती गरिएको सरकारकी प्रवक्ता तथा सञ्चार तथा सूचना प्रविधिमन्त्री रेखा शर्माले जानकारी दिइन् । हाल प्रधानमन्त्री कार्यालयमा ५ जनाको सचिव दरबन्दी थियो । दरबन्दी कटौतीले आफूलाई मन नपरेको सचिवलाई लामो समय प्रधानमन्त्री कार्यालयमा कामै नदिई बरन्डामा राख्ने प्रवृत्ति थियो । दरबन्दी नै नभएको स्थानमा सरुवा गर्न नमिल्ने भएकाले यो प्रस्तावले सचिवलाई बरन्डामा राखेर पेन्डुलम बनाउने प्रवृत्ति रोकिने अपेक्षा गरेको प्रधानमन्त्री कार्यालयका अधिकारीहरू बताउँछन् । २०७८ माघमा प्रधानमन्त्री कार्यालयमा नौ जना सचिव थिए । कतिपय सचिवहरू कामै नगरी हाजिर गरेर तलब खाइरहेका थिए । अब यस्तो अवस्था नआउने दाबी प्रधानमन्त्री कार्यालयका अधिकारीहरू गर्छन् । मन्त्रिपरिषद्को निर्णयअनुसार सहसचिवहरूको दरबन्दी पनि कटौती गरिएको छ । प्रस्तावअनुसार अब प्रधानमन्त्री कार्यालयको कार्यविभाजनमा तीन जना सचिवको नेतृत्वमा विकास, प्रशासन र कानुन क्लस्टर रहनेछन् । मन्त्रालयपिच्छे अनुगमन गरेर रिपोर्ट पेस गर्ने गरी सहसचिवको नेतृत्वमा डेस्क स्थापना गरिनेछ । प्रधमानमन्त्री कार्यालयमा सूचना प्रविधि महाशाखा बनाउने प्रस्ताव गरिएको छ । प्रधानमन्त्री कायालयमा रहेको वार रुम लाई अझ बढी प्रभावकारी बनाउने रणनीति अघि सारिएको छ । प्रशासनिक सुधार रणनीतिक योजना बनाउन प्रधानमन्त्री कार्यालयका सचिव एकनारायण अर्यालको संयोजनमा बनेको समितिले प्रस्ताव तयार गरेको थियो । प्रस्तावअनुसार मुख्यसचिवको अध्यक्षतामा पोलिसी ल्याब को स्थापना गरिनेछ । उक्त ल्याबमा कानुनको कार्यान्वयन र नीति निर्माणका विषयमा छलफल गरिनेछ । हाल प्रधानमन्त्री कार्यालयमा ११ वटा महाशखा र मुख्यसचिवको सचिवालयसहित २७ वटा शाखा छन् । मूलुकको मुख्य प्रशासनिक इकाइमा कामभन्दा पनि कर्मचारीको भीड नै थियो । एउटै कार्यालयमा यति ठूलो संख्यामा कर्मचारीको दरबन्दी कटौती हुनु चानचुने कुरा होइन प्रस्तावको तयारीमा संलग्न एक अधिकारीले बताए । प्रधानमन्त्री पुष्पकमल दाहालले आफ्नो एकवर्षे कार्यकालको समीक्षाका क्रममा प्रधानमन्त्री कार्यालयलाई पुनर्संरचना गर्ने बताएका थिए । आर्थिक वर्ष २०८०२०८१ को बजेट वक्तव्यको बुँदा नम्बर ५० मा सरकारी सेवा, नियामक निकाय र नयाँ संरचना र दरबन्दी सिर्जना नगर्ने उल्लेख गरिएको थियो । साथै बजेट वक्तव्यमा विद्यमान दरबन्दी र संरचनाको पुनरावलोकन गरी छरितो बनाउने उल्लेख गरिएको थियो । वक्तव्यमा सबै मन्त्रालयले मंसिर मसान्तसम्ममा संगठन तथा व्यवस्थापन सर्भे पूरा गर्नुपर्ने उल्लेख गरिएको थियो । सचिव अर्यालले प्रधानमन्त्री कार्यालय मात्र होइन, संघमा विद्यमान धेरै दरबन्दी घटाउनुपर्ने बताए । २०७८ साल माघमा सचिवहरूको दरबन्दी पुनरावलोकन गर्ने उद्देश्यले प्रधानमन्त्री कार्यालयका तत्कालीन सचिव लक्ष्मण अर्यालको संयोजनमा बनेको उच्चस्तरीय कार्यदलले २०७९ मा मुलुकभरका सचिव संख्या घटाएर अतिरिक्त सचिवको व्यवस्था गर्न सुझाव दिएको थियो । उक्त प्रतिवेदन सार्वजनिक नै नगरी थन्केको छ । प्रतिवेदनमा प्रशासन सुधारका थुप्रै सुझाव दिइएको छ ।"
पोखरा सडक महोत्सव सुरु,"पोखरा (कास) अंग्रेजी नयाँ वर्षको अवसरमा रेस्टुरेन्ट एन्ड बार एसोसिएसन (रेबान) पोखराले हरेक वर्ष आयोजना गर्ने पोखरा सडक महोत्सव बिहीबार लेकसाइडमा सुरु भएको छ । पुस १६ सम्म हुने महोत्सवको यो २५औं संस्करण हो । रेबान पोखराले महोत्सवको रजत जयन्ती भव्यतासाथ सुरु गरेको छ । पोखरा महानगर प्रमुख धनराज आचार्यले महोत्सव उद्घाटन गरे । सडक महोत्सव जस्तै ब्रान्डले पोखरालाई पर्यटनको राजधानी घोषणा मद्दत पुग्ने महोत्सवको उद्घाटन बताए । रजत जयन्तीको अवसरमा रेबान पोखराले पोखरामा रहेर विभिन्न क्षेत्रमा लामो समयदेखि योगदान पुर्याउने २५ जनालाई सम्मान गर्यो । शिक्षा, संस्कृति, स्वास्थ्य, पर्यटन, कला, साहित्य, पत्रकारिता, खेलकुदलगायत क्षेत्रमा योगदान पुर्याएका व्यक्तिलाई रेबानले सम्मान गरेको हो । महोत्सवको उद्घाटनअघि विभिन्न जातजातिका संस्कृति झल्कने झाँकी र्यालीसहितको शोभायात्रा लेकसाइडको हल्लनचोकबाट सुरु भएको थियो । र्यालीमा गुरुङ, मगर, नेवार, तामाङ, थारूलगायत जातिको मौलिक वेशभूषा, नृत्य, संस्कार, संस्कृति प्रदर्शन गरिएको थियो । महोत्सवमा महिला मात्रै बादक रहेका सिन्धुलीको नौमती बाजा, रुकुमको मयूर नृत्य, मौलिक विवाहको नमुना आकर्षणका रूपमा छन् ।"
अर्थ संक्षेप,"सामसङको ग्यालेक्सी ए२५ ५जीकाठमाडौं (कास) सामसङले बजारमा ग्यालेक्सी ए २५ ५ जी ल्याएको छ । यस स्मार्टफोनमा फुल एचडीप्लस रिजोलुसन र भिजन बुस्टरका साथ ६५ इन्चको सतहयुक्त सुपर एमोलेड स्क्रिन छ । ग्यालेक्सी ए२५ ५जीको अगाडिपट्टि १३ एमपिको सेल्फि क्यामरा छ । पछाडि भने ओआईएस र भीडीआईएस (ईआईएस) युक्त ५० एमपीको मुख्य क्यामेरा छ । प्रयोगकर्तालाई स्थिर, धमिलोरहित फोटो र भिडियो खिच्न सहयोग गर्ने कम्पनीको दाबी छ । यस फोनमा ८ एमपी अल्ट्रा वाइड क्यामेरा र २ एमपी म्याक्रो क्यामरा पनि अतिरिक्त छ । यो स्मार्टफोनको मूल्य ८१२८ जीबीका लागि ४० हजार ९ सय ९९ रुपैयाँ र ८२५६ जीबीका लागि ४४ हजार ९ सय ९९ रुपैयाँ छ । सिट्रोनको ॅन्यु इयर बोनान्जाकाठमाडौं (कास) सिट्रोनको आधिकारिक वितरक सांग्रिला मोटर्सले अंग्रेजी नयाँ वर्षको अवसरमा न्यु इयर बोनान्जा ल्याएको छ । यस अफरअन्तर्गत ग्राहकले सिट्रोनका दुई लोकप्रिय मोडल सिट्रोन सी ३ (पेट्रोल भर्जन) र सिट्रोन ई सी३ (विद्युतीय भर्जन) मा नगद छुट पाउनेछन् । ग्राहकले सिट्रोनको १२ लिटर इन्जिन क्षमताको पेट्रोल भर्जन सिट्रोन सी३ मा दुई लाख र विद्युतीय भर्जन सिट्रोन ई सी३ मा एक लाख रुपैयाँसम्म लाभ पाउनेछन् । नयाँ वर्षको उपलक्ष्यमा ग्राहकले प्रत्येक खरिदमा निःशुल्क सडक कर, एक वर्षका लागि निःशुल्क बिमा र निःशुल्क कार वास पाइने कम्पनीले जनाएको छ । संस्कृति स्पोर्ट्स सम्मान मल्ललाईकाठमाडौं (कास) संस्कृति इन्टरनेसनल स्कुलले क्रिकेटर कुशल मल्ललाई संस्कृति स्पोर्ट्स सम्मान २०२३ प्रदान गरेको छ । नेपाली राष्ट्रिय क्रिकेट टोलीका पूर्वकप्तान पारस खड्काले मल्ललाई उक्त अवार्ड प्रदान गरे । अवार्डसँगै मल्लाई एक लाख रुपैयाँ बराबरको चेक पनि दिइएको हो । खेलकुद विधामा उत्कृष्ट प्रदर्शन गर्ने प्रतिभाशाली खेलाडीलाई प्रोत्साहन गर्ने उद्देश्यले २०२२ मा स्थापना गरिएको यो अवार्ड हरेक वर्ष एक उत्कृष्ट खेलाडीलाई दिँदै आएको हो । मल्ल एसियन गेम २०२३ को उद्घाटन खेलमा मगोंलिया विरुद्ध टि२० इन्टरनेसनल क्रिकेटमा ३४ बल खेल्दै विश्व कीर्तिमानी शतक बनाउने पहिलो खेलाडी बन्न सफल भएका थिए । कार्यक्रममा सोनी पाख्रिनलाई ५० हजार रुपैयाँ बराबरको ट्रेनिङ स्कलरसिप पनि प्रदान गरियो । सूर्यज्योतिले ल्यायो सही प्लान काठमाडौं (कास) सूर्यज्योति जीवन बिमा कम्पनीले सूर्यज्योति सही प्लान नामक नयाँ योजना ल्याएको छ । समयसापेक्ष आफ्ना ग्राहकको हित र सुविधालाई ध्यानमा राखी नवीनतम र परिष्कृत बिमा पोलिसी ल्याइएको कम्पनीको दाबी छ । यो पोलिसीले नेपालको जीवनबिमा क्षेत्रमा पहिलो पटक कम प्रिमियममै ठूलो बिमा गर्न सकिने अनि सर्वाधिक आजीवन सुरक्षा प्रदान गर्नेकम्पनीको दाबी छ । नबिलको इन्स्ट्यान्ट गोल्ड लोन काठमाडौं (कास) नबिल बैंकले तुरुन्तै सुन धितो राखी ऋण लिन सक्ने नयाँ इन्स्ट्यान्ट गोल्ड लोन योजना ल्याएको छ । आफूलाई आवश्यक पर्दा बिना कुनै झन्झट सुन धितो राखी एक घन्टाभित्र ऋण पाउने बैंकले जनाएको हो । यो ऋण योजनाअन्तर्गत १२ दशमलव ३० प्रतिशत ब्याजमा १० लाख रुपैयाँसम्मको ऋण दिइनेछ । आवेदन दिएदेखि एक घण्टाको अवधिमा ऋण पाइने भएकाले तत्काल समस्या समाधानमा सहयोग पुग्ने बैंकको दाबी छ । एभरेस्टका ग्राहकलाई एएसजी आई केयरमा छुटकाठमाडौं (कास) एभरेस्ट बैंक लिमिटेड र एएसजी आई केयर हेल्थ सर्भिसबीच बैंकका ग्राहकलाई विशेष छुट दिने सम्झौता भएको छ । सम्झौतासँगै बैंकका सम्पूर्ण ग्राहकले एएसजी आई केयरका विभिन्न सेवामा १० प्रतिशतसम्मको आकर्षक छुट पाइनेछ । बैंकका ग्राहक, कार्ड प्रयोगकर्ता साथै कर्मचारी तथा तिनका परिवारका सदस्यले उक्त आँखा अस्पतालका नेपाल तथा भारतमा रहेको १४० शाखाबाट विशेष छुटको लाभ लिन सक्ने भएका हुन् । हिमालयन डिस्टिलरीको ॅसिल्भर ओक काठमाडौं (कास) हिमालयन डिस्टिलरी लिमिटेडले ओक सिरिजअन्तर्गत सिल्भर ओक नामक ह्वाइट स्पिरिटमा नयाँ ब्राण्ड बजारमा ल्याएको छ । नयाँ उत्पादन सिल्भर ओकले उपभोक्ता माझ फरक स्वाद र अनुभव प्रदान गर्ने विश्वास लिएको छ । नयाँ उत्पादनले नवीनता र ग्राहक सन्तुष्टिप्रतिको कम्पनीको प्रतिबद्धता झल्काउने जनाएको छ । गोल्डेन ओक, ब्ल्याक ओक र ब्लु ओकजस्ता चर्चित ब्रान्ड यसअघि नै कम्पनीले बजारमा ल्याइसकेको छ । सिल्भर ओकले उपभोक्तालाई छुट्टै स्वादसँगै बजारमा कम्पनीको उपस्थितिलाई उल्लेखनीय बनाउने कम्पनीको दाबी छ । डिजिटल कारोबारमा उत्कृष्टॅराष्ट्रिय वाणिज्य बैंककाठमाडौं (कास) नेपालको भुक्तानी प्रणाली सञ्चालक नेपाल क्लियरिङ हाउस लिमिटेडले सबैभन्दा बढी डिजिटल कारोबार गर्ने बैंकका रुपमा राष्ट्रिय वाणिज्य बैंकलाई सम्मान गरेको छ । आफ्नो १५औं वार्षिकोत्सवका अवसरमा आइतबार नेपाल राष्ट्र बैंकका गभर्नर महाप्रसाद अधिकारीले बैंकका प्रमुख कार्यकारी अधिकृत किरणकुमार श्रेष्ठलाई अवार्ड प्रदान गरे । बैंकले प्रविधिमा पर्याप्त लगानी गरेकाले नै यो उपलब्धि हासिल गर्न सफल भएको बैंकका प्रमुख कार्यकारी अधिकृत श्रेष्ठले बताए । राष्ट्रिय वाणिज्य बैंक परम्परागत प्रणालीबाट डिजिटलाइजेशनतर्फ गएको उनको भनाइ छ । बैंकले अन्तर्राष्ट्रिय स्तरको उन्नत बैंकिङ प्रविधिमा आधारित कोर बैकिङ सफ्टवेयर भित्र्याउन आईटी इन्चान्समेन्ट रोडम्यापअन्तर्गत कार्यसमेत गरिरहेको उनले जनाए । युनिटेक हाइड्रोपावरमा लक्ष्मीको रणनीतिक लगानी काठमाडौं (कास) लक्ष्मी क्यापिटल कोष प्रवर्द्धक रहेको लक्ष्मी सस्टेनेबल इनर्जी फन्डले यूनिटेक हाइड्रोपावरमा रणनीतिक लगानी सुरु गरेको छ । दिगो ऊर्जा पहलप्रतिको निरन्तर प्रतिबद्धतामा आफैंले सञ्चालन गरेको प्राइभेट इक्विटी र भेन्चर क्यापिटल फण्डको पहिलो लगानीको सुरुवात गरेको हो । विशिष्टीकृत लगानी कोष नियमावली ०७५ अन्तर्गत प्राइभेट इक्विटी र भेन्चर क्यापिटल कोष सञ्चालन गर्न इजाजतपत्र प्राप्त गर्ने पहिलो कम्पनीमध्ये लक्ष्मी क्यापिटल पनि एक हो । लक्ष्मी सस्टेनेबल एनर्जी फन्ड लक्ष्मी क्यापिटलको पहिलो प्राइभेट इक्विटी कोष हो । यो कोषको आकार १ अर्ब रुपैयाँको छ । यो कोषले जलविद्युत्, सौर्य र वायु ऊर्जालगायत दिगो ऊर्जा क्षेत्रमा लगानी गर्नेछ । रोयल इन्फिल्ड मिटिओर ३५० सीसीका तीन नयाँ मोटरसाइकल काठमाडौं (कास) रोयल इन्फिल्ड मिटिओर ३५० सीसीका तीन नयाँ मोटरसाइकल सार्वजनिक भएका छन् । रोयल इन्फिल्डको आधिकारिक बिक्रेता अल्फा अटोमोटिभले नक्सालस्थित सोरुममा त्रिवेणी ग्रुपका सुवासचन्द्र संघाई र रोयल इन्फिल्डका नेपाल बजार प्रमुख अभिषेक शुक्लाले मिटिओर फायरबल, मिटिओर स्टेलर, मिटिओर सुपरनोभा सार्वजनिक गरे । मिटिओर मोटरसाइकल जे प्लेटफर्ममा निर्माण गरिएको हो । यी मोटरसाइकलमा ३४९ सीसी सिंगल सिलिन्डर, फ्युल इन्जेक्टेड फोर स्ट्रोक, एयरओयल कुल्ड, इलेक्ट्रोनिक फ्युल इन्जेक्सन छ । कम्पनीका अनुसार मटिओर फायरबलको मूल्य ५ लाख ५० हजार रुपैयाँ, मिटिओर स्टेलरको मूल्य ५ लाख ५५ हजार रुपैयाँ र मिटिओर सुपरनोभाको मूल्य ५ लाख ६५ हजार रुपैयाँ छ ।"
"सहकारी ठगी : नियामक निकम्मा, अनुसन्धानमा अलमल",मातृका दाहाल (काठमाडौं) र दीपक परियार (पोखरा)
ललितपुर सिटी 'भाग्यमानी,"(काठमाडौं)ललितपुर सिटी एफसी नेपाल सुपर लिग फुटबलको प्लेअफमा पुगेकै पछाडिको ढोकाबाट थियो । त्यो पनि लुसुक्क चौथो स्थानमा रहेर । तर, ललितपुरको फाइनल प्रवेश भने मूल ढोकाबाटै धमाकेदार रह्यो । त्यो पनि चर्को आवाजमा सबैले सुन्ने गरेर । अझ त्यो पनि १० खेलाडीमै सीमित रहेर । ललितपुरले अब फाइनल खेल्नेछ, किनभने टोलीले लिग चरणको शीर्षस्थानमा आएको टिम पोखरा थन्डर्सलाई बिहीबार दोस्रो क्वालिफायरमा २१ ले हराएको छ । लिग चरणका आफ्नो अन्तिम तीन खेलमा एकै अंक बटुलेपछि ललितपुर दबाबमा थियो । टिमको बक्स ले गरेको व्यवहार पनि ठीक थिएन । टोलीको प्रतिक्रिया पनि झेल्ली पाराको बनेको थियो । तर, एकपल्ट प्लेअफ पुगेपछि ललितपुर फेरिएको टिम बनेको छ । हो नि बहादुरलाई त भाग्यले साथ दिन्छ । हामी सबैले कडा मिहिनेत गरेका छौं । खेलाडीदेखि व्यवस्थापन, फिजियोदेखि हाम्रो मिडिया समूह सबैले । प्रतियोगिताका क्रममा हाम्रो प्रदर्शनमा उतारचढाव पनि देखियो, प्रशिक्षक इयान एन्ड्र्यु गिलानले भने । उनले थपे, केही खेलमा हाम्रो प्रदर्शन राम्रो पनि रहेन । तर, एउटा टिमका रूपमा हामी राम्रो थियौं । ललितपुरको जितका नायक भने १७ वर्षीय सुदूरपश्चिमका खेलाडी रहे, कुशल देउवा । उनले ९९ औं मिनेटमा गरेको गोल नै निर्णायक रह्यो । कप्तान अनन्त तामाङले हेडबाट निकालेको पासलाई पोखराले राम्रोसँग क्लियर गर्न सकेको थिएन । त्यसमै कुशलले नजिकको दूरीबाट गोल गरे । उनी दोस्रो हाफको इन्ज्युरी समयको दोस्रो मिनेटमै मात्र सब्स्टिच्युट खेलाडीका रूपमा मैदानमा छिरेका थिए । माथिल्लो स्तरको फुटबलमा उनको यो तेस्रो खेलमात्रै हो । यसबीच उनले समग्रमा ५० मिनेटमात्रै मैदानमा बिताएका छन् । तर, उनी नै ललितपुरको छोटो इतिहासमा सर्वाधिक महत्त्वको गोल गर्न सफल भए । त्यसैले उनका प्रशिक्षक गिलान र कप्तान अनन्तले उनको खुलेर प्रशंसा गरेका छन् । गिलानले भने, उनी भविष्यका स्टार हुन सक्छन् । अनि कप्तान अनन्तले भने, उनी निकै प्रतिभाशाली खेलाडी हुन् । जहिले पनि केही न केही सिक्न आतुर हुन्छन् । त्यसअघि निर्धारित समयको खेल ११ को बराबरीमा थियो । पहिलो हाफको अन्त्यतिर ललितपुरले अग्रता लिएको थियो र त्यसमा इमोन इजकेलले गोल गरे । पापा इबोको पासमा उनले पोखराका दुई डिफेन्डरलाई बिट गर्दै गोल गरे । पोखराले ७१ औं मिनेटमा बराबरी गोल फर्काएको थियो । जोए आइडुको क्रसमा स्टेफेन कोजोले हेड गर्दै गोल गरे । उनको प्रहार मैदानमा ड्रप हुँदै गोलमा परिणत भएको थियो । यसबीच ललितपुरले खेलको ३४ औं मिनेटमा भारतीय खेलाडी निखिल सुरेशराव कदमलाई गुमाएको थियो । पोखराका आयुष घलानमाथि फाउल गरेपछि दोस्रो पहेँलो कार्डमा उनी मैदान छाड्न बाध्य रहे । तर त्यसपछिको बाँकी ८६ मिनेटमा ललितपुरले कुनै पनि समय एक खेलाडी कम भएर खेलेको देखाएन । बरू उल्टै पोखरा दबाबमा देखियो । टोलीले एक खेलाडी बढी भएको स्थितिको पटक्कै फाइदा लिन सकेन । यो खेलमा ललितपुर जितको पूर्ण हकदार रह्यो, पोखराका प्रशिक्षक नवीन न्यौपानेले माने, हाम्रो प्रदर्शन प्रतियोगितामै सबैभन्दा खराब रह्यो । उनका अनुसार पोखराका खेलाडीमा न फाइनल पुग्ने लोभ थियो न त त्यसलाई सुहाउँदो खेल । पहिलो क्वालिफायरमा जसरी पोखरा जितको संघारमै पुगेर पनि टाइब्रेकरमा पराजित रह्यो, त्यसको पीडाबाट अझै मुक्त हुन सकेको देखिएन । धनगढीविरुद्ध त्यस खेलमा निर्धारित र अतिरिक्त समयको खेलमा पोखरा दुईपल्ट अगाडि रह्यो । टाइब्रेकरमै पनि पोखरा अगाडि थियो । तर टोलीले त्यो खेल गुमायो । हामी सायद त्यो हारको पीडामुक्त हुन सकेनौं, प्रशिक्षक न्यौपानेले माने । ललितपुर १० खेलाडीमा सीमित रहेको स्थिति नै बन्न नदिने काम कप्तान अनन्तले नै गरेका थिए । एक प्रकारले उनले दुई खेलाडीको भूमिका एक्लै निभाए । आफैं केही घाइतेको स्थितिमा थिए तर, अन्त्यसम्म डटेर खेलिरहे । उनले पनि माने, निखिललाई गुमाएपछि म आफैं आत्तिएको थिएँ । तर मैले त्यो स्थिति अरूलाई देखाइनँ र मैले सबैलाई एकजुट भएर खेल्न प्रेरित गरिरहें । त्यसैले पनि उनी निर्विवाद प्लेयर अफ द म्याच भए । अब शनिबार हुने फाइनलमा ललितपुर सिटीले साबिक उपविजेता धनगढी एफसीको सामना गर्नेछ ।"
दिनेश र जयराम भिड्ने,काठमाडौं (कास) डिफेन्डिङ च्याम्पियन दिनेश प्रजापतिले चौथो वरीयताका जयराम श्रेष्ठविरुद्ध सूर्य नेपाल एनपीजीए म्याचप्लेको उपाधिका लागि भिड्ने छन् ।रोयल नेपाल गल्फ क्लबमा बिहीबार सेमिफाइनलमा तेस्रो वरीयताका दिनेशले १६औं होलमा जित पक्षमा पारे । उनले सातौं वरीयताका रामे मगरलाई ३२ ले हराउँदै लगातार दोस्रो पटक यो प्रतियोगिताको फाइनलमा स्थान बनाए । उनले ९ होलको समाप्तिमा दुई होलको अग्रता बनाइसकेका थिए । उपाधि रक्षा गर्न दिनेश एक जित टाढा छन् । अर्को सेमिफाइनलमा चौथो वरीयताका जयरामले नवौं वरीयताका भुवनकुमार रोक्कालाई प्रतिस्पर्धामक खेलको अन्तिम होलमा हराए । नवौं होलको समप्तिमा जयरामले एक होलको अग्रता बनाए । भुवनले पुनरागमन गर्दै १५ होल समाप्तिमा एक होलको अग्रता बनाए ।१६ र १७ औं होल आफ्नो पक्षमा पारेका जयरामले फाइनलमा स्थान सुरक्षित गरे । बिहीबार क्वाटरफाइनलमा नवौं वरीयताका भुवनले अप्रत्याशित नतिजा निकालेका थिए । उनले पहिलो वरीयताका दाबेदार भुवन नगरकोटीलाई ४३ ले हराए । जयरामले क्वाटरफाइनलमा पाँचौं वरीयताका सञ्जय लामालाई २१ ले हराएका थिए । अर्को क्वाटरफाइनलमा दिनेशले छैटौं वरीयताका रवि खड्कालाई अन्तिम होलमा हराएर संघर्षपूर्ण जित निकाले । रामे मगरले क्वाटरफाइनलमा १५ औं वरीयताका प्रदीप लामालाई २१ ले पन्छाए । प्रदीपले हिजो पहिलो चरणमा दोस्रो वरीयताका नीरज तामाङमाथि जित पाएका थिए । शुक्रबार दिनेश र जयरामबीच फाइनल ३६ होलको हुनेछ । तेस्रो स्थानका लागि भुवन र रामेबीच १८ होलको प्रतिस्पर्धा हुनेछ । कुल २ लाख ५० हजार रुपैयाँ पुरस्कार राशिको प्रतियोगिता विजेताले ६० हजार प्राप्त गर्दा दोस्रोले ४२ हजार तथा तेस्रो र चौथो हुने खेलाडीले क्रमशः ३२ हजार र २४ हजार प्राप्त गर्नेछन् ।
कोशीसहित तीन प्रदेश टिम प्लेअफमा,"(काठमाडौं) नेपाल एपीएफ क्लब (एपीएफ) सहित कोशी, सुदूरपश्चिम र वाग्मती प्रदेशले प्रधानमन्त्री कप महिला राष्ट्रिय क्रिकेट प्रतियोगिताको प्लेअफमा स्थान सुरक्षित गरेका छन् । लगातार छैटौं खेल जितेको एपीएफले क्वालिफायर १ मा स्थान निश्चित गरेको छ । एपीएफसँग १२ अंक छ । एक खेलअगाडि नै प्लेअफमा स्थान सुरक्षित गरेको कोशी १० तथा सुदूरपश्चिम र वाग्मती समान ८ अंकसहित शीर्ष चार स्थानमा रहे । लुम्बिनी र मधेशको ४४ तथा गण्डकीको २ अंक छ । कर्णाली प्रदेशले खेलेका सबै ६ खेल हारेको छ । कीर्तिपुरस्थित त्रिवि क्रिकेट मैदान एपीएफले बिहीबार गण्डकीलाई ५२ रनले पराजित गर्यो । टस जितेर ब्याटिङ गरेको एपीएफले निर्धारित २० ओभरमा ३ विकेट गुमाई १ सय २७ रन बनायो । ज्योति पाण्डे ८, कप्तान सीता रानामगर १९ र इन्दु बर्मा १० रनमा आउट भए पनि रोमा थापाले ३१ र ममता चौधरीले ४० रनको अविजित इनिङ्स खेल्दै एपीएफलाई बलियो स्थितिमा उभ्याए । रोमाले ३१ बलमा १ चौका र १ छक्का तथा ममताले ३३ बलमा ६ चौका प्रहार गरे । गण्डकीकी ज्योत्सनिका मरासिनीले २ र कुसुम गोदारले १ विकेट लिए । जवाफमा गण्डकीले ७ विकेट गुमाई ७५ रनमात्र बनाउन सक्यो । सृष्टि जैसी र सुमन खतिवडाले समान १७, ज्योत्सनिकाले १३ र सिर्जना पौडैलले ११ रन बनाए । प्लेयर अफ द म्याच नेरी थापाले ४ विकेट लिइन् । उनले ४ ओभरमा १८ रनमात्र खर्चिन । सोनु खड्काले २ र करुणा भण्डारीले १ विकेट लिए । कोशीले सुदूरपश्चिमलाई ८ विकेटले पराजित गरी क्वालिफायर १ को नजिक पुगेको छ । काजल श्रेष्ठ र कप्तान रुबिना क्षेत्रीले पहिलो विकेटमा १ सय १३ रनको साझेदारी गरेपछि कोशीले १ सय १९ रनको लक्ष्य १४ बलअगाडि नै १ सय २२ रन बनाएको थियो । प्लेयर अफ द म्याच काजलले ४८ बल खेल्दै ६ चौका प्रहार गरी ५४ रन बनाए । रुबिना ५१ रनमा अविजित रहिन् । उनले ५५ बल खेल्दै ८ चौका र १ छक्का प्रहार गरिन् । काजल र अप्सरी बेगम (०) दुवैलाई अनु कडायतले आउट गरिन् । यसअघि पहिला ब्याटिङ गरेको सुदूरपश्चिमले ११८३ को स्कोर बनाएको थियो । ओपनर विन्दु रावलले ३९ बलमा ५ चौकासहित ३३ रन बनाइन् । सम्झना खड्काले ३३ बलमा ३ चौकासहित २७ रन जोडिन् । कविता जोशी २६ र रेवती धामी २० रनमा अविजित रहे । कविताले २४ र रेवतीले १८ बल खेल्दै समान ३ चौका प्रहार गरे । कोशीबाट सवनम राई र अप्सरी बेगमले ११ विकेट लिए । वाग्मतीले कर्णालीलाई १० विकेटले पराजित गर्यो । ४३ रनको लक्ष्य वाग्मतीले ५ ओभरभित्र पूरा गरेको थियो । हेलिसा गुरुङ ९ बलमा १३ र यशु पाण्डे २० बलमा ४ चौका प्रहार गरि २५ रन बनाई अविजित रहे । यसअघि ब्याटिङ गरेको कर्णाली १३४ ओभरमा अलआउट भयो । सुरती बुढाले १६ र बीना थापाले १२ रन बनाउनु बाहेक अन्यले दोहोरो स्कोर बनाउन सकेनन् । वाग्मतीबाट खुशी डंगोलले ४ विकेट लिइन् । प्लेयर अफ द म्याच उनले ३४ ओभरमा १८ रन खर्चिन् । संस्कृति फुयालले २, सोनी पाख्रिन र विपिशा शाहीले ११ विकेट लिए । मधेशले मूलपानी क्रिकेट मैदानमा लुम्बिनीलाई ८ विकेटले पराजित गरेको थियो । लक्ष्मी चौधरीले अविजित ६४ रन बनाएपछि लुम्बिनीले ९६७ को स्कोर बनाएको थियो । लक्ष्मीले ६४ बल नै खेल्दै ८ चौका र २ छक्का प्रहार गरिन् । कप्तान सरस्वती जीएमले १० रन जोडिन् । मधेशबाट साक्षी यादवले २ तथा पूजा महतो, आरती महतो र कप्तान कविता गौतमले ११ विकेट लिए । पूजाले अविजित ६० रन बनाएपछि मधेशले ७ बलअगाडि नै लक्ष्य पूरा गर्यो । प्लेयर अफ द म्याच पुजाले ५९ बलमा ५ चौका प्रहार गरिन् । अनुराधा चौधरी १७ रनमा आउट भइन् भने सरस्वती चौधरी १२ रनमा अविजित रहिन् । लुम्बिनीकी कमला जीएम र सुस्मिता भुसालले ११ विकेट लिए ।"
आयोजक त्रिवेणी पहिलो दिनै बाहिरियो,उपाधि दाबेदार मानिएको आयोजक त्रिवेणी युवा क्लब बिहीबार सुरु ३१ औं त्रिवेणी कप फुटबल प्रतियोगिताको पहिलो खेलबाटै बाहिरिएको छ । आयोजक त्रिवेणी २७ र २८ औं संस्करणमा च्याम्पियन बनेको थियो ।बेंसीसहरस्थित त्रिवेणी रंगशाला सहजी मैदानमा भएको उद्घाटन खेलमा सुन्दरबजार फुटबल क्लवले आयोजिक त्रिवेणीलाई ३१ गोलले हरायो । खेलको १६ औं मिनेटमा त्रिवेणीका कप्तान टंक गुरुङले पेनाल्टीमार्फत गोलको खाता खोलेका थिए । पहिलो हाफमा कुनै गोल गर्न नसकेको सुन्दरबजारले दोस्रो हाफमा लगातार तीन गोल गर्दै अगाडिको यात्रा बढायो । सुन्दरबजारले पुस १६ मा लमजुङ मर्स्याङ्दी युवा क्लबसँग खेल्नेछ । सुन्दरबजारको जितमा दीपेश घलेले मध्यान्तरपछिको दोस्रो मिनेटमै गोल गरेर खेल बराबरीमा ल्याए । त्यसपछि सुन्दरबजारका सरोज तामाङले २२ औं मिनेटमा फ्रिकिकमार्फत गोल गर्दै टोलीलाई अग्रता दिलाए । थप हौसिएको सुन्दरबजारका एरोन थापाले ३३ औं मिनेटमा गोल थप्दै टिमलाई जिताए ।प्रतियोगिताको उद्घाटन गण्डकी प्रदेश सभा सदस्य एवं आयोजक त्रिवेणी युवा क्लवका पूर्वअध्यक्ष भेषबहादुर पौडेलले गरे । स्पर्धामा २१ टिमले सहभागिता जनाएको छ ।
छोटकरी,"निःसर्ग वाटिका च्याम्पियनकाठमाडौं (कास) निःसर्ग बाटिका स्कुल २६ औं राष्ट्रिय खुला तथा उमेर समूह पौडी प्रतियोगितामा टिम च्याम्पियन भएको छ । नेपाल पौडी संघ र वाग्मती प्रदेश खेलकुद विकास परिषद्को संयुक्त आयोजनामा भएको प्रतियोगितामा निःसर्ग कुल १४८ अंक बटुल्दै विजेता बन्यो । रहेको स्वस्तिश्री गुरुकुलले ५१ अंक र काठमाडौं वर्ल्ड स्कुलले २६ अंक बटुल्दै दोस्रो र तेस्रो स्थान ओगटे । प्रतियोगितामा १३ स्कुलको सहभागिता थियो । प्रतियोगितामा राष्ट्रिय कीर्तिमान बनाएका स्वस्तिश्रीका अजलकाजी श्रेष्ठलाई ५ हजार नगदसहित नेपाल पौडी संघले सम्मान गरेको छ । उनले बिहीबार ब्वाइज ५० मिटर फ्रिस्टाइल दुरी २४३९ सेकेन्डमा पूरा गर्दै तेस्रो स्वर्ण जिते । उनले पहिलो दिन २ स्वर्ण जितेका थिए । निम्स सेमिफाइनलमाकाठमाडौं (कास) निम्स र बसुन्धरा नेसनल एकेडेमी (बीएनए) १५ औं टीआईए कप अन्तरविद्यालय बास्केटबल प्रतियोगिताको सिनियर गर्ल्सतर्फ सेमिफाइनल पुगेका छन् । निम्सले एचएचसीएलाई २०१४ स्कोरले पराजित गर्यो । निम्सकी टीना लिम्बूले १० स्कोर गरिन् । स्मृति खत्रीको १३ स्कोरमा बीएनएले ग्रिनल्यान्डलाई १७१५ ले हरायो । गर्ल्समै एनसीसीएसले हिमरश्मिलाई २३१४ ले र भ्याली पब्लिकले आयोजक ठुङ्रम इन्टरनेसनल एकेडेमी (टीआईए) बी लाई २६६ ले हराएर सेमिफाइनलमा स्थान सुरक्षित गरे । एनसीसीएसकी दिभा महर्जन र भ्यालीकी लोरिसा गौचनले १३१३ स्कोर गरे । गणेश हिमाल विजयीकाठमाडौं (कास) गणेश हिमाल स्कुल बिहीबार सातौं नेफऋत कप अन्तरविद्यालय जुनियर यू१६ छात्र फुटबल प्रतियोगिताको प्रिक्वाटरफाइनलमा पुगेको छ । चावहिल गणेशस्थान मैदानमा गणेश हिमालले श्रमशीललाई २० गोलले पराजित गर्यो । गणेश हिमालका दिप्लव र रोशनले समान ११ गोल गरे । उत्तरभेगीय शैक्षिक मञ्च तथा ऋत एकेडेमीद्वारा संयुक्त आयोजित प्रतियोगितामा विनायक, प्रारम्भ र बृहस्पति विद्या सदन पनि प्रिक्वाटरफाइनल पुगे । विनायकले ज्ञानचक्षुलाई १० गोलले हरायो । जेसाङ बम्जनले विजयी गोल गरे । प्रारम्भले ऋत एकेडेमीलाई ३२ गोलले हराउँदा रुपेश खड्काले २ र नितेश राउतले १ गोल गरे । ऋतका प्रतीकले दुई गोल फर्काए । बृहस्पतिले मनकामनामाथि १० को कठिन जित दर्ता गर्यो । विजयी टिमका लागि दीपन श्रेष्ठले १ गोल गरे । लुम्बिनी पनि प्रिक्वाटरफाइनल पुग्यो ।"

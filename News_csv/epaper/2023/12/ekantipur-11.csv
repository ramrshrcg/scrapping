शीर्षक,विवरण
"जाँचबुझ आयोग सुस्त, सुन तस्करी तीव्र","सुन लिन दुबई पठाउने र ल्याएर शौचालयमा छाड्न लगाउने बारपाककै मीनबहादुर घले रहेको जवाफ चन्द्रले दिएको ती अधिकारीले सुनाए । चन्द्रले ३ पटकसम्म सुन ल्याइसकेको बताएका छन्, भेटिएको प्रमाणमा उनी यसअघि पनि ३ पटकभन्दा बढी दुबई आउजाउ गरेको देखिन्छ, एक अनुसन्धान अधिकारीले कान्तिपुरसित भने, त्यतिबेला ल्याएको सुन सीआईपी कक्षको डस्टबिनमा राखेर विमानस्थलबाट बाहिरिने गरेको बताएका छन् । त्यसपछि सुन कसले कहाँ लैजान्थ्यो, आफूलाई थाहा नहुने उनको भनाइ छ । उनले शौचालयमा छाडेको सुन सरसफाइ कर्मचारी फोहोरमैलासँगै विमानस्थल बाहिर पुर्याउने गरेको भन्सार अधिकारीहरूको प्रारम्भिक अनुमान छ । ती अधिकारीका अनुसार मीनबहादुरले भने चन्द्रको आरोप स्वीकार गरेका छैनन् । तर ह्वाट्सएपको कुराकानीमा मीनले नै चन्द्रलाई भिसा र प्लेन टिकट पठाउने गरेको भेटिएको छ । साथै आरोपितहरूको प्रारम्भिक बयानका आधारमा सरकारी अधिकारीहरू सुन तस्करीको गिरोहले नेपाललाई ट्रान्जिट बनाएर दुबईको सुनलाई भारत पुर्याउने गरेको आशंका गर्छन् । चन्द्रले भनेको कुरा मीनबहादुरमाथि छानबिन गर्दा मिल्दै गएको छ, मीनको मोबाइल सम्पर्क दुबई र भारतका सिमकार्डसँग भएको देखिन्छ । मोबाइलको कल डिटेल्स मगाएर पनि थप अनुसन्धान गर्न बाँकी छ । स्वदेशी, विदेशी कोकोसँग सम्पर्क छ । सबै खोज्छौं, एक अनुसन्धान अधिकृतले भने । बिहीबार भने चन्द्र घले विमानबाट ओर्लेपछि सीआईपी कक्षमा पुग्न नपाउँदै सुराकीे आधारमा प्रहरी र भन्सार कर्मचारीले नियन्त्रणमा लिएर खानतलासी गर्दा सुन भेटिएको थियो । चन्द्रको बयानमा मीनबहादुर सोही दिन पक्राउ परेका थिए । चन्द्र घले बारपाक क्षेत्रमा भेडा, च्याङ्ग्रा डुलाउने र काठमाडौंमा मासु पसल सञ्चालक भएको खुलेको छ । उक्त सुन ल्याउन संलग्न र लगानीकर्तामाथि अनुसन्धान गर्न भन्सार विभागका उपसचिव मनिराम पौडेलको संयोजकत्वमा ६ सदस्यीय छानबिन समिति गठन गरिएको छ ।शनिबार सुन बोकेर ल्याउने इजिप्टका नागरिक सेरिफ मोहम्मद ल्यासिनसहित दुई सुडानी नागरिक पनि पक्राउ गरिएको डीआईजी ठकुरीले बताए । उनका अनुसार राति पौने १ बजे भन्सार पास भइसकेको अवस्थामा तस्करी गरेर ल्याएको सुन नियन्त्रणमा लिइएको हो । सुडानी नागरिकको सेरिफसँग शंकास्पद संलग्नता र निकटता देखिएपछि उनीहरूलाई नियन्त्रणमा लिएर अनुसन्धान भइरहेको प्रहरीले जनाएको छ । तर दोभासे नहुँदा आरोपीमाथि थप सोधपुछ गर्न नसकिएको प्रहरी भनाइ छ ।प्रहरीको काठमाडौं उपत्यका अपराध अनुसन्धान कार्यालयले न्युरोड र नागढुंगा नाकाबाट ५ दिनकै अवधिमा ९ किलो सुन नियन्त्रणमा लिएको छ । गत मंगलबार न्युरोडबाट ७ किलो सुन बरामद गरिएको अपराध अनुसन्धान कार्यालयका प्रवक्ता प्रहरी उपरीक्षक रवीन्द्र रेग्मीले बताए । न्युरोडमा पदमप्रसाद पाण्डेले सञ्चालन गरेको ओम पल गोल्ड प्रालि र कैलाश ज्वेलर्स प्रालिबाट बिलबीजकबिनाका सुनका गहना र टुक्राहरू नियन्त्रणमा लिइएको थियो । पाण्डेको साथबाट ४१ सय अमेरिकी डलर र ३९ लाख नेपाली रुपैयाँसमेत बरामद गरिएको छ । कैलाली घर भई स्वयम्भू बस्ने पाण्डेलाई समेत पक्राउ गरी गैरकानुनी रूपमा हुन्डीमार्फत वित्तीय कारोबार गरेको हुँदा अनुसन्धान र कारबाहीका लागि जिल्ला प्रहरी परिसर टेकु पठाइएको रेग्मीले बताए । सुन र अमेरिकी डलरमा राजस्व छलीसम्बन्धी कसुरमा उनलाई कारबाही प्रक्रिया अघि बढेको प्रहरीले जनाएको छ । गत बिहीबार नै अपराध अनुसन्धान कार्यालयले काठमाडौंको नागढुंगा नाकाबाट २ किलो सुनसहित ३ जनालाई पक्राउ गरेको थियो । रसुवाको केरुङ नाकाबाट भन्सार छलेर तस्करी गरी ल्याएको सुन सुराकी सूचनाका आधारमा नियन्त्रणमा लिइएको रेग्मीले बताए । सुनसँगै रसुवाका विरु तामाङ, सुनील भुजेल र ग्यालछिरिङ तामाङलाई पक्राउ गरिएको छ । वाग्मती प्रदेशको ०१०२८२६९७ नम्बरको स्कार्पियो गाडीको गियर बक्समा बिस्कुट आकारको २ थान सुन लुकाएर ल्याइएको थियो । विमानस्थलबाट ल्याएको सुन बरामद हुन थालेपछि पछिल्लो समय रसुवा, दोलखा, सिन्धुपाल्चोक, गोरखालगायतका सीमानाका प्रयोग हुने क्रम बढेको प्रहरीले जनाएको छ । गत असार २९ गते विमानस्थलबाट बाहिरिएको ६१ किलो सुन राजस्व अनुसन्धान विभागले बरामद गरेको थियो । त्यतिबेला ब्रेक सुमा रहेको सुन भन्सार जाँचपास गरेर सिनामंगल सडकमा पुगेको अवस्थामा बरामद गरिएको थियो । त्यसअघि विद्युतीय चुरोट भेपमा लुकाएर ९ केजी सुन ल्याइएको थियो । उक्त सुन तस्करी आरोपमा पूर्वसभामुख कृष्णबहादुर महराका छोरा राहुल पुर्पक्षका लागि थुनामा छन् । लगातार सुन तस्करीको घटना सार्वजनिक हुने र त्यसमा राजनीतिक नेतृत्वसमेत जोडिएपछि उच्चस्तरीय छानबिन समिति बनाउन संसद्मा माग भएको थियो । त्यसपछि सरकारले पूर्वन्यायाधीशको संयोजकत्वमा छानबिन समिति बनाएको हो । गत भदौ ३ र असोज १३ गते केरुङ रसुवा नाकाबाट ल्याएको ३ केजी, असोज १० र ११ गते दोलखा राङजिया नाकाबाट सडक मार्ग हुँदै ल्याइएको ७ केजी सुन बरामद गरिएको थियो । पछिल्लो १० वर्षमा तस्करी गरेर ल्याइएको ७ सय किलो सुन बरामद भएको प्रहरी प्रधान कार्यालयको तथ्यांक छ । सुन ओसारपसारमा संलग्न ५ सय ९९ जना पक्राउ परेका छन् । उक्त सुन ७ अर्बभन्दा बढी मूल्यको हो । सोही अवधिमा १ हजार १ सय २२ किलो अवैध चाँदीसमेत बरामद भएको छ ।"
नेप्सेमा एकै दिन १११ अंकको उछाल,"त्यसपछि खुलेको बजारमा १२ बजेर ९ मिनेटमा तेस्रो सर्किट ब्रेक लागेपछि उक्त दिनको कारोबार बन्द गरिएको हो । यसरी हेर्दा आइतबार ७ मिनेट मात्र बजारमा कारोबार हुन पाएको छ । हालको व्यवस्थाअनुसार कारोबार सुरु भएको पहिलो घण्टामा ४ प्रतिशतले बजार बढ्दा वा घट्दा २० मिनेट कारोबार बन्द गरिन्छ । कारोबार सुरु भएको दुई घण्टा नबित्दै ५ प्रतिशतले बढे वा घटे ४० मिनेटका लागि र त्यसपछि जुनसुकै समयमा बजार ६ प्रतिशतले बढे वा घटे उक्त दिनकै लागि कारोबार बन्द गर्नुपर्छ । आइतबारको बजारले नेप्सेमा दिगो सुधारको संकेत नदिएको अर्का एक पुराना लगानीकर्ता पनि बताउँछन् । मेरो हिसाबमा बजारका लागि यस्तो बढाइ राम्रो हुँदैन । बजारमा उछाल नै आउनुपर्ने गरी मौद्रिक नीतिमा धेरै परिवर्तन भएकै छैन । तर लगानीकर्ता धेरै उत्साहित देखिए । जुन ठीक होइन, उनले भने, अहिले अरू क्षेत्रमा कहीं पनि पैसा छैन, ती क्षेत्र बिरामी छन् । बजारको दिगो सुधारका लागि चारैतिरबाट पैसा आउनुपर्छ । बजार धेरै घटिसकेकाले अहिले लगानी थप्ने समय भए पनि अझै केही दिन पर्ख र हेरको नीति लिनुपर्ने उनको सुझाव छ । यसअघि ०७८ भदौ २ मा नेप्से परिसूचक हालसम्मकै उच्च बिन्दु (३ हजार १ सय ९९) मा थियो । नेप्सेको अघिल्लो उच्च बिन्दु ०७२ साउन १२ मा थियो । त्यति बेला नेप्से परिसूचक १ हजार ८ सय ८१ बिन्दुमा पुग्दा कुल बजार पुँजीकरण २० खर्ब ७० अर्ब ९९ करोड रुपैयाँ पुगेको थियो । त्यसयता घटेको बजार पुनः बढेर ०७८ भदौ २ मा नेप्से परिसूचक र बजार पुँजीकरण दुवै हालसम्मकै उच्च बिन्दुमा पुगेर नयाँ रेकर्ड बनेको थियो । त्यसयता फेरि ओरालो लागिरहेको बजार लामो समयदेखि २ हजार अंकभन्दा तल नै छ । आइतबार बजारमा ४८ करोड २४ लाख रुपैयाँको कारोबार भएको छ । अघिल्लो दिनको तुलनामा कारोबार रकम थोरै हो । गत बिहीबार सेयर बजारमा एक अर्ब ७७ करोड रुपैयाँको कारोबार भएको थियो । उक्त दिन कारोबारमा आएको सबै उपसमूहको परिसूचक बढेको छ, जसअनुसार जलविद्युत् उपसमूहको परिसूचक सबैभन्दा धेरै ८६३ प्रतिशतले बढ्यो । यस्तै, होटल, वित्त र विकास बैंक, लगानी उपसमूहका परिसूचक ६ प्रतिशतभन्दा धेरैले उकालो लागेका छन् । पछिल्ला केही महिनायता धेरैले सेयर बजारमा सुधारको अपेक्षा गरेका थिए । अर्थतन्त्रका बाह्य सूचक सबल रहेको, ब्याजदर घटिरहेको, वित्तीय प्रणालीमा पर्याप्त तरलतालगायत कारण सेयर बजार बढ्नुपर्ने उनीहरूको अपेक्षा थियो । तर बजारले अपेक्षाविपरीत गति लिइरहेको थियो । यसलाई धेरैले राष्ट्र बैंकको कसिलो नीतिसँग पनि जोडेर हेरेका थिए । यही कारण पछिल्ला महिनामा राष्ट्र बैंक पनि सेयर बजारका विषयमा तुलनात्मक रूपमा लचिलो देखिएको छ । गत साउनमा मौद्रिक नीतिमार्फत सेयर कर्जाको सीमा बढाएको राष्ट्र बैंकले अहिले जोखिम भारसम्बन्धी व्यवस्था केही खुकुलो बनाएको हो । यद्यपि आइतबारको वृद्धिकै आधारमा बजारले सुधारको बाटो समातेको विश्लेषण गर्न नसकिए पनि अर्थतन्त्रका सूचक हेर्दा अब बजारमा सकारात्मक प्रभाव पर्ने जानकार बताउँछन् ।"
बन्दुक बिसाएर वन्यजन्तु संरक्षणमा,"(सुर्खेत)बर्दिया निकुञ्जसित जोडिएको सुर्खेतको बराहताल गाउँपालिका३, राजकाँडाका रणबहादुर बुढाको दैनिकी फेरिएको १२ वर्ष बितिसक्यो । कुनै बेला भरुवा बन्दुक बोकेर निकुञ्ज छिर्थे । बँदेल, रतुवा र जरायोको सिकार गर्थे र सुकुटी बनाएर बेच्थे । उनको आम्दानीको मुख्य बाटो नै यही थियो । तर, हिजोआज यिनै रणबहादुर वन्यजन्तु संरक्षणमा मात्रै जुटेका छैनन्, आम्दानीको फरक बाटो समातेर व्यस्त दैनिकी बिताइरहेका छन् । हिजोआज रण र उनकी पत्नी धनसरालाई खेतीपाती र बस्तुभाउ स्याहार्न भ्याइनभ्याइ छ । खोरका २८ बाख्रा, भर्खरै ब्याएको एउटा भैंसी र एक हल गोरुको रेखदेखले मात्रै उनको काम सकिँदैन । निकुञ्जसँग जोडिएको पाखोबारीमा लगाइएको गहुँ र चनादेखि अदुवा, टिमुर, आँप र कागतीको स्याहारमा उनको समय बित्छ । यसका अलावा उनले घरछेउमा दुई कोठाको होमस्टे पनि चलाएका छन् । २०५६ मा जन्मेका उनका जेठा छोरा डम्बर कैलालीको लम्कीमा बसेर पढ्दै छन् । छोराको जन्म साल उनलाई बारम्बार याद किन आउँछ भने त्यही सालबाट उनले वन्यजन्तु सिकार थालेका थिए । त्यसो गर्नु त्यतिबेलाको उनको बाध्यता थियो । परम्परागत खेतीपातीले खानै पुग्थेन । कि भारत गएर मजदुरी गर्नुपर्थ्यो, रणबहादुरले भने, हैन भने सिकार गरेर जनावरको सुकुटी बनाएर बेचेर गुजारा गर्थ्यौं । उनले आफ्ना बुबाको भरुवा बन्दुक चलाउन सिकेका थिए । त्यही लिएर सिकार खेल्न निस्कन्थे । मेरो मात्रै होइन, यहाँका अधिकांशको काम सिकार गर्ने थियो, उनले भने, जंगलमा जनावर मार्ने, सुकुटी तयार गरेर ल्याउने र दलाललाई बेच्ने गरिन्थ्यो । यसरी उनले ६७ वर्ष सिकारमा बिताए । बर्दिया निकुञ्ज मुख्यालयबाट टाढा र सुरक्षा पोस्ट नभएकाले रोकटोक गर्ने कोही हुन्थेन । मुलुकमा सशस्त्र द्वन्द्वका बेला चुरे क्षेत्रमा चोरी सिकारले मौलाउने अवसर पाएको थियो । चुरे क्षेत्रका बस्ती बर्दिया र सुर्खेतको पानीढलोमा रहेका छन् । दक्षिणपट्टि निकुञ्ज रहेको छ । उत्तरतर्फ बस्ती छन् । चुरेको चुली नै बस्ती र जंगल छुट्याउने सिमाना हो । वन्यजन्तु हानि नियन्त्रण गर्न र उत्तरी क्षेत्रका बासिन्दालाई संरक्षणमा क्रियाशील गराउन २०६७ पुस १ मा निकुञ्ज प्रभावित सुर्खेतका बस्ती समेटेर मध्यवर्ती क्षेत्र घोषणा गरियो । त्यसपछि यहाँका युवालाई समूहमार्फत संरक्षण शिक्षा प्रदान गर्न थालियो । उत्तरी क्षेत्रमा मध्यवर्ती सामुदायिक वन गठन गरेर चारवटा उपभोक्ता समिति बनाइयो । गाउँमा संरक्षण क्रियाकलाप सुरु भएपछि रणबहादुर चोरी सिकारमा संलग्नको आरोपमा पक्राउ परे । उनलाई निकुञ्ज मुख्यालय ठाकुरद्वारा लगियो । त्यसबेला उनकी बहिनी चन्द्रा तरङ्गासिद्धचुली मध्यवर्ती उपभोक्ता समितिकी कोषाध्यक्ष थिइन् । ममाथि आरोप मात्र थियो, प्रमाणसहित पक्राउ परेको थिइनँ, रणबहादुरले भने, त्यसैले समितिले जिम्मेवारी लिएपछि १० हजार धरौटी बुझाएर छुटें । यो घटनापछि सिकार गरेको पाइएमा समितिले जिम्मेवारी नलिने भयो । आफ्नै बहिनी चन्द्रा संरक्षणमा लागेका बेला आफू पक्राउ परेको र समितिले यस्ता घटना दोहोरिए जिम्मेवारी नलिने भएपछि रणबहादुरले आफूलाई परिवर्तन गर्ने सोच बनाए । त्यसपछि उनले बन्दुक बहिनीलाई बुझाएर संरक्षणमा सक्रिय हुने प्रतिबद्धता जनाए । बन्दुक बुझाएकै दिनबाट आफ्नै खुट्टामा उभिएर देखाउने कसम खाएको उनले बताए । बन्दुक बुझाएपछि सिकारमा आश्रित अन्य स्थानीय बासिन्दा रणबहादुरसित रिसाए । त्यस्ता व्यक्तिले रणबहादुरलाई मार्छु समेत भने । वन्यजन्तु संरक्षण गर्दा मिल्ने लाभ र मारेपछि हुने कानुनी कारबाहीबारे बुझाएपछि स्थानीय हतियार बुझाउन तयार भएको उनले बताए । बन्दुक बुझाएपछि आसपासका गाउँबाट समेत सिकार छाडेर संरक्षणमा सक्रिय हुने बढ्दै गए । रणबहादुरका अनुसार गाइनेकाँडा, राजकाँडा, बुङगाड, सिद्धगैरा र गुराँसेबाट ११ थान बन्दुक स्वस्फूर्त बुझाइएको थियो । अहिले यहाँ कोही पनि सिकारमा संलग्न नरहेको रणबहादुरले बताए । परिवार नै संरक्षणमा सक्रिय छन्, उनले भने, गाउँले नै चोरी सिकार रोक्न लागेका छन् । बराहताल३, लेकगाउँका गंगाराम सुनार गुजाराका लागि भारतका विभिन्न स्थानमा पुगेर मजदुरी गर्छन् । यसपटक दसैं मनाउन गाउँ फर्किएका उनी मंसिर तेस्रो साता भारतको गढवाल मजदुरी गर्न जाने तयारीमा छन् । आफ्ना बाउबाजेले समेत गाउँमा सिकार गर्ने उनले सुनाए । पहिले वन्यजन्तु जोगाउनुपर्छ भन्ने माहोल थिएन । गाउँलेलाई संरक्षण गरेबापत लाभ मिल्छ भन्ने जानकारी थिएन । यहाँका बस्तीलाई निकुञ्जको मध्यवर्ती क्षेत्र घोषणा गर्ने बेला आएका निकुञ्ज कर्मचारीले विकास निर्माण हुने, गाउँमा सडक बन्ने र खानेपानी उपलब्ध हुने आश्वासन दिएको सुनारले बताए । संरक्षणमा सघाएबापत गाउँ विकास हुने र आय आर्जनका कार्यक्रम सञ्चालन हुने आश्वासन पाएपछि लेकगाउँ, नर्सिङकाँडा, हर्रेकाँडा, केलाडीलगायत बस्तीबाट ६८ थान भरुवा बन्दुक बुझाएको उनले बताए । हतियार बुझाउनुभन्दा पहिले गाउँमा चाडबाड आयो कि जंगलमा सिकार खेल्न जाने चलन थियो । चाडबाडमा जंगल गएर घोरल, मृग हानौं भन्ने हुन्थ्यो, उनले भने, वन्यजन्तु मारे कानुन लाग्छ भन्ने जानकारी थिएन । मध्यवर्ती क्षेत्र घोषणासँगै कानुनी प्रावधानबारे बुझेपछि हतियार बुझाएको उनले बताए । बराहताल१, तेलपानी गाउँ निकुञ्जको ढिकमा छ । यहाँका बासिन्दा खेतीपातीमा निर्भर छन् तर पनि उब्जनीले बाह्रैमास धान्दैन । त्यसैले ८० हाराहारी घर रहेको बस्तीका अधिकांश बासिन्दा मजदुरीका लागि भारतका विभिन्न सहर आउजाउ गर्छन् । अन्नबाली आधा भित्र्याउँछौं, स्थानीय दलबहादुर वलीले भने, आधा वन्यजन्तुले खान्छन् । निकुञ्जले वन्यजन्तुले बाली नोक्सान पुर्याएबापत राहत दिन्छ । तर, यहाँका बासिन्दाका लागि राहत लिन सहज छैन । राहतका लागि सिफारिस बनाउन वडा कार्यालय पुग्न एक दिन लाग्छ । कृषि र भेटनरी कार्यालय त्यति नै दूरीमा छन् । निकुञ्जको मुख्य कार्यालय आउजाउ गर्न बास बस्नुपर्छ । चार हजार राहत लिन आठ हजार रुपैयाँ खर्च हुन्छ, उनले भने, प्रक्रियामै धेरै खर्च हुने भएपछि राहत लिन कोही जाँदैनन् । तेलपानीबाट सुर्खेत सदरमुकाम वीरेन्द्रनगर २० किलोमिटर दूरीमा छ । दक्षिणमा बर्दियाको भुरीगाउँ बजार नजिक रहेको छ । यहाँको हरिहरपुर मध्यवर्ती उपभोक्ता समितिअन्तर्गत चोरी सिकार नियन्त्रण युवा परिचालन उपसमिति अध्यक्ष डम्बरबहादुर बडुवालले मध्यवर्ती क्षेत्र घोषणापूर्व चोरी सिकारका घटना धेरै हुने गरेको बताए । मध्यवर्ती क्षेत्र घोषणापछि स्थानीय युवा संरक्षणमा क्रियाशील भएकाले चोरी सिकार नियन्त्रण सम्भव भएको उनले बताए । उपसमितिमा ५१ जना युवा आबद्ध छन् । हामीले चोरी सिकार गर्दा दुःख पाइन्छ, जेल जानुपर्छ भनेर कानुनी व्यवस्थासम्बन्धी बुझाउने गरेका छौं, उनले भने, टोलटोलमा संरक्षणसम्बन्धी जनचेतनाका कार्यक्रम सञ्चालन गरिरहेका छौं । उनका अनुसार साविक हरिहरपुर गाविसबाट ७८ थान हतियार बुझाएका थिए । शिक्षा अभावले गर्दा स्थानीयलाई सम्झाउन चुनौती रहेको उनले बताए । यहाँ संरक्षणमा क्रियाशील व्यक्तिले दुःख दिएको र सिकार गर्न बाधा पुर्याइरहेको भ्रम स्थानीयमा रहेकाले त्यो हटाउन चुनौती रहेको उनले बताए । मध्यवर्ती क्षेत्र स्थापनापछि निकुञ्जको आम्दानी बाँडफाँट भएर उपभोक्ता समितिमा आउने र उक्त आम्दानी बाँडफाँटको आधार जनसंख्या बनाइएकाले थोरै रकम आउने गरेको बडुवालले बताए । यहाँका लागि राजस्व बाँडफाँटको आधार भूगोल बनाउनुपर्छ, उनले भने, तराईमा जस्तो यहाँ धेरै जनसंख्या छैन । तरङ्गासिद्धचुली उपभोक्ता समिति अध्यक्ष चन्द्रा बुढाले उत्तरी क्षेत्रमा मध्यवर्ती क्षेत्र स्थापना हुनुभन्दा अगाडि अधिकांशले सिकार खेल्ने गरेको बताइन् । आफ्ना दाइ रणबहादुर समेत सिकारमा संलग्न भएकाले घरभित्रबाटै बन्दुक बुझाएर संरक्षण अभियान अगाडि बढाइएको उनले बताइन् । मध्यवर्ती क्षेत्र घोषणा भएपछि आर्थिक वर्ष २०६७६८ र २०६८७९ मा स्थानीयलाई संरक्षणको महत्त्व बुझाएर बन्दुक संकलन गरिएको बताइन् । २०६४ सालमा संरक्षणसम्बन्धी तालिममा सहभागी भएपछि आफू अभियानमा संलग्न भएको उनले बताइन् । बन्दुक बुझाएर स्थानीय संरक्षणमा क्रियाशील भए पनि निकुञ्जले यहाँका बासिन्दाको जीवनस्तर उकास्न ध्यान नदिएको उनले बताइन् । उनले भनिन्, सुरुमा निकुञ्जले विभिन्न परियोजना ल्याउने भनेको थियो, अहिले त्यस्ता कार्यक्रम सञ्चालन नहुँदा स्थानीयमा आक्रोश र निराशा छ । बर्दिया राष्ट्रिय निकुञ्जका पूर्वप्रमुख संरक्षण अधिकृत रमेशकुमार थापाले निकुञ्जको आम्दानीबाट चुरेका बस्तीमा केही प्रतिशत शिक्षा, स्वास्थ्य र खानेपानीमा खर्च गर्न सकिने साथै निकुञ्जले सञ्चालन गर्ने परियोजनाबाट स्थानीयको जीविकोपार्जनमा सहयोग पुग्ने उद्देश्यले मध्यवर्ती क्षेत्रमा समावेश गरिएको बताए । यहाँका बासिन्दाको चोरी सिकार पेसा नभए पनि उनीहरूले हतियार राख्ने र बाहिरबाट आएका व्यक्तिले दुरुपयोग गरेको पाइएपछि कानुन सम्झाएर अवैध हतियार परित्याग गर्न लगाइएको उनले बताए । संरक्षणका दृष्टिकोणले त्यस्ता हतियार चुनौती थिए, उनले भने, बाहिरी मान्छे आएर सिकारमा प्रयोग गर्थे । कानुनी रूपमा प्रक्रिया मिलाएर हतियार बुझाएपछि स्थानीयलाई १० वाटको सोलार प्यानल र ५ हजार नगद उपलब्ध गराइएको उनले बताए । स्थानीयको आयआर्जनमा सघाउन चारवटा उपभोक्ता समितिअन्तर्गत समूह बनाएर २२ लाख रुपैयाँ दरले बीउ पुँजी उपलब्ध गराएर बचत सुरुवात गरिएको उनले बताए । उनले तराई भूपरिधि कार्यक्रम (ताल) र प्रकृति संरक्षण कोषले आयआर्जनका कार्यक्रम सञ्चालन गरेको बताउँदै पर्यटन प्रवर्द्धन गरेर चुरेका बासिन्दाको जीविकोपार्जनमा सघाउनुपर्ने तर्क सुनाए । बर्दिया निकुञ्जका प्रमुख संरक्षण अधिकृत अशोक रामले उत्तरी क्षेत्र भौगोलिक रूपमा विकट रहेकाले त्यहाँका बासिन्दाको जीवन कष्टकर रहेको बताए । तर, स्थानीयले अभाव सहेर पनि संरक्षणमा योगदान पुर्याइरहेको उनले बताए । सहजै हतियार बुझाएकाले छिटफुटबाहेक चोरी सिकारका घटना भएका छैनन्, उनले भने, संरक्षणमा योगदान पुर्याउने जनताको जीवनस्तर उकास्ने निकुञ्जको पनि दायित्व हो । उनका अनुसार स्थानीयले उत्तरी क्षेत्रबाट २ सय ४२ थान बन्दुक बुझाएका थिए । बजेट अभाव भएकाले कतिपय आयआर्जनका कार्यक्रम सञ्चालन गर्न सकेका छैनौं, उनलेभने, मध्यवर्ती अन्तर्गतका १९ उपभोक्ता समितिलाई१० लाखका दरले १ करोड ९० लाख रुपैयाँ बाँडफाँट गरेका छौं ।"
कोइरालाले बोलाएको बैठकबारे महामन्त्रीद्वय बेखबर,"(काठमाडौं)कांग्रेसमा प्रतिपक्ष धार कमजोर भएको भनेर आलोचना खेपिरहेका बेला नेता शेखर कोइरालाले मंसिर २६ गते आफ्नो समूहको बैठक बोलाएका छन् । आसन्न महासमिति बैठकमा उठाउनुपर्ने एजेन्डाहरूका विषयमा छलफल गर्न भन्दै कोइरालाले इतरपक्षका पार्टी पदाधिकारी, केन्द्रीय सदस्य, सांसद र महाधिवेशनमा पदाधिकारीका प्रत्याशीसहितलाई बोलाएका हुन् । एजेन्डा र बैठक राख्ने मितिका बारेमा परामर्श नभई एकल ढंगले निर्णय भएको भन्दै थापा बैठकमा उपस्थित हुने कि नहुने भन्नेमा द्विविधामा रहेको उनी निकट एक केन्द्रीय सदस्यले बताए । उनका अनुसार बैठक बोलाउनुअघि नै थापाको सोही दिन बारा जिल्लामा कार्यक्रम तय भइसकेको छ । कार्यक्रम रोकेर बैठकमा जाने कि नजाने भन्नेबारेमा उहाँले निर्णय गर्नुभएको छैन, उनले भने । तर, कोइरालाले बैठकका बारेमा छलफल गर्न खोज्दा थापाले टेलिफोन नउठाएको आफू निकट नेताहरूसँग गुनासो गर्दै आएका छन् । अविश्वासको विभिन्न उतारचढावबीच कोइराला र थापाबीच पछिल्लो पटक दरार आउनुमा कोशी प्रदेशको मुख्यमन्त्री नियुक्तिको मुद्दा कारण बनेको थियो । त्यसपछि दुई नेताबीच औपचारिक तहमा संवाद हुन सकेको छैन । दुई महिनाअघि कोइरालाको बलमा कोशीमा केदार कार्की पार्टीभित्रै विद्रोह गरेर मुख्यमन्त्री नियुक्ति भएका थिए । त्यसै प्रकरणलाई लिएर थापाले सार्वजनिक रूपमै कोइराला र पार्टी सभापति शेरबहादुर देउवाको कार्यशैलीप्रति असन्तुष्टि जनाउँदै आएका छन् । हालै बुटवल र ओखलढुंगामा भएका सार्वजनिक कार्यक्रममा भएको भेटबाहेक दुई नेता भेटेर कुराकानी हुन सकेको छैन । हामीले बैठक बोलाउनुअघि दुवै महामन्त्रीसँग भेटेर छलफल गर्नुहोस् भनेर सुझाव दिएको हो । उहाँले कुराकानी गर्नु भएको हो कि होइन भन्ने जानकारी भएन । तर, महामन्त्रीसँग परामर्श र छलफल नै नगरी बैठक बोलाइएको भए राम्रो सन्देश जाँदैन, संस्थापन इतरपक्षीय अर्का एक नेताले भने, शेखर दाइ र महामन्त्रीले सानो मन राखेर हुँदैन । यसले पार्टीभित्रको प्रतिपक्ष धारलाई कमजोर बनाउँछ ।इतरपक्षकै नेताहरूले थापालाई मात्रै नभएर अर्का महामन्त्री विश्वप्रकाश शर्मालाई समेत आफ्नो समूहमा जोड्न दबाब दिँदै आएका छन् । त्यही दबाबले यसअघिको बैठकमा कोइरालाले शर्मालाई समेत बैठकमा डाकेका थिए । तर एजेन्डा र कार्यदिशाका बारेमा छुट्टै परामर्श नगरी एकैचोटि बैठकमा बोलाएको कारण देखाएर शर्मा गएनन् । यतिबेला इलाममा रहेका शर्माले आफूलाई बैठकबारे जानकारी नभएको बताए । मलाई निम्तो छैन । म जिल्लाका कार्यक्रममा बाहिर छु । २६ गते बेलुका मात्रै आउँछु, शर्माले भने, राजधानी बाहिर भएकाले पनि होला बैठक राखेको बारेमा जानकारी भएन । कोइरालाले आफ्नो समूहको बैठक राख्नेबित्तिकै १५ औं महाधिवेशनलाई लक्षित बनाएर मंसिर २८ देखि नै जिल्लाका कार्यक्रममा निस्कने आफूनिकट नेताहरूलाई बताएका छन् । कोइरालानिकट केन्द्रीय सदस्य गोविन्द पोखरेलका अनुसार पार्टीका गतिविधि र कांग्रेसबाट जितेका प्रदेश र पालिकाका जनप्रतिनिधिहरूको कामको प्रभावकारिताका बारेमा जानकारी लिने उद्देश्यले अभियान सुरु हुन लागेको हो । कांग्रेसबाट जितेका जनप्रतिनिधिहरूले गर्ने आधारमा पार्टीको इमेज बन्ने हुन्छ । जिल्लामा जाँदा प्रदेश र स्थानीय तहका प्रतिनिधिहरूले केके काम गरे, संघले प्रदेश र स्थानीय तहलाई दिनुपर्ने अधिकार केकति दियो ? जनताको आकांक्षालाई सम्बोधन हुने काम भइरहेको छ कि छैन भन्नेबारेमा बुझ्ने काम हुन्छ, पोखरेलले भने, अर्को पार्टी गुट उपगुटलाई भन्दा पनि यो अभियान समग्र कांग्रेसलाई जोड्ने काम हुन्छ । कोइरालाको यो अभियान पार्टीको आगामी १५ औं महाधिवेशनका लागि वार्मअप रहेको कतिपय नेताहरूले बताएका छन् । जनप्रतिनिधिका काममा प्रभावकारिता बढाउन बल पुर्याउने कामले पार्टीकै इमेज बनाउने हो । पार्टीको क्रियाशीलता देखिएन । क्रियाशीलता बढाएर समयको चुनौतीसँग लड्न सक्ने कांग्रेस बनाउने पनि हो, पोखरेलले थपे । उनले प्रतिपक्ष नेताले दुवै महामन्त्रीलाई जोडेर हिँड्नुपर्ने बताए । कोइरालानिकट सांसद राजेन्द्र बजगाईंका अनुसार २६ को बैठकमा महामन्त्री उपस्थित नभएमा दुई नेताको बाटो अलगअलग हुने दाबी गर्छन् । कांग्रेसमा शेखर कोइराला र गगन थापाको बाटो कता जान्छ भन्ने मंसिर २६ गतेको बैठकले एउटा सन्देश दिन्छ । आफ्नै शक्ति परीक्षणका लागि पनि कोइरालाले बैठक राखेको हुन सक्छ, उनले भने ।"
रगतको वंशाणुगत उपचारमा नयाँ आयाम,"(काठमाडौं)मानवमा गरिने जिन एडिटिङ थेरापी लाई गत शुक्रबार अमेरिकाको फुड एन्ड ड्रग एड्मिनिस्ट्रेसन (एफडीए) ले अनुमोदन गरेको छ । एफडीएले रगतको वंशाणुगत रोग सिकल सेलको उपचारका लागि जिन एडिटिङ थेरापी लाई इतिहासमै पहिलो पटक यस्तो स्वीकृति दिएको हो । जसले गर्दा सिकल सेल एनिमियाका साथै बेटा थालसिमियाका बिरामीको उपचारमा नयाँ आयाम थपेको बताइएको छ । थालसिमिया र सिकल सेल एनिमिया रोग अन्य मुलुकसँगै नेपालमा विशेष गरी पश्चिमका थारू समुदायमा व्याप्त छ ।एकल उत्परिवर्तित जिनको कारणले हुने रगत विकारले गर्दा रातो रक्तकोषको गोलो आकार परिवर्तित भई हँसिया आकारको हुन्छ । यसले गर्दा शरीरमा अक्सिजनयुक्त रगतको सन्तुलित प्रभाव हुँदैन र बिरामीमा विभिन्न दुष्प्रभाव देखिन्छन् । यसका साथै एफडीएले सिकल सेलकै उपचारका लागि जिन सम्पादन नगरी परम्परागत जिन थेरापीकै प्रयोग गरेर गरिने दोस्रो उपचारलाई पनि अनुमोदन गरेको छ । यी अनुमोदनहरूले अन्ततः बिनापीडा बाँच्ने चाहने सिकल सेलका बिरामीलाई राहत मिल्ने भएको छ । संयुक्त राज्यको नियामक निकायले भने नोभेम्बर १६ मै जिन सम्पादन थेरापीलाई अनुमोदन गरेको थियो ।जिन एडिटिङ थेरापी ले स्वीकृतिले अनुमति पाएसँगै यसले सिकल सेल एनिमियाका साथै बेटा थालसिमियाका बिरामीको उपचारमा नयाँ आयाम थपेको छ । तर, यो उपचार पद्धति हाल निकै महँगो छ । जसले गर्दा यसको आवश्यकता रहेका बिरामीको पहुँचमा यो कहिलेसम्म पुग्न सक्छ भन्ने चुनौती भने कायमै छ । अन्तर्राष्ट्रिय समाचार एजेन्सीहरूले उल्लेख गरेअनुसार हाल जिन एडिटिङ थेरापी को मूल्य करिब २९ करोडभन्दा बढी पर्छ भने परम्परागत जिन थेरापीको ४१ करोड रुपैयाँभन्दा बढी पर्छ ।निजामती कर्मचारी अस्पतालका शैक्षिक निर्देशक एवं बोनम्यारो प्रत्यारोपण विशेषज्ञ प्राडा विशेष पौड्यालका अनुसार जिन एडिटिङ थेरापीले अमेरिकामा औपचारिक रूपमा नै स्वीकृति पाउनु उत्साहजनक रहेको बताए । यो विधामा काम गरिरहेका चिकित्सकका लागि यो उत्साहप्रद समाचार हो, उनले भने, तर, यो प्रविधि तत्काल नेपालजस्ता गरिब मुलुकका बिरामीको पहुँचबाट धेरै टाढा छ । नेपाली बिरामीको पहुँचमा यो उपलब्धि आइपुग्न समयलाग्न सक्छ । उनले आफूहरूले नेपाल सरकार र अन्तर्राष्ट्रिय संघसंस्थाको सहयोगमा नेपालमा पनि परीक्षणकै रूपमा भए पनिजिन थेरापीलाई सुरु गर्ने प्रयास गरिरहेकोपनि बताए ।हामीले अहिले जिन थेरापीलाई थालसिमियाका बिरामीको उपचारका लागि परीक्षणकै रूपमा भए पनि अगाडि बढाउनका लागि प्रयास गरिरहेका छौं । त्यसमा सकारात्मक प्रतिक्रियाहरू पनि प्राप्त भइरहेको छ, उनले भने, तर यो पर्याप्त हुँदैन । प्राडा पौड्यालका अनुसार निजामती कर्मचारी अस्पतालले अमेरिकाको सेन्ट ज्युड अस्पतालसँगको सहकार्यमा नेपालमा नै यसको परीक्षण गर्ने तयारी गरिरहेको हो । हामी यो तयारीको अन्तिम अवस्थामा छौं । यसका लागि सरोकारवाला सबै पक्षको सहयोग चाहिन्छ । जुन प्राप्त पनि भइरहेको छ, उनले थपे, आशा गर्ने ठाउँ भने छ ।प्राडा पौड्यालका अनुसार मलेसिया र भारतजस्ता एसियाली मुलुकले पनि आफ्नै तत्परतामा देशभित्र नै जिन एडिटिङ थेरापी लाई अगाडि बढाइरहेको सन्दर्भमा विदेशमा रहेर यसै विषयमा विज्ञता हासिल गरेका नेपालीहरूको सहयोग लिएर नेपालमा पनि यसलाई अगाडि बढाउन अब ढिला गर्नु हुन्न ।अमेरिकाको थोरै जनसंख्यामा मात्र सिकल सेल रोग छ । तर हाम्रोमा सिकल सेलका साथै बेटा थालसिमियाले एउटा पूरा समुदायलाई नै पिरोलेको छ, पौड्यालले भने, एसिया र अफ्रिकामा सिकल सेल र बेटा थालसिमियाको प्रिभेलेन्स धेरै छ । त्यसैले उपचारको आवश्यकता पनि धेरै हुने नै भयो । एकै प्रकारको रोग लागे पनि एउटा देशको नागरिकले सहज जीवनयापन गर्न पाउने र गरिब देशकाले नपाउने अवस्थाको अन्त्य गर्न हामीले पनि आफ्नै तवरबाट प्रयासको सुरुवात गर्न जरुरी छ । उनका अनुसार यस प्रकारको नवीनतम् उपचार पद्धतिलाई प्रयोग गरेर देशमै उपचार गर्ने हो भने पहिला त सरकार नै गम्भीर हुन जरुरी छ । देशभरमा रहेका रगतका बिरामीका लागि अहिले निजामती कर्मचारी अस्पतालमा बोनम्यारो प्रत्यारोपण गर्नुपरे दुईवटा मात्रै बेड छ । यसैबाट जिन एडिटिङ पनि गर्न सकिन्छ भन्नु त मूर्खता नै हुन्छ, उनले भने, सरकारले गम्भीरतापूर्वक प्राथमिकीकरण गर्न सक्नुपर्छ । अमेरिकी सञ्चार माध्यमले उद्धृत गरेका विषय विज्ञहरूका अनुसार पनि जिन एडिटिङ थेरापी वा जिन थेरापी उत्साहप्रद र चामत्कारिक उपचार पद्धतिका रूपमा अगाडि आएर आशा जगाए पनि यसका चुनौतीहरू धेरै छन् । पहिलो त यसलाई प्रदान गर्न अधिकार प्राप्त अस्पतालहरूको संख्या नै सीमित छन् । दोस्रो प्रत्येक बिरामीको रक्तकोषहरू सम्पादन गर्न वा व्यक्तिगत रूपमा जिन थेरापी प्रदान गर्न पनि कठिन छ । तेस्रो बिरामीलाई प्रदान गर्ने प्रक्रिया आफैंमा यति चुनौतीपूर्ण छ कि यसलाई सबैको शरीरले नधान्न पनि सक्छ । चौथो भनेको यो अत्यन्तै महँगो छ, जुन कुनै पनि सामान्य बिरामीको हैसियतभन्दा बाहिरको विषय हो ।एक्सासेल नामक जिन एडिटिङ थेरापीलाई बोस्टनस्थित भर्टेक्स फार्मास्युटिकल्स र स्विस क्रिस्पर थेराप्युटिक्सले संयुक्त रूपमा कासगेभी ब्रान्ड नाम दिएर विकास गरेको हो । यसले बिरामीका डीएनए काट्नका लागि नोबेल पुरस्कार विजेता जिन सम्पादन प्रविधि क्रिस्पर को प्रयोग गर्दछ । यो पद्धतिबाट उपचारका लागि बिरामीहरूलाई महँगो र गहन सघन चिकित्सा हेरचाह र लामो अस्पतालमा बसाइको आवश्यकता हुन्छ । भर्टेक्सले आफूले विकास गरेको उपचार पद्धतिको मूल्य २२ लाख अमेरिकी डलर तय गरेको छ । भर्टेक्सको यो पद्धति प्रयोग गरेर अमेरिकाकै भिक्टोरिया ग्रे नाम गरेकी एक युवतीको सफल उपचारसमेत भइसकेको छ । उनमा परीक्षणका रूपमा २०१९ मा यो प्रविधि प्रयोग गरेर उपचार गरिएको थियो । उनी हाल पूर्ण रूपमा स्वस्थ छिन् ।लिफजेनिया भनिने जिन थेरापी भने अमेरिकाको म्यासच्युसेटको सोमरभिलस्थित ब्लुबर्ड बायोले विकास गरेको हो । यस उपचार पद्धतिको भने ३१ लाख अमेरिकी डलर पर्ने कम्पनीले जनाएको छ ।"
विपिनलाई छुटाउन कतारलाई आग्रह,काठमाडौं (कास) प्यालेस्टिनी लडाकु समूह हमासले बन्धक बनाएका विपिन जोशीलाई छुटाउनका लागि नेपालले फेरि एक पटक कतारलाई आग्रह गरेको छ । कतारको राजधानी दोहामै राजनीतिक कार्यालय भएको हमास समूहको कतारसँग सुमधुर सम्बन्ध रहेको मानिन्छ । सोही सम्बन्धलाई आधार मानेर हमासले बन्दी बनाएका जोशीलाई रिहा गर्न नेपालले कतारलाई लगातार पहल गरिरहेको छ । २१ औं दोहा फोरममा सहभागी हुन गएका परराष्ट्रमन्त्री एनपी साउदले आइतबारको साइडलाइन भेटवार्तामा कतारका परराष्ट्र राज्यमन्त्री मोहम्मद बिन अब्दुलअजिज अल खुलाइफीसँग जोशीको रिहाइका लागि पहल गरिदिन आग्रह गरेका हुन् । परराष्ट्र मन्त्रालयका अनुसार उक्त अवसरमा मन्त्री साउदले जोशीको छिटोभन्दा छिटो रिहाइका लागि पहल गरिदिन आग्रह गरेका हुन् । जवाफमा खुलाइफीले जोशीको रिहाइका लागि लगातार रूपमा लागिरहेको जानकारी दिएका थिए । हमास लडाकुले असोज २० मा इजरायलमा आक्रमण गर्दै इजरायलीसहित विभिन्न मुलुकका नागरिकलाई बन्दी बनाएको थियो । त्यसमा नेपालका जोशी पनि परेका हुन् । जोशी सुदूरपश्चिम विश्वविद्यालयबाट अर्न एन्ड लर्न कार्यक्रमअन्तर्गत अध्ययनका लागि इजरायल पुगेका थिए । आक्रमणमा सोही कार्यक्रमअन्तर्गत इजरायल गएका १० जना नेपालीको घटनास्थलमा नै मृत्यु भएको थियो । त्यसपछि सरकारले त्यहाँ रहेका नेपालीहरूलाई हवाई उद्धार गरेर स्वदेश फर्काइसकेको छ । गत मंगलबार परराष्ट्रमन्त्री साउदले नेपालस्थित कतारका राजदूत मिसाल मोहम्मद अल अन्सारीसँग पनि जोशीको रिहाइको विषयमा छलफल गरेका थिए । भेटमा राजदूत अन्सारीले इजरायल र विद्रोही हमासबीच पुनः भएको युद्ध रोक्न कतार सरकारले पहल गरिरहेको बताएका थिए । नेपाली विद्यार्थी जोशीसहितका अपहरणमा परेकाहरूको रिहाइका लागिसमेत प्रयास जारी रहेको उनको भनाइ थियो । त्यस्तै मन्त्री साउदले गत मंसिर ८ मा कतारका अर्का विदेश राज्यमन्त्री सुल्तान बिन साद अलमुखारीसँग मन्त्रालयमा भएको भेटमा पनि जोशीको रिहाइका लागि पहल गरिदिन आग्रह गरेका थिए ।कतार उड्नुअघि परराष्ट्रमन्त्री साउदले जोशीको रिहाइका विषयमा इजरायल सरकारका प्रतिनिधिसँग पनि संवाद गरेका थिए । परराष्ट्र मन्त्रालयका अनुसार साउदले इजरायल सरकारका बन्दी तथा बेपत्ता व्यक्तिहरूका विषयमा हेर्ने संयोजक गल हर्चसँग कुराकानी गरेका थिए । मन्त्री साउदले यसअघि नेपालका लागि इजरायलका राजदूत हनान गोदरसँग पनि गत मंसिर ७ मा जोशीको रिहाइ बारेमा कुरा गरेका थिए । अस्थायी युद्धविराममा केही बन्दी छाडिए पनि जोशी भने छुटेनन् ।
देशमा के सुन तस्करी मात्रै भइरहेको छ ?,"आइतबार बिहान कान्तिपुरमा मुख्य समाचार थियो १० वर्षमा सात क्विन्टल सुन बरामद । तर पत्रिका बजारमा पुग्दा नपुग्दै अर्को अपडेट आयो विमानस्थलबाट साढे ६ किलो सुन बरामद । जबकि तीन दिनअघि बिहीबार एकै दिन विमानस्थलबाट १४ किलो र नागढुंगा नाकाबाट दुई किलो सुन बरामद भएको थियो । त्यसको दुई दिनअघि न्युरोडबाट सात किलो सुन बरामद भएको थियो । यसरी एक साता नपुग्दै साढे २९ किलो सुन बरामद भएको छ । घटनाक्रम देख्दा लाग्छ, देशमा केही भइरहेको छ भने सुन तस्करी भइरहेको छ । आश्चर्य त के भने सुन बरामदका लागि भएका कारबाहीले तस्करलाई कुनै प्रभाव परेको छैन । उनीहरू आफ्नो धन्दामा निरन्तर र निस्फिक्री लागिरहेका छन् । भन्सार विन्दुको फितलो जाँचपास प्रणालीमा प्रश्न त छँदै छ । मुख्य कारोबारीलाई पहिचान गर्न तथा कारबाहीको दायरामा ल्याउन हाम्रा संयन्त्रको अक्षमताका कारण पनि सुनको अवैध ओसारपसारमा लगाम लागेको छैन । सुन बोक्ने एउटा भरिया समातिए तस्करले अर्को भरिया भर्ती गर्छन् र एउटा बाटोमा हल्लाखल्ला भए अर्को बाटो ल्याउँछन् । तर उनीहरूले कहिलेकाहीं बाटो फेर्छन्, सुन बोक्ने पात्र फेर्छन् तर आफ्नो धन्दा छोड्दैनन् । गिरोह आत्मविश्वासी भएसम्म सुन तस्करको सलबलाहट थामिने सम्भावना देखिँदैन । भन्सार पार गरी ट्याक्सीमा राखेर सिनामंगलसम्म ल्याइएको ६१ किलो सुन गत साउन २ मा बरामद गरेर कर्मचारीसहित २९ जनाविरुद्ध मुद्दा चलाइएको छ । यता अदालती कारबाही चल्दै गर्दा त्रिभुवन अन्तर्राष्ट्रिय विमानस्थलमा जाँचपास प्रणाली बलियो बनाइने अपेक्षा थियो । तर बिहीबार दुबईबाट १४ किलो सुनसहित आएका गोरखाका चन्द्र घले विमानस्थलमा पक्राउ परेको पर्सिपल्टै भन्सार विन्दु पार भइसकेको साढे ६ किलो सुन विमानस्थलबाटै बरामद भयो । इजिप्टका नागरिक दुबईबाट सुन बोकेर आएका थिए । दुई दिनअघि सुन समातिएको खबर आउँदा पनि उनीहरू उही ठाउँ र उही उडानबाट साढे ६ किलो सुनसहित आउनु र भन्सार पनि पार गराउनुले के सन्देश दिन्छ भने तस्करहरू निकै ठूलो धन्दामा छन्, फाटफुट रूपमा भएका कारबाहीले उनीहरूलाई हतोत्साही गराउन सक्दैन, तस्करीविरुद्ध राज्यसंयन्त्रको प्रतिबद्धता निकै कमजोर छ भन्नेमा उनीहरू ढुक्क छन् । विमानस्थलको जाँचपास प्रणाली कमजोर छ, नभए कर्मचारीले नै मिलेमतो गरेका छन् भनेर बुझ्नुपर्ने हुन्छ । गोरखाको बारपाकमा भेडाच्याङ्ग्रा पाल्दै आएका र केही वर्षअघि काठमाडौंमा मासु पसल खोलेका चन्द्र घले पछिल्ला १० महिनामा पाँच पटक त्रिभुवन विमानस्थलबाटै दुबई आउजाउ गरेको देखिएको छ । त्यो आउजाउ सुन ओसारपसारकै लागि भएको आशंका छ । गत साउनमा बरामद ६१ किलो सुनमाथि अनुसन्धान गर्ने क्रममा गिरोहका सदस्यहरू पक्राउ पर्नुका साथै तिनीहरूको हिमचिम राजनीतिक तथा प्रशासनिक तहसँग थियो भने खुलेको थियो । त्यसबाट अन्तरदेशीय सुन तस्करीको जालो भत्किएको अनुमान गरिएको थियो । तर लगत्तै तस्करहरूले रसुवा, दोलखा, सिन्धुपाल्चोक, गोरखा लगायतका उत्तरी नाका प्रयोग गर्न थालेको पाइयो । सुन बरामद हुने क्रम भने रोकिएन । प्रहरीले साउनयता मात्र विमानस्थल र स्थल नाकामार्फत अवैध रूपमा भित्र्याइएको करिब एक क्विन्टल सुन बरामद गरेको छ र त्यस क्रममा ९७ जना पक्राउ परिसकेका छन् । अवैध रूपमा भित्र्याइएको सबै सुन प्रहरीले बरामद गर्यो भन्न सकिने आधार छैन, सबै बरामद हुने हो भने गिरोहले धन्दालाई निरन्तरता नदिन सक्थ्यो । व्यवसायीहरूको भनाइ मान्ने हो भने वैध प्रक्रियाबाट भित्रिने सुन नै नेपाली बजारका लागि पर्याप्त छ । अवैध रूपमा ल्याइने सुन भारततर्फ तस्करी गर्नका लागि हो । भारतमा सुन भित्र्याउँदा १८४५ प्रतिशत राजस्व तिर्नुपर्छ । त्यही राजस्व छलेर बढी नाफा कमाउन विभिन्न गिरोहले नेपाल हुँदै सुन ओसारपसार गर्दै आएका छन् । पछिल्ला १० वर्षमा ७ क्विन्टल सुन बरामद हुनु र ६ सय जनाभन्दा बढी समातिनुले नै यो धन्दा कति ठूलो छ भन्ने बुझाउँछ । सरकारले बरामद सुनबाट मात्र ५ अर्ब रुपैयाँभन्दा बढी राजस्व संकलन गरेको छ । तर, मूल लक्ष्य तस्करी रोक्ने हो जसको परिणाम निराशाजनक छ । अवैध सुनको अन्तरदेशीय धन्दा चलिरहँदा मुलुककै छविमा असर पर्छ । यसले हाम्रो सुरक्षा प्रणालीमा पनि प्रश्न उठाउँछ । प्रलोभनमा परेर सुन ओसारपसारमा संलग्न हुँदा सर्वसाधारण नागरिक फस्दै जान्छन् । सुनको भुक्तानीका लागि हुन्डीजस्ता गैरकानुनी कारोबार फस्टाउँछ । यसले समानान्तर अर्थतन्त्र पनि विस्तार गर्छ । सँगै अन्य आपराधिक गतिविधि सञ्चालन गर्ने गिरोहको मनोबल बढाउँछ । त्यसैले सुनको यो धन्दा नियन्त्रणमा सरकारले गम्भीरताका साथ कदम चाल्न जरुरी छ । तस्करी गर्न पनि सुन विदेशमा किनेरै ल्याइने भएकाले त्यसको भुक्तानी कतै न कतैबाट भइरहेको हुन्छ, त्यसलाई मात्र पछ्याउन सके मुख्य कारोबारी पहिचान गर्न सहज हुन सक्छ । त्यसका लागि सम्बन्धित मुलुकसँग समन्वय गर्नुपर्छ । त्रिभुवन अन्तर्राष्ट्रिय विमानस्थल तथा उत्तरी नाकाहरूमा रहेका भन्सार कार्यालयमा जाँचपास प्रणाली थप मजबुत बनाउनुपर्छ, पर्याप्त जनशक्ति परिचालन गर्नुपर्छ । सुनसहित समातिएका व्यक्ति तथा ओसारपसारमा सहजीकरण गरिदिने कर्मचारी वा राजनीतिक दलका नेता कसैलाई पनि कानुनी कारबाहीबाट उन्मुक्ति दिनु हुँदैन । होइन, आक्कलझुक्कल कारबाही गर्ने र त्यसैको प्रचार गर्ने हो भने सुन तस्करी भइरहनेछ, देशको छवि धूमिल भइरहनेछ ।"
'त्रिभुवन अन्तर्राष्ट्रिय विमानस्थलबाट साढे ६ केजी सुन बरामद समाचारमा  बाट लिइएका केही टिप्पणी :,आउनुहोस् फेरि प्रचण्ड सरकारलाई गाली गरौं । इतिहासमै यति धेरै अवैध सुन समातेर इमानदारी देखाए । किशोर राना
बेपत्ताका परिवारको पीडा,"शनिबार प्रकाशित दुःख बाँड्दै बेपत्ताका परिवार शीर्षकको समाचारमा माओवादी जनयुद्ध ताका परिबन्दमा परी बेपत्ता पारिएका व्यक्तिको लेखाजोखा गरी तिनका परिवारजनले खेपिरहेको दुःखपीडा चर्चा गरिएको छ । १० वर्षे सशस्त्र द्वन्द्वबाट लाखौं सर्वसाधारण प्रभावित भए पनि प्रतिनिधि पात्रका रूपमा प्रस्तुत भएका, बेपत्ता पारिएका केही नागरिकको सन्दर्भले सबैको मन विदीर्ण बनाउँछ । पुसको चिसोमा एकाबिहानै बर्दियाको भुरीगाउँमा खसी काटेर मासु बेच्न लागेका बेला विद्रोही माओवादीलाई सघाएको भन्दै स्थानीय सुरेशकुमार वलीलाई २०५९ पुस ७ मा प्रहरीले पक्राउ गरी बेपत्ता पारेपछि उनकी श्रीमती, परिवारजन, आफन्त दुई दशकभन्दा बढी समयदेखि असीम वेदनाले छटपटाइरहेका छन् । त्यस्तै दाङ, तुलसीपुर, उपमहानगरपालिका ओमबहादुर वलीको घरजग्गा २०५८ मा विद्रोही माओवादीबाट कब्जा भएको, शिक्षण पेसाका वली भागेर काठमाडौं आएको, २०६२६३ मा जनआन्दोलनको समाप्तिपछि घर फर्कने क्रममा बाटोबाटै माओवादीले अपहरण गरी बेपत्ता पारेको यथार्थ उत्तिकै खेदजनक छ । यता २०६२ असारमा बन्दीपोखरा, पाल्पाका सरकारी कर्मचारी ध्रुवबहादुर थापालाई पनि बेपत्ता पारिएको थियो । कार्यालयबाट घर फर्कने क्रममा हराएका थापालाई कसले बेपत्ता पारेको हो भन्ने तथ्य अझै खुलेको छैन । यी त केही प्रतिनिधि उदाहरण मात्र हुन् । गाउँगाउँबाट अपहरणमा परी सम्पर्कविहीन हुनेहरूको संख्या गनेर साध्य छैन । दाङको तुलसीपुर उपमहानगरपालिका१५ का आठ जना किसान २०५९ भदौ २१ देखि बेपत्ता भएका छन् । यसरी लामो समयदेखि हराएका, बेपत्ता पारिएका व्यक्तिका परिवारजन आसैआसमा बाँच्न बाध्य छन् । सरकार र माओवादीद्वारा बेपत्ता पारिएकाको परिवारको रोदन, क्रन्दनभरि आवाज यस्तो छ कतै छन् कि, आउँछन् कि भन्ने लागिरहन्छ । यो वर्षौंको अन्त्यहीन पर्खाइको पीडा असह्य भो । हजारौं पीडितले बेपत्ता छानबिन आयोगमा उजुरी दिए पनि कसैले न्याय पाएका छैनन् । प्रचण्ड सरकारले अग्रसरता देखाउने हो भने लामो समयदेखिको जटिल मामिला किनारा लाग्न सक्छ । भुवनेश्वर शर्मा, चन्द्रागिरि२, काठमाडौं"
तोडिएन तस्करको जालो,"त्रिभुवन अन्तर्राष्ट्रिय विमानस्थलबाट अनधिकृत तरिकाले सुन आउने क्रम रोकिएको छैन । करिब पाँच महिनाअघि ६१ किलो सुन बरामद भएको थियो । अहिले फेरि १४ किलो सुन बरामद भएको छ । दुबईबाट भित्र्याइएको सुन विमानस्थलमा समातिएको हो । तर सधैं सुनका भरिया समातिन्छन्, तस्करका मालिक नसमातिने किन होला ? पाँच महिनाअघि ६१ किलो सुन विमानस्थलबाट बाहिरिइसकेपछि समातिएको थियो । विमानस्थलबाट कसरी सजिलै सुन बाहिर आउँछ भन्ने प्रश्न त्यतिबेला उब्जेको थियो । एउटा व्यक्तिले एक तोला सुनको सिक्री लगाएर आउँदा छानबिन गर्ने भन्सारका कर्मर्चारीले किलोका किलो सुन ल्याउँदा किन देख्दैनन् ? जति छानबिन समिति बनाए पनि सुन तस्करका मालिकलाई किन कारबाही हुँदैन । फितलो कानुन र सरकारको निरीहपनको फाइदा गिरोहले उठाइरहेका छन् । पुरुषोत्तम घिमिरे, जोरपाटी, काठमाडौं"
वाग्मतीको शौचालय कहिले खुल्छ ?,"एसियाली विकास बैंकको ऋण सहयोगमा वाग्मती नदीलाई सुन्दर पार्ने आयोजना (वाग्मती ब्युटिफिकेसन प्रोजेक्ट) विगत ५ वर्षदेखि सञ्चालनमा छ । तीन वर्षमा पूरा गर्ने भनिएको उक्त आयोजना ६ वर्ष हुन लाग्दा पनि सकिएको छैन । तथापि ढिलै भए पनि वाग्मती नदीका दुवै किनारमा वाल लगाउने, पेटी र बगैंचा बनाउने र सोलार बत्ती हाल्ने काम करिब ६० प्रतिशत पूरा भएको छ । तर काममा ढिलाइ हुँदा बनेको संरचना बिग्रने गति पनि उस्तै छ । सहरी विकास मन्त्रालयअन्तर्गत पर्ने उक्त आयोजना निर्माणको जिम्मा राप्रपा नेता विक्रम पाण्डेको कालिका कन्स्ट्रक्सनले लिएको छ । यो आयोजनाको लागत १३ अर्ब रहेको छ । आयोजनाअन्तर्गत ठाउँठाउँमा पाटी पौवा, विश्राम स्थल, फलामे बेञ्च बनाइएका छन् । शौचालय भवनहरू पनि बनाइएका छन् तर तिनमा ताला लगाइएका छन् अर्थात् सञ्चालनमा ल्याइएको छैन । वाग्मती किनारामा मर्निङ वाक र इभिनिङ वाक गर्ने हजारौं सर्वसाधारणलाई दिसापिसाब लाग्दा सास्ती भोग्नु परिरहेको छ । यो समस्या मुख्यतः गोकर्ण मन्दिरदेखि गौरीघाटसम्मको १० किलोमिटर करिडोरमा देखिएको छ । यसर्थ बनिसकेको शौचालय सञ्चालनका लागि सहरी विकास मन्त्रालयले पहल गरोस् । गोपाल देवकोटा, जोरपाटी, काठमाडौं"
घैंटोमा घाम कहिले लाग्ला,"सुनको खेती फस्टाउँदा नुन छैन कर्णालीमाहल्लाखल्ला मात्रै यहाँ राज्य छैन प्रणालीमाजसको शक्ति उसको भक्ति माफियाले देश चलाउँछन् टिकट लिन चुनाव जित्न नोटको बिटो चढाउँछन् तलदेखि माथिसम्म टक्का भए पक्का हुने निर्वाचनमा जितेपछि राजाहरूलाई कसले छुनेधमिलोमा खेल्नेहरूले पानी सङ्लो पार्थे किन ? दूरदर्शिता भएदेखि देशलाई भीरमा फाल्थे किन ?निर्मम भई आफैंलाई हेर्ने चिन्ने कहिले होलानेताहरूको घैंटोमाथि घाम लाग्ने कहिले होला ? कृष्ण कुम्पुरे, आदमटार, धादिङ"
अलमलमा पहिचान आन्दोलन,"प्रदेशको नाम कोशी राखिएपछि पूर्वमा पहिचान आन्दोलन चलिरहेको छ । मुख्य माग पहिचानका आधारमा पुनः नामकरण रहे पनि त्यो नाम के हो ? अलमल छ । लिम्बूवान, किरात, किरातलिम्बूवान, लिम्बूवानकिरात वा अरू कुनै ? आन्दोलनरत पक्षले स्पष्ट पार्न सकेका छैनन् । अर्थात्, आन्दोलनरत पक्षबीच नै विकल्पका रूपमा अघि सारिने नाममा एकमत छैन । विगतका आन्दोलनले अरुणपूर्वलाई लिम्बूवान र पश्चिमलाई किरात भूगोलका रूपमा स्थापित गरे । राष्ट्रिय राजनीतिमा स्थापित दलहरूले विभिन्न कालखण्डमा यसलाई स्वीकार गरे । तर नामकरणमा त्यो स्वीकारोक्ति लागू भएन । दुवै भूगोललाई समेटेर कोशी बनाइयो । समस्याको जड यही थियो ।किरात र लिम्बूवान यो भूगोलका दुई मुख्य सभ्यता हुन् । यसैका आधारमा संघर्षमा रहेका दुई सभ्यता पहिचान शब्दमा एकमत छन् । तर, साझा सम्बोधनमा विभाजित । अर्थात्, किरात वा लिम्बूवान मात्र भनेर पुग्दैन । आन्दोलन थप बलशाली हुँदा लिम्बूवान पक्षधर लिम्बूवानकिरात नाममा सहमत भए । तर, किरात पक्षधर लिम्बूवान स्विकार्न तयार भएनन् । लक्ष्य एउटै रहे पनि भावनात्मक रूपमा पहिचान आन्दोलन कमजोर हुनुको मुख्य कारण यो पनि हो ।किरात पक्षधरले कोशी भनिएको सबै भूगोललाई किरात ठान्छन् । तर, लिम्बूवान पक्षधरले दुई अलग इतिहास र सभ्यता मान्छन् । यी दुई भूगोलमा मुख्य आवादकर्ता लिम्बू र राई हुन् । यी दुई समुदायबीच अस्तित्वरक्षाको सबालमा लामो समयदेखि आन्तरिक संघर्ष चल्दै आएको छ । पहिचान शब्दले एकै ठाउँमा ल्याए पनि व्यावहारिक रूपमा किरात र लिम्बूवान पक्षधर एउटै नाममा सहमत हुने सम्भावना कम छ । लिम्बूवान पक्षधरले किरात पक्षधरलाई सहअस्तित्व स्वीकार गर्न नसक्ने समूहका रूपमा चित्रित गर्छन् । किरात पक्षधरले लिम्बूवानलाई संकीर्णतामा हेर्छन् ।पहिचान आन्दोलनलाई जातीय संस्थाहरूले नेतृत्व गरिरहेका छन् । धरातलीय दृष्टिमा किरात राई यायोक्खा र किरात याक्थुङ चुम्लुङ मुख्य शक्ति हुन् । यी दुई शक्तिको अन्तरसंघर्षको कोपभाजनमा परेको छ पहिचान आन्दोलन । यी दुई मुख्य शक्तिबीच साझा धारणा नबनेसम्म पूर्वमा जारी पहिचान आन्दोलन हरेक दृष्टिमा कमजोर नै रहिरहनेछ । आन्दोलन कमजोर भएको सबैलाई महसुस छ तर समाधान खोज्ने जाँगर कसैमा चलेको देखिँदैन । मानौं पहिचानका आधारमा पुनः नामकरणको वातावरण बन्यो, त्यस्तो अवस्थामा केलाई साझा नामका रूपमा प्रस्तुत गर्ने ? आन्दोलन हाँकिरहेका जातीय संस्थाहरूसँग त्यस्तो साझा नाम छैन । शेर्पालुङ र कोचिलाको सन्दर्भ त बाँकी नै छ । पहिचानका आधारमा पुनः नामकरणको वातावरण बनेको खण्डमा आन्तरिक लडाइँ उत्कर्षमा पुग्नेछ । पहिचान आन्दोलनमा अहिले सामाजिक संस्थाहरूले नेतृत्व गरिरहेका छन् । राजनीतिक एजेन्डामा काम गरिरहे पनि सामाजिक संस्थाहरूको दायरा सीमित हुन्छ । यी संस्थाले लामो समयसम्म आन्दोलनको नेतृत्व गर्न र आन्दोलनको विरासत कायम राखिरहन सक्दैनन् । सम्भव पनि हुँदैन ।भावना र मुद्दा बेग्लै कुरा हो, आन्दोलनमा होमिनेहरूको राजनीतिक भविष्यको सुनिश्चितता अर्को महत्त्वपूर्ण पाटो हुन्छ । सामाजिक संस्थाहरूको नेतृत्वमा जारी आन्दोलनमा होमिएका आन्दोलनकारीको राजनीतिक भविष्यको जिम्मा कसले लिने ? हरेक आन्दोलनकारीलाई यो प्रश्नले घेरेको छ । उनीहरूलाई भविष्य मात्र नभएर वर्तमानकै पनि अधिक चिन्ता छ । लिम्बूवान आन्दोलन लामो समयदेखि जारी छ, तर परिणाम शून्य जस्तै छ । संघर्षमा होमिएकाहरूमा चरम वितृष्णा छाएको छ । सयौं नेताकार्यकर्ता पलायन भइसकेका छन् । आन्दोलनलाई नेतृत्वले ठीक समयमा ठीक दिशानिर्देश गर्न नसक्दाको परिणाम हो यो । जारी पहिचान आन्दोलन पनि यस्तै परिस्थितिको सिकार बन्दै गएको छ ।कोशी नामकरणविरुद्ध चलिरहेको आन्दोलनको प्रभाव विराटनगरको चौडा सडकदेखि ताप्लेजुङको साँघुरो गल्लीसम्म पुगेको छ । तर आन्दोलित मनोभावलाई संगठित गर्दै संरक्षण गर्ने संयन्त्र बनेको छैन । त्यो काम सामाजिक संस्थाहरूबाट सम्भव हुँदैन । राजनीतिक दल नै चाहिन्छ । आन्दोलनरत पक्षलाई अप्रिय लागे पनि पहिचान आन्दोलन प्रभावशून्य छ, छिटफुट ढुंगामुढाबाहेक । अहिलेकै आन्दोलनले राज्य पक्षलाई पहिचानका आधारमा पुनः नामकरण गर्न बाध्य बनाउने शक्ति आर्जन गर्न सक्दैन ।पहिचान आन्दोलन नयाँ होइन, यस्तो भावना र चेतना विगतमा पनि थियो, जुन चेतनालाई ठीक ठाउँमा सदुपयोग गर्ने वातावरण चाहिँ बन्न सकेको थिएन । राजनीतिक शक्तिको नेतृत्वमा विकसित चेतनालाई एकीकृत गर्न सकेको भए सदनबाट पनि आन्दोलनले लक्ष्य भेट्न सकिन्थ्यो, जसरी मधेश आन्दोलनले भेट्यो ।पहिचान आन्दोलनसँग अझै पनि दुई विकल्प छन् । एक, शक्तिशाली सडक संघर्ष । दुई, उस्तै शक्तिशाली सदन संघर्ष । यी दुई संघर्षको तयारीमा जुटे पहिचान आन्दोलनको गन्तव्यसम्मको दूरी छोट्टिन सक्छ ।आन्तरिक समस्या समाधान गर्दै आन्दोलित भावनालाई निर्णायक संघर्षका लागि सडकमा उतार्न नेतृत्व सक्षम साबित भएको अवस्थामा पहिचान आन्दोलनले सदन संघर्ष कुर्नुपर्दैन । तर, सबै परिस्थिति हेर्दा नेतृत्वले त्यो सम्भावना सिर्जना गर्ने क्षमता राखेनन्, राख्दैनन् । आगामी आवधिक निर्वाचनको मिति हो संवत् २०८४ । पहिचानवादी शक्तिहरूका लागि २०८४ को निर्वाचन उपयोग गर्न तयारी गर्ने समय पर्याप्त छ । अहिलेकै अवस्थाबाट तयारीमा जुट्ने हो भने सदन संघर्षको वातावरण बन्न सक्छ । तर अहिलेकै संरचनाबाट सम्भव हुँदैन । दलीय व्यवस्थामा दलहरूले निर्वाचन लड्छन् । सामाजिक संस्थाहरूलाई त्यो अधिकार छैन । सामाजिक संस्थाहरूले स्वतन्त्र उम्मेदवार खडा गरे पनि सफलता मिल्दैन । अस्तित्वमा रहेका दलहरूको भर पर्ने अवस्था छैन । लोकतान्त्रिक व्यवस्थामा आवधिक निर्वाचन नै वैधानिक र भरपर्दो माध्यम हो, जसबाट ठूलठूला परिवर्तन वैधानिक रूपमै सम्भव हुन्छन् । फरक धारबाट सम्भव नहुने होइन, तर पहिचान आन्दोलनसँग त्यो क्षमता देखिएन । त्यसकारण आगामी आवधिक निर्वाचनको भरपूर उपयोग महत्त्वपूर्ण हुन सक्छ ।"
चिनी किलोमै २५ रुपैयाँ बढ्दा किसानलाई उखुमा ११ पैसा वृद्धिको प्रस्ताव,"(काठमाडौं)खुद्रा व्यापार संघका महासचिव अमूलकाजी तुलाधरका अनुसार पोहोर मंसिरमा चिनीको खुद्रा बिक्री मूल्य प्रतिकिलो ९२ देखि ९५ रुपैयाँसम्म थियो । यो मंसिरमा भने सरकारले निर्धारण गरेकै बिक्री मूल्य प्रतिकिलो १ सय १५ रुपैयाँ छ । तर संघले किलोको १ सय २० रुपैयाँमा बिक्री गरिरहेको छ । १ सय १५ रुपैयाँमा बिक्री गर्दा घाटा लाग्ने भन्दै संघले १ सय २० रुपैयाँमा बिक्री गर्ने निर्णय गरेको छ । खुद्रा बजारमा हेर्ने हो भने एक किलो चिनीको मूल्य १ सय ३० रुपैयाँसम्म पर्छ । संघले नै निर्धारण गरेको मूल्यलाई आधार मान्दा एक वर्षमा चिनीको मूल्य किलोमै २५ रुपैयाँ बढेको छ । आम उपभोक्ताले महँगोमा चिनी किनिरहेका छन् । तर उखु उत्पादन गर्ने किसानले भने यसको फाइदा लिन पाएका छैनन् । गत वर्ष उखुको मूल्य प्रतिक्विन्टल ५ सय ४० रुपैयाँ तोकेको सरकारले चालु आर्थिक वर्षका लागि प्रतिक्विन्टल ११ रुपैयाँ बढाएर ५ सय ५१ रुपैयाँको प्रस्ताव गरेको छ । प्रस्तावित मूल्य चिनी उद्योगले किसानलाई दिने हो । यस अनुसार किसानले किलोमा गतवर्षभन्दा ११ पैसा मात्र बढी पाउँछन् । उखुको मूल्य निर्धारण गर्न भनेर गत आइतबार कृषि तथा पशुपन्छी विकास मन्त्रालयले छलफल डाकेको थियो । छलफलले गत वर्षको भन्दा प्रतिक्विन्टल ११ रुपैयाँ बढाएर ५ सय ५१ रुपैयाँ प्रस्ताव गर्यो, नेपाल उखु उत्पादक महासंघका अध्यक्ष कपिलमुनि मैनालीले भने, एक वर्षको तुलनामा चिनीको मूल्य किलोमा ४५ रुपैयाँसम्म बढ्यो । तर किसानलाई प्रतिक्विन्टल ११ रुपैयाँ मात्रै बढाउने प्रस्ताव आयो । खुद्रा मूल्य बढाउन कृत्रिम अभाव गराएका उद्योगीलाई संरक्षण गरेको सरकारले किसानलाई भने बेवास्ता गरिरहेको जानकार बताउँछन् । गत वर्षभन्दा प्रतिक्विन्टल ११ रुपैयाँ मात्रै बढाउने कृषि मन्त्रालयको प्रस्तावमा महासंघले किसानलाई समयमै भुक्तानीको व्यवस्था मिलाउन आग्रह गरेको छ । उद्योगीले दिने रकमबाहेक सरकारले उत्पादन अनुदानस्वरूप प्रतिक्विन्टल ७० रुपैयाँ दिन्छ । उद्योगीले त ढिला गरिरहेकै छन्, सरकारले समेत किसानलाई अनुदान रकम उपलब्ध गराउनसमेत ढिलाइ गरेको छ । सरकारले गत वर्षको अनुदान करिब ५२ करोड भुक्तानी गरेको छ । पहिला माग गत वर्षकै भुक्तानी दिनुपर्यो, अध्यक्ष मैनालीले भने, त्यसपछि उखुको मूल्यको फाइल बढाउनुपर्यो भन्ने हाम्रो आग्रह हो । सरकारले सर्लाही, नवलपरासी र कञ्चनपुरका किसानलाई अनुदान दिएको छैन । सबैभन्दा बढी सर्लाहीका किसानले करिब ३२ करोड नपाएको महासंघले जनाएको छ । नेताको पहुँचमा भएका जिल्लाका केही किसानले अनुदान रकम पाए । तर तीन जिल्लामा समस्या देखियो, मैनालीले भने । गत वर्षको करिब ५२ करोड भुक्तानी हुन बाँकी रहेको मन्त्रालयका प्रवक्ता सबनम शिवाकोटीले स्विकारिन् । किसानलाई भुक्तानी गर्नुर्पर्ने रकम १ अर्ब ३२ करोड थियो, करिब ८० करोड भुक्तानी भइसकेको छ, उनले भनिन्, बजेट अभावले करिब ५२ करोड बाँकी रह्यो । थप बजेट माग गरेका छौं, बजेट निकासा भएलगत्तै किसानलाई पठाउँछौं । यसपालि पनि उधारोमै उखु सामान्यतया उखुको क्रसिङ मंसिरदेखि सुरु हुन्छ र चैतसम्म चल्छ । उखु क्रसिङ सुरु हुनुअगावै सरकारले किसानले पाउने न्यूनतम मूल्य तोकिदिनुपर्छ । उखु किसानको हकहितका लागि असोजकात्तिकमै मूल्य निर्धारण गरिदिनुपर्छ । तर उखुको क्रसिङ धमाधम चलिरहँदा मूल्य तोक्न ढिलाइ भएको छ । सरकारले समयमै मूल्य नतोक्दा किसान उधारोमै उखु बेच्न बाध्य छन् । वाग्मती खाडसरी चिनी उद्योग, इन्दिरा सुगर मिल पनि सञ्चालनमा छन् । तिनलाई किसानले उधारोमै उखु बेचिरहेका छन्, राष्ट्रिय कृषि श्रमिक संघ, नेपालका महासचिव गोपाल यादवले भने, विगतमा झैं यस वर्ष पनि सरकारले मूल्य तोक्न ढिला गरिदियो र मारमा किसान परे । कतिपय किसानको बारीमा उखु सुक्न थालेको उनको भनाइ छ । तसर्थ बाध्य भएर किसानले उधारोमै उद्योगलाई उखु दिइरहेका छन् । उद्योगीले उखुको तौल गरेर चिट त दिन्छन् । तर भुक्तानी गर्ने मिति तोकिएको छैन । नेपाल उखु उत्पादक महासंघका अध्यक्ष मैनालीले पनि महालक्ष्मी सुगर मिल र बाबा बैजनाथ चिनी उद्योगले क्रसिङ थालिसकेको जनाए । एभरेस्ट सुगर मिलले क्रसिङ गर्न चलानी बाँडिसकेको उनको भनाइ छ । यीबाहेक केही जिल्लामा भने किसानले विगतको भुक्तानी नभएसम्म मिल चल्न नदिने अडान लिइरहेका छन् । यता कृषि मन्त्रालयकी प्रवक्ता शिवाकोटीले भने उखुको मूल्य तोक्ने विषयमा अध्ययन भइरहेको जनाइन् । उखुको मूल्य, भुक्तानीलगायत विषयमा प्रतिनिधिसभाअन्तर्गतको समितिमा पनि छलफल हुँदै छ । मन्त्रालयले पनि अध्ययन गरिरहेको छ । अर्थ मन्त्रालयको सहमति लिएर छिट्टै मन्त्रिपरिषद्मा पठाउँछौं, उनले भनिन् । उखुको मूल्य कृषि मन्त्रालयले सिफारिस गर्छ । कृषिले उत्पादन लागत, ढुवानी, बजार मूल्य, मुनाफालगायत जोडेर प्रतिक्विन्टल मूल्य सिफारिस गर्ने गरेको छ ।"
अलैंचीको मूल्य प्रतिमन ७४ हजार,"(पाँचथर)अलैंचीको मूल्य प्रतिमन (४० किलो) ७५ हजार रुपैयाँ हाराहारी पुगेको छ । पूर्वी पहाडी जिल्लाका किसानको मुख्य आम्दानी स्रोत मानिने अलैंचीको मूल्य यस वर्ष सिजनको सुरुवातदेखि नै बढ्दो क्रममा रहेको अलैंची व्यवसायी महासंघले जनाएको छ । विशेषतः कोशी प्रदेशका पहाडी जिल्लामा उत्पादन हुने अलैंचीको मूल्य आइतबार पाँचथरको फिदिममा प्रतिमन ७३ हजार र झापा बिर्तामोडमा ७४ हजार रुपैयाँमा किनबेच भयो । बिर्तामोडमा उत्कृष्ट अलैंची प्रतिमन ७४ हजार, मध्यम ७३ हजार र सामान्य गुणस्तरको अलैंची ७२ हजार रुपैयाँमा किनबेच भइरहेको फिदिमका व्यवसायी खेम अधिकारीले जनाए । फिदिममा उत्कृष्ट अलैंची ७३ हजार, मध्यम ७२ हजार र सामान्य गुणस्तरका अलैंची ७१ हजार रुपैयाँमा किनबेच भइरहेको उनको भनाइ छ ।यस वर्ष सिजनको सुरुमा अलैंची प्रतिमन ५० हजार रुपैयाँ हाराहारीमा खरिदबिक्री भएको थियो । अहिले अलैंचीको मध्यम सिजन चलिरहेको छ । अलैंचीको उत्पादन भदौ दोस्रो सातादेखि सुरु हुन्छ । भदौदेखि कात्तिकसम्म बगानबाट निकालिने अलैंची प्रायः किसानले माघभित्रै बेचिसक्छन् । विगतका वर्षमा फागुनदेखि मात्रै मूल्य बढ्दा किसानले भाउ नपाउने समस्या रहेको फालेलुङ८ का किसान मधुराज कुरुम्बाङले बताए । अलैंची व्यवसायी भने यस्ता नगदे बालीको मूल्य अन्तर्राष्ट्रिय बजारबाटै निर्धारण भएर आउने टिप्पणी गर्छन् । भारत र बंगलादेशसहितका बजारमा माग बढे मूल्य बढ्ने र माग घटे मूल्य पनि घट्ने हुन्छ, नेपाल उद्योग वाणिज्य महासंघका केन्द्रीय सदस्यसमेत रहेका अलैंची व्यवसायी दीपक नेपालले भने, पछिल्लो समय भारत सिक्किम र भुटानमा पर्याप्त मात्रामा ठूलो दाना भएका अलैंची उत्पादन हुन थालेकाले सिजनमा नेपाली अलैंचीले भाउ पाउँदैन । अलैंची पाँचथर, ताप्लेजुङ, इलाम, संखुवासभा र धनकुटासहित पहाडी र उच्च पहाडी जिल्लामा उत्पादन हुन्छ । व्यवसायीका अनुसार अलैंचीलाई गुणस्तरका आधारमा क, ख र ग गरी तीन तहमा विभाजन गरिएको हुन्छ । ठूलो दाना, राम्ररी सुकेको र धूवाँ नलगाई सुकाएको अलैंचीलाई क श्रेणीको मापदण्डमा राखिएको पनि उनले बताए । नेपालमा उत्पादित अलैंचीको बजार भारत हो । पूर्वी नेपालमा उत्पादित अलैंची झापाको बिर्तामोड हुँदै भारत छिर्छ । त्यसपछि भारतले तेस्रो मुलुक निर्यात गर्दै आएको छ । अलैंची पूर्वी पहाडी जिल्लाका किसानको आम्दानीको भरपर्दो स्रोत हो । अरू अन्न नफल्ने नहुने भिरालो खोल्सा र पाखा भित्तामा पनि उत्पादन हुने भएकाले यसलाई खोल्साको सुन भनेर बोलाइने फिदिम३ का किसान धनबहादुर राईको भनाइ छ । अलैंची जस्तै अदुवा र अम्रिसो जस्ता नगदे बालीको न्यूनतम समर्थन मूल्य नतोकिँदा किसानलाई मर्का पर्ने गरेको किसान महासंघ पाँचथरका अध्यक्ष गणेश पोखरेल बताउँछन् । विशेषगरी पूर्वी पहाडका ताप्लेजुङ, पाँचथर, इलाम र संखुवासभाका किसानको प्रमुख आयस्रोत नै अलैंची हो । नेपालमा ७ हजार टन अलैंची उत्पादन हुने गरेको कृषि विभागको तथ्यांक छ । आर्थिक वर्ष ०७९८० मा झापाको काँकडभिट्टा नाकाबाट मात्रै २ लाख बोरा अलैंची भारत निर्यात भएको थियो ।"
२१ महिनामा ग्वार्को फ्लाइओभरको प्रगति ३० प्रतिशत मात्र,"(काठमाडौं) निर्माण थालेको २१ महिनामा ग्वार्को फ्लाइओभरमा ३० प्रतिशत मात्र प्रगति छ । ठेक्का भएको १३ महिनापछि डिजाइनमा समस्या आएपछि निर्माणको काम रोकिएको थियो । जसले गर्दा तोकिएकै समयमा काम नसकिने भएको हो । सम्झौताअनुसार निर्माणको म्याद आगामी फागुन १२ सम्म मात्र छ । अहिले निर्माणको गति बढे पनि समयमै काम सक्न कठिन रहेको सडक विभागअन्तर्गत गुणस्तर, अनुसन्धान तथा विकास केन्द्रले जनाएको छ ।इन्जिनियरिङ प्रोक्योरमेन्ट एन्ड कन्स्ट्रक्सन (ईपीसी) मोडलअन्तर्गत ठेक्का भएको हो । यसमा डिजाइनदेखि निर्माणको काम ठेक्का लिने कम्पनीले नै गर्नुपर्छ । त्यसैले निर्माणका क्रममा प्राविधिक समस्या देखिएपछि मुख्य काम रोकेर निर्माण व्यवसायीलाई डिजाइन रिभाइज गर्न लगाइएको थियो । अहिले कोटेश्वरतर्फ फाउन्डेसनको काम सकेर पिलर निर्माणको तयारी भइरहेको केन्द्रका सिनियर डिभिजनल इन्जिनियर राकेश महर्जनले बताए । पिलर निर्माणका लागि फर्मा राख्ने काम भइरहेको छ, उनले भने, सातदोबाटोतर्फ फाउन्डेसन निर्माणका लागि डन्डी बाँध्ने काम हुँदै छ । पहिलाभन्दा अहिले कामको रफ्तार बढेको छ । निर्माणको गति बढेकाले व्यवसायीले तोकिएकै समयमा काम सक्छौं भनेका छन् । तर फागुनमै गाडी गुडाउने गरी काम सकिनेमा आशंका छ, उनले भने, तोकिएकै समयमा काम नसकिने देखिएकाले हर्जाना लगाएरै भए पनि बढीमा असारसम्म काम सक्छौं । ठेक्का लगाउने निकायले कार्यादेश दिएको मितिबाट समयावधि गणना हुन्छ । यसअनुसार फ्लाइओभर निर्माणका लागि ०७८ फागुनमा कार्यादेश दिइएको थियो । सम्झौताअनुसार ०८० फागुन १२ भित्र निर्माणको काम सकिसक्नुपर्नेछ । डिजाइनमा समस्या आएपछि ठेकेदार कम्पनी आशिषसमानान्तररेलिगेर जेभीले मुख्य निर्माणको काम रोकेर डिजाइनमा पुनर्विचार (रिभाइज) गरेको थियो । रिभाइज डिजाइन सडक विभागले गत भदौ १० मा स्वीकृत गरेको थियो, जुन डिजाइनअनुसार १२ मिटर व्यास र ३० मिटर लम्बाइका दुवै साइडमा १२१२ वटा पाइल (पिलर) निर्माण गरिने उल्लेख भएसँगै त्यहीअनुसार निर्माणको काम भइरहेको छ । अहिलेसम्म निर्माण व्यवसायीकै कारण निर्माणमा ढिलाइ भएको गुणस्तर, अनुसन्धान तथा विकास केन्द्रका निर्देशक नरेशमान शाक्यले बताए । सुरुमा ढिलाइ भए पनि अहिले धमाधम काम भइरहेको छ, उनले भने, निर्माण गरिएका सबै पाइलहरूको भार (लोड) परीक्षणको काम सकिसकेको छ । उनका अनुसार सम्झौताअनुसार फागुनमै काम नसकिए पनि असारभित्र काम सकेर गाडी गुड्ने बनाइनेछ । म्याद थप गर्ने कि हर्जाना लगाएर काम लगाउनेबारे निर्माण व्यवसायीले पेस गर्ने डकुमेन्ट हेरेपछि थाहा हुन्छ, उनले भने, अहिलेसम्म हेर्दा निर्माण व्यवसायीकै कारण ढिला भएको देखिन्छ । निर्माण व्यवसायीले पेस गर्ने डकुमेन्टमा हर्जाना नलगाई म्याद थप गर्नुपर्ने कुरा आए यसबारे राम्रोसँग छलफल गरेर मात्र निर्णय गरिने शाक्यको भनाइ छ । चार लेन सडकको बीच खण्डमा ३५ मिटर लामो पुल आवतजावतको संरचनासहित दूरी ५४० मिटर रहने फ्लाइओभरको ठेक्का रकम १७ करोड ६ लाख ८८ हजार रुपैयाँ हो । यसमध्ये पेस्कीका रूपमा १ करोड ३७ लाख २० हजार रुपैयाँ भुक्तानी भइसकेको छ । यता सरकारले ०७९८० को बजेट वक्तव्यमा उपत्यकाको ग्वार्को, सातदोबाटो र एकान्तकुनामा फ्लाइओभर निर्माण गर्ने र कोटेश्वर तथा नयाँ बानेश्वरमा अन्डरपास निर्माण थाल्ने उल्लेख गरे पनि ग्वार्कोबाहेक अन्यत्र काम सुरु भएको छैन । सातदोबाटो र एकान्तकुनामाफ्लाइओभर बनाउन १ अर्ब ३४ करोड रुपैयाँ लाग्ने जनाइएको छ ।"
बलियो ललितपुर,"(काठमाडौ)सम्भवतः ललितपुर सिटी एफसीले नेपाल सुपर लिगको अर्को चरणमा एक पाइला राखेको छ । त्यो भनेको कि त क्वालिफायर । होइन भने इलिमिनेटर । यसमा ललितपुरले धन्यवाद दिनुपर्नेछ, फ्रान्सेली फरवार्ड पापा केबेलाई । आफ्नो जन्मदिनकै अवसर पारेर उनले दुई गोल गरे । अनि ललितपुर १० खेलाडीमा सीमित एफसी चितवनमाथि प्रभावशाली जित निकाल्न सफल रह्यो, भलै चितवनले तेर्साएको चुनौती आफैंमा कमजोर थिएन । लिग चरणका बाँकी तीन खेलमा नाटकीय नतिजा बेहोरेन भने ललितपुरलाई अर्को चरण पुग्नबाट रोक्न सकिने छैन् । यो जितसँगै ललितपुर अंक तालिकाको शीर्ष स्थानमा पनि उक्लेको छ । उसको पाँच खेलबाट नौ अंक भएको छ । खेलाडी अक्सनमै भाग्यको साथ पाएको ललितपुर अर्को चरण प्रवेशका लागि बलियो देखिनुका केही ठोस कारण पनि छन् । यसपल्टको प्रतियोगितामा ललितपुर एकै खेलमा तीन गोल गर्ने पहिलो टिम बनेको छ । उसले पाँच खेलमा सात गोल गरेको छ, अरू टिमभन्दा बढी ।यी सात गोल पनि छ खेलाडीको नाममा, अनि तीन खेलमा क्लिन सिट पनि । ललितपुरले अबका बाँकी खेलमा झापा एफसी, स्पोर्टिङ इलाम र काठमाडौं रेजर्सको सामना गर्नेछ । निश्चित छ, यो स्थितिमा प्रशिक्षक इयान एन्ड्र्यु गिलान खुसी हुने भए नै । उनले खेलपछि भने, पछिल्ला पाँच दिन हाम्रा लागि खुबै राम्रो रह्यो । आजको खेलमा भएका गोल पनि उत्तिकै राम्रा रहे । यी प्रशिक्षक बोल्नमा खुबै सिपालु छन् । उनको अनुसार, यस प्रतियोगिताकै कारण नेपाली फुटबलले राम्रो गरिरहेको छ ।गिलानले आफ्ना खेलाडी विवेक पौडेलको पनि प्रशंसा गरे । उनलाई लाग्छ, यी मिडफिल्डर स्तर नै बेग्लै छ । ढिलोचाँडो उनी राष्ट्रिय टिममा पनि पर्नेछन् । उनको यो दाबी किन भने विवकेले ५७ औं मिनेटमा अब्बल दर्जाको गोल गरे । चितवनको डिफेन्सले क्लियर गरेको बलमा विवेकले पेनाल्टी एरियाको ठीक बाहिरबाट भलिमा मीठो प्रहार गरे र बलले चितवनका गोलरक्षक विशाल श्रेष्ठलाई कुनै मौका दिएर गोल भएको थियो ।मोरङका २६ वर्षीय विवेकले पनि विश्वास पोखे, मिहिनेत गर्दै जाँदा राष्ट्रिय टिममा पर्ने छ नै । उनका अनुसार प्रशिक्षणका क्रममा लामो दूरीबाट प्रहार गर्दै गोल गर्ने अभ्यास पनि गरिएको थियो । खेलको पहिलो गोल भने केबेले गरे । उनले दिनेश हेमजनको पासमा वनटचमा गोल गरे । अनि तुरुन्तै हेमजनतर्फ हातले इंगित गर्दै धन्यवाद पनि दिए । यस्तो किन भन्दा हेमजनले गोलका लागि सटिक पास मिलाएका थिए । केवेको दोस्रो गोल भने दोस्रो हाफको इन्ज्युरी समयको दोस्रो मिनेटमा निस्केको थियो ।उनले पेनाल्टीबाट गोल गरेका हुन् । चितवनका उत्सव राईले आदित्य शाक्यलाई लडाएपछि ललितपुरले पेनाल्टीको अवसर पायो, उनी आफैं दोस्रो पहेँलो कार्डसँगै मैदान छाड्न बाध्य रहे । यसको ठीक अगाडि ८९ औं मिनेटमा चितवनले एक गोल फर्काएको थियो । रफिक इमानुले टोरिच जेब्रिनको थ्रु बलमा गोल गरेका हुन् । त्यति बेला लागि रहेको थियो, खेलको नतिजा जता पनि मोडिन सक्छ, तर त्यस्तो केही पनि भएन् । खेलको अन्त्यतिर केबेको एक प्रहार पोस्टमा लागेको थियो ।यसले पोस्टको दिशा लिएको भए, उनको ह्याट्रिक पूरा हुने थियो । ललितपुरलाई बधाई छ, चितवनका प्रशिक्षक मेहराज उद्दिनले इमानदारितापूर्वक भने, मलाई लाग्छ, खेल राम्रो रह्यो । हाम्रा खेलाडीको प्रदर्शनमा गर्व छ । हारले चितवन पाँच खेलबाट पाँचै अंकमा सीमित रहेर छैटौं स्थानमा रह्यो । उसका लागि अबको बाटो पनि सजिलो हुने छैन । चितवन एकै जितमा मात्र सीमित छ र यो समग्रमा ११ खेलमा प्राप्त एक्लो जित मात्रै हो ।चितवनले विपक्षी टिमलाई सात गोलको अवसर पनि दिएको छ र यसपल्ट सहभागी टिममध्ये चितवन अहिलेका लागि सर्वाधिक गोल खर्चिने टिम पनि हो । तर प्रशिक्षक उद्दिन भने अझै आशावादी छन् । उनी भन्छन्, अब हाम्रा तीन खेल बाँकी छन् र यी सबै खेल जित्नकै लागि खेल्नेछौं । उनले लगातार खेल्दा समस्या भएको गुनासो पनि पोखे । उनलाई लाग्छ, खेलाडीलाई आरामका लागि पर्याप्त समय चाहिन्छ । चितवनले अबका खेलमा धनगढी एफसी, इलाम र झापाको सामना गर्नेछ ।"
अफगानिस्तानसँग नेपाल पराजित,"काठमाडौं (कास) अर्जुन कुमालले सानदार इनिङ्सका बाबजुद नेपाल आइतबार एसीसी यू१९ एसिया कप क्रिकेटमा अफगानिस्तानसँग पराजित भएको छ । अर्जुनले ९१ रन बनाए पनि अफगानिस्तानसँग ७३ रनले पराजित भएपछि नेपालको सेमिफाइनल यात्रा कठिन बनेको छ ।यूएईमा भइरहेको प्रतियोगितामा नेपालको यो लगातार दोस्रो हार हो । पाकिस्तानले शुक्रबार नेपाललाई पहिलो खेलमा सजिलै ७ विकेटले पराजित गरेको थियो । नेपालले अब मंगलबार भारतविरुद्ध खेल्नेछ । भारत आइतबार नै भएको अर्को खेलमा पाकिस्तानसँग ८ विकेटले पराजित भयो । दुबईस्थित आईसीसी एकेडेमी मैदान २ मा नेपालले टस जितेपछि ब्याटिङको निम्तो पाएको अफगानिस्तान ४९३ ओभरमा २ सय ६१ रनमा अलआउट भयो । जवाफमा आएको नेपालबाट ओपनिङ ब्याटर अर्जुनले उत्कृष्ट इनिङ्स खेले पनि अन्यबाट गतिलो साथ नपाउँदा नेपाल दोस्रो खेलमा पनि पराजित हुन पुग्यो । नेपालको इनिङ्स ४०१ ओभरमा १ सय ८८ रनमा समेटियो ।अर्जुनको इनिङ्स यू१९ एसिया कप क्रिकेट इतिहासमा नेपाली ब्याटरको उच्च स्कोर हो । दीपेन्द्रसिंह ऐरीले २०१६ मा श्रीलंकाविरुद्ध कोलम्बोमा बनाएको ९० रन नेपाली ब्याटरको यू१९ एसिया कपमा यसअघिको उच्च स्कोर हो । अर्जुनले यसअघि एसीसीको दुई क्षेत्रीय प्रतियोगितामा दुई शतक बनाइसकेका छन् । आउट हुने अन्तिम खेलाडी अर्जुनले १ सय ८ बल खेल्दै १३ चौका प्रहार गरे । नेपालको सुरुआत राम्रो रहेन । ओपनिङमा पठाइएका विपिन रावल दुई बल खेली शून्यमा आउट भए । कप्तान देव खनालले ३७ बल खेली १ चौकासहित २४, गुल्सन झाले दुई छक्कासहित १७, दीपक बोहराले १५ र दीपेश कँडेलले ११ रन बनाए । उत्तम थापामगर ४ र आकाश त्रिपाठी शून्यमा आउट भए । अफगानिस्तानका फारिदुन दावुदजाई र नासिर खानले ३३ विकेट लिए ।यसअघि अफगानिस्तानबाट जम्सिद जादरानले अविजित १ सय ६ रन बनाएका थिए । प्रतियोगिताको यो पहिलो शतक थियो । क्राम्प भएका कारण अन्तिममा रिटायर्ड आउट भएका उनले १ सय ५२ बल खेली ८ चौका प्रहार गरे । नुमन शाहले ४१ बल खेली ५ चौका र ३ छक्कासहित ६० तथा रहिमुल्लाह जुर्मातीले ३५ रन बनाए । नेपालबाट गुल्सन झा, सुवास भण्डारी र हेमन्त धामीले २२ तथा दीपेश र आकाश चन्दले ११ विकेट लिए ।"
प्रकाश दाहाल स्मृति ब्याडमिन्टन हुने,"काठमाडौं (कास) नेकपा माओवादीका नेता स्व प्रकाश दाहालको स्मृतिमा प्रथम राष्ट्रिय ब्याडमिन्टन प्रतियोगिता हुने भएको छ । बौद्ध लाखेपोखरीस्थित स्पोर्ट्स हव नेपाल प्रालिको आयोजनामा पुस २५ गतेदेखि प्रतियोगिता हुनेछ ।ब्याडमिन्टन संघको मान्यता प्राप्त वरीयतासहितको राष्ट्रिय प्रतियोगितामा पुरुष एकल, महिला एकल, पुरुष युगल (ब्याडमिन्टन संघको उच्च २० वरीयताबाहेक), स्थानीयस्तर, मास्टर्स युगल ३५ वर्ष माथि र ४५ वर्ष माथि गरी ६ विधामा प्रतिस्पर्धा हुने आयोजक समितिका प्रतियोगिता निर्देशक एवं संयोजक आङकुसाङ शेर्पाले जानकारी गराए ।करिब २५ लाखको लागत रहेको प्रतियोगितामा विजेता, उपविजेता एवं तृतीय स्थान प्राप्त गर्ने खेलाडीहरूले नगद ४५ हजार, २५ हजार र १० हजारसहित मेडल, प्रमाणपत्र र ट्रफी प्राप्त गर्ने प्रतियोगिताका आर्थिक संयोजक एवं स्पोटर््स हवका सञ्चालक अश्मेल (अखिल) शाहीले बताए । आयोजकको आफ्नै कोर्टमा प्रतियोगिता हुनेछ । वरीयतासहितको राष्ट्रिय प्रतियोगिता रहेकाले करिब ४ सयको हाराहारीमा खेलाडीहरूको उपस्थिति रहने आयोजकले जनाएका छन् ।"

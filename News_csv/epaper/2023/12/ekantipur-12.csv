शीर्षक,विवरण
प्रधानमन्त्रीकै खुलासा 'रुसी सेनामा २०० नेपाली,"थप एक नेपाली युक्रेनीको कब्जामा रुसी सेनामा गएका थप एक नेपालीलाई युक्रेनी सेनाले कब्जामा लिएका छन् । दाङ बिजौरीका प्रतीक पुनलाई कब्जामा लिएको भिडियो युक्रेनी सेनाले सार्वजनिक गरेको हो । रुसी सेनामा भर्ती भएर युद्धका क्रममा युक्रेनी सेनाको कब्जामा परेका पुन तेस्रो व्यक्ति हुन् । म यहाँ विद्यार्थी भिसामा आएको हुँ, मस्कोमा दुईतीन महिना बसें । त्यसपछि एजेन्ट दाइहरूले आर्मीमा लगाउनुभयो । हामीलार्ई सम्झौताकन्ट्र्याक पेपरबारे थाहा थिएन, पुनले भिडियोमा भनेका छन्, हामीलाई युद्धमा के भइरहेको छ, थाहा थिएन । ती दाइकै कुरामा लागेर म आर्मीमा भर्ना भएको हुँ ।केही महिनाको प्रशिक्षणपछि फिल्डमा पठाएको अहिले आफू युक्रेनमा रहेको उनले बताएका छन् । म सबै नेपाली जनतालाई रुसी सेनामा नआउन अनुरोध गर्छु । तपाईंले पैसा र रुसी नागरिकताका लागि आउन सक्नुहुन्छ तर त्यो नै सबैथोक होइन, उनले भनेका छन्, तपार्इं नेपालमा बस्नुभयो भने राम्रो हुन्छ । नेपाली जनताले युद्ध केही समयमा रोकिन्छ र पैसा लिएर फर्किन पाइन्छ भन्छन् । तर युद्ध रोकिने छाँट छैन, निकै गाह्रो छ । युक्रेनी सेनाले यसअघि मन्डनदेउपुर६, काभ्रेका २२ वर्षीय सिद्धार्थ ढकाललाई नियन्त्रणमा लिएको थियो । उनलाई मंसिर १७ मा युक्रेनको जेपोरोजिया क्षेत्रबाट पक्राउ गरिएको हो । यस्तै असोज २७ मा बर्दियाका २३ वर्षीय विवेक खत्रीलाई नियन्त्रणमा लिएको भिडियो सार्वजनिक गरेको थियो । परराष्ट्रले तीनै जनाको रिहाइका लागि युक्रेन हेर्ने जर्मनीस्थित दूतावासलाई पत्र पठाइसकेको छ । तर त्यसको जवाफ पाइनसकेको परराष्ट्र स्रोतले बतायो ।"
महासमिति बैठक सार्ने देउवाको कसरत,"अर्कोतर्फ अबदेखि चुनावी गठबन्धन नहुने भनेर नीतिगत विचार बनाउने हो भने त्यसले कम्युनिस्ट एकतालाई बल पुर्याउन सक्छ भन्ने बुझाइ छ, देउवानिकट एक केन्द्रीय सदस्यले भने, पुसमा महासमिति बैठक हुने, महासमितिले चुनावी गठबन्धन नगर्ने नीति बनाउँदा माघ ११ मा राष्ट्रिय सभा सदस्य निर्वाचनको गठबन्धनदेखि नै असर पर्ने भय छ ।महासमितिमा संस्थापनइतरपक्षीय नेताहरूले सरकारको प्रभावकारिता र चुनावी गठबन्धनको चर्को विरोध गर्ने रणनीति बनाइरहेका छन् । कार्यशैलीगत विषयमा कटुता भए पनि नेता शेखर कोइराला, महामन्त्रीद्वय गगन थापा र विश्वप्रकाश शर्मासहित इतरपक्षीय नेताको एजेन्डामा भने फरक मत छैन । कोइराला, थापा र शर्माले सार्वजनिक तहबाटै चुनावी गठबन्धन र सरकारको प्रभावकारितामाथि प्रश्न उठाउँदै आएका छन् । चुनावी गठबन्धनका कारण अवसर गुमाएका तल्ला तहका ठूलो संख्याका नेता तथा कार्यकर्ता पनि गठबन्धनको पक्षमा नभएकाले देउवा हच्केको कतिपय नेताको भनाइ छ । सभापति देउवानिकट पार्टीका प्रवक्ता तथा अर्थमन्त्री प्रकाशशरण महत जाडोका कारणबाहेक महासमिति सार्नुपर्ने अन्य कारण नभएको बताउँछन् । जाडोमा सबैलाई सहजता नहुने भएकाले केही समय पछि सारौं भन्ने कुराकानी भइरहेको हो, सरकारको विरोध होला, गठबन्धनको विरोध होला भनेर होइन, महतले भने, सरकारका विषयमा महासमिति पर्खनै पर्दैन । भित्र र बाहिर अहिले पनि बोल्न रोकिएको छैन । तर, यसबारे कुनै निर्णय नभएको उनले बताए । अर्का केन्द्रीय सदस्य प्रदीप पौडेल बारम्बार महासमितिको बैठक सार्ने कुराले पार्टी र राष्ट्रलाई गलत सन्देश दिने बताउँछन् । राजनीतिमा देखा परेको बेथिति र आर्थिक संकटले राष्ट्रिय समस्या निम्तिरहेका बेला समाजले उठाएका तमाम प्रश्नलाई समुचित जवाफ दिने गरी कांग्रेसले प्रस्ट नीति लिएर अघि बढ्नुपर्ने नत्र ठूलो क्षति बेहोर्नुपर्ने उनको भनाइ छ । नीति महाधिवेशनको क्षतिपूर्तिका रूपमा महासमिति बैठक गर्ने भनेर निर्णय गरौं । समयमा गर्नुपर्ने काम नगरेर बारम्बार सार्ने कुरा उपयुक्त होइन । पार्टीका आन्तरिक कामप्रक्रियाहरू नियमित रूपमा चल्नुपर्छ । समस्या झेल्न र थेग्न सक्नुपर्छ । जाडोको कारण देखाएर महासमिति सार्ने कुराले पार्टी सहज रूपमा चलेको सन्देश दिन सक्दैन, पौडेलले भने, पार्टीमा विचारहरूका बारेमा छलफल हुन्छ । छलफल स्वस्फूर्त स्वस्थ ढंगले हुनुपर्छ । बारम्बार महासमिति सार्ने कुराले पार्टीको प्रक्रियालाई अँगाल्न नखोजेको जस्तो देखियो ।पार्टीले टुंग्याउनुपर्ने र प्रस्ट्याउनुपर्ने धेरै प्रश्न भएकाले महासमिति बैठक तोकिएको मितिमा हुन आवश्यक भएको पौडेलले बताए । पार्टी व्यवस्थित भएको, विधि विधानअनुसार चलेको र विचार प्रस्ट भएको सन्देश जति छिटो दिन सकेनौं, त्यति समस्यामा पर्ने अवस्था छ । यसले पार्टीभित्र उठेका प्रश्नबाट भाग्न खोजेको सन्देश जान्छ । हिन्दुत्वको प्रश्न उठ्न सक्छ । सरकारप्रति धेरै ठूलो असन्तुष्टि छ । गठबन्धन गरेको मन पराइएको छैन, उनले थपे, यस्ता प्रश्नलाई जाडो र राष्ट्रिय सभाको चुनाव देखाएर सार्ने होइन । फेस गरेर पार्टीले प्रस्ट दृष्टिकोण बनाएर राष्ट्रिय राजनीतिकै नेतृत्व लिन सक्नुपर्छ । पहिलो कार्यकालको पाँच र दोस्रो कार्यकालको दुई वर्ष पार्टीको नेतृत्व गरिसकेका देउवाले पार्टी संगठनलाई नभएर सत्तालाई मात्रै केन्द्रमा राख्दा पार्टीको जनमत खस्कँदै गएको नेताहरूको ठम्याइ छ । हाम्रा सभापतिमा संगठन विचारले होइन, सत्ताले निर्माण गर्छ भन्ने मान्यता छ । त्यसैले अघिल्लो कार्यकाल मात्रै होइन, यस पटक पनि उहाँको ध्यान संगठनतिर छैन, अर्का एक केन्द्रीय सदस्य भन्छन्, पार्टीका विभागहरू अघिल्लो कार्यकालदेखि नै निर्माण हुन सकेका छैनन् । भ्रातृ संस्थाहरू सबै तदर्थवादमा चलेका छन् । अधिवेशन हुन सकेको छैन । साउनमा बसेको केन्द्रीय कार्यसमितिको निर्णय कार्यान्वयनमा आउन सकेन । यसमा अरू पदाधिकारीहरूले पनि सभापतिलाई दबाब दिन सकेनन् ।"
राष्ट्रिय सभा चुनावअघि संसद् महासचिव हेरफेर हुँदै,"(काठमाडौं) संघीय संसद्का महासचिवको राजीनामा र उक्त पदमा नयाँ नियुक्तिको सिफारिस गुपचुपमा रूपमा अघि बढाइएको भन्दै संसद् सचिवालयका उच्च पदस्थ कर्मचारीले असन्तुष्टि जनाएका छन् । महासचिव भरतराज गौतमको राजीनामा स्वीकृत नहुँदै प्रतिनिधिसभाको सचिवमा कार्यरत पद्मप्रसाद पाण्डेयलाई उक्त पदमा सिफारिसको प्रक्रिया थालिएको भन्दै सचिवालयका कर्मचारीले असन्तुष्टि व्यक्त गरेका हुन् ।राष्ट्रिय सभाको निर्वाचन घोषणा भइसकेको स्थितिमा संसद्का महासचिव गौतमले राजीनामा दिएका छन् । गौतमले आइतबार राष्ट्रपति रामचन्द्र पौडेलसमक्ष राजीनामा प्रस्तुत गरेका हुन् । उक्त राजीनामा स्वीकृत भएको जानकारी भने संसद् सचिवालयले प्राप्त गरिसकेको छैन । तर उनको राजीनामा स्वीकृत नहुँदै सभामुख देवराज घिमिरे र राष्ट्रिय सभा अध्यक्ष गणेशप्रसाद तिमिल्सिना पाण्डेयको नाम लिएर राष्ट्रपति पौडेलसमक्ष पुगेका हुन् । महासचिवमा सिफारिस पाण्डेय गतवैशाख १७ मा नायब महान्यायाधिवक्ताबाट राजीनामा दिएर प्रतिनिधिसभा सचिवमा नियुक्त भएका थिए । राष्ट्रिय सभाको निर्वाचन आगामी माघ ११ का लागि तय गरिएको छ । राष्ट्रिय सभाका अध्यक्ष तिमिल्सिनाको कार्यकाल पनि फागुन २० देखि सकिन लागेको छ । राष्ट्रिय सभा निर्वाचनपछि एमालेले राष्ट्रिय सभाको अध्यक्ष गुमाउने पक्का भएपछि संसद्को महासचिव फेर्न लागिएको हो । निर्वाचन नजिकिँदै गएपछि नयाँ नियुक्ति गर्दा अप्ठ्यारो पर्ने भएकाले गौतमलाई राजीनामा गर्न लगाएर पाण्डेयलाई महासचिवमा सिफारिस गरिएको सचिवालयका अधिकारीहरूको भनाइ छ । राष्ट्रिय सभाका अध्यक्ष तिमिल्सिनाले पनि आइतबार सभामुख र आफू गएर महासचिवको नाम राष्ट्रपतिसमक्ष सिफारिस गरेको पुष्टि गरे ।संसद्का सचिव र सहसचिवलगायत अधिकारीले नयाँ महासचिव नियुक्ति सिफारिस गर्दा सभामुख र अध्यक्षले कुनै जानकारी नदिएको बताएका छन् । सचिवालयका एक अधिकारीले नाम उल्लेख नगर्ने सर्तमा भने, राष्ट्रिय सभाको अध्यक्ष को हुन्छ भन्ने टुंगो छैन । दुई सिफारिसकर्ता भएको अवस्थामा क्षमता र स्वतन्त्र व्यक्ति नियुक्त हुन्थे । अहिले त गुपचुप रूपमा एकातिर राजीनामा गयो, सँगै सिफारिस । राजीनामा दिएको एक दिन पनि कुरिएको छैन । संसद् सचिवालयले संसद् सेवा दिवस मनाइरहेका बेला महासचिवले कुनै जानकारी नदिई राजीनामा दिनु र नयाँ महासचिवबारे उच्च पदस्थ कर्मचारीसम्मलाई जानकारी नदिई सिफारिस गर्नु सही नभएको ती अधिकारीको भनाइ छ । हामी उत्सव मनाइरहेका छौं तर महासचिवले नै २ दिन पनि कुर्न नसकेर राजीनामा गर्नुभएछ, ती अधिकारीले भने । संघीय संसद् सचिवालयका प्रवक्ता एकराम गिरीले महासचिवबाट गौतमले राजीनामा गरेको तर राष्ट्रपतिबाट राजीनामा स्वीकृत भयो कि भएन भन्ने जानकारी प्राप्त नभएको जानकारी दिए । नयाँ नियुक्ति भएको पनि सूचना आएको छैन, उनले भने । आइतबार सभामुखले बोलाएर गौतमले राजीनामा दिएको र उक्त पदमा आफूलाई सिफारिस गर्न लागेको जानकारी दिएको पाण्डेयले बताए । प्रतिनिधिसभा सचिवमा नियुक्ति गर्ने क्रममा नै पाण्डेयलाई महासचिव बनाउने वाचाअनुसार नै अहिले गौतमलाई राजीनामा गर्न लगाइएको र सिफारिस गरिएको संसद्का अधिकारीहरूको भनाइ छ । सचिवसरह (नायब महान्यायाधिवक्ता) भइरहेको मान्छे सचिव पदमा नै आउन्न भनेको थिएँ । त्यतिबेला उहाँहरूले तपाईं अहिले आउनुस् पछि मिलाउँला भन्नुभएको थियो, पाण्डेयले भने । पूर्वसभामुख दमननाथ ढुंगानाले संसद् सञ्चालन गर्न योग्य व्यक्तिलाई नै सभामुख र अध्यक्षले महासचिवमा सिफारिस गरेको होला भन्ने विश्वास रहेको बताए । महासचिव पदको आवश्यकता संसद्को प्रभावकारिताका लागि हो । सभामुख र अध्यक्षले संसद् चलाउन योग्य मान्छेलाई नै सिफारिस गर्नुभयो होला भन्ने विश्वास गर्नुपर्छ, उनले भने । संसद्का पूर्वमहासचिव सूर्यकिरण गुरुङले भने महासचिव राजनीतिक पद भएको र त्यसमा कस्तो विचारधाराको व्यक्तिभन्दा पनि अनुभव भएको व्यक्ति नियुक्त हुँदा संसद्मा अप्ठ्यारो आउँदा समाधान गर्न सहज हुने बताए । सभामुख, अध्यक्ष र संसदीय समितिहरूलाई आवश्यक परेको बेला सही सल्लाह दिन सक्ने व्यक्ति महासचिव हुनुपर्छ । अनुभव नभएको व्यक्ति त्यो पदमा हुँदा भोलि अप्ठ्यारो पर्दा संसद् र सचिवालय सञ्चालनमा समस्या आउँछ, उनले भने । प्रमुख प्रतिपक्षी एमालेनिकट महासचिव भरतराज गौतमको कार्यकाल उमेरहदका कारण २०८१ भदौ ३ मा सकिन लागेको थियो । उनी २०७७ वैशाख तेस्रो साता महासचिव नियुक्त भएका थिए । संविधानको धारा १०६ मा सभामुख र राष्ट्रिय सभाको संयुक्त सिफारिसमा संघीय संसद्को महासचिव राष्ट्रपतिले नियुक्त गर्ने व्यवस्था गरिएको छ ।"
गगन सहभागी हुने भएपछि इतरपक्षको बैठक बुधबार,काठमाडौं (कास) कांग्रेस नेता शेखर कोइरालाले महामन्त्री गगन थापा सहभागी हुने भएपछि संस्थापन इतरपक्षको बैठक एक दिन पछि सारेका छन् । कोइरालाले संस्थापन इतर समूहको बैठक मंगलबारका लागि बोलाएका थिए तर महामन्त्री थापा सहभागी हुने भएपछि बुधबारका लागि बैठक बोलाइएको सहमहामन्त्री जीवन परियारले बताए । पछिल्लो पटक कोशी प्रदेशमा कोइरालाको बलमा विद्रोह गरेर केदार कार्की मुख्यमन्त्री नियुक्ति भएपछि दुई नेताबीच संवाद टुटेको थियो । थापाले कोइरालाले बोलाएको बैठकमा नजाने मनस्थिति बनाएर राजधानी बाहिरको कार्यक्रम राखेका थिए । बैठक बोलाउँदा परामर्श नभएको गुनासो उनको थियो । थापाले मंगलबार नै बारा जिल्लामा पार्टीको कार्यक्रम राखेका थिए । नेता अर्जुननरसिंह केसी र बलबहादुर केसीले दुई नेतालाई मिलाउन सोमबार दिनभर प्रयत्न गरेपछि बुधबारलाई बैठक सार्ने सहमति भएको एक केन्द्रीय सदस्यले बताए ।
"राष्ट्रिय सभा अध्यक्षमा कांग्रेस, माओवादी र एसको दाबी","(काठमाडौं)राष्ट्रिय सभामा पदावधि सकिएर रिक्त हुने १९ सिट भागबन्डाका लागि गठबन्धन दलबीच छलफल सुरु भएको छ । गठबन्धन दलले १९ राष्ट्रिय सभा सदस्यको निर्वाचन नहुँदै अध्यक्षको दाबी अघि सारेका छन् । सत्तारूढ दल कांग्रेस, माओवादी, एकीकृत समाजवादी र जनता समाजवादीका शीर्ष नेताहरूले सोमबार यसबारे छलफलसमेत गरे । राष्ट्रिय सभाका २० सांसदको पदावधि फागुन २० मा सकिँदै छ । त्यसमामन्त्रिपरिषद्को सिफारिसमा एक जना राष्ट्रपतिबाट मनोनीत हुनेछन् । एमालेका ९, कांग्रेसका ४, माओवादीका ३, एकीकृत समाजवादीका २, जसपाका १ र एक जना स्वतन्त्र सांसद राष्ट्रिय सभाबाट बाहिरिँदै छन् । राष्ट्रपतिबाट मनोनीत विमला राई पौड्याल तथा गठबन्धनको समर्थनबाट निर्वाचिन स्वतन्त्र सांसद खिमलाल देवकोटा पनि राष्ट्रिय सभाबाट बाहिरिँदै छन् । राष्ट्रिय सभा अध्यक्ष गणेशप्रसाद तिमिल्सिनाको पनि पदाधिवधि सकिने भएकाले कांग्रेस, माओवादी र एकीकृत समाजवादीले उक्त पदमा दाबी गरेका छन् । हाल माओवादीबाट उर्मिला अर्याल राष्ट्रिय सभा उपाध्यक्ष छिन् । माओवादीले उपाध्यक्ष पद छाडेर अध्यक्ष लिन चाहेको माओवादी नेताको भनाइ छ । प्रतिनिधिसभाको सभामुख एमालेबाट चयन भएकाले राष्ट्रिय सभा अध्यक्ष आफ्नो हुनुपर्ने तर्क माओवादीले अघि सारेको छ । सत्ता गठबन्धनको एक घटक एकीकृत समाजवादीले सरकारको महत्त्वपूर्ण शक्ति भएकाले संवैधानिक पद राष्ट्रिय सभा पाउनुपर्ने दाबी गरेको छ । कांग्रेसले पनि गठबन्धन बैठकमा अनौपचारिक रूपमा राष्ट्रिय सभाको अध्यक्षको दाबी गरिसकेको छ । कांग्रेस संसदीय दलका प्रमुख सचेतक रमेश लेखकले अध्यक्ष कांग्रेसबाट हुने बलियो सम्भावना रहेको बताए । गठबन्धनमा छलफल हुन बाँकी छ तर कांग्रेसबाट राष्ट्रिय सभा अध्यक्ष हुने सम्भावना बलियो छ, उनले भने । कांग्रेस नेता विमलेन्द्र निधिले पनि अध्यक्षमा आफूहरूको दाबी स्वाभाविक रहेको बताए । कांग्रेसमा राष्ट्रिय सभा सदस्य हुन नेताहरू गोपालमान श्रेष्ठ र कृष्णप्रसाद सिटौलाले लबिइङ सुरु गरिसकेका छन् । दुवैमा राष्ट्रिय सभा अध्यक्ष हुने चाहना छ । प्रधानमन्त्री दाहालनिकट माओवादी नेता एवं राष्ट्रिय सभा सांसद नारायण दाहालले राष्ट्रिय सभा अध्यक्षको दाबी आफ्नो पार्टीले गर्ने बताए । आलोपालो प्रधानमन्त्री हुने प्रसंग उल्लेख गर्दै उनले कांग्रेसबाट शेरबहादुर देउवा प्रधानमन्त्री भएपछि माओवादीले लिने संवैधानिक प्रमुख पद राष्ट्रिय सभा हुने तर्क गरे । त्यसकारण राष्ट्रिय सभा अध्यक्षमा हाम्रो दाबी रहन्छ, उनले भने । एकीकृत समाजवादीका उपमहासचिव एवं भौतिक पूर्वाधार तथा यातायातमन्त्री प्रकाश ज्वालाले पदाधिकारी बैठकले राष्ट्रिय सभा निर्वाचनबारे गठबन्धनमा छलफल गर्ने निर्णय भएको बताए । सत्ता गठबन्धनको एउटा महत्त्वपूर्ण दल भएकाले राष्ट्रिय सभा अध्यक्षमा हाम्रो दाबी रहन्छ, उनले भने, यद्यपि यसबारे गठबन्धनमा छलफल हुन बाँकी छ । प्रधानमन्त्री पुष्पकमल दाहालले सोमबार कांग्रेस सभापति शेरबहादुर देउवा, एकीकृत समाजवादी अध्यक्ष माधवकुमार नेपाल र जसपा अध्यक्ष उपेन्द्र यादवसँग राष्ट्रिय सभा निर्वाचनमा संयुक्त रूपमा उम्मेदवार दिनेबारे छलफल गरेका छन् । साझा उम्मेदवार उठाउनेबारे शीर्ष नेताबीच छलफल भयो, दाहालका स्वकीय सचिव रमेश मल्लले जानकारी दिए । गठबन्धन दलले आफूले जितेका प्रदेशमा आफैं उम्मेदवार दिनेछन् । एमालेले उम्मेदवार दिई जितेका स्थानमा गठबन्धनले उम्मेदवार दिन भागबन्डा गर्ने जनाएका छन् । यसअघि एमालेले जितेका ८ स्थानलाई सत्तारूढले भागबन्डा गर्ने तयारी गरेका छन् । १९ सिटका लागि हुने निर्वाचनमा सत्ता गठबन्धन र एमालेबीच प्रतिस्पर्धा हुनेछ । खिमलाल भट्टराईले राजीनामा दिएपछि २०७९ माघ २५ मा भएको उपनिर्वाचनबाट कुमार दसौदी निर्वाचित भएका थिए । उनको कार्यकाल फागुन २० सम्म हुनेछ । त्यस्तै रामबहादुर थापा मगरको सिट रिक्त भएपछि उपनिर्वाचनबाट नियुक्त खिमलाल देवकोटाको कार्यकाल पनि फागुन २० सम्मै रहनेछ । मन्त्रिपरिषद्को सिफारिसमा निर्वाचन आयोगले माघ ११ मा राष्ट्रिय सभाको निर्वाचन गर्ने निर्णय गरेको छ । दलहरूले पुस २३ मा उम्मेदवारको मनोनयन दर्ता गर्ने कार्यतालिका छ । उम्मेदवारको विरोधमा उजुरी दिने मिति पुस २४ मा तोकिएको छ भने मनोनयन पत्र र उजुरीउपर जाँचबुझ गरी अन्तिम नामावली २६ गते प्रकाशन हुने निर्वाचन आयोगको तािलकामा उल्लेख छ । उम्मेदवारले २७ गते नाम फिर्ता लिएपश्चात् उम्मेदवारको अन्तिम नामावली प्रकाशन गरिने आयोगले जनाएको छ । मतदान माघ ११ मा हुने आयोगले जनाएको छ ।"
"अधिकार माग्दै मधेश, भाका थप्दै केन्द्र","(जनकपुर)संविधानको एकल सूचीमा रहेका अधिकार माग्दै ३० दिने समयसीमा गुजारेको मधेश प्रदेश सरकारलाई प्रधानमन्त्री पुष्पकमल दाहालले फेरि भाका थपेका छन् । प्रधानमन्त्रीकै सल्लाहमा मधेश प्रदेश सरकारले एक महिनाअघि उनलाई कात्तिक २३ मा मागपत्र बुझाएको थियो । मधेश सरकारले अधिकार माग्दै दिएको समयसीमा गत शनिबार सकिएको छ । मधेश प्रदेशसभामा रहेका सबै पार्टीका संसदीय दलका नेतासहित मुख्यमन्त्री सरोजकुमार यादवले आइतबार प्रधानमन्त्री दाहाललाई आफूहरू आन्दोलनको तयारीमा रहेको बताएका थिए । तर, दाहालले सबै दलसँग छलफल गर्नुपर्ने भएकाले केही समय कुर्न आग्रह गरे । माओवादी संसदीय दलका नेता भरतप्रसाद साहले भने, प्रधानमन्त्रीज्यूको आश्वासनप्रति हामी सकारात्मक छौं । दुईचार दिनमा मधेशका सबै दलसित छलफल गरेर समय दिने वा आन्दोलन थाल्नेबारे निर्णय हुनेछ ।मधेश सरकारका प्रहरी समायोजन र प्रमुख जिल्ला अधिकारी प्रदेशमातहत हुनुपर्ने, प्रदेशलाई मुद्दा अभियोजनसम्बन्धी अधिकार दिनुपर्ने, प्रदेशबाटै सचिव र प्रशासकीय अधिकृतको खटनपटन हुनुपर्ने लगायतका माग छन् । प्रधानमन्त्रीले थप समय मागेपछि आन्दोलन थाल्ने कि समय थप्ने भन्नेमा निर्क्योल नहुँदा मुख्यमन्त्री यादवसहित सबै दलका संसदीय दलका नेता काठमाडौंमै रोकिएका छन् । मुख्यमन्त्रीसहित संसदीय दलका नेताहरूले प्रधानमन्त्री दाहालसहित शीर्ष दलका नेताहरूलाई आइतबार भेटेर संविधानले प्रदेश सरकारलाई दिएका अधिकार सुम्पन वातावरण बनाइदिन पनि आग्रह गरेका थिए । त्यसैगरी, मधेश प्रदेशसभामा एमाले प्रमुख सचेतक हरिनारायण महतोको संघीय लोकतान्त्रिक व्यवस्थालाई बलियो बनाउन प्रदेश सरकारको अधिकार प्राप्तिका लागि नेपाल सरकारसँग पहल गर्न प्रदेश सरकारलाई निर्देशन दिने संकल्प प्रस्तावलाई प्रदेशसभाको बैठकले सर्वसम्मतले पारित गरेको थियो । मुख्यमन्त्री यादवले प्रधानमन्त्री दाहाल प्रदेशको मागलाई लिएर तर्किन थालेको संकेत गरेका थिए । मधेश सरकारले प्रधानमन्त्रीलाई बुझाएको ध्यानाकर्षणपत्रमा प्रदेशले अधिकार नपाउँदा काम गर्न समस्या परेको गुनासो गरेका छन् । संविधान निर्माण भएको आठ वर्ष बितिसक्यो, ध्यानाकर्षणपत्रमा भनिएको छ, प्रदेशलाई अधिकार सम्पन्न बनाउन अविलम्ब परिणाममुखी दिशानिर्देशका लागि अनुरोध गर्दछौं ।"
सेनाभित्रको उमेर विवादमा संसदीय समितिको चासो,"काठमाडौं (कास) नेपाली सेनाका उच्च अधिकारीहरूको उमेर विवाद प्रकरणमा संसदीय समितिले चासो देखाएको छ । प्रतिनिधिसभाअन्तर्गतको राज्य व्यवस्था तथा सुशासन समितिले सेनाभित्र पछिल्लो समय उठेका उमेर विवादका विषयमा चासो देखाएको हो ।पछिल्लो समय अवकाश प्राप्त उपरथी ताराध्वज पाण्डे र अर्का वरिष्ठ उपरथी अशोक सिग्देलको उमेरलाई लिएर प्रश्न उठेपछि समितिले सेनाभित्र भएको उमेर विवादबारे चासो देखाएको हो । वरिष्ठ उपरथी सिग्देलको उमेर विवाद छानबिन गर्न माग गर्दै अख्तियार दुरुपयोग अनुसन्धान आयोगमा उजुरीसमेत परेको छ । मंसिर ४ मा प्रमुख आयुक्तलाई सम्बोधन गर्दै परेको उजुरीमा शैक्षिक प्रमाणपत्र र नागरिकताको उमेर छानबिन गरी कारबाही गरिपाउँ भनिएको छ । साथै, उपरथी सिग्देलको नागरिकतामा जन्ममिति सच्याई वास्तविक सेवावधिभन्दा बढी सेवा गरेको उल्लेख छ । शैक्षिक प्रमाणपत्रमा सिग्देलको जन्ममिति २०२१ चैत १९ रहेको छ । तर नागरिकतामा २०२३ माघ १९ राखेर जागिर लम्ब्याउँदै गएका मात्रै छैनन्, उनी भविष्यमा सैनिक प्रमुख बन्ने लाइनमा छन्, निवेदनमा लेखिएको छ । अख्तियारले भने सेनाका विषय आफू मातहत पर्दैन भन्दै रक्षा मन्त्रालयलाई पठाएको थियो । यसअघि अवकाश प्राप्त पाण्डेको बेलामा पनि उमेर विवादलाई लिएर अख्तियारमा उजुरी परेको थियो । पाण्डेले भने आफ्नो उमेरमाथि प्रश्न उठेपछि राजीनामा दिएका थिए । पाण्डे प्रधानसेनापतिका दाबेदार थिए । पाण्डेको अवकाशपछि सिग्देल प्रधानसेनापतिका नयाँ दाबेदार भएका छन् । तर उनको उमेरमा पनि कैफियत देखिएपछि सेनाभित्र उच्च सैनिक अधिकारीहरूको शैक्षिक प्रमाणपत्र र नागरिकतामा समस्या देखिएको हो । आधा दर्जनभन्दा बढी सैनिकहरूले विगत ५ वर्षमा शैक्षिक प्रमाणपत्र र नागरिकतामा समस्या देखिएपछि जागिर छोडिसकेका छन् । उच्च सरकारी स्रोतका अनुसार सेनाभित्रको उमेर विवादको विषयलाई लिएर राज्य व्यवस्था तथा सुशासन समिति सभापति रामहरि खतिवडाले रक्षा सचिव किरणराज शर्मा र मुख्य सचिव वैकुण्ठ अर्यालसँग पनि भेटवार्ता गरिसकेका छन् । सभापति खतिवडाले केही दिनभित्रमा समितिमा सेनाका कुनै एक मात्र अधिकारी नभएर समग्र पदाधिकारीहरूकै उमेरको विषयमा छलफल गर्ने बताए । यस विषयमा चाँडै नै रक्षा मन्त्रालय र प्रधानसेनापतिसमेतलाई बोलाएर छलफल गर्ने खतिवडाको भनाइ छ । नेपाली सेना मुलुकको एक महत्त्वपूर्ण अंग हो । यसलाई हामीले कुनै पनि विषयमा विवादमा ल्याउन हुन्न, उनले कान्तिपुरसँग भने, सेनाभित्रको समस्या समाधान गरेर व्यावसायिक सेना बनाउन समितिले आफ्नोतर्फबाट प्रयास गर्ने छ ।त्यस्तै, राज्य व्यवस्था तथा सुशासन समिति सदस्य तथा सांसद रघुजी पन्तले सेनाभित्रको उमेर विवादका सम्बन्धमा नागरिकता र शैक्षिक प्रमाणपत्रको अध्ययन गर्ने काम अब सम्बन्धित निकायको भएका कारण रक्षा मन्त्रालयले गर्नुपर्ने बताए । उनले यसअघि पूर्णचन्द्र थापा प्रधानसेनापति हुँदा उमेरमाथि छानबिन गरेको भने पनि अहिले त्यसले पार लागेको नदेखिएको उल्लेख गरे । त्यसैले गर्दा सेनाको पनि प्रतिनिधि हुने गरी रक्षा मन्त्रालयको नेतृत्वमा एउटा छानबिन समिति बनाउनुपर्ने हुन्छ । जसले हालका जर्नेलहरू र भावी जर्नेलहरू सबैको उमेरलाई लिएर छानबिन गर्नुपर्छ, पन्तले भने, अब हामी सबैले व्यक्तिको अनुहार हेर्ने होइन, पद्धतिअनुसार हुने गरी काम गर्नुपर्छ । पन्तले सेनाभित्र फेरि यस्तो समस्या नआउने गरी छानबिन गर्न जरुरी भएको बताए । एउटै कारणले कसैलाई कारबाही गर्ने र कसैलाई कारबाही नगर्ने भन्ने हुन्न, उनले भने । पन्तले राज्य व्यवस्था समितिमा उपसमिति बनाएर छानबिन गर्ने कुरा उठेको पनि जनाए । तर हामीले पहिला रक्षा मन्त्रालयले छानबिन गरोस् त्यसपछि मात्र उपसमिति बनाउनु उचित हुने सल्लाह दिएका छौं, उनले भने ।"
उखु किसान र चिनी उपभोक्ता दुवै सधैं मर्कामा,"यसै पनि कम मूल्य, भुक्तानीमा पनि ढिलाइले आजित किसानले उखु खेती घटाइरहेका छन् । अर्कातिर बजारमा चिनीको भाउ भने अचाक्ली महँगो छ । चिनीमा आत्मनिर्भर बन्न उखु किसानलाई प्रोत्साहित गर्नुपर्नेमा सरकारी नीतिले भने उनीहरूलाई निरुत्साहित गरिरहेको छ । किसानको पटकपटकको कष्टकर आन्दोलनपछि सरकारले भुक्तानी सिधै बैंक खातामा जम्मा गरिदिने सहमति गरेको थियो, तर अहिले पनि धेरै किसानले गत वर्षकै भुक्तानी पाएका छैनन् । यता, यो वर्ष सरकारले समर्थन मूल्य तोकिदिएको छैन, त्यसैले किसानले चिनी उद्योगले तोकेको भाउमा र उधारोमा उखु बेचिरहेका छन् । कृषि तथा पशुपन्छी विकास मन्त्रालय फाइलमा मात्र अल्झिएको छ । किसानले उखु काटेर उद्योगलाई बेच्ने क्रम सामान्यतया मंसिरदेखि चैतसम्म चल्छ । मंसिर बित्न लाग्दा पनि उखुको समर्थन मूल्य नतोक्नु भनेको किसानलाई हैरान बनाउनु हो । बारीमै उखु सुकेर तौल घट्ने हुनाले किसानले सरकारको निर्णय पर्खेर बस्न सक्दैनन् । त्यसैले खरिदबिक्री सुरु हुनुअगावै सरकारले न्यूनतम मूल्य तोकिदिनुपर्ने हो, यसले उद्योगलाई पनि घाटा हुने होइन । तर कृषि तथा पशुपन्छी विकास मन्त्रालय अहिले पनि समर्थन मूल्य तोक्ने गृहकार्यमै छ, मानौं कि यो कुनै नयाँ रकेट आविष्कार गर्ने काम हो । कृषि मन्त्रालयको सिफारिसमा उद्योग, वाणिज्य तथा आपूर्ति मन्त्रालयले सहमति दिएमा मात्र मन्त्रिपरिषद्ले निर्णय गर्ने हुनाले समर्थन मूल्य तोकिन अझै केही दिन लाग्ने देखिन्छ । यो प्रक्रिया पूरा हुञ्जेलसम्म किसानले उखु बेचिसक्नुपर्नेछ । त्यसैले समर्थन मूल्य तोक्ने प्रक्रियाबाट किसान झन् ठगिएका छन् । कृषि मन्त्रालयले यस पटक उखुको मूल्य प्रतिक्विन्टल ११ रुपैयाँ मात्र बढाउन उद्योगी र उत्पादकसमक्ष प्रस्ताव गरेको छ, जसमा उत्पादक किसानहरूले असन्तुष्टि व्यक्त गरिसकेका छन् । बजारमा चिनीको मूल्य एक वर्षमा २५ प्रतिशतभन्दा बढी बढेका बेला किसानको उखुको मूल्य उस्तै रहनु स्वाभाविक हुँदै होइन । चिनीका उपभोक्ताले महँगो मूल्य तिर्नुपर्ने र किसानले सस्तोमा उखु बेच्नुपर्ने अवस्था विडम्बनापूर्णछ । सरकारले किसान, उद्योगी र उपभोक्ता सबैका लागि न्यायोचित हुने मूल्य तोक्नुपर्ने हो । तर किसान र उपभोक्ताप्रति सरकारी संवेदनशीलता शून्य जस्तै छ । उद्योगले उखुको मूल्य कम दिने, भुक्तानीका लागि वर्षौं कुर्नुपर्ने जस्ता समस्याका कारण उखु खेतीमा किसानको विकर्षण बढ्दो छ । उता, चोरीपैठारीबाट भित्रिने चिनीको मूल्यसँग प्रतिस्पर्धा गर्नुपर्ने जोखिमका कारण उद्योगहरूले पूर्ण क्षमतामा चिनी उत्पादन गरिरहेका छैनन् । केही चिनी उद्योग त बन्द नै भइसकेका छन् । यता बजारमा भने चिनी पर्याप्त छैन । अझ, भारतले आन्तरिक बजारमा मूल्य अकासिने अनुमान गरेर गत जेठदेखि चिनी निर्यात प्रतिबन्ध लगाएको छ । यता, अरू बेला सहुलियत मूल्यमा आयात गर्ने सरकारले यस वर्ष चिनी भित्र्याउन सकेको छैन । यही मौकामा बजार भाउ ह्वात्तै बढाइएको छ । ९५ रुपैयाँ प्रतिकिलो पर्ने चिनीलाई यहीबीचमा सरकार आफैंले बिक्री मूल्य १ सय १५ रुपैयाँ निर्धारण गरिदिएको थियो । खुद्रा व्यापार संघले भने प्रतिकिलो १ सय २० रुपैयाँ मूल्य तोकेको छ । बजारमा भने उपभोक्ताले १ सय ५० रुपैयाँसम्म तिर्नुपरिरहेको छ । चिनी बजारको यस्तो मनोमानी हटाउन पनि स्वदेशी उत्पादन नै बढाउनुपर्छ । त्यसका लागि उखु किसान र उद्योग दुवैलाई प्रोत्साहन गर्नुपर्छ । किसानलाई उखु खेतीमा आकर्षित गराउन सरकारले चिनी उद्योगमार्फत अनुदान दिन थालेको थियो । त्यहीअनुसार उद्योगले उखुको मूल्य र अनुदान एकमुष्ट किसानलाई दिनुपर्थ्यो तर भुक्तानी नियमित हुन नसकेपछि पछिल्लो समय सरकारले किसानको बैंक खातामा सोझै अनुदान उपलब्ध गराउने व्यवस्था गरेको छ । किसानले सरकारबाट पनि अनुदान रकम बेलैमा पाउन सकेका छैनन् । कृषि मन्त्रालयकै तथ्यांकअनुसार गत वर्षको ५२ करोड रुपैयाँ अनुदान उखु किसानले पाउन बाँकी छ । किसानलाई निरुत्साहित पार्ने गरी यसरी सरकारले नै भुक्तानी रोक्नु गलत छ । सरकारले आफ्नोतर्फबाट गर्नुपर्ने अनुदानको रकम निकासा नियमित गर्दै किसानले उद्योगबाट पनि समयमै यथोचित भुक्तानी पाउने वातावरण बनाइदिनुपर्छ । सरकारले सिँचाइ सुविधाको प्रबन्ध मिलाइदिने तथा मलखाद र बीउ सहज उपलब्ध हुने वातावरण तयार गरिदिँदा उखुको उत्पादन लागत घट्न सक्छ । त्यसले उखु खेतीतर्फ किसानको आकर्षण बढाउँछ । उखु उत्पादन बढ्दै जाँदा उद्योगहरू फस्टाउँछन् र मुलुक चिनीमा आत्मनिर्भर बन्छ । यसबाट रोजगारीका अवसर सिर्जना हुने, राजस्व बढ्नेजस्ता प्रत्यक्षअप्रत्यक्ष लाभ पनि हासिल हुन्छन्, जसले मुलुकको अर्थतन्त्रलाई बलियो बनाउन मद्दत गर्छ । साथै, चिनीको अस्वाभाविक मूल्यवृद्धिबाट आजित उपभोक्ताले समेत राहत पाउनेछन् ।"
सेनामा सबैको जन्ममिति छानबिन हुनुपर्छ,नेपालका ठूला पोस्टमा भएका सबैले गर्ने यस्तै हो ? विदुर कुँवर
हामीमा संवेदनशीलता हराएको हो ?,"जाजरकोट रुकुमका भूकम्पपीडितहरूको अवस्था झन्झन् कठिन भइरहेको समाचार आइरहेकै छन् । जाडो बढ्दो छ, समस्या माथि चढ्दो छ । यस्तोमा राज्यले तत्परताका साथ बेलैमा राहत र अनुदान पुर्याउन सकेको बुझिँदैन । देशकै अन्य क्षेत्रजस्तै आर्थिक वा सामाजिक तथा राजनीतिक हैसियत भएकाहरूबाट पनि मानवीय हिसाबको सहयोग हुनुपर्ने जति भएको पाइँदैन । मानिसलाई सामाजिक र विवेकशील प्राणी भनिन्छ । आपसमा मिल्ने र सकारात्मक हिसाबले लाग्ने हो भने उसले धेरै गर्न सक्छ । स्कुल, कलेजमा सहयोग संकलन अभियान चलाउन सक्छ । जसले जे जति सक्छ, त्यही संकलन गर्ने र पीडितको घाउमा थौरै भए पनि मलम लगाउने काममा ध्यान दिने फुर्सद अधिकांश नेपाली नागरिकमा पनि देखिएन । यस्तोमा बेग्लै ढंगको मानवीयताको भावना आवश्यक पर्छ । दुःखमा दुःख बाँड्ने, सुखमा सुख बाँड्ने नै मानवीयता हो । राज्य त निरीह भयो भन्न सकिएला तर आम नागरिकमै यो तहको स्वार्थीपनाले घर गर्नु भनेको संवेदनहीनहरूको संख्या बढ्दै जानु हो । शिक्षा, विकास वा परिवर्तन जे भनिए पनि यो सबै कोरा रहेछ भन्नुपर्ने अवस्था आउनु निकै दुःखदायी छ । यस्ता गहन र संवेदनशील विषयमा हामी नेपालीले आफ्नो चिन्तनशैलीमा परिवर्तन ल्याउन ढिला गर्न हुँदैन । कृष्ण कुम्पुरे, आदमटार, धादिङ"
नेता र जनताबीच बढ्दो दूरी,"०८४ को निर्वाचनलाई लक्ष्य गरेर राष्ट्रिय स्वतन्त्र पार्टीले मिसन ८४ अभियान थालेको थियो, त्यही सिको अन्यले गरिरहेका छन् । निर्वाचन जित्न देशमा सुशासन कायम गर्न सक्नुपर्छ । नेतालाई जनताले विश्वास नगरेका होइनन्, नेताले नै जनतालाई धोका दिए । हरेक परिवर्तनका लागि जनता ज्यानको बाजी थापेर हिँडे, त्यसलाई सत्तामा पुगेपछि नेताहरूले भुले । दुईचार जना आसेपासेको कुरा मात्र सुन्ने तर जनआवाज नसुन्ने नेताका कारण अहिले समस्या आएको हो । निर्वाचन जित्नु, सरकार बनाउनु मात्र ठूलो कुरा होइन, जनताको समस्या के हो बुझ्नु महत्त्वपूर्ण कुरा हो । नेताले जनताको आवाज नसुन्दा दूरी बढेको छ । आफ्ना नेतालाई जनताले सजिलै भेट्न पाउँदैनन् भने केको लोकतान्त्रिक गणतन्त्र ? अब आउने ०८४ को निर्वाचनमा जनहितमा काम गर्छु भन्ने आँट दलहरूमा छैन । एउटा दलले अर्को दललाई गाली गरेर भोट माग्नबाहेक नेताहरूले केही जानेनन् । प्रजातन्त्रको विकल्प छैन, त्यसो भन्दैमा नेताले जे गर्दा पनि हुन्छ भन्ने होइन । भ्रष्टाचारले देश थला परेको छ । यसप्रति नेतालाई लज्जा छैन । उल्टो समृद्धिका कुरा गरेर जनता ढाँट्दै छन् । नयाँ दलमा जनताको आकर्षण बढ्नु पुराना दलहरूप्रतिको वितृष्णाको परिणाम हो । पुरुषोत्तम घिमिरे, जोरपाटी, काठमाडौं"
प्रकृतिप्रति दुर्व्यवहार मात्रै हो विकास ?,"नेपालका लागि अत्यन्त महत्त्वपूर्ण एवं प्रमुख प्राकृतिक स्रोतका रूपमा रहेका हजारौं नदीनाला (प्रचूर पानी) आगामी दिन विश्वमै अझ महत्त्वपूर्ण र दुर्लभ हुँदै जाने वस्तुमा पर्दछन् । यही पानीले नै कृषि, वन, जंगल, जनावरसमेतलाई प्राण दिने हो र पृथ्वीलाई बस्नबाँच्नयोग्य बनाउने हो ।विकसित मुलुकहरूको अधिक कार्बन उत्सर्जनका कारण पृथ्वी बस्नबाँच्नका लागि प्रतिदिन कम योग्य हुँदै गइरहेको छ । यसैले कार्बन उत्सर्जन घटाउँदै जान कार्बन उत्सर्जनका प्रमुख स्रोतहरूमा मुख्यतः जैविक ऊर्जा (पेट्रोल, डिजेल, ग्यास, कोइला इत्यादि) को प्रयोग क्रमशः कम गर्दै अन्तमा हटाउने र विकल्पका रूपमा नवीकरणीय ऊर्जा (जलविद्युत्, सौर्य, वायु आदि) ले प्रतिस्थापन गर्ने कार्यक्रम एवं घोषणा विश्वव्यापी रूपमा हुँदै आइरहेको छ । दुबईमा आयोजित कोप२८ त्यसैको पछिल्लो कडी हो, जुन डिसेम्बर १२ मा सकिँदै छ । यी यावत् कार्यक्रमको निष्कर्ष हो तापक्रम वृद्धिको दर घटाउन जैविक ऊर्जाको प्रयोग यथाशीघ्र कम गर्नु, नवीकरणीय ऊर्जाको प्रयोग बढाउनु ।त्यस दिशामा नेपालले राम्रै प्रगति गरिरहेको छ, नवीकरणीय ऊर्जाको एउटा क्षेत्र जलविद्युत्मा । सन् १९९२ यता निजी क्षेत्रको प्रवेशपश्चात् जलविद्युत् उत्पादनमा राम्रै वृद्धि भइरहेको छ । तर, हाल प्रसारण लाइनहरू समयमा बन्न नसक्दा उत्पादित विद्युत् खेर गएर अर्थतन्त्रमा ह्रास आएको छ । उद्योगले पर्याप्त विद्युत् नपाएर अर्थतन्त्रमै मार पर्ने चक्रका अतिरिक्त फेरि लोडसेडिङ सुरु हुने सम्भावना बढ्दै गएको मात्र हैन, यसको प्रष्ट संकेत देख्नभोग्न थालिसकिएको छ । ऊर्जा क्षेत्रमा मात्र बैंकहरूको ४० प्रतिशत कर्जा लगानी हुने गरेको नेपाल राष्ट्र बैंकले उल्लेख गरेको छ । नेपाल सरकार एवं विद्युत् प्राधिकरणको लगानीसमेत जोड्दा ऊर्जा क्षेत्रमा अर्बौं मात्र होइन, खर्बौं रुपैयाँ गएको छ । यस्तो अवस्थामा वन र वातावरणका नाममा यस क्षेत्रमाथि धावा बोलिएको छ, त्यो पनि अरु कसैबाट होइन, आफ्नै सरकारबाट । प्रत्येक सरकारले छाड्न नसकेको यो कालिदासप्रवृत्ति देशको दुरवस्थाका लागि जिम्मेवार छ । प्रसारण लाइनहरू समयमा बन्न नसक्नुका धेरै कारण होलान्, मुख्यचाहिँ विगतका र प्रचलित वन ऐन, नियम, व्यवहार र झन्झन् बढ्दो अड्चन नै हुन् । जलविद्युत्जस्तो अत्यन्त संवेदनशील विषयमा, राष्ट्रिय हितप्रतिकूल हुँदाहुँदै पनि यस्ता कार्य किन भइरहेका छन्, बुझ्न जरुरी छ ।जैविक ऊर्जाको प्रयोग र उद्योगबाट उत्सर्जन हुने कार्बनको कुरा गर्दा, सन् २०२१ मा विश्वको कुल कार्बन उत्सर्जन करिब ३७१२४ अर्ब टन छ (आवर वर्ल्ड इन डेटा डट ओआरजी)। सन् २०२१ को तथ्यांकअनुसार नेपालको कार्बन उत्सर्जन करिब ००१४ अर्ब टन छ जुन विश्वको कुल कार्बन उत्सर्जन को ००३८ प्रतिशत हुन आउँछ । अर्थात्, १ लाख भागमा ३८ भाग हाम्रो पर्छ । योमध्ये पनि नेपालको अधिकांश कार्बन उत्सर्जन आफ्नै वनजंगलले सोस्छ । कार्बन उत्सर्जनमा प्रतिकूल योगदान नगण्य हुँदाहुँदै पनि नेपालले विश्व जलवायु परिवर्तनका भयावह असरहरू भोगिरहेकै छ । थोरै भए पनि नेपालको कार्बन उत्सर्जन द्रुतगतिमा बढिरहेको छ । यसको मुख्य कारण आयातित पेट्रोलियम ऊर्जाको बढ्दो प्रयोग हो, जसलाई अर्थतन्त्रले थेग्न पनि सकिरहेको छैन र विद्युत्ले यसलाई प्रतिस्थापन गर्न नसकेसम्म यो उत्सर्जन कसैले रोकेर रोकिनेवाला पनि छैन ।अधिक कार्बन उत्सर्जन गर्ने विकसित मुलुकहरूले वार्षिक अर्बौं टनको कार्बन उत्सर्जन बिस्तारै घटाउँदै जाने घोषणा गरेका छन् । विश्वको सबैभन्दा बढी कार्बन उत्सर्जन गर्ने मुलुकमा क्रमशः चीन, अमेरिका र भारत पर्छन् । नेपाल पहिलो र तेस्रो स्थानमा रहेका चीन र भारतका बीचमा छ ! कार्बन उत्सर्जनबाटै हासिल गरेको अर्थतन्त्र वृद्धिलाई अवरुद्ध हुन नदिन चीनले सन् २०६० सम्म र भारतले सन् २०७० सम्म मात्र नेट कार्बन उत्सर्जन शून्यमा झार्न सक्ने प्रतिबद्धता जनाएका छन् (हेर्नुस् तालिका १)। नेपालले भने सन् २०३०४५ मै नेट कार्बन उत्सर्जन शून्यमा झार्ने भनेको छ । सामान्य हिसाबले त यो अत्यन्त राम्रो हो तर अर्थतन्त्रमा पर्न जाने असरको मूल्यांकन गर्ने आवश्यकता नै नठानी, देशलाई पुग्ने हानिको बेवास्ता गरी अर्काको लहैलहैमा काम गर्नुचाहिँ देश र जनताप्रतिको उपेक्षा नै हो । नेपालले जति गरे पनि अर्काको कारणबाट सृजित मौसम परिवर्तनको मार त प्रशस्तै खेपिरहेकै छ, जलउत्पन्न प्रकोप र भूस्खलन भयंकर रूपमा बढ्दो छ भने हिमाल पग्लेको पग्ल्यै छ ।विकासनिर्माणमा, वातावरण संरक्षणसम्बन्धी आन्तरिक विधि, व्यवहार र व्यवस्थापनमा पनि थुप्रै कमजोरी होलान्, तर तिनलाई क्रमशः व्यवस्थित गर्दै जान सकिन्छ । यस्तै कमीकमजोरीलाई ठूलै विषय बनाएर नीतिनियम र व्यवहारमा जबरजस्ती कसिकसाउ गरी आफ्नो देशको विकासनिर्माण हुन नदिन उद्यत मासिक ५० हजार रुपैयाँ तलब खानेहरूलाई विकसित भनिएका मुलुकका मासिक ५० लाख रुपैयाँ तलब खाने दाताहरूले भनिरहेका हुन्छन्, यु पिपल आर डुइङ ग्रेट बट स्टिल निड टु डु बेटर । मासिक ५० लाख तलब खाने हैसियतमा उनिहरू कसरी पुगे र मासिक ५० हजार तलब खाने हैसियतमा हामी कसरी अड्कियौं भन्ने बुझ्न नसक्नेहरूले आफ्नो देशको हैसियत र सामर्थ्य सुधार्नमा कहिल्यै ध्यान दिएनन् । देशप्रतिको उत्तरदायित्वलाई उपेक्षा गरेर, प्रकृतिमाथि अत्याचार गर्नेहरूबाटै पालित, पोषित, दीक्षित र निर्देशित भएर स्वदेशको विकासनिर्माणमा प्रकृतिप्रति दुर्व्यवहार मात्र भएको देख्नु नै हाम्रो मूल समस्याको जड भएको छ । अन्तर्राष्ट्रिय जगत्को हर्ष, उल्लास र प्रेरणाबाट उकासिएर बुर्कुसी मार्दा नेपाल र नेपालीलाई के प्राप्त भएको छ त ? कार्बन व्यापारबाटै देश पालिन सकेको पनि त छैन !धेरै कार्बन उत्सर्जन गर्ने मुलुकमा ठूला शक्तिराष्ट्रविकसित देशहरू छन् । अर्कातिर, देशको कुल कार्बन उत्सर्जन कम देखिए पनि सन् २०१६ को तथ्यांकअनुसार, वार्षिक प्रतिव्यक्ति कार्बन उत्सर्जन अधिकतम गर्ने मुलुकहरूमा खाडी राष्ट्रहरू निकै अगाडि छन् (हेर्नुस् तालिका २) र अहिले पनि अवस्थामा खासै ठूलो अन्तर छैन । हाम्रो गिर्दो अर्थतन्त्रका कारण दैनिक एकडेढ हजार नेपाली रोजगारीका लागि जाने मुलुकहरू पनि यिनै हुन् ।चीन, अमेरिका र भारतले आफ्नो अर्थतन्त्र शिथिल हुन नदिन क्रमशः सन् २०६०, २०५० र २०७० सम्म हामी धूवाँ उडाइरहन्छौं भनेका छन् । अझ अमेरिकाका पूर्वराष्ट्रपति ट्रम्पले त अघिल्लो सरकारले गरिसकेको पेरिस सम्झौतासमेत अमेरिकी अर्थतन्त्रप्रतिकूल भयो भनेर एकतर्फी रूपमै मानेनन्, हामीचाहिँ चीन र भारतबीच बसेर आफ्नो अर्थतन्त्र लत्याएर हुटिट्याउँले सगर थाम्न खोजे जस्तो गरिरहेका छौं । लाग्छ, आफ्नो औकात, हैसियत र सामर्थ्य नहेरी अर्थतन्त्रको बेवास्ता गरेर वातावरण जोगाउने ठेक्काजति नेपालले लिएको छ । विडम्बना त के भने, कार्बन उत्सर्जनका ठूला र प्रमुख पात्रहरूबाटै, र अधिकांशतः उनीहरूकै खर्चमा, वनवातावरणसम्बन्धनमा शिक्षादीक्षा प्राप्त गरी, हामी उनीहरूको औद्योगिकीकरणका सम्बन्धमा बोल्न लजाउँछौं, अझ आवश्यकै ठान्दैनौं र आफ्नो देशको निर्माण कार्यलाई निर्धक्क प्रकृतिमाथिको दुर्व्यवहार को संज्ञा दिएर वनवातावरणका विश्वव्यापी रक्षकसंरक्षकठेकेदार कहलिन पाएकामा गौरव गर्दछौं । हामी किन गरिब छौं भनेर एक छिन सोचिदिए पनि हुने नि !अर्काले आफ्नो अर्थतन्त्र बलियो बनाएको देखेर लोभ पनि लाग्ने, खास गरी भारत र चीनको भ्रमणमा जाँदा त हामी निकै लामो मागसूची बोकेर जान्छौं र खासै केही दिएन भन्ने गुनासोसहित फर्किन्छौं । केही दिन सक्ने हैसियतमा उनीहरू कसरी पुगे र सधैं माग्ने हैसियतमा हामी कसरी अड्कियौं भन्ने बुझेर आफ्नो हैसियत र सामर्थ्य सुधार्नमा ध्यान दिन सकेको भए देशको स्थिति अर्कै हुन्थ्यो । हेप्ने र हेपिने दुवै आर्थिक हैसियतको अन्तरका परिणाम हुन् । प्रकृति प्रदत्त स्रोतसाधन आफ्नो हितका लागि उपयोग गर्ने बुद्धि नआएसम्म खासै केही हुनेवाला छैन । हेरौं, त्यत्ति बुद्धि पलाउन अझै कति समय लाग्छ ।शर्मा नेपाल विद्युत् प्राधिकरणका पूर्व उपकार्यकारी निर्देशक एवं भुसाल ऊर्जा तथा जलविद्युत् नीति विश्लेषक हुन् ।"
प्रचण्ड र बाबुरामलाई प्रश्न,"कमरेड प्रचण्ड, के उमेर भनेको मात्र समयको अंक गणित हो ? कि उमेर बढ्दै जाँदा जिम्मेवारीहरू पनि बढ्दै जान्छन् ? के तपाईं आफ्नो उमेरको नयाँ सिँढी चढ्दै गर्दा, पुराना सिँढीहरू बिर्सनुहुन्छ ? मैले प्रचण्डलाई सम्बोधन गरेर यी प्रश्न सोध्नुको कारण के भने, आज (मंसिर २६) उहाँको जन्मदिन हो ।विगतको सम्झनाबाट कुरा अगाडि बढाऔं । यो जनयुद्धकालको कुरा हो । त्यो बेला उहाँको कुनै जन्मदिन उत्सव यस्तो थियो, रोल्पाको एउटा झुपडीमा हामी उहाँसँगै बसेर सिस्नु र ढिँडो खाएर मनाइन्थ्यो । त्यो यस्तो समय थियो, झुपडीमा बसेर १४ इन्चको ल्यापटपमा तपाईंहामी सँगै शाहरूख खान र प्रिटी जिन्टा अभिनीत फिल्म (वीरजारा) हेर्न पाउँदा ठूलो उत्सव हुन्थ्यो । बसैकै ठाउँवरिपरि सेनाको हेलिकोप्टरले बम वर्षा गर्थ्यो । तर पनि हामी बाँच्थ्यौं र बाँच्यौं । त्यो यस्तो आँधीमय समय थियो, प्रचण्डको जन्मदिनमा उहाँकै मृत्यु वरिपरि घुमिरहेको हुन्थ्यो । माथि आकाशमा पनि मृत्यु, तल धरतीमा पनि मृत्यु । सेनाबाट बच्न दुई पाइला पनि मुस्किलले अट्ने साना बाटाहरूमा पहाडका भित्ता छाम्दै हामी टर्च पनि नबाली रातिराति हिँड्थ्यौं । प्रचण्डसहित थुप्रै कमरेडका जन्मदिन उत्सवहरू यस्तै ससाना खुसी र जीवनमृत्युको बीचबाट गुज्रिएका थिए । त्यो यस्तो समय थियो, जति बेला हाम्रो जीवनलक्ष्य थियो मृत्यु वा मुक्ति । तर यतिखेर समय मात्रै होइन, हाम्रो खुसीको आयतन, जीवनको लक्ष्य, विचार, वर्ग सबै बदलिएका छन् । र, फेरिएका छन् जन्मदिन मनाउने शैलीहरू । सायद आज तपाईं मेरो गृहजिल्ला रुपन्देहीमा ल्यारकाल लामा र शारदा अधिकारीहरूसँग आफ्नो जन्मदिन मनाउन जाने तयारीमा हुनुहुन्छ । समय कहाँ आइपुग्यो, पत्तै भएन ! प्रचण्ड कता, बाबुराम कता ! वैद्य कता, विप्लव कता ! म कुरा बाबुराम र प्रचण्डको गर्छु । किनभने ती जन्मदिन उत्सवहरू यस्ता थिए, जति बेला प्रचण्ड र बाबुराम सँगै हुनुहुन्थ्यो र उत्सव, अत्यास, जीवन र मृत्युको प्रत्येक पलमा संकल्पबद्ध देखिनुहुन्थ्यो मृत्यु वा मुक्ति । इतिहासको यो समयमा प्रचण्डका ती दिनहरू कस्ता थिए, आज कस्ता छन् ? दिनहरूको यो घुम्तीमा उभिएर हेरिरहँदा विश्वदीपहरूलाई लाग्छ, प्रचण्डहरू गलत बाटो हिँडिरहनुभएको छ । सायद प्रचण्डलाई लाग्दो हो, बाबुरामविश्वदीपहरू गलत बाटो हिँडिरहेका छन् । जनयुद्धका यी दुई कमान्डर प्रचण्डबाबुरामले एकअर्कालाई गलत देखाउँदै समय बिताउने हो भने, मलाई डर छ, एक दिन हाम्रो गर्विलो इतिहास पनि गलत लेखिनेछ, जसले प्रचण्ड र बाबुरामलाई मात्रै होइन, सिंगो माओवादी जनयुद्धलाई गलत साबित गर्नेछ । किनभने त्यसको सुरुआत भइसकेको छ । यद्यपि म स्पष्ट छु, राजनीतिक आग्रहपूर्वाग्रहका आधारमा माओवाद र माओवादी आन्दोलन बारेमा अहिले र भविष्यमा पनि अनेकौं तर्कवितर्क, समर्थनविरोध र आलोचनासमालोचना भइरहलान् तर राजनीतिक रूपमा यो नेपाली इतिहासकै सबैभन्दा आँधीमय समय थियो । यसैको प्रहारले नेपालमा सामन्ती राजतन्त्र ढल्यो र गणतन्त्रको स्थापना भयो । यो तथ्यलाई कसैले पनि नकार्न सक्दैन । तर व्यवस्थासँगै समाज फेरिएन । गरिबी उस्तै, सामाजिक न्यायको अवस्था उस्तै । भ्रष्टाचार उस्तै, बेथिति उस्तै । यति बेला समाज नफेरिनु तर माओवादीहरू फेरिनुले धेरै कुरा गडबड भएको छ । र, सबैभन्दा दुःखद कुरा, माओवादी आन्दोलन इतिहासमै सबैभन्दा कमजोर बन्न पुगेको छ । सबै कुरा अन्योलग्रस्त । सबै कुरा छिन्नभिन्न । म सानो उमेरमै माओवादी आन्दोलनमा होमिएँ । मेरा बुबा भक्तिप्रसाद पाण्डे माओवादी आन्दोलनका एक योद्धा र प्रचण्डका नजिकको मित्र हुनुहुन्थ्यो । उक्त आन्दोलनमा मेरा बुबाको जिम्मेवारी जनमुक्ति सेनाका लागि चाहिने हतियार संकलन, खरिद तथा आपूर्ति र अन्य लजिस्टिकको व्यवस्थापन थियो । जोखिमपूर्ण काममा महत्त्वपूर्ण भूमिका निभाएकाले होला, माओवादी पार्टीभित्र बुबालाई सबैले भक्ति चाचा भन्थे । हृदयदेखि नै सम्मान गर्थे । बुबाले देहान्त हुनुअघि मलाई भन्नुभएको थियो, हेर् केटा, जसले जे भने पनि, तँ प्रचण्डबाबुराम भिडाउन होइन, मिलाउनतिर लागेस् । उहाँको भनाइ थियो, यी दुवै एक्लाएक्लै लागेर कतै पुग्दैनन् । बुबाको उक्त आकलन यतिखेर सही साबित भएको छ । प्रचण्डसँगको सहकार्यबाट छुट्टिएका बाबुराम र बाबुरामबाट टाढा पुगेका प्रचण्ड दुवैको अवस्था खस्कँदो छ । उता, त्यत्रो ठूलो त्याग, बलिदान र सशस्त्र संघर्ष हुँदै संसदीय निर्वाचनमा पहिलो स्थानसम्म उक्लिएको माओवादी पार्टी त्यसयता निरन्तर तेस्रो स्थानमा छ । र, जनाधार खुम्चँदो छ । यता बाबुरामले पनि नयाँ विकल्पसहितको दल बनाउने भनेर लागेको यतिका समय भइसक्दा पनि भरपर्दो विकल्प तयार हुन सकेको छैन । यसबीच प्रचण्डले केपी ओलीसँग गरेको पार्टी एकताको पहल होस् या बाबुरामले उपेन्द्र यादवहरूसँग मिलेर जान गरेको प्रयत्न, सबै फेल खाएका छन् । माओवादीबाट फुटेर निस्किएका आधा दर्जनभन्दा बढी समूहले आफूले भनेको र सोचेको पार्टी बनाउन सकेको देखिँदैन । यहाँसम्म कि, महापतन को हाउजुगी खडा गरेर क्रान्तिको उत्तराधिकार दाबी गर्ने कमरेड विप्लव पनि रित्तो हात घुमीफिरी रुम्जाटार भएका छन् । माथिका सन्दर्भहरूबारे गमेर सायद सबैले सोच्ने बेला भएको छ, यसरी फुटले शक्ति क्षीण हुँदा कसलाई फाइदा पुग्यो ? समग्र माओवादी आन्दोलनलाई कति नकारात्मक असर पर्यो ? प्रचण्ड, मूल धारको माओवादी र बाबुरामलाई मात्रै हैन, सबै पूर्वमाओवादीलाई इतिहासले सोधेका गम्भीर प्रश्न हुन् यी । माओवादी जनयुद्धका बेला मैले बाबुराम भट्टराईको सचिवालयमा रहेर काम गरें । यतिसम्म कि, माओवादी र सात दलबीच भएको १२ बुँदे सम्झौता मैले नै टाइप गरेको थिएँ, जसलाई गिरिजाप्रसाद कोइराला र प्रचण्डसहितको छलफलपछि बाबुरामले लेख्नुभएको थियो । यतिखेर लाग्छ, बाबुरामसँग काम गर्दा मैले इतिहासको एउटा ठूलो मोडको साक्षी बन्ने अवसर पाएको रहेछु । त्यसको महत्व सम्झिँदा अहिले पनि म रोमाञ्चित र गौरवान्वित हुन्छु । यस्ता गौरवमय ऐतिहासिक पल मात्रै होइन, माथि उल्लिखित जीवनमरणको क्षण भोगेका दुर्लभ मान्छेहरूमध्येको एक हुँ म । मैले माओवादी उच्च नेताहरूको भारतको र देशभित्रको भूमिगत जीवन मात्रै देखिनँ, प्रचण्ड नेतृत्वको पहिलो सरकार र बाबुराम नेतृत्वको अर्को सरकार हुँदा नेपाल देश, राज्य र राजकाज कसरी चल्दो रहेछ भनेर अनुभव पनि गरें । यसर्थ नै मैले २० वर्षयता राजनीतिको केन्द्रमा रहेका प्रचण्डबाबुरामको सम्बन्धमा आएको उतारचढाव पनि सबैभन्दा नजिकबाट अवलोकन गरेको छु । बाबुरामको सचिवालयमा काम गरे पनि मैले सदैव प्रचण्डको प्रेम, हार्दिकता र सद्भाव पाएको छु । अतः म प्रचण्डबाबुराम सम्बन्धको निष्पक्ष साक्षी र मूल्यांकनकर्ता हुँ । मेरो अनुभवमा प्रचण्ड र बाबुरामका व्यक्तित्व, गुण र अवगुण फरकफरक छन् । जनयुद्धको समयमा होस् या सरकार सञ्चालनका समयहरूमा, एउटाको कमजोरी अर्काको सबलताले छोपिदिन्थ्यो जसले पार्टीलाई निरन्तर सफलतातिर डोराउन मद्दत गरेको थियो । त्यसमा अन्य कमरेडको पनि महत्त्वपूर्ण भूमिका थियो ।अवश्य नै, कमरेड प्रचण्डका आफ्नै कमजोरी र क्षमता छन् । संयुक्त जनमोर्चाजस्तो एउटा सानो संसदीय पार्टीलाई सिंगो जनयुद्धमा होम्ने, एक दशकभित्रै त्यसलाई नयाँ उचाइ दिने, शान्ति सम्झौता र संविधानसभाको चुनाव हुँदै संसद्मा आउने, देशको इतिहासमै पहिलो पटक संविधानसभाबाट संविधान बनाउने र संविधान निर्माण प्रक्रियामै जनताको सार्वभौमसत्ता स्थापित गर्ने, गणतन्त्र स्थापित गर्नेजस्ता कार्यहरूमा प्रचण्डको गतिशील नेतृत्वले उल्लेख्य काम र परिणाम दिएको छ । यो स्वयं बाबुराम भट्टराई र हामी सबैले अनुभूति गरेका छौं । यावत् उपलब्धिहरूमा र विशेष गरी १२ बुँदे सम्झौतापछि माओवादी पार्टीले आफ्नो परम्परागत राजनीतिक लाइन नयाँ जनवादी गणतन्त्र को साटो संघीय लोकतान्त्रिक गणतन्त्र तिरको मोड समायो, जसको वैचारिक नेतृत्व प्रारम्भमा बाबुराम एक्लैको थियो । अन्ततः प्रचण्डबाबुराम दुवैले मिलेरै त्यसलाई पार्टीको मूल वैचारिक प्रस्ताव बनाउनुभयो । बाबुरामको क्षमता के हो ? उहाँको योगदान के हो ? प्रचण्ड सायदै अनभिज्ञ हुनुहुन्छ । प्रचण्ड तेस्रो पटक प्रधानमन्त्री हुनुभएको एक वर्ष पूरा हुन लागेको छ । पछिल्लो समय देशमा सरकार बन्ने र भत्किने प्रक्रियाको जुन निरन्तरता छ, यस प्रक्रियामा जेजस्ता सरकार बनेका छन्, तिनैसँग तुलना गर्ने हो भने प्रचण्ड सरकारको एक वर्ष धेरै नराम्रो वा धेरै राम्रो दुवै हैन । प्रचण्ड सरकारले आफ्नो कार्यकालमा अगाडि बढाएका नक्कली भुटानी शरणार्थी, ललिता निवास, ३३ किलो तथा एक क्विन्टल सुन तस्करी प्रकारण र पछिल्लो एनसेल प्रकरणको छानबिनले थोरै भए पनि सुशासनको अनुभूति दिलाएको छ । तथापि सरकारले जनताको अपेक्षाअनुसार रोजगारी सिर्जना गर्न, अर्थतन्त्रलाई चलायमान बनाउन र विकासनिर्माणलाई गति दिन सकेको छैन । पहिलो पटक प्रधानमन्त्री हुँदा कमरेड प्रचण्ड सरकारप्रति जुन जनअपेक्षा थिए, त्यस्तो सायद अहिले छैन । भए पनि सामान्य र सीमित प्रकृतिको छ । औसत स्तरको । यसरी औसत मात्रै काम गर्दै जाने हो भने देश र जनताका मुख्य र जीवन्त समस्याहरूको समाधानचाहिँ कसले र कहिले गर्ने ?प्रचण्ड सरकारको यो कार्यकाल अघिल्ला कार्यकाल (पहिलो ९ महिनाको, दोस्रो १० महिनाको) भन्दा लामो हुने देखिएको छ । तर, कांग्रेस वा एमालेको सहयोग वा समर्थनमा प्रधानमन्त्री हुनु वा त्यसमा टिकिरहनु मात्रैले कमरेड प्रचण्डको व्यक्तित्व र ऐतिहासिकताको औचित्य पुष्टि हुँदैन । माओवादी आन्दोलनको घोषित उद्देश्य काँग्रेसएमालेको मात्रै होइन, व्यवस्थाकै विकल्प दिने थियो । देशलाई विकसित बनाउने थियो । तर त्यत्रो उद्देश्य बोकेको पार्टी आज किन उनै कांग्रेसएमालेको कनिष्ठ सत्ता साझेदार बन्न पुग्यो ? त्यत्रो विद्रोहको नेतृत्व गरेको व्यक्तिको सरकारले किन औसतजति मात्रै काम गर्न सक्यो ? सँगै, सशस्त्र विद्रोहको नारा लगाउनेहरू पनि किन विद्रोह गर्न नसकी लुप्त हुने अवस्थामा पुगे ? र, नयाँ विकल्पको नेतृत्व माओवादीले गर्न सक्दैन भन्ने भाष्य कसरी स्थापित हुँदै गयो ? माओवादी आन्दोलनमा लागेकाहरूले यो प्रश्नको जवाफ खोज्न जरुरी छ । सायद यो प्रश्नमा प्रचण्डबाबुराम दुवैले गम्भीर हुन जरुरी छ, जसले गर्दा उनीहरूबीचको अन्तरविरोध, सहकार्य र एकताको अर्थ र औचित्य खोज्न सजिलो होस् । माओवादीका सबै घटक यतिखेर चुक्नुमा सम्भवतः हिजोको विचार, कार्यदिशा र त्यसका आधारमा बनेका कच्चा रणनीतिहरू कारक हुन सक्छन् । यस्तो बेला, माओवादी आन्दोलनलाई पुनर्जीवित तुल्याउन र पुनर्गठन गर्न माओवादी आन्दोलन र पार्टीकै समग्र रूपान्तरण गरेर समाजवादीकरण गर्ने बाबुरामको सोच सान्दर्भिक हुन सक्छ । अहिले बाबुरामले अघि सार्नुभएको समाजवादी पुनर्गठन र ध्रुवीकरणको प्रक्रियालाई ढिलो नगरीकन अगाडि बढाउने हो भने त्यसले माओवादीसहित सगम्र प्रगतिशील शक्तिहरूलाई फेरि जोड्न र पार्टीलाई नयाँ जीवन दिन सक्छ । र, नयाँ समाजवादी विकल्प प्रस्तुत गर्न सक्छ । अन्यथा, आफ्नाहरू विभाजित भइरहने हो भने परिणाम के हुन्छ, जगजाहेर नै छ ।अब पनि परिस्थितिलाई नबदल्ने हो भने प्रचण्डसँग अहिले देखिएको वैचारिक र व्यक्तिगत रिक्तता कसरी पूर्ति गर्ने ? बाबुरामको आफूले संगठन बनाउन नसकेको स्वीकारोक्तिलाई कहाँ लगेर विश्राम दिने ? यी दुई प्रश्न प्रश्नकै रूपमा रहनेछन् । उत्तर खोज्ने नै हो भने सायद प्रचण्ड र बाबुरामको एकता र सहकार्य मात्र हुन सक्छ, जसले फेरि नयाँ उचाइको पार्टी, आन्दोलन र परिणाम सुनिश्चित गर्नेछ । किनभने व्यक्तिगत रूपमा पनि प्रचण्डलाई ओली धार छोडेर पूर्व एमालेका माधव नेपालझलनाथ खनालसँगको सहकार्य निकै अप्ठ्यारो छ । सँगै राजनीतिक परिदृश्यमा देखा परेका नयाँ दल, आन्दोलन र प्रवृत्तिले पनि दुवैलाई सान्दर्भिक रहिरहन नयाँ चुनौती थपेका छन्, जसको सामना दुवैबीचको एकता र सहकार्यबाट मात्र हुन सक्छ । यहाँनेर एकताको कुरा गर्दा मलाई लाग्छ, स्पष्ट हुनुपर्ने खास विषय हो आन्दोलनको सम्पूर्ण पुनर्गठन र एकता । विचार, संगठन, नेतृत्व, संस्कृति, एजेन्डाको पुनर्गठनसहितको एकता । सामूहिक प्रक्रियाको एकता । दुई ठूला टाउका जोडेर मात्र त केही नहुने वास्तविकता गत चुनावपछि पनि देखिएकै हो । दुवै नेतालाई उमेरको पनि सीमा छ । त्यसकारण अबको सहकार्य वा एकताको आधार उहाँहरूले सामूहिकतामा खोज्नुपर्छ । नयाँ पुस्ताको एकतामा खोज्नुपर्छ । राजनीतिको जगमा खोज्नुपर्छ । फेरि पनि जन्मदिनकै कुरा, अवश्य नै उमेर अंकगणित मात्र होइन । उमेर आफैंमा अनुभवको संग्रह हो । उमेर आफैंमा आत्मबोध हो । जीवनप्रति, परिवर्तनप्रति र आफ्नै इतिहासप्रति इमानदार हुनका लागि उमेर आफैंमा जीवनको सर्वोत्तम स्कुल हो । आफ्नो जन्मदिन मनाइरहँदा उमेरको अर्थ सायद मैलेभन्दा धेरै प्रचण्डले नै बुझ्नुभएको छ । र, समवयी भएका कारण त्यसको बोध अवश्य नै बाबुरामलाई पनि हुनुपर्छ । अन्त्यमा, दुवैलाई म संयुक्त प्रश्न गर्छु । उमेर भनेको के हो, कमरेडहरू ? के यसले मान्छेलाई आत्मबोध गर्न र नयाँ मार्गमा हिँड्नलाई प्रेरित गर्छ ? मलाई लाग्छ, उमेर समयको बोध पनि हो, जसले युगलाई हेर्न, बुझ्न र बदल्न नयाँ दृष्टि दिन्छ । कमरेडहरू, कृपया उमेरको ख्याल गर्नुहोला । समयले तपाईंहरूले के भन्दै छ, सुन्नुहोला । अब पनि समयको आवाज नसुन्ने हो भने धेरै कुरा छुटेर जानेछन् । छुटेका कुराहरू फेरि फर्काउन त्यसपछि तपाईंहरूसँग समय नै रहने छैन ।पाण्डे नेपाल समाजवादी पार्टीका प्रचार विभाग प्रमुख हुन् ।"
रुसयुक्रेन लडाइँमा दाङका खड्का घाइते,"(दाङ)रुसी सेनामा भर्ती भएर युक्रेनविरुद्धको लडाइँमा होमिएका दाङका एक युवक घाइते भई उपचार गराइरहेको खुलेको छ । दाङ तुलसीपुरका ३७ वर्षीय रामचन्द्र खड्का तीन महिनाअघि ७ लाख रुपैयाँ खर्चेर भारतको नयाँदिल्ली, हैदराबाद हुँदै दुबईबाट रुस पुगेका थिए । खड्का लडाइँका क्रममा युक्रेनको बागमोथमा बम आक्रमणमा परी घाइते भएका थिए । रुसमै रहेका अर्का नेपालीले बायाँ खुट्टा, साप्रा र कम्मरमा बमका छर्रा, गोली लागेका खड्काको मस्कोस्थित अस्पतालमा उपचार थालिएको बताए । उनलाई घटनास्थलबाट हवाई उद्धार गरिएको थियो । रुकुमको खारा मूल घर भएका खड्का पढाइ छोडेर तत्कालीन माओवादी लडाकुमा कम्पनी कमान्डरसम्म भएका थिए । शान्ति प्रक्रियापछि रोजगारीको खोजीमा अफगानिस्तान पुगेका खड्का त्यहाँ नेटो सेनाको सहयोगी भएर दुई वर्षभन्दा बढी काम गरेका थिए । त्यसपछि वैदेशिक रोजगारीका लागि मलेसिया, दुबई, कुवेतमा तीन वर्ष बिताएका थिए । २०६८ सालमा रुकुमबाट दाङ झरेका उनले तुलसीपुर उपमहानगरपालिका१९, थानगाउँमा व्यावसायिक कागती खेती पनि गरेका थिए । त्यसबाट खासै उपलब्धि नभएपछि उनी रुसी सेनामा सहजै भर्ती हुने सुनेर त्यता लागेका थिए । रामचन्द्रका बुबा, श्रीमती र दुई छोरा छन् । खड्का उपचारक्रममा लामो समय अस्पताल बस्नुपर्ने हुन सक्ने जानकारी पाएका परिवारजन उनी पुनः लडाइँमा फर्कनुपर्ला कि भन्ने चिन्तामा छन् ।"
सम्झौताका कागजात दिइहाल्न प्राधिकरणको पुनः ताकेता,"(काठमाडौं)कानुनी रूपमा पूर्वस्वीकृति नलिई सेयर स्वामित्व खरिदबिक्री गरिएको विषयमा नियामक नेपाल दूरसञ्चार प्राधिकरणले एनसेल आजियटालाई स्पष्टीकरण मागेपछि एनसेलले स्वीकृतिका लागि यथाशीघ्र उपलब्ध गराउने भनेको कागजपत्रका विषयमा प्राधिकरणले पुनः ताकेता गरेको छ । नेपालको दूरसञ्चार नियामक र प्रत्यक्ष विदेशी लगानीसम्बन्धी सरोकार राख्ने कुनै पनि निकायलाई खबरै नगरी मंसिर १५ मा बेलायतको स्पेक्ट्रलाइट यूकेलाई आफ्नो हिस्सामा रहेको ८० प्रतिशत सेयर बेचेको घोषणा गरेको थियो ।अनुमतिबगेर नै सेयर खरिद सम्झौता गरेको झन्डै दुई साता बितिसक्दा पनि एनसेलले यसअघि दूरसञ्चार प्राधिकरणलाई लेखेको पत्रमा उल्लेख गरेबमोजिम नियामकीय निकायहरूलाई कुनै दस्ताबेज उपलब्ध गराएको छैन । आज (मंसिर २५) हामीले सम्झौता पत्रलगायत डकुमेन्ट दिन एनसेललाई चिठी लेखेका छौं, प्राधिकरणका प्रवक्ता सन्तोष पौडेलले भने, चिठी पठाइसकेका छौं । अघिल्लो पत्रमा एनसेलले स्वीकृति माग गर्न आउँछौं, कागजपत्र पनि बुझाउँछौं भनेको थियो तर अहिलेसम्म कुनै डकुमेन्ट प्राप्त भएको छैन ।मंसिर १३ मा मलेसियाको आजियटा बर्दाह समूहले नेपालमा विदेशी लगानीका लागि राम्रो वातावरण नभएकाले बाहिरिने भन्दै एनसेलमा रहेको आफ्नो सम्पूर्ण सेयर बिक्रीका लागि राखिएको घोषणा गरेको थियो । सेयर बिक्रीका विषयमा नियामक दूरसञ्चार प्राधिकरणसँग पूर्वस्वीकृति लिनुपर्ने कानुनी व्यवस्थाबारे भनी स्मरण गराउँदै प्राधिकरणले मंसिर १४ मा एनसेल आजियटालाई पत्र काटेको थियो । आजियटाले भने त्यसको भोलिपल्टै स्पेक्ट्रलाइटलाई ५ करोड अमेरिकी डलर (६ अर्ब ६५ करोड रुपैयाँ) सहित अन्य विभिन्न सर्तमा सेयर बेचेको भन्दै विज्ञप्ति जारी गरेको थियो । खरिदकर्ता स्पेक्ट्रलाइटले एनसेलको ग्लोबल आईएमई, स्ट्यान्डर्ड चार्टर्ड र एनआईबीएलमा गरी २७ अर्ब ऋण सकार्दै सन् २०२९ सम्म सर्तसहितको सम्झौताअनुरूप झन्डै १० अर्ब रुपैयाँ हाराहारीमा आजियटालाई लाभांश बुझाउने पनि सहमति गरेको विज्ञप्तिमा उल्लेख छ ।मंसिर १९ मा एनसेल आजियटाले प्राधिकरणको पत्रको जवाफ दिँदै आफूहरू कानुनको शासनमा विश्वास गर्ने जिम्मेवार संस्था भएकाले नेपालको दूरसञ्चारसम्बन्धी नियमावली र विनियमावलीका प्रावधानहरूको पूर्ण पालनामा प्रतिबद्ध रहेको उल्लेख गरेको थियो । एनसेलले घोषित सेयर खरिद बिक्रीका लागि भएको दुई पक्षीय सम्झौतासमेतका कागजातहरू संकलनका क्रममा रहेको र प्राप्त हुनेबित्तिकै स्वीकृतिका लागि पेस गरिने पनि जनाएको थियो ।नेपाल दूरसञ्चार प्राधिकरण (अनुमतिपत्र प्राप्त व्यक्तिको सेयर खरिदबिक्री) विनियमावली, ०७६ विनियम (४) (क) मा अनुमतिपत्र प्राप्त व्यक्तिले आफ्ना सेयर धनीको सेयर खरिदबिक्री वा नामसारी गर्नुपूर्व प्राधिकरणको स्वीकृति प्राप्त गर्नुपर्ने उल्लेख छ । त्यस्तै, दूरसञ्चार नियमावली, ०५४ को नियम १५ (ट) अनुसार चुक्ता पुँजीको पाँच प्रतिशतभन्दा बढी सेयर खरिदबिक्री गर्नुअघि प्राधिकरणको स्वीकृति लिनुपर्छ । सम्बन्धमा नेपाल सरकारले पूर्वमहालेखापरीक्षक टंकमणि शर्माको संयोजकत्वमा एक छानबिन समिति गठन गरी एनसेल आजियटा प्रकरणका विभिन्न पक्षहरूको अध्ययन सुरु गरेको छ । कुल ३० दिनको कार्यादेश प्राप्त गरेको समितिले छानबिनका लागि सार्वजनिक रूपमा सुझाव माग गरेको छ । समितिले अध्ययन तथा छानबिनका क्रममा सम्बन्धित विषय क्षेत्रका नियामक निकायहरू, सरकारी अधिकारीहरू, सम्बन्धित सेवा प्रदायक कम्पनीसँग छलफल गर्ने, कागजात तथा जानकारी प्राप्त गर्ने तथा सम्बन्धित विषयका विज्ञ, विभिन्न सरोकारवाला संघ, संस्था र व्यक्तिहरूसँग समेत आवश्यकताअनुसार छलफल गरी रायसुझाव लिने उल्लेख छ । समितिले प्राधिकरणलाई पनि छलफलका लागि बोलाएको छ, प्राधिकरण प्रवक्ता पौडेलले भने, उच्चस्तरीय छानबिन समिति बनेपछि प्राधिकरणलाई पनि सहज नै भएको छ ।यसअघि संघीय संसद्का अर्थ, सार्वजनिक लेखा र राज्य व्यवस्था तथा सुशासन समितिले पनि आफ्नै ढंगले नियामकीय निकायहरूको समेत उपस्थितिमा एनसेलको सेयर प्रकरणसम्बन्धी छलफल सुरु गरेका थिए । समितिहरूले आगामी बैठकमा सेयर खरिदबिक्रीको सम्झौतापत्रलगायत कागजपत्र उपलब्ध गराउन नियामक निकायलाई निर्देशन दिएका छन् । लेखा समितिले खरिदबिक्री प्रक्रिया शंकास्पद रहेको ठहर गर्दै त्यसलाई मान्यता नदिन सरकारलाई निर्देशन दिएको छ । यसै विषयमा परेको रिटउपर उच्च अदालत पाटनले पनि मंसिर २५ गतेसम्म खरिदबिक्रीलाई मान्यता नदिन आदेश दिएको छ ।"
महासंघजेटीयूसीसी आर्थिक सहकार्य समझदारी,"काठमाडौं (कास) नेपाल उद्योग वाणिज्य महासंघ र ट्रेड युनियन महासंघहरूको प्रतिनिधित्व गर्ने संस्था संयुक्त ट्रेड युनियन समन्वय केन्द्रबीच समग्र आर्थिक विकासमा सहकार्य गर्ने विषयमा समझदारी भएको छ । आपसी सहयोग, उत्पादकत्व वृद्धि, श्रमको सुधारलगायत विषयमा सहकार्य गर्नेसम्बन्धी समझदारी भएको हो । यसमा महासंघका तर्फबाट अध्यक्ष चन्द्रप्रसाद ढकाल र केन्द्रका तर्फबाट केन्द्रका अध्यक्ष विनोद श्रेष्ठले हस्ताक्षर गरे ।"
लगानी सम्मेलनअघि सम्पत्ति शुद्धीकरण विधेयक पारित गरिने,"काठमाडौं (कास) सम्पत्ति शुद्धीकरणसँग सम्बन्धित कानुनका विधेयक संसद्बाट चाँडै पारित हुने अर्थमन्त्री प्रकाशशरण महतले बताएका छन् । वैशाख ९ र १० मा काठमाडौंमा आयोजना हुने तेस्रो लगानी सम्मेलनअघि नै विधेयक संसद्बाट पारित भइसक्ने उनको भनाइ छ । हामी लगानी सम्मेलनअगावै नेपालको सार्वभौम साख मूल्यांकन (कन्ट्री रेटिङ) को काम सक्छौं, उनले भने, अहिले सबै खालका समस्या र चुनौती हटाउन लागेका छौं । तेस्रो लगानी सम्मेलनबारे सोमबार अर्थ मन्त्रालयमा विकास साझेदारसँगको छलफलपछि मन्त्री महतले अरू देशभन्दा नेपालमै किन लगानी गर्ने भन्ने लगानीकर्ताले सोध्ने प्रश्नको जवाफ आफूहरूसँग रहेको बताए ।नेपालमा धेरै माग छ आपूर्ति कम छ, त्यसकारण नेपाल लगानीका लागि उत्कृष्ट गन्तव्य हो, उनले भने, जलविद्युत्, पर्यटन, सूचना प्रविधि, कृषि लगानीका सम्भावित उर्वर क्षेत्र हुन् । लगानीकर्ताले नेपालमा लगानीको वातावरणबारे के सोच्छन् र हामीले के कुरामा सुधार गर्नुपर्छ भन्नेमा लागिरहेको उनले जनाए । साना तथा मझौला उद्यममा पनि लगानी गर्न सकिन्छ, नेपालमा लगानीका लागि धेरै सम्भावनाका क्षेत्र छन्, उनले भने, लगानीका क्षेत्रमा देखिएका समस्या हटाउन सरकारले गम्भीर भएर काम गरिरहेको छ ।लगानी सम्मेलनलाई कसरी प्रभावकारी र नतिजामुखी बनाउन सकिन्छ भन्नेबारे विकास साझेदारसँग मन्त्रालयमा छलफल भएको हो । छलफलमा मुख्य सचिव वैकुण्ठ अर्यालले लगानीकर्ताले गर्ने प्रतिबद्धताअनुसारको लगानी प्राप्तिका लागि नीतिगत र प्रक्रियागत सुधार गरिरहेको प्रस्ट्याए । तेस्रो लगानी सम्मेलन आयोजना गर्न सरकारले आन्तरिक तयारी तीव्र पारेको उनको भनाइ छ ।सम्मेलन आयोजना गर्न गठित निर्देशक र कार्यान्वयन समितिको बैठक बसिसकेको छ । सार्वजनिकनिजी साझेदारीमा नेपालमा लगानी गर्न केकस्ता कानुनी र प्रक्रियागत समस्या समाधान गर्न आवश्यक छ भन्नेबारे छलफल भएको जनाइएको छ । सम्मेलन आयोजना गर्न अर्थमन्त्रीको संयोजकत्वमा निर्देशक समिति, मुख्य सचिवको संयोजकत्वमा कार्यान्वयन समिति र उद्योग, वाणिज्य तथा आपूर्ति मन्त्रालयका सचिवको संयोजकत्वमा प्राविधिक समिति गठन गरिएको छ । निर्देशक समितिको पहिलो बैठक यही मंसिर १० र कार्यान्वयन समितिको बैठक १९ मा बसेको थियो । प्राविधिक समितिको बैठक भने अझै बस्न सकेको छैन ।सम्मेलनको कार्यतालिका र ढाँचा स्वीकृत गर्ने, लगानी गर्ने वातावरण बनाउन आवश्यक नीतिगत सुधारका क्षेत्र पहिचान गर्ने र सम्मेलनको समग्र पक्ष हेर्ने काम निर्देशक समितिको हो । अर्थमन्त्रीको संयोजकत्वमा गठित उक्त समितिमा परराष्ट्र, ऊर्जा, भौतिक पूर्वाधार, संस्कृति पर्यटन, उद्योग, कृषि, सहरी र संघीय मामिलामन्त्री, राष्ट्रिय योजना आयोगका उपाध्यक्ष, मुख्य सचिव, नेपाल राष्ट्र बैंकका गभर्नर, प्रधानमन्त्री तथा मन्त्रिपरिषद्को कार्यालयका सचिव, अर्थ सचिव, उद्योग सचिव, निजी क्षेत्रका तीन छाता संस्थाका अध्यक्ष सदस्य छन् ।"
ब्युँतियो काठमाडौं रेजर्स,"(काठमाडौं)आयुष घलानको गोलपछि सोमबार पोखरा थन्डर्स अन्तिम ८ मिनेटसम्म काठमाडौं रेजर्सविरुद्ध १० ले अगाडि थियो । यस्तो अवस्थामा अपराजित पोखरा खेलमा विजय हात पार्दै नेपाल सुपर लिग फुटबलको शीर्षस्थानमा पुग्ने थियो । यसले टोलीको प्लेअफ यात्रा बलियो हुन्थ्यो । तर, फुटबलमा रेफ्रीले अन्तिम सिठी नफुकेसम्म ढुक्क हुँदैन । काठमाडौं रेजर्सले यही प्रमाणित गर्दै उत्कृष्ट पुनरागमनमा पोखरामाथि २१ को जित रच्यो । पोखराले पहिलो हार बेहोर्यो भने काठमाडौंको प्लेअफ पुग्ने आशा जीवित बनायो । उज्वेक खेलाडी सोखरुखले इन्जुरी टाइमको तेस्रो मिनेटमा गोल गर्दै काठमाडौंलाई विजय दिलाए । काठमाडौं ८ अंकसहित तेस्रो स्थानमा उक्लेको छ । धनगढी एफसी र पोखराको समान ८ अंक भए पनि पोखरा चौथो स्थानमा झरेको छ । ललितपुर सिटी ९ अंकसाथ शीर्षस्थानमा छ । शीर्ष चार टोलीले प्लेअफ खेल्ने प्रावधान छ ।पछिल्ला खेलमा अन्तिम मिनेटमै गोल भइरहेको र काठमाडौंले त्यसैलाई निरन्तरता दिए जस्तो भएको काठमाडौंका प्रशिक्षक बालगोपाल महर्जनले बताए । उनले टोलीका मार्की खेलाडी हिसुब थपलिया, रक्षक कुलदीप कार्की र गोलरक्षक अभिषेक बराललाई बेन्चमा राखेर निकै ठूलो जोखिम लिएका थिए । आज जसरी पनि जित्नैपर्ने खेल थियो, हारेको भए प्लेअफ पुग्न गाह्रो हुन्थ्यो होला । त्यसैले यो खेल जितेर प्लेअफ पुग्ने सम्भावना बलियो बनाई डिफेन्डिङ च्याम्पियनको छवि कायम राख्नु थियो, प्रशिक्षक महर्जनले भने, पोखराले राम्रै खेलेको हो तर आज हामीलाई भाग्यले साथ दिएकै हो । किनभने दुईवटा बल गोललाइनबाट क्लियर गर्न सफल भयौं । त्यो नै खेलको टर्निङ प्वाइन्ट हो जस्तो लाग्छ । जुन खेलाडीलाई विश्वास गर्यौं, उनीहरूले राम्रो खेल्यो जस्तो लाग्छ । पोखरा तीन पटक पोस्ट नजिक पुगेर गोलबाट वञ्चित भएको थियो । ३४ औं मिनेटमा काठमाडौंका रक्षक आन्द्रेज निआले गोललाइनबाट क्लियर गर्दै काठमाडौंको संकट टारेका थिए । त्यसैमा कर्नर भएपछि प्राप्त बलमा राजीव लोप्चनले अर्को पटक गोललाइनबाट क्लियर गरे । दुवै पटक गोल हुनबाट रोकिएका अभागी पोखरा र मोसेस ग्याबाह थिए । तर, पोखराले यहींबाट काठमाडौंमाथि दबाब तेर्स्याउन सुरु गरेको हो । दोस्रो हाफको १४ औं मिनेटमा अन्ततः पोखराले खाता खोलेको थियो । स्टेफन कोजो पापाले पेनाल्टी बक्सबाहिरबाट गरेको सशक्त प्रहार अञ्जल श्रेष्ठले पूर्ण नियन्त्रणमा लिन नसकेपछि रिबाउन्डमा आयुष घलानले गोल गरी पोखरालाई अग्रता दिलाए । ८२ औं मिनेटमा पापाको प्रहार पुनः निआले गोललाइनबाट क्लियर गर्दै काठमाडौंलाई खेलमा कायम राखेका थिए । यसअघि २९ औं मिनेटमा काठमाडौं अग्रता लिनबाट विमुख भएको थियो । सोखरुखले झन्डै २५ यार्डबाट गरेको फ्रिकिक प्रहारलाई पोखराका गोलरक्षक प्रिसोले उत्कृष्ट बचाउ गरे । तर उनै सोखरुख अन्तमा काठमाडौंको विजयमा नायक बने । उनकै पासमा जुयिनरले पेनाल्टी बक्सबाहिरबाट गोल गरी ८३ औं मिनेटमा काठमाडौंलाई बराबरीमा ल्याएका थिए । इन्ज्युरी टाइममा अञ्जन राईको लामो पासमा सोखरुखले पोखराका गोलरक्षक प्रिसोले बक्सबाहिरबाट गोल गरी काठमाडौंलाई नाटकीय विजय दिलाए । उनी नै प्लेयर अफ द म्याच बने । झापासँग यसअघिको खेलमा पनि पोखरा इन्ज्युरी समयको सातौं मिनेटमा गोल खर्चंदै बराबरीमा रोकिएको थियो । पोखराका प्रशिक्षक नवीन न्यौपानेले फुटबलको सुन्दरता यही भएको बताए । दोस्रो हाफमा हामीले थुप्रै अवसर बनाएका थियौं, त्यसलाई सदुपयोग गर्न नसक्दा हार बेहोर्नुपर्यो । पहिलो गोलपछि काउन्टर अट्याकमा खेलेका थियौं र बलहरू पाइरहेका थियौं । त्यहाँ पनि हामीले सदुपयोग गर्न सकेनौं । उनीहरूको दबाबपछि हाम्रो रक्षापंक्ति अत्तालिन पुग्यो, न्यौपानेले भने, दुई दिनपछि नै खेलेकाले काठमाडौंमाथि सुरुदेखि नै दबाब दिएर खेलेका थियौं । तर अन्तिम समयमा विपक्षीले जुन दबाब दिएको छ, त्यो हामीले झेल्न सकिरहेका छैनौं ।हिजोको नतिजाकाठमाडौं रेजर्स २१ पोखरा थन्डर्सआजको खेल बुटवललुम्बिनीविरुद्ध झापा एफसी"
चितवन र पर्सा विजयी,"(चितवन)चितवन र पर्साले सोमबार भरतपुरमा भइरहेको चार जिल्लासम्मिलित ट्वान्टी२० क्रिकेट प्रतियोगितामा विजयी भएको छ । घरेलु टोली चितवनले मकवानपुरलाई १३ रनले पराजित गर्दै आफ्नो यात्रा कायम राखेको छ । अर्को खेलमा पर्साले नवलपुरमाथि २५ रनको जित पायो । रामपुरस्थित निर्माणाधीन गौतम बुद्ध क्रिकेट रंगशालाको नमुना मैदानमा टस जितेको पर्साले २० ओभरमा ८ विकेट गुमाएर १ सय ४५ रन बनायो । ३५४ स्थितिबाट पर्साको इनिङ्सलाई सुरज कुर्मीले उकासेका थिए । उनले ३२ रन जोडे । अन्तिम तीन ओभरमा सेराजुल हवारी र सैफुल्लाह अन्सारीले ५१ रन साझेदारी गरेर टोलीलाई गतिलो योगफलमा पुर्याए । सेराजुलले अविजित ४९ रन जोड्दा ४ छक्का र ४ चौका प्रहार गरे । नवलपुरका कमल परियारले एक्लैले ६ विकेट लिए । शिशिर भुसाल र अपरिचित पौडेलले ११ विकेट लिए ।जवाफमा नवलपुर ७ विकेट गुमाई १ सय २० रनमै सीमित भयो । ओपनर अनिश गुरुङले ४३ रन बनाए । उनले ३ छक्का र ४ चौका प्रहार गरे । सन्देश बस्नेतले २७, विशाल पौडेलले १७ र सुदीप अर्यालले १५ रन जोडे । पर्साका अल्फाज मन्सुरीले ३, चन्दन रामले २ र सैफुल्लाह र सम्साद अन्सारीले ११ विकेट लिए । प्लेयर अफ द म्याच पर्साका सेराजुल हवारी भए । दुई खेलमा पहिलो जित निकालेको पर्साले फाइनल पुग्ने सम्भावना कायम राखेको छ । चितवनले लगातार जित निकाल्दै फाइनल प्रवेशको सम्भावना बलियो बनाएको छ । १ सय ३२ रनको लक्ष्य पाएको मकवानपुर ५ बल बाँकी छँदै १ सय १८ रनमा अलआउट भयो । ओपनर जोडी शुभ कंसाकार १४ र आस्तिक दाहाल २० रन आउट भए । लगातार विकेट गुमाएको मकवानपुरले मध्यक्रममा साझेदारी बनाउन नसक्दा नतिजा विपक्षीलाई सुम्पिन पुग्यो । चितवनका दानिस इकवाल र क्रिजन गुरुङले ३३, दिवस आचार्यले २, नरेश प्रधान र दीपेश श्रेष्ठले ११ विकेट लिए ।टस जितेको चितवनले १९३ ओभरमा सबै विकेट गुमाई १ सय ३१ रन जोड्यो । ओपनर विकल गुप्ता र सनम बुढाथोकी खाता नखोली आउट भएपछि स्वप्निल अधिकारी र प्रतीक श्रेष्ठले अर्धशतकीय साझेदारी गर्दै इनिङ्स उकासे । स्वप्निलले २ छक्का र ६ चौकासहित ६० रन बनाए । प्रतीकले ३ छक्का प्रहार गर्दै २७ जोडे । स्वप्निल अधिकारी प्लेयर अफ द म्याच भए ।"
वडा नम्बर १६ टिम च्याम्पियन,"काठमाडौं (कास) ललितलपुर महानगरपालिका वडा १६ टिमले ३ स्वर्ण, ३ रजत र ३ कांस्य पदक जित्दै ललितपुर मेयर कप रात्रिकालीन टेबलटेनिस प्रतियोगितामा टिम च्याम्पियन बनेको छ । ललितपुर जिल्ला टेबलटेनिस संघ, खोल्चापुखु खेलकुद उपसमिति र खोल्चापोखरी टोलसुधार समितिद्वारा संयुक्त आयोजित प्रतियोगितामा ३ स्वर्णसहित वडा नम्बर ६ दोस्रो भयो । पुरुषमा वडा ७ का एलेक्स महर्जन र महिलामा वडा १६ की अंकिता वज्राचार्यले स्वर्ण जिते । एलेक्सले वडा १४ का रितिज जोशीलाई ८११, ११९, ११८, ७११, ११९ ले र अंकिताले वडा ८ की सुरम्य शाक्यलाई ११९, ८११, ९११, ११९, ११९ ले हराए ।"
आर्मी र टाइम्स सफल,"काठमाडौं (कास) आर्मी र टाइम्स कलेज सोमबार दोस्रो नखिपोट पुरुष खुला तथा महिला यू२३ बास्केटबल प्रतियोगितामा विजयी भएका छन् ।निश्चल महर्जनले २३ स्कोर मदतमा आर्मीले बुद्ध टिमलाई १२१४० ले पराजित गर्यो । टाइम्सले गोब्लिन्सविरुद्ध १०७६४ को जित दर्ता गर्दा विजय बुर्जाको ३० स्कोर गरेका थिए । बूढानीलकण्ठ, कीर्तिपुरका ए र बी टोलीले सफलता पाए । बूढानीलकण्ठले आयोजक नखिपोट युवा क्लब ए लाई १०३८३ ले हरायो । विजयी टोलीका तेन्जिङ शेर्पाले ३६ स्कोर गरे । कीर्तिपुरले स्नोल्यान्डलाई ११०६५ ले पराजित गर्दा जयदीप सिंहले ४७ स्कोर जोडे । कीर्तिपुर बी ले नखिपोट बी लाई ७५७१ ले हरायो । कीर्तिपुरका आशिष थापामगरले ३४ स्कोर जोडे ।"
प्रदेशस्तरीय तेक्वान्दो,परासी (कास) पश्चिम नवलपरासीको भूमहीमा प्रथम रामनगर प्रदेशस्तरीय तेक्वान्दो प्रतियोगिता सोमबार सुरु भएको छ । लुम्बिनी प्रदेशका ८ जिल्लाका १२ वर्ष माथिका एकल तथा विभिन्न उमेर समूहमा पुरुष तथा महिला गरी २ सय ८५ खेलाडीको सहभागिता रहेको आयोजक प्रदेश तेक्वान्दो समितिका अध्यक्ष तपनकुमार केवटले जानकारी गराए । आजसम्म चल्ने स्पर्धामा विभिन्न जिल्लाका छनोट खेलाडी प्रतिस्पर्धी छन् ।
अरहान्त विजयी,"काठमाडौं (कास) शीर्ष वरीयताका अरहान्तकेशर सिंहले सोमबा एनएसआरए वार्षिकोत्सव कप स्क्वास प्रतियोगिताको पुरुष एकलमा ऋद्धि शाक्यलाई ११२, ११५, ११८ ले हराएर क्वाटरफाइनल तय गरेको छ । सातदोबाटोस्थित स्क्वास एकेडेमीमा अमिर ब्लोनले राजकुमार श्रेष्ठलाई ११४, ११७, ११६ ले, उमित शाक्यले विनायक श्रेष्ठलाई ११३, १११, ११६ ले पराजित गरे ।"

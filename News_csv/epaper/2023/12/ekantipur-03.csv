शीर्षक,विवरण
सम्बन्धित निकायलाई थाहै नदिई एनसेल बिक्री,"(काठमाडौं)दूरसञ्चार सेवा प्रदायक कम्पनी र वैदेशिक लगानीका सन्दर्भमा प्रत्यक्ष सरोकार राख्ने नेपालस्थित सरकारी निकायलाई जानकारी नै नदिई एनसेलको ८० प्रतिशत सेयर खरिदबिक्री भएको पाइएको छ । नियामक नेपाल दूरसञ्चार प्राधिकरण, प्रत्यक्ष वैदेशिक लगानी (एफडीआई) को सन्दर्भमा प्रत्यक्ष सरोकार राख्ने प्रधानमन्त्री अध्यक्षताको लगानी बोर्ड, उद्योगमन्त्री अध्यक्षताको उद्योग तथा लगानी प्रवर्द्धन बोर्ड, अनुमति तथा अद्यावधिक गर्ने निकाय उद्योग विभाग, कम्पनी रजिस्ट्रारको कार्यालयलगायत सरोकारवाला निकायले एनसेलको सेयर स्वामित्व किनबेचबारे आफूहरूलाई आधिकारिक जानकारी प्राप्त नभएको बताएका छन् । जबकि नेपालस्थित एनसेल कम्पनी, बिक्रेता आजियटा र खरिदकर्ता स्पेक्ट्रलाइटले खरिदबिक्रीसम्बन्धी सम्पूर्ण कारोबार भइसकेको भनेर औपचारिक रूपमै सार्वजनिक गरिसकेका छन् । दूरसञ्चार प्राधिकरणले आवश्यक पूर्वस्वीकृति नलिई प्रक्रिया अघि बढाएको भन्दै एनसेल आजियटालाई स्पष्टीकरण माग गर्दै पत्राचार गरेको छ भने एफडीआईसहित अनुमति तथा अनुगमनकारी निकाय भने मौन छन् । यसबारे दूरसञ्चार क्षेत्रका विज्ञ र कानुन व्यवसायीले पनि एनसेलको सेयर स्वामित्व खरिदबिक्री सम्झौता प्रक्रियामा कानुनी र नैतिक प्रश्न उठाएका छन् । आजियटाले बुधबार बिक्री प्रक्रिया घोषणा गरेलगत्तै प्राधिकरणले बिहीबार नै एनसेललाई पत्र पठाउँदै उक्त प्रक्रियाको वैधानिकतामाथि प्रश्न उठाउँदै स्पष्टीकरण मागेको थियो । त्यसको भोलिपल्ट आजियटाले बेलायतमा दर्ता कम्पनी स्पेक्ट्रलाइटसँग खरिदबिक्रीको सम्झौता भइसकेको भन्दै विज्ञप्ति नै जारी गर्यो । प्राधिकरणका अध्यक्ष पुरुषोत्तम खनालले यस सम्बन्धमा एनसेलको जवाफ पर्खिरहेको बताए । दूरसञ्चार कानुन, नियमावली र विनियमावलीमा ठूला कम्पनीका सेयर स्वामित्व खरिदबिक्री हुनुपूर्व नियामक निकायबाट पूर्वस्वीकृति लिनुपर्ने व्यवस्था छ, उनले भने, सञ्चारमाध्यमबाट खरिदबिक्रीबारे थाहा पाएपछि स्पष्टीकरण पत्र पठाइसकेका छौं । जवाफ आएपछि खरिदबिक्री अघि बढाउन स्वीकृति दिनेनदिनेबारे प्राधिकरणले निर्णय गर्छ । एनसेल जस्तो ठूलो र जिम्मेवार कम्पनीले कानुनको बर्खिलाप हुने गरी खरिदबिक्रीको कार्य नगरेको हुनुपर्नेमा आफूहरू विश्वस्त रहेको पनि खनालले बताए । दूरसञ्चार नियमावली२०५४ को नियम १५ (ट) मा चुक्ता पुँजीको ५ प्रतिशतभन्दा बढी सेयर खरिद वा बिक्री गर्नुअघि प्राधिकरणको स्वीकृति लिनुपर्ने व्यवस्था छ । यसअघिका सेयर खरिदबिक्री कारोबार लामो विवादमा परेपछि प्राधिकरणले तयार पारेको नेपाल दूरसञ्चार प्राधिकरण (अनुमतिपत्र प्राप्त व्यक्तिको सेयर खरिदबिक्री) विनियमावली२०७६ को विनियम ४ मा पनि अनुमतिपत्र प्राप्त व्यक्तिले आफ्नो सेयरधनीको सेयर खरिदबिक्री वा नामसारी गर्नुपूर्व प्राधिकरणको स्वीकृति प्राप्त गर्नुपर्ने उल्लेख छ । सेयर खरिदबिक्री सम्बन्धमा उद्योग विभागलाई पनि एनसेल आजियटाले जानकारी दिएको छैन । तथापि वैदेशिक लगानी तथा प्रविधि हस्तान्तरण ऐन२०७५ को दफा १९ बमोजिम विदेशमा कारोबार भएको एक महिनाभित्र विभागलाई जानकारी गराउनुपर्ने प्रावधान भए पनि त्यसका लागि समय बाँकी नै रहेको विभाग स्रोत बताउँछ । उनीहरू अहिलेसम्म विभागमा आएका छैनन्, हामीले पनि समाचारबाटै थाहा पाएका हौं । तर दफा १९ मै टेकेर खरिदबिक्री गरेको दखिन्छ, विभागका एक अधिकारीले भने, विदेशमा कारोबार गरे तापनि नेपालमा त्यसको दस्ताबेजीकरण नभएसम्म वा उद्योग विभागले स्वीकृत नगरेसम्म त्यो वैध हुँदैन ।प्राधिकरणले भने एनसेलमार्फत आजियटालाई स्पष्टीकरण मागेको हुनाले अबका केही दिनमा एनसेलले आजियटालाई सोधेर प्राधिकरणलाई स्पष्टीकरण दिन सक्ने स्रोतको भनाइ छ । यससँगै आजियटाले आफूले किनेकोभन्दा एकतिहाइ कम मूल्यमा बेलायतको स्पेक्ट्रलाइटलाई बेचेको विषय पनि सामाजिक सञ्जालदेखि सार्वजनिक छलफलमा प्रश्न उठेका छन् । कतिमा खरिदबिक्री भयो भन्दा पनि विद्यमान नियमकानुनको पालना भएनभएकोमा खोजी हुनुपर्ने व्यवसायसम्बन्धी कानुनका जानकार अधिवक्ता प्रवीण सुवेदीको धारणा छ ।एउटा सेयरधनीले आफ्नो सेयर बेच्छु भन्दा उसको कम्पनी र नियामकले स्वीकृति दियो भने यसमा केही पनि असर पर्दैन । तर नेपालीले विदेशमा कम्पनी खोलेर नेपालको सेयर खरिद गर्न लागेको छ, सुवेदी भन्छन्, पहिलो कुरा त नेपाली नै हो भने विदेशमा लगानी गर्न वा कम्पनी खोल्न कसरी पायो ? नेपालको कानुनअनुसार त्यसो गर्न पाइन्न । नेपालमा आएर अर्को लगानी गर्न यहाँको सरकारले दिने व्यवस्था नरहेको र नेपालीले विदेशमा लगानी गर्न नपाउने व्यवस्था हुँदाहुँदै कसरी खरिद सम्भव भयो भन्नेमा प्रश्न रहेको उनको भनाइ छ ।एनसेलको पछिल्लो स्वामित्व प्रक्रियालाई नजिकबाट नियालेका एक जानकार आजियटा जस्तो ठूलो कम्पनीले सम्बन्धित देशको कानुनविपरीत हुने गरी प्रक्रिया अघि नबढाउने भन्दै प्राधिकरणको प्रश्नको जवाफ एनसेलले दिनुपर्नेमा जोड दिन्छन् । कुनै कम्पनीले आफ्नो सेयर घाटा खाएर बेच्छु भन्न पाउँछ तर सरकारको करलगायत सम्भावित आम्दानी गुम्ने अवस्था भए वा कानुनविपरीत देखिए सरकारले हेर्ने ठाउँ रहेको उनको बुझाइ छ । यद्यपि आजियटा र स्पेक्ट्रलाइटले सेयर स्वामित्व खरिदबिक्रीमा सरकारलाई थोरै पुँजीगत लाभकर तिर्न न्यून मूल्य देखाएर कम्पनी बिक्री गरेको समेत अनुमान छ । एनसेलको सेयर स्वामित्व खरिदबिक्रीसम्बन्धी प्रक्रियाको वैधानिकताबारे अदालतमा समेत प्रश्न उठाइएको छ । बुधबार आजियटाको निर्णय सार्वजनिक भएलगत्तै गोकुलबहादुर रोकायाले उच्च अदालत पाटनमा उक्त निर्णयविरुद्ध अन्तरिम आदेशको मागसहित रिट दायर गरेका थिए । त्यसको सुनुवाइ गर्दै शुक्रबार न्यायाधीश दीपेन्द्र अधिकारीको एकल इजलासले आजियटा र निवेदक पक्ष दुवैलाई मंसिर २५ मा छलफलका लागि उपस्थित हुन आदेश दिएको छ । दुई महिनाअघि मात्रै एक पाउन्ड स्टर्लिङमा बेलायतमा दर्ता गरिएको स्पेक्ट्रलाइट यूके नामक कम्पनीले एनसेलको ८० प्रतिशत सेयर खरिद गरेको हो । उक्त कम्पनी नेपाली मूलका सिंगापुरवासी सतीशलाल आचार्यका नाममा गत सेप्टेम्बर २६ मा दर्ता गरिएको छ । एनसेलको २० प्रतिशत सेयरको स्थानीय साझेदार सतीशलाल आचार्यकी श्रीमती भावना सिंह श्रेष्ठ सञ्चालक रहेको सुनिभेरा क्यापिटल भेन्चर प्रालिको नाममा छ । आचार्यको कम्पनी स्पेक्ट्रलाइट यूकेले एनसेलको ८० प्रतिशत सेयर खरिद गरेको विज्ञप्तिमार्फत जनाए पनि नेपाली सरकारी निकायलाई भने कुनै जानकारी दिइएको छैन । आजियटाले शुक्रबार साँझ जारी गरेको विज्ञप्तिमा आचार्यसमेतको उक्त कम्पनीले ५ करोड अमेरिकी डलर (६ अर्ब ६५ करोड रुपैयाँ) मा सेयर खरिद गरेको घोषणा गरिएको छ । जबकि यो ८० प्रतिशत सेयर २०७२ सालमा आजियटाले १ अर्ब ३६ करोड अमेरिकी डलर (तत्कालीन विनियम दरअनुसार १ खर्ब ४३ अर्ब रुपैयाँ) मा टेलियासोनेरासँग खरिद गरेको थियो । यसअघि एनसेलको ८० प्रतिशत सेयर खरिदबिक्रीको कारोबार पनि विदेशमै भएको थियो ।ट्याक्स हेभन (कर छलीका लागि अनुकूल मानिने) देशमा दर्ता रहेको रेनोल्ड्स होल्डिङ कम्पनीको स्वामित्व परिवर्तन गरी खरिदबिक्री गर्दै आइएको छ ।"
नेपालमा जलवायु परिवर्तनको असर डरलाग्दो: प्रधानमन्त्री,"(काठमाडौं) प्रधानमन्त्री पुष्पकमल दाहालले संयुक्त राष्ट्रसंघीय जलवायु परिवर्तनसम्बन्धी सम्मेलन (कोप२८) लाई सम्बोधन गर्दै जलवायु परिवर्तनका कारण नेपालमा परेको नकारात्मक असरबारे स्पष्ट रूपमा आवाज उठाएका छन् । सम्बोधनका क्रममा प्रधानमन्त्री दाहालले जलवायु परिवर्तनमा कुनै संलग्नता नरहेको मुलुक र जनतामाथि अन्याय भइरहेको प्रस्ट पारेका हुन् । जलवायु उत्सर्जनमा शून्य योगदान रहेका नेपालजस्ता मुलुकहरूले जलवायु परिवर्तनको हानिकारक प्रभाव भोग्नुपरेको दाहालको भनाइ छ । जलवायु परिवर्तनको डरलाग्दो असर नेपालजस्ता मुलुकमाथि परिरहेको छ, दाहालले भने, विश्वव्यापी उत्सर्जनमा लगभग शून्य योगदान भए पनि नेपालले जलवायु परिवर्तनको प्रत्यक्ष, असमान र हानिकारक प्रभाव भोगिरहेको छ ।दाहालले नेपालमाथि भएको डरलाग्दो अन्यायका कारण यहाँका जनता पहिरो, बाढी, जंगलको डढेलो, हिमशृंखला पग्लिने, खडेरी आदि जस्ता जलवायुजन्य प्रकोपबाट नराम्ररी प्रभावित भएको बताएका हुन् । यो सरासर अन्याय हो । यो अब रोकिनुपर्छ, उनले भने । दाहालले विकसित मुलुकहरूको गतिविधिका कारण वातावरणमा नकारात्मक प्रभाव परिरहेको र त्यसको असर जलवायुमा देखिएको प्रस्ट पारे । संसारमा २० ठूला अर्थतन्त्र मुलुक (जी२०) ले विश्वको कार्बन उत्सर्जनको ८० प्रतिशत हिस्सा ओगट्दै आएको छ । जसको मार नेपाल जस्ता साना मुलुकहरूलाई परिरहेको छ । विकसित देशहरूले जलवायु परिवर्तनका सम्बन्धमा गरेका प्रतिबद्धताअनुसार काम नगरेको प्रधानमन्त्री दाहालको भनाइ छ । आफ्ना प्रतिबद्धता पूरा गर्नका लागि विकसित मुलुकहरू अग्रसर हुनैपर्ने हुन्छ, उनले भने । दाहालले जलवायु परिवर्तनले हिमाललाई यातना दिइरहेको बताए । विश्वव्यापी उत्सर्जनमा लगभग शून्य योगदान भए पनि नेपाल निकै प्रभावित भइरहेको छ । म यहाँ यस प्रकोपबाट पीडित मेरा निर्दोष नागरिकहरूका लागि जलवायु न्यायका लागि उपस्थित भएको छु ।दाहालले सन् २०४५ सम्ममा हरितगृह ग्यास उत्सर्जन शून्यमा झार्ने लक्ष्य हासिल गर्न प्रतिबद्ध रहेको बताए । जलविद्युत् क्षमतालाई स्वच्छ ऊर्जा उत्पादन गर्न प्रयोग गर्ने र ४५ प्रतिशत जंगलले ढाकेको जमिन कायम राख्न योजनाबद्ध रूपमा अगाडि बढेको दाहालको भनाइ छ । न्युयोर्कमा भएको संयुक्त राष्ट्रसंघको ७८ औं महासभाको सम्बोधनका क्रममा पनि दाहालले उक्त प्रतिबद्धता जनाएका थिए । प्रधानमन्त्री दाहालले सन् २०१५ मा भएको पेरिस सम्झौताप्रति नेपाल पूर्ण प्रतिबद्ध रहेको जनाए । सम्झौताअनुसार यस शताब्दीको अन्त्यसम्ममा पृथ्वीको तापक्रम १५ डिग्री सेल्सियसभन्दा बढ्न नदिन विश्व समुदाय सहमत भएको थियो । उक्त सम्झौता कार्यान्वयनका लागि कार्बन उत्सर्जन कम गर्नुपर्ने हुन्छ । तर ठूला मुलुकहरूले आवश्यकताअनुसार कार्बन उत्सर्जन कटौती नगरेका कारण जलवायु परिवर्तनमा नकारात्मक असर परिरहेको छ । पेरिस सम्झौता पूर्णरूपमा कार्यान्वयन गर्न ढिला गर्न नहुनेमा पनि प्रधानमन्त्री दाहालले जोड दिएका छन् । पेरिस सम्झौताअनुसार पृथ्वीको तापक्रम १५ डिग्री सेल्सियसमा सीमित गर्ने प्रतिबद्धता कार्यान्वयन गर्न ढिला भइसक्यो, दाहालले भने, यसले पनि हिमालमा ठूलो असर पर्ने संकेत देखिइसकेको छ । दाहालले कोप२८ का दौरान स्थापना हुन लागेको जलवायुजन्य हानिनोक्सानी कोष सहयोग समतामूलक रूपमा हुनुपर्ने बताए । कोषबाट क्षतिपूर्ति माग गर्ने प्रक्रिया सहज र पारदर्शी हुनुपर्ने तथा नेपालजस्ता मुलुकले लाभ लिन पाउनुपर्नेमा दाहालले जोड दिए । कोषको उपभोग गर्न पाउनु नेपाल र नेपालीका लागि न्याय र अधिकारको विषय भएको उनले प्रस्ट पारे । नेपाललाई राष्ट्रसंघीय महासचिवको साथ विश्वव्यापी कार्बन उत्सर्जनमा लगभग शून्य योगदान भए पनि नेपालले जलवायु परिवर्तनको प्रत्यक्ष, असमान र हानिकारक प्रभाव भोगिरहेको प्रधानमन्त्री दाहालको सम्बोधनप्रति राष्ट्रसंघीय महासचिव एन्टोनियो गुटेरेसले पनि साथ दिएका छन् । गुटेरेसको साथ पाएका दाहालले नेपाल र नेपालीमाथि अन्याय भइरहेको पटकपटक दोहोर्याए । उच्चस्तरीय सत्रदेखि नेपालकै अध्यक्षतामा भएको सत्रमा पनि दाहालले नेपाल जलवायु परिवर्तनको सिकार भइरहेको बताएका हुन् । नेपालले अध्यक्षता गरेको सत्रमा बोलेका महासचिव गुटेरेसले हिमालका मुद्दा सम्बोधन गर्न ढिला गरे यसबाट अपूरणीय क्षति हुने बताए । समस्या समाधान गर्न जिम्मेवार मुलुक र निकायहरू छिटोभन्दा छिटो लाग्नुपर्ने उनको सुझाव छ । मैले आफैंले हिमालमा जलवायु परिवर्तनमा असर हेरेर आएको छु । अब यसमा ढिला भइसक्यो, उनले भने, समस्या सम्बोधन गर्न सबै लाग्नुपर्छ । अघिल्लो महिना नेपाल भ्रमणमा आएका महासचिव गुटेरेसले हिमालय क्षेत्रमा जलवायु परिवर्तनको प्रभाव प्रत्यक्ष अवलोकन गर्न अन्नपूर्ण आधार शिविर पुगेका थिए ।"
रुसयुक्रेन युद्धमा नेपाली,"(काठमाडौं) रुसी सेनामा भर्ती भएका तीन नेपाली युक्रेनसँगको युद्धमा मारिएपछि उनीहरूको शव स्वदेश आउनेनआउनेमा अनिश्चित देखिएको छ । यसबारेमा परराष्ट्र मन्त्रालय समेत अन्योलमा देखिन्छ । मन्त्रालयका अधिकारीले मृतकका शव ल्याउनेबारे परिवारलाई प्रस्ट बताउन सकेका छैनन् । मस्कोस्थित नेपाली दूतावासको गत मंसिर ८ को पत्रअनुसार यहाँको कन्सुलर सेवा विभागले स्याङ्जा पुतलीबजार५ का प्रितम कार्की, इलाम५ का गंगाराज मोक्तान र मेलुङ गाउँपालिका६, दोलखाका राजकुमार कार्कीको रुसयुक्रेन युद्धमा मृत्यु भएको भन्दै परिवारलाई जानकारी गराएको थियो । उनीहरूको गत कात्तिक २९ मा मृत्यु भएको थियो । झन्डै तीन साता हुन लाग्दासमेत शव नेपाल आउँछ कि आउँदैन भन्नेमा परराष्ट्र मन्त्रालयले प्रस्ट रूपमा केही बताउन सकेको छैन । तर कन्सुलर विभागले भने शव ल्याउन नपाइने भन्दै स्याङ्जा पुतलीबजार५ वडा कार्यालयलाई जानकारी गराएपछि परिवारजनले प्रितमको कुशको शव बनाएर दाहसंस्कार गरेका छन् । अस्तु पनि डीएनए टेस्ट गरेर मात्र ल्याउनुपर्ने अवस्था रहेको खबर पाएपछि प्रितमका बुबा र १० वर्षका छोरा यतिबेला किरियामा बसेका छन् । कन्सुलर विभागले वडाध्यक्षमार्फत प्रितमको शव ल्याउन नपाइने जानकारी दिएको थियो । प्रितमको शरीर क्षतविक्षत भएकाले शव ल्याउन नसकिने भन्दै विभागको फोन आयो, कार्यवाहक वडाध्यक्ष सन्तोष रेग्मीले भने, शव ल्याउने अवस्था छैन भनियो । अस्तु पनि डीएनए टेस्ट गरेर मात्र ल्याउनुपर्ने अवस्था रहेको खबर पाएपछि मैले सोहीअनुसार परिवारलाई जानकारी दिएँ । मस्कोस्थित नेपाली दूतावासले भने कन्सुलर विभागलाई पठाएको पत्रमा शव व्यवस्थापनका लागि परिवारसँग समन्वय गर्न भनी उल्लेख गरेको छ । रुसी सेनामा कार्यरत रहेको अवस्थामा मृत्यु भएको जानकारीसहित रुसी सेनाका अधिकारीबाट मेडिकल डेथ सर्टिफिकेट प्राप्त भएको छ, पत्रमा भनिएको छ, शवको तत्काल व्यवस्थापनका लागि निजहरूको परिवार र दूतावासबीच सम्पर्क स्थापनाका लागि सहजीकरण गरिदिनसमेत अनुरोध छ । दूतावासले परिवारसँग खोजेको समन्वय शव पठाउन हो कि रुसमा नै अत्येष्टि गर्न खोजिएको भन्नेमा स्पष्ट छैन । यसअघि गत असार २९ मा रुसी सेनाबाट युद्धमा संलग्न गोरखाका सन्दीप थपलिया युक्रेनको बाखमुतमा मारिए पनि शव नेपाल भने पठाइएको थिएन । रुसले थपलियाको शव नेपाल पठाउन नमिल्ने भन्दै रुसको इभानोभोको नाभोतालिस्टीस्थित चिहानमा समाधिस्थ गरिदिएको जानकारी परिवारलाई दिएको थियो । परराष्ट्र मन्त्रालयका एक अधिकारी शव ल्याउन पाउनेनपाउने भन्ने विषय द्विपक्षीय करारपत्रमा समेत निर्भर रहने बताउँछन् । यो विषय निकै संवेदनशील छ । मृतकहरूको शव ल्याउन परराष्ट्र मन्त्रालयको प्रयत्न जारी छ, ती अधिकारीले कान्तिपुरसँग भने । रुसले युद्धमा मारिएका आफ्ना सैनिकको एकै ठाउँमा राजकीय सम्मानको साथ अत्येष्टि गर्ने व्यवस्था गरेको छ । त्यही नीतिअनुसार गोरखाका थपलियाको शव पनि परिवारलाई नपठाइएको ती अधिकारीले जनाए । रुसयुक्रेन युद्धमा मारिएका इलामका गंगाराज मोक्तानको परिवार भने शव आउने प्रतीक्षामा छ । सेक्युरिटी गार्डको काम गर्न २०७६ देखि दुबईमा रहेका गंगाराज असोजको दोस्रो साता रुसी सेनामा भर्ना हुन पुगेका थिए । दुबईबाट साथीहरू धमाधम रुस गइरहेका छन् । माल्टा जान भनी जोगाएको ७ लाख रुपैयाँ पनि फस्यो, पत्नी यांकिलालाई गंगाराजले अन्तिम पटक गत कात्तिक २६ मा भनेका थिए । उक्त संवादमा गंगाराजले रुस र युक्रेनको युद्धग्रस्त क्षेत्रमा एक साता बसेर फर्किएको बताएका थिए । त्यसपछि भने उनी सम्पर्कविहीन थिए । अचानक उहाँ बितेको खबर आयो, यांकिलाले भनिन्, पैसा कमाएर सुख पाउने सपना अधुरै रह्यो । हाम्रो कर्ममा यस्तै हुन लेखेको रैछ । ६८ वर्षे पिता कृष्णबहादुर छोराको शव ल्याउन वडाध्यक्षमार्फत पहल गरिरहेका छन् । त्यस्तै ऋणले थिचिएपछि रुसी सेनामा पुगेका दोलखास्थित मेलुङ गाउँपालिका६ सुनुवारपानीका राजकुमार रोक्काको शव कहिले आउला भनेर परिवारमा त्यत्तिकै छटपटी छ । उनी गत असोज १७ मा भिजिट भिसामा रुस पुगेका थिए । रुस पुगेका राजकुमारले दाजुबाहेक घरका कसैलाई पनि रुसी सेनामा भर्ती भएको बारेमा बताएका थिएनन् । ऋणको भारीले भाइ त गुमाइसक्यौं । अब शव ल्याउन पनि निकै कठिन छ भन्छन् । घरमा १६ महिनाकी सुत्केरी बुहारी बेहोस छे, जेठा दाजु सुमनकुमारले दुःखेसो गरे, भिजिट भिसामा गएको मान्छे कसरी सेनामा भर्ती भयो, पत्तै पाएनौं । एकाएक तालिमका क्रममा मृत्यु भयो भनेर खबर आयो । शव ल्याइदिन आग्रह गरेको भन्दै सुमनकुमारले थपे, भाइको शव आउँछ कि आउँदैन, केही भन्नै सकिएन । वैदेशिक रोजगार बोर्डले पनि भिजिट भिसामा गएका नेपालीको मृत्यु भएमा शव ल्याउन लाग्ने खर्च बेहोर्दैन । राजकुमारका जेठा छोरा राजधानीकै एक विद्यालयमा पढिरहेका छन् । उनकी श्रीमती र १६ महिनाकी छोरीलाई भने हेरचाहका लागि दसैंअघि गाउँ ल्याइएको थियो । गाउँमा सहयोगी र मिलनसार राजकुमारको मृत्युको खबरले गाउँ नै स्तब्ध बनेको त्रिभुवन माध्यमिक विद्यालयका प्रधानाध्यापक सन्तोष श्रेष्ठले बताए । रुसयुक्रेन युद्धपछि रुसी सेनामा सहजै भर्ना पाउने हल्लाले उनी त्यहाँ गएको एक आफन्तको भनाइ छ । प्रितमले पनि परिवारलाई रुसी सेनामा भर्ती भएको जानकारी दिएका थिएनन् । उनले आफू अफगानिस्तानमा रहेको बताएका थिए । नेपाली सेनाबाट अवकाश लिएका कार्की एक वर्षमा अफगानिस्तानमा सुरक्षागार्डको काम गरी बिदामा आएका बताएका थिए । दुई महिना बिदामा बसेर अफगानिस्तान जान्छु भनेर घरबाट हिँडेका थिए, काका डोलबहादुरले भने । प्रितमका १० र ५ वर्षका दुई छोरा छन् ।"
सरकारको ध्यान करमा गुणस्तरमा छैन अनुगमन,"(काठमाडौं)प्राकृतिक चक्र महिनावारीका लागि प्रयोग गरिने सेनिटरी प्याडमा समेत कर तिर्नु परिरहेको भन्दै ०७८ असोज ७ मा अभियन्ताहरूले काठमाडौं माइतीघरमा आन्दोलन थाले । उनीहरूले रातो कर माफ गर भन्दै प्याडमा लगाइएको कर हटाउन माग राखे । सरकारको नीतिअनुसार विलासिताका सामग्रीलाई कर लाग्छ, अत्यावश्यक सामग्रीमा छुट हुन्छ । सरकारले भने चालू बजेटमा प्याड आयातकर्ता कम्पनीलाई तोकेको १५ प्रतिशत भन्सार शुल्क पनि बढाएर ५ प्रतिशत पुर्याएको छ ।एक महिलाले आफ्नो जीवनकालमा १४ देखि १८ हजार थान प्याड प्रयोग गर्छिन् । बीबीसीले २०७५ मा गरेको विस्तृत सर्वेक्षणअनुसार एक नेपाली महिलाका लागि जीवनकालभर प्याड किन्न अहिलेको बजार मूल्यअनुसार २ लाखभन्दा बढी रुपैयाँ खर्च भइरहेको देखिन्छ । जुन रकम एसिया महादेशका विभिन्न १८ देशमध्ये नेपाल पाकिस्तानपछि दोस्रो स्थानमा पर्ने बीबीसीको उक्त विश्लेषणमा उल्लेख छ । औसतमा नेपाली महिलाले आफ्नो मासिक आयको तीन प्रतिशत रकम महिनावारी हुँदा प्रयोग हुने सामग्रीमा खर्च गर्ने गरेका छन् । यो सिंगापुर (०२२ प्रतिशत) र दक्षिण कोरिया (०३४ प्रतिशत) को भन्दा झन्डै १० गुणाले बढी खर्च रकम हो । जबकि, एक महिलाले हालको बजार मूल्यअनुसार प्याड किन्नमा खर्चने रकम औसत नेपाली परिवारले शिक्षामा खर्च गर्ने रकम जति हो । गत आर्थिक वर्षमा ९२ करोड २२ लाख ४७ हजार रुपैयाँ बराबरको १० करोड ३० लाख १६ हजार ३ सय १२ थान प्याड, टेम्पोन र मिन्स्ट्रअल कप आयात भएको थियो भने अघिल्लो आवमा १ अर्ब ११ करोड ५२ लाख ८ हजार रुपैयाँ बराबरको १२ करोड ९२ लाख ५४ हजार ९ सय २५ थान आयात भएको थियो ।प्रतिनिधि सभाको महिला तथा सामाजिक समितिको बैठकले प्याड सहज, सरल र सुपथ मूल्यमा उपलब्ध गराउन सरकारलाई ०७९ जेठ ४ मा निर्देशन दिएको थियो । गुणस्तर मापदण्डमा ल्याई प्याड तथा सिलिकन कपको स्वदेशमै उत्पादनका लागि प्रोत्साहन गर्न तथा आयात गर्दा हाल लगाइएको शुल्क र करमा पुनर्विचार गर्नू भनी समितिले अर्थ मन्त्रालय, उद्योग, वाणिज्य तथा आपूर्ति मन्त्रालय, महिला बालबालिका तथा ज्येष्ठ नागरिक मन्त्रालय तथा शिक्षा मन्त्रालयलाई निर्देशन दिएको हो ।समितिको निर्देशनपछि ०७९८० को बजेट वक्तव्यमार्फत सरकारले महिनावारी प्याड आयातमा ९० प्रतिशत छुट दिएपछि आयातकर्ता कम्पनीले यसअघि तिर्दै आएको १५ प्रतिशत भन्सार शुल्क घटेर १५ प्रतिशतमा पुगेको थियो । तर चालु बजेटमा भने महिनावारी प्याडमा फेरि कर वृद्धि गरी ५ प्रतिशत पुर्याइयो । न त समितिको निर्देशनअनुसार सरकारले प्याड तथा सिलिकन कपको स्वदेशमै उत्पादनका लागि लगानीमा प्रोत्साहन गर्न कुनै ठोस नीति तथा कार्यक्रम नै तय गर्न सक्यो । यसले गर्दा आयातित प्याडमा नै निर्भर हुनुपर्ने बाध्यता यथावत् छ । नेपाल स्वास्थ्य अनुसन्धान परिषद्ले सन् २०१९ मा गरेको एक अध्ययनअनुसार ५१२ प्रतिशतले महिनावारी प्याड र ३७७ प्रतिशतले पुनः प्रयोग गर्न मिल्ने प्याड प्रयोग गर्छन् ।मर्यादित महिनावारी अभियन्ता राधा पौडेल स्थानीय स्तरमा उत्पादित महिनावारीमा प्रयोग हुने सामग्रीलाई प्रवर्द्धन गर्न पाउनुपर्ने तर्क गर्छिन् । उत्पादन, बिक्रीवितरणमा सहजता र सर्वसुलभताका लागि सन् २०१८ देखि नै उनको फाउन्डेसन र न्यायका लागि महिला मञ्च चितवनमार्फत आफूसहितका अभियन्ताले स्वदेशी प्याड उत्पादन र बिक्रीमा तिर्नुपर्ने कर मिनाहा हुनुपर्ने माग गर्दै आएको बताइन् । स्वदेशी प्याड उत्पादनलाई महिला तथा क्लबहरूले सहजीकरण गर्दिनुपर्ने हुन्छ, यसका लागि तीनवटा पी मा केन्द्रित हुनुपर्छ, पहिलो पिपल (जनता), दोस्रो प्लानेट (वातावरण) र तेस्रो पकेट (सुपथ मूल्य), उनले भनिन्, महिनावारी सामग्रीले प्रयोगकर्ताको स्वास्थ्य, वरिपरिको वातावरणमा हानि नपुग्ने र हरेक महिलाले सुपथ मूल्यमा किन्न सक्ने गुणस्तरीय सामग्री हुनुपर्छ, स्वदेशमै उत्पादन भयो भने रोजगारी पनि सिर्जना हुन्छ ।नेपालमा कपडाको पुनः प्रयोग गर्न मिल्ने, कुहिने र नकुहिने विभिन्न थरीका महिनावारी प्याड उत्पादन गर्ने सानाठूला गरी ३५ देखि ४० वटा उद्योगहरू छन् । यसका अलावा टेम्पोन र मिन्स्ट्रुअल कप पनि विकल्पका रूपमा आइसकेका छन् । मितेरी ब्रान्डका महिनावारी प्याड दुई महिनामा कुहिने जैविक प्याड उत्पादक सावित्रा भण्डारीले बताइन् । सुरुवाती दिनमा कम्पनीले दैनिक चार सय प्याड उत्पादन गर्थ्यो भने अब १ मिनेटमा ५ सय प्याड उत्पादन गर्ने तयारी भइरहेको उनले सुनाइन् । यो कम्पनीको प्याड चितवन वरपरका विद्यालय र काठमाडौंलगायत विभिन्न जिल्लामा क्रियाशील गैरसरकारी र अन्तर्राष्ट्रिय गैरसरकारी संस्थाहरूले खरिद गर्छन् । बजारमा ९० प्रतिशतभन्दा बढी प्लास्टिक र प्लास्टिकजन्य महिनावारी प्याड पाइने भएकाले पुनः प्रयोग गर्न मिल्ने प्याड बनाउनेतर्फ अग्रसरता देखिएको छ । तर, सरकारले नीतिगत व्यवस्था र त्यस्ता उद्योगीलाई प्रोत्साहन गर्न सकेको उनको गुनासो छ ।यता अर्थ मन्त्रालयका प्रवक्ता धनीराम शर्माले भने स्वदेशी उद्योगलाई संरक्षण गर्न यस वर्ष आयातित प्याडमा कर बढाइएको बताए । घरेलु उद्योगलाई संरक्षण गरौं, नेपालमै उत्पादन हुन्छ भने आयातलाई कम गरौं भनेर कर बढाइएको हो, उनले भने, स्वदेशी उत्पादन गुणस्तरीय पनि नहुने र महँगो हुने, सर्वसुलभ पनि भएन भने आयातमा कर लगाएको अर्थ नै भएन । उपभोक्तालाई मार पारेर उद्योगलाई संरक्षण गर्न नहुने उनको भनाइ छ । महिनावारी सामग्रीले कपडाको नयाँ वा पुरानो टालो, महिनावारी कप, कट्टु, टेम्पुन, कुहिने वा नकुहिने प्याड, पुनः प्रयोग गर्ने कपडाको प्याडलाई बुझाउँछन् । पछिल्लो समय महिनावारी भएका बेला प्याड प्रयोग गर्ने चलन बढे पनि यसको गुणस्तरबारे खासै संवेदनशील देखिँदैन ।गुणस्तरहीन प्याड परेमा महिनावारीको बेलामा बग्ने रगत योनिवरिपरि लाग्ने र संक्रमणको जोखिम हुने भेरी अस्पताल नेपालगन्जका स्त्री तथा प्रसूति रोग विशेषज्ञ डा कृतिपाल सुवेदीले बताए । गुणस्तरहीन प्याडको प्रयोगले चिलाउने र धेरै सेतो पानी बग्ने समस्या हुन्छ, दीर्घकालसम्म संक्रमण रहिरह्यो भने पाठेघरको मुखमा घाउ हुन सक्छ, उनले भने । कमसल, गुणस्तरहीन सेनिटरी प्याडको प्रयोगले शारीरिक र मानसिक दुवैखाले समस्या निम्त्याउने उनी बताउँछन् । प्लास्टिकयुक्त प्याडले स्वास्थ्य र वातावरणमा समेत असर गर्ने हुन्छ । पुनः प्रयोग गर्न मिल्ने प्याडले संक्रमण फैलाउने जोखिम हुन्छ । अचेल कपडाको पुनः प्रयोग गर्न मिल्ने प्याड बनाइरहेका छन्, नरम कपडाबाट बनेको प्याडलाई राम्ररी धोएपछि पुनः कुनै रसायनमा डुबाएर निर्मलीकरण गर्न सकियो भने संक्रमण फैलिँदैन, उनले भने, यस्तो प्याड एक पटक किनेपछि ७८ पटक पुनः प्रयोग गर्न सकिन्छ । जसले आर्थिक भार पनि कम हुन्छ । स्वास्थ्य र वातावरणमा समेत कम असर पुर्याउँछ । प्लास्टिकरहित र पुनः प्रयोग गर्न मिल्ने प्याड बनाउने स्वदेशी उद्योगलाई सरकारले प्रवर्द्धन गर्ने र त्यसतर्फ उद्योगीले काम गर्नुपर्ने उनको भनाइ छ ।स्वास्थ्य मन्त्रालयका प्रवक्ता डा प्रकाश बुढाथोकीका अनुसार गुणस्तर चिह्न नलिएका कम्पनीले उत्पादन गरेका प्याड नेपाल भित्रिदैनन् । स्वदेशी कम्पनीमध्ये ठूलो मात्रामा प्याड उत्पादन गर्ने उद्योगका लागि गुणस्तर मापदण्ड बनेका छन् । आमा समूहलगायत साना उद्यमीले पुनः प्रयोग गर्न मिल्ने प्याड बनाइरहे पनि गुणस्तरसम्बन्धी छुट्टै कार्यविधि सरकारले बनाएको छैन, प्रवक्ता बुढाथोकीले भने, बनाउनुपर्ने आवश्यकता भइसकेकै छ, हामीले कसरी अगाडि बढ्ने भन्ने पनि छलफल गरिरहेका छौं ।प्रयोग भइसकेको महिनावारी प्याडको व्यवस्थापनमा पनि उत्तिकै चुनौती छ । त्रिभुवन विश्वविद्यालयका वातावरण विज्ञानका उपप्राध्यापक राजु चौहानले नेपालमा हालसम्म महिनावारी प्याड, डाइपर र लाइनरलाई कहाँ राख्ने, कसरी विसर्जन गर्ने भनेर कतै नखुलाइएको बताए । अहिलेसम्म यस्ता फोहोर घरबाट निस्कने फोहोर मिन्सिपल वेस्ट र अस्पतालबाट निस्कने मेडिकल वेस्टमै गइरहेको छ । केमा छुट्याउने भन्ने कन्फ्युजन नै छ, उनले भने, यो फोहोरमध्येको पनि ठूलो फोहोर हो, वातावरण, स्वास्थ्यमा उस्तै जोखिम छ, जसरी खुला ठाउँमा दिसापिसाब भएको डाइपर फाल्दा झाडापखाला, हैजा फैलिन्छ, त्यसैगरी महिनावारी प्याडको पनि बेफाइदा छ ।अहिले बजारमा नकुहिनेभन्दा कुहिने प्याड कमै पाइन्छ । जैविक प्याड केही संघसंस्थाले मात्र उत्पादन गरिरहेका छन् । मूल्यको हिसाबले पनि नकुहिने प्याडको तुलनामा कुहिने प्याड तीन गुणा महँगो पर्छ, तर स्वास्थ्य र वातावरणका लागि राम्रो छ, महिनावारी स्वच्छता व्यवस्थापन सञ्जालका संयोजक गुणराज श्रेष्ठ भने । जैविक प्याडले वातावरणमा न्यून प्रभाव पार्ने र स्वास्थ्यमा असर परेको हालसम्म नदेखिएको डा सुवेदी बताउँछन् । गुणस्तर कायम गर्दै स्वदेशमै जैविक प्याड उत्पादन र प्रयोगलाई प्रोत्साहन गर्नुपर्नेमा उनी सहमत छन् ।महिनावारी स्वच्छता व्यवस्थापन सञ्जालका संयोजक श्रेष्ठका अनुसार सामान्यतः प्लास्टिक कुहिन २०० देखि एक हजार वर्ष लाग्छ । महिनावारी प्याडमा ९० प्रतिशतसम्म प्लास्टिक मिसाइएको पाइन्छ । प्लास्टिकको मात्रा बढी प्रयोग गरिएको प्याडले वातावरण त प्रदूषित पार्छ नै, महिलाहरूको स्वास्थ्यमा समेत नकारात्मक असर पुर्याउने गरेको छ । थ्री पी अवधारणालाई केन्द्रमा राखेर सबै निकायले काम गर्न सके महिनावारी मर्यादित बनाउँदै विश्वव्यापी रूपमा बढेको वातावरणको ठूलो समस्या समाधानका लागि महत्त्वपूर्ण कदम हुन सक्छ, अभियन्ता राधा पौडेलको भनाइ छ ।"
पूर्वी तराईमा रोकिएन हात्ती आतंक,"(विराटनगर)पूर्वी तराईका मोरङ, सुनसरी र झापामा पछिल्लो दुई सातामा जंगली हात्तीको आतंक बढ्दो छ । यो अवधिमा हात्तीको आक्रमणबाट तीन जनाले ज्यान गुमाएका छन् । गत बिहीबार सुनसरीको इटहरी२ स्थित शान्तिझोडामा जंगली हात्तीको आक्रमणबाट स्थानीय रविन खड्काको ज्यान गएको छ । बस्ती पस्न लागेको हात्ती धपाउने क्रममा उसैको आक्रमणमा परेर २५ वर्षीय रविनको मृत्यु भएको सुनसरी प्रहरी प्रवक्ता डीएसपी नवीनकृष्ण भण्डारीले बताए । अघिल्लो शुक्रबार झापाको हल्दीबारीमा प्रवेश गर्दै गरेको हात्तीले आक्रमण गर्दा सामुदायिक वनका चौकीदार ४० वर्षीय धनबहादुर वनको मृत्यु भएको थियो । दुई साताअघि झापाको दमक३ हम्सेदुम्से सामुदायिक वनमा हात्तीको आक्रमणमा भुटानी शरणार्थी पदमलाल तामाङको मृत्यु भएको थियो । झापा प्रहरीका अनुसार जंगलमा दाउरा काट्न गएका बेलडाँगीको भुटानी शरणार्थी शिविर सेक्टर बीटु हट नं २५२ मा बस्ने ७२ वर्षीय तामाङको मृत्यु भएको हो । चालु आर्थिक वर्षमा झापामा मात्र जंगली हात्तीको आक्रमणमा परेर ६ जनाले ज्यान गुमाएको झापा प्रहरीको तथ्यांक छ । गत वर्ष मोरङको सुन्दरहरैंचा१० सुकुना सामुदायिक वनमा घाँसदाउरा गर्न गएकी स्थानीय ३२ वर्षीया सीता पराजुली र सुन्दरहरैंचाकै त्रिवेणी चोकका ७५ वर्षीय जयप्रसाद बास्तोलाको हात्तीको आक्रमणबाट मृत्यु भएको मोरङ प्रहरीले जनाएको छ । साउनयता मोरङमा हात्तीको आक्रमणबाट कसैले ज्यान गुमाउन नपरेको डिभिजन वन कार्यालय मोरङका प्रमुख विष्णु घिमिरेले बताए । भारतबाट झापाको बाहुनडाँगी हुँदै जंगली हात्ती मोरङको मधुमल्ला छिरेर जाँते लेटाङ, सुन्दरहरैंचा र सुनसरीको तालतलैयासम्म पुगेर उपद्र्रो गर्छन् । यो हात्ती हिंड्ने पुरानो बाटो भएको घिमिरेले बताए । जंगलमा आहार कम भएपछि हात्ती मानव बस्तीमा पसेर बालीनाली खाने गर्छ, उनले भने, त्यसक्रममा हात्तीले आक्रमण गर्दा मानवीय क्षति हुँदै आएको छ । गत साउनयता मोरङको मिक्लाजुङ गाउँपालिकाका तीन वडाका ११ जनाको घर भत्काएर हात्तीले पाँच सय बिघाभन्दा बढी क्षेत्रफलको धानबाली नष्ट गरेको गाउँपालिका प्रमुख बबीकुमार राईले बताए । पालिकाले हात्तीले गरेको क्षतिबापत तीन महिनामा स्थानीयलाई आठ लाख बराबरको क्षतिपूर्ति दिइसकेको उनले बताए । जंगलबाट झन्डै २०२५ जंगली हात्ती यो क्षेत्रमा भित्रिने र तीनचार समूहमा विभाजन भएर यहाँको बालीनाली र घरमा क्षति पुर्याउने गरेको स्थानीयको भनाइ छ ।"
कांग्रेसको लुम्बिनी भेला: नेतृत्व हस्तान्तरणको माग,"(बुटवल)कांग्रेसको प्रथम लुम्बिनी प्रदेश सम्मेलनमा नेताहरूले नेतृत्व हस्तान्तरणमा जोड दिएका छन् । बुटवलमा आयोजित सम्मेलनको शनिबार उद्घाटन सत्रमा सहभागी नेताहरूले अहिलेसम्मका कमजोरी, नेतृत्व र आगामी कार्यदिशाको विषयमा धेरै समय खर्चिएका हुन् । लुम्बिनी कांग्रेसको अहिलेसम्मको गतिविधिको समीक्षा, आगामी योजना र कार्यदिशाका लागि भएको सम्मेलनमा केन्द्रीय नेताले भने आगामी नेतृत्वको विषयमा जोड दिएका थिए ।सम्मेलनमा कांग्रेस केन्द्रीय सदस्य चन्द्र भण्डारीले पार्टी सभापति शेरबहादुर देउवालाई अब नेतृत्व छोडेर अर्का नेता डा शेखर कोइरालालाई जिम्मेवार दिन आग्रह गरे । विचारका धनी, जोसिला युवालाई साथमा राखेर अघि बढ्ने, डा साब हो । उहाँलाई अघि लगाएर यो देश बनाउनुपर्छ, उनले भने । भण्डारीले सभापति देउवातर्फ लक्षित गर्दै नेतृत्वले स्थानीय, प्रदेश र संघको निर्वाचनका बेला टिकट वितरण गर्दा गुट र व्यक्ति हेरेर गलत व्यक्तिलाई टिकट दिएकै कारण वडा, पालिका, प्रदेश र संघका धेरै सिट जितेर पनि कांग्रेस कमजोर बनेको आरोप लगाए ।कांग्रेस सहमहामन्त्री किशोरसिंह राठौरले भण्डारीको भनाइको प्रतिवाद गर्दै नेतृत्वमा बसेर नेतृत्वलाई नै गाली गर्ने र कांग्रेस कमजोर भयो भन्ने अधिकार कांग्रेसकै नेतालाई नभएको तर्क गरे । कांग्रेस स्थानीय, प्रदेश र संघमा पहिलो पार्टी बन्नुमा नेतृत्व र सभापति देउवाकै योगदान रहेको उनको भनाइ थियो ।लगत्तै बोलेका सभापति देउवाले पनि भण्डारीलाई प्रत्युत्तर दिएका थिए । यहाँ नेता चन्द्रजी धेरै चर्को बोल्नुभयो, उहाँ भाषण खुब गर्नुहुन्छ, बिरामी पर्नुभयो, उपचार गरेर आउनुभएको छ, उहाँलाई बधाई र शुभकामना पनि छ, उनले भने, अब काम गर्ने बेला पनि आएको छ, मलाई विश्वास छ, काम पनि गर्नुहुन्छ अब । काम गर्न परो, जति बोल्न सजिलो हुन्छ, काम गर्न गाह्रो हुन्छ । देउवाले बुद्ध जन्मस्थलमा भएको सम्मेलनले पार्टीलाई एकताबद्ध बनाउने विश्वास व्यक्त गरे । छोटो बोलेका उनले आफू कम बोल्ने तर काम बढी गर्ने नेता भएको पनि बताए । म त कम बोल्ने मान्छे हुँ, थाहै छ, उनले भने, कम बोल्ने, धेरै काम गर्ने विचार छ, हेरौं के हुन्छ ?कांग्रेस महामन्त्री विश्वप्रकाश शर्माले पनि पार्टीको नेतृत्व परिवर्तनमा जोड दिए । उनले सभापति देउवा ५ पटक प्रधानमन्त्री र २ पटक सभापति भइसकेकाले अब फेरि प्रधानमन्त्रीको दौडमा लाग्न नहुने सुझाव दिए । सभापतिज्यू, तपाईंले हिजो कमैया मुक्ति, मधेश र एकताकाको विद्यार्थी आन्दोलनको पनि नेतृत्व गर्नुभयो र सफल पनि पार्नु भयो, उनले भने, अब तपाईं प्रधानमन्त्री र सभापतिको दौडमा दौडनु हुँदैन, अब समकालीन कोही छ भने आऊ, नभए युवा अघि बढ भन्न सक्नुपर्छ । नेता शर्माले एमाले र रास्वपाको मिसन ८४ अभियानप्रति लक्षित गर्दै अहिले देश ध्वस्त पार्ने, ध्वस्त पार्न दिने, केही नगर्ने अनि मिसन ८४ भन्दै हिँड्नेहरूलाई आफूहरूले शुभकामना दिने तर कांग्रेस देश बनाउने अभियानमा जुट्ने बताए ।अर्का महामन्त्री गगन थापाले २०६० सालपछि जन्मिएको पुस्तालाई हेरेर पार्टी नेतृत्वले जिम्मेवारी हस्तान्तरण गर्न सुझाव दिए । अहिले पनि युवापुस्ताले गणतन्त्र देखेको छैन । त्यो किन देखेको छैन भन्दा शीर्ष नेतृत्वले त्यो गणतन्त्रको मुकुट ढपक्कै ढाकिदिएका छन्, उनले भने, त्यसैले अब हामीले त्यो मुकुट उल्टाइदिएर गणतन्त्र देखाइदिन जरुरी छ । उनले बुद्धले सबै राजपाट छोडेको उपदेश जस्तै शीर्ष नेतृत्वले दोस्रो पुस्ताले गर्न सक्छन् भन्ने विश्वास गरेर जिम्मेवारी हस्तान्तरण गर्नुपर्ने बताए । त्यो जिम्मेवारी कांग्रेसले मात्र होइन, सबै पार्टीले दिनुपर्छ, उनले भने, हामी दोस्रो पुस्ताले पनि समाल्छौं र सम्हालेर लैजाने विश्वास दिलाउनुपर्छ, दिलाउँछौं ।उद्घाटन सत्रको अन्तिममा बोलेका वरिष्ठ नेता डा शेखर कोइरालाले कांग्रेसका नेताहरूमा त्यागको भावना विकास नभएसम्म देश परिवर्तन हुन नसक्ने बताए । कांग्रेस परिवर्तन गर्न निराशा अन्त्य गर्नु जरुरी रहेको र त्यसका लागि कांग्रेस नेतामा त्यागको भावना आउनुपर्ने उनको भनाइ थियो । कांग्रेस परिवर्तन भयो भने देश पनि परिवर्तन हुन्छ, उनले भने । नेता कोइरालाले २०८२ सालमा पार्टीको अधिवेशन गर्न नसके पार्टीले थप पराजय बेहोर्नुपर्ने बताए । कांग्रेसले २०८२ मा पार्टीचुनाव गर्न सके र एकढिक्का भएर अघि बढ्न सकेमा अबको कुनै चुनावमा कसैको सहारा लिनु पर्दैन, उनले भने ।दुई दिनसम्म चल्ने सम्मेलनमा शनिबारदेखि नै बन्दसत्र सुरु भएको छ । प्रदेश सभापति अमरसिंह पुनका अनुसार सम्मेलनमा ७ सय ५० भन्दा बढी प्रतिनिधिसहित जिल्ला सभापति, प्रदेशसभा सदस्य, ५२ वटै प्रदेश निर्वाचन क्षेत्रका प्रदेश महाधिवेशन प्रतिनिधिलगायत सहभागी छन् । बन्दसत्रमा पार्टीको राजनीतिक, सांगठनिक र आर्थिक प्रतिवेदन पेस हुनेछ । आइतबार प्रतिवेदनमाथि छलफल र संघीयता कार्यान्वयनको अवस्था, संघीय सरकारले प्रदेश सरकारलाई दिनुपर्ने अधिकारलगायत विषयमा छलफलपछि निष्कर्ष निकाल्ने सभापति पुनले बताए ।"
सरकारले मूल्य नतोक्दा सस्तोमा उखु बेच्दै किसान,"(परासी)सरकारले समर्थन मूल्य नतोकेपछि कृषकहरूले सस्तोमै उखु बेच्न थालेका छन् । उखु काट्नेसिजन अगाडि नै मूल्य नतोक्दा पश्चिम नवलपरासीका किसानले सस्तोमै भेली उद्योगलाई बिक्री गर्नुपरेको हो ।केही दिनमा उखु नकाट्ने हो भने फुल्न थाल्छ, तर मूल्य कतिमा बेच्ने हो, अहिलेसम्म पत्तो छैन, प्रतापपुरका किसान रवीन्द्र चौधरीले भने, चिनी उद्योगलाई मूल्य नतोक्दै उखु दिनुभन्दा भाउ केही कम भए पनि नगदमा भेली उद्योगलाई बिक्री गर्नुपर्ने बाध्यता छ । सुस्ताका लक्ष्मणसिंह थापाले पनि उखु काट्नका लागि ढिलो भइसकेको बताए । मूल्य अहिलेसम्म तोकेको छैन । उखु फुलेर बारीमै खेर जानुभन्दा हचुवामा चिनी उद्योगलाई पनि दिइरहेका छौं, थापाले भने, अब सरकारले तोकेको मूल्य उद्योगीले मानेनन् भने के गर्ने ?सरकारले गत वर्ष पनि ढिलो गरी उखुको मूल्य प्रतिक्विन्टल ५ सय ४४ रुपैयाँ तोकेको थियो । क्रसर उद्योगहरूले साढे तीन सयदेखि ४ सय रुपैयाँका दरले मात्रै किनेका छन् । किसानले क्रसरमा उखु विक्रि गर्न सुरु गरिसकेकाले सरकारले तत्कालै मूल्य निर्धारण गर्नुपर्ने प्रतापपुर गाउँपालिका अध्यक्ष तथा उखु उत्पादक कृषक समिति लुम्बिनी प्रदेशका अध्यक्ष उमेशचन्द्र यादवले बताए । यो वर्ष कम्तीमा पनि प्रतिक्विन्टल ६ सय ५१ रुपैयाँ तोक्नुपर्ने माग हो, उनले भने ।जिल्लामा लुम्बिनी सुगर मिल, इन्दिरा सुगर मिल र वाग्मती खाँडसारी चिनी उद्योग छन् । बेलामा मूल्य नतोक्ने र भुक्तानी पनि समयमा नहुने भएपछि किसानले बर्सेनि उखु खेती छाड्दै गएका छन् । समयमै भुक्तानी नहुने भएपछि अधिकांश किसानले अहिले क्रसर उद्योगलाई बिक्री गर्न थालेका हुन् । भेली उद्योगले सस्तोमा किने पनि नगद भुक्तानी गर्ने गर्छन् । बिक्रिका लागि ढुवानी झन्झट र भुक्तानी ढिलाइ हुन थालेपछि पश्चिम नवलपरासीको सुस्ताका धेरैजसो किसानले आफैं भेली उत्पादन गर्न थालेका छन् । चिनी उद्योगसम्म उखु पुर्याउन असहज र उद्योगले उधारोमा खरिद गरेर भुक्तानी दिन आनाकानी गर्न थालेपछि धेरैजसो आफैले क्रसिङ गर्न लागेका हुन् । सुस्ता गाउँपालिका५ का किसानले लगाएको उखु उद्योगसम्म ढुवानी गर्न नारायणी नदीमा पुल छैन, जसका कारण यहाँका किसानले आफूले उत्पादन गरेको गाउँकै क्रसिङमा बेच्नु परेको छ । यसअघि डुंगामार्फत नारायणी नदी पार गरेर बिक्री गरेको उखुको भुक्तानी चिनी उद्योगले समयमै नदिएको किसानको गुनासो छ ।सुस्ता५ का गुड्डु खटिकको दुई बिघामा उखु खेती छ । परिवारको जीविकोपार्जनको मुख्य स्रोत नै यही हो । उनले नारायणी तारेर उद्योगसम्म उखु ढुवानी गर्न सकेनन्, ढुवानी भाडा महँगो हुँदा लगानी उठाउन पनि मुस्किल भयो । लुकिछिपी सीमावर्ती भारतको भेली उद्योगलाई उखु बिक्री गरे । सस्तो अनि समयमा नै भुक्तानी नपाउने समस्या दोहोरिएपछि दुई वर्षदेखि भेली उत्पादन गर्दै आएका उनले वाार्षिक साढे दुई लाख रुपैयाँसम्म नाफा भइरहेको बताए । उनले केही छिमेकीको उखु पनि खरिद गरेर भेली उत्पादन गर्दै आएका छन् ।नारायणीमा जोखिम मोलेर धेरै वर्षसम्म डुंगामार्फत चिनी मिलसम्म उखु पुर्यायौं, खटिकले भने, दुःख गरेर उत्पादन गरेको वस्तुको भुक्तानी पाउन वर्षौं कुर्नुपर्ने अवस्था आयो । त्यसैले आफैंले भेली बनाएर बिक्री गर्न थालेको छु । भेलीको बजार पनि राम्रो छ । सुस्ताकै हरेन्द्र कोइरीले पनि गाउँमा क्रसर सञ्चालन गरेका छन् । चिनी उद्योगमा बिक्री गर्दा समयमा भुक्तानी नपाउने समस्या बढेपछि उनले गाउँमै भेली बनाउन थालेका हुन् । अहिले नेपाल र भारतको बजारमा सुस्तामा उत्पादन भएको भेलीको राम्रो मूल्यमा बिक्री भइरहेको छ ।यहाँबाट प्रतिकिलो १ सय रुपैयाँमा भेली व्यवसायीले खरिद गर्दै आएका छन् । गाउँमा धमाधम भेली उद्योग खुलेपछि स्थानीय कृषकले उखु बेच्न चिन्ता गर्नुपरेको छैन । कृषकहरू सरकारले तोकेको मूल्यभन्दा सस्तोमै भए पनि नगद कारोबार गरेर भेली मिललाई नै उखु बिक्री गरिरहेका छन् । चिनी उद्योगले भन्दा क्रसरले भाउ कम दिए पनि नगद कारोबार गर्छन् । भुक्तानीका लागि ६ महिना वर्ष दिन कुर्नुभन्दा पचाससय रुपैयाँ कममा क्रसरलाई नै बिक्री गर्ने गरेको छु, स्थानीय दीपक हरिजनले भने ।सुस्ताको एउटा गाउँमा मात्र १५ वटा भेली उत्पादन गर्ने क्रसर छन् । यहाँ उत्पादन भएको भेली काठमाडौं, पोखरा, बुटवलका व्यवसायीले खरिद गर्दै आएको स्थानीय गुड्डु खटिकले बताए । पश्चिम नवलपरासीको प्रतापपुर, पाल्हीनन्दन क्षेत्रका किसानले पनि आफैं भेली उत्पादन गर्न थालेका छन् । जिल्लाभर ५० भन्दा बढी भेली उत्पादन गर्ने क्रसर सञ्चालनमा आएपछि चिनी उद्योगलाई अहिले उखुको अभाव हुन थालेको छ ।"
द्रुत बसलाई बाटो रंग्याउन र बोर्ड राख्नमै सवा दुई करोड,"(काठमाडौं)सूर्यविनायकरत्नपार्क द्रुत बस हिँड्ने बाटो रंग्याउन र बोर्ड राख्नमै दुई करोड २० लाख रुपैयाँ खर्च भएको छ । तामझामसाथ उद्घाटन गरिएको बस सञ्चालनका लागि दुई खण्ड गरेर सडक रंग्याइएको थियो । पहिलो खण्ड रत्नपार्कदेखि जडीबुटीको मनोहरा पुलसम्म हो । यस खण्डमा रङ लगाउने र साइनबोर्ड राख्ने कामको नेतृत्व सडक डिभिजन कार्यालय, काठमाडौंले गरेको हो । कार्यालयले दुई कम्पनीलाई रङ लगाउने जिम्मा दिएको थियो । साइन बोर्ड बनाएर राख्ने जिम्मा अर्कै कम्पनीलाई दिइएको थियो ।केएम कन्स्ट्रक्सन र अनिता बिल्डर्सलाई रङ लगाउने जिम्मा दिइएको कार्यालयले जनाएको छ । साइनबोर्ड बनाएर राख्ने कामको ठेक्का सौरभ आर्टले पाएको हो । नयाँ बानेश्वरदेखि माइतीघरसम्मको सडकमा अनिता बिल्डर्स अनि केएम कन्स्ट्रक्सनले मनोहरादेखि नयाँ बानेश्वर र माइतीघरदेखि रत्नपार्कसम्म रङ लगाउने जिम्मा पाएका हुन् । कम्पनी रजिस्ट्रार कार्यालयका अनुसार अनिता बिल्डर्स अनिता शर्माको नाममा दर्ता छ । रङ लगाउन, ओभरहेड बोर्ड राख्न र ट्राफिक संकेत बनाउन एक करोड रुपैयाँ खर्च भएको सडक डिभिजन काठमाडौंका इन्जिनियर हरि ठकुरीले बताए । भदौ २५ मा मन्त्रीस्तरीय निर्णयले संविधान दिवसको अवसर पारेर द्रुत बस चलाउने भएपछि त्यहीअनुसार आवश्यक पूर्वाधार तयार गरिएको हो, उनले भने, चाँडो पूर्वाधार निर्माण सक्नुपर्ने भएकाले रातदिन गरेर काम भएको हो । रत्नपार्कदेखि मनोहरा खोलासम्मको दूरी ७ किमि छ । मनोहरादेखि भक्तपुरको सूर्यविनायकसम्म रङ लगाउने र बोर्ड राख्ने काम सूर्यविनायकधुलिखेल सडक आयोजनाले गरेको हो । सडक विभागका डिजाइनरले दिएको डिजाइनले अन्तर्राष्ट्रिय अभ्यासअनुसार द्रुत बसका लागि पूर्वाधार तयार पारिएको आयोजनाका सिनियर डिभिजनल इन्जिनियर नारायण लामिछानेले बताए ।ट्राफिक संकेत, बस चल्ने समय, रोकिने ठाउँ, द्रुत बस र अन्य बस चल्ने ठाउँ छुट्याएको बोर्ड राखिएको छ, लामिछानेले भने, सूर्यविनायकदेखि मनोहरासम्म ११५ किमि दूरीमा काम गरिएको हो । यति काम गर्न खर्च १ करोड २० लाख रुपैयाँ खर्च भएको आयोजनाले जनाएको छ । संविधान दिवसका दिन असोज ३ मा द्रुत बस सञ्चालन गर्ने भनिएकाले त्यो बेलासम्म पूर्वाधार तयार गर्नुपर्ने भन्दै सम्बन्धित सडक डिभिजन र आयोजना कार्यालयलाई पूर्वाधार तयार गर्न सडक विभागले निर्देशन दिएको थियो ।टिपर र मालवाहक ट्रक चल्ने भएकाले राति काम गर्दा समस्या भएको थियो, उनले भने, यो खण्ड भएर मालवाहक सवारी बढी गुड्ने र चल्ने भएकाले बिग्रिएको सडकलाई मर्मत गरेर रङ लगाउँदा लागत बढेको हो । पाँच वटा कम्पनीसँग कोटेसन मागिएकामा केएम कन्स्ट्रक्सन छानिएको थियो । आयोजनाका अनुसार केएम कन्स्ट्रक्सनका सञ्चालक टीका सुवेदी हुन् । उनी निकट निर्माण व्यवसायीका अनुसार सुवेदी सडक विभागका कर्मचारीसँग बढी नजिक भएकैले दररेट पेस गरेर ठेक्का लिन समस्या भएन । आकस्मिक रूपमा काम गर्नुपर्ने भएकाले सम्बन्धित कम्पनीसँग दररेट माग गरिएको थियो, उनले भने, सबैसँग वार्ता गर्दै एउटा कम्पनीसँग सम्झौता गरिएको हो । दिउँसो सवारी चाप बढी हुने भएकाले ९० प्रतिशत काम राति गरिएको हो । ठेक्का लिने कम्पनीले नै मार्क गरिने रङ किनेर ल्याएको हो ।यता विज्ञहरू भने पर्याप्त पूर्वाधारबिनै द्रुत बस चलाउन समस्या हुने बताउँछन् । दसैंअघि बन्द भएको द्रुत बससेवा आइतबारबाट पुनः सञ्चालन गरिएको छ । यातायात व्यवस्था विभाग भने पहिला देखिएका समस्या समाधान गरेर बस सेवा सञ्चालनमा ल्याइएको दाबी गर्छ ।बस सञ्चालनमा आउँदा अन्य सवारीले ट्राफिक जाममा पर्नुपर्छ । बसलाई लेन छाड्दा अन्य सार्वजनिक र निजी सवारीलाई समयमै गन्तव्यमा पुग्न हम्मेहम्मे पर्ने गरेको छ, जसले गर्दा आम सर्वसाधारणले द्रुत बसका नाममा सास्ती खेप्नुपर्ने बाध्यता रहेको भन्दै सामाजिक सञ्जालमा टीकाटिप्पणी हुने गरेको छ ।रत्नपार्कबाट सूर्यविनायकसम्मको दूरी १८५ किमि छ । अहिले गाडी चल्ने पहिलाको समय परिवर्तन गरेर बिहान साढे ८ देखि साढे १० र दिउँसो साढे ३ देखि साँझ साढे ५ बजेसम्म तोकिएको छ । अहिले ३६ वटा बस सञ्चालनमा ल्याइएको हो । यसअघि २५ वटा गाडी सञ्चालनमा थिए । रातो रङ लगाएका १९ ठाउँमा बस रोकेर यात्रु चढाउनेओराल्ने व्यवस्था गरिएको छ ।करोडौं खर्च गरेर लगाइएको रङसमेत केही दिनमै मेटिन थालेको छ । पहिलाभन्दा धेरै कुरामा सुधार गरेर द्रुत बस सेवा सञ्चालनमा आएको यातायात व्यवस्था विभागका महानिर्देशक उद्धव रिजालले जनाए । पहिलाको समय तालिका फेरेर झन् छिटो बनाइएको छ, अहिले तीनतीन मिनेटमा सम्बन्धित गन्तव्यबाट बस छुट्छन्, उनले भने, ४५ मिनेटमा गाडी गन्तव्यमा पुगेपुगेनन् भनेर विभागले हरेक बसको जानकारी लिन्छ । अहिले जडीबुटी पुलले गर्दा समस्या भएकाले त्यहाँ सुधारको काम भइरहेको छ ।छुट्टै डेडिकेटेड लेन नदिई द्रुत बस चलाउन नसकिने पूर्वसचिव बताउँछन् । यस्तो सेवा थाल्नु राम्रो भए पनि पर्याप्त पूर्वाधार अझै नरहेको पूर्वसचिव अर्जुनजंग थापाको भनाइ छ । सडक पूर्वाधारसम्बन्धी लामो अनुभव सँगालेका थापाले काठमाडौंमा पूर्वाधार निर्माण गर्दा भविष्यमा द्रुत बस पनि चलाउने गरी सोच्नुपर्नेमा जोड दिए ।यो बस सेवा आवश्यक हो । तर त्यसका लागि पर्याप्त र दिगो पूर्वाधार चाहिने समयमा बसको संख्या मात्र बढाइएको छ, उनले भने, त्यसैले अहिले बिनायोजना हचुवाका भरमा द्रुत बस सेवा सुरु गरिएको छ । त्यसैले यसमा ढिलो चाँडो फेरि पनि समस्या आउँछ ।"
राष्ट्रिय वन मासेर अवैध उत्खनन,"(काठमाडौं)ललितपुरको दक्षिणी भेग देवीचौर क्षेत्रमा राष्ट्रिय वन मासेर भइरहेको अवैध उत्खनन रोक्न नियामक निकाय उदासीन देखिएका छन् । खानी तथा भूगर्भ विभागले गत भदौमा अनुगमन गरेर अवैध ढुंगा उत्खनन तथा सार्वजनिक जग्गामा सञ्चालित क्रसर उद्योग बन्द गर्न स्थानीय पालिकासहितका निकायलाई पत्राचार गरेको थियो । तर, विभागले पत्राचार गरेको दुई महिना बितिसक्दा पनि हालसम्म उत्खनन रोकिएको छैन ।अवैध उत्खनन भइरहेको गोदावरी७ देवीचौर क्षेत्रमा मात्रै ३ सय ९४ रोपनी जग्गामा राष्ट्रिय वन पर्छ । स्थानीयका अनुसार अहिले उक्त क्षेत्रमा खानी सञ्चालकले रातिराति ढुंगा निकालिरहेका छन् । दैनिक ३ वटा डोजर प्रयोग गरेर ६० ट्रिप ढुंगा संकलन भइरहेको स्थानीयको भनाइ छ । एक ट्रिपको ३० देखि ३२ हजार रुपैयाँसम्ममा बिक्री हुने गरेको छ । यसअघि अवैध उत्खनन रोक्न स्थानीयले प्रयास गरे पनि खानी सञ्चालकले मानिस लगाएर उल्टै आक्रमण भएपछि विभागमा उजुरी परेको थियो । त्यसपछि विभागले अनुगमन गरेर खानी सञ्चालक मच्छिन्द्रनाथ मल्टी प्रपोजले राष्ट्रिय वन उत्खनन एवं सार्वजनिक जग्गामा क्रसर सञ्चालन गरेको, विभागीय सहमतिसर्त पालना नगरेको भन्दै कानुनबमोजिम कारबाही गर्न गोदावरी नगरपालिका, जिल्ला प्रशासन कार्यालय र जिल्ला प्रहरी कार्यालय ललितपुरलगायतलाई पत्राचार गरेको थियो । तर, विभागले गरेको अनुरोध हालसम्म कार्यान्वयन हुन सकेको छैन ।अहिले देवीचौर क्षेत्रमा सजिलो रोडा ढुंगा उद्योग, वाग्मती, बाहुबली, बुद्ध स्टोन, शान्ति गणेश, न्यू क्वालिटी एडभान्स, तिमिल्सेना कन्स्ट्रक्सन गरेर ७ वटा क्रसर उद्योग सञ्चालनमा छन् । सजिलो र वाग्मतीका सञ्चालक शशी शाही ठकुरी, बाहुबलीका अञ्जु पौड्याल र सुदर्शन विष्ट, बुद्धका बुद्ध लामा र कपिल रुम्बा छन् । एडभान्स र तिमिल्सेना कन्स्ट्रक्सनका सञ्चालक मधुसुदन डोटेल र केदार तिमिल्सेना छन् । स्थानीयका अनुसार शाहीले सार्वजनिक जग्गा अतिक्रमण गरी ढुंगा राख्ने र धूलो फाल्ने ठाउँ बनाएका छन् । सल्लाघारी सामुदायिक वन क्षेत्रमा अवैध उत्खनन गरी ढुंगा चोरी निकासी गर्ने गरेको शाहीमाथि आरोप छ । पौड्यालले पनि सार्वजनिक जग्गामा क्रसर स्थापना र सार्वजनिक वन क्षेत्रमा उत्खनन गर्ने गरेको आरोप छ । तिमिल्सेनाले सार्वजनिक बाटो, कुलो र सामुदायिक वनको मापदण्डसमेत पालना नगरी क्रसर सञ्चालन गर्दै आएको स्थानीय बताउँछन् । तिमिल्सेनाले क्रसरबाट उत्पादित धूलो महादेव खोलामा फाल्ने गरेको छ । बुद्ध स्टोनको आफ्नै खानी छैन । क्रसर पनि दर्ता छैन । स्थानीयका अनुसार शान्ति गणेशले पनि मापदण्ड पूरा गरेको छैन । यसले गर्दा घुसेल ९ (घ) को किता नम्बर ११ को ६४ रोपनी जग्गामा समेत क्षति पुगेको स्थानीय बताउँछन् । यसरी अवैध उत्खनन भइरहँदा र पत्राचारको दुई महिना बढी बितिसक्दा पनि न गोदावरी नगरपालिकाले कारबाही गर्यो न त प्रमुख जिल्ला अधिकारी र महानगरीय प्रहरी परिसर ललितपुरले नै । जिल्ला वन कार्यालय पनि मौन छ । खानी अनुगमन गर्ने जिम्मेवारी पाएको निकाय जिल्ला समन्वय समितिले पनि यसबारेमा केही प्रतिक्रिया जनाएको छैन । गोदावरीका प्रवक्ता मिलन सिलवालले स्थानीय सरकार एक्लैले मात्र अवैध उत्खनन रोक्न नसकिने दाबी गरे । प्रशासन, वन, नापीलगायत सबै निकाय उत्तिकै सक्रिय हुन जरुरी छ, उनले भने, खानी विभागबाट पत्र प्राप्त भइसकेपछि नगर प्रहरीसहित उपमेयरको टोली अनुगमनमा पुगेका थिए । खानी क्षेत्रमा नगर प्रहरीलाई चौबीसै घण्टा ड्युटी राख्न नसकिने उनको भनाइ छ । डिभिजन वन कार्यालय ललितपुर प्रमुख रामकुमार भण्डारीले कतिपय घटनामा अनुगमन गरी ट्रिपर, डोजर नियन्त्रणमा लिएर मुद्दासमेत दायर गरेको बताए । तर, वनले चाहेर मात्र पनि अवैध उत्खनन रोक्न सकिँदैन, उनले भने, स्थानीय तह र प्रशासनले विशेष ध्यान नदिएसम्म अवैध उत्खनन रोक्न सकिँदैन । ललितपुरका प्रमुख जिल्ला अधिकरी रुद्रप्रसाद पण्डितले अवैध उत्खनन रोक्न प्रहरीलाई भनिसकेको दाबी गरे । ८१० दिन अगाडि पनि स्थानीय गुनासो लिएर आएका थिए, उनले भने, जिल्लाका एसएसपीसँग पनि बुझ्नुहोला । महानगरीय प्रहरी परिसर ललितपुरका प्रहरी वरिष्ठ उपरीक्षक सिद्धि विक्रम शाहले विभागको अनुरोध कार्यान्वयन गरिसकेको दाबी गरे । खानी तथा खनिज पदार्थ ऐन, २०४२ को दफा २५ अनुसार कसैले ऐनबमोजिम अनुमति नलिई उत्खनन गरेमा प्रयोग गरिएको यन्त्र, उपकरण, औजार र मालसामान तथा अनधिकृत तवरले उत्खनन गरेको खनिज पदार्थसमेत जफत, एक लाख रुपैयाँसम्म जरिवाना र नोक्सान भएको धनसम्पत्तिको क्षति भराउन सक्ने व्यवस्था छ ।त्यस्तै अनुमति प्राप्त व्यक्तिले ऐनबमोजिमको आदेश पालन नगरेमा विभागले उत्खनन स्थगित वा लाइसेन्ससमेत रद्द गर्न सक्छ । नेपाली सेनाले पनि बाहुबली कन्स्ट्रक्सन र मच्छिन्द्रनाथ कंक्रिट इन्डस्ट्रिजले सञ्चालन गरेको क्रसर र खानीले ढुंगा, माटो, गिट्टी, बालुवा तथा डस्ट वाग्मतीमा फाल्ने गरेको जनाएको छ । यसका कारण वाग्मतीको धारलाई द्रुतमार्गतर्फ धकेल्ने र फास्ट ट्र्याकलाई नै क्षति पुर्याउन सक्ने सम्भावना रहेको भन्दै गत चैतमा रोक्न जिल्ला प्रशासन कार्यालय र गोदावरी नगरपालिका७ देवीचौरलाई पत्राचार गरेको थियो । तर, खानी सञ्चालकले अटेर गर्दै आइरहेका छन् । ललितपुरका प्रमुख जिल्ला अधिकारी पण्डितले यसबारेमा आफूलाई जानकारी नभएको दाबी गरे । यसरी अवैध उत्खनन गरिएको ढुंगा गिट्टी निषेधित क्षेत्र डुकुछापबुङमतीनख्खुभैंसेपाटी सडकबाट सहरीका विभिन्न स्थानमा पुर्याउँदै आएको छ । खानी विभागका प्रवक्ता मोनिका झाले पुनः अनुगमन गर्ने बताइन् ।"
लोकआस्थाको संकटमा राजनीति,"अचेल प्रधानमन्त्री स्वयम्ले २०६२६३ को जनआन्दोलनको उपलब्धिका रूपमा संविधानले संस्थागत गरेको गणतन्त्र, संघीयता, धर्मनिरपेक्षता संकटमा छ भन्न थालेका छन् । नेपाली कांग्रेसका सभापति शेरबहादुर देउवाले धर्मनिरपेक्षतामाथि बहस गर्न सकिन्छ भनेका छन् । राजनीतिक समावेशिताको मानक बनेको समानुपातिक प्रतिनिधित्वबारे पुनर्विचार गर्नुपर्नेमा कांग्रेस र एमालेको करिब समान धारणा सुनिन्छ । राजतन्त्र र हिन्दुराज्य पुनःस्थापनाको मुद्दा बोकेर राजनीति गरिरहेको राष्ट्रिय प्रजातन्त्र पार्टीलाई एक्लो दुर्गा प्रसाईंले उछिनेर फालिसकेको राजतन्त्र ब्युँताउन कथित सामाजिक सञ्जाल मात्र होइन, काठमाडौंको सडक नै तताए । उनलाई चक्रपथभित्र छिर्न नदिन सरकारले निषेधाज्ञा जारी गर्यो जुन अझै जारी छ । टिकटक प्रतिबन्धित भयो । प्रसार्इंको नाटक अहिले साम्य छ । तर भोलि अर्को कुनै पात्रले यस्तै राजनीतिक स्टन्टबाजी नगर्ला भन्न सकिन्न । राजनीति फोहोरी खेलको अखडा बनेपछि यस्ता कर्मकुकर्म नौला हुँदैनन्, नियमित हुन्छन्, भइरहेका छन् ।संविधानले गणतन्त्र, संघीयतालगायत कुनै पनि कुरालाई असंशोधनीय भनेको छैन । संविधानद्वारा निर्धारित प्रक्रियाबाट राजसंस्था र हिन्दु राज्य पनि पुनःस्थापित गर्न सकिन्छ । संघीयता र समानुपातिक प्रतिनिधित्व खारेज गर्न सकिन्छ । यो संविधानका प्रमुख निर्माता कांग्रेस, एमाले, माओवादी, एकीकृत समाजवादी दलहरूको संघीय संसद्मा ७५ प्रतिशतभन्दा बढी बहुमत छ । जनआन्दोलन२०६२६३ का सहयात्री जनता समाजवादी र लोकतान्त्रिक समाजवादीसमेत जोड्दा यो संख्या ८० प्रतिशत नाघ्छ । यिनले नचाहे कसरी फेरिन्छ संविधान ? यो संविधानकै समाप्ति हुने गरी राजतन्त्र र हिन्दुराज्य पुनःस्थापनाको नारा राष्ट्रिय प्रजातन्त्र पार्टीको मात्र हो । संसद्मा उसको भूमिका खासै आपत्ति र असहमति जनाउनुपर्ने खालको पनि छैन, मर्यादित नै छ । तसर्थ संविधानप्रदत्त प्रक्रियाबाट यो संविधानका मौलिक एवं विशिष्ट मूल्य एवं सरचनाका रूपमा रहेका गणतन्त्र, धर्मनिरपेक्षता, संघीयता, समानुपातिक प्रतिनिधित्व र समावेशिता संशोधन भइहाल्छन् भनेर पत्याउने ठाउँ छैन । मानौं संविधान संशोधनको बाटोबाट यी कुरा खारेज गरिए, त्यसपछि यो संविधानको कस्तो रूप बाँकी रहला ? त्यो २०१७ सालमा राजा महेन्द्रले गरेको भन्दा पनि भयंकर प्रतिक्रान्ति हुन्छ । प्रश्न उठ्छन् के यो सम्भव छ ? के नेपालको राजनीति र जनमत त्यतातिर अभिमुख भएको हो ? के अब राजनीतिक नेतृत्वको कमान्ड दुर्गा प्रसाईं, राजेन्द्र लिङ्देन, रवीन्द्र मिश्रहरूलाई वारेस बनाएर ज्ञानेन्द्र शाहका हातमा पुगेको हो ? बाह्र वर्षपछि खोला फर्किन्छ भन्ने उखान छ, के राजनीति पनि त्यस्तै हो ? राजनीतिमा केही प्रवृत्तिको उतारचढाव हुन्छ, तर इतिहास उल्टो गतिमा हिँड्दैन । मानिसको शारीरिक विकास मात्र होइन, उसको चेतना र चिन्तनको गति पनि निरन्तर प्रगतिशील छ । कुनै बेला संसारभरि राजतन्त्र मात्रै थियो, कहाँ बिलाए ती राजाहरू । इजिप्टका राजा फारुकले सन् १९४८ मा आफूलाई भेट्न आएका बेलायती कृषिविज्ञ जोन बाऐडओरलाई भनेका थिए, अन्ततः विश्वमा तासका चार र बेलायतका एक बादशाह मात्र बाँकी रहनेछन् । उनी भविष्यद्रष्टा रहेछन्, त्यसको चार वर्ष नबित्दै सन् १९५४ मा आफैं फालिए । म बुझ्ने भइसकेपछि अफगानिस्तानमा सन् १९७३ मा सोभियत रुसको प्रायोजनमा कम्युनिस्ट कु भयो, राजा जाहिर शाह फालिए । इथियोपियाका सम्राट् हेले सेलासी फालिए सन् १९७४ मा र त्यहाँ ३ हजार वर्ष पुरानो राजतन्त्र उन्मूलन भयो । सन् १९७९ मा इरानका शहंशाह फालिए । चार वर्षअघि मात्र त्यहाँ राजतन्त्रले २५ सय वर्ष पूरा गरेको भनेर धुमधामले खुसियाली मनाइएको थियो । राजतन्त्र गएपछि अफगानिस्तान, इथियोपियाको राजनीतिक इतिहास पनि त्यति राम्रो छैनÙ हिंसात्मक, धार्मिक द्वन्द्व चल्यो र बाह्य हस्तक्षेपसमेत भयो । इथियोपिया त जातीय हिंसा, द्वन्द्व र विभाजनले ग्रस्त मात्र भएन, एउटा भूभाग नै अलग्गिएर छुट्टै देश बन्यो इरिट्रिया । इरानमा इस्लाम धर्ममा आधारित गणतन्त्र छ । तर ती कुनै पनि देशमा राजतन्त्र फर्किएको छैन । हो, बेलायतमा सन् १६४९ मा राजा चार्ल्स प्रथमलाई संसद्ले राज्यद्रोहको अभियोगमा फाँसी दिएपछि करिब १२ वर्षपछि फेरि संसद्ले नै सीमित राजतन्त्र फर्कायो र अहिलेसम्म त्यहाँ संवैधानिक राजतन्त्र जारी छ । फ्रान्समा पनि दुईदुई पटक राजतन्त्रलाई पुनःस्थापित गरियो तर त्यहाँ त्यो टिकेन । पछिल्लो समयमा राजतन्त्र पुनःस्थापित भएका दुइटा उदाहरण पनि छन् स्पेन (सन् १९७५) र कम्बोडिया (सन् १९९३) ।मैले यहाँ यी उदाहरण दिनुको अर्थ अन्यत्र जेजे भयो, त्यही नेपालमा हुन्छ वा हुनुपर्छ भन्ने होइन । अर्को ५०६० वर्ष या सय वर्षसम्म पनि राजतन्त्रको पक्षमा केही स्वर सुनिइरहन सक्छ, तर त्यसले नेपालको राजनीति र इतिहासको गति निर्धारण गर्न सक्तैन । समाजविज्ञान र राजनीतिक विकासको विश्वइतिहासको धार सधैं अग्रगामी र प्रगतिशील छ । सामाजिक चेतना र राजनीतिक विकासको गतिमा हामी केही पछाडि हौंला तर विगत १ सय वर्षको राजनीतिलाई हेर्दा हाम्रो चेतना पनि अग्रगामी र प्रगतिशील छ । यसमा कुनै सन्देह छैन ।मुख्य कुरा के भने, मैले नेपालमा राजतन्त्र फर्किने सम्भावना पटक्कै देखेको छैन । सैनिक कु बाट पनि त्यो सम्भव छैन । बरु सेनाले नै राजा फालेका र राजतन्त्र खारेज गरेका उदाहरण छन् विश्वमा । नेपाली सेना वा बाह्य कुनै शक्तिले पूर्वराजा ज्ञानेन्द्र, उनका सन्तान वा अरू कसैलाई टपक्क टिपेर फेरि नारायणहिटी दरबारको गद्दीमा राख्ने भ्रम कसैले पनि नपाले हुन्छ । बरु गणतन्त्रको बदनाम राजावादीबाट भन्दा कथित गणतन्त्रवादीले नै गरेका छन् । गणतन्त्रको संस्थागत प्रतीकका रूपमा रहेको राष्ट्रपतिको पदलाई आफ्नो स्वार्थअनुकूल जथाभावी प्रयोग गर्ने र प्रयोग हुने जुन परिपाटी बस्यो, त्यसका कारण पनि गणतन्त्र बदनाम भएको हो । राष्ट्रपतिका रूपमा विद्या भण्डारीको कार्यकाल गणतन्त्रको विद्रूप नमुनाकाल भयो । नयाँ राष्ट्रपति आएपछि अहिले केही सुधार भएको छ । राष्ट्रपति हुने व्यक्तिको सोच र व्यवहारले पनि नागरिकमा गणतन्त्रको अनुभूति फरक पार्छ । संवैधानिक प्रणालीको कुरा गर्दा अहिले संघीयता संघीय सरकारकै कारण मृत्युशय्यामा छ । नाम र प्रतीकात्मक महत्त्वको धर्मनिरपेक्षता पनि जोखिममा पुगेजस्तो देखिन्छ । कांग्रेस सभापति देउवाले धर्मनिरपेक्षताबारे पार्टीमा बहस गर्न सकिन्छ भनेर त्यसलाई खुला गरेका छन् । सभापतिको मत पार्टीमा आधिकारिक महत्त्वको हुन्छ । पार्टीहरूमा धार्मिक आस्थाभन्दा पनि हिन्दुवादी राजनीतिक आवरण बढेको छ । कांग्रेस मात्र होइन, यो आवरणको भोक एमालेमा पनि छ । मधेशका दलमा पनि छ । यसका दुई कारण छन् । पहिलो, धर्मनिरपेक्ष राज्य भनेको बहुसंख्यक जनताको भावनालाई उपेक्षा गरेर आएको हिन्दुविरोधी राजनीतिक खेल हो भन्ने दुष्प्रचारको प्रभाव । त्यसैले हिन्दु आवरणमा भोटको राजनीतिबाट पार्टी र चुनावका आकांक्षीहरू मुक्त छैनन् । दोस्रो, नेपालको राजनीतिमा छिमेकी देशको सत्तारूढ दल भारतीय जनता पार्टीको प्रभाव अर्थात् भाजपाकरण बढेको प्रस्टै देख्न सकिन्छ । राजनीतिक दलका नेतामन्त्रीका परिवार लाइन लागेर हिन्दु संघसंगठनमा पुगेका छन् । भारत भ्रमणका बेला प्रधानमन्त्री पुष्पकमल दाहालसहित भ्रमण दलका प्रमुख व्यक्तिहरूको हिन्दुत्वको अभिषेचन नै भयो । नेपालसँग सीमा जोडिएका उत्तरप्रदेश र उत्तराखण्डको राजनीतिले नेपाललाई भाजपाको हिन्दुत्व प्रचारको घोषित क्षेत्र नै बनाएको छ । भारतमा अर्को वर्ष हुने चुनावमा भाजपाको विजययात्रा निरन्तर कायम रह्यो भने नेपालको राजनीतिमा हिन्दुकरणको प्रभाव अरू ज्यादा हुनेछ । राजनीतिक नेतृत्व कमजोर भयो भने संरचना र प्रक्रियालाई दोष लाइन्छ । यदि नेतृत्व सक्षम र आत्मविश्वासी छ भने अगाडि बढ्न कमजोर संविधानले पनि छेक्दैन । उदाहरणका लागि बीपी कोइरालाको नेतृत्व र २०१५ सालको संविधानलाई लिन सकिन्छ । त्यो संविधान राजाकै इच्छा र अनुग्रहमा जारी भएको थियो । राज्यका सबै अधिकारको स्रोत राजा नै मानिन्थे । कार्यकारिणी अधिकार पनि सिद्धान्ततः राजामै थियो । प्रधानमन्त्री, मन्त्री राजाकै सहयोगी मानिन्थे । तर चुनावपछि जब बीपीको नेतृत्वमा नेपाली कांग्रेसको सरकार बन्यो, मन्त्रिमण्डल र संसद् दुवैले आफ्नो भूमिका प्रभावकारी रूपमा खेल्न थाले । राजाले खेल्ने र खेलाउने ठाउँ सीमित भयो । राजाले कतिपय कुरामा विलम्ब र विग्रहको प्रयत्न गरे, तर त्यो कामयाब हुन सकेन । २०१७ पुस १ गते बीपीलाई अपदस्थ गरेर मात्र उनलाई पुगेन, संसदीय प्रणाली नै भंग गरे । बीपीको लोकतान्त्रिक चेतना र नेतृत्व कमजोर भएको भए संविधान कायमै राखेर पनि राजाले राजनीतिलाई खेलाइराखेका हुन्थे ।अहिले यस्तो स्थिति अत्यन्तै कमजोर र सिद्धान्तविचलित नेतृत्वका कारण भएको हो । यो कुरा प्रधानमन्त्री दाहालका कारण मात्र पनि होइन । उनको राजनीतिक हैसियत त तेस्रो न हो, डर्टी ट्रिक ले पहिलो भएका हुन् । यसका लागि कांग्रेस र एमाले पनि उत्तिकै जिम्मेवार छन् । लोकतन्त्रमा संवैधानिक प्रक्रियाबाटै नेतृत्व चयन र परिवर्तनको बाटो उपलब्ध हुन्छ । एउटा नेतृत्वले सकेन भने अर्को आउँछ, प्रणाली नै धरापमा पर्दैन । त्यसमाथि संसदीय प्रणालीमा त अर्को चुनावसम्म पनि पर्खिनुपर्दैन, संसद् र सत्तारूढ दलबाटै नयाँ नेतृत्व आउँछ । संवैधानिक प्रणाली भनेको राजनीतिक नेतृत्वले हाँक्ने हो, चलायमान बनाउने हो । न्यायपालिकाले हस्तक्षेप गरेर यसलाई पुनः बाटोमा राखिदिन त सक्छ, तर सधैं जोगाइदिन सक्तैन । न्यायिक हस्तक्षेप पनि उत्कर्षमा पुगिसकेको छ । त्यही कुरा पटकपटक दोहोरिरहने हो भने न्यायपालिका पनि भुत्ते र कमजोर हुन्छ ।राजनीति स्टन्टबाजी र तिकडमको खेल भयो । संविधानसभाको चुनावयता प्रधानमन्त्रीको पद डर्टी ट्रिक ले निधार्रण गरिरहेको छ । प्रचण्ड, नेपाल, खनाल, भट्टराई, देउवा, ओली जो प्रधानमन्त्री भए पनि ती फेयर पोलिटिकल गेम होइन, डर्टी ट्रिक्स कै उत्पादन हुन् । यस्तै फोहोरी तिकडमबाजी हाम्रो राजनीतिक नेतृत्वको मानक नै बन्यो । परिणामस्वरूप दलहरू र नेताहरूप्रति मात्र होइन, राजनीतिमाथि नै जनविश्वास गुमेको छ । दुर्गा प्रसाईं प्रकरण वा प्रवृत्ति ओलीप्रचण्ड राजनीतिको निकृष्ट उत्पादन हो । यस्तै उत्पादन देउवाप्रचण्डका पनि छन् । यसको उपचार र उपाय भनेको प्रमुख राजनीतिक दलहरूका नेतृत्व संरचनामा परिवर्तन हो । मानिसमा राजनीतिक सिद्धान्तका नाममा स्थापित निष्ठा र आस्था समाप्त भएको छैन, तर तिनले राजनीतिक र चुनावी मत निर्धारण गर्न छाडेका छन् । राजनीति त गालीगलौज र भ्रामक कुराको खेती भएको छ ।नागरिकका सामु अहिले पत्याउन लायक राजनीतिक दल र नेतृत्व छैनन् । विकल्पका रूपमा देखिएका राष्ट्रिय स्वतन्त्र पार्टी, जनमत पार्टीको त्यो हैसियत बनेकै छैन । अर्को चुनावसम्म उनीहरूले त्यो हैसियत बनाउन सके राम्रै कुरा हो । कांग्रेस, कम्युनिस्ट कमजोर र फिका हुँदै जालान् । यहाँ मैले उठाउन खोजेको प्रश्न प्रधानमन्त्रीको पदका लागि चलेको करिब स्थापितजस्तै भइसकेको डर्टी ट्रिक बाट कसरी मुक्त हुने भन्ने पनि हो । अहिलेको अवस्थामा एउटै व्यक्तिले एक संसदीय कार्यकाल प्रधानमन्त्री भएर नेतृत्व गर्ने सम्भावना एकदमै न्यून छ । पदमा कति टिक्ने भन्ने कुरा प्रधानमन्त्री बन्ने व्यक्तिको नेतृत्व क्षमता र राजनीतिक हैसियतमा पनि निर्भर गर्छ । त्यसैले जो भए पनि, जति दिन भए पनि दुई पटकभन्दा बढी प्रधानमन्त्री बन्न पाइँदैन भनेर पार्टीहरूले नियम बनाउनुपर्यो, परम्परा बसाल्न सक्नुपर्यो । प्रधानमन्त्री पदबाट हटेपछि फेरि लाइन लागेर संसद्को चुनाव लड्न जाने प्रवृत्ति पनि अन्त्य हुनुपर्छ । अनि मात्र राजनीतिले नयाँपन र जनताको रुचिलाई पनि कायम राख्छ ।पत्याउन लायक दल र नेता नपाउनु भनेको लोकतन्त्र र संवैधानिक प्रणालीको सबैभन्दा ठूलो जोखिम हो । लोकतन्त्रमा नागरिकका अगाडि एउटा नभए अर्को दल र नेता विकल्पका रूपमा हुन्छन् । जनता विकल्परहित हुँदैनन् । त्यस्तो अवस्थामा चर्को र सस्तो नाराबाजीको भीडले पनि राजनीति कब्जा गर्ने सम्भावना हुन्छ । सरकारी निषेधाज्ञाले मात्र त्यसलाई छेक्न सक्तैन । समाज विकासको ड्राइभिङ सिटमा राजनीति बसेको हुन्छ । गाडीरूपी समाजको यदि त्यो सिट नै टुटेफुटेको र कमजोर छ भने चक्का गुड्दैमा त्यसका यात्रु सुरक्षित र गन्तव्यमा पुगिन्छ भनेर ढुक्क हुन सक्तैनन् । अहिले राजनीतिमा नैतिकता, आदर्शका कुरा मात्र होइन, यसका आधारभूत मान्यतामै व्यापक क्षय भइरहेको छ । नेतृत्वको निकम्मापनले राजनीतिले नै लोकआस्था गुमाइरहेको छ । यो नै गम्भीर कुरा हो, चेतना भया !"
सुधार हुन नसकेको नेपालको हवाई सुरक्षा,"युरोपेली संघ (ईयू) ले नेपाली वायुसेवा कम्पनीलाई आफ्ना सदस्य मुलुकमा उडान प्रतिबन्ध लगाएको एक दशक भएको छ र पछिल्लो सुरक्षा मूल्यांकनबाट समेत निषेधले निरन्तरता पाएको छ । उडान सुरक्षाका लागि ईयूले निर्धारण गरेका न्यूनतम मापदण्ड पालना गर्न १० वर्षसम्ममा पनि नेपाली वायु सेवा अक्षम हुनु लज्जास्पद छ । यो अक्षमतामा नीतिगत तथा संरचनागत सुधार गर्ने पक्ष नेपाल सरकार, नियामक नेपाल नागरिक उड्डयन प्राधिकरण र सम्बन्धित विमान सेवा कम्पनी मुख्य जिम्मेवार हुन् । अन्तर्राष्ट्रिय नागरिक उड्डयन संगठन (आईकाओ) को प्रतिवेदनका आधारमा ईयूले सन् २०१३ देखि नेपाली वायुसेवा कम्पनीलाई युरोप उडानमा लगाउँदै आएको छ । आईकाओले सन् २००९ मै सम्परीक्षण गरेर नेपाली हवाई सुरक्षा विश्वव्यापी औसत पालना दरभन्दा धेरै तल भएको निष्कर्ष सुनाउँदै हवाई सुरक्षा नियम पालनाका लागि सिफारिस गरेको थियो । आईकाओले सन् २०१३ मा फेरि जाँचेर मापदण्ड तथा सिफारिसहरूको परिपालना दरमा अपेक्षित प्रगति नदेखिएको प्रतिवेदन तयार गरेपछि ईयूले नेपाली कम्पनीलाई युरोप उडानमा प्रतिबन्ध लगाएको हो, जुन प्रतिबन्ध फुकुवाका लागि नेपाली पक्ष असफल रहँदै आएको छ । अहिले प्राधिकरणले नियमन गर्ने गरी दर्ता भएका हेलिकोप्टर र वायुसेवा गरी नेपालका २० कम्पनीले युरोपेली मुलुकमा व्यावसायिक मात्र होइन, चार्टर उडान पनि गर्न पाउँदैनन् । आईकाओले भने पाँच वर्षअघि नै गम्भीर सुरक्षा चासोको सूचीबाट नेपाललाई हटाइसकेको छ । ईयूले पछिल्लो पटक गत भदौ २५२९ सम्ममा नागरिक उड्डयन प्राधिकरण, नेपाल वायुसेवा निगम र श्री एयरलायन्सको स्थलगत अवलोकनमूल्यांकन गरेको थियो । त्यसकै आधारमा गत कात्तिक २८३० मा बेल्जियमको ब्रसेल्समा सुनुवाइ गरिएको थियो । उक्त सुनुवाइमा पनि विश्वस्त हुन नसकेपछि ईयू अन्तर्गतको युरोपेली आयोगले नेपाली वायुसेवाको युरोप उडान निषेधलाई निरन्तरता दिएको हो । ईयूले खास गरी प्राधिकरण नेतृत्वको कार्यगत विभाजनमा कमजोरी, सुरक्षा व्यवस्थापन प्रणाली कडाइसाथ पालना नहुनु, वार्षिक सम्परीक्षणमा प्राधिकरणले सुधार नगर्नु, उडान समय अनिश्चितता, हवाईसम्बन्धी कागजात व्यवस्थापनमा कमजोरी तथा उडान योग्यताको नियमन र सुरक्षा चासोमा कमीजस्ता विषयलाई आधार बनाएको छ । प्राधिकरणलगायत नेपाली सरोकारवालालाई पठाइएको प्रतिवेदनको सारमा निगमलाई नेतृत्व, प्रक्रियागत पद्धति तथा समग्र प्रणालीमा व्यापक सुधार गर्न भनिएको छ । निजी वायुसेवा श्री एयरलाइन्सका सन्दर्भमा भने थप सुधारका लागि प्रभावकारी कार्यप्रणाली एवं कार्यपद्धति अवलम्बन गर्नुपर्ने भनेको छ । ईयूले अन्तर्राष्ट्रिय अभ्यासअनुरूप प्राधिकरणलाई नियामक र सेवाप्रदायकमा विभाजन गर्नुपर्नेमा जोड दिँदै आएको छ । प्राधिकरणले कार्यगत विभाजनमा जोड दिँदा नियामक र सेवाप्रदायकमा विभाजन गर्ने पहल पनि रोकियो । अहिले कार्यगत विभाजनमा पनि सन्तोषजनक काम नभएको ईयूको ठम्याइ छ । ईयूले पहिलेदेखि नै यिनै सेरोफेरोमा सुझाव दिँदै आउँदा पनि उल्लेख्य सुधारका लागि सरोकारवाला पक्ष कहिल्यै गम्भीर नहुनु उदेकलाग्दो छ । सम्परीक्षणका विषयमा अहिले प्राधिकरण र निगमले एकअर्कालाई दोष देखाइरहेका छन्, यसरी पन्छन मिल्दैन, जिम्मेवारीअनुसारका कमजोरी दुवै पक्षबाट भएका छन् । नेपाली विमानको युरोप उडान मुलुकको प्रतिष्ठाको मात्र विषय होइन् । युरोपमा सीधा उडान हुँदा आउजाउ सहज हुने, पर्यटक बढ्न सक्ने, आर्थिक लाभ मिल्न सक्ने जस्ता सकारात्मक पक्षसमेत छन् । तर निरन्तरको निषेधले अन्य मुलुकमा भइरहेका अन्तर्राष्ट्रिय उडानको सुरक्षामा पनि अविश्वास सिर्जना हुने जोखिम रहन्छ । सुरक्षा प्रबन्ध सुधार गर्नु भने आन्तरिक उडानलाई पनि विश्वसनीय बनाउनु हो । त्यसमाथि आन्तरिक उडानमै सानाठूला दुर्घटना भइरहेका छन् । यसै पनि हवाई यात्रा संवदेनशील छ, कुनै दुर्घटना भइहाले यात्रुको ज्यान जोगिने सम्भावना अत्यन्तै न्यून हुन्छ । त्यसैले सरोकारवाला खास गरी प्राधिकरण र नेपाल वायुसेवा निगमका लागि ईयूले बुँदागत रूपमा दिएका सुझावलाई अक्षरशः पालना गर्नुको विकल्प छैन । ईयू आफैंले नेपालको हवाई सुरक्षाको सुधारप्रति आवश्यक सहयोग र सहकार्यका लागि प्रतिबद्धता पनि जनाएको छ । त्यसैले यति बेला हवाई सुरक्षा व्यवस्थापन सुदृढीकरणका लागि सरकारको बलियो प्रतिबद्धता चाहिएको छ । राजनीतिक प्रभाव वा निकटताका आधारमा प्राधिकरण र निगममा जिम्मेवारीनियुक्ति दिने प्रवृत्ति रोकिनुपर्छ । जतिसक्दो छिटो नीतिगत र संरचनागत सुधार तथा प्रभावकारी नियमन हुन सक्यो, उति छिटो नेपाली विमानको युरोप उडान खुल्न सक्छ ।"
शरणार्थी प्रकरणमा खाण जोगाउने खेल,"देशकै प्रतिष्ठासँग जोडीएको बहुप्रतीक्षित भुटानी शरणार्थी काण्डमा मुछिएका केही अभियुक्त थुनामै र केहीले धरौटी र सामान्य तारिखमा बसी मुद्दा पुर्पक्ष गर्ने अवसर पाएका छन् । सर्वाधिक चासोका साथ हेरिएका पूर्वगृहमन्त्री बालकृष्ण खाणका हकमा भने दुई न्यायाधीशको मत बाझिएछ । त्यही कारण उनलाई थुनामा राख्ने कि धरौटीमा छाड्ने भन्नेबारे कुनै आदेश हुन सकेन । अब अदालतको नियामावलीअनुसार यसबारे निर्णय गर्न तेस्रो न्यायाधीश चाहिएको छ । तेस्रो न्यायाधीशले जतापट्टि मोहर लगाउँछन्, त्यतै बहुमत मानिनेछ । तेस्रो न्यायाधीशले के गर्छन् भन्ने कुरा ३ करोड नेपालीले मात्र होइन, यस प्रकरणमा प्रत्यक्ष सरोकार राख्ने अमेरिका, भुटान लगायत मुलुकले पनि चासोको साथ हेरिरहेका छन् । नेपाली जनतालाई नै भुटानी भनेर अमेरिका पठाउने कार्य अमेरिकी सरकारको नजरमा गम्भीर अपराध हो । अहिले यस मुद्दाको अन्तिम फैसला भएको होइन, मुद्दामा थुनामा बसेर वा धरौटीमा रहेर पुर्पक्ष गर्नेबारे आदेश मात्र भएको हो । जिल्ला अदालतले अभियुक्त बनाएका सबैलाई पुर्पक्षका लागि थुनामै पठाउने आदेश गरेको थियो, जसलाई अहिले उच्च अदालत पाटनले केही परिर्वतन गरेको छ । तथापि खाणबाहेक मुख्य अभियुक्तहरू प्रायः धेरैलाई थुनामा राखेरै पुर्पक्ष गर्नुपर्ने कुरामा अहिले आदेश गर्ने दुवै न्यायाधीशको राय मिलेको छ । अब प्रश्न आउँछ, तेस्रो न्यायाधीशले आफ्नो विवेक र स्वतन्त्रता डर त्रासबिना प्रयोग गर्न सक्छन् ? खाणको पार्टी र पार्टीका नेताहरूको दबाब सामना सक्छन् ? यसअघि सबैलाई पुर्पक्षका लागि थुना पठाउने जिल्ला न्यायाधीश प्रेमप्रसाद न्यौपानेलाई लगत्तैजस्तो दुर्गम जिल्लामा सरुवा गरेर मनोबल घटाउने काम गरिएको थियो ।खाण सत्तारूढ कांग्रेसका नेता हुन् । अहिलेका कानुन न्यायमन्त्री पनि कांग्रेसबाटै आएका छन् । उनी पार्टीको उपसभापति मात्र होइन, न्यायाधीशहरू सरुवाबढुवा गर्ने न्याय परिषद्को सदस्य पनि हुन् । तेस्रो न्यायाधीशलाई दबाब प्रभाव केही पर्ने छैन भनेर आश्वासन दिने प्रमुख दायित्व नै कानुनमन्त्री तथा कांग्रेस सभापति शेरबहादुर देउवा र दुई महामन्त्रीको हो । यहाँ भाषण एउटा व्यवहार अर्को हुने गरेको छ । केही दिनअघि मात्र बुटवलको सार्वजनिक मञ्चबाटै देउवाले खाणले अदालतबाट न्याय पाउनेछन् भनेर बोलेका थिए, जुन घुमाउरो पारामा एक किसिमले दबाब नै हो । अदालतमा विचाराधीन मुद्दामा सत्ताको सबैभन्दा ठूलो घटकका सभापतिले त्यसरी बोल्न मिल्छ ? गोपाल देवकोटा, गोकर्णेश्वर, काठमाडौं"
बालेनको कुरा ठूलो,"मेयरजी, खै त के गर्नुभयोन बत्ती छ बाटामान त ट्राफिक लाइटफेसबुकमा मात्र अपडेट आउँछधारामा पानी कैंले आउँदैनजार र ट्यांकरका भरमाके सधैं यस्तो अब कान्तिपुरमा ? कुरा तपाईंको खालि ठूलोठूलोबाटो हेर्नुस् सबै खाल्डो र धुलैधूलोकेही गर्नुभएन यो दुई वर्षमाफेसबुकमा मात्र अड्किबस्ने भएअझै पनि केही हुने छैन तीन वर्षमा उमेश अधिकारी, क्षेत्रपाटी, काठमाडौं"
भाग पुर्याउन मन्त्री हेरफेर ?,"प्रचण्डको नेतृत्वमा बनेको वर्तमान मन्त्रिपरिषद्मा व्यापक परिवर्तन हुन लागेको भनेर केही दिनदेखि चर्चा छ । प्रचण्डले तेस्रो कार्यकालका लागि सत्ताको चाबी हातमा लिएको एक वर्ष पुग्नै लागे पनि यसै मन्त्रिपरिषद्मा रहेका धेरैजसो मन्त्रीको एक वर्ष पूरा हुन फरकफरक समय कुनुपर्ने छ । संसद्मा तेस्रो स्थानमा रहेको पार्टीका तर्फबाट प्रधानमन्त्री बनेका प्रचण्डले यस पटक जनतामा प्रभाव पार्ने केही सकारात्मक काम गरेर देखाउन चाहेका थिए । जनतामा गिरेको आफ्नो पार्टीको साख पनि फर्काउन खोजेका थिए । उनको यही लक्ष्यलाई बुझेर हो या ढंग नपुगेर हो वर्तमान मन्त्रिपरिषद्मा रहेका अपबादबाहेक कुनै मन्त्रीले पनि एउटै गतिलो काम गरेको देख्न पाइएको छैन । गठबन्धन सरकारमा यस्तो हुन्छ नै तर प्रधानमन्त्रीकै पार्टी माओवादी केन्द्रकै मन्त्रीहरूसमेत किन सुषुप्त रहे भन्नेमा आश्चर्य छ । यो संसदीय कार्यकालभित्रै तीन जनाले आलोपालो प्रधानमन्त्री खाने गरी सहमति भइसकेको भनिएको अवस्थामा एउटै प्रधानमन्त्रीका पालामा पनि मन्त्री फेरबदल भइरहनु भनेको नेताहरूलाई भाग पुर्याउनु सिवाय केही होइन । यहाँ काम जस्तोसुकै होस्, कसैलाई मतलब छैन । मन्त्रीहरू परिवर्तन गरेर नयाँलाई नियुक्ति गरे पनि उनीहरूले राम्रै गर्छन् भन्ने ग्यारेन्टी हुँदैन । अहिले विभिन्न आफ्ना सांसदहरूलाई मन्त्री बनाएर आन्तरिक विरोधका आवाजलाई शान्त पार्नुपर्ने अवस्था लगभग सबै पार्टीभित्र छ । कसरी हुन्छ आफ्ना नेता कार्यकर्ताका लागि पालैपालो भाग पुर्याउने र पार्टी बचाउने ध्यान सबै दलमा रहेको छ । केवल भाग पुर्याउन मन्त्री हेरफेर गर्नु गलत छ । सुजन देवकोटा, पालुङटार४, गोरखा"
राजावादीको बेमौसमी अभियान,"यतिबेला मुलुकमा एकथरी मानिसले राजतन्त्रको आवश्यकता भएको भनेर बेमौसमी अभियान चलाइरहेका छन् । पूर्वराजा ज्ञानेन्द्र शाहले नेपाल सरकारलाई श्रीपेच नै जिम्मा लगाई साधारण नागरिक भएर बस्ने मनसायले २०६५ गद्दी त्याग गर्नुभएको हो । त्यसपछि उहाँले पुनः राजा हुने सपना देख्नुभएको जस्तो मलाई लाग्दैन । उहाँका नाममा आन्दोलन गर्नु बुद्धिमानी होइन । राजा राख्दैमा वा पुनःस्थापना गर्दैमा देशको समस्या समाधान हुने होइन । हुन्थ्यो भने पूर्वराजा ज्ञानेन्द्र आफैंले सत्ता छाड्नु हुने थिएन । उहाँले आफ्नो कमजोरी स्विकारेर नै स्वेच्छाले गद्दी त्याग गर्नुभएको हो । अब त्यागेको गद्दीमा गएर बस्नु त उहाँलाई नैतिकताले पनि दिँदैन होला ।ज्ञानेन्द्र शाहलाई देशले २२ चोटि राजा बनाएकै हो, तर दुवैपल्ट उहाँले राजापद जोगाउन सक्नुभएन । राजा चाहिन्छ भन्नेहरूले रवीन्द्र शाहको कुरा किन नगरेका हुन् ? उहाँ राजा महेन्द्रका सबैभन्दा ज्येष्ठ सुपुत्र हुनुहुन्छ । राजा महेन्द्रका गुरुङ जातिकी महिलापट्टिबाट जन्मनुभएका दिवंगत वीरेन्द्रका साख्खै दाइ हुनुहुन्छ । उहाँ एक राम्रो कवि पनि हो । हुन त अहिलेको युगमा राजा राख्ने काम युगद्रोही कदम हो । तर पनि केही कुत्सित मनसाय भएका युगद्रोहीहरूले राजा फर्काउने भनेर आन्दोलन गरिरहेकाले तिनलाई स्पष्ट पार्न मात्रै यो विषय उल्लेख गरेको हुँ । ज्यो रत्ननिधि रेग्मी 'शुक्राचार्य', महाकवि देवकोटा आश्रम, काठमाडौं"
शासन व्यवस्था सुदृढ नहुनुका कारण,"१ समृद्धिका निम्ति राष्ट्रिय मूल नीति नबन्नु २ सरकार अक्षम बनेपछि संविधानलाई दोष दिनु ३ नेतृत्वले कानुन मिचिरहनु ४ राष्ट्रिय योजना आयोग सक्रिय नदेखिनु ५ प्रादेशिक कानुन नबन्नु ६ विकासमा समदृष्टि नहुँदा नेतृत्वले आआफ्नो डम्फु बजाइरहनु ७ सेटिङमा ब्रह्मलुट मच्चाउनु ८ भ्रष्टाचार, काण्डैकाण्डको दलदलबाट मुलुक उठ्न नसक्नु ९ सबै दलको मिलेमतोमा समिति, आयोग गठन गरेर भ्रष्टाचारलाई संस्थागत बनाउनु १० ठूला काण्ड, भ्रष्टाचारका फाइल नखोल्ने गरी थन्क्याइनु ११ विकासमा माखो नमार्ने नेताहरू अरूको आलोचना गरेर नथाक्नु १२ तस्कर, माफिया, गुन्डाहरूसँग अँगालो मारेर तान्डव मच्चाउन पछि नपर्नु १३ सक्षम सभापति नहुँदा नेपाली कांग्रेसभित्र धाँजा फाट्नु, विकास कार्यमा दृष्टिकोणविहीन बन्नु १४ सिद्धान्तविहीन बनेका कम्युनिस्टहरू टुक्रिएर क्षतविक्षत बन्नु, सर्वहाराको उत्थानमा जुट्नुपर्ने उनीहरू स्वार्थसिद्धिमा अल्झिएर गरिबमाराजस्तो देखिनु १५ साना, ठूला दलले विकास बहसमा ध्यान नदिनु १६ पालैपालो प्रधानमन्त्री बन्ने कुरूप संस्कारले निरन्तरता पाउनु १७ राजनीतिले शिक्षा, निजामती सेवा तहसनहस हुनु १८ भागबन्डाको निकृष्ट राजनीतिले विज्ञमाथि प्रहार थपिनु १९ सत्ताधारीमा जिम्मेवारीपन, उत्तरदायित्व नदेखिनु २० कुशासनको माहोल व्याप्त हुनु २१ देशभित्र रोजगारी बढाउने काममा वास्ता नगर्नु २२ धनराशि र ठूलो संख्यामा प्रतिभा पलायन हुनु२३ उद्योग प्रवर्द्धनमा एकद्वार प्रणाली लागू नहुनु २४ असफल राष्ट्रिय गौरवका आयोजनाको ऋणबाट देश थला पर्नु २५ कृषि, पर्यटन, औद्योगिक विकासका काम नगन्य हुनु २६ कर आतंकका कारण व्यवसायीको भागाभाग हुनु २७ कूटनीति, अन्तर्राष्ट्रिय सम्बन्ध कमजोर देखिनु २८ निर्यात नगन्य, महँगी उचाइमा पुग्नु २९ अधिकांश कृषिभूमि बाँझो बन्नु भुवनेश्वर शर्मा, चन्द्रागिरि२, काठमाडौं"
"'व्यवस्था र प्रणालीबाट होइन, नेतृत्वबाट खतरा छ'","सडकमा एकातिर व्यवस्था र प्रणालीलाई लिएर प्रश्न उठेको छ, अर्कोतर्फ संविधान कार्यान्वयनमा लाग्नुपर्ने प्रमुख दलका नेताहरू नै हिन्दु राज्यका विषयमा छलफल गर्न सकिने भन्न थालेका छन् । तपाईंले यसलाई कसरी लिनुभएको छ ?राजनीतिमा पहिलो पुस्ताका नेताहरूले विश्वसनियता गुमाइसकेका छन् । हिजो मुलुकका लागि ठूलो योगदान दिए जसको प्रशंसा गर्नुपर्छ, तर पछिल्लो समय उनीहरूले सत्ता र शक्तिको दुरुपयोगबाट गरिने आर्जनबाहेक अरू कुराललाई प्राथमिकता दिनै सकेका छैनन् । यो सब पनि मुलुकको पक्षमा होइन, दलका लागि पनि होइन, आफ्नाका लागि गरिरहेका छन् । यस्तो प्रवृति भएका नेताहरूबाट के आशा गर्नु ? हामीले स्कुलमा पढेको बादशाहको कथा छ नि, त्यस्तै छ पुरानो नेतृत्व । नाङ्गै भइसकेको छ, तर आफूले स्वीकार नगर्ने र वरिपरिका मान्छेले ओ हो, हजुर त बादशाह हो नि भनिदिनुपर्ने अवस्थामा पुगिसकेका छन् । यस्ता नेताहरूबाट कुन बेला कस्तो अभिव्यक्ति आउँछ भन्ने कुराको अब महत्त्व छैन ।व्यवस्था परिवर्तनले केही हुन सकेन । राजनीतिक दलहरूले आफ्नो र परिवारका लागि सम्पत्ति थुपार्ने काम गरे, देशको अवस्था जर्जर बनाए भन्ने भाष्य बनिरहेको छ । यसमा के भन्नुहुन्छ ?भौतिक प्रगति नभएको होइन । सबै क्षेत्रमा परिवर्तन भएको छ । तर, आम गुनासो कानुनी राज्य भएन भन्ने छ । कल्पनै गर्न नसकिने खालका भ्रष्टाचारप्रति आम मान्छेको असन्तुष्टि छ । व्यवस्था र प्रणालीले होइन, राज्य सञ्चालकहरूका कारण बेथिति भ्रष्टाचार बढेको हो । जहाँ पनि केही नदिई काम नहुने प्रवृत्तिका कारण आगोमा घिउ थप्ने काम भइरहेको छ । सत्ता, शक्ति र त्यसबाट आर्जन गर्ने सम्पत्तिमा दलहरूका नेता आफैं लागिरहेका हुन् कि, उनीहरूलाई कसैले प्रयोग पनि गरिरहेको छ ?अफ्रिकी र केही ल्याटिन अमेरिकी देशहरूमा काम गरेको अनुभवमा मैले के पाएँ भने, २०२५ वर्ष शासनमा बसेको तानाशाह प्रवृत्तिको नेता जनताबाट तिरष्कृत छ, उसलाई त्यसको हेक्का पनि छ, अब म शासनमा बस्न हुन्न भनेर निस्कन पनि खोज्छ, तर उसको वरिपरिको घेराले खबरदारी गर्छ । तैंले छोडिस् भने भने हामी कहाँ जाने ? छोड्न पाउँदैनस्, छोडिस् भने मारिदिन्छौं भन्ने धम्की दिन्छ । एउटा देशमा त आफ्नै श्रीमतीले नै मारिदिन्छु नै भनेकी रहिछ । आफ्नो परिवार र नाताका मान्छेले सत्ताबाट आर्जन गरेर खाईपाई आएका छन्, उनीहरूले नै छोड्नै नदिने प्रवृत्ति हुन्छ । कतिपय नेतामा आन्तरिक संकट उत्पन्न गराएर पद छाड्ने मनसाय पनि देखिन्छ । अफ्रिकी र ल्याटिन अमेरिकामा भएजस्तै आफूले छोड्न चाहे पनि वरिपरिकाले नदिने प्रवृत्ति नेपालमा छैन भन्न सकिने अवस्था छैन । तपाईंले नेतृत्वमा रहेको पहिलो पुस्ताको आम विश्वसनीयता छैन भन्नुभयो, त्यहाँभित्र व्रिदोह गरेर आउने स्थिति पनि छैन । यस्तो बेलामा सुधारको अपेक्षा कसरी गर्न सकिन्छ त ?अहिलेका नेताहरूबाट मैले कुनै आशा देखेको छैन । यो नेतृत्वबाट मान्छेहरू दिक्क भइसकेका छन् । अब उनीहरूले बिदा लिनुपर्छ । सक्रिय राजनीतिबाट बाहिर निस्कनुपर्छ । उनीहरूले बोलेको अब जनताले पत्याउँदैनन् । अबदेखि हामी सार्वजनिक पदमा आउँदैनौं भनेर प्रतिज्ञा नै गर्नुपर्छ । म २०४९ सालमा गृहसचिव हुँदा शेरबहादुरजी गृहमन्त्री हुनुहुन्थ्यो, तीन वर्ष सँगै काम गरें । त्यति बेलादेखि, ३०३१ वर्षदेखि सत्तामा एउटै मान्छे बसेको बस्यै छ । २०४८ सालदेखि टेलिभिजनमा देखिएका २०२५ जना अनुहार अहिलेसम्म छन्, म्युजिकल चियरका लागि छाइरहेका छन् । यो त अति भयो । अति भएपछि वमन नै हुन्छ । विश्वास गुमाएका पहिलो पंक्तिका नेताहरू राजनीतिबाट बाहिर निस्कँदा नै देश र पार्टीको पनि भलो हुन्छ । पार्टीबाट विद्रोह गरेर नयाँ नेतृत्व आउन नसक्ने भएपछि त अझै केही समय यही नेतृत्वले रजगज गर्ने देखिन्छ । यस्तो अवस्थामा सुधारको अपेक्षा के हुन सक्छ ?अब यिनीहरूकै निरन्तरता हुनु भनेको व्यवस्थालाई बद्नाम गराएर परिवर्तनलाई जोखिममा पुर्याउनु हो । हामीले जनआन्दोलनबाट परिवर्तनका जुन उपलब्धिहरू हासिल गरेका छौं, तिनको स्थायित्व र संरक्षण खोज्ने हो भने अहिलेको पहिलो पुस्ताले बाटो छाडिदिनुपर्छ, नत्र उपलब्धिमा क्षति पुग्ने खतरा देखिँदै छ । पुरानो पंक्तिका नेताहरूले सर्लक्कै छोड्नासाथ सबै ठीकठाक हुन्छ त ?कमसेकम यिनीहरू त गए भन्ने अनुभूति आम जनतालाई हुन्छ । मुड परिवर्तन हुन्छ । आउनेलाई केही समय हेरौं न भनेर पर्खन्छन् । यसले आशा बढाउँछ । आउने नेतृत्वले आम मनोविज्ञानलाई बुझेर काम सुरु गर्यो भने मुलुक पनि अघि बढ्छ । विलासी, शक्तिको दुरुपयोग र भ्रष्टाचारमा नलागेको भए कार्यशैली परिवर्तन हुँदा पनि आशा गर्ने ठाउँ हुन्थ्यो । उदाहरणका लागि, प्रचण्डजी कम्युनिस्ट दर्शनको मसिहा भएर आउनुभयो । उहाँलाई सुरक्षा खतरा पनि थियो होला, तर महल नताकेर एउटा सामान्य गोठजस्तो घरमा बसेर काम गरेको भए आज उहाँको चित्र अर्कै बन्थ्यो । जस्तो कि, उरुग्वेका राष्ट्रपति मुसिकाले संसारलाई एउटा सन्देश दिए । उनी कम्युनिस्ट पृष्ठभूमिबाटै आएका थिए । मलाई प्यालेस चाहिँदैन भनेर श्रीमति र आफू एउटा सामान्य घरमा गएर बसे । आफैंले पकाए, आफैं खाए । यस्तो अवसर प्रचण्डजीले चुकाउनुभयो । हाम्रैमा पनि पूर्वप्रधानमन्त्री बाबुराम भट्टराईले मुस्ताङ गाडी चढ्ने, रास्वपाका अध्यक्ष रवि लामिछानेले विमानस्थलमा भीआईपी कक्ष प्रयोग नगर्ने गर्नुभयो । गृहमन्त्री नारायणकाजी श्रेष्ठले सार्वजनिक यातायात चढ्ने गर्नुभयो । तर यही समाजले उहाँहरूलाई स्टन्टबाज भनेर खिसीट्युरी पनि गर्यो नि ?एक पटक गर्दैमा जनताले पत्याउँदैनन् । जस्तो, चित्रबहादुर केसीले टेम्पु चढ्दा कसैले स्टन्टबाजी गर्यो भन्दैन । जनतालाई विश्वास दिलाउन सक्नुपर्छ । रविलाई किन पत्याउने ? नारायाणकाजीलाई किन पत्याउने ? उहाँहरूको सम्पूर्ण चरित्र आम मान्छेले पहिल्यैदेखि देखेका छन् । बसमा चढेर फोटो नखिचाई चुप लागेर बसेको भए एउटा महत्व हुन्थ्यो । आफैं क्यामेराम्यान लिएर जाने, फोटो खिचाउने, अनि आफैंले हाल्न लगाउने ! यस्तो प्रवृत्ति भएपछि जनताले कसरी पत्याउँछन् त ? तपाईंले खोजेजस्तो राजनीतिक दल र सरकारमा तत्काल नेतृत्व परिवर्तन भएर सब ठीकठाक हुने अवस्था हुन्छ भन्नेमा कतिको आशावादी हुनुहुन्छ ?तत्काल सुधार हुने अवस्था देखिँदैन । सत्तामा बस्नेसँग सत्ता छ, साधनस्रोत छ, पैसा छ । आफ्नो पक्षमा राजनीतिलाई राखिराख्न स्रोतसाधनको दुरुपयोग गर्ने प्रवृत्ति छ । यसलाई चिरेर नयाँ नेतृत्व आउन पक्कै गाह्रो छ । पुरानाहरूले आफ्नो समय सकिएको बुझ्नुपर्छ । पछिल्लो समय राजनीतिक बेथितिमा सुधार ल्याउन निर्वाचन खर्च कम गर्नुपर्छ र त्यसका लागि राज्यले राजनीतिक पार्टीहरूलाई आर्थिक अनुदान दिने र ॅनो भोट को व्यवस्था गर्नेजस्ता विषय पनि आएका छन् । यतातिर जाँदा सुधार हुने संकेत देख्नुहुन्छ ?यी व्यवस्था राखिनुपर्छ भन्नेमा मैले धेरै समयअघिदेखि नै बोल्दै आएको हुँ । पैसा र शक्तिले चुनाव प्रभावित छ । मलाई त केही अपवादबाहेक पैसाले निर्वाचनको परिणामलाई नै हाइज्याक गरेको छ भन्ने लाग्छ । यसलाई कसरी हटाउने भन्ने समस्या छ । हाम्रा नेताहरू चुनिएर आएपछि जे गरे पनि हुन्छ भन्ने मान्यतामा हुन्छन् । स्वयं अनुभूति गरेर काम नगरिदिने, भद्रगोल गर्ने, जे गरे पनि हुन्छ भन्ने, अनि पैसा कमाउने, फेरि चुनावमा जाने प्रवृत्ति छ । यसले कसैप्रति पनि उत्तरदायी बन्न बाध्य पारेन । राजनीतिक नेतालाई उत्तरदायी बनाउन नो भोटको व्यवस्था गर्नुपर्छ भन्ने मान्यता हो । नो भोटको प्रिन्सिपलले मन नपरेकालाई उम्मेदवार हुन पनि दिँदैन । त्यसले डर उत्पन्न गराउँछ । जनताप्रति उत्तरदायी बनाउन मद्दत गर्छ । अहिले त दलको नेतालाई मन परेपछि जसलाई दिए पनि हुने गरेको छ । अर्को, राजनीतिक दललाई अनुदान दिँदा नेताको खर्च पारदर्शी हुन्छ, कम खर्च हुन्छ, सबैको क्षमता एउटै हुन्छ भन्ने दृष्टिकोण हो । अहिले दलहरूको कोश पारदर्शी छैन । कहाँबाट पैसा ल्याउँछन्, के गर्छन्, थाहा हुन्न । जति पनि ठूला भ्रष्टाचारहरू भएका छन्, सबै राजनीतिक डोनेसन र फन्डिङका लागि भएका छन् । ठूला भ्रष्टाचारहरू च्नुावका नाममै हुन्छन् । बरु उम्मेदवारलाई राज्यले नै पैसा दिएर पनि चुनाव गराउन सक्छ । सरकारको अनुदान पर्नेबित्तिकै राजनीतिक पार्टीहरूको खाता महालेखाले हेर्नुपर्छ । महालेखाले हेर्ने भएपछि भित्रका सबै कुरा बाहिर आउँछन् । अनि त्यसले नियन्त्रण गर्छ । अहिलेको निर्वाचन प्रणालीले एउटै पार्टीको बहुमत आउने अवस्था भएन, निर्वाचन क्षेत्रलाई समावेशी हुने गरी प्रतिनिधिसभालाई प्रत्यक्ष निर्वाचित प्रतिनिधिको थलो मात्रै बनाउन संविधान संशोधन गर्नुपर्छ भनेर दलहरूबाटै बहस सुरु भएको छ । यो बहस कतिको उचित छ ?नर्वे, नेदरल्यान्ड, स्विट्जरल्यान्डलगायतले पूर्ण समानुपातिक प्रणाली अपनाएका छन् । उनीहरूकोमा समृद्धि भएकै छ । त्यहाँजस्तो स्थिर राजनीति अन्त कतै छैन । लामो कालखण्डदेखि बेलायतमा प्रत्यक्ष निर्वाचन प्रणाली छ, त्यहाँ यही स्वीकार्य छ । प्रणाली स्वयं राम्रोनराम्रो भन्ने छैन, सञ्चालकमा भर पर्ने हो । हामीले संविधान र कानुनमै बाध्य बनाएर न्यूनतम ३३ प्रतिशत महिला हुनुपर्छ भनेका छौं । कोस्टारिका र ल्याटिन अमेरिकाका दलहरूले आफैंलाई रियलाइज गरेर ५० प्रतिशत महिला उम्मेदवार दिने भनेर पार्टी विधानमै राखेका छन् । हाम्रोमा त्यहाँभन्दा बढी उम्मेदवार नदिएरै प्रतिनिधित्व बढी नभएको हो । उम्मेदवार दिने हो भने त बाध्य भएर सबै तप्काको प्रतिनिधित्व हुन्छ । कुनै कानुनले बाध्य नगरी आफैं रियलाइजेसन गरे पनि परिवर्तन गर्ने त्यो स्तरको समाजमा हामी पुगेकै छैनौं । प्रत्यक्ष निर्वाचनलाई पैसाले अपहरण गरिसक्यो, समानुपातिकको नामै लिनै नहुने गरी बदनाम बनाउने काम भयो । समानुपातिकमा राजनीतिक नेतृत्वको गरेको दुरुपयोगले निर्वाचन प्रणालीलाई पनि बदनाम बनाएको छ । निर्वाचन आयोगले २०८४ मा हुने निर्वाचनलाई लक्ष्य गरेर कानुन संशोधनको तयारी गरिरहेको छ । विदेशमा रहेका नेपालीलाई मतदानको अधिकार दिने विषय उठेको छ । अरू केकेमा सुधार गर्नुपर्ने तपाईंले देखिरहनुभएको छ ?यसको लामो सूची छ । व्यवस्थापनको कुरा छ, राजनीतिक र प्रणालीगत विषयहरू छन् । निर्वाचन आयोगले अहिले जस्तो प्रस्ताव गरेको छ, त्यसमा प्र्रणालीगत विषय छैन । प्रणालीमा नबोलीकन अब गरिने निर्वाचनले खासै सुधार हुने देखिन्न । समानुपातिक जसरी बदनाम भएको छ, यसलाई रिभर्स गर्ने ठाउँ छ भने गरौं, सम्भव छैन भने प्रत्यक्षबाट समानुपातिक हुने गरी संशोधन गरौं भने बल्ल प्रणालीमा सुधार हुन्छ । दलहरूको समस्या उम्मेदवारीको चयनबाटै आउँछ । उनीहरूको स्वार्थ नै भोलिको सरकारलाई हेरेर उम्मेदवार चयन गर्ने हुन्छ । राम्रोलाई भन्दा पनि आफ्नोलाई टिकट दिने प्रचलन छ । पैसा दिने र आफूलाई सहयोग गर्ने चाहियो । यो प्रवृत्तिलाई नेताहरूले त्यसै परिवर्तन गर्दैनन् । त्यसैले उम्मेदवारको छनोट नै प्राइमरी इलेक्सनबाट गर्ने प्रणाली बसाल्नुपर्छ । टिकट नपाउनासाथ कि विद्रोही हुने कि अर्को दलमा जाने, कि मौन बस्ने कि त अन्तर्घात गर्ने चरित्र सबै दलमा छ । यसले हाम्रो निर्वाचनलाई ड्यामेज गरिरहेको छ । त्यसमा सुधार भनेको प्रतिस्पर्धा गराउने, उम्मेदवार छान्ने प्रणाली नै हो । त्यो गर्न सकियो भने बल्ल साझा उम्मेदवार हुन्छ । यसमा गम्भीर भएर सोच्नुपर्छ । अर्को, दलहरूमा संरचनागत सुधार नभएसम्म उत्तरदायी र पारदर्शी बनाउनका लागि नियमनको व्यवस्था हुनुपर्छ । व्यवस्थापनको कुरामा, सबैभन्दा पहिला निर्वाचन गर्ने मिति कानुनमै तोकिनुपर्छ । केन्द्रीकृत निर्वाचन व्यवस्थामा पनि आमूल परिवर्तन गर्न आवश्यक छ । समयको परिवर्तनसँगै निर्वाचनलाई इन्टरनेट प्रविधिमा लैजानुपर्छ । मतगणना अब जन्तीजसरी सदरमुकाम ल्याएर होइन, जहाँ मतदान केन्द्र हो, त्यहीँ गर्ने व्यवस्था बसाल्नुपर्छ । यसो भयो भने नतिजा आउन समय लाग्दैन । विदेशमा भएकाहरूको लागि इन्टरनेट भोटिङको व्यवस्था गर्नुपर्छ । हाइटेक इलेक्सनमा जानुपर्ने बाध्यता खडा भइसकेको छ । विदेशमा भएका नेपालीलाई इन्टरनेटबाट मतदानको अधिकार दिन कतिको सम्भव हुन्छ ?धेरै देशले इन्टरनेट भोटिङ गरेका छन् । यसमा जान सहज छ । अहिले हामी सबैसँग मोबाइल बैंकिङ छ । त्यसमा हामीले विश्वास गरेका छौं । पैसामा विश्वास गर्ने, भोटमा विश्वास नगर्ने कुरा हुन्न । प्रविधिको विश्वास गर्नुपर्छ । राजनीतिक दलहरूले निर्वाचनको चरित्र नै भद्रगोल र बदमासीको मानक बनाएका छन् । राजनीतिक दलहरूले बदमासी गर्ने, निर्वाचन आयोगले गाली खानुपर्ने भएको छ । प्रजातन्त्रको मुख्य तत्त्व निर्वाचन हो । निर्वाचन प्रणाली मात्रै होइन, राज्यका अरू संवैधानिक अंगहरूको अवस्था पनि उस्तै छ । तिनमा सुधारको आवश्यकता कत्तिको देख्नुभएको छ ?हो, राजनीतिक नेतृत्वको साख बढ्यो भने धेरै समस्याको हल हुन्छ । राज्यका सबै संस्था कमजोर अवस्थामा छन् । यसले जनतामा नैराश्य बढाएको छ, प्रजातन्त्रलाई कमजोर बनाएको छ । यस्तो मेच क्रिएट गर्ने राजनीतिक दलहरू नै हुन् । आज अदालत कमजोर भएको छ । संसद् भनेको सार्वभौम सत्ता प्रयोग गर्ने मुख्य थलो हो, आज संसद् तीन दलका तीन नेताले कब्जा गरेका छन् । यस्तो बेथिति प्रणालीले गर्दा भएको होइन, एक्टरका कारणले भएको हो । अब संसद्को भूमिका पनि छुट्ट्याउनुपर्छ । विधायिकालाई विधायनसम्बन्धी काममा केन्द्रित हुने र सरकारका सबै अंगलाई उत्तरदायी बनाउने भूमिकामा राखिनुपर्छ । सांसदलाई सरकारमा लैजाने व्यवस्थालाई परिवर्तन गरौं । सरकारमा बाहिरबाट विज्ञहरूलाई राखौं ।त्यसका लागि संविधान संशोधनमा जानुपर्छ, त्यस्तो सम्भव छ र ?मुलुक बनाउने चाहना हो भने संशोधन गर्नुपर्छ । अर्को, राज्यका सबै संस्थामा दलीयकरण भएको छ । संवैधानिक अंगहरूमा दलहरूको हस्तक्षेप छ । त्यसमा हुने राजनीतिक हस्तक्षेप, नियुक्ति प्रक्रियामा संशोधन गर्नुपर्छ । अहिले त दलहरूभित्र पनि आफ्नो पक्षको मान्छेलाई आफ्नो काम गराउने स्वार्थबाट नियुक्ति दिने गरिन्छ । यसलाई कसरी नियन्त्रण गर्ने ? नियुक्ति प्रक्रियालाई कसरी पारदर्शी बनाउने ? हो, यसमा पनि प्राइमरी इलेक्सनकै जस्तो मोडलमा प्रतिष्ठित र क्षमतावान् व्यक्तिलाई नियुक्ति दिन स्वतन्त्र प्यानल बनाएर खुला प्रक्रियाबाट सुनुवाइ हुने व्यवस्था राखिनुपर्छ । खुला रूपमा सार्वजनिक सुनुवाइ हुने भएपछि प्रतिस्पर्धीको विगत सबै उत्खनन हुन्छ । उसको क्षमता र इमानदारीको कुरा आउँछ । प्यानलले सर्ट लिस्ट गरेको व्यक्तिलाई नियुक्ति दिने प्रक्रियामा गएर दलहरूको भागबन्डालाई अन्त्य गर्नुपर्छ । कर्मचारीतन्त्र, शिक्षा, स्वास्थ्य, उद्योग सबै ठाउँमा दलीयकरण अन्त्य हुनुपर्छ । यसो हुनुको मुख्य समस्या नै राजनीतिक दल र राज्यबीचको फरक नबुझ्नु हो । प्रधानमन्त्री भएर बालुवाटारमा जो जान्छ, उसले पार्टीको कार्यालय पनि त्यहीँ चलाउँछ । यस्तो हुनु हुन्न ।"
सुन तस्करीका ९ अभियुक्त पुर्पक्षका लागि थुनामा,"दोलखा (कास) चिनियाँ नाका रोङजियाबाट दोलखा हुँदै सुन तस्करीमा संलग्न ९ जनालाई पुर्पक्षका लागि थुनामा पठाउन जिल्ला अदालत दोलखाले आदेश दिएको छ । शुक्रबार न्यायाधीश डिल्लीरत्न श्रेष्ठको इजलासले उनीहरूलाई थुनामा पठाएको हो । यस्तै, सुन तस्करीमा संलग्न तीन जनालाई धरौटीमा र तीन जनालाई साधारण तारिखमा छाड्ने आदेश पनि इजलासले दिएको छ । सुन तस्करीका मुख्य आरोपित चिनियाँ नागरिक दाबा भनिने आकार लामा र टाँसी भनिने ग्याङ रुसहित तस्करीमा सघाउने नेपाली नागरिक नुर्वछिरिङ शेर्पा, भरिया पेम्बा तामाङ, केशर तामाङ, चसमान तामाङ, लालबहादुर तामाङ, माधवकुमार मगर र बेच्न सघाउने सनद प्रधानलाई अदालतले पुर्पक्षका लागि थुनामा पठाएको हो । सुन तस्करीमा संलग्नता नदेखिएको भन्दै सुनमाला तामाङ, चेतनाथ न्यौपाने र एक नाबालकलाई साधारण तारिखमा छाड्न अदालतले आदेश दिएको छ । दोलखाबाट १० महिनामा ३३ किलो सुन तस्करी गरेको आरोपमा २७ जनाविरुद्ध सरकारी वकिल कार्यालय दोलखाले मंसिर १० मा मुद्दा दायर गरेको थियो । प्रहरीले सुन तस्करीमा संलग्न १५ जनालाई पक्राउ गरे पनि अझै १२ जना फरार छन् । गत असोज १० र १२ मा विगु गाउँपालिका३ र १ जामुने र लामाबगरबाट ११ किलो सुन प्रहरीले बरामद गरेको थियो । सुन ओसारपसारमा संलग्न पक्राउ परेसँगै चिनियाँ नाका रोङजियाबाट लामाबगरतर्फ पैदलमार्ग हुँदै तस्करी हुने गरेको खुलेको थियो ।"
"रेमिट्यान्सले बढायो तरलता, बजारबाट पैसा खिच्दै राष्ट्र बैंक","(काठमाडौं) वित्तीय प्रणालीमा तरलता थपिने क्रम नरोकिएपछि राष्ट्र बैंकले बजारबाट पैसा तान्न थालेको छ । रेमिट्यान्स निरन्तर रुपमा बढेको, आयात बढ्न नसकेको, अपेक्षित रुपमा कर्जा माग नबढेकोलगायत कारण वित्तीय प्रणालीमा तरलता थपिने क्रम नरोकिएपछि राष्ट्र बैंकले निक्षेप संकलन उपकरण मार्फत बजारबाट पैसा तान्न थालेको हो । बजारमा पैसा थपिने क्रम नरोकिँदा अन्तरबैंक दर २ प्रतिशतभन्दा तल झर्न थालेपछि ब्याजदरमा स्थायित्व कायम गर्न बजारबाट पैसा तान्न लागिएको राष्ट्र बैंकले जनाएको छ । चालु आर्थिक वर्षको सुरुदेखि नै बजारमा तरलता चाप थिएन । ब्याजदर बिस्तारै घट्न थालेको थियो । तर गत भदौ २५ देखि सरकारले स्थानीय तहको खातामा रहेको रकमको ६० प्रतिशत बैंक तथा वित्तीय संस्थाले निक्षेपमा गणना गर्न पाउने सुविधा दियो । सरकारको यो निर्णयकै कारण साढे ४ प्रतिशतभन्दा माथि रहेको बैंकबीचको सापटीदर (अन्तर बैंक दर) एकै पटक घटेर २ प्रतिशत हाराहारीमा झर्यो । मौद्रिक नीतिको व्यवस्थाअनुसार अन्तरबैंक दर साढे ४ प्रतिशतभन्दा तल झरेपछि राष्ट्र बैंकले बजारबाट पैसा तान्नुपर्छ । तर त्यति बेला राष्ट्र बैंकले आफ्नै नीतिको बेवास्ता गर्दै बजारबाट पैसा तानेन । बरु सरकारको आन्तरिक ऋण संकलन तीव्र बनायो, जसअनुसार चालु आर्थिक वर्षको दोस्रो त्रैमासका लागि तय गरिएको सार्वजनिक ऋण पनि अघि सारेर पहिलो त्रैमासमा उठायो । यहीकारण चालु आर्थिक वर्षको पहिलो त्रैमासमा सरकारले ९७ अर्ब ३१ करोड रुपैयाँ आन्तरिक ऋण उठाइसकेको छ । यति गर्दा पनि वित्तीय प्रणालीमा पैसा नघटेपछि अहिले राष्ट्र बैंकले निक्षेप संकलन औजारमार्फत बजारबाट पैसा तान्न थालेको हो । वित्तीय प्रणाली अधिक तरलताको अवस्थामा रहिरहँदा पनि चालु आर्थिक वर्षको चार महिना (साउनदेखि कात्तिक) सम्म बजारबाट पैसा नझिकेको राष्ट्र बैंकले यही मंसिर ६ देखि निक्षेप संकलन औजारमार्फत बजारबाट पैसा झिक्न थालेको छ । सोही प्रक्रियाअन्तर्गत गत बिहीबारसम्म तीन वटा बोलकबोलमार्फत ३५ अर्ब रुपैयाँ बजारबाट तानिसकेको छ भने आइतबारका लागि अर्को १० अर्बको बोलकबोलका लागि सूचना आह्वान गरेको छ । हाल राष्ट्र बैंकले ७ दिनका लागि मात्र बजारबाट पैसा तानिरहेको छ । यसअघि गत असार २८ मा राष्ट्र बैंकले २९ दिनका लागि निक्षेप संकलन गरेको थियो । निक्षेप संकलन औजारमार्फत बजारबाट तानेको रकममध्ये अहिले आफूहरूसँग २५ अर्ब रुपैयाँ मात्र लगानीमा रहेको नेपाल राष्ट्र बैंक मुद्रा व्यवस्थापन विभाग प्रमुख पिताम्बर भण्डारीले बताए । बजारमा अधिक तरलता बढिरहेको, अन्तर बैंक दर २ प्रतिशतभन्दा तल झरेको, आन्तरिक ऋण नउठाइएकोलगायत कारण तरलता व्यवस्थापनका लागि निक्षेप संकलनमार्फत केही पैसा झिकिएको हो, उनले भने, अहिले १० अर्ब र १५ अर्बको गरी दुई वटा निक्षेप संकलनबापतको २५ अर्ब रुपैयाँ राष्ट्र बैंकसँग छ । आइतबारका लागि अर्को बोलकबोल गर्दै छौं । त्यसपछि के गर्ने भन्नेबारे अर्को निर्णय हुन्छ । गत बिहीबारसम्म अनिवार्य नगद मौज्दात (सीआरआर) बाहेक वित्तीय प्रणालीमा ३८ अर्ब अधिक तरलता रहेको र अन्तरबैंक दर १३ प्रतिशतमा रहेको भण्डारीको भनाइ छ । पछिल्ला माहिनामा रेमिट्यान्स आप्रवाह राम्रो देखिएको छ । यहीकारण बजारमा निक्षेप बढेकाले अधिक तरलता पनि बढीरहेको उनले जनाए । बैंक तथा वित्तीय संस्थामा निक्षेप थपिए पनि अपेक्षित रुपमा कर्जा प्रवाह बढ्न सकेको छैन । ब्याजदर घट्दो क्रममै रहे पनि कर्जा माग बढ्न नसक्दा वित्तीय प्रणालीमा पैसा थुप्रिएको बैंकर बताउँछन् । गत भदौमा बढ्न थालेको कर्जा माग असोजमा उल्लेख्य बढेको थियो । तर कात्तिकमा धेरै बढ्न सकेन, नेपाल बैंकर्स संघका अध्यक्ष सुनिल केसीले भने, मंसिरमा कर्जा माग बढ्ने अपेक्षा थियो । तर त्यसको संकेत देखिएको छैन । बजार माग बढ्न नसकेको भन्दै उद्योगी व्यवसायीको आत्मविश्वास अझै बढ्न नसकेकाले उनीहरूबाट आक्रामक रुपमा लगानी विस्तार नहुँदा कर्जा माग नबढेको केसीले जनाए । तरलता पर्याप्त भएपछि बैंकहरूले घरजग्गा कर्जामा ब्याजदर घटाएर, नयाँ नयाँ प्रडक्ट ल्याइरहेका छन् । यसमा पनि अपेक्षित रूपमा कर्जा माग आएको छैन, उनले भने, अब यो क्षेत्रमा कर्जा माग बढ्ला कि भन्ने छ । बजारमा तरलता धेरै भएको र कर्जा माग नभएको राष्ट्र बैंकले आह्वान गरेको निक्षेप संकलनमा कायम भएको ब्याजदरले पनि पुष्टि हुने उनको भनाइ छ । हालसम्म भएको निक्षेप संकलन बोलकबोलमा १ प्रतिशतभन्दा कम मात्र ब्याजदर कायम भएको छ, उनले भने, यसले बैंकहरूसँग पर्याप्त तरलता रहेको बुझिन्छ । मंसिरका लागि १४ वाणिज्य बैंकले निक्षेपको ब्याजदर घटाएका छन्, पाँच वटाले स्थिर राखेका छन् भने एउटाले बढाएको छ । व्यक्तिगत मुद्दती निक्षेपको औसत ब्याजदर ९६ प्रतिशत छ । गत कात्तिकको तुलनामा मंसिरमा निक्षेपको ब्याजदर ०३५ प्रतिशत बिन्दुले घटेको हो । निक्षेपको ब्याज घटेसँगै बैंक तथा वित्तीय संस्थामा ऋण (कर्जा) को ब्याजदर पनि घटिरहेको तथ्यांकले देखाएको छ । निक्षेपको ब्याज घट्दा लागत (खर्च) घटेकाले बैंक तथा वित्तीय संस्थाको आधार दर (कर्जाको ब्याज निर्धारण गर्ने सूचक) घटेको छ । आधार दर घटेसँगै क्रमिक रूपमा ऋणको ब्याज पनि घटिरहेको तथ्यांकले देखाएको छ । एक वर्षअघिको तुलनामा अहिलेसम्म ऋणको ब्याजदर भन्डै एक प्रतिशत बिन्दुले घटिसकेको बैंकरहरूको दाबी छ । ०७९ माघमा कर्जाको ब्याजदर पछिल्लो साढे ६ वर्षयताकै उच्च औसत १३०३ प्रतिशत पुगेको राष्ट्र बैंकको तथ्यांक छ । त्यति बेला निक्षेपको ब्याजदर पनि औसत ८४१ र आधार दर औसत १०७२ प्रतिशत थियो । त्यसपछि घट्न थालेको ब्याजदर गत असारमा आइपुग्दा निक्षेपको औसत ७८६, कर्जाको १२३० र आधार दर १००३ प्रतिशतमा झर्यो । गत असोज मसान्तमा निक्षेपको औसत ब्याज ७९० प्रतिशत छ भने कर्जाको औसत १२११ र आधार दर ९९४ प्रतिशत कायम छ । यो पछिल्लो १४ महिनायताकै कम हो । उक्त अवधिमा आधार दर ०९८ प्रतिशत बिन्दुले घटेको देखिन्छ ।सामान्यतः आधार दरमा आएको परिवर्तनअनुसार कर्जाको ब्याजदर पनि घटबढ हुनुपर्ने हो । तर पछिल्ला महिनामा आधार दरमा आएको कमीअनुसार कर्जाको ब्याज घटेको छैन । गत असोजको वर्तमान आर्थिक तथा वित्तीय स्थिति प्रतिवेदनले रेमिट्यान्स आप्रवाह ३० प्रतिशतले बढेपछि शोधनान्तर बचत, विदेशी मुद्रा सञ्चिति र चालु खाता पनि थप बलियो अवस्थामा पुगेको प्रतिवेदनले औंल्याएको छ ।चालु आर्थिक वर्षको असोजमा मात्रै १ खर्ब ३६ अर्ब ९७ करोड रुपैयाँ रेमिट्यान्स भित्रिएको छ । मासिक रूपमा हेर्दा यो हालसम्मकै उच्च हो । यसअघि गत साउनमा १ खर्ब १६ अर्ब रुपैयाँ रेमिट्यान्स भित्रिएको थियो । प्रतिवेदनका अनुसार चालु आर्थिक वर्षको तीन महिना (साउन, भदौ र असोज) मा ३ खर्ब ६५ अर्ब ३४ करोड रुपैयाँ रेमिट्यान्स भित्रिएको छ । गत आर्थिक वर्ष साउनमा ९२ अर्ब २१ करोड, भदौमा ९४ अर्ब ८३ करोड र असोजमा ९४ अर्ब १ करोड रुपैयाँ भित्रिएको थियो । चालु आर्थिक वर्षको पहिलो तीन महिनामा बैंक तथा वित्तीय संस्थामा रहेको निक्षेप एक खर्ब ५८ अर्ब ५० करोड (२८ प्रतिशत) ले बढेको छ । अघिल्लो वर्षको सोही अवधिमा निक्षेप २२ अर्ब ६९ करोड (०४ प्रतिशत) ले बढेको थियो । ती महिनामा बैंक तथा वित्तीय संस्थाबाट निजी क्षेत्रमा प्रवाहित कर्जा १ खर्ब ९ अर्ब ३ करोड (२३ प्रतिशत) ले बढेको छ । अघिल्लो वर्षको सोही अवधिमा यस्तो कर्जा ५९ अर्ब ११ करोड (१३ प्रतिशत) ले बढेको थियो ।"
चैनपुरताक्लाकोट सडक निर्माण आठ महिनादेखि ठप्प,"(बझाङ) सुदूरपश्चिम प्रदेशकै समृद्धिको ढोका मानिएको चीनको तिब्बत जोड्ने चैनपुरताक्लाकोट सडकको काम आठ महिनादेखि ठप्प छ । यस सडकको तल्कोटरूपातोलादेखि साइपाल गाउँपालिकाको धुलीसम्म ४० किमि सडक निर्माणको जिम्मा लिएको स्वच्छन्द नागार्जुन जेभी कम्पनीले सडक निर्माणको काम रोकेसँगै स्थानीय मजदुरले काम गरेको ज्यालासमेत पाउन सकेका छैनन् । सडक निर्माणको काम रोकिएपछि निर्माणमा प्रयोग भएका डोजर र अन्य निर्माण सामग्री रूपातोला र दुनिवन क्षेत्रमा अलपत्र छाडिएका छन् । सडकमा ग्याबिन जाली निर्माण, मेसिनरी पर्खाल निर्माणलगायत काम गरेका १ सय ५० भन्दा बढी कामदारले पनि लामो समयदेखि ज्याला पाउन सकेका छैनन् । यो सडकका लागि आएको पैसा लगेर ठेकेदारले अन्तै खर्च गरेको भन्ने सुनेका छौं । हाम्रो ज्याला अहिलेसम्म पनि दिएको छैन, तल्कोट गाउँपालिका३ रूपातोलाका चट्टे बोहराले भने, यहाँका मजदुरले पाउने रकम सबै गरेर २५ लाखभन्दा बढी छ । कसैकसैले पाँच वर्षदेखि काम गरेको रकम पाएका छैनन् । सडक निर्माणको काम बन्द भएपछि मजदुरी गरेको ज्याला गुम्ने हो कि भन्ने चिन्तामा कामदार रहेको उनको भनाइ छ । बझाङको चैनपुरदेखि चीनको ताक्लाकोटसम्म ११७ किमिमध्ये अहिलेसम्म ४० किमि सडक मात्रै निर्माण भएको छ । कुल ८५ करोड लागतमा ठेक्का सम्झौता गरेको स्वच्छन्द नागार्जुन जेभी कम्पनीले नेपाल सरकारबाट ६२ करोड भुक्तानीसमेत लिइसकेको छ । त्रिदेशीय व्यापारिक र पर्यटकीय प्रयोजनका लागि निर्माण भइरहेको यो सडक छिटो सम्पन्न गर्न सेती लोकमार्गअन्तर्गत उत्तरखण्ड (चैनपुर ताक्लाकोट) मार्गको छुट्टै कार्यालयसमेत स्थापना भएको छ । चैनपुरताक्लाकोट सडक आयोजना कार्यालय नाम दिइएको आयोजना कार्यलयमा आयोजना प्रमुख, दुई जना इन्जिनियर, दुई जना सबइन्जिनियर, लेखापाल तथा अन्य सहयोगी कर्मचारीको छुट्टै दरबन्दीसमेत छ । आठ महिनासम्म सडक निर्माण रोकिँदा पनि कार्यालयले ताकेता गर्न नसकेको स्थानीयको भनाइ छ । प्रत्येक निर्वाचनमा बझाङका नेताले यही सडकलाई प्रमुख एजेन्डा बनाउने गरेको तर आठ महिनादेखि निर्माणको काम ठप्प हुँदा उनीहरू बेखबर रहेकोप्रति स्थानीयले रोष प्रकट गर्न थालेका छन् । चुनावका बेला ताक्लाकोट भनेर नथाक्ने नेताहरू यत्रो समय सडकको काम बन्द हुँदा कानमा तेल हालेर बसेका छन्, जयपृथ्वी क्याम्पसका सहप्राध्यापक लालबहादुर बोहरा भन्छन्, सडक निर्माणको काम छिटो होस् भनेर छुट्टै कार्यालय राखिएको छ । त्यहाँका कर्मचारी के हेरेर बसेका छन् ? चुनावका बेला मात्रै ठूला कुरा गर्ने र अरू बेला नेता, कर्मचारी र ठेकेदार मिलेमतो गरेर विकास निर्माणका काममा ढिलाइ गर्ने प्रवृत्तिका कारण सुदूरपश्चिमको विकासको सपना वर्षौंदेखि अधुरै रहेको उनको भनाए छ । चैनपुर ताक्लाकोट सडक कार्यालयले भने ठेकेदार कम्पनीको आलटाले प्रवृत्तिका कारण निर्माणको काम रोकिएको बताएको छ । कोरोनाका कारण जेभी कम्पनीका एक जना ठेकेदार ईश्वरी भट्टको निधन भएकाले पनि काम ढिला भयो, कार्यालय प्रमुख तुलाराम शर्माले भने, त्यसपछि पनि काम छिटो सुरु गर्नुपर्यो भनेर ठेकेदारलाई भनेको भन्यै छौं । आज गर्छौं, भोलि सुरु गर्छौं भनेर टारेको टार्यै गर्छ । कोरानाका कारण यो सडक निर्माणको काम हेर्ने मुख्य ठेकेदारको मृत्यु भएको, वर्षात्मा काम गर्न समस्या भएको तथा म्याद थपसम्बन्धी प्रक्रिया पनि अगाडि बढाउनुपर्ने भएकाले काम रोकिएको ठेकेदार कम्पनीका प्रतिनिधि दिवाकर भट्टले जनाए । अहिले सबै अप्ठ्यारा फुकाइसकेका छौं, उनले भने ।"
धितोपत्र बोर्डको कामकारबाहीप्रति कर्मचारी असन्तुष्ट,"काठमाडौं (कास) पुँजीबजारको नियामक निकाय नेपाल धितोपत्र बोर्डको कामकारबाहीप्रति त्यहींकै कर्मचारीले असन्तुष्टि जनाएका छन् । नेपाल धितोपत्र बोर्ड स्वतन्त्र कर्मचारी संगठनले शुक्रबार विज्ञप्ति निकालेर बोर्डका निर्णय पारदर्शी नभएको, सार्वजनिक निष्कासनमा बारम्बार विवाद भइरहेकोलगायत समाचार आइरहँदा पनि बोर्डको नेतृत्वले खण्डनसमेत नगरेको आरोप लगाएको छ । पछिल्लो समय विभिन्न सञ्चारमाध्यममा बोर्ड र बोर्ड नेतृत्व बदनाम हुने गरी समाचार आउँदा बोर्डबाट सोको स्पष्ट खण्डन हुन नसकेकामा हामी चिन्तित छौं, विज्ञप्तिमा भनिएको छ, बजार निरन्तर ओरालो लागेको तथा अर्थतन्त्रका अधिकांश सूचक सन्तोषजनक नरहेको विषम परिस्थितिमा बोर्ड एवं बोर्ड नेतृत्वप्रति व्यापारिक स्वार्थ समूह हाबी भएको भन्ने खालका आरोप सम्बन्धमा हाम्रो गम्भीर ध्यानार्कषण भएको छ । धितोपत्रको सार्वजनिक निष्कासन तथा अनुमतिका सम्बन्धमा बारम्बार र विवादास्पद समाचार पढ्न र सुन्नु पर्दा आफूहरू मर्माहत भएको विज्ञप्तिमा उल्लेख छ । बोर्डको स्थायी संयन्त्रका रूपमा रहेका कर्मचारीमा भय र त्रासको वातावरण सिर्जना भएको महसुस गरेका छौं, विज्ञप्तिमा भनिएको छ, संवैधानिक अंग र विषयगत संसदीय समितिबाट बारम्बार प्रश्न उठ्ने गरी काम भएको भन्ने आरोपले समेत कार्यालय त्राहिमाम बनेको छ । बोर्डलाई व्यापारिक समूह तथा तिनका बिचौलियाको प्रभावबाट जोगाउन र कर्मचारीको पेसागत हकहितको सुरक्षार्थ सम्बद्ध पक्षलाई संगठनले आग्रह गरेको छ । पुँजीबजारको शुद्धीकरण अभियानमार्फत सत्यतथ्य जाँचबुझ गरी बोर्डको गरिमा र स्वायत्तता कायम राख्नुपर्नेमा बोर्डको माग छ ।"
जनकपुरमा बेलाको सोरुम,"धनुषा (कास) दैनिक प्रयोगमा आउने घरायसी विद्युतीय सामग्री उत्पादक बेलाको ब्रान्डको सोरुम मधेश प्रदेशको राजधानी जनकपुरमा सञ्चालनमा आएको छ । बेलायती ब्रान्डको बेलाको होम अप्लायन्सेस शाखा विस्तार गरेर यहाँबाट बिक्रीवितरण सुरु गरेको छ । बेलाको होम अप्लायन्सेसले जनकपुरमा नयाँ शाखा विस्तार गरेर मधेशका बासिन्दालाई उत्कृष्ट उत्पादन उपलब्ध गराउन सुरु गरेको बेलाको होम अप्लायन्सेसका प्रमुख कार्यकारी अधिकृत (सीईओ) अब्दुल बसिदले जनाए । हामीले नयाँ शाखा उद्घाटन मात्र गर्न गइरहेका छैनौं, मधेशका बासिन्दासँग जोडिन गइरहेका छौं, उनले भने, समुदायहरूलाई जोड्ने पुलको काम बेलाको ब्राण्डले गर्दै छ । तपाईंहरूको ढोकाढोकामा हामी पुगिरहेका छौं । बेलाको होम अप्लायन्सेस एउटा ब्रान्ड मात्र नभएर सबैको मनमुटुमा बस्ने प्रोडक्ट भएको बसिदको दाबी छ । बेलाको ब्रान्ड प्रयोग गर्नेहरूले हाम्रा सामग्रीमा उत्कृष्टता, गुणस्तर र नवीनताको अनुभूति गर्नेछन्, उनले भने । बेलाको ब्रान्डका उपकरण नेपालमै उत्पादन गर्ने तयारीमा रहेको कम्पनीले जनाएको छ । बेलाकोले टेलिभिजन, रेफ्रिजेरेटर, एयर कन्डिसनर, चेस्ट फ्रिजर, गिजर, हिटरलगायत घरायसी प्रयोगका सामग्री उत्पादन गर्दै आएको छ । कार्यक्रममा कांग्रेस नेता विमलेन्द्र निधिले सामाजिक रूपान्तरण नभएसम्म प्रदेशमा आर्थिक विकास र रोजगारीको अवसर सम्भव नरहेको बताए ।"
शीर्ष टोलीबीच गोलको संघर्ष,"(काठमाडौं)सबैभन्दा पहिले धनगढी एफसीका समर्थकलाई निराश तुल्याउने समाचार । कृतिश छुन्जुले सम्भवतः चोटका कारण पूरा प्रतियोगिता नै गुमाउन सक्नेछन् । खुट्टामा चोट बोकेका उनको एमआरआई रिपोर्ट आइपुगेको छ । त्यसले भन्छ, उनलाई ३४साताभन्दा बढीको आराम चाहिन्छ । सायद कृतिशले अब प्रतियोगिताका बाँकी खेल खेल्ने छैनन् । यो खेल जितेर उनलाई समर्पित गर्ने इच्छा थियो, त्यो पनि पूरा भएन, प्रशिक्षक युगलकिशोर राईले शनिबार खेलपछि भने ।पहिलो संस्करणको उपविजेता धनगढीले नेपाल सुपर लिग (एनएसएल) को आफ्नो ११ औं खेलमा आएर पहिलो गोलरहित बराबरी खेल्यो, ललितपुर सिटी एफसीसँग । त्यसमै प्रशिक्षक राई सन्तुष्ट रहे । उनले थपे, हामीले आकर्षक फुटबल खेल्यौं, त्यसैले म आफ्ना खेलाडीको प्रदर्शनबाट खुसी नै छु । दशरथ रंगशालामा शनिबारको दोस्रो खेलमा दुवै टिमले आधा दर्जन जति आक्रमण त बुने, तर गोल भएन । त्यस्तोमा पूरा खेलकै सार रह्यो, गुमाएका मौकाहरू मात्रै ।योसँगै प्रतियोगिताका ११ खेल सकिएको छ । त्यसमा जम्मा १६ गोल निस्केको छ । यो त कमै भयो, तर किन त ? ललितपुरका इयान एन्ड्र्यु गिलान यसपालिका सबैभन्दा अनुभवी प्रशिक्षक हुन् । उनले यस तथ्यको हेक्का राखेका छन् । उनीसँग यसका कारण पनि छन् । उनले लामै बोले र यसको निचोड यस्तो रह्यो । पहिलो संस्करणको एनएसएलको तुलनामा यसपल्ट टिम धेरै राम्रो र बलिया छन् ।त्यसैले गोल कम निस्केको छ, यो भयो पहिलो कारण । दोस्रो कारण, सबै टिमले लगातार खेलिरहनुपरेको छ, त्यसैले कम समयमा खेलेर धेरै गोल गर्न सकिन्न । त्यसमाथि मैदान आफैंमा उच्च दर्जाको छैन । खेलाडी घाइते हुने सम्भावना उत्तिकै छ । धनगढीविरुद्धको खेलमै मात्र केन्द्रित भएर उनले थपे, आज हामीले तीन अंक जित्न सकेनौं, त्यसमा दुःख छ । तर एक अंक बटुल्न सकेकोमा भने खुसी छ । हामीले जित्न पनि सक्थ्यौं, हार्न पनि ।खेल आफैंमा रोमाञ्चक रह्यो । दर्शक र समर्थकका लागि यस्तो खेलले रौनकता दिने गर्छ । तर, फुटबलको वास्तविक मज्जा गोलमै हुन्छ, त्यो भने रहेन । एउटा तथ्यमा भने ललितपुरलाई उत्तिकै खुसी हुनेछ, पूरा एनएसएलमै यो टिम सबैभन्दा बढी क्लिनसिट राख्ने टिम हो । टोलीको अहिलेका गोलरक्षक जेफरी विल्लीले लगातार तीन खेलमा कुनै गोल खाएका छैनन् । खासमा ललितपुरले लिग चरणमा समग्रमा गोल नखाएको खेल संख्या ६ पुगेको छ ।तत्काल धनगढीको ३ खेलबाट ७ अंक भएको छ । ललितपुरको भने समान ३ खेलबाट ५ अंक भयो । शनिबारको डबल हेडर को अर्को खेलमा पोखरा थन्डर्स जितबाट केही सेकेन्डमात्रै टाढा थियो, तर झापा एफसीका समन्डर ओकिलोभले दोस्रो हाफको इन्ज्युरी समयको आठौं मिनेटमा गोल गरेर आफ्नो टिमलाई पहिलो अंक दिलाए । आभाष लामिछानेको सुरुआती प्रहार गोलरक्षक प्रिसोले बचाए पनि फर्केको बलमा ओकिलोभले गोल गरेका थिए ।यो गोलमा पोखराका प्रशिक्षक नवीन न्यौपाने आक्रोशित रहे । त्यसक्रममा रातो कार्डको सिकार बने । आफ्नो खेलजीवनमा सबैभन्दा शान्त र प्रतिक्रियाविहीन देखिने न्यौपाने प्रशिक्षक भएयता रिसाउन जान्ने भएका छन् । उनको स्थानमा मिडियासामु आएका सहायक प्रशिक्षक राजेन्द्र तामाङले रेफ्रीको निर्णय एकोहोरो रहेको दाबी गरे । उनले जितको नजिक पुगेर आफ्नो टिम अंक गुमाउन बाध्य रहेको बताए । उनको आरोप थियो, रेफ्री प्रज्ज्वल क्षेत्रीले दुवै टिमलाई समान व्यवहार गर्न सकेनन् ।प्रशिक्षक न्यौपाने मात्र रातो कार्ड खाने रहेनन् । त्यसअघि कमल थापाले ९० औं मिनेटमा दोस्रो पहेँलो कार्ड पाएका थिए । यससँगै पोखरा १० खेलाडीमा सीमित भयो र पूरा खेलको समीकरण फेरियो । पोखराले १९ औं मिनेटमा मोसेस ग्याबहले हेडबाट गरेको गोलले अग्रता लिएको थियो । अन्तिम क्षणमा प्राप्त एक अंकमा झापा खुसी हुने भयो नै । यस्तोमा टोलीको दुई खेलबाट १ अंक भएको छ । खेलपछि झापाका प्रशिक्षक ओरियल मोहेनडानोले भने, खेल निकै राम्रो भयो, एक अंकमा प्रसन्नता नै छ ।उनले पनि रेफ्रीको निर्णयमा गुनासो पोखे । भने, रेफ्रीले खेल आफ्नो नियन्त्रणमा राख्न सकेनन् । उनको निर्णय ठीक रहेनन् । खेलले एक घण्टा छुन लाग्दा अञ्जन विष्टलाई मैदानमै उपचार आवश्यक परेको थियो । हेड गर्नेक्रममा प्रतिद्वन्द्वी डिफेन्डर पदम विष्टसँग ठोक्किएपछि अञ्जन मैदानमै ढलेका थिए । उपचारपछि उनी मैदानमा फर्के, तर ७० औं मिनेटमा उनलाई सब्स्टिच्युट गरिएको थियो । प्रशिक्षक मोहनडानोले पछि अञ्जनको स्थिति ठीक रहेको बताए ।"
आदित्य र आर्सिया विजेता,"काठमाडौं (कास) आदित्यप्रताप सिंहले शनिबार रोयल नेपाल गल्फ क्लबमा भएको सलिको गल्फ प्रतियोगिता जितेका छन् । उनले ३९ स्कोर गर्दै पुरुषतर्फको उपाधि जितेका हुन् । सगरमाथालुम्बिनी इन्स्योरेन्स कम्पनी (सलिको) को आयोजनामा स्टेबल फोर्ड ३४ ह्यान्डिक्यापका आधारमा भएको प्रतियोगितामा आदित्यले ३९ स्कोर गरेका थिए ।उपाधिसँगै उनलाई कैलाश हेलिकप्टरबाट एक जोडीका लागि गोसाइँकुन्डको हेलिकप्टर यात्रा र १० हजारको नगद भौचर प्रदान गरिएको थियो । विजयबहादुर श्रेष्ठ ३७ स्कोर गर्दै उपविजेता बने । रोयल नेपाल गल्फ क्लबका क्याप्टेन मिथुन राईले उत्कृष्ट ग्रसको पुरस्कार पाए । उनले ३३ स्कोर गरेका थिए । उनलाई १५ हजारको नगद भौचर प्रदान गरियो । आर्सिया बानु महिलातर्फको विजेता बनिन् । उनले ३६ स्कोर गरिन् । आइस्टिना टन्डन ३५ स्कोरसाथ उपविजेता भइन् । नरेन्द्र रावल सिनियरतर्फ विजेता बन्दा ३८ स्कोर गरेका थिए । रवीन्द्रराज पाण्डे सुपर सिनियरतर्फ विजेता बने । ३३ स्कोर गरेका उनी काउन्टब्याकका आधारमा विजेता भएका हुन् । प्रदीपविक्रम राणाले सर्वाधिक बर्डीको पुरस्कार जिते । लङ्गेस्ट ड्राइभ दावा जे शेर्पा, क्लोजेस्ट टु द पिन तारा कार्की चित्रकार, स्ट्रेट ड्राइभ रवीन्द्रपुरुष ढकाल र बेस्ट स्पोर्ट्सम्यानसिप अभिजित मूलले जिते । जुनियर व्वाइजतर्फ जयवीर आचार्य र सुशान्त कडाल क्रमशः २२ र २० स्कोर गर्दै विजेता र उपविजेता भए । जुनियर गर्ल्समा अभानी राई १५ स्कोरसाथ विजेता बन्दा यशस्वी श्रेष्ठ ११ स्कोरबाट उपविजेता भइन् ।"
रेडियन्ट फाइनलमा,काठमाडौं (कास) आयोजक रेडियन्ट पब्लिक नवौं रेडियन्ट कप अन्तरविद्यालय बास्केटबल प्रतियोगितामा शनिबार दुई विधाको फाइनल पुगेको छ ।रेडियन्टको सिनियर र जुनियर ब्वाइज टोली फाइनलमा पुग्दा सिनियर गर्ल्समा आयोजक रेडियन्ट सेमिफाइनलमै रोकिएको छ । घरेलु कोर्टमा सिनियर ब्वाइज सेमिफाइनलमा रेडियन्टले एन्जल लर्डलाई ४९३१ स्कोरले हरायो । रेडियन्टका लमिक योञ्जनले १४ स्कोर गरे । फाइनलमा रेडियन्टको भेट जेनिथसँग हुनेछ । अर्को सेमिफाइनलमा सुशील शाहीको २१ स्कोर जेनिथले ज्ञानोदयलाई ५४२९ ले हरायो । जुनियरमा रेडियन्टले इडेन ब्रिज एकेडेमी (ईबीए) लाई ३४९ ले हराउँदा सुसंकेत बनेपालीले १५ स्कोर गरे । ग्रिनफिल्डले सिर्जना ज्ञान सागरलाई २३१५ ले हरायो । ग्रिनफिल्डका रिसभ तामाङले १३ स्कोर गरे । उपाधिलाई रेडियन्टले ग्रिनफिल्डसँग खेल्नेछ ।गर्ल्समा जेसिज र रिब्स फाइनल पुगे । जेसिजले स्वर्णिमविरुद्ध १०६ को पायो । जेसिजकी विप्रिशा श्रेष्ठले ३ स्कोर गरिन् । आयोजक रेडियन्टविरुद्ध रिब्स २५१९ ले विजयी भयो । रिब्सकी आयुशा श्रेष्ठले १० स्कोर गरिन् ।
नेपाली खेलाडीलाई १२ स्वर्ण,"(काठमाडौं)नेपाली खेलाडीले सातौं दक्षिण एसियाली कराते च्याम्पियनसिपको पहिलो दिनै शनिबार १२ स्वर्ण पदक जितेका छन् । त्रिपुरेश्वरस्थित राखेप कभर्डहलमा शनिबार २९ स्वर्णको टुंगो लाग्दा भारतले १५ स्वर्ण, श्रीलंका (एनओसी टिम) र बंगलादेशले ११ स्वर्ण जितेका छन् ।क्याडेट महिला एकल कातामा प्रजिस्मा श्रेष्ठले नेपाललाई पहिलो स्वर्ण दिलाइन् । उनले फाइनलमा बंगलादेशकी मारिमास्वे नाइलाई हरान् । सोही विधाको पुरुषमा नेपालका रेहान जावेदले बंगलादेशका उथेयनलाई हराउँदै स्वर्ण जिते ।यू२१ उमेर समूह पुरुष एकल कातामा भारतका प्रसदा जाग्रुट मन्जोरीले स्वर्ण र श्रीलंकाका एडवार्ड ब्रियोनले रजत जिते । महिलामा भारतकी सुरोमती सिन्हाले नेपालकी गीता पौडेललाई पछाडि पार्दर् ैपहिलो स्थान हात पारिन् ।यू२१ उमेर समूहको महिला ६१ केजीमुनि भारतकी प्रशान्त सान्खे भार्गवीले नेपालकी उर्सला पहरीलाई हराएर स्वर्ण जितिन् । ६८ केजीमुनि नेपालकी आशिका राईले भारतकी परविन साइरालाई हराएर स्वर्ण जितिन् । ६८ केजीमाथि भारतकी दीक्षा विजेता भइन् । दीक्षाले फाइनलमा नेपालकी दिया थापालाई रोकिन् ।क्याडेट पुरुष ७० केजीमुनि भारतका अरविन्द कार्तिक रेड्डीले नेपालका नेहाल मण्डलमाथि जित पाए । ७० केजीमुनि फाइनलमा भारतका प्रतापसिंह वीरले फाइनलमा नेपालका निगम तिम्सिनालाई हराए । महिला ४२ केजीमुनि फाइनलमा श्रीलंकाकी करुणारत्नेले भारतकी रिचालाई हराएर स्वर्ण जितिन् ।महिला ४७ केजीमुनि नेपालकी पोर्सिया चौधरी विजयी भइन् । उनले फाइनलमा भारतकी मोहन जनाइलाई हराइन् । ५४ केजीमुनि भारतकी रुसा टम्बटले नेपालकी आयुशा प्रधानलाई हराइन् । ६१ केजीमुनि भारतकी पूजा सोनीले नेपालकी एलिना थिङविरुद्धको खेल स्वर्ण हात पारिन् । ६१ केजीमाथि भारतकी खुशी कुमारी विजेता भइन् ।क्याडेट पुरुष ४५ केजीमुनि बंगलादेशका मार्माले स्वर्ण जिते । फाइनलमा उनीसँग नेपालका छत्र थापा मेडिकल डिस्क्वालिफाइ भएका थिए । ५२ केजीमुनि नेपालका ऋतिक लामाले बंगलादेशका सौकत अली सैद मोहम्मदमाथि जित पाए । ५७ केजीमुनि फाइनलमा नेपालका आकाश सेजुवालले भारतका जियान चौधरीविरुद्ध सफलता पाए । ६३ केजीमुनि भारतका गगनदीप माथुरले नेपालका साहिल राईलाई हराएर स्वर्ण जिते ।यू२१ महिला ४० केजीमुनि भारतकी तृप्ति पाल विजेता भइन् । तृप्तिले फाइनलमा नेपालकी निक्क्षा थापा मगरलाई हराइन् । ४५ केजीमुनि नेपालकी पार्वती गुरुङ विजेता बनिन् । पार्वतीले फाइनलमा बंगलादेशकी अर्पा सलिहालाई हराइन् । ५० केजीमुनि नेपालकी पुष्पका लामाले स्वर्ण जितिन् । पुष्पकाले फाइनलमा भारतकी ज्योतिलाई हराइन् । ५५ केजीमुनि नेपालकी सोनु श्रेष्ठले स्वर्ण र भारतकी दीपिकाले रजत जिते । पुरुष ८४ केजीमुनि भारतका सोखरदोस सुमनले नेपालका सुरेश जप्रेललाई हराएर स्वर्ण हात पारे । ८४ केजीमाथि फाइनलमा भारतका हर्ष गुलियाले नेपालका आशिष श्रेष्ठलाई हराए ।७५ केजीमुनि भारतका वैभव वालियाले नेपालका निशान रानालाई पराजित गरी स्वर्ण जिते । ६० केजीमुनि नेपालका दर्जी भण्डारीले श्रीलंकाका आरके मधुरंगालाई हराएर स्वर्ण जिते ।सोही उमेर समूहको ५० केजीमुनि नेपालका अञ्जन मगरले श्रीलंकाका मधुसन, ५५ केजीमा नेपालका मार्सल गर्बुजाले पाकिस्तानका उस्मान सफिक र ६७ केजीमा भारतका पाला डोडुमले नेपालका अनिल बलरामलाई हराएर स्वर्ण हात पारे ।नेपाल कराते महासंघको आयोजनामा भएको प्रतियोगिताको युवा तथा खेलकुदमन्त्री डिगबहादुर लिम्बूले उद्घाटन गरे । उद्घाटनमा निर्णायकबाट कराते रेफ्री काउन्सिलका संयोजक प्रकाशमोहन धौभडेल र खेलाडीबाट मोहम्मद शेखु आलमले शपथ ग्रहण गरेका थिए ।प्रतियोगितामा नेपालसहित, भारत, बंगलादेश, श्रीलंका, भुटान र पाकिस्तानबाट १ सय ३ महिला र १ सय ३४ पुरुष खेलाडी सहभागी छन् । ६२ स्पर्धामा प्रतिस्पर्धा भइरहेको प्रतियोगिता आइतबार सकिनेछ ।"
रेटिङ बुद्धिचालमा भारत र बंगलादेशको अग्रता,"(मकवानपुर)हेटौंडा कप एसियाली खुला रेटिङ बुद्धिचाल प्रतियोगिताको उपाधिको छिनोफानो आइतबार मात्र हुने भएको छ ।सातौं चरणको खेल शनिबार सम्पन्न हुँदासम्म भारतीय खेलाडी शुभयान कुण्डु र बंगलादेशी आईएम मोहम्मद मिनहाज उद्दिन संयुक्त शीर्षस्थानमा छन् । हालसम्म दुवै खेलाडी अपराजित छन् । दुवैले ५ जित र २ बराबरीसहित ६ अंक जोडेर संयुक्त अग्रता बनाएका हुन् ।प्रतियोगिताको शीर्ष वरियता २३९३ रेटेड शुभयानले भारतकै राहुल गुरुङविरुद्ध कारोकान प्रणालीमा सेतो गोटीबाट खेल सुरु गरे । खेलमा राहुलले छैटौं चालअन्तर्गत बीसप डी सिक्स चाल्दै सानो गल्ती गर्न पुगे । जसको फाइदा लिदै शुभयान १६ औं चालभित्रै छिट्टै खेल आफ्नो पक्षमा लिन सफल रहे । उनले आठौं चरणमा बंगलादेशी २१९३ रेटेड एफ अहमद शेख नासिरसँग कालोगोटी लिएर प्रतिस्पर्धा गर्नेछन् । ७ रेटिङ वृद्धि गर्दै अन्तर्राष्ट्रिय आईएम उपाधि प्राप्त गर्ने लक्ष्यमा रहेको उनले बताए ।दोस्रो बोर्डमा २२१७ रेटेड बंगलादेशी मिनहाज उद्दिनले भारतीय १९७६ रेटेड एएफएम सौरभ चौबेमाथि कठिन जितसहित ६ अंक लिएर अग्रता बनाए । मिनहाजले ओपन सिसिलियन भेरियसनबाट खेल सुरु गर्दै ४२ औं चालमा खेल जिते । उनले उपाधिका लागि जित्नैपर्ने आठौं चरणमा समकक्षी बंगलादेशी एफएम सरिफ हुसेनसँग कालोगोटी लिएर खेल्नेछन् ।बंगलादेशी एफएम नयम हक, भारतका अमरदीप बर्टक्के, अरविन्दरप्रित सिं, बंगलादेशी आईएम सकिल अबु सफिन, एफएम सरिफ हुसेन र एफएम शेख नासिर ५५ अंक जोड्दै सामूहिक दोस्रो स्थानमा छन् । आठौं चरणमा नयन हकले अबु शेख, अमरदीपले अरविन्दर, नासिर शेखले शुभयान र सरिफले मिनहाजसँग प्रतिस्पर्धा गर्नेछन् ।प्रतियोगितामा सुश्रुत दाहाल, युवा खेलाडीद्वय पुरुषोत्तम सिलवाल र कुशल बेलवासे ४५ अंक बनाएर नेपालीमध्ये अगाडि रहन तँछाडमछाड गरिरहेका छन् । उनीहरूसँगै पूर्वनेपाल च्याम्पियन एफएम पुरुषोत्तम चौलागाईं, झापाका राजन सुवेदी, वर्तमान नेपाल च्याम्पियन एफएम रुपेश जैसवाल, स्वर्णिम दुवाल र मुहान श्रेष्ठ समान ४ अंक बटुल्दै खेलिरहेका छन् ।भारतीय महिला मरियम फातिमा ४५ अंकसाथ शीर्ष र श्रीलंकन महिला खेलाडी सचिनी रणसिंघे ४ अंक बटुल्दै दोस्रो स्थानमा छन् । नेपालका भेट्रान मोहनसिंह प्रधानले ३ अंक जोड्दै आफूलाई प्रतिस्पर्धामा उभ्याएका छन् ।"
आयोजक पाँचथर सेमिफाइनलमा,पाँचथर (कास) आयोजक पाँचथर जिल्ला फुटबल संघ टिम सदरमुकाम फिदिममा सुरु प्रथम वाइवाइ आमन्त्रित किराँत गोल्डकप फुटबल प्रतियोगिताको सेमीफाइनल पुगेको छ ।शनिबार आयोजक टिमले मितेरी फुटबल क्लब तेह्रथुमलाई २० ले हराएको हो । पहिलो हाफ गोलरहित बनेको खेलेमा आयोजकका शुक्रराज राईले दोस्रो हाफको २१ औं मिनेटमा गोल गरेर टिमलाई अग्रता दिलाए । त्यसपछि विशाल भण्डारीले एक गोल थपेका थिए । खेलमा विशाल म्यान अफ द म्याच भए । उनले ५ हजार रुपैंया पाए । आइतबार डीएफसी मोरङ र रेडहर्स इलामबीच प्रतिस्पर्धा हुने आयोजकका अध्यक्ष अनुराग क्यापछाकी मगरले बताए । प्रतियोगितामा नेपाल र भारतका गरी आठ टिमले भाग लिएका छन् । विजेताले ४ लाख ४ हजार ४ सय ४४ रुपैयाँ र उपविजेताले २ लाख २ हजार २ सय २२ रुपैयाँ पुरस्कार पाउनेछन् ।
तार्केश्वरमा खेलकुद सुरु,"काठमाडौं (कास) तार्केश्वर नगरपालिकाको आयोजनामा दोस्रो तार्केश्वर मेयर रनिङ सिल्ड खेलकुद शनिबार सुरु भएको छ ।मनमैंजुस्थित एन्जल्स हार्ट माविमा टेबलटेनिस भएको छ । गर्ल्स सिंगल्समा मानसिंह धर्म माविकी आरुसी तामाङले पुरानो गुहेश्वरी माविकी निकिता टमाटालाई ३२ को सेटले पराजित गरी सेमिफाइनल तय गरेकी छन् । हिमरश्मिकी सृष्टि विष्ट (तस्बिरमा) पनि सेमिफाइनल पुगिन् ।प्रतियोगितामा टेबलटेनिससहित एथलेटिक्स, भलिबल, कबड्डी, बास्केटबल, उसु, कराते, तेक्वान्दो र ब्याडमिन्टन गरी ९ खेल समावेश छन् । दोस्रो संस्करणमा ३ खेल थपिएको हो । प्रतियोगितामा विभिन्न ४९ विद्यालयका २ हजार २ सय ५४ खेलाडीले सहभागी छन् । ब्याडमिन्टनमा ३, भलिबल र कबड्डीमा समान २२, एथलेटिक्समा २६, कराते, उसु र तेक्वान्दोमा समान १२१२, टेबलटेनिसमा ३ तथा बास्केटबलमा २ गरी जम्मा ७४ स्वर्णका लागि प्रतिस्पर्धा हुनेछ ।टिम च्याम्पियनले १ लाख, दोस्रोले ६० हजार, तेस्रोले ४० हजार र चौथोले २० हजार रुपैयाँ पुरस्कार प्राप्त गर्ने छन् । गत संस्करणको उपाधि हिमरश्मिले जितेको थियो तार्केश्वर नगरपालिकाका प्रमुख कृष्णहरि महर्जनले उद्घाटन गरेको प्रतियोगिता मंसिर २२ सम्म चल्नेछ ।"
